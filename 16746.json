[
  {"content":"\r\n\r\n\r\nجلد هفتم\r\nآسمان و جهان\r\nترجمهء\r\nكتاب السّماء و العالم\r\nجلد چهاردهم بحار الأنوار\r\nتاليف\r\nعلم الاعلام العلّامة شيخ الاسلام المولى محمّد باقر المجلسى ره\r\nالمتوفّى سنه 1111 ه\r\nاز انتشارات :\r\nكتابفروشى اسلاميّه\r\nتهران خيابان بوذرجمهرى شرقى - تلفن 21966\r\nحق چاپ محفوظ\r\nچاپ اسلاميه - 1351 شمسى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\n\r\nجلد هفتم\r\nبنام خداوند بخشنده مهربان\r\n\r\n[ ابواب تأثير جادو و چشم و حقيقت فرشته و جن 
  ]\r\n\r\nباب [ اول 
  ] تاثير جادو و چشم و حقيقت آنها بيش از آنچه در باب عصمت فرشته گذشت\r\n\r\nآيات قرآن مجيد\r\n1 - البقره - 102 مىآموزند به مردم جادو تا فرمايد ياد گيرند از آنها آنچه جدائى اندازند بدان ميان مرد و همسرش و نيستند زيانبار به كسى جز بخواست خدا 2 - الاعراف - 116 - چون برافكندند چشم مردم را جادو كردند و آنها را ترساندند و جادوئى بزرگ آوردند .\r\n3 - يونس - 77 - رستگارنيند جادوگران 81 - موسى گفت : آنچه آورديد جادو است البته خدايش بيهوده سازد زيرا خدا به نسازد كار تباهكاران را 4 - يوسف - 67 - تا 68 گفت اى پسر جانم در نيائيد از يك در و درآييد از چند در من بىنياز نكنم شما را از طرف خدا به هيچ ، نيست حكم جز براى خدا بس بر او\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nتوكل كنند متوكلان و چون درآمدند از آنجا كه پدرشان فرموده بود و هيچ سودى برايشان نداشت در برابر خدا جز اينكه نيازى در دل يعقوب بود و برآوردش چون دانش داشت كه ما به دو آموخته بوديم ولى بيشتر مردم نميدانند 5 - طه - 66 - 69 - گفت بلكه در افكنيد و چون ريسمانها و عصاهاشان را افكندند بخيالش آمد از جادوى آنها كه ميشتابند تا فرمايد همانا آنچه كردند نيرنگ جادوگر بود و رستگار نشود جادوگر هر چه آورد .\r\n6 - القلم - 51 - 52 - و راستش نزديك بود آنان كه كافر شدند بلغزانندت با ديده‌هاشان چون قرآن را شنيدند و مىگويند البته او ديوانه است ، و نيست آن جز ياد آورى براى جهانيان .\r\n7 - الفلق - 4 - 5 و از شر دمنده‌ها در گره ، و از شر حسود چون حسد برد\r\n\r\nتفسير\r\n: طبرسى - ره - در قول خدا « جادو بمردم ياد دهند » در ( ج 1 ص 17 ) گفته : جادو ، كهانت ، نيرنگ همانندند مؤلف ، العين ، گفته : جادو كاريست كه بشياطين نزديك سازد و از جادو چشم‌بنديست كه چيزى را بر خلاف واقع نمايد جادو كاريست با سبب نهانى و خلاف حق را نمايد و آن را از جنس خود در ظاهر گرداند نه در حقيقت نبينى خدا فرمايد : بخيالش انداخت از جادو كه ميشتابند و در قول خدا ( ج 1 ص 176 ) « كه در آنچه جدائى افكندند بدان » گفته : در آن چند وجه است .\r\n1 - يكى را بر ديگرى آشفته سازند و دشمن او كنند تا بجدائى كشد از قتاده 2 - يكى از زوجين را گمراه كنند و بكفر و شرك وادارند تا از ديگرى كه كه مؤمن و پابند دينست جدا شود براى اختلاف مذهب 3 - ميان آن دو سخن چينى كنند تا از هم جدا شوند ، جز بخواست خدا يعنى بدانش او كه تهديد است يا بواگذارى او بيضاوى در ( ج 1 ص 102 ) تفسيرش گفته : جادو كاريست بكمك شيطان كه از خود آدمى برنيايد و آن انجام نپذيرد مگر از كسى كه در بدى و خبث نفس چون شيطان باشد ، زيرا وابستگى شرط\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nهمكاريست ، و از اينجا است كه جادوگر جز پيغمبر و ولى خداست ، و كار عجيبى كه با ابزار و دارو كنند يا بتردستى بد نيست و در حقيقت جادو نيست و براى نازك كارى و نهانى سببش به آن جادو گويند .\r\nشيخ - قده - در ( 1 - 374 ) تبيان گفته : در معناى سحر 4 قول است .\r\n1 - نمايشى است و نيرنگى بىواقع كه بجادو شده نموده شود كه حقيقت است .\r\n2 - چشم بندى از نيرنگ بازى 3 - صورت جاندارى را دگرگون كردن يا جسمى پديد آوردن و جادوگر تواند آدمى را به صورت خر كند يا اجسامى پديد آورد ، 4 - اينكه يك نوع خدمت به پريانست . و قول درست‌تر همان نخست است زيرا خارق عادى بر جادوگر روانيست و هر كه آن را روا دارد كافر است ، زيرا با جواز آن دانستن درستى معجزات نشدنيست كه دليل نبوت هستند ، زيرا آن را با حيله و جادو هم روا دارد .\r\nنيشابورى گفته : سحر در لغت هر آنچه است كه لطيف ماخذ و نهان سبب است و دانشمند سحر هم از آن نام گيرد و سحرش نيرنگ او است ، سحر شش است و در شرع هر نمايش خلاف حقيقتى سحر است چون نيرنگ و خدعه و فريب است ، و بسا در خصوص موردى پسنديده است مانند سحر حلال كه پيغمبر صلى اللَّه عليه و آله فرمود : راستى برخى گفته‌ها سحراند .\r\nسحر چند قسم است : 1 - سحر كلدانيها كه در دوران باستان بودند كه مردمى ستاره پرست بودند و پنداشتند كه آنها جهان مدارند و خوبى و بدى و سعادت و شقاوت از آنهاست ، و خارق پديد سازند بر اثر مزج نيروهاى آسمانى به نيروهاى زمينى و آنانند كه خدا ابراهيم عليه السّلام را فرستاد در برابرشان .\r\n2 - جادوى اصحاب اوهام و نفوس قويه ، بدليل اينكه چون تنه درخت خرما روى زمين باشد آدمى بر آن راه رود و اگر پل باشد نتواند راه رفت و اين نيست مگر اينكه براى تخيل سقوط چون قوت گرفت مايه آن شود ، اطباء اتفاق دارند بر\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nغدقن خون دماغ از نگاه بر چيزهاى سرخ و آدم غشى از نگاه بر چيزهاى درخشان و چرخان ، و اين نباشد جز براى اينكه نفوس فرمانبر و هم آفريده شدند ، همه امتها اتفاق دارند كه دعا اثر بخش است ، و دعا زبانى بىهمراهى دل كم اثر است چشم زخم هم مورد اتفاق خردمندانست 3 - جادو بكمك ارواح زمينى كه آن را عزائم و تسخير جن نامند .\r\n4 - چشم بندى كه شعبده‌اش نامند .\r\n5 - كارهاى شگفت‌آور بوسيله ابزار مكانيكى بر پايه تناسب هندسى و فشار خلا چون ساعت و جر اثقال و اين را نبايد جادو شمرد چون وسيله معلوم و درست دارد .\r\n5 - كارهائى بكمك خواص داروها و سنگها 6 - تسخير دلها چنانچه جادوگر بدعوى دانستن اسم اعظم يا فرماندهى بر پريان كسى را بفريبد كه كم خرد است و كم شعور و دل او را مسخر خود كند و در او هراسى پديد سازد و با او هر چه خواهد كند .\r\n7 - سخن چينى و دو بهمزنى از راههاى نهانى و لطيف پايان .\r\nاين خلاصه‌ايست از آنچه ما از رازى در باب عصمت فرشته‌ها آورديم .\r\nو در تفسير قول خدا سبحانه «  فَيَتَعَلَّمُونَ  » گفته : يعنى مردم از دو فرشته ياد گرفتند آنچه را با آن ميان شوهر و زنش جدائى اندازند يا براى آنكه جادو را حق داند و كافر شود و زنش از او جدا شود يا بفريب و نيرنگ آنها را از هم جدا كند مانند دميدن در گره و مانندش كه خدا اختلاف و ناسازى نزد آن پديد كند براى آزمودن ، چون جادو اثرى دارد بدليل اينكه فرموده « زيان نرسانند به كسى جز بخواست خدا » يعنى باراده و نيروى او كه اگر خواهد بدنبال جادو كارى كند و اگر خواهد نكند .\r\nو اثر جادو تنها همين نبوده ولى چون سازش زن و شوهر محكمترين پيوند است آن را نام برده تا نمونه اثرهاى ديگر باشد - پايان\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nو در تفسير امام عليه السّلام در باره «  فَيَتَعَلَّمُونَ  » گذشت كه مقصود اينست كه جادو طلبان از آنچه ديوان بر ملك سليمان نوشتند راجع به نير نجات و از آنچه بر دو فرشته هاروت و ماروت در بابل نازل شد ياد گرفتند كه ميان زن و شوهر جدائى افكنند و زيان بمردم زنند ياد گرفتند دو بهمزنى را با نيرنگ و سخن چينى و دلفريبى باينكه در كجا دعا زير خاك كرده و چه كارى كرده تا زن و مرد دوست هم شوند يا زن و شوهر از هم جدا شوند ولى جز بخواست خدا كارى نتوانند يعنى خدا آنها را رها كند و اگر خواهد به زور جلو آنها را بگيرد .\r\nطبرسى - ره - در ( ج 4 ص 461 ) مجمع در تفسير «  فَلَمَّا أَلْقَوْا  » گفته : يعنى چون جادوگران سحر خود را نمودند و حيله كردند در جنبانيدن عصاها و ريسمانها بوسيله جيوه درون آنها كه بخورشيد گرم شدند و بهر خدعه و فريبى كه داشتند تا مردم خيال كردند مارهايند ، چشم مردم را بستند چون نمايشى دادند بدانها كه واقع آن را نميدانستند ، چون دور بودند و نميگذاشتند نزديك آنها بروند و بفهمند ، و اين دليل است كه جادو حقيقت ندارد ، زيرا اگر در واقع مار شده بودند خدا نميفرمود : چشم مردم را جادو كردند بلكه ميفرمود : چون افكندند مارها گرديدند پايان رازى در ( ج 14 : 203 ) تفسيرش گفته : دليل آنان كه گويند جادو صرف ظاهرسازيست اين آيه است قاضى گفته : اگر جادو حقيقت داشت دلشان را جادو كرده بودند نه چشمشان را ، واحدى گفته مقصود اينست كه چشم بندى كردند تا ديده‌ها درست نديدند و وارونه ديدند .\r\nطبرسى در ( ج 5 ص 126 ) مجمع گفته : «  وَ لا يُفْلِحُ السَّاحِرُونَ  » يعنى پيروز نشوند و دليل بر دعوى خود نياورند و همانا بر ناتوانان فريبكارى كنند « آنچه شما آورديد جادو است » نه آنچه من آوردم خدا جادوى شما را باطل كند چون كار تبهكاران را به نسازد و آن را بيهوده كند تا حق از باطل جدا شود .\r\nو در ( ج 5 ص 249 - 250 ) در تفسير «  لا تَدْخُلُوا مِنْ بابٍ واحِدٍ  » گفته : از چشم\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nبر آنها ترسيد چون همه زيبا كامل و برادر و از يك پدر بودند ، از ابن عباس ، حسن ، قتاده ، ضحاك ، سدى و ابو مسلم .\r\nو گفته‌اند : از حسد مردم بدانها ترسيد كه مبادا قهرمانى آنها را بشاه گزارش دهند و آنها را زندان كند يا بكشد از ترس بر خود - از جبائى است كه چشم زخم را نپذيرفته و گفته دليلى ندارد ، و بسيارى از محققان آن را پذيرفتند و روايتى از پيغمبر صلى اللَّه عليه و آله و سلم كه فرمود : چشم زخم درست است تا آنجا كه قله كوه را فرو آورد و چشم را تا آنجا اثر بخش دانسته كه كوه كن است .\r\nو در خبر است كه حسنين را بدين دعا به خدا پناه ميداد « اعيذكما بكلمات اللَّه التامه ، من كل شيطان و هامّة و من كلّ عين لامّة » و روايت است كه ابراهيم عليه السّلام دو پسرش را با همين عبارت تعويذ داد و هم موسى عليه السّلام دو پسر هارون را .\r\nروايت است كه پسران جعفر بن ابى طالب سفيد چهره بودند و اسماء بنت عميس گفت : يا رسول اللَّه زود چشم ميخورند ، من دعاى چشم زخم براشان بگيرم ؟ فرمود :\r\nآرى ، روايت است كه جبرئيل با اين دعا پيغمبر را از چشم زخم بيمه كرد و آن را برسول خدا ياد داد « بسم اللَّه ارقيك من كل عين حاسد ، اللَّه يشفيك » و روايت است كه پيغمبر صلى اللَّه عليه و آله و سلم فرمود : اگر چيزى بر قدر پيش مىافتاد چشم بود .\r\nچرا چشم اثر مىكند ؟ جاحظ گفته دور نيست كه از چشم شور اجزاء لطيفى برآيد و بر روى چشم زده اثر گذارد و اين خاصيت در برخى چشمها چون خاصيت در پاره‌اى چيزهاى ديگر است .\r\nو به دو اعتراض شده كه اگر چنين بود بايد در همه چيز اثر كند نه پاره‌اى چيزها بعلاوه كه اجزاء جوهرند ، و جواهر همانندند و در يك ديگر اثر ندارند ، ابو هاشم گفته : اثر كار خدا است كه براى مصلحتى شيوه او است و قاضى همچنين گفته : در اين باره سخنى از شريف اجل رضى موسوى قده ديدم كه خواستم در اينجا بياورم ، گفته : خدا براى بنده‌هايش مصلحت بين است ، و رواست كه دگرگونى نعمت زيد بصلاح عمرو باشد چون ميداند كه اگر نعمت زيد را نگيرد عمر و دنيا\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nپرست مىشود از دين در ميرود و خدا نعمت زيد را ميستاند و در دنيا يا آخرت به دو عوض ميدهد و اين تفسيريست براى قول پيغمبر صلى اللَّه عليه و آله و سلم كه « العين حقّ » بعلاوه روايت است كه چون چيزى در چشم بنده‌ها بزرگ نمايد خدا پستش كند ، بنا بر اين دور نيست كه چون چيزى در چشم برخى بيننده‌ها بسيار خوش و ارجمند جلوه كند پست و دگرگون شود ، چنانچه روايت است كه به ماده شتر عضباى خود كه در مسابقه از همه شتران پيش مىافتاد فرمود : بنده‌ها چيزى را بالا نبرند جز خدايش پست كند .\r\nو رواست كه پناه بردن به خدا و صلوات بر پيغمبر صلى اللَّه عليه و آله و سلم كه دستور رسيده براى كسى كه چيزى بچشمش خوش آيد بجا آورد و جاى مصلحت دگرگونى را بگيرد و تغييرى پديد نشود چون بيننده رو به خدا كرده و به دو پناهيده و از دنيا برگشته و فريب آن را نخورده - پايان - « و من نتوانم كارى براى شما بكنم » در برابر قضاى خدا اگر چشم زخم يا جز آن باشد و حكم از خداست و بس و بر او توكل كنم كه توانا است شما را از چشم و از حسد نگهدارد و تندرست به من بازگرداند ، و همه بايد كار خود را به دو وانهند و به دو اعتماد كنند ، و چون از آنجا كه پدرشان گفته بود و از چند دروازه بمصر در آمدند و در برابر خواست خدا كه چشم يا حسد باشد براى آنها سودى نداشت ، چون او ميدانست حذر در برابر قدر اثر ندارد ولى براى دلخوشى خود چنين فرمانى داد و او دانشى داشت كه ما به دو آموختيم و آن را به كار بندد ولى بيشتر مردم نميدانند درجه دانش يعقوب را و راز قدر را و اينكه حذر در برابر قدر اثر ندارد .\r\nرازى در ( ج 18 ص 172 ) تفسيرش گفته : جمهور مفسران گفتند از چشم بر آنها نگران بود ، و در اينجا دو بحث است :\r\n1 - اينكه چشم زخم درست است و اثر دارد ، و دليلش دو چيز است يكم اتفاق قدماء مفسّران بر اينكه مراد از اين آيه همانست دوم : اينكه روايت است پيغمبر صلى اللَّه عليه و آله و سلم حسن و حسين عليه السّلام را از چشم زخم\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nتعويذ داد - و برخى اخبار گذشته را يادآورى كرده - تا گفته : - 5 - رسول خدا صلى اللَّه عليه و آله و سلم وارد خانه ام سلمه شد و نزد او پسر بچه‌اى بود كه ناله ميكرد ، ام سلمه گفت يا رسول اللَّه چشمش زدند ، فرمود : مگر دعاى چشم برايش نگرفتيد ؟ 6 - فرمود : پيغمبر صلى اللَّه عليه و آله و سلم « العين حق » و اگر چيزى بر قدر پيشى ميگرفت چشم بدان پيشى ميگرفت .\r\n7 - از عايشه است كه پيغمبر صلى اللَّه عليه و آله و سلم به كسى كه چشم زده ميفرمود : وضوء سازد و چشم رسيده از آبش غسل كند .\r\n8 - در ماهيت چشم زخم ، كه جبائى به سختى آن را رد كرده و بر ناپذيرى خود شبهه‌اى هم نياورد تا چه رسد بدليلى قابل توجه ، و آنان كه آن را پذيرفتند وجوهى برايش آوردند :\r\nيك : جاحظ گفته : ريزه‌ها از چشم زن بكشند و بر تن چشم خورده نشينند و بر آن اثر كنند مانند گزش ، و زهر و آتش گرچه نحوه اثر كردنش با آنها جدا است ، قاضى گفته اين سست است زيرا اگر چشمى چنين اثرى داشته باشد بايد بر آنچه هم از آن خوشش نيايد اثر كند .\r\nو بدان كه اين اعتراض سست است ، زيرا از چيزى كه خوشش آيد بسا دوست دارد كه بماند مانند فرزند و بوستان خودش و بسا بد دارد كه بماند مانند خوشامدن حسود از آنچه دشمن او دارد كه در صورت يكم بهمراه خوشامد نگرانى سختى از نابودى آنست كه مايه دلگيرى و گرمى جدى دل و روح است و ديده را هم گرم كند .\r\nو در صورت دوم بهمراه خوشامد حسد سخت و اندوه بزرگى از نعمت دارى دشمن روح را بفشارد و گرمش كند و بدنبال آن پرتو ديده هم گرم و اثر بخش شود بخلاف اينكه خوشش نيايد و گرمى نيفزايد و اين دو حالت از هم جدايند و از اين رو پيغمبر صلى اللَّه عليه و آله و سلم شور چشم را فرمود : وضوء سازد و چشم رسيده را فرمود : آب تنى كند .\r\nمن گويم : بنا بگفته رازى بايد در صورت خوشامد او از چيزى و اندوه خوردن از مصيبت يا ترس بر هر چه نگرد آن را زهر زند و آفت رساند نه خصوص همان\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nخوش آمده را و معلوم است كه چنين نيست و آنگه رازى گفته :\r\nدو : ابو هاشم و ابو القاسم بلخى گفتند : رواست كه چشم زخم درست باشد و معناش اين باشد كه چون شور چشم از چيزى كه ديده خوشش آيد مصلحت تكليفش بايست كند كه خدا آن شخص يا آن چيز را آفت زده كند تا وى بدان دل نبندد ، و اين دگرگونى نشدنى نيست ، و باز دور نيست كه اگر در حال به ياد پروردگارش افتد و از او خواهش كند مصلحت بگردد و خدا بدان آفت نزند و چون اين شيوه پياپى است از اين رو گفتند : « العين حق » .\r\nسوم : گفته حكماء است كه اين سخن بر اين پايه است كه شرط اثر بخشى همين كيفيات محسوسه گرمى و سردى و ترى و خشكى نيست بلكه بسا اثر نفسانى محض است كه بنيروهاى تن وابسته نيست چنانچه تخته كم‌پهنا اگر روى زمين باشد آدمى تواند بر آن راه رود و اگر روى دو ديوار بلند باشد نميتواند و مىافتد براى ترسى كه بر او چيره گردد پس اثر نفسانى هست .\r\nو چنانچه اگر آدمى بپندارد فلانى آزار بخش است خشم گيرد و داغ شود بر اثر همين تصور نفسانى و چنانچه بمحض تصور تن خودش دگرگون گردد ، دور نيست كه اثر برخى نفوس به ديگرى هم برسد و اثر بخشى نفس بر ديگرى نشدنى نيست و چون گوهر نفوس از هم جدايند رواست كه برخى از آنها در تن جاندار ديگر اثر گذارند به شرط اينكه آن را بيند و از آن خوشش آيد .\r\nو ثابت شد كه چشم زخم مانع عقلى ندارد ، و تجربه و نصوص نبويه هم بر اثر آن گواهند و آنچه قدماء مفسران در تفسير اين آيه بر آن اتفاق دارند از چشم زخم سخن درستى است و ردش روا نيست .\r\nقول خدا تعالى « بخيالش ميرسيد » طبرسى در ( ج 7 ص 18 ) مجمع گفته : يعنى به خيال موسى ميرسيد ، و گفتند : يعنى به خيال فرعون ميرسيد ، و ميديد كه ريسمانها و چوبها شتابانند و چون مارها ميجهند و آن را خيال افكنى تعبير كرده براى\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nاينكه در حقيقت خود آنها جنبشى نداشتند و درونشان جيوه بوده و چون در برابر خورشيد گرم شده بالا جهيدند و او گمان برده كه خودشان ميشتابند و همانا كارشان جادو بوده و جادو پيروز نشود در هر جا باشد زيرا در برابر حقيقت نابود است .\r\nو در تفسير «  وَ إِنْ يَكادُ الَّذِينَ كَفَرُوا  » در ( ج 10 ص 341 ) گفته : يعنى البته نزديك است آنان كه كافر شدند تو را بكشند و نابود سازند ، از ابن عباس است كه آن را چنين قرائت ميكرده « يقتلونك و يهلكونك » كلبى گفته : يعنى تو را بر خاك افكنند ، و از سدّيست كه يعنى تو را چشم زنند ، و مقصود همان چشم زدنست جز جبّائى كه چشم زدن را نپذيرفته و رمانى گفته : سخنش درست نيست ، زيرا مانعى ندارد كه اين كار از خدا باشد براى يك مصلحتى ، چون مفسرين بر آن اجماع دارند و عقلا هم آن را روا دارند .\r\nو گفته‌اند يك شور چشم آنها چون قصد چشم زدن چيزى را داشت 3 روز گرسنه ميماند و سپس آن را ميستود و به خاك ميافكند چه كه ميگفت : امروز بمانند اين گوسفند يا اين شتر يا فلانه چيز نديدم ، و چون خواستند پيغمبر را هم چشم زنند چنين گفتند ، از فرّاء و زجاج است .\r\nو گفتند : مقصود آيه اينست كه چون قرآن ميخوانى و بيگانه‌پرستى دعوت ميكنى با ديده دشمنى و خشم و انكار بر تو نيز نگرند و نزديك است تو را با تيزى ديدار به خاك افكنند و از جايت بركنند ، و اين تعبير در سخن به كار ميرود و از زجاج نقل شده . و چون قرآن را شنودند ميگويند او ديوانه است با اينكه قرآن جز شرف نيست براى همه جهانيان تا روز قيامت يا يادآور آنانست ، حسن گفته داروى چشم زخم خواندن اين آيه است - پايان - و در باره نزول سوره فلق گفته : لبيد بن اعصم يهودى رسول خدا صلى اللَّه عليه و آله و سلم را جادو كرد و آن را در چاه بنى رزيق دفن كرد و پيغمبر صلى اللَّه عليه و آله و سلم بيمار شد و در اين ميانه كه خواب بود دو فرشته آمدند يكى بالاى سرش نشست و ديگرى نزد پاهايش\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nو به او گزارش دادند كه جادو در چاه ذروان است ميان گل خشكيده خرما و زير سنگ آب‌نشين تك چاه .\r\nو رسول خدا صلى اللَّه عليه و آله و سلم بيدار شد و على عليه السّلام را بهمراه زبير و عمار فرستاد تا آب چاه را كشيدند و آن سنگ را برداشتند و آن گل خشكيده را برآوردند و در آن شانه سرى بود و چند دندانه از شانه‌اى و گره بندى كه 11 - گره داشت و با سوزن در آن كوبيده بودند ، و اين دو سوره فرو آمدند و هر آيه‌اى خوانده ميشد گرهى باز ميشد و رسول خدا صلى اللَّه عليه و آله و سلم سبك شد و برخاست و گويا از بندى رها شد .\r\nو جبرئيل ميگفت : بنام خدا به تو ورد ميخوانم از هر چه آزارت ميدهد ، از حسود و از چشم ، و خدا درمانت كند ، اين را از عائشه و ابن عباس روايت كردند و اين روا نيست زيرا جادو شده عقلش پريشان گردد و خدا آن را بر پيغمبرش روا ندانسته كه فرموده « گفتند ستمكاران پيروى نكنيد جز مردى كه جادو شده ببين چه نمونه‌ها برايت زدند و گمراه شدند 49 - اسرى ) .\r\nولى بسا آن يهودى يا دخترانش در اين باره كوشيدند چنانچه در روايت است ولى نتوانستند اثرى كنند و خدا كار آنها را به پيغمبرش گزارش داد تا آن را برآوردند و دليل بر راستگوئى آن حضرت شده ، چگونه تواند بيماريش كار آنان باشد و اگر بر آن توانا بودند او را با بسيارى از مؤمنان ميكشتند با اينكه به سختى دشمن آنها بودند .\r\nدر تفسير «  مِنْ شَرِّ النَّفَّاثاتِ فِي الْعُقَدِ  » گفته : يعنى از شر زنان جادوگر كه در گرهها بدمند ، و همانا فرمان شده به پناه‌گيرى از شرّ جادوان براى اينكه مينمايند بيمارى و تندرستى و كارهاى سود آور و زيان‌مند و خوب و بد مىتوانند كرد ، و مردم عوام باور ميكنند و زيان بزرگى بدين ميرسد ، و مينمايند كه پريان را در خدمتند و غيب ميدانند ، و اين خود فساد روشنى است در دين ، و بايد از شرشان به خدا پناه برد .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nابو مسلم گفته : نفاثات زنانيند كه رأى مردان را بدنبال خود ميكشند ، چون عزم و رأى را عقده گويند و برگرداندن از رأى را به دم تعبير كرد و چون گره‌گشا ميدمد .\r\n«  مِنْ شَرِّ حاسِدٍ إِذا حَسَدَ  » زيرا حسد حسود را وادارد تا به محسود بدى رساند و بايد از شرش به خدا پناه برد گفتند مقصود از شرّ خودش و چشمش هر دو است چون بسا بهر دو ضربت زند و زيان رساند ، در حديث است كه عين حق است و سخن در باره آن گذشت و روايت است كه ناقه عضباء پيغمبر هميشه در مسابقه جلو بود و يك عرب بيابانى بر شتر سوارى خود آمد و با آن مسابقه داد و پيش افتاد و بر صحابه گران آمد ، پيغمبر صلى اللَّه عليه و آله و سلم فرمود : بر خداست كه چيزى را در جهان بالا نبرند جز پستش كند .\r\nو از انس روايت است كه پيغمبر صلى اللَّه عليه و آله و سلم فرمود : هر كه چيزى بيند و خوشش آيد بگويد : اللَّه الصمد ما شاء اللَّه لا قوة الا باللَّه ، تا ضررى نرسد ، و از انس است كه پيغمبر صلى اللَّه عليه و آله و سلم بسيار حسن و حسين عليه السّلام را با اين دو سوره تعويذ ميداد پايان از نهايه است كه بئر ذروان بذال فتحه دار و راء ساكن چاه بنى رزيق بوده در مدينه و راعوفه سنگى سنگ مردنشين ته چاه و گفته‌اند : سنگ سر چاه بوده كه زير پاى آبكشانست جفّ طلعه قاب گل خرما است .\r\nبيضاوى گفته : «  مِنْ شَرِّ النَّفَّاثاتِ فِي الْعُقَدِ  » يعنى شر نفوس يا زنان جادوگر كه بر رشته گره زنند و بر آن دمند با آب دهن و آن را ياد آورى كرده براى آنكه يك يهودى با يازده گره در بند كمان پيغمبر را صلى اللَّه عليه و آله و سلم جادو كرد و آن را در چاهى نهان كرد و آن حضرت بيمار شد و معوّذتين نازل شدند و جبرئيل جاى جادو را بوى خبر داد و على عليه السّلام را فرستاد تا آن را آورد و آن دو سوره را بر آنها خواند و با هر آيه يك گره گشوده شد و اندكى حال آن حضرت بهتر شد .\r\nو از اينجا نبايدش كه كافران در اينكه او را مسحور خواندند راست گفته\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nباشند زيرا منظور آنها ديوانه از جادو بوده است ، و گفتند مقصود از دميدن در گره برگرداندن مردان از تصميم آنها بوده به نيرنگ چنانچه گره را به آب دهن تر كنند تا گشودنش آسان شود .\r\n«  وَ مِنْ شَرِّ حاسِدٍ إِذا حَسَدَ  » يعنى حسدش را پديد كند و بدان كار كند .\r\nرازى در ( ج 32 ص 190 ) تفسيرش گفته : آيا رواست بدعاء و عوذه پناه برند يا نه ؟ برخى آن را روا دانسته و اين روايات گذشته را دليل آنها آورده و جز آنها و برخى روا ندانسته چون جابر از پيغمبر صلى اللَّه عليه و آله و سلم روايت كرده كه از رقيه نهى كرد و فرمود : صلى اللَّه عليه و آله و سلم خدا را بنده‌ها است كه نه داغ كنند براى درمان و نه رقيه جويند و بر پروردگار خود توكل كنند ، و فرمود : به خدا توكل ندارد آنكه داغ كند يا رقيه ستاند .\r\nو آيا آويختن دعا رواست يا نه ؟ برخى براى برخى اخبار روا ندانسته و برخى تجويز كردند ، از امام باقر عليه السّلام پرسش شد از تعويذ كه بر كودكان آويزند و در آن رخصت داد و آيا دميدن در گره رواست يا نه ؟ برخى روا ندانند و از عكرمه روايت كنند كه نشايد دعاخوان و دعانويس بدمد يا دست بكشد يا گره زند تا - آخر گفته‌اش -\r\n\r\n[ روايات 
  ]\r\n1 - در تفسير على بن ابراهيم ( 165 ) در داستان كوچ جعفر بن ابى طالب و همراهانش بحبشه است كه قريش عمرو بن عاص و عمارة بن وليد را نزد نجاشى فرستادند تا آنها را برگردانند و - و خبرى طولانى كشانده تا گفته - كنيزى بالاى سر نجاشى بود كه او را باد ميزد بعماره نگريست كه جوانى زيبا بود ، عاشق او شد .\r\nو چون عمرو بن عاص به خانه برگشت بعماره گفت : با كنيز پادشاه معاشقه كن و با او معاشقه كرد و او هم پذيرفت ، عمرو گفت : از عطر مخصوص شاه از او بخواه ، و از او خواست و بوى فرستاد و عمرو آن را نزد نجاشى برد و داستان را گزارش داد .\r\nنجاشى خشم كرد و خواست عماره را بكشد و پشيمان شد كه ايلچى است ،\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nو جادوگران را خواست و گفت با او كارى كنيد كه از كشتن سخت‌تر باشد ، او را گرفتند و جيوه در آلتش دميدند و وحشى شد و بهمراه وحوش شب و روز بسر ميبرد و از مردم ميرميد ، قريش پس از آن كمين فرستادند تا بر سر آبى كه وحشيان مىآمدند او را گرفتند ولى پيوسته بىآرامى كرد در دست آنها تا مرد الخبر 2 - در جنة الامان : در روايت دعاهاى سرّ قدسى : اى محمّد راستى جادو پيوسته از ديرين بوده و جز بخواست من زيانى نداشته و هر كه خواهد از جادو در امان من باشد بايد بگويد : بار خدايا پروردگار موسى الدعاء كه چون چنين گويد جادوى پرى و آدمى هرگز در او اثر ندارند .\r\n3 - و از همان : از پيغمبر صلى اللَّه عليه و آله و سلم روايت است كه چشم زدن درست است و شتر و گاو را به تنور كند .\r\n4 - در كتاب غرّه است كه شور چشمى شتر سوارى ديد و گفت : واى چه خوبست شتر از پاى افتاد و با سوارش مردند از ابو الحسن مخلّد كه كارگر بدچشمى داشتم انگشترى بدستم ديد و گفت : وه چه خوبست و نگينش افتاد آن را برداشتم گفت چه نگين خوبى است و دو تيكه شد .\r\n5 - از اصمعى است كه دو شور چشم داشتيم ، يكيشان بيك حوض سنگى گذر كرد و گفت : به خدا امروز مانندش را نديدم و دو پاره شد و آنها آهن پيچ شدند و دوباره بدان گذر كرد و ساده گفت : شايد بصاحبت زيانى نزدم و چهار تيكه شد و از هم پريدند دومى آواز بولى از پس ديوارى شنيد و گفت : چه بد درزيدنى دارد ، گفتند ، پسر تو است گفت واى كه پشتم شكست به خدا ديگر نخواهد شاشيد و در ساعت مرد ، آواز شاش ماده گاوى را شنيد و خوشش آمد و گفت : كدام بوديد ؟ و به ديگرى اشاره كردند و هر دو مردند و داستان شتر و اعرابى مشهور و معروف است .\r\nو در زبدة البيانست كه يعقوب ترسيد از زيبائى فرزندانش را چشم زنند و گفت : اى پسرانم از يك در وارد نشويد - الآية - و از پيغمبر عليه السّلام روايت كرده كه فرمود : چشم قله كوه را فرو آرد از بس گيرا و سخت است\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n6 - و از همان كه جبرئيل بر پيغمبر فرود شد و او را اندوهگين ديد و از آن رسيد ، فرمود : حسنين عليهما السّلام را چشم زدند ، فرمود : اى محمّد چشم درست است آنها را با اين تعويذ آسوده كن و آن را ذكر كرده 7 - در دعائم : از امام ششم عليه السّلام كه رسول خدا هميشه حسن را بر شانه راستش مىنشانيد و حسين را بر چپ و ميفرمود : پناه دهم شما را بكلمات تامه خدا از شرّ هر شيطان و گزنده و از شرّ چشم شور ، وانگه ميفرمود : ابراهيم عليه السّلام دو پسرش اسماعيل و اسحاق را چنين تعويذ ميداد .\r\n8 - و از رسول خدا صلى اللَّه عليه و آله و سلم است كه از ورد خواندن با جز قرآن و نامهاى معروف خدا غدقن كرد ، فرمود : اين وردها است كه سليمان بن داود عليه السّلام با آنها پرى و جانور را ميگرفت و بند ميكرد .\r\n9 - و از او است كه فرمود : ورد خواندن نيست مگر براى سه چيز : زهر نيشداران ، چشم زدن و خونى كه بند نيايد .\r\n10 - و از او عليه السّلام كه فرمود : نه عدوى است ، نه بدفالى و نه هام ، چشم زدن درست است ، و خوش فالى هم درست است ، و چون يكى از شماها آدمى يا حيوانى يا چيزى ديد و خوشش آمد بايد بگويد : آمنت باللَّه و صلى اللَّه على محمد و آله كه چشمش آن را زيان نزند .\r\n11 - و از او است صلى اللَّه عليه و آله و سلم كه نهى كرد از تمائم و تيول و تمائم دعا يا مهره يا جز آنست كه در آويزند و تيول دعاى مهر و محبت ميان زن و شوهر است چون كهانت و مانند آن و از جادو نهى كرد .\r\nتوضيح : در نهايه است كه آن حضرت فال خوب ميزد و فال بد نميزد و فال خوب را دوست ميداشت چون براى مردم اميد بخش بود و چون مردم از هر سبب ضعيف يا قوى بسودى از خدا اميدوار شوند خوبست و نوميدى بد است ، و بدبينى و توقع بلاء بد است و خوش فالى اينست كه كسى بيمار است و از ديگرى لفظ سالم مىشنود و اميد سلامت بدلش مىآيد يا چيزى گم كرده واجد شنود\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nو اميد بيافتن در دلش افتد .\r\nو در حديث عبد اللّه « التمائم و الرقى من الشرك » گفته : تمائم : مهره‌ها است كه عرب بكودكان خود مىآويختند كه چشم نخورند و اسلام آن را باطل كرد .\r\nو شرك دانست چون ميخواستند با آن مقدر خدا را دفع كنند و ديگرى را اثر بخش دانند و در حديث عبد اللّه است كه توله از شرك است و آن جادو و چيزيست كه زن را نزد شوهر خود محبوب سازد ، اثر خواستن از آن در برابر تقدير خدا شرك است .\r\n12 - در شهاب كه پيغمبر صلى اللَّه عليه و آله و سلم پيغمبر فرمود : دعا اثر ندارد جز از زهر يا چشم زدن در ضوء گفته : در اين سخن اشاره دارد بدان چه زنان عرب دعوى داشتند از بريدن زن و شوهر با وردهائى كه زن رود مرده را بخنده مياورد و فرمود : ورد اثر ندارد جز در چشم زخم كه از چيزى خوشش آيد و خدا دنبال آن آن را دگرگون سازد بر اثر چشم بيننده و خوش آمد او تا دليل شود كه آنچه در دنيا است بقائى ندارد و نعمتش زائل مىشود .\r\nو آنچه گفتند كه چشم زن به چيزى نگرد و پرتو ديدش در آن اثر كند پذيرا نيست زيرا ، ميدانيم پرتو لطيف در آهن و سنگ اثر نتواند و نه جز آنها بلكه همه اينها كار خداست بر سبيل لطف و آگهى باينكه نعمت دنيا زوال پذير است و دعائى كه در آن نام خدا تعالى يا نام رسولش يا آيه‌اى از قرآنست درمان آنست ، و هم از زهر جانوران گزنده كه شد نيست ، و جز آنها نيرنگها است كه بوسيله آن مال مردم را ميگيرند .\r\nو مقصود اين نيست كه ورد و دعاى حق درمان دردها نباشد بلكه مقصود اين است كه رقيه در اين دو چيز اثر كامل دارد چنانچه مقصود از قول او ( ص ) « لا سيف الا ذو الفقار » نفى شمشير كامل است و روايت است كه مردى نزد پيغمبر خدا صلى اللَّه عليه و آله و سلم آمد و گفت يا رسول اللَّه چه كشيدم از كژدمى كه ديشبم گزيد : فرمود : هلا اگر سر شب گفته بودى « پناه برم بكلمه‌هاى تمام خدا از شر آنچه آفريده » به تو زيانى نداشت و از ابن عباس است كه گفت رسول خدا صلى اللَّه عليه و آله و سلم بما ياد داد كه بگوئيم براى همه\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nدردها « بسم اللَّه الاكبر أعوذ باللَّه العظيم ، من شر عرق نعّار ، و من شر حر النار » سود حديث اينست كه ورد و دعاء در جز چشم زدن و زهر جانور گزنده سودمند نيست و راوى حديث جابر است - ره - 13 - در شهاب كه فرمود صلى اللَّه عليه و آله : راستى چشم مرد را بگور كند و شتر را بديك .\r\nدر ضوء پس از شرح پيش گفته : چشم چه ميتواند بكند ، اگر خود چشم اثرى داشت ، شور چشم ميتوانست با ديد خود دشمن خود را نابود كند و چنين نميشود چشم خود جدا از تن جماد است و چه كار تواند ؟ فلاسفه در اينجا سخن دارند كه نخواستم آن را درنوردم ، سود حديث آگهى بر اينست كه خدا تعالى بسا نعمتى را كه پسند آدمى است دگرگون سازد براى قدرت‌نمائى و عبرت بنده‌ها ، راوى حديث جابر است .\r\n14 - در احتجاج ( 185 ) زنديق از امام ششم در ضمن پرسشهايش گفت : به من بگو مايه جادو چيست ؟ چگونه جادوگر كارهاى شگفت آور تواند ؟ فرمود : جادو به چند راه مىشود ؟ يكى چون پزشكى كه بر اثر دارو است در جادوگرى هم براى هر دردى درمانى بدست آوردند ، يكى نيرنگ و فريب است ، يكى تردستى و سرعت در كار است يكى هم بكمك ياران شيطانيست ، گفت : ديوها از كجا جادو آموختند ؟ فرمود : از آنجا كه پزشكان پزشكى آموختند ، برخى بآزمودن و برخى به انديشه و علاج .\r\nگفت چه گوئى در باره دو فرشته : هاروت و ماروت و آنچه مردم گويند كه آنها جادو بآدمى ياد ميدادند ؟ فرمود : آنها براى آزمودن بشر بودند و تسبيحشان اين بود كه آدمى امروز چنين و چنان كند چنين خواهد شد ، و اگر با فلان چيز عمل كند چنين خواهد شد و هم رشته‌هاى ديگر جادو را ميگفتند و مردم از آنها ياد ميگرفتند ، و هر دو ميگفتند بمردم « همانا ما وسيله آزمايشيم از ما ياد بگيريد آنچه زيانتان دارد و سود ندارد » گفت : جادوگر ميتواند بجادو آدمى را\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nسگ يا الاغ كند يا جز آن ؟\r\nفرمود : او ناتوانتر است از اين كار و از اينكه آفرينش خدا را دگرگون سازد ، كسى كه چنين كند در آفرينش شريك خدا تعالى باشد و خدا به خوبى از آن برتر است ، اگر جادوگر چنين توانائى داشت از خود پيرى و درد و بيمارى را دور ميكرد و سفيدى را از سر و فقر را از خانه‌اش ميزدود .\r\nو راستى يك جادوى بزرگ همان سخن چينى است كه دوستان را از هم ببرد و ياران صميمى را دشمن هم كند ، خونريزد و خانه ويران كند و پرده‌ها به درد ، سخن‌چين بدتر كسى است كه بر زمين گام نهد ، بهتر تعريف جادو اينست كه چون پزشكى است جادوگر با مرد كارى كند كه از مجامعت زن دور افتد و پزشك ميتواند آن را درمان كند .\r\n15 - در تفسير الفرات : بسندى تا امير المؤمنين عليه السّلام كه لبيد بن اعصم يهودى و امّ عبد اللَّه يهودى براى رسول خدا صلى اللَّه عليه و آله جادو ساختند در يازده گره و آن را ميان پوسته گل خرما نهادند و در چاهى ميان يكى از دره‌هاى مدينه زير سنگى سپردند كه پله چاه بود ، و پيغمبر از خوردن و نوشيدن و شنيدن و دويدن و نزديكى با زنان واماند .\r\nو جبرئيل آمد و سوره معوّذتين را آورد و گفت : اى محمّد چه شده است تو را گفت : نميدانم ، حالم اين است كه مىبينى گفت : ام عبد اللّه و لبيد بن اعصم تو را جادو كردند ، و آن را بوى گزارش داد و جاى آن را وانمود ، آنگه جبرئيل خواند :\r\n  بِسْمِ اللَّهِ الرَّحْمنِ الرَّحِيمِ قُلْ أَعُوذُ بِرَبِّ الْفَلَقِ   ، رسول خدا صلى اللَّه عليه و آله و سلم آن را خواند و يك گره باز شد ، و پيوسته او خواند و رسول خدا صلى اللَّه عليه و آله و سلم خواند و گره باز شد تا يازده آيه خواند و يازده گره باز شد و پيغمبر برخاست نشست امير المؤمنين عليه السّلام آمد و آنچه را جبرئيل گفته بود بوى باز گفت و فرمود برو و جادو را بياور و آورد و پيغمبر آن را شكست و بر آن تف كرد ، و لبيد و ام عبد اللّه را خواست و فرمود : براى چه اين كار را كرديد و بر لبيد نفرين كرد كه خدايت\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nتن درست از دنيا بيرون نبرد .\r\nگويد : مردى توانگر بود و پسر بچه‌اى كه گوشواره‌اى با ارزش يك اشرفى داشت بوى گذر كرد و لبيد گوشواره‌اش كشيد و گوشش را دريد ، و پيغمبر او را دستگير كرد و بجرم دزدى دستش را بريد .\r\nگويم : سخن در باره اثر جادو در پيغمبران و ائمه عليه السّلام گذشت و مشهور اين است كه در آنها اثر ندارد .\r\nدر دعائم الاسلام مانند آن را بسندش آورده و در آخرش دارد كه دستش بريده شد و داغ شد و از آن مرد .\r\n16 - در طب الائمه : بسندى از امام ششم عليه السّلام قريب به همين را آورده و گفته جبرئيل نزد پيغمبر صلى اللَّه عليه و آله و سلم آمد و گفت : اى محمّد ! گفت لبيك اى جبرئيل ، گفتش فلان يهودى تو را جادو كرده و در فلان چاه سپرده ، بر سر چاه بفرست آن كسى كه بيشتر از همه مردم مورد وثوق تو است و در چشمت بزرگوارتر است و همگنان خود تو است تا آن جادو را برايت بياورد ، پيغمبر صلى اللَّه عليه و آله و سلم على بن ابى طالب عليه السّلام را گفت برو سر چاه « دزوان » كه جادوى لبيد بن اعصم يهودى براى من در آنست و آن را بياور .\r\nعلى عليه السّلام فرمود : رفتم و در چاه فرو شدم و ناگاه آب چاه بر اثر جادو مانند آب حناء شده بود و با شتاب آن را جستم تا بتك چاه رسيدم و بدست نياوردم ، آنها كه با من بودند گفتند در آن چيزى نيست بالا بيا گفتم : نه به خدا ، دروغ نگفتم و دروغ نشنيدم و باور من به او چون شما نيست يعنى نسبت برسول خدا صلى اللَّه عليه و آله .\r\nآنگاه بدقت جستجو كردم و حقه‌اى يافتم و نزد پيغمبر آوردم ، فرمود : بازش كردم و در آن تيكه‌اى از بن شاخه خرما بود و بر آن زه كمانى بود كه 11 - گره داشت .\r\nجبرئيل آن روز دو سوره قل اعوذ را آورده بود براى پيغمبر صلى اللَّه عليه و آله و آن حضرت فرمود : اى على آنها را بر زه بخوان و او هر آيه ميخواند يك گره باز ميشد تا همه باز شدند و خدا عزّ و جلّ جادوى پيغمبر را باطل كرد و خوب شد و روايت است كه\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nجبرئيل و ميكائيل هر دو نزد پيغمبر صلى اللَّه عليه و آله آمدند و يكى سمت راست و ديگرى سمت چپش نشستند ، جبرئيل بميكائيل گفت : اين مرد چه دردى دارد ؟ ميكائيل گفت جادو شده ، جبرئيل گفت : كه او را جادو كرده گفت : لبيد بن اعصم يهودى و حديث را تا آخر باز گفت ( طب 113 - 114 ) .\r\n17 - در طب ( 114 ) : بسندى تا امام پنجم عليه السّلام كه راستى جادو گران را تسلط بر چيزى نيست مگر چشم زدن .\r\n18 - و از امام صادق عليه السّلام كه پرسش شد از اينكه معوّذتين از قرآنند ، فرمود از قرآنند ، مردى گفت : در قرائت ابن مسعود از قرآن نيستند و نه در مصحف اويند امام عليه السّلام فرمود : ابن مسعود خطا كرده يا فرمود : دروغ گفته آن مرد گفت يا بن رسول اللَّه آنها را در نماز واجب يوميه بخوانم ؟ فرمود : آرى ، آيا ميدانى معنى معوّذتين چيست و براى چه فرود آمدند ؟ براى اينكه لبيد بن اعصم يهودى رسول خدا صلى اللَّه عليه و آله را جادو كرد ، ابو بصير گفت به آن حضرت : اين چه بوده و جادويش چه اثرى كرده ؟\r\nامام فرمود : آرى پيغمبر ميخواست جماع كند و نميشد و ميخواست از در برود و آن را نمىديد تا با دست ميسائيدش ، جادو اثر دارد ولى جز بر چشم و فرج تسلطى ندارد ، و جبرئيل آمد و به آن حضرت گزارش داد ، و على عليه السّلام را خواست و او را فرستاد تا از چاه ازوان ( ذروانش خ ب ) بر آورد و دنباله حديث را آورده با طول آن تا - پايان .\r\n19 - و از همان : ( 121 ) بسندش از امام ششم عليه السّلام كه هر كه از چيزى كه برادرش دارد خوشش آيد از آن چشم بهم نهد كه چشم زدن درست است و اثر دارد .\r\n20 - و از همان ( . . ) بسندش از امام ششم عليه السّلام كه : اگر گورها را بشكافند براى شما البته بنگريد كه بيشتر مرده‌هاى شما براى چشم زدن مردند ، زيرا اثر چشم درست است بدان كه رسول خدا صلى اللَّه عليه و آله فرمود : چشم اثر دارد و هر كه خوشش آيد از چيزى كه برادرش دارد بايد در باره آن خدا را به ياد آورد ، كه با ياد خدا\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nزيانى بدان نرساند .\r\n21 - و از همان : بسندى از حلبى كه پرسيدم امام ششم عليه السّلام را از دعائى كه بجادو زده آويزند ، فرمود : پدرم در آن گناهى نميدانست .\r\n22 - در مكارم ( 445 ) از معمر بن خلاد كه من در خراسان ناظر هزينه امام هشتم عليه السّلام بودم و به من فرمود : عطر غاليه برايش بخرم و چون گرفتم آن را خوش داشت و بدان نگريست و به من فرمود : اى معمر چشم زدن درست است در يك برگى سوره حمد و قل هو اللَّه و معوّذتين و آية الكرسى را بنويس و در جلد شيشه بنه .\r\n23 - و از همان - . . . كه از امام ششم عليه السّلام روايت است كه چشم زدن درست است و تو از آن بر خودت و از خودت بر ديگران در امان نيستى و اگر از آن نگرانى بر چيزى سه بار بگو : ما شاء اللَّه و لا حول و لا قوة الا بالله العلى العظيم .\r\n24 - و از او است عليه السّلام كه هر كه از چيزى كه برادرش دارد خوشش آيد بگويد : مبارك باشد ، زيرا چشم زدن حق است .\r\n25 - و از همان . . . كه پيغمبر صلّى اللَّه عليه و آله فرمود : چشم مرد را بگور كند و شتر را بديگ .\r\n26 - و فرمود : ورد و دعاء ندارد جز نيش زهردار يا چشم زدن .\r\n27 - و از همان ( 449 ) : از امام صادق عليه السّلام كه اگر چيزى بر قضا و قدر پيشى ميگرفت همان چشم زدن بود .\r\n28 - در خصال - 74 - بسندى از امام پنجم عليه السّلام كه : رقيه نباشد جز در سه تا : نيش زهر چشم ، خونى كه بند نيايد .\r\n29 - در جامع الاخبار كه رسول خدا صلى اللَّه عليه و آله فرمود : چشم مرد را بگور كند و شتر را بديگ .\r\n30 - در خبر است كه اسماء بنت عميس گفت : يا رسول اللَّه ، پسران جعفر را چشم زنند براشان دعاء بگيرم ؟ فرمود : آرى اگر چيزى از قدر پيش مىافتاد چشم بود .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n31 - در دعوات راوندى : بسندى تا رسول خدا صلّى اللَّه عليه و آله كه مردم به چيزى چشم برنيارند جز كه خدا آن را پست سازد .\r\n32 - در نهج : امير المؤمنين عليه السّلام فرمود : مردم به چيزى نگويند چه خوش است جز اينكه روزگار برايش روز بدى در كمين دارد .\r\nبيان : روز بدى در كمين دارد ، كنايه است از اينكه مردم سبب پست شدن آن را ندانند و ناگهانى آيد يا اينكه از نپائيدن شكوفانى دنيا غفلت ميورزند . و محتمل است اين خبر و خبر پيش اشاره باشند باثر بد چشم كه گذشت ، و بسا بيان وضع دنيا است كه چون بپايان بلندى رسد بناچار سرنگون شود ، و بكاستى و نيستى برگردد و خوشا گفتن مردم و چشم دوختن بدان گواه رفعت و كمال آنست و نشانه سقوط و نيستى .\r\nو بخاطر آيد كه آنچه از اخبار هم كه در اثر بخشى چشم وارد است اشاره به همين معنا باشد گرچه از برخى آيات و اخبار بدور است ولى ممكن است بدان تفسير شوند چنانچه بر بينادلان نهان نيست ، و آنچه در باره ذكر خدا در آنها آمده با آن منافات ندارد بلكه مؤيد آنست ، زيرا ياد خدا مايه پايدارى نعمت است ، و اللَّه يعلم حقائق الامور .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n\r\nنقل سخن دانشمندان و تحقيق در آن\r\nبدان كه اصحاب ما و مخالفين در باره جادو اختلاف نظر دارند كه آيا واقعى است يا توهمى است ، اينك برخى سخنان آنها ، شيخ - قده - در خلاف گفته :\r\nجادو واقعى است ، و ميتواند ببندد و اثر كند و بكشد و بيمار كند و چلاق كند و ميان شوهر و زنش جدائى افكند ، و بسا مردى در عراق با جادو كسى را در خراسان بكشد ، اكثر دانشمندان و ابى حنيفه و يارانش و مالك و شافعى بدين عقيده دارند .\r\nو ابو جعفر استرآبادى گفته : جادو واقعيت ندارد و صرف خيال و شعبده است و مغربى از اهل ظاهر هم موافق او است و منم آن را تقويت مينمايم ، و دليلش قول خدا تعالى است « بناگاه ريسمانهاى آنان » تا آخر آيه 86 سوره طه ، چون جادوگران از ريسمانها مار ساختند و از جيوه انباشتند و وعده‌گاه را آفتابى معين كردند تا جيوه بجنبش آيد ، و به خيال موسى افتاد كه آنها مارانند و واقعيتى نداشتند و اين در گرماى سخت بود و موسى عصا افكند و جادوى آنها بيهوده شد و به او گرويدند .\r\nو نيز كسى از ما نتواند بىپيوست در ديگرى اثر نهد و چگونه كسى از بغداد به كسى كه در حجاز يا دور تر است اثر كند و اين مخالف گفته خدا تعالى « ولى شياطين كافر شدند كه بمردم جادو آموختند 102 - البقره » نيست چون ، منكر آن نباشيم ، و منكر اثر واقعى هستيم كه جادوگران دعوى كنند ، و اما خيالسازى را منكر نيستيم ، سپس روايت عايشه را در باره جادوگران پيغمبر صلّى اللَّه عليه و آله آورده و گفته : اينها اخبار آحادند و به كار اين مسأله نميخورند با اينكه از عائشه روايت است كه رسول خدا صلّى اللَّه عليه و آله را جادو كردند و در او اثر نكرد و با آن معارض است .\r\nسپس - قده - گفته : چون اعتراف كند كه كسى را كشته با جادو عمدا قصاص ندارد و ابو حنيفه همچنين گفته : و شافعى گفته : قصاص بر او بايد ، دليل ما اصل برائت است ، و قصاص در اينجا نياز بدليل خاصّ دارد .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nبعلاوه گفتيم كه كسى نميتواند بىواسطه ديگرى را بكشد جز اينكه زهر به او خوراند و جادو مانند زهر نيست و اصحاب ما روايت كردند كه جادوگر را بايد كشت براى اينكه مفسد في الارض است ، و حد او قتل است .\r\nو علامه - نور - گفته است در تحرير : سحر گره زدن و سخن پرانى يا نوشتن و كار كرديست كه در بدن مسحور اثر كند يا در دلش و خردش بىواسطه و مباشرت ، و بسا بكشد ، بيمار كند ، ميان زن و شوهر جدائى آورد و آنها را با هم دشمن كند ، يا دوستى ميان دو كس آورد ، و آيا حقيقت دارد يا نه ؟ مورد نظر است .\r\nوانگاه گفته : جادوئى كه كشتن را بايد آنست كه در عرف جادو شمرند چنانچه اموى در كتاب مغازى خود گفته : نجاشى جادوگران را خواست و در آلت عمارة بن وليد دميدند و ديوانه شد و با وحشيان بيابان گرد شد و پيوسته با آنها بود تا حكومت عمر بن خطاب و يك آدمى او را دستگير كرد ، عماره به او گفت : مرا آزاد كن و گر نه بميرم ، و رهايش نكرد و همان ساعت مرد .\r\nو گفته‌اند : يكى از اميران زن جادوگرى را دستگير كرد و شوهرش ديوانه وار بدنبالش آمده و گفت : به او بگوئيد مرا رها كند ، گفت رشته و يكتا در برايم بياوريد و آوردند و بر روى آن نشست و گره ميزد و يكباره در او را از جا پراند و نتوانستند او را بگيرند و نمونه‌هاى ديگرى دارد .\r\nاما آنچه بر غش كرده خواند و پندارد جن را تسخير كند . حكمى ندارد ، و آنكه بوسيله قرآن و دعا و قسم دادن جادو را باطل كند عيب ندارد و اگر با جادو جادو را باطل كند حرام است گرچه حكم حرمت مورد اشكال است . در جاى ديگر از آن گفته : آنچه شيخ برگزيده اينست كه جادو حقيقت ندارد ، و در احاديث آمده كه حقيقت دارد ، و بنا بر اين اگر با جادو كسى را كشت در قصاص اشكال است و اقرب حكم بديه است تا پايان آنچه گفته .\r\nدر منتهى مانند سخن نخست را دارد و بدنبالش گفته : اختلاف دارند كه حقيقت دارد يا نه ؟\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nشيخ - ره - گفته : نه همانا خيال آور است و اين گفته برخى شافعيه است ، شافعى گفته : حقيقت دارد .\r\nو پيروان ابى حنيفه گفتند : اگر بوسيله چيزى باشد كه بتن جادو شده رسد مانند دود و بخار رواست كه در او اثر كند به كشتن و بيمارى يا جدائى زن و شوهر و منع از وطى يا دشمن شدن با هم يا دوست شدن ولى اين اثرها بىرسيدن چيزى بتن جادو شده روا نيست و صحت ندارد .\r\nو آنگاه دليل آوردن هر دو جانب را از آيه «  يُخَيَّلُ إِلَيْهِ  » و سورة الفلق ، ياد آورده و گفته : جمهور از عايشه روايت كردند كه پيغمبر صلّى اللَّه عليه و آله جادو شد تا اينكه ميديد كار نكرده را كرده و روزى بوى گفت بنظرم خدا پاسخ مرا داد و دو فرشته آمدند و يكى سمت سرم نشست و يكى نزد پاهايم و گفت : درد اين مرد چيست ؟\r\nو او پاسخ داد جادو شده ، گفت : چه كسى جادوش كرده ؟ گفت : لبيد بن اعصم يهودى در شانه و موى دم شانه در پوست گل خرما در چاه ذى ازوان ، بخارى آن را روايت كرده .\r\nو در اين حديث جادو را ثابت كرده . اين گفته نزد من باطل است و روايات ضعيف است بويژه روايت عايشه ، چون محال است كه جادو در پيغمبران عليهم السّلام درگيرد ، سپس گفته : اگر جادو حقيقت باشد همانست كه در عرف جادو باشد وانگه دو داستان نجاشى و زن جادوگر را نقل كرده و گفته اينها و مانند آنها چون بستن شوهر از زن كه نتواند او را بكند جادوى مورد اختلاف است ، ولى دعا خواندن بر غش كرده تا به شود در اين حكم در نيايد . و آن جادو نزد من بيهوده است و ياوه و از خرافات .\r\nشهيد رفع در دروس گفته : حرام است كهانت و جادو با گفتن و نوشتن و طلسم و دود با گياهان اختران و رياضت كشيدن و صورت‌گرى و گره زدن و دميدن و قسم‌ها و وردهاى نامفهوم و زيان رساندن به ديگران ، و تسخير فرشته و پرى و ديو در كشف نهان و درمان بيمار از جادو و هم تسخير ارواح بوسيله وسيط مانند\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nكودك و زن و كشف نهان از زبانش .\r\nو از جادو است نيرنجات كه استخراج خواصّ امتزاجات و اسرار ماه و خورشيد و طلسمات هم بدان پيوست است كه تركيب قواى عاليه و سافله است براى پديده‌هاى ناشناس ، همه اين كارها و كسب با آنها حرامند ، و بيشتر گويند حقيقت ندارد و حرف خيال‌آوريست ، يا بيشترش خيال آوريست و برخى حقيقى و خدا تعالى در داستان جادوگران فرعون آن را بزرگى ستوده ، و از خيال‌آورى است نمود خيالاتى در حسّ مشترك براى اثر گزاردن در چيز ديگر كه بسا به چشم هم آيد .\r\nو اما كيميا كارى با زدن فلز با جيوه و كبريت و زاج ، و روكش‌ها با موى و تخم و زهره و ادهان كه كار جهال است حرام است ، تبديل فلز بفلز ديگر با اكسير يا آتش نرم يا سنجش نسبت وزن آنها با هم معلوم نيست درست باشد ، و اجتناب از همه آنها اولى و احرى است .\r\n( و از شهيد ثانى هم در شرح جادو نزديك به همان شرح شهيد اول را نقل كرده كه دنبالش گفته ) ياد گرفتن همه اينها و مانند آنها و به كار زدن و آموختن آنها حرام است و كسب با آن هم حرام و نارواست و آنكه حلالش شمارد كشته شود ، ولى ياد گرفتن براى خود نگهدارى يا دفاع از مدعى پيغمبرى بوسيله جادو ظاهرا جائز است بسا واجب كفائى است چنانچه در دروس گفته و ابطال جادو با قرآن و قسم جائز است چنانچه در روايت قلا وارد است .\r\nو آيا حقيقت دارد يا نمايش خيالى است بيشتر بدوم معتقدند ولى مورد اعتراض است ولى اثرش در بسيارى از مردم واقعيت دارد ، و اثر وهم در آنجا است كه پذيرا آن را از پيش بداند و ما اثر آن را در كسى كه هيچ شعورى بدان نداشته دريابيم تا آنجا كه از آن زيان بيند ، و خيال‌افكنى در نمود حركات مارها و پريدن اشياء و مانند آن ممكن است نه در اثر هر جادو و احضار جنّ كه امريست معلوم و ردّش روا نيست .\r\nسپس گفته : كهانت كاريست كه سبب تسخير پريست تا آنجا كه برايش خبرگزارى\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nكند و نزديك بجادوگريست باز گفته شعبده را تعريف كرده‌اند كه تردستى و نمايش كارهاى شگفت‌آور است كه چشم بندى است براى سرعت حركت .\r\nميگويم : محقق اردبيلى هم در شرح ارشاد مانند اين را گفته و گفته ظاهر اينست كه اثر واقعى دارد نه اينكه صرف توهم است و از اين رو در كسى كه از آن بىخبر است اثر كند و بىحقيقتى آن اينست كه جانور ساز نيست و جانور نما است كه خدا فرموده « بخيالش افتاد از جادوى آنها كه آنها ميشتابند ، 66 - طه » با اينكه اين بحث اثر عملى ندارد ، زيرا شكى نيست كه در هر صورت عقاب دارد ، ديه دارد و غرامت هر خسارت كه جادوگر ببار آرد به عهده او است .\r\nابن حجر در فتح البارى « پس از تفسير چشم شورى » گفته : چشم با خوش آمدن آميخته بجسد بطبع خود ديده شده را دچار زيان سازد ، و اين اثر بخشى بر برخى مردم مورد اشكال شده و گفتند چگونه چشم از دور به چشم خورده اثر كند ، جواب اينست كه طبع مردم گوناگونست و بسا زهرى از چشم شور بوسيله هوا به چشم خورده اثر كند .\r\nو از يك شور چشمى حكايت است كه چون چيزى را بينم و از آن خوشم آيد دريابم كه حرارتى از چشمم برآيد ، و اين نزديك به وضع حائض است كه اگر دست در كاسه شير نهد آن را فاسد كند و اگر پاك باشد فاسد نكند ، و اگر ببستان در آيد دست نزده بسيارى از پنبه‌ها فاسد شوند ، و از اين بابست كه كسى به چشم درد كن نگرد و چشمش درد گيرد ، و در برابر دهن ياوه دهن ياوه گيرد ، ابن بطّال چنين گفته :\r\nخطابىّ گفته : در حديث است كه چشم اثر دارد و اين گفته ماديين را باطل كند كه گويند جز آنچه حواس دريابند حقيقت ندارد .\r\nماذرى گفته : ماديين گفتند از چشم شور نيروى زهرناكى تراود و به چشم خورده رسد و او را بكشد يا فاسد كند مانند اثر كردن زهر از چشم افعى ، و اثر كردن تنها از اين نيست بلكه بعقيده اهل سنت اثرش كار خداست كه هنگام برابرى با چشم شور شيوه او است ، و آيا در اين ميانه مايه نهانى هم هست يا نه ؟ بسا\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nباشد ولى دليلى ندارد .\r\nو فلاسفه اسلامى به پيروى ماديين گويند ماده لطيف ناپيدائى از ديده شور چشم برآيد و بسوراخهاى تن چشم خورده خرد و آنگه خدا هلاكش كند مانند زهر خورده ، در دعوى قطع خطا گفتند گرچه جاى احتمال هست - پايان - .\r\nو اين سخن درستى است ولى ابن عربى به سختى منكر آنست ، و گفته‌اند زهر چشم شورچشم است كه با خيره شدن تف آن به چشم خورده رسد مانند تف زهر افعى كه به كسى پيوندد .\r\nو يكم را رد كرده به اينكه اگر اثر ديده بود در هر حال بود و چنين نيست و دوم را باينكه زهر افعى جزء آنست ولى شور چشم زهر ندارد جز بديدن و آن خارج از او است .\r\nو گفته حق اينست كه اثر چشم آفرينش خداست در هر جا خواهد و بسا آن را بواسطه استعاذه يا جز آن دفع كند و يا پس از وقوعش بدعا و غسل و جز آن پاك كند - پايان سخن او - و در كلام او هم اعتراض هست زيرا آنكه بافعى مثل زده مقصودش اين نيست كه به چشم زده بچسبد و زهرش به او رسد بلكه مشهور است كه يك نوع افعى باشد كه با ديده آدمى را بكشد و شور چشم همچنين است ، و مقصود خطابى تاثير مادى نيست كه فلاسفه گويند بلكه اثر خداست در چشم زدن شور چشم .\r\nو بزاز بسند حسن از جابر آورده كه بيشتر مردنها پس از قضاء و قدر خدا از نفس است و راوى گفته مقصود چشم زدنست ، و شيوه خداست كه بسا نيرو و اثر بجسم و روح داده چنانچه كسى كه به محتشمى نگرد شرم كند و چهره‌اش سخت سرخ شود كه پيشتر نبوده و نزد ديدن ترس‌آور زرد شود ، و بسيارى مردم با ديد آن ترس بيمار شوند و ناتوان ، و اين همه براى اثريست كه خدا بروح داده و چون پيوست با ديده دارد بدان وابسته گردد و خود آن اثر ندارد .\r\nو همانا اثر از روح است و ارواح در طبع و نيرو و خاصيت گوناگونند ،\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nو برخى از آنها به مجرد ديدن در تن اثر كنند بىپيوست براى اينكه پر خبيث هستند و خباثت دارند .\r\nو خلاصه تاثير خدائى به پيوست جسمانى منحصر نيست و گاهى به آنست و گاهى بمقابله و گاهى به همان ديد و يك بار هم بتوجه روح چنانچه از دعاء و ورد و التجاء به خدا پديد گردد ، و يك بار هم بوهم و خيال و آنچه از چشم شور برآيد يك تير معنويست كه اگر بتن بىدفاع رسد در آن اثر كند و گر نه بىاثر گردد و به صاحبش برگردد چون تير كمان .\r\nدر بيان سحر گفته : راغب و جز او گفتند : جادو به چند معنا آمده :\r\n1 - لطف و نازك كارى كه گويند كودك را جادو كردم يعنى فريفتم و بسوى خود كشيدم و هر كه دلبرى كند جادو كرده و شاعران چشم جادو گويند كه دلفريب است و اطباء گويند طبيعت جادوگر است و خدا هم فرموده « بلكه ما مردم سحرشده‌ايم ، 15 - الحجر » يعنى روگردان از معرفت و حديث « ان من البيان لسحرا » هم از اين باب است .\r\n2 - فريب و خيال افكنى بىحقيقت چون چشم بندى و تردستى كه خدا تعالى بدان اشارت كرده «  يُخَيَّلُ إِلَيْهِ مِنْ سِحْرِهِمْ أَنَّها تَسْعى  ، 66 - طه » و هم فرمود :\r\n«  سَحَرُوا أَعْيُنَ النَّاسِ  - چشم مردم را جادو كردند ، 116 - الاعراف » و از اين رو موسى را جادوگر ناميدند ، و براى آن از خاصيت چيزها چون سنگ مغناطيس كمك گيرند .\r\n3 - كارهائى به يارى ديوان و نزديكى با آنان كه خدا فرموده « ولى كافر شدند ديوها و آموختند بمردم جادو » 102 - البقره » .\r\n4 - كارى به گفتگو با كواكب و همكارى با روح آنها بپندار خودشان ابن حزم گفته : از جادو است طلسم سازى چون نقش صورت كژدم در مهر هنگام قمر در عقرب كه براى كژدم زده خوبست ، و بعضى هم از ديوان\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nيارى جويند و هم از اختران و پندارند نيرومندتر است .\r\nجادو را بابزار آن گويند و به كار جادوگر هم ، و ابزارش گاهى تنها يك معنا است چون ورد و دميدن و گاهى صورت ديدنيست چون پيكر سازى جادو شده و گاهى هر دو و آن رساتر است .\r\nدر باره جادو اختلاف است كه آيا خيال‌سازيست و بس يا حقيقت هم دارد .\r\nنووى گفته : درستش اينست كه حقيقى است و جمهور بدان معتقدند و هم عامه دانشمندان و قرآن و سنت مشهوره دليل آنند - پايان - و گفتگو در اينست كه بجادو انقلابى در خارج مىشود يا نه ؟ كسى كه آن را خيال‌افكنى داند گويد نه ، و كسانى كه واقعى دانند اختلاف دارند كه آيا بس مزاج را دگرگون كند و بيمار سازد يا ذات را هم دگرگون كند و مثلا بيجان را جاندار و بر عكس ، بيشتر همان نخست را گويند و گروهى اندك دوم را و اگر منظور توانائى خداست كه مسلم است و اگر وقوع آن باشد جاى گفتگو دارد و بسيارى از مدعيانش نتوانستند دليلى بر آن بياورند .\r\nخطابى گفته : مردمى جادو را به كلى منكرند ، و گويا نظرش آنهايند كه آن را تنها خيال افكنى دانند و گر نه مكابره است ، ماذرى گفته : جمهور علماء جادو را ثابت و واقعى دانند و برخى گفتند تنها خيال بيهوده است و آن مردود است چون نقل جادو را اثبات كرده و عقل هم منكر نيست كه خدا تعالى با كار جادوگر خرق عادت كند مانند اينكه اطباء داروئى كه خودش تنها زيان دارد با تركيب با داروهاى ديگر سودمندش كنند .\r\nو گفتند اثر جادو بيش از آن نيست كه خدا فرموده : « آنچه ميان مرد و همسرش جدائى افكنند ، 102 - البقره » چون در مقام هراس آمده و اگر اثر بيشتر داشت ميفرمود ، ماذرى گفته از نظر عقل مانعى ندارد كه اثر بيشترى داشته باشد و گفته : آيه در منع زياده نصّ نيست .\r\nو آنگه گفته : فرق ميان جادو با معجزه و كرامت اينست كه جادو نياز برنج\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nاوراد و كارهائى دارد و كرامت نيازى ندارد و بسا خود به خود واقع شود و امتياز معجزه از كرامت اينست كه براى اثبات نبوتست .\r\nامام الحرمين دعوى اجماع كرده كه جادو از جز فاسق نشود و كرامت از او ميسر نيست : و نووى در زيادات روضه از مستولى ( مستوفى خ ب ) مانندش را آورده و سزد كه از حال كسى كه خرق عادت كند اعتبار گيرند اگر ديندار و پرهيزكار است خرق عادتش كرامت است و گر نه جادو است كه با ديوان سر و كار دارد .\r\nقرطبى گفته : جادو نيرنگ سازى است كه وسيله كسب است جز اينكه نازك كاريست و جز افرادى يگانه بدان پى نبرند ، مايه‌اش شناخت اشياء و دانستن تركيب آنها است در وقت مخصوص ، بيشتر خيال اندازيها است كه حقيقت ندارد در نزد كسى كه نميفهمد بزرگ نمايد چنانچه خدا تعالى در باره جادوگران فرعون فرموده « آوردند جادوئى بزرگ 116 - الاعراف ، سپس گفته : حق اينست كه برخى جادوها اثرى در دلها دارند و مهر يا دشمنى آرند ، و خير و شر برآرند در تنها به درد و بيمارى و آنچه مورد انكار است اينست كه جادو بيجان را جان دهد يا برعكس و مانند آنها - پايان - شارح مقاصد گفته : جادو نمايش خارق عادتست از نفسى بد و خبيث بواسطه كارهائى مخصوص كه آموزش و شاگردى دارند ، و از اين رو از معجزه و كرامت جداست ، امتياز ديگر جادو اينست كه طبق پيشنهاد نيست و در زمان و مكان و شرائط ويژه‌ايست ، و معارضه بردار است و مانندش آرند ، و جادوگر فسق آشكار كند و از برون و درون پليد است و رسوا در دنيا و ديگر سرا ، و جز آنها از وجوه امتياز و جادو نزد اهل حق ثابت است عقلا و شرع آن را ثابت كردند و همچنانست چشم زدن .\r\nمعتزله گفتند جادو خواست چيزيست كه حقيقت ندارد چون شعبده كه از تردستى يا نيرنگ نهانيست دليل ما بر جواز همانست كه در باره اعجاز گذشت كه\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nخود ممكن است و قدرت خدا شامل كه آفريدگار او است و جادوگر ابزار كار و كاسب و بعلاوه مورد اجماع فقهاء است و همانا اختلاف در حكم آنست و وقوعش دليلها دارد .\r\n1 - قول خدا تعالى « مىآموزند بمردم جادو را تا آخر آيه 102 - البقره » كه اشعار دارد باينكه در حقيقت ثابت است و مجرد اراده و ظاهر سازى نيست و اثر بخش در آن تنها خدا تعالى است .\r\n2 - سوره الفلق كه جمهور مسلمانان اتفاق دارند كه در باره جادو كردن لبيد بن اعصم يهودى رسول خدا را صلى اللَّه عليه و آله نازل شده تا آنكه سه شب بيمار گرديده .\r\n3 - روايت جادو كردن كنيزى عايشه را و هم ابن عمر را كه تا سه روز چلاق شده .\r\nاگر گويند : در صورتى كه جادو اثر داشت به همه پيغمبران و نيكان زيان ميرسانيد و جادوگران پادشاه بزرگى ميشدند ، چگونه رواست پيغمبر جادو شود با اينكه خدا فرموده « و نگهدارت خدا از شر مردم 67 - المائده » و فرموده پيروز نشود جادوگر هر جا آيد » و كافران پيغمبر را متهم ميكردند كه جادو شده و معلوم است كه دروغ ميگفتند .\r\nگوئيم ، جادوگر در هر زمان و در هر جا نيست و حكمش در هر آن و در هر چيز روا نيست ، پيغمبر صلى اللَّه عليه و آله معصوم هست از اينكه مردمش نابود كنند يا در نبوتش رخنه اندازند نه از اينكه به دو زيانى رسد يا تنش دردى كشد ، و مقصود كفار از از اينكه مسحور است اين بوده كه بجادو ديوانه شده و كيش آنها را وانهاده اگر گويند در داستان موسى فرموده از جادويشان به خيال او آمد كه آنان ميشتابند ، و دليل است كه جادو حقيقت ندارد و همانا خيال افكنى است و ظاهر سازى .\r\nگوئيم : رواست كه جادوى آنها چنين بوده با اينكه باز هم حقيقتى داشته\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nو اگر هم بپذيريم كه در اين صورت خيال افكنى بوده و دليل نشود كه جادو هيچ واقعيت ندارد .\r\nو اما چشم زدن اثريست در باره نفوس كه چون چيزى را خوش دارند آفت بيند ، و ثبوتش از مشاهدات است و نياز بدليل ندارد و البته پيغمبر صلّى اللَّه عليه و آله هم فرموده « العين حق » چشم زدن درست است مرد را در گور كند و شتر را در ديگ و بسيارى از مفسران آيه و ان يكاد را بدان تفسير كردند .\r\nگفتند : شور چشمى در بنى اسد بوده و چون سه روز گرسنه ميماند به چيزى نميگذشت كه گويد امروز مانندش را نديدم جز اينكه چشمش ميزد ، و برخى كفار از پاره‌اى آنان خواستند كه آن را در باره رسول خدا صلّى اللَّه عليه و آله انجام دهد و خدا او را حفظ كرد ، جبائى بدين سخن اعتراض كرده كه آنان نظر خوش نداشتند بلكه او را بد و دشمن ميداشتند و جوابش اينست كه او را در شيوائى و صفات ديگرى ميستودند و گر چه از نظر دين دشمنش ميدانستند .\r\nسپس معتقدان بجادو و چشم اختلاف دارند كه يارى جستن از دعا و تعويذ و آويختن مهره و دميدن و مسح كردن براى دفاع از آنها رواست يا نه ؟ و جواز همه مناسبتر ، و مسأله فقهى است - پايان - من گويم : آنچه از اخبار و آيات گذشته براى ما روشن شده اينست كه جادو در پاره‌اى اشخاص و ابدان اثر دارد در مهر و دشمنى و اندوه و شادى ، و اما اثر در زنده كردن يا قلب حقيقت كه آدمى را جانور كند ندارد بىترديد ، و آنها از معجزاتند و هم مانند آنها چون بهبودى كور مادر زاد و پيس و انداختن دست سالم يا چسبانيدن دست بريده يا بر آوردن آب بسيار از ميان انگشتان يا سنگ و مانند آن .\r\nو ظاهر اينست كه اثر در مردن هم ندارد . زيرا دور است كه آدمى بتواند كسى را بىزدن و زخم و فشار تن بكشد گرچه خدا ميتواند اين اثر را به چيزى دهد و از آن غدقن كند ، چنانچه مى را مست‌كننده ساخته و از نوشيدنش غدقن كرده ،\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nو آهن را برنده و از به كار بردنش بناروا غدقن كرده و هم اثر بيمار كردن هم از جادو دور است گرچه استبعادش كمتر است .\r\nاگر گفته شود : با روا بودن اثر جادو بسيارى از معجزه‌ها در ترديد جادو درآيند .\r\nگوئيم : گذشت كه معجزه بىابزار است و آنى و نياز بمرور زمانى ندارد بخلاف جادو كه بدست نيايد جز پس از به كار بردن اين امور و گذشت زمان و فرق ميان معجزه و جادو نزد جادوشناس روشن است و از اين رو برخى اصحاب ياد گرفتن جادو را واجب كفائى دانسته ، و از شيخ بهائى روايت است كه اگر آب با مشت بسته و انگشتان بهم چسبيده از ميان انگشتان پيغمبر صلّى اللَّه عليه و آله برآمده بود احتمال داشت جادو باشد ولى با دست باز و انگشت گشاده احتمال جادو ندارد ، و اين نزد استاد جادوان روشن است .\r\nبعلاوه معجزات پيغمبران بوضعى نيستند كه جاى ترديد باشند مگر معاندى زبانى شبهه كند ، زيرا بسا جادوگرى چند قطره آب از ميان انگشتانش يا كفش يا سنگ خردى بر آرد ولى نتواند با زدن عصا نهرى بزرگ روان سازد يا مردم و جانوران بسيار را سيراب كند از آب انگشتانش بىتكرار كار و يارى از ابزار ، و هر خردمند ميداند كه اين جادو نيست .\r\nو همچنين اگر بر كسى نفرين كند و او بميرد يا در همان ساعت بيمار شود بديهى است كه جادو نباشد و اما سبب تاثير جادو نزد جادوگر به خوبى روشن است و ديگران هم كم و بيش ميدانند چنانچه در جادوگران فرعون دانستند اثر جيوه بوده و يا تردستى . و اما اثر مهر و دشمنى و اندوه از جادو خدا داد است گرچه آن را هم حرام كرده ، و عقل هم آن را منكر نيست و بسا ديوان در آن اثر گذارند ، و با توكل و دعاء و آيات و تعويذها اثرش كم شود يا باطل شود .\r\nو از اين رو شيوع جادو و كهانت در فترت نبوتها و نهانى اثرشان ، و تسلط شياطين بيشتر بوده است و با نشر نبوت و آثارش و پرتو بخشى انوارش چون اين زمانها كمتر شود ، زيرا خانه و كاشانه‌اى نيست جز آنكه در آن قرآن بسيار و كتب دعا\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nو حديث هست بلكه قرآن و تعويذ يا يك سوره را همه با خود و در حفظ خود دارند .\r\nاز اين رو در اين بلاد اثرى از جادوگرى نيست جز بندرت ميان ابلهان و فاسقان .\r\nو شنيده شده كه در بلاد دور دست مانند هند و چين و ترك كه كفر ظاهر است و ايمان بىنور وجود دارد .\r\nو اثر كردن جادو در پيغمبر و امام عليه السّلام واقع نشده ظاهر اگر چه برهانى بر نشدنش نيست تا آنجا كه اخلال در نبوتش نباشد مانند ديوانگى زيرا در صورتى كه خدا براى مصلحت تكليف كفار را نيرو دهد به زندان كردن پيغمبران و اوصياء و زدن و زخم كردن و كشتن آنها ببدترين وضع چرا نشود توانا باشند بكارى كه اثر اندوه و بيمارى در آنها كند ، ولى چون دانستى جادو با تعويذ و توكل و آيات قرآن دفع شود و آنها سرچشمه‌ى همه‌ى اينهايند اثرش در آنها بسيار دور است ، و اخبارى كه بر آن دلالت دارد بيشترشان عامى و معارض بمثلند و اعتماد بدانها در اثبات مانند اين مطلب مشكل است .\r\nو اما آنچه گفتند كه در بلاد ترك كارى كنند كه ابر و باران زايد اثر كار كفار در اين امور آسمانى كه مايه نظم جهانيند از پذيرش خرد درست بدور است ، و گزارش مورد اعتمادى در اين باره بما نرسيده .\r\nو اما چشم زدن ، ظاهر بسيارى از آيات و اخبار اينست كه هست يا براى اينكه خدا آن را اثر چشم ساخته و توكل و توسل بآيات و ادعيه وارده در باره آن را درمانش نموده يا هنگام چشم رسيدن خدا آن را در چشم زده انجام دهد براى مصلحتى و ما به معناى ديگرى هم در اين باره اشاره كرديم در گذشته ، و خلاصه انكار آن به كلى نشدنيست چون مشاهده مىشود و اخبار بسيار دارد و اللَّه يعلم و حججه حقائق الامور .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n\r\nباب دوم در حقيقت جن و احوال آنان\r\n\r\nآيات قرآن مجيد\r\n: 1 - الانعام ( 100 ) ساختند براى خدا شريكانى از جن با اينكه آنها را آفريده و ندانسته به او پسران و دختران بدروغ وابستند ، منزه است و برتر از آنچه وصف كنند .\r\n128 - 130 - روزى كه محشورشان كنيم همگى اى گروه جن بسيار از آدميان را خواستيد ، و دوستان آدمى آنها گويند : پروردگارا ما از هم بهره برديم تا باجلى برخورديم كه تو مقرر كرده بودى ، فرمايد دوزخ جاى شما است تا هميشه جز آنچه خدا خواهد ، راستى پروردگارت حكيم و پردانا است و همچنين پهلوى هم در آريم ستمكاران را بسزاى آنچه كردند اى معشر جن و انس آيا رسولانى نزد شما نيامدند آيات مرا بشما باز نگفتند و از اين روز شما را نترساندند ؟ گويند بر خود گواهيم زندگى دنيا آنها را فريب داد و گواه خود شوند كه كافر بودند 2 - الاعراف - 116 - چون در افكندند چشم بندى كردند مردم را و بهراسشان انداختند و جادوى بزرگى آوردند .\r\n3 - الحجر - 27 - جن را آفريديم از آن پيش از آتش پاك .\r\n4 - الشعراء - 121 - 123 - آيا شما را آگاه كنم كه شياطين بر كه فرود شوند فرود شوند بر هر دروغزن گنه‌كار گوش گيرند و بيشترشان دروغگويند .\r\n5 - النمل - 10 - و براى سليمان سپاه جن و انس او بسان شد با پرنده‌ها و همه جابر جا شدند .\r\n6 - النمل - 39 - يك جن فرتوت گفت من آن را آورمت پيش از آنكه از جايت برخيزى راستى من بر آن نيرومند و امينم\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n7 - التنزيل - سجده - 13 - البته پر كنم دوزخ را از جن و آدمى همه .\r\n8 - السبأ - 12 - 14 - و از جن كسانى بودند كه در پيشش كار ميكردند بفرمان پروردگارش و هر كدام سرپيچى ميكردند از فرمانش عذاب دوزخش ميچشانديم ، ميكردند هر چه ميخواست از محرابها و پيكرها و قدحها بمانند و حوض و ديگهاى لنگرانداز اى خاندان داود شكر به كار زنيد و كمند بنده‌هاى بسيار شكرگزارم و چون مرگش را رسانديم بدان آگاهشان نكرد جز جانورى زمينى كه عصايش را مىخورد و چون برو افتاد جن روشن ساختند كه اگر ميدانستند غيب در عذاب خوارى آور نميماندند - 41 - بلكه ميپرستيدند جن را و بيشترشان آنها را باور داشتند .\r\n9 - الاحقاف - 18 - آنانند كه حق گردنگيرشان شد در امتهاى گذشته از جن و انس راستى كه بودند زيانكار 29 و چون رو آور كرديم به تو چند تن از جن كه بشنوند قرآن را ، چون حاضر شدند گفتند گوش بدهيد و چون پايان يافت برگشتند نزد قوم خود بيم دهنده 30 - گفتند اى قوم ما راستى شنيديم كتابى را كه پس از موسى فرو شده و تصديق دارد آنچه پيش از او است رهنمايد به حق و به راه راست 31 اى قوم ما داعى خدا را اجابت كنيد و باورش داريد تا گناهتان را آمرزد و پناهتان دهد از عذاب دردناك 32 هر كه پذيرا نشود داعى خدا را درمانده كن نيست در زمين و جز او نگهدارى ندارد ، آنها در گمراهى آشكارند .\r\n10 - الرحمن - 15 - آفريد جن را از زلال آتش 33 - اى گروه جن و آدمى اگر توانيد از اطراف آسمانها و زمين درآئيد درآئيد ، در نيائيد جز با تسلط بر آنها 46 - و هر كه از مقام پروردگارش ترسد دو جنت دارد 56 - 73 - نيالوده بدانها پيش از آنها آدمى و نه جنى .\r\n11 - الجن - 1 - 38 - بگو به من وحى شده كه گوش دادند چند تن جن پس گفتند قرآن شگفتى شنيديم ، تا پايان سوره .\r\n\r\nتفسير\r\n: رازى در تفسير كبير خود ( ج 12 ص 12 15 ) در آيه «  وَ جَعَلُوا لِلَّهِ شُرَكاءَ الْجِنَّ  » گفته : آنان كه شريك براى خدا گيرند چند دسته‌اند .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n1 - بت پرستان كه بتان را شريك پرستش با خدا دانند ولى معترفند كه بتها توانائى آفرينش و پديد كردن ندارند .\r\n2 - ستاره پرستان كه برخى آنها را واجب الوجود دانند و برخى آفريده خداى يگانه جز اينكه خدا تدبير اين جهان را بدانها وانهاده و آنانند كه ابراهيم خليل با ايشان مناظره كرد .\r\n3 - كسانى كه براى همه جهان از آسمان و زمين دو خدا پندارند ، خيربخش و شرانگيز ( يزدان و اهرمن ) و اين آيه حكايت مذهب آنها است ، و از ابن عباس روايت است كه قول خدا تعالى «  وَ جَعَلُوا لِلَّهِ شُرَكاءَ الْجِنَّ  » در باره زنديقا نيست كه گفتند : خدا و ابليس دو برادرند ، خدا آفريننده آتش و جانوران و چهار پايان و خير است ، و ابليس آفريننده درنده‌ها ، مارها ، كژدمها و شرور .\r\nو بدان كه اين گفته ابن عباس بهترين تفسير اين آيه است ، زيرا بنا بر اين از اين آيه فائده‌اى بيش بدست آيد از آنچه در آيات پيش است ، ابن عباس گفته :\r\nمؤيد اين تفسير است قول خدا تعالى « و ساختند ميان او و پريان پيوند نژادى ، 158 الصافات » و اين معبودها را جن ناميده براى آنكه جن معنى نهانى دارد ، و فرشته‌ها و روحانيان هم از ديده نهانند و شايد كه آنها را جن خوانند .\r\nو من گويم : اين كيش گبرانست و ابن عباس آنها را زنادقه خوانده چون آنان را زنادقه خوانند براى آنكه كتابى كه زردشت پندارد از خدا به دو فروشده زند نام دارد و منسوب بدان زندى است و آن را معرب كردند بزنديق و جمع بستند بزنادقه ، و عقيده گبران اينست كه هر چه خوبى در جهانست از يزدانست و هر چه بدى از اهريمن كه در شرع ما ابليس نام دارد و همان شيطانست .\r\nو خود اختلاف دارند و بيشتر گويند اهرمن آفريده است ، و در وضع پديدشدنش سخنهاى شگفتى دارند ، و كمترشان گويند او هم قديم و ازلى است چون يزدان و هر دو گروه او را شريك خدا دانند در تدبير جهان كه خوبى از خدا و بدى\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nاز اهرمن ، اگر گويند بنا بر اين خدا يك شريك دارد كه ابليس است و چگونه خدا برايش شريكها تعبير كرد بلفظ جمع .\r\nپاسخ اينست كه براى خدا سپاهى پندارند كه فرشته‌هايند و براى ابليس سپاهى از ديوان ، و فرشته‌ها بسيار فراوانند و آنان ارواح مقدسند كه خير و طاعت بآدمى الهام كنند ، و ديوان هم بسيار فراوانند كه پندارهاى بد بدلهاى آدمى اندازند و خدا با سپاه فرشته‌ها با ابليس و سپاهش در جنگ است و از اين رو و خدا شريكان جن تعبير كرده كه بدان معتقدند .\r\nبنا بر اين فرموده خدا « و آفريده آنها را » دليل قطعى است بر فساد عقيده شريك بودن ابليس با خدا در ملك او به دو تقرير :\r\nيكم : اينكه از گبران نقل كرديم كه بيشترشان اعتراف دارند كه ابليس قديم نيست بلكه پديده است و هر پديده آفريدگار خواهد و آن جز خدا نيست و بايد دانست كه خدا تعالى آفريننده ابليس است ، و چون ابليس مايه بديها و زشتيها است بايدشان كه خداى جهان آفريننده مايه بديها و تباهيها باشد ، و بنا بر اين نميتوانند بگويند دو خدا بايد كه يكى خوبى آورد و ديگرى بدى چون ثابت شد كه خداى خوبى همان آفريننده آنست كه بزرگترين بديها است .\r\nدوم : آنچه در كتب خود بيان كرديم كه هر چه جز يكى ممكن ذاتى است و هر ممكن ذاتى حادث است و نتيجه اينست كه جز يگانه يكتاى حق همه حادثند و بايد دانست كه ابليس و سپاهش همه پديد شده‌اند و بود شدند و همان الزام بميان آيد بتقريرى كه نموديم .\r\nو گفتند : مقصود آيه كافرانيند كه ميگفتند فرشته‌ها دختران خدايند و آنها را جن گفته چون نهانند از ديده‌ها ، و حسن و ديگران گفتند مقصود اينست كه جن كافران را به پرستش بتان دعوت كردند و بشرك و آنان پذيرفتند و فرمانشان بردند و از اين راه معتقد شدند كه جن شريك خداست و حق همان قول نخست است .\r\n « وَ خَرَقُوا لَهُ بَنِينَ »  فراء گفته : يعنى بدروغ پسرها به خدا وابستند چون نصارى\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nو قومى از يهود كه گفتند عزيز پسر خداست ، و دختربندان به خدا عربند كه ميگفتند فرشته‌ها دختران خدايند و اينكه فرموده « ندانسته » آگاهى است بفساد اين گفته زيرا فرزند نشانى است كه از يكجزء پدر پديد شده ، و اين تنها در باره كسى است كه مركب باشد و بشود تيكه‌اى از او جدا گردد ، و آن در باره يگانه يكتا محال است .\r\nو خلاصه اينكه هر كه حقيقت خدا را داند نتواند بگويد فرزند دارد و واژه « ندانسته » اشاره به اين حقيقت است ( رازى در فساد اين قول چند وجه آورده است و آنچه مصنّف آورده وجه سوم است و دو وجه اول اينست كه خدا بايد واجب الوجود ذاتى باشد و فرزندش يا مانند او واجب الوجود ذاتى است پس به خود هست پيوند به ديگرى ندارد تا فرزند وابسته او باشد و اگر ممكن الوجود است خدايش آفريده و بنده او است نه فرزند او ، و اينست كه فرزند بايد پس پدر جانشين او باشد و پدرى را شايد كه نابود گردد و آن كه جاويد است فرزند برايش معقول نباشد ( از پاورقى ص 47 و 48 ) .\r\n«  يَوْمَ يَحْشُرُهُمْ جَمِيعاً  » يعنى همه آفريده يا همان آدمى و پرى را محشور سازد همگان و بجن گويد پر آدمى را گمراه كرديد و بدنبال خود آورديد و آدميان عذر خواهند كه ما از آنها بهره‌مند شديم و بدلخواه خود رسيديم و جن بهره‌مند شدند از فرمانبردارى آدمى تا رسيديم بروز قيامت ( گويد تفسير آياتى كه بدنبال است در كتاب معاد گذشته . . . ) «  وَ الْجَانَّ  » بيضاوى گفته : يعنى جن و گفتند يعنى ابليس و رواست كه مقصود جنس پرى باشد همگان كه پيش از آدمى از آتش سوزان آفريده شدند يعنى جزء غالب آنها آتش است چنانچه جزء غالب آدمى خاك كه فرمود :  خَلَقَكُمْ مِنْ تُرابٍ  .\r\nرازى گفته : در جانّ اختلاف است عطاء از ابن عباس آورده كه ابليس است و اين قول حسن و مقاتل و قتاده است و در روايت ديگر از ابن عباس پدر جن است\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nو اين گفته بيشتر مفسران است و او را جان گفته چون بديد نيايد و خود پوش است يا پوشيده شده ، و در جن هم اختلاف است برخى گفتند : جنسى است جز شياطين و درست‌تر اينست كه شياطين بخشى از جن باشند و هر جنى مؤمن است شيطانش نگويند و جن كافر را شيطان گويند چون بمعنى ناپيداست و به همه اطلاق شود .\r\nو سموم باد گرم روزانه است و بسا كه در شب هم بوزد و آتش دارد و سوزش چه در خبر است كه از تف دوزخ است و آن را سموم گويند چون از لطافت در سوراخهاى ريز تن خزد كه در تن آدمى نهانند و عرق و بخار از آنها برآيند و ابن مسعود گفته باد سموم يك هفتادم جزء سمومى است كه شيطان از آن آفريده شده و اين آيه را خوانده .\r\nاگر گويند چگونه جاندار از آتش باشد گوئيم اين بمذهب ما روشن است زيرا پيكر نزد ما شرط زندگى نيست چون خدا ميتواند زندگى و خرد و دانش را در جوهر فرد و بسيط آفريند و همچنين ميتواند زندگى و خرد را در جسم آتشين آفريند ( 19 : 180 تفسير كبير ) «  هَلْ أُنَبِّئُكُمْ  » بيضاوى ( ج 2 ص 199 ) چون خدا بيان كرد كه شياطين نميتوانند قرآن بياورند بيان كرد براى توضيح كه شياطين نتوانند بر محمّد صلّى اللَّه عليه و آله فرود آيند به دو وجه يكى از اينكه آنها بر مردمى بد دروغگو و پر گناه فرو آيند كه تواند با آنها پيوست داشته باشد و محمّد چنين نيست .\r\nدوم : اينكه آنها گوش گيرند و بيشتر دروغگويند ، يعنى از شياطين گمان پرانى كنند و بنشانى سخن گويند چون دانش درستى ندارند و خيالبافيها كنند كه بيشتر خلاف واقع است چنانچه در حديث آمده كه جنى يك كلمه بدزدد و به گوش همزاد خود افكند و او صد كلمه دروغ بر آن افزايد و بگويد و محمّد چنين نيست زيرا خبر او از غيب بسيار است و بيشمار و همه مطابق واقع است .\r\nو اكثر بكل تفسير شده يعنى همه‌ى آنها دروغگويند چنانچه فرمود «  كُلِّ أَفَّاكٍ  » و ظاهر اينست كه اكثريت باعتبار گفتار آنها است يعنى اينان كم\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nراست گويند در آنچه از جنى حكايت كنند . . .\r\nعفريت جن يعنى ديوى سركش بنام ذكوان يا صخر و مقام سليمان مجلس قضاوتش بود كه نيم روز طول ميكشيد «  وَ مِنَ الْجِنِّ مَنْ يَعْمَلُ بَيْنَ يَدَيْهِ بِإِذْنِ رَبِّهِ  » طبرسى ره گفته : يعنى برخى از جن را مسخر او كرديم كه در برابرش براى او كار ميكردند چنانچه آدمى در برابر آدمى بفرمان پروردگارش كار مىكند و سليمان آنها را به كارهاى سخت گل كارى واميداشت و جز آن .\r\nابن عباس گفته : خداوند براى سليمان آنها را مسخر كرد و فرمود او را اطاعت كنند در هر چه فرمان دهد و اين دلالت دارد كه برخى جن در فرمان او نبودند « و هر كه از فرمانش سرپيچى ميكرد به او عذاب سوزناك چشانديم » اكثر مفسّران گفتند مقصود عذاب آخرتست و دلالت كند بر اينكه جن همه مكلفند و گفتند مقصود عذاب در دنيا است و خدا فرشته‌اى كه تازيانه آتشين در دست داشته بر آنها گماشته بود و هر كدام از فرمان سليمان سرپيچى ميكردند بيك ضربت آنها را ميسوزانيد .\r\n« ميساختند برايش هر چه ميخواست از محرابها » كه خانه‌هاى شرع بودند و گفتند : كاخها و مساجد عبادت بودند و از آنها است مسجد بيت المقدس « و پيكره‌ها » از مس و برنج و سنگ كه كار جن بودند ، برخى گفتند پيكر جانداران بوده و ديگران گفتند پيكران درنده‌ها و بهائم را بر كرسى او ساختند تا هيبت آور باشند .\r\nحسن گفته : در آن روز مجسمه سازى و تصوير حرام نبوده و در شرع پيغمبر ما حرام شده ، ابن عباس گفته : مجسمه پيغمبران و عبّاد را در مساجد ميساختند تا به آنها اقتداء شود ، و از امام صادق عليه السّلام روايت است كه به خدا پيكره مرد و زن نبوده ولى پيكره درخت و مانند آن بوده .\r\n« و قدحها بمانند حوض » كه گفتند : بر سر هر كدام هزار كس در برابر آن حضرت غذا ميخوردند « و ديگهاى پا بر جا » كه از جاى خود منتقل نميشدند\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nاز بس بزرگ بودند « و چون مرگ سليمان را انجام داديم ، ره ننمود آنان را بر مرگش جز جانور زمين » كه موريانه بود « و عصايش را خورد » و چون به روى زمين افتاد دانستند كه مرده .\r\nابو بصير از امام پنجم عليه السّلام روايت كرده كه سليمان شياطين را فرمان داد گنبدى از شيشه برايش بسازند ، و در اين ميان كه ايستاده بود و بر عصايش تكيه زده بود در ميان گنبد و نگاه ميكرد كه جنّ چگونه گنبد را ميسازند و آنها هم بوى نگاه ميكردند ناگاه سليمان ديد مردى با او در ميان گنبد است گفت : تو كيستى ؟ پاسخ داد كسى كه رشوه نگيرد و از پادشاهان نترسد ، و ايستاده بود و تكيه زده بود بر عصايش در گنبد و جان او را گرفت ، فرمود : يك سال ماندند و كار كردند برايش تا موريانه را خدا فرستاد و عصايش را خورد .\r\nدر حديث ديگر است از امام ششم عليه السّلام كه آصف سر كار او بود تا وقتى موريانه عصا را خورد و در افتاد و « جن عيان شدند » و بمردم روشن شد « اگر غيب ميدانستند در عذاب خوار كنند نميماندند » يعنى در كارهاى سخت .\r\nو گفتند : مقصود اينست كه همه پريان ناتوانانشان دانستند كه سرورانشان غيب ندانند زيرا آنها بدانها وانمود ميكردند كه غيب ميدانند .\r\nو گفتند : مقصود اينست كه بر آدميان روشن شد كه پريان غيب ندانند چون بمردم وانمود ميكردند كه آنان غيب ميدانند ، و تعبير بروشن شدن بر پريان براى الزام آنانست ، و مؤيد اين معنى است قرائت امام چهارم و ششم عليه السّلام و هم ابن عباس و ضحاك « تبينت الانس » .\r\nو اما سبب انجام پريان اين كارهاى بزرگ را اينست كه خداى تبارك و تعالى آنها را تنومند و نيرومند آفريده بود بر خلاف پريان لطيف‌اندام كه در ديد مردم نيايند تا معجزه نبوت سليمان باشند و در بر او چون اسيران بودند و توانائى كارهائى را كه به آنها فرمان ميداد داشتند ، و چون آن حضرت در گذشت بآفرينش اصلى خود برگشتند و در اين روز آماده آن كارها نيستند .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nو در تفسير قول خدا « بلكه پريان را مىپرستيدند » در « 8 : 395 مجمع » گفته : يعنى فرمان آنها را بردند كه دعوت به پرستش فرشته‌هاشان كردند ، و گفتند مقصود از جن در اينجا ابليس و فرزندان و ياران او است « و بيشترشان بدانها گرويدند » و شياطين را باور داشتند و فرمانبردار شدند .\r\nو در تفسير قول خدا « پس بر آنها بايست شد » در « 9 : 87 مجمع » گفته : يعنى عذاب بر آنها بايست شد بهمراه امتهاى جن و انس پيش از آنها كه همعقيده و همكار آنها بودند .\r\nقتاده گويد : حسن گفت : پريان نميرند گفتم : اين آيه دلالت بر خلاف آن دارد .\r\n« چون چند پرى را به تو روآور كرديم » رازى در ( 28 : 31 - 33 ) تفسير كبير گفته : در كيفيت اين واقعه دو قول است يك : سعيد بن جبير گفته : پريان گوش ميگرفتند از آسمان و چون با تير رانده شدند گفتند : اين پديده آسمانى در زمين ريشه دارد و رفتند دنبال فهميدن سبب آن .\r\nو پيش آمد كه چون پيغمبر از پذيرفتن مردم مكه نوميد شد بطايف رفت تا آنها را باسلام بخواند و چون به مكه برميگشت ببطن نخله رسيد و اقامت گزيد و قرآن ميخواند و چند تن از اشراف پريان نصيبين كه فرستاده‌هاى ابليس بودند براى كشف سبب رجم استماع از آسمان به آن حضرت برخوردند ، و قرآن را شنيدند و دانستند كه سبب آنست .\r\nدوم : خدا رسولش را فرمود : پريان را بيم دهد و آنها را به خدا تعالى بخواند و قرآن بر آنها تلاوت كند و خدا چند تن پرى را به دو روآور كرد تا قرآن را بشنوند و قوم خود را آژير دهند و بر آنچه گفتيم فروعى برآيد .\r\n1 - قاضى در تفسير خود نقل كرده كه اين پريان يهودى بودند زيرا پريان هم چون آدميان كيشها دارند از يهود و ترسا و گبر و بت پرست ، و محققين اتفاق دارند كه مكلفند ، از ابن عباس پرسيدند جن هم ثواب برند ؟ گفت : آرى ،\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nهم ثواب دارند و هم عذاب كشند ، در بهشت برخورد دارند و بر درهاى آن مزاحمت كنند .\r\n2 - در كشاف گفته : نفر كمتر از ده است و جمعش انفار است سپس بوسيله ابن جرير طبرى از ابن عباس روايت كرده كه آن پريان هفت تن بودند از اهل نصيبين كه رسول خدا صلّى اللَّه عليه و آله آنها را پيامبر قوم خود نمود ، و از زر بن حبيش است كه 9 گردباد بودند .\r\n3 - آيا در شب استماع پريان از عبد اللَّه بن مسعود همراه پيغمبر صلّى اللَّه عليه و آله بوده يا نه ؟ روايات در اين باره اختلاف دارند .\r\n4 - قاضى در تفسيرش از انس روايت كرده كه من با پيغمبر صلّى اللَّه عليه و آله در كوههاى مكه بودم و ناگاه پيرى عصا زنان پيش آمد . پيغمبر فرمود : راه رفتن و آهنگ پرى است ، گفت : آرى ، فرمود : تو از كدام پريانى ؟ گفت : من هامة بن هيم بن لاقيس بن ابليسم ، فرمود : ميان تو و ابليس جز دو پدر نيست ، چند سال دارى ؟ گفت عمر دنيا را دارم جز اندكى از آن و در زمان قابيل و هابيل ميان تپه‌ها راه ميرفتم و بسيارى از آنچه بر او گذشته بود يادآور كرد ، و در اين ميان گفت : عيسى به من گفته : اگر محمّد را ديدى سلام مرا به او برسان ، من سلام او را رساندم و به تو ايمان آوردم .\r\nگفت موسى به من تورات را آموخت و عيسى عليه السّلام انجيل را و تو هم قرآن را به من ياد بده ، و به او ده سوره آموخت و رسول خدا صلّى اللَّه عليه و آله در گذشت و بپايانش نرسانده بود .\r\nدر تفسير قول خدا «  وَ إِذْ صَرَفْنا إِلَيْكَ نَفَراً مِنَ الْجِنِّ  » اختلاف است ، برخى گفتند : چون رسول خدا قصد خواندن قرآن بدانها نداشت خدا دل آنها را بوى گرائيد و آنها را واداشت كه بدان گوش دادند و از اين رو فرمود : چند پرى را رو بسوى تو كرديم و چونش حاضر آمدند بهم گفتند خاموش باشيد و گوش بدهيد و چون بپايان رسيد برگشتند نزد قوم خود و آنها را بيم دادند ، و اين نشود جز پس از ايمان به قرآن\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nزيرا بىايمان قوم خود را بدان دعوت نميكردند ، و گفتند : اى قوم ، ما شنيديم كتابى را كه الخ دو وصف برايش آوردند .\r\nيك - مصدق كتب انبياء پيش است و همانند ديگر كتب الهيه در دعوت بمطالب عاليه شريفه .\r\n2 - اين مطالب در ذات خود درستند و هر كس بخرد پاك خود داند كه درستند و همانا گفتند : پس از موسى چون يهودى بودند ، و از ابن عباس است كه جز داستان عيسى را نشنيده بودند و از اين رو گفتند : پس از موسى «  أَجِيبُوا داعِيَ اللَّهِ  » يعنى پذيرا شويد رسول يا نماينده او را ، و اين دلالت دارد كه بپريان مبعوث بوده مانند آدميان ، مقاتل گفته : خدا پيش از او پيغمبر بجنّ و آدمى هر دو نفرستاده .\r\nو آيا جن هم ثوابى دارند يا نه ؟ گفته شده ، نه ، جز اينكه بدوزخ نروند و مانند جانوران خاك شوند و دليل آوردند باينكه گفت : « شما از عذاب دردناك پناه دهد » و نويد ثواب نداد .\r\nو اين گفته ابو حنيفه است ، و درست اينست كه چون بنى آدم شايان ثواب بر طاعتند و عذاب بر گناه ، و اين گفته ابى ليلى و مالك است ، و در اين باره ميانه او و ابى حنيفه مناظره‌اى است ضحّاك گفته ببهشت روند و در آنجا بخورند و بنوشند ، و دليل درستى اين گفته هر دليلى است كه آدمى را شايان ثواب بر طاعت دانسته كه همان در باره پريان هم جاريست و جدا كردن اين دو از هم دور است جدا پايان طبرسى - ره - در « 9 : 201 مجمع » گفته «  خَلَقَ الْجَانَّ  » يعنى پدر پريان ، حسن گفته : آن ابليس است كه پدر جنّ است و آفريده از شرار آتش است چنان كه آدم از گل « از  مِنْ مارِجٍ مِنْ نارٍ  » يعنى آتش آميخته از سرخ و سياه و سپيد ، از مجاهد است و گفته‌اند مارج شعله زلال آتش است كه دود ندارد .\r\n « سَنَفْرُغُ لَكُمْ أَيُّهَ الثَّقَلانِ »  يعنى به حساب شما ميرسيم اى جن و انس و تعبير\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nاز آنها به ثقلان براى ارزش و وزن آنها است نسبت بموجودات ديگر زمين ، و گفته‌اند براى سنگينى آنها بر زمين در زندگى و مردگى كه خدا فرموده « و بر آرد زمين اثقالش را » يعنى مرده كه در آنست .\r\n « أَنْ تَنْفُذُوا »  اگر توانيد بگريزيد از مرگ و بيرون رويد از اطراف آسمانها و زمين ، و نتوانيد جز با سلطنت و هر جا رو كنيد ملك من است و من شما را بميرانم ، مگر اينكه من براى شما جاى ديگر فراهم كنم و شما را از محيط آسمانها و زمين برآورم .\r\n « لَمْ يَطْمِثْهُنَّ »  يعنى به خون نكشيده و بكارت آنها را بر نداشته پيش از آنها كسى و دوشيزه‌اند چون در بهشت آفريده شدند ، و بر اين قول آنان از زنان بهشتند ، و گفته‌اند زنان دوشيزه دنيا باشند ، و اين تعبير دلالت دارد كه پرى هم مانند آدمى جماع مىكند ، زجاج گفته : و ضمرة بن حبيب گفته : اين دليل است كه پرى هم ثواب دارد و همسران بهشتى و زنان آدمى از مردان آدميند ، و جنيات از جن باشند .\r\nبلخى گفته : مقصود اينست كه آنچه را خدا بمؤمنان آدمى داده از حوريه‌ها آدمى آنها را نگاده و آنچه بمؤمنان جن دهد جنى به آنها دست نزده - پايان - ( 9 : 208 مجمع البيان ) رازى در تفسير «  فَبِأَيِّ آلاءِ رَبِّكُما تُكَذِّبانِ  » گفته : خطاب بآدمى و پرى است يا مرد و زن يا تكرار براى تاكيد است ، يا مقصود تعميم است چون عموم دو قسم دارد حاضر و غير حاضر ، سياه و غير سياه ، سفيد ناسفيد و همچنين يا مقصود دل است و زبان چون تكذيب گاهى به اين باشد و گاه به آن يا تكذيب بدليل شرعى و عقلى و ظاهر همان آدمى و پريست بقرينه  « سَنَفْرُغُ لَكُمْ أَيُّهَ الثَّقَلانِ »  و قول او «  يا مَعْشَرَ الْجِنِّ وَ الْإِنْسِ  » و قول او  « خَلَقَ الْإِنْسانَ  ،  خَلَقَ الْجَانَّ  » ( تفسير كبير 29 : 94 و 95 با اختصار مصنف ) .\r\nو در باره :  لَمْ يَطْمِثْهُنَّ  تا آخر گفته : ذكر جن چه سودى دارد با اينكه جماع\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nندارد ؟ در پاسخ گوئيم پرى هم فرزند و هم نژاد دارد ، و خلاف در اينست كه جماع دارد يا نه ؟ و مشهور اينست كه جماع دارند ، و چون در بهشت آدمى و پريست جماع آنان زمينه دارد و نفى آن بايد پايان 29 : 130 تفسير كبير .\r\nبيضاوى در ( ج 2 ص 487 ) تفسيرش گفته : در «  لِمَنْ خافَ مَقامَ رَبِّهِ جَنَّتانِ  » كه يك بهشت از آن ترسان آدمى است و ديگرى از ترسان پرى چون خطاب براى هر دو دسته است و يا مقصود اينست كه هر ترسانى دو بهشت دارد يكى براى عقيده و يكى براى كردار ، يا يكى پاداش طاعت و يكى پاداش ترك گناه ، يا يكى پاداش عمل و ديگرى تفضل ، يا يكى روحانى و يكى جسمانى .\r\nدر قول خدا تعالى « راستى كه نفرى از پريان گوش داد » گفته : نفر از سه تا ده است ، پرى جسمى است خردمند و نهان كه عنصر آتش يا هوا در آن غلبه دارد ، و گفته‌اند : يك نوع از ارواح مجرده‌اند ، گفتند روح آدمى است كه از تن بيرون شده ، و آيه دلالت دارد كه پيغمبر صلى اللَّه عليه و آله آنها را نديده و بر آنها نخوانده و در برخوردى خواندن او را شنيدند و خدا آن را بوى گزارش داد كه « گفتند ما كتاب شگفتى شنيديم » بديع و جدا از سخن مردم در شيرينى بيان و دقت معنا « رهنمايد به راه راست و بدان گرويديم » كه قرآنست « و با پروردگار خود احدى را شريك ندانيم » بدلائل قطعى توحيد .\r\n«  وَ أَنَّهُ تَعالى جَدُّ رَبِّنا  » يعنى بهره پروردگار ما و الا است و نگرفته است و ندارد همسر و فرزند چون از آنها بىنياز است « و راستش ميگويند نابخردان ما » كه ابليس و پريان سركشند « ناروا بر خدا » كه او همسر و فرزند دارد .\r\n« و ما پنداشتيم كه هرگز آدمى و پرى بر خدا دروغ نبندند » و اين پوزش براى پيروى از نابخرد است كه از سادگى نپنداشتند كس به خدا دروغ بندد « و راستش مردانى از آدمى پناه بمردانى از پرى ميبردند » كه در بيابان ميگفتند پناه بريم بسرور اين وادى از شرّ نابخردان تيره او « و فزودند » كبر و سركشى\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nپريان را و فزودند پريان گمراهى آدميان را تا به آنها پناهنده شدند .\r\n« و راستش آدميان پنداشتند چنانچه شما پنداشتيد » اى پريان يا بر عكس و اين دو آيه نقل سخن پريانست كه بهم ميگفتند ، يا گزارشى است از خدا در باره آنها .\r\n« و ما از آسمان جستجو كرديم كه به آن رسيم يا از آن خبر بدست آريم » و دريافتيم كه پر شده از پاسبانان سرسخت » كه فرشته‌هاى جلوگير آنهايند « و از شهابها » كه ستاره‌هاى پرّان و سوزانند .\r\n« ما هميشه در كمينگاه مىنشستيم براى گوش گرفتن » بىمانع و پاسبان در آنجا « و اكنون هر كه گوش كند تير شهابى در كمين خود دريابد » و او را براند .\r\n« و راستش نميدانيم براى زمين‌نشينان قصد سوئى شده » كه آسمان را به روى آنها بسته‌اند « يا پروردگارشان خواسته آنها را به راه راست رساند و بخوشى « و راستش از ما هستند نيكانى » كه مؤمن و خوشكردارند .\r\n« و از مايند فروتر از آن » كه ميانه روند « ما بوديم در چند راه و آئين پراكنده » .\r\n« راستش ما ميدانستيم كه خدا را درمانده نسازيم ، و نتوانيم از او گريخت و چون فرياد هدايت را شنيديم » كه قرآنست « بدان گرويديم و هر كه بگرود بپروردگارش نگرانى ندارد از كاستى مزد و از خوارى » زيرا خدا نه مزد را كم دهد و نه از ستم كسى را خوار كند .\r\n« و راستى از مايند مسلمانان و از مايند ستمكاران » جدا از راه حق كه ايمان و فرمانبريست « و هر كه مسلمان شد آنان راه راست را جستند » كه آنها را به ثواب رساند « و اما ستمكاران هيزم دوزخ باشند » و آنها را در آن بسوزاند مانند كفار آدميزاده « و راستش اگر آدمى و پرى به راه راست بودند بدانها آب فراوان نوشانديم » و زندگى خوش داديم و ذكر آب فراوان كه مايه زندگى و رفاه است\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nكنايه از آنست ، زيرا ميان عرب كمياب بوده « تا آنها را بيازمائيم بدان » و گفتند : مقصود اينست كه اگر پريان به راه گمراهى ديرين خود پائيده بودند نعمت فراوان بدانها داده بوديم براى آزمايش و آنها را بسزاى كفر كيفر ميداديم « و هر كه از ذكر پروردگارش روگرداند » و از عبادت و پند و وحى او « در آوردش در عذابى سخت » و سراپاگير « و راستش مساجد از آن خدايند و نخوانيد و نپرستيد در آنها جز خدا ديگرى را » .\r\nگفتند : مقصود از مساجد همه روى زمين است ، و گفتند خصوص مسجد الحرام است كه قبله مساجد است و هم مواضع سجده باعتبار اينكه غدقن است سجده براى جز خدا و همه مواضع سجده خاص حضرات او است كه هفت باشند .\r\n« و راستش چون قيام كرد بنده خدا » يعنى پيغمبر كه براى تواضع او را عبد گفته چون در مقام حكايت از قول او است و اشاره دارد برمز قيام او « بدعوت بسوى او » و پرستش او « بسا كه همه پريان بر او فراهم شدند » و بر سر او ازدحام كردند و در شگفت ماندند از عبادت او و شنيدند قرائت او را يا اينكه همه آدمى و پرى جمع شدند تا دعوت او را نابود كنند .\r\nگويم : تفسير اين آيات بوجه ديگر در ابواب معجزات پيغمبر صلّى اللَّه عليه و آله و جز آنها گذشت .\r\n\r\nاخبار باب\r\n1 - در دلائل طبرى بسندى كه بمعتب مولاى امام ششم عليه السّلام رسيده آورده كه معتب گفت : من روز ترويه بيرون مدينه بودم و مردى نزد من آمد و نامه‌اى به من داد كه مهرش تر بود و نامه از امام ششم عليه السّلام بود كه در مكه به حج رفته بود ، من نامه را باز كردم و خواندم و در آن نوشته بود كه فردا چنين و چنان كن و خواستم از آن مرد بپرسم چه زمانى نزد امام بودى كسى را نديدم ، و چون آن حضرت برگشت از او پرسيدم فرمود : او يكى از شيعيان پرى ما بود كه مؤمن است و چون كار مهمى برايش پيش آيد آنها\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nرا بدنبالش ميفرستيم ( 132 ) .\r\n2 - در مجالس صدوق ( 266 در حديث طولانى ) : بسندى تا امام ششم كه در آن بيمارى پيغمبر را در ضمن حديثى طولانى ياد كرده كه حسنين عليه السّلام بديدن او آمدند و آنها را گم كرد و بجستجوى آنها پرداخت تا بباغ بنى نجار رسيد و بناگاه هر دو در خواب بودند و هم را در آغوش داشتند ، و مارى گرد آنها بود كه موهائى داشت مانند نى نيزار و دو بال داشت كه با يكى حسن را پوشانده و با ديگرى حسين عليه السّلام را .\r\nچون چشم پيغمبر صلّى اللَّه عليه و آله به آنها افتاد سرفه‌اى كرد و آن مار خود را كشيد و ميگفت : بار خدايا تو و فرشته‌هايت را گواه گيرم كه اين دو نبيره پيغمبر هستند و من آنها را نگهدارى كردم برايش و تندرست به او دادم .\r\nپيغمبر صلّى اللَّه عليه و آله به او فرمود : اى مار تو كيستى ؟ گفت پيك پريانم بسوى تو ، فرمود : كدام پريان ؟ گفت پريهاى نصيبين ، چند تن از بنى مليح كه يك آيه از قرآن را فراموش كرديم و مرا فرستادند نزد شما تا آن را بما آموزى و چون باينجا رسيدم شنيدم يك جارچى ميگويد : اى مار راستى اين دو تا نبيره پيغمبر تواند ، آنها را از هر عاهت و آفت نگهدار و از بدآمدهاى شب و روز من آنها را نگهداشتم و سالم و تندرست به تو دادم و آن مار آيه را ياد گرفت و برگشت الخبر و از همان : بسندش تا ام سلمه كه از روزى كه پيغمبر صلّى اللَّه عليه و آله درگذشته نوحه پرى را نشنيدم جز امشب و البته پسرم از دست رفته ( يعنى امام حسين ) گفت يك جنيه از آنها ميگفت :\r\n هلا اى ديده‌ام اشكى فزون بار * پس از من كيست گريد بر شهيدان\r\nبدانهائى كه مرگ تلخشان راند * بجبارى چه بنده زورگويان \r\n( 85 مجالس صدوق ) .\r\n4 - در كافى ( 1 : 396 - اصول ) : بسندى از امام پنجم عليه السّلام كه در اين ميان كه امير المؤمنين عليه السّلام بر منبر بود ، ناگاه اژدهائى از يكى از درهاى مسجد پيش آمد و مردم خواستند آن را بكشند و امير المؤمنين فرستاد كه دست بازداريد\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nو دست باز داشتند ، و اژدها خود را كشيد تا به منبر رسيد و دراز شد و بامير المؤمنين عليه السّلام درود گفت و آن حضرت اشاره كرد بايستد تا از خطبه‌اش فارغ شود .\r\nو چون از خطبه فراغت يافت به او رو كرد و فرمود : تو كيستى ؟ گفت من عمرو بن عثمان نماينده تو است بر پريان ، و پدرم مرد و به من وصيت كرد نزد شما آيم و نظر شما را بخواهم ، و آمدم اى امير المؤمنين تا چه فرمائى و چه نظر بدهى ؟\r\nامير المؤمنين فرمود : به تو سفارش كنم از خدا بترسى و برگردى و جاى پدرت نماينده بر پريان باشى كه تو خليفه من هستى بر آنها ، گفت : عمرو با امير المؤمنين وداع كرد و برگشت و او نماينده او است بر جن ، من گفتم : قربانت عمرو نزد شما مىآيد كه بر او بايد ؟ فرمود : آرى 5 - و از همان ( 1 : 394 - اصول كافى ) : بسندى از ابن جبل كه ما بر در خانه امام ششم عليه السّلام بوديم و از مردمى مانند هنديها بيرون آمدند كه ازار و رداء در بر داشتند و ما از امام عليه السّلام در باره آنها پرسيديم فرمود : اينها برادران شمايند از پريان .\r\n6 - و از همان ( 1 : 395 ) : بسندى از حكيمه بنت موسى كه ديدم امام رضا عليه السّلام بر در انبار هيزم ايستاده و راز ميگويد و من كسى را نميديدم ، گفتم : اى آقايم با كه رازگوئى ؟ فرمود : اين عامر زهرائى است آمده و به من شكايت دارد ، گفتم :\r\nاى آقايم ميخواهم سخن او را بشنوم ، فرمود : اگر سخنش را بشنوى يك سال تب ميكنى ، گفتم : اى آقايم ميخواهم بشنوم ، فرمود : بشنو ، گوش دادم مانند سوت بود و يك سال تب كردم .\r\nبيان : شايد خصوصيت گوينده يا شنونده در تب دخالت دارد .\r\n7 - در بصائر : بسندى از امام ششم كه روز يك شنبه نوبت پريانست و جز آنان بر ما عيان نشوند .\r\n8 - و از همان : بسندى تا ابراهيم بن وهب كه ميگفت بيرون شدم و ميخواستم ابو الحسن عليه السّلام را در عريض ديدار كنم رفتم تا نزديك كاخ بنى سراة و سرازير شدم در وادى و آوازى شنيدم و كسى نديدم ، ميگفت اى ابا جعفر آقاى تو پشت كاخ نزد\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nسدّه است ، سلام مرا به او برسان ، روگرداندم و كسى را نديدم ، و او بازگو كرد تا سه بار و تنم لرزيد ، و من در وادى فرو شدم تا براهى رسيدم كه پشت كاخ بود و بسدّه رفتم در سوى سمرات ( درختهاى سمر ) سپس راه غدير را پيش گرفتم و 50 مار ديدم كه سر برآوردند ( سرخوشند خ ب ) نزد غدير ، وانگه گوش دادم و گفتگوئى شنيدم و آواز كفشم را بلند كردم تا گامزدنم را بشنود .\r\nو شنيدم ابو الحسن عليه السّلام سرفه‌اى كرد و من در پاسخ سرفه كردم و يورش بردم و ناگاه مارى بر تنه درختى آويخته بود ، به من فرمود : نترس زيانى ندارد ، و آن مار خود را انداخت و بلند شد بر شانه او و سرش را در گوشش كرد و بسيار سوت كشيد و امام پاسخ داد آرى من ميان شما قضاوت كردم و كسى مخالف گفته من نباشد جز ستمكار و هر كه در دنيا ستم كند در آخرت ستم كشد با كيفر سختى كه من به او دهم و مالش را بگيرم اگر داشته باشد تا توبه كند .\r\nگفتم : پدر و مادرم قربانت آنها هم در فرمان شمايند ؟ فرمود : آرى ، سوگند بدان كه محمّد صلّى اللَّه عليه و آله را به پيغمبرى گرامى كرده و على عليه السّلام را بوصايت و ولايت عزيز ساخته ، البته آنها براى ما از شماها فرمانبرترند اى آدميان ، و چه بسيار كمند .\r\nبيان : سراة نام چند جا است و سمره نام درختى است معروف و در نسخه‌اى رواقع آمده بقاف و عين بىنقطه يعنى رنگارنگ و محتمل است رواتع باشد با تاء و عين بىنقطه يعنى چراكن بودند گرد غدير « و چه بسيار كمند » يعنى فرمانبران از آدمى يا از پرى نسبت به ديگران .\r\n9 - در تفسير الفرات : بسندش از قبيصه كه نزد امام ششم عليه السّلام رفتم و در بر او گروهى بودند و سلام كردم و نشستم و گفتم : يا بن رسول اللَّه شما كجا بوديد پيش از آنكه آسمان ساخته و زمين گسترده آفريده شوند و ظلمت و نور با ديد گردند ؟ فرمود : اى قبيصه چرا از من اين پرسش را ميكنى در اين وقت مگر ندانى دوستى ما نهانى گرفته و دشمنى با ما فاش شده .\r\nو راستى ما دشمنانى از جن داريم كه حديث ما را به گوش دشمنان آدمى\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nرسانند ، راستش ديوارها مانند آدميان گوش دارند - الخبر - 10 - تفسير على بن ابراهيم : در قول خدا تعالى « و همچنين ساختيم براى هر پيغمبر دشمن ، از شياطين انس و جن - الآية 112 - الانعام » يعنى مبعوث نكرده خدا پيغمبرى را جز در امتش شياطين جن و انس بودند كه بهم ميگفتند نگرويد بگفته بيهوده فريب و اين وحى دروغين است .\r\n11 - در تفسير نعمانى : بسندش از امير المؤمنين عليه السّلام كه فرمود : آنچه از قرآن تحريف شده است قول خداست «  فَلَمَّا خَرَّ تَبَيَّنَتِ الْجِنُّ أَنْ لَوْ كانُوا يَعْلَمُونَ الْغَيْبَ ما لَبِثُوا فِي الْعَذابِ الْمُهِينِ  » 12 - در كافى ( 144 - روضه ) : بسندى صحيح از امام ششم عليه السّلام كه خدا بسليمان بن داود وحى كرد : نشانه مرگت اينست كه درختى از بيت المقدس برآيد بنام خرنوبه فرمود : يك روز سليمان ديد خرنوبه در بيت المقدس بر آمده ، به او فرمود :\r\nچه نام دارى ؟ گفت خرنوبه فرمود : سليمان پشت داد و بمحرابش رفت و ايستاد و بر عصايش تكيه زد و همان ساعت جانش را گرفتند .\r\nفرمود : آدمى و پرى به او خدمت ميكردند و بشيوه پيش برايش در تلاش بودند ، و پنداشتند زنده است و نمرده ، بام و شام ميكردند و او بر جاى خود بود تا موريانه بعصايش افتاد و آن را خورد و عصا شكست و سليمان برو در افتاد بر زمين ، آيا نشنوى قول خدا را عزّ و جلّ «  فَلَمَّا خَرَّ تَبَيَّنَتِ الْجِنُّ  الآية 13 - در علل و عيون - 318 - : بسندش از امام هشتم عليه السّلام كه نقش انگشتر سليمان بن داود ( سبحان من الجم بكلماته ) بود .\r\n14 - در تفسير على بن ابراهيم در داستان بلقيس گفته كوچيد بسوى سليمان و چون سليمان دانست كه مىآيد بجنّ و شياطين فرمود : كدامتان تختش برايم مياورد پيش از آنكه بيايند مسلمان ، يك عفريتى از جن گفت من آن را بياورم پيش از اينكه از جاى خود برخيزى و من بر آن نيرومند و استوارم ، سليمان گفت زودتر از اين ميخواهم :\r\nآصف بن برخيا گفت : من آن را برايت مىآورم پيش از اينكه ديده بر هم نهى\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nتا آخر داستان ( 477 ) .\r\n15 - در كافى - 167 - اصول ج 1 - : بسندى از فضل بن يسار كه شنيدم ابى جعفر عليه السّلام ميفرمود : كه تنى چند از مسلمانان به سفر رفتند و راه را گم كردند و سخت تشنه شدند و كفن پوشيدند و به تنه‌هاى درخت چسبيدند و پيرى سفيد پوش نزد آنها آمد و گفت برخيزيد باكى بر شما نيست اين آبست ، برخاستند و نوشيدند و سيراب شدند و گفتند : تو كيستى ؟ گفت از پريانى كه با رسول خدا صلّى اللَّه عليه و آله و سلم بيعت كردند من از رسول خدا صلّى اللَّه عليه و آله شنيدم ميفرمود : مؤمن برادر مؤمن است چشم او است رهنماى او است ، و نبايد شما در حضور من از ميان برويد .\r\nبيان : كفن پوشيدند يعنى جامه خود را مانند كفن بر خود پيچيدند و دل بمرگ دادند و در نسخه « تكنّفوا » آمده يعنى هر كدام بسوئى رفتند .\r\n16 - در كافى ( 6 : 290 - فروع ) : بسندى از ابى حمزه ثمالى كه نزد حوض زمزم بودم مردى نزدم آمد و گفت از اين آب ننوش اى ابى حمزه كه جن و آدمى در آن شريكند ، و اينست كه جز آدمى شريك ندارد ، گفت از گفته‌اش در شگفت شدم و گفتم : از كجا دانستى گويد : سپس گفته او را به امام پنجم عليه السّلام گزارش دادم ، فرمود : آن مردى از جن بوده و خواسته تو را راهنمائى كند .\r\n17 - در محاسن - 362 - بسندى از عمر بن يزيد كه يك سال در راه مكّه گم شديم و تا سه روز بجستجوى راه بوديم و نيافتيم و در روز سوم كه آب ما بپايان رسيد با جامه احرام كفن پوشيده و حنوط نموديم و مردى از ياران ما برخاست و فرياد زد يا صالح يا ابا الحسن و يكى از دور پاسخ گفت ، گفتيم : چه كسى خدايت رحمت كناد ؟ گفت از آن چند تن كه خدا در قرآنش فرموده « و چون رو آور كرديم به تو چند پرى را كه ميشنودند قرآن را - تا آخر آيه از آنها جز من كسى نمانده و من رهنماى گمشدگانم به راه ، گفت پيوسته دنبال آواز رفتيم تا به راه رسيديم .\r\n18 - و از همان 362 - بسندى از امام پنجم عليه السّلام كه چون راه را گم كردى\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nفرياد بزن يا صالح يا با صالح راه را بما نمائيد خداتان رحمت كند ، عبد اللَّه راوى حديث گفت : ما بدان گرفتار شديم و بيكى از همراهان فرمان داديم دور شود و چنين فرياد زند ، و دور شد و فرياد زد و سپس نزد ما آمد و گفت آواز دور و نرمى شنيده كه راه سمت راست است يا گفت سوى چپ است و راه را در آن سو كه گفته بود يافتيم .\r\nو پدرم به من باز گفت كه آنان در بيابان از راه بدور افتادند و چنين كرديم و گفت يار ما گفت آواز نرمى شنيدم كه ميگفت : راه سوى راست است ، و جز اندكى نرفتيم كه به راه برخورديم .\r\n19 - در فقيه - 1 : 20 - روا نيست با سرگين و استخوان استنجاء كرد ، چون نماينده‌هاى پريان نزد رسول خدا صلّى اللَّه عليه و آله و سلم آمدند و گفتند يا رسول اللَّه بما بهره بده ، و سرگين و استخوان را به آنها داد و از اين رو نشايد بدانها استنجاء كرد .\r\n20 - در تهذيب - 2 : 227 - : بسندش از امام ششم عليه السّلام كه : خدا آهن را در دنيا زيور جن و شياطين ساخته و حرام است مرد مسلمان در نماز آهن پوش باشد مگر اينكه در جبهه نبرد با دشمن باشد .\r\n21 - در قرب الاسناد - 132 در حديث درازى - : بسندش تا امام هفتم عليه السّلام كه پريان پيش از بعثت پيغمبر صلّى اللَّه عليه و آله استراق سمع ميكردند ، و در آغاز رسالتش با پرتاب تيرهاى شهاب جلوگيرى شدند و كهانت و جادو را باطل گرديدند .\r\n22 - در تفسير - 659 - تفسير قمى در قول خدا تعالى «  فَبِأَيِّ آلاءِ رَبِّكُما تُكَذِّبانِ  » در ظاهر خطاب به پرى و آدمى است و در باطن خطاب به فلان و فلان 23 - در علل : بسندش از امام ششم عليه السّلام كه كردها تيره‌اى از جن باشند كه پرده از آنها برگرفته شده و بديد آيند با آنها نياميز .\r\n24 - و از همان : بسندش از امير المؤمنين عليه السّلام كه رسول خدا صلّى اللَّه عليه و آله فرمود : چون يكى از شماها جامه خود را بكند بايد بسم اللَّه گويد تا پريان آن را نپوشند زيرا اگر نام خدا را نبرد تا بامداد پريان آن را بپوشند .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n45 - در قرب الاسناد : بسندش تا امام پنجم عليه السّلام كه دوست داشتند در خانه جاندار خانگى باشد مانند كبوتر ، مرغ يا بزغاله تا كودكان جن بدانها بازى كنند و با كودكانشان بازى نكنند .\r\n26 - در طب الائمه : بسندى كه رسول خدا صلّى اللَّه عليه و آله و سلم فرمود : بهر كه سنگ پرتاب شد يا جن به او پرتاب كردند سنگى كه پرتاب شده بگيرد و بهمانجا كه از آن پرتاب شده پرت كند و بگويد : حسبى اللَّه و كفى ، سمع اللَّه لمن دعا ، ليس وراء اللَّه منتهى ، فرمود : حيوانات خانگى بسيار در خانه داشته باشيد تا از كودكان شما بدانها سرگرم باشند .\r\n27 - در مكارم - 1 : 146 - مردى به ابى جعفر عليه السّلام ناليد كه پريان ما را از خانه‌هامان بيرون كردند ، مقصودش مارهاى خانه‌ها بود ، فرمود سقف خانه‌ها را 7 ذراع ( سه متر و يك دوم ) بگيريد و در اطراف خانه كبوتر داشته باشيد ، آن مرد گفت :\r\nانجام داديم و چيز بدى نديديم .\r\n28 - در همان - : 149 - از امام ششم عليه السّلام كه خانه پيغمبرى نبود جز در آن دو كبوتر بودند زيرا نابخردان جن با كودكان خانه بازى كنند ، و چون كبوتر در آنست با او بازى كنند و مردم را وانهند .\r\n29 - در مجالس شيخ - 1 : 288 - : بسندى كه اشجع سلمى نزد امام صادق عليه السّلام شد و گفت : اى آقايم من در جاهاى هراسناك شوم به من چيزى آموز كه بر خود آسوده باشم فرمود : چون از چيزى بترسى دست راست بر بالاى سر نه و بآواز بلند بخوان «  أَ فَغَيْرَ دِينِ اللَّهِ يَبْغُونَ  تا آخر آيه «  أَ فَغَيْرَ دِينِ اللَّهِ يَبْغُونَ وَ لَهُ أَسْلَمَ مَنْ فِي السَّماواتِ وَ الْأَرْضِ طَوْعاً وَ كَرْهاً وَ إِلَيْهِ يُرْجَعُونَ »  اشجع گفت : در يك وادى شدم كه در آن جنّ بود و يكى گفت : او را بگيريد و من آن آيه را خواندم و يكى گفت : چگونه او را بگيرم كه در پناه آيه طيبه در آمد .\r\n30 - در منتخب البصائر : بسندش از مفضل بن عمر در خبرى طولانى در رجعت\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nو احوال قائم عليه السّلام كه مفضل گويد : گفتم : اى آقايم با كه گويد : فرمود : با فرشته‌ها و پريان مؤمن - و حديث را كشيده تا گفته - مفضل گفت : اى آقايم ، فرشته و جن بمردم آشكار شوند ؟ فرمود : آرى به خدا اى مفضل چنانچه مرد با اطرافيان و خاندانش گفتگو كند با آنها سخن كنند .\r\nگفتم : اى آقايم : و ميروند با او ؟ فرمود : آرى به خدا اى مفضّل ، و البته فرو آيند در زمين هجرت ميان كوفه و نجف و 46 هزار فرشته و 6 هزار پرى ياور دارد 313 افسر مرد - الحديث .\r\n31 - در احتجاج - 185 : از هشام بن حكم در پرسشهاى زنديق از امام ششم كه : از كجا كهانت مىشود و از كجا مردم پيشگوئى كنند ؟ فرمود : كهانت در جاهليت بود و در فترت پيغمبران ، كاهن بجاى قاضى بود و هر چه بر مردم اشتباه ميشد بوى مراجعه ميكردند و او براشان پيشگوئى ميكرد از چند راه : چون فراست در ديد ، هوش در دل ، وسوسه خاطر ، زيركى روح ، و يا آنچه در دلش افكنده ميشد زيرا آنچه در زمين پديد شود از حوادث آشكار شيطان ميداند و بكاهن مىرساند و از آنچه در منازل و اطراف واقع شود به او گزارش دهد .\r\nو اما اخبار آسمانى را شياطين در آن روزگار استراق سمع ميكردند و پرده نبود و با ستاره‌ها تيرباران نميشدند ، و همانا از استراق سمع باز داشته شدند تا در زمين وسيله‌اى مانند وحى نباشد و اشتباه بر مردم زمين فراهم نگردد در آنچه از طرف خدا آيد براى اثبات حجت و نفى شبهه ، و شيطان يك كلمه از خبر آسمانى را مى دزديد در باره آنچه خدا در خلقش پديد آرد و آن را ميگرفت و به زمين فرو مىآورد و بدل كاهن ميافكند ، و او هم سخنانى به آن ميافزود و حق را با ناحق مىآميخت ، و هر پيشگوئى كاهن كه درست بود آن بود كه شيطان شنيده بود و به او رسانده بود ، و آنچه خطا بود خودش افزوده بود ، و از آن روز كه شياطين از گوش‌گيرى غدقن شدند كهانت بر افتاد .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nو امروزه شياطين بكاهنان خود از گفتگوهاى مردم گزارش ميدهند و از كارهاى آنان ، و شياطين حوادث دور دست را بهم ميرسانند كه كى دزدى كرده و كى كشته و كى نهان شده و مانند مردم راستگو دارند و دروغگو ، گفت : چگونه شياطين به آسمان برميآمدند با اينكه با مردم در خلقت و پيكر همانند بودند و براى سليمان بن داود بناها ساختند كه بشر از آن درمانده است .\r\nفرمود : پيكر آنها براى سليمان كلفت شد چنانچه مسخر او شدند و آنان آفريده رقيق باشند و خوراكشان باد است و دليلش اينست كه به آسمان بر آيند و گوش گيرند ، و پيكر كلفت نتواند بالا رود جز با نردبان يا وسيله .\r\nدر خصال - 1 : 152 - : بسندى از امام ششم كه پدرها سه‌اند : آدم كه مؤمن زائيد ، و جان كه كافر آورد و ابليس كه كافر آورد ، و در آنها زايش نيست همانا تخم نهد و جوجه كند و همه نرند و ماده ندارند .\r\n33 - و از همان - 1 : 154 : بسندى از امام ششم عليه السّلام كه پرى 3 بخش است : بخشى همراه فرشته‌ها ، بخشى پرنده در هوا ، بخشى سگان و مارانند - الخبر - 34 - در علل و عيون - 134 - بسندى كه شامى نام پدر جن را از امير المؤمنين عليه السّلام پرسيد فرمود : شومان و همانست كه از آتش زلال آفريده است ، و پرسيد آيا خدا پيغمبرى بر پريان فرستاده ؟ فرمود : آرى ، پيغمبرى بنام يوسف بر آنها فرستاد و آنها را به خدا عزّ و جلّ خواند و او را كشتند .\r\n35 - در علل و عيون - 146 - : بسندى تا امام ششم عليه السّلام كه يك روز سليمان بن داود بيارانش گفت : راستى خدا تبارك و تعالى به من پادشاهى بخشيده كه پس از من ديگرى را نسزد ، باد را مسخرم كرده و هم آدمى و پرى و وحوش را ، زبان پرنده‌ها به من آموخته و هر چه را به من داده و با اين همه نتوانستم يك روز تا شب شاد باشم ، و ميخواهم فردا بالاى كاخ روم ، و بممالك خود نگاه كنم به كسى اجازه ندهيد نزد من آيد تا روز مرا اندوهگين نسازد ، گفتند : بسيار خوب .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nفردا عصايش را بدست گرفت و بر بلندترين بام كاخش بر آمد و ايستاد و بر عصايش تكيه زد تا بشادى بر همه ممالكش نگاه كند و خوش باشد بدان چه داده شده ناگاه چشمش بجوانى زيبارو و خوشپوش افتاد كه از يك گوشه كاخش درآمد ، چون سليمان او را ديد گفت : چه كسى تو را بكاخ آورد با اينكه من خاستم امروز تنها باشم به اجازه كه در آمدى ؟\r\nجوان گفت : پروردگار اين كاخ مرا راه داد و به اجازه او آمدم ، سليمان گفت پروردگارش سزاوارتر است بدان از من ، تو چه كسى ؟ گفت : من ملك الموتم ، گفت : براى چه آمدى ؟ گفت : آمدم جانت را بگيرم ، گفت انجام ده آنچه را فرمان دارى ، اين روز شاديم بود و خدا نخواست بىاو شاد باشم .\r\nهمان تكيه بر عصا ملك الموت جانش را گرفت ، و مرده بر عصا تكيه زده بر جا ماند تا خدا خواست و مردم به دو نگاه ميكردند و ميپنداشتند زنده است و در باره او بوسوسه و اختلاف افتادند ، برخى گفتند : سليمان اين همه روز تكيه بر عصا ايستاده بىخستگى و بيخواب و بيخوراك و بىنوشابه او پروردگار ما است و بايد او را بپرستيم گروهى گفتند : سليمان جادوگر است و چشم بندى كرده و در واقع چنين نيست ، و مؤمنان گفتند سليمان بنده و پيغمبر خداست و خدا بهر چه خواهد كار او را راست آورد .\r\nو چون اختلاف بالا گرفت خداوند موريانه را فرستاد تا در عصايش تنيد و درونش را خورد و شكست و سليمان برو از بالاى كاخ به زمين در افتاد و جن از موريانه قدردانى كردند ، از اين رو موريانه در جايى نباشد جز اينكه آب و گل دارد ، و آنست قول خدا عزّ و جلّ « و چون انجام داديم مرگش را رهنما نشد آنان را بر مرگش جز جانور زمين كه عصايش جويد و در افتاد روشن كردند پريان كه اگر غيب دانستند در عذابى خواركننده نميماندند » .\r\nسپس امام صادق فرمود : به خدا آيه چنين فرود نشده و همانا بدين لفظ فرود شده  « فَلَمَّا خَرَّ تَبَيَّنَتِ الْجِنُّ أَنْ لَوْ كانُوا يَعْلَمُونَ الْغَيْبَ ما لَبِثُوا فِي  »\r\n\r\n","description":"","footnote":"","page_name":" 61 ","page_number":61},
  {"content":"\r\n\r\n الْعَذابِ الْمُهِينِ  » 36 - در خصال - 2 : 171 - : بسندى از سهل بن غزوان بصرى كه شنيدم امام ششم ميفرمود : يك زنى از پريان بنام عفراء بنوبت مىآمد نزد پيغمبر صلّى اللَّه عليه و آله و سخن او را ميشنيد و ميرفت نزد نيكان پريان و بدست او مسلمان ميشدند ، و پيغمبر او را نيافت و از جبرئيل در باره او پرسش كرد ، گفت بديدار يكى از خواهران دينى خود رفته كه براى خدا او را دوست دارد .\r\nپيغمبر صلّى اللَّه عليه و آله فرمود خوشا به حال كسانى كه براى خدا همديگر را دوست دارند ، راستى خدا تبارك و تعالى در بهشت ستونى از يك دانه ياقوت سرخ آفريده كه بر آن 70 هزار كاخ است و در هر كاخى 70 هزار اتاق و آن را خدا براى دوستان و ديداركنندگان يك ديگر در راه خدا آفريده .\r\nسپس فرمود : اى عفراء چه ديدى ؟ گفت : عجائب بسيار ، فرمود : عجبتر چيزى كه ديدى چه بود ؟ گفت ابليس را در درياى اخضر روى سنگى سفيد ديدم كه دست به آسمان برآورده و ميگويد : معبودا چون بسوگند خود وفا كردى و مرا بدوزخ بردى من از تو خواهش دارم به حق محمّد و على و فاطمه و حسن و حسين كه مرا از آن رها كنى و با آنان محشور كنى .\r\nمن گفتم : اى حارث اين نامها كه بدانها دعا ميكنى چه باشند ؟ گفت من آنها را 7 هزار سال پيش از آفرينش آدم بر ساق عرش ديدم و دانستم آنها ارجمندترين آفريده‌هايند نزد خدا عزّ و جلّ و من از خدا به حق آنها خواهش ميكنم ، پيغمبر صلّى اللَّه عليه و آله فرمود : به خدا اگر همه اهل زمين خدا را بدين نامها خوانند البته آنها را اجابت كند .\r\n37 - در تفسير على بن ابراهيم - 622 - در قول خدا حكايت كلام پريان « اى قوم ما شنيديم تا آنجا كه فرمايد آنان در گمراهى آشكاريند » همه حكايت از پريانست .\r\nو سبب نزول اين آيه آن بود كه پيغمبر صلّى اللَّه عليه و آله از مكه ببازار عكاظ رفت و زيد\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nبن حارثه با او بود و مردم را باسلام ميخواند ، و كسى به او پاسخ نداد و كسى كه آن را پذيرد نيافت سپس به مكه برگشت ، و چون به جائى رسيد بنام وادى مجنه در دل شب با قرآن نماز شب خواند و چند تن پرى به او گذر كردند .\r\nو چون قرائت رسول خدا صلّى اللَّه عليه و آله را شنيدند گوش دادند و چون گوش گرفتند بهم گفتند خاموش باشيد و چون پايان يافت و رسول خدا صلّى اللَّه عليه و آله از قرائت پرداخت برگشتند نزد قوم خود بيم دهنده گفتند اى قوم ما و البته ما كتابى شنيديم كه پس از موسى فرو آمده و تصديق كند آنچه برابر او است و بدرستى ره نمايد به راه راست ، اى قوم ما بپذيريد داعى خدا را و به او بگرويد - تا فرموده - آنان در گمراهى آشكارند ، و آمدند نزد رسول خدا صلّى اللَّه عليه و آله و مسلمان شدند و گرويدند و رسول خدا آداب اسلام را به آنها آموخت .\r\nو به پيغمبر خود فرو فرستاد «   قُلْ أُوحِيَ إِلَيَّ أَنَّهُ اسْتَمَعَ نَفَرٌ مِنَ الْجِنِّ   » تا پايان همه سوره و خدا گفته آنها را باز گفت و رسول خدا از خودشان كسى بر آنها گماشت و همه وقت برسول خدا مراجعه ميكردند و آن حضرت بامير المؤمنين عليه السّلام فرمود : تا به آنها بياموزد و آنها را فقيه سازد ، برخى مؤمن باشند و برخى كافر و هم ناصبى و يهودى و ترسا و گبر و آنها فرزندان جان باشند .\r\nو از عالم سؤال شد مؤمنان جن ببهشت ميروند ؟ فرمود : نه ولى خدا را بنگاه هست ميان بهشت و دوزخ كه مؤمنان جن و فاسقان شيعه در آنها باشند .\r\n38 - در كافى ( يافت نشده ولى در تهذيب است ( ج 1 ص 101 ) : بسندش از ليث كه از امام ششم عليه السّلام پرسيدم كسى با استخوان يا پشكل يا چوب استنجاء كند ، فرمود : استخوان و سرگين خوراك پريانند كه با رسول خدا صلّى اللَّه عليه و آله قرار داد كردند ، و با هيچ كدام شايسته نيست .\r\n39 - در علل - 1 : 89 بسندى تا امير المؤمنين عليه السّلام كه چون خدا تبارك و تعالى خواست بدست خود آفريده‌اى آفريند پس از 7 هزار سال از گذشت جن و نسناس در زمين و كار خدا اين شد كه آدم را براى تقدير و تدبيريكه در آسمان\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nو زمين خواهد و داند و براى آنچه خواهد آفريند ، پرده آسمانها را برداشت و بفرشته‌ها فرمود : بنگريد خلق من در زمين از جن و نسناس چه ميكنند ؟\r\nچون فرشته‌ها گناه و خونريزى و فساد آنها را در زمين ديدند بناحق بر آنها گران آمد و براى خدا خشم گرفتند و افسوس خوردند بر اهل زمين و نتوانستند خشم خود را فرو خورند و گفتند پروردگارا توئى عزيز و توانا ، جبار و قاهر و عظيم الشان اينانند خلق ناتوان و خوار زمينت كه در قبضه قدرتت ميچرخند و روزيت را ميخورند و از عافيت تو بهره‌مندند و نافرمانى كنند با اين گناهان بزرگ و تو افسوس ندارى و خشم نگيرى و انتقام نكشى از آنچه از آنها شنوى و بينى اين بر ما ناگوار است و آن را بزرگ شماريم .\r\nچون خدا از فرشته‌ها اين را شنيد فرمود : « راستى من در زمين جاگزين گذارم » بر آنها تا حجت من باشد بر آفريدگانم ، فرشته‌ها گفتند « منزهى تو آيا در آن نهى كسى كه تباهى انگيزد و خونريزد و ما تسبيح گوئيم بسپاست و تقديس كنيم برايت گفتند آن جاگزين‌را از ما بنه كه نه تباهى انگيزيم و نه خونريزيم .\r\nخدا جلّ جلاله فرمود : اى فرشته‌هايم ، من دانم آنچه شما ندانيد ، من ميخواهم بدست خود آفريده‌اى سازم كه نژادش را پيغمبرانى مرسل ، بندگانى خوب و امامانى رهبر نمايم و آنان را خلفاى خود در زمين خود سازم تا از گناهان باز دارند و بطاعتم وادارند ، و براهم ببرند ، و آنان را حجت خود كنم براى پوزش و بيم ، و نسناس را از زمينم جدا كنم ، و آن را از آنها پاك كنم ، و پريان نافرمان سركش را از خلق خوبم دور كنم و در هواء و اطراف زمين اندازم تا در كنار نژاد آفريده‌ام نباشند و ميان پريان و آفريده‌ام پرده كشم تا نژادش پريان را نبيند و انس و آميزش با آن نكند ، و هر كه نافرمانيم كند از نژاد آفريده‌ام كه او را براى خود برگزيدم بجايگاه نافرمانانش برم و باكى ندارم .\r\nفرشته‌ها گفتند : پروردگارا هر چه خواهى كن ، ما ندانيم جز آنچه تو بما\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nآموختى زيرا توئى بسيار دانا و حكيم - الخبر - گويم : تمام اين خبر در باب آنچه قوام تن آدمى بدانست گذشت .\r\n40 - در تفسير على بن ابراهيم ( 351 ) در قول خدا « و جانّ را آفريديم پيش از او از آتش سوزان » فرمود : او پدر ابليس بود ، و فرمود : پريان فرزندان جانند مؤمن دارند و كافر و يهود و ترسا و كيشهاى چند ، و شياطين فرزندان ابليسند در آنها مؤمن نيست جز يكى بنام هام بن هيم بن لاقيس بن ابليس كه نزد رسول خدا صلّى اللَّه عليه و آله آمد و او را تنومند و بزرگ و هراسناك ديد و فرمود : تو كيستى ؟ گفت : من هام بن هيم بن لاقيس بن ابليس ، روزى كه هابيل كشته شد پسربچه‌اى بودم چند ساله كه از عصمت باز ميداشتم و بتباه كردن خوراك فرمان ميدادم .\r\nرسول خدا صلّى اللَّه عليه و آله فرمود : چه بد باشد جوان پرآرزو و برناى نيازمند بفرمان گفت : اى محمّد اينها را واگذار من بدست نوح توبه كردم ، و بهمراه او در كشتى بودم و او را بر نفرين بقومش سرزنش كردم ، من با ابراهيم بودم كه در آتشش افكندند و خدا آن را سرد و سلامت ساخت ، با موسى بودم كه خدا فرعون را غرق كرد و بنى اسرائيل را نجات داد ، با هود بودم كه بقوم خود نفرين كرد و منش سرزنش كردم ، با صالح بودم و او را بنفرين بر قومش سرزنش كردم ، و همه كتابها را خواندم و همه بوجود تو مژده دهند و پيغمبران به تو سلام ميرسانند و ميگويند تو برتر و ارجمندتر پيغمبرانى ، از آنچه خدا به تو فروآورده چيزى به من ياد بده .\r\nرسول خدا صلّى اللَّه عليه و آله و سلم بامير المؤمنين عليه السّلام فرمود : او را بياموز ، هام گفت : اى محمّد ما فرمان نبريم جز از پيغمبر يا وصىّ پيغمبر ، اين كيست ؟ فرمود : اين برادرم و وصيم و وزيرم و وارثم على بن ابى طالب است ، گفت : به چشم ، نامش را در كتب اليا يافتيم ، و شب هرير در صفين نزد امير المؤمنين عليه السّلام آمد .\r\n41 - در دلائل طبرى و بصائر - 132 - بسندى از ابى حمزه ثمالى كه همراه امام ششم بودم ميان مكّه و مدينه ، ناگاه به چپ خود رو كرد و سگى سياه بود\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nو فرمود : تو را چيست ؟ خدايت زشت كناد چه شتابى دارى ؟ مانند پرنده سرعت داشت گفتم : اين چيست قربانت ؟ فرمود : عثم پيك پريانست ، هشام اكنون مرده و او ميپرد تا خبر مرگش را بهر شهرى برساند ، در كافى ( ج 6 ص 553 فروع ) مانندش آمده .\r\n42 - در مناقب ابن شهر آشوب است كه امام پنجم عليه السّلام فرمود : ابو خالد كابلى روزگارى از عمرش را در خدمت امام چهارم گذراند ، و به او ناليد از اشتياق به پدر و مادرش ، فرمود : اى ابو خالد فردا مردى از شام آيد كه درجه و مال فراوان دارد و بدخترش از اهل زمين پيشامدى رخ داده ، و دنبال پزشكى هستند كه او را درمان كند ، چون شنيدى آمده نزدش برو و بگو من او را درمان كنم بمزدى برابر ديه او كه 10 هزار درهم است ، و بدانها دلگرم مشو كه آنچه جوئى به تو خواهند داد .\r\nفردا بامداد آن مرد و همراهانش آمدند ، از بزرگان اهل شام بود در جاه و مال گفت : پزشكى نيست كه دختر اين مرد را درمان كند ؟ ابو خالد گفت من او را در برابر 10 هزار درهم درمان كنم و اگر بپردازيد شرط ميكنم كه ديگر درد او برنگردد و با او قرار كردند 10 هزار درهمش بدهند و او نزد امام عليه السّلام آمد و گزارش داد فرمود : من ميدانم با تو نامردى كنند و به تو نپردازند ، اى ابو خالد برو و گوش چپ آن دختر را بگير و بگو : اى خبيث على بن الحسين به تو فرمايد از اين دختر بيرون شو و به دو برنگرد ، ابو خالد فرمان را انجام داد و او هم برون رفت و دخترك به هوش آمد و ابو خالد وجه قرار درخواست كرد و به او ندادند و اندوهگين برگشت ، امامش فرمود : چرا غمگينت بينم ، مگرت نگفتم با تو نامردى كنند آنها را وانه كه البته به تو مراجعه كنند ، و چون تو را ديدار كردند بگو : من او را درمان نكنم تا مال را بدست على بن الحسين بسپاريد .\r\nو برگشتند نزد ابى خالد و درخواست درمان كردند و او هم گفت : من درمانش نكنم تا وجه را بدست على بن الحسين عليه السّلام بسپاريد كه مورد اعتماد من و شما است ، و پذيرفتند و پول را بدست امام عليه السّلام سپردند ، و ابو خالد نزد دختر آمد و گوش چپش را گرفت و گفت : اى خبيث ، على بن الحسين عليه السّلام فرمايد : از اين دختر برون\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nشو ، و جز از راه خوبى به او نپرداز كه اگر برگردى تو را با آتش فروزان خدا بوزم آتشى كه بر دلها نشيند و از او برآمد ، و امام آن مال را به ابو خالد داد و ببلاد خود رفت .\r\nخرائج - با اختلاف تعبير آن را آورده - 159 - كشى در رجال خود - 81 ط 1 و 121 ط 2 آن را آورده .\r\n43 - در ارشاد مفيد - 181 ط 1 و در اعلام الورى - 182 - گفته : در آثار از ابن عباس است كه چون پيغمبر براى نبرد با بنى المصطلق بيرون شد ، از راه كنارى گرفت و شب رسيد و نزديك دره سختى منزل كرد ، و در پايان شب جبرئيل فرود آمد و به او گزارش داد كه گروهى از كفار جن در درون دره جا گرفتند و ميخواهند نيرنگى زنند و بيارانش ضرر رسانند هنگام گذشتن از آن .\r\nپيغمبر صلّى اللَّه عليه و آله و سلم امير المؤمنين عليه السّلام را خواست و فرمود : بدين دره برو و دشمنان جن خدا آهنگ تو كنند آنها را با نيروى خدا داد خود دفع كن و بنام خدا كه بويژه دانش آن را به تو داده پناه بر ، و صد مرد از سپاه مختلط خود با او فرستاد ، و به آنها فرمود با او باشيد و فرمانش را ببريد .\r\nامير المؤمنين بسوى دره رفت و چون نزديك لبه آن رسيد به آن صد كس فرمود :\r\nنزديك لبه بايستيد و كارى نكنيد تا بشما اجازه دهم و خود تا لب درّه پيش رفت و به خدا از دشمنانش پناه برد و نام خدا به زبان آورد با اسماء حسنى و اشاره كرد بهمراهان كه نزديك او آيند و آنها نزديك شدند بمسافت يك تير پرتاب ، و قصد فرود شدن بدرّه نمود كه بادى تند وزيد كه نزديك بود همه را برو دراندازد و گام آنها از ترس دشمن پايدار نميماند از هراس آنچه بدانها رسيده بود .\r\nامير المؤمنين فرياد زد : من على بن ابى طالب بن عبد المطلب هستم وصى رسول خدا و عمو زاده او اگر خواهيد بر جا مانيد ، و در چشم همراهان مردمى پديد شدند چون هندوان كه گويا شعله‌هاى آتش در دست دارند و در كناره‌هاى درّه جا گرفته بودند ، و امير المؤمنين عليه السّلام بدرون درّه نفوذ كرد و قرآن ميخواند و با\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nشمشيرش براست و چپ اشاره ميكرد و درنگى نكرد كه آن اشخاص چون دود سياهى شدند و امير المؤمنين تكبير گفت و از دره بالا آمد ، و با آن سپاه ايستاد تا مكان از آنچه دود و غبار داشت پاك شد .\r\nياران رسول خدا صلّى اللَّه عليه و آله و سلم گفتند يا ابا الحسن چه ديدى ؟ نزديك بود از هراس بر تو هلاك شويم بيشتر از آنچه براى خود در هراس بوديم ، فرمود : چون دشمن چشم‌رس من شد و نامهاى خدا را بر آنها بلند كردم زبون شدند و دانستم چه بيتاب شدند و بىترس بدرون دره رفتم ، و اگر بجاى خود ايستاده بودند همه را نابود ميكردم ، خدا نيرنگ آنها را كفايت كرد و از مسلمانان شر آنها را گردانيد ، و هر چه از آنها مانده‌اند پيش از من نزد پيغمبر صلّى اللَّه عليه و آله و سلم رسند و ايمان آورند .\r\nو امير المؤمنين و همراهانش نزد رسول خدا صلّى اللَّه عليه و آله و سلم برگشتند و بوى گزارش داد و شادمان شد و در باره او دعاى خير كرد و فرمود : يا على هر كدام از خدا ترسيدند پيش از تو نزد من آمدند و مسلمان شدند و من اسلام آنها را پذيرفتم .\r\n44 - در ارشاد است كه اين حديث را عامه هم مانند خاصّه نقل كردند و چيزى از آن را منكر نشدند و معتزله كه بعقيده برهمنان گرائيدند آن را رد كردند و چون حديث‌شناس نيستند آن را منكرند و در اين روش به راه زنادقه رفتند كه به قرآن و آنچه در باره جن و ايمانشان به خدا و رسول او دارد طعن زدند و هم بدان چه خدا در سوره الجن از آن حكايت كرده كه گفتند : البته ما شنيديم قرآنى را شگفت‌آور تا آخر گزارشى كه در اين سوره از آنها داده .\r\nو چون اعتراض زنادقه با معجزه بودن قرآن و شگفتى خيره كن آن باطل است طعن معتزله هم در اين خبرى كه روايت كرديم باطل است چون در عقل چيزى نشدنى نيست و روايت از دو طريق شيعه و سنى رسيده ، و روايات دو دسته مخالف برهان صحت آنست ، و انكار نامنصفانه معتزله و مجبره زيانى در آنچه ذكر كرديم ندارد كه عمل بدين روايت لازم است ، چنانچه انكار ملحدان و دسته‌هاى زنديقان و يهود و ترسا\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nو مجوس و صائبه زيانى به صحت اخبار معجزه‌هاى پيغمبر صلى اللَّه عليه و آله و سلم چون شق القمر ، ناله ستون ، تسبيح سنگريزه در كف آن حضرت و شكايت شتر و گفتار ذراع و آمدن درخت و برآمدن آب از ميان انگشتانش در حوض وضوء و سير كردن جمع بسيار با خوراك اندك ندارد با اينكه راويان اين معجزه‌ها راستگويند و حجت بدانها تمام است .\r\nو سخن را كشانده تا گفته - پيوسته ناصبيان نادان و معاند را يابم كه از خبر برخورد امير المؤمنين عليه السّلام و دفع شر آنها از پيغمبر و يارانش اظهار تعجّب كنند و بدان بخندند و روايت را از خرافات بيهوده شمارند ، و در اخبار معجزه‌هاى ديگرش همچنين كنند و گويند اينها از جعل شيعه است كه براى كسب روزى يا تعصب به دو افتراء بستند .\r\nو اين خود گفته زنادقه و همه دشمنان اسلام است در آنچه قرآن بدان گويا است از خبر جن و اسلام آنان و گفتارشان كه   إِنَّا سَمِعْنا قُرْآناً عَجَباً   تا آخر و در آنچه از خبر ابن مسعود ثابت است از داستان شب پريان و ديدار وى از آنان مانند هندوان و جز آن از معجزه‌هاى رسول كه از همه اظهار تعجب كنند و چون خبرش شنوند بدان بخندند و هم باحتجاج بر صحت آن استهزاء كنند و بىاندازه اسلام و مسلمانان را دشنام دهند و آنها را بعجز و نادانى و جعل اباطيل نسبت دهند تا آخر آنچه - قده - افاده كرده .\r\n45 - در كتاب دلائل طبرى : بسندش از امام پنجم عليه السّلام كه ابو محمّد على بن الحسين عليه السّلام با جمعى دوستانش و مردم ديگر به مكه ميرفت و چون به عسفان رسيد مواليش چادرش را در جايى از آن بر پا كردند .\r\nو چون امام بدان جا رسيد فرمود : چگونه در اينجا چادر زديد ، اينجا جاى قومى از پريانست كه دوستان و شيعه ما هستند ، و اين كار بدانها زيان دارد و جاى آنها را تنگ مىكند ، گفتند ، آن را ندانستيم و خواستند چادر را بكنند ، و آوازى شنيدند و كسى را نديدند ، ميگفت : يا ابن رسول اللَّه ، چادرت را از اينجا بديگر\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nجاى مبر ، ما پذيرائيم و اين لطفى است كه به تو پيش داريم و دوست داريم از تو تشرف بريم بدين وضع .\r\nناگاه در كنار چادر طبق بزرگى نمودار شد و همراهش طبقهاى ديگر بود از انگور و انار و موز و ميوه‌هاى بسيار و ابو محمّد همراهانش را دعوت كرد و خود خورد و آنان هم خوردند از آن ميوه‌ها .\r\nدر امان الاخطار : بىسند آن را از دلائل نقل كرده ، در النجوم هم بسندى تا امام چهارم مانندش را آورده - 93 - دلائل الامامه .\r\nبيان : دلالت دارد بر جواز تصرّف در آنچه پريان آورند چنانچه مقتضاى اصل است .\r\n46 - در عيون المعجزات سيد مرتضى - 37 - : بسندى از سلمان كه يك روز پيغمبر صلى اللَّه عليه و آله و سلم در ابطح نشسته بود و گروهى اصحابش با او بودند و رو بما داشت و حديث ميفرمود : و ناگاه نگاه كرديم بگردبادى كه برخاست و گرد بر آورد و پيوسته نزديك ميشد و گرد بالا ميگرفت تا برابر پيغمبر صلى اللَّه عليه و آله و سلم ايستاد و از ميانش شخصى كه بود بر آمد و گفت : يا رسول اللَّه من نماينده تيره خويشم ، به تو پناهنده‌ايم ما را پناه ده و با من از طرف خود كسى را بفرست تا از تيره ما بازرسى كند زيرا پاره‌اى از آنها بر ما شوريدند و ستم كردند تا ميان ما و آنها به حكم خدا و كتابش قضاوت كند ، و از من پيمان اكيد بگير كه آن كس را در فرداى فردا سالم برگردانم جز اينكه از خدا برايم پيشامدى كند .\r\nپيغمبر صلى اللَّه عليه و آله و سلم به او فرمود : تو كيستى ؟ قومت كيانند ؟ گفت : من عرفطه پسر شمراخ يكى از بنى نجاح ، من و گروهى از خاندانم استراق سمع ميكرديم ، و چون از اين كار جلوگيرى شديم ايمان آورديم و چون خدايت به پيغمبرى برانگيخت به تو ايمان آورديم كه خود ميدانى و البته تو را باور كرديم ، و برخى از قوم با ما مخالفت كردند و به همان دين كه داشتند ماندند ، و ميان ما و آنها اختلاف شد\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nو آنان در شمار و نيرو از ما بيشند و بر آب و چراگاه چيره شدند و بما و چهار پايان ما زيان رساندند بهمراه من بفرست كسى كه ميان ما قضاوت كند به حق .\r\nپيغمبر به او فرمود : چهره بگشا تا تو را به صورتى كه دارى بنگريم ، گويد :\r\nصورت گشود و به او نگاه كرديم مردى بود پر از مو ، سر درازى داشت ، چشمهاى درازى بدرازاى سرش ، و حدقه‌هاى خرد و دندانها چون دندان درنده‌ها و پيغمبر از او پيمان گرفت كه كسى را كه با وى فرستد فردا برگرداند .\r\nو چون از آن پرداخت رو بابى بكر كرد و فرمود : بهمراه برادر ما عرفطه برو و بررسى وضع آنها بنما و ميان آنها حكم به حق بكن ، گفت يا رسول اللَّه آنها كجايند ؟ فرمود : در زير زمين ، ابو بكر گفت چگونه توانم زير زمين بروم ؟ و ميانشان به حق حكم كنم ، و زبانشان را نميفهمم .\r\nسپس رو بعمر بن خطاب كرد و همان را كه بابى بكر فرمود به او فرمود و همان جواب را شنيد ، و رو بعثمان كرد و همان را فرمود و جواب آنها را از او شنيد .\r\nسپس على عليه السّلام را خواست و به او فرمود : اى على با برادرمان عرفطه برو تا قومش را دريابى و به كار آنها رسيدگى كنى و ميان آنها بدرستى قضاوت كنى ، امير المؤمنين با عرفطه برخاست و شمشير بست .\r\nسلمان ، گويد : من بدنبالشان رفتم تا بميان درّه رسيدند و امير المؤمنين به من نگريد و فرمود : اى ابا عبد اللَّه خدا از كوشش تو قدر دانى كند برگرد و ايستادم بدانها نگران بودم كه زمين شكافت و بدرون آن رفتند و من برگشتم و افسوس بسيار خوردم كه خدا داند و همه براى نگرانى بر امير المؤمنين عليه السّلام بود پيغمبر بامداد كرد و با مردم نماز بامداد خواند و آمد و بر صفا نشست و يارانش گرد او بودند . و امير المؤمنين دير كرد و روز برآمد و سخن بسيار شد و ظهر شد و گفتند پرى نيرنگ زد به پيغمبر صلى اللَّه عليه و آله و سلم و خدا ما را از دست ابى تراب\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nراحت كرد و افتخار ببرادر زاده را از پيغمبر گرفت ، و پر گفتند تا پيغمبر صلى اللَّه عليه و آله و سلم نماز ظهر را خواند و بجاى خود در صفا برگشت ، و پيوسته با يارانش در گفتگو بود تا نماز عصر رسيد و مردم بسيار گفتند و اظهار نوميدى از امير المؤمنين نمودند .\r\nپيغمبر صلى اللَّه عليه و آله و سلم نماز عصر را هم خواند و آمد بر صفا نشست و بانديشه امير المؤمنين اندر شد و منافقان شماتت بوى را پديد كردند و نزديك غروب خورشيد شد و مردم يقين بنابودى على پيدا كردند كه ناگاه صفا شكافت و امير المؤمنين عليه السّلام از آن بر آمد و از شمشيرش خون ميچكيد و عرفطه همراهش بود پيغمبر صلى اللَّه عليه و آله و سلم برخاست ميان دو چشم و پيشانيش را بوسيد و فرمود : چه تو را تاكنون از من باز داشت ؟\r\nگفت : رفتم نزد پريان بسيارى كه شوريده بودند بر عرفطه و قومش از منافقان و آنها را بيكى از سه كار خواندم و نپذيرفتند : آنها را دعوت كردم مسلمان شوند نپذيرفتند ، دعوت كردم جزيه بدهند نپذيرفتند دعوت كردم با عرفطه و قومش سازش كنند و پاره‌اى از چراگاه و آب را بعرفطه و قومش بدهند باز نپذيرفتند .\r\nپس شمشير ميان آنها نهادم و 80 هزارشان را كشتم تا بجان آمدند و خواهش امان و سازش كردند ، و آنگاه مؤمن شدند و برادر هم گرديدند و اختلاف برخاست و پيوسته تاكنون با آنها بودم ، عرفطه گفت : يا رسول اللَّه خدا به تو و امير المؤمنين جزاى خير دهاد .\r\n47 - در كافى - 6 : 546 - فروع - : بسندى از امام ششم عليه السّلام خانه‌اى نيست كه در آن كبوتر باشد و باهل آن خانه از پريان آفتى رسد ، راستى كم‌خردان پريان بازى كنند در خانه و سرگرم بازى با كبوتر شوند و اهل خانه را وانهند .\r\n48 - و از همان - 6 : 552 فروع - : بسندى تا بيكى از دو امام كه سگ سياه\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nيك دست از پريانست .\r\n49 - و در همان : در ص 553 - : بسندش تا رسول خدا صلى اللَّه عليه و آله و سلم كه سگها از پريان ناتوانند و اگر كسى از شما خوراكى دارد و از آنها برابر او است به او بخوراند يا آن را براند كه دم بدى دارند .\r\n50 - و از همان : در همان صفحه : بسندى كه پرسيدند امام ششم عليه السّلام را از سگها ، فرمود : هر سياه يك رنگ و هر سرخ يك رنگ و هر سفيد يك رنگ آفرينش سگانند از پرى و آنچه دو رنگ است مسخ شده از پرى و آدمى است .\r\nبيان : بسا مقصود اينست كه مايه آفرينش سگ از جنّ است براى آنچه بيايد كه سگ از آب بينى ابليس آفريده است ، يا اينكه در وصف مانند آنها است ، يا جن به صورت آنها درآيند ، يا اينكه چون سگ از مسخ‌شده‌ها است برخى از آدمى مسخ شدند و برخى از پرى .\r\n51 - در اختصاص - 109 - : بسندى از امام ششم عليه السّلام كه خدا عزّ و جلّ فرشته‌ها را از انوار آفريده و جان را از آتش و يك صنف جن از جانست از باد و صنفى جن از آب .\r\nميگويم : تمام اين حديث در باب قوام تن آدمى است .\r\n52 - در تقريب المعارف از ابى صلاح حلبى بنقل از تاريخ واقدى از عبد اللَّه بن سائب كه چون عثمان كشته شد نزد حذيفه در مدائن رفتند و گفته شد اى ابا عبد اللَّه هم اكنون بر سر پل مردى را ديدم كه به من باز گفت : عثمان كشته شده گفت آن مرد را ميشناسى ؟ گفتم گمانم بشناسم ولى خوب وراندازش نكردم ، حذيفه گفت او عيثم جنى است كه خبرگزار است و آن روز را ضبط كردند و يافتند در همان روز كشته شده .\r\n52 - در علل محمّد بن على بن ابراهيم : علت اينكه پريان ببهشت نروند اينست كه از آتش آفريده شدند و بهشت نور است ، و نور و آتش با هم سازگار نيستند\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nو از عالم عليه السّلام پرسش شد كه چون ببهشت نروند پس كجا باشند ؟ فرمود : خدا آغلها ميان بهشت و دوزخ ساخته كه مؤمنان پرى و فاسقان شيعه در آنها باشند .\r\n53 - در تفسير على بن ابراهيم - 298 - : در قول خدا « آفريده آسمان و زمين را در شش روز » كه جان پدر جن و انواع پرنده‌ها را در روز چهارشنبه آفريد .\r\n54 - در احتجاج - 179 - بىسند از امام پنجم در جواب پرسشهاى طاوس يمانى كه گفت : چرا جن را جن ناميدند فرمود : چون در نهانند و ديده نشوند .\r\n55 - در تفسير امام - 149 - به او گفتند ابليس فرشته نبود ؟ فرمود : نه ، بلكه از جن بود آيا نشنويد خدا ميفرمايد « و چون بفرشته‌ها گفتيم براى آدم سجده كنيد و سجده كردند جز ابليس كه از جن بود ، 51 - الكهف » و همانست كه خدا فرموده « و جان را پيش از آن از آتش زلال آفريديم 37 - الحجر » 56 - تفسير الفرات : بسندى از معصوم كه جبرئيل در خانه ام سلمه به پيغمبر صلى اللَّه عليه و آله و سلم نازل شد و گفت يا محمّد ستيزه ميان اشراف فرشته‌هاى آسمان چهارم در گرفته كه از پريان قوم ابليسند كه خدا در قرآن در باره‌اش فرموده « جز ابليس كه از جن بود و از فرمان پروردگارش بيرون رفته ، خدا بفرشته‌هاى نامبرده وحى كرد بر چه ستيزه كرديد با هم تراضى كنيد به حكم يك آدميزاده كه ميان شما قضاوت كند ، گفتند راضى هستيم خدا بدانها وحى كرد بچه كسى راضى هستيد ؟\r\nگفتند به على بن ابى طالب .\r\nخدا يك فرشته آسمانى را از آسمان دنيا با يك بساط و دو تخت نزد پيغمبر صلى اللَّه عليه و آله و سلم فرستاد و به او گزارش داد براى چه آمده و پيغمبر صلى اللَّه عليه و آله و سلم على بن ابى طالب عليه السّلام را خواست و او را بر بساط نشانيد و بهر دو تخت بست و در دهانش آب دهان انداخت و فرمود : اى على خدا دلت را برجا دارد و حجّتت را ميان دو چشمت نهد ، و او را به آسمان بالا بردند .\r\nو چون فرود آمد گفت : اى محمّد خدا سلامت مىرساند و ميفرمايدت : بالا بريم\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nبريم درجه‌هاى هر كه را خواهيم و بالا دست هر دانشمندى پر دانشى است .\r\n57 - در كافى - 5 - : 569 - فروع : بسندش از ابى جعفر عليه السّلام كه گبرها نامبرده شدند و اينكه ميگويند ازدواج ما مانند ازدواج فرزندان آدم است ، و آن را دليل جواز ازدواج محارم آورند فرمود : آن را بر شما حجت نسازند ، چون هبة اللَّه بالغ شد آدم گفت پروردگارا زنى به هبة اللَّه بده و خدا حوريه از بهشت برايش فرستاد و چهار پسر آورد و سپس خدا او را بالا برد .\r\nو چون پسران هبة اللَّه بالغ شدند ، گفت : پروردگارا به پسران هبة اللَّه زن بده ، خدا به او وحى كرد كه از مردى از پريان كه مسلمان بود چهار دخترش را براى پسران هبة اللَّه همه خواستگارى كند ، و آنها را به زنى گرفت ، و هر چه زيبائى و بردبارى و نبوتست از اثر حوريه است و هر چه سبكى و تنديست از اثر پرى است .\r\n58 - عياشى از امام پنجم عليه السّلام كه براى آدم چهار پسر آمد و خدا چهار حوريه فرستاد و بهر كدام يكى بزنى داد و فرزندان آوردند ، و آنگه خدا آنها را بالا برد و بدان چهار پرى بزنى داد و نژاد در آنها پايدار شد ، هر چه بردباريست از آدم است ، و هر چه زيبائى از اثر حوريه است و هر چه زشتى و بد خلقى است از اثر پرى است ( تفسير عياشى 1 : 215 ) .\r\n59 - در فقيه - 3 240 ط آخوندى : بسندى از امام پنجم عليه السّلام كه خدا تبارك و تعالى حوريه‌اى از بهشت نزد آدم فرستاد و او را بيكى از پسرانش بزنى داد و بپسر ديگرش دخترى از جان بزنى داد ، هر چه ميان مردم زيبائى بسيار است و خوشرفتارى از حوريه است و هر چه بدخلقى از دختر پريست .\r\n60 - در احتجاج - 118 - در پاسخها كه امير المؤمنين عليه السّلام به يهودى داده در باره فضيلت محمّد صلى اللَّه عليه و آله و سلم بر همه پيغمبران تا فرموده يهودى گفت :\r\nاين سليمانست كه شياطين مسخر او بودند و برايش هر چه ميخواست از محاريب و مجسمه‌ها ميساختند .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nعلى عليه السّلام فرمود : البته چنين بود ولى بمحمد به از آن داده شد شياطين كافر بودند و مسخر سليمان شدند ولى شياطين مسخر محمّد شدند و مسلمانى گرفتند و اشراف نه گاه آنان نزد پيغمبر صلى اللَّه عليه و آله و سلّم آمدند ، از جن نصيبين و يمن از بنى عمرو بن عامر ، از أجنه چون شصاه ، مصاه ، هملكان ، مرزبان ، ما زمان ، نضاه ، هاصب ، هاضب و عمرو همانهايند كه خدا تبارك اسمه در باره‌شان فرموده « و چون روآور كرديم به تو چند تن از پريان » همان نه تن بودند « كه شنيدند قرآن را » جن در بطن نخله رو به پيغمبر آوردند .\r\nو عذر خواستند كه آنها پنداشتند مانند اينكه شماها پنداشتيد كه خدا كسى را مبعوث نكند ، و 71 هزار آنها آمدند و با او بيعت كردند كه نماز و روزه و زكات و حج و جهاد و خيرخواهى مسلمانان را انجام دهند .\r\nو عذر خواستند كه آنها « بر خدا ناروا گفتند » و اين بهتر است از آنچه خدا بسليمان داد ، منزه است خدائى كه آنها را براى نبوت محمّد مسخر كرد پس از اينكه متمرد بودند و پنداشتند خدا فرزند دارد ، و بعثت او شامل پرى و آدمى بيشمار شد .\r\n61 - در تفسير على بن ابراهيم - 698 - : بسندى از امام ششم عليه السّلام در باره گفته جن « و راستش و الا است جد پروردگار ما يعنى بختش بلند است » فرمود : اين دروغ پريان بود كه خدايش نقل كرده و بسند ديگر از زراره كه از امام پنجم عليه السّلام پرسيدم از قول خدا « كه بودند مردانى از آدمى پناه ميبردند بمردانى از پرى و فزودند آنها را دشوارى » فرمود : مردى نزد كاهنى كه شيطان به دو خبر ميداد ميرفت و ميگفت بفلان شيطانت بگو كه فلانى به تو پناه آورده .\r\nو على بن ابراهيم در قول خدا  وَ أَنَّهُ كانَ رِجالٌ  تا آخر آيه گفته : جن بقومى از آدميان وارد ميشدند و اخبارى كه از آسمان شنيده بودند پيش از ولادت رسول خدا صلى اللَّه عليه و آله و سلّم به آنها گزارش ميدادند و مردمى از گزارش جن پيشگوئى ميكردند ، و معنى «  فَزادُوهُمْ رَهَقاً  » يعنى زيان آنها را بيشتر ميكردند ، گفته : بخس كاستى است و رهق شكنجه ، و اينكه گفته «  كُنَّا طَرائِقَ قِدَداً  » يعنى مذاهب مختلفه داشتيم\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n62 - بصائر الدرجات - 28 - بسندش از امام ششم عليه السّلام كه در اين ميان كه پيغمبر صلى اللَّه عليه و آله و سلم يك روز نشسته بود مردى بدرازى نخله خرما نزد او آمد و سلام كرد و پاسخش داد و فرمود مانند جن و سخنگوئى آنها است ، اى بنده خدا تو كيستى ؟\r\nگفت : من هام پسر هيم بن لاقيس بن ابليسم پيغمبر صلّى اللَّه عليه و آله فرمود : ميان تو و ابليس جز دو پدر نيست ، گفت : آرى يا رسول اللَّه فرمود : چند سال عمر كردى ؟ گفت به اندازه عمر دنيا جز اندكى ، من هنگام كشتن قابيل هابيل را پسرى بودم سخن فهم ، از عصمت باز ميداشتم و به اجسام گردش ميكردم و بقطع رحم فرمان ميدادم و خوراك را تباه ميكردم ، پيغمبر صلّى اللَّه عليه و آله و سلم فرمود : چه بد روشى است براى پيرى انديشمند و پسرى نوجوان .\r\nگفت : يا رسول اللَّه من توبه كردم ، فرمود : بدست كه توبه كردى ؟ گفت بدست نوح كه با او در كشتى بودم و از نفرينش بر قومش گله كردم تا گريست و مرا گرياند و گفت : از اين رو من بر آن كار پشيمانم و به خدا پناهم از اينكه از نادانها باشم .\r\nوانگه با هود بودم در مسجد بهمراه آنان كه مؤمن بودند و او را هم بر نفرين بقومش سرزنش كردم تا گريست و مرا گرياند و گفت . از اين رو من از پشيمانانم و به خدا پناهم از اينكه از نادانها باشم ، و من بهمراه ابراهيم بودم كه قومش به دو نيرنگ زدند و او را در آتش افكندند و خدا آتش را بر او سرد و سلامت ساخت ، سپس با يوسف بودم كه برادرانش بر او حسد بردند و او را بچاه انداختند و من پيشى گرفتم بر او و او را به نرمى بر تك چاه رساندم ، وانگه با او در زندان بودم و او را آرام ميكردم تا خدايش از آن برآورد .\r\nوانگه با موسى عليه السّلام بودم و يك سفر از تورات به من آموخت و گفت : اگر عيسى را دريافتى سلام مرا به او برسان و به دو برخوردم و سلامش رساندم و يك سفر از انجيل به من آموخت و گفت اگر محمّد صلّى اللَّه عليه و آله و سلم را دريافتى سلام مرا به او برسان ، و عيسى يا رسول اللَّه تو را سلام مىرساند .\r\nپيغمبر صلّى اللَّه عليه و آله فرمود بر عيسى روح و كلمه خدا و همه پيغمبران خدا و رسولانش تا آسمانها و زمين باشند سلام بر تو اى هام كه سلام را رساندى بگو چه حاجت دارى ؟\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nگفت : حاجتم اينست كه خدايت براى امتت نگهدارد و آنها را شايسته تو سازد و بدانها راستى نسبت بوصىّ پس از تو روزى كند ، زيرا امتهاى پيشين براى نافرمانى اوصياء نابود شدند ، و يا رسول اللَّه نياز من اينست كه سوره‌هائى از قرآن به من بياموزى تا بدانها نماز گزارم ، و رسول خدا صلّى اللَّه عليه و آله و سلم بعلى عليه السّلام فرمود : يا على بهام بياموز و با او نرمى كن .\r\nهام گفت : يا رسول اللَّه اين كيست كه مرا به دو پيوستى ؟ زيرا ما گروه پريان فرمانداريم جز با پيغمبر سخن نگوئيم ، پيغمبر فرمود : اى هام كدام كس را در كتاب وصى آدم يافتيد ؟ گفت : شيث بن آدم ، فرمود : كه را وصى نوح يافتيد ؟ گفت : سام بن نوح ، فرمود : وصى هود كه بود ؟ گفت يوحنا بن خزان عمو زاده هود ، فرمود : وصىّ ابراهيم كه بود ؟ گفت : اسحق بن ابراهيم ، فرمود : وصى عيسى كه بود ؟ گفت شمعون بن حمون صفا عموزاده مريم .\r\nفرمود : در كتاب وصىّ محمّد صلّى اللَّه عليه و آله را كه يافتيد ؟ گفت : در تورات اليا است رسول خدا صلّى اللَّه عليه و آله و سلم فرمود : اين اليا است ، او على وصى من است ، هام گفت ، يا رسول اللَّه جز آن هم نامى دارد ؟ فرمود : آرى ، او حيدره است ، چرا از من اين را پرسيدى ؟ گفت : ما در كتاب پيغمبران يافتيم كه نام او در انجيل هيدارا است فرمود او حيدره است .\r\nفرمود : على چند سوره از قرآن را به دو آموخت ، هام گفت : اى على اى وصى محمّد همين كه از قرآن آموختم مرا بس است ؟ فرمود : آرى اى هام اندك قرآن بسيار است ، وانگه هام برخاست نزد پيغمبر با او وداع كرد و نزد او برنگشت تا در گذشت صلّى اللَّه عليه و آله و سلم بيان : بسا اينكه گفت « ما فرمان داريم سخن نگوئيم الخ » يعنى دليل باشد كه گزارش مردم ديگر از سخن گفتن با پرى دروغ است و جز پيغمبران و اوصياء با آنها گفتگو ندارند ، ولى ممكن است گفت : اگر چه آنها بدين فرمان دارند ولى دليلى نيست كه آن را انجام دهند چون پرى و شيطان معصوم نيند با اينكه در برخى روايات اين\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nداستان بجاى « سخن نگوئيم » فرمان نبريم آمده .\r\nو بعلاوه روايات بسيار اين باب و جز آن دلالت دارند كه پرى با مردم ديگر سخن گفته و بايد اين جمله را تاويل كرد كه مقصود سخن گفتن از راه طاعت و انقياد است يا رو در رو و چشمگير و شناسائى جن ، يا مخصوص است ببرخى آنان يا جز آن .\r\n63 - در بصائر - 28 - : بسندى از مفضل بن عمر كه پولى از خراسان براى امام ششم آوردند بهمراه دو كس از ياران آن حضرت و پيوسته آن را در گردن انداخته بودند تا به رى گذر كردند و يكى از ياران آن حضرت كيسه‌اى كه هزار درهم داشت به آنها داد ، و هر روز آن كيسه را واميرسيدند تا نزديك مدينه رسيدند و يكى به ديگرى گفت بيا تا پول را وارسيم ، وارسيدند و همه برجا بود جز همان كيسه كه از رى بود و يكى به ديگرى گفت خدا ياور است و بس ، اكنون به امام عليه السّلام چه گوئيم ؟\r\nيكى به ديگرى گفت : امام كريم است ، و اميدوارم بداند آنچه را ما به او خواهيم گفت : و چون بمدينه در آمدند نزد آن حضرت رفتند و مال را تحويل دادند و به آنها فرمود : كيسه آن مرد رازى كجا است ؟ و داستانش را گزارش دادند .\r\nبه آنها فرمود : اگر آن كيسه را ببينيد ميشناسيد ؟ گفتند : آرى ، فرمود :\r\nاى كنيزك ، آن كيسه چنان و چنين را بياور ، آن را برآورد و امام عليه السّلام به آنها نشان داد و فرمود : آن را ميشناسيد ؟ گفتند : همانست ، فرمود : من در دل شب بپولى نيازمند شدم و پريانى را از شيعيانم گسيل داشتم و اين كيسه را در خواب كه بوديد برايم آوردند .\r\n64 - و از همان - 28 - : بسندى از سعد اسكاف كه نزد ابى جعفر عليه السّلام رفتم و اجازه شرفيايى خواستم بناگاه شترانى بناگاه شترانى در خانه قطار بودند ، و آوازهائى بلند بودند و از در قومى عمامه بر سر بيرون شدند مانند هندوها .\r\nگفت : من نزد امام عليه السّلام رفتم و گفتم : يا ابن رسول اللَّه امروز دير اجازه فرموديد\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nو من مردمى ديدم بيرون شدند عمامه بر سر و ناشناس ، فرمود : اى سعد ميدانى اينها كه بودند ؟ گفتم : نه فرمود : همكيشان پرى تو بودند كه مىآيند مسائل حلال و حرام و احكام دين خود را از ما ميپرسند .\r\n65 - و از همان : - 28 - : بسند از عمار سيستانى كه من نياز به اجازه در شرفيابى نزد امام ششم عليه السّلام نداشتم ، و در منى يك شبانه روز در چادر او نشستم ، و اجازه دادند به جوانانى مانند مردان هندى ، و عيسى شلقان بيرون آمد و ما از او خواستيم و به من اجازه شرفيابى داد گويد : به من فرمود : اى ابا عاصم از كى آمدى ؟ گفتم : پيش از آنها كه نزد تو آمدند و نديدم بيرون روند ، فرمود : آنها قومى از پريان بودند مسائل خود را پرسيدند و رفتند .\r\n66 - در بصائر و دلائل طبرى - 100 - : بسندش از سدير صيرفى كه امام پنجم عليه السّلام حوائجى را در مدينه داشت به من سفارش داد ، و در اين ميان كه در دره روحاء بر شترم سوار بودم ناگاه ديدم يك آدمى جامه اشرا به خود ميپيچيد گويد براى او ايستادم و پنداشتم تشنه است و قمقمه را به او دادم ، گفت : نيازى بدان ندارم و نامه‌اى كه گل مهرش تر بود به من داد ، و نگاه كردم مهر امام عليه السّلام را داشت گفتم چه وقت حضور نامه نويس بودى گفت هم اكنون و ديدم در نامه كارهائيست كه به من فرموده و نگاه برگرداندم و كسى را نديدم .\r\nگويد : امام عليه السّلام آمد و ديدارش كردم و گفتمش قربانت : مردى نامه‌اى با گل تر برايم آورد فرمود : كار شتابانه‌اى كه داشته باشيم يكى از آن پريها را بدنبالش فرستيم ، و در روايت ديگر است كه بما خانواده يارانى از پرى داده شده كه چون كار شتابانه داريم آنها را بفرستيم .\r\n67 - در دلائل الائمه - 101 : بسندى از سعد اسكاف كه از ابى جعفر عليه السّلام با ياران خود اجازه شرفيابى خواستيم و ناگاه هر تن كه گويا از يك پدر و مادرند و جامه زرابى و قباهاى طاقى و عمامه‌هاى زرد دارند وارد شدند و زود بيرون آمدند ، به من\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nفرمود : اى سعد آنها را ديدى ؟ گفتم : آرى ، قربانت اينان چه كسانى بودند ؟ فرمود برادران پرى شما ، آمده بودند از حلال و حرام خود پرسش كنند چنانچه شما بپرسيد در باره آنها ، گفتم : قربانت براى شما نمايان شوند ؟ فرمود : آرى در بصائر - 27 - بسندش از سعد مانندش آمده .\r\nدر اختصاص - 181 - بسندى از اصبغ بن نباته كه ما با امير المؤمنين عليه السّلام در روز جمعه پس از عصر در مسجد بوديم مرد درازى كه بدوى مينمود پيش آمد و سلام كرد به آن حضرت و على عليه السّلام به او فرمود : آن پرى كه نزد تو مىآمد چه كرد ؟ گفت :\r\nتا اكنون كه برابرت ايستادم مىآيد و قطع رابطه نكرده فرمود : آنچه از او بوده براى اين قوم بازگو ، نشست و ما به او گوش داديم .\r\nگفت من در يمن پيش از اينكه خدا پيغمبرش را مبعوث كند در خواب بودم ناگاه نيمه شب يك جنى آمد ما را با پا لگد كرد و گفت بنشين من هراسانه نشستم و گفت : بشنو ، گفتم چه بشنوم ؛ گفت :\r\n در شگفتم از پرى و اشتباهش * وز سوارى شترها با پلاسش\r\nميرود در مكه دنبال هدايت * نيست پاكان پرى چون با نجاست\r\nكوچ كن سوى گزيده آل هاشم * بين بچشمانت سرو سردار هاشم \r\nگويد : گفتم : به خدا در فرزندان هاشم خبرى شده يا مىشود و برايم روشن نكرد و اميدوارم كه روشن كند آن شب بيدار ماندم و در اندوه بامداد كردم و در شب آينده نيمه شب كه خواب بودم آمد مرا با پايش لگد كرد و گفت : بنشين و هراسان نشستم گفت : بشنو ، گفتم چه بشنوم ، گفت :\r\n در شگفتم از پرى و از گزارشهاى او * وز سوارى شترهايش ابا ابزار او\r\nميرود تا مكه ميجويد هدايت را از آن * مؤمنان جن نميباشند چون كفار او\r\nكوچ كن سوى گزيده خاندان هاشمى * در ميان تپه‌ها و هم بر احجار او \r\nگفتم به خدا در فرزندان هاشم پديده شده يا مىشود و روشن نكرد برايم و\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nاميدوارم روشن كند و آن شب را بيدار ماندم و با اندوه صبح كردم و در شب آينده نيمه شب كه خواب بودم نزد من آمد و با پايش مرا لگد كرد و گفت : بنشين و هراسان نشستم و گفت بشنو گفتم : چه شنوم ، گفت :\r\n در شگفتى اندرم از جن و از انديشه‌اش * كه سوارى بر جهاز اشتران شد پيشه‌اش\r\nميرود تا مكه ميجويد هدايت را از آن * نيست جن راستگو همچون دروغ از ريشه‌اش\r\nكوچ كن سوى گزيده هاشم نيكو خصال * احمد آن بهتر سر و سردار خوش‌انديشه‌اش \r\nگفتم : اى دشمن خدا روشن گفتى ، او كجا است گفت پشت مكه است و مردم را ميخواند به شهادت بر يگانگى خدا و بر اينكه محمّد رسول خداست ، صبح كردم و شترم را زين كردم و بسوى مكه آمدم .\r\nدر آغاز ورود به مكه بابى سفيان بر خوردم كه سرور گمراهى بود بر او سلام كردم و از حال عشيره پرسيدم ، گفت در رفاهند جز اينكه يتيم ابى طالب دين ما را بتباهى كشيده ، گفتم : نامش چيست ، گفت محمّد ، احمد ، گفتم : كجا است ، گفت : خديجه دختر خويلد را بزنى گرفته و در بر او آرميده .\r\nمهار شترم را گرفتم و بر در خانه خديجه رفتم ، شتر را زانوبند زدم و در را كوبيدم ، پاسخم داد كه كيست ، گفتم : محمّد را ميخواهم ، گفت پى كارت برو ، گفتم خدايت رحمت كند من مرديم از يمن آمدم باميد اينكه خدا به من منتى نهد ديدار او را بر من دريغ مكن .\r\nپيغمبر مهربان بود و شنيدم ميفرمود : اى خديجه در را بگشا و گشود و وارد شدم و نور را در چهره‌اش ديدم كه نور در نور ميكشد ، و در پس او چرخيدم و ناگاه مهر نبوت بر شانه راستش نقش بود و آن را بوسيديم و در برابرش ايستادم و سرودم .\r\n منجئى آمد مرا بعد از سكوت و بيهشى * كه نبد در آنچه من خواندم دروغ و ناروا \r\n\r\n","description":"","footnote":"","page_name":" 82 ","page_number":82},
  {"content":"\r\n\r\n در سه شب گفتم بهر شب خيز از خواب و نگر * كز لؤىّ غالبت آمد رسولى دادخوا\r\nبر ميان بستم ازار و در بيابانم فكند * اشترى سخت و قوى در دشت بىبرگ و نوا\r\nهر چه آوردى بفرما اى نكوتر با توان * گرچه باشد اندر آن اسپيدى گيسوى ما\r\nمن گواهم نيست معبودى بجز ذات خدا * تو امينى بر همه امر نهان از ديده‌ها\r\nنو ز هر پيغمبر مرسل به حق نزديكتر * زاده رادان و پاكانى و محبوب خدا\r\nشو شفيعم روز محشر كه نميباشد شفيع * بر سواد قارب بيچاره كس پيش خدا \r\nنام آن مرد سواد بن قارب بود ( اين تفسير از مؤلف اختصاص يا يكى از رواتست - از پاورقى ص - 106 ) گفت : به خدا به او گرديدم مؤمن ، سپس بجنگ صفين رفت و در ركاب امير المؤمنين عليه السّلام شهيد شد .\r\nگويم : شرحش در مجلد ششم در ابواب معجزات گذشت ( جلد 18 - 100 از طبع ما - پاورقى ص 107 ) 69 - و در كتاب مسلم بن محمود بروايت ابن عباس چنين آمده : سوادة بن قارب بعمر بن خطاب وارد شد و به دو سلام داد و جوابش داد و عمر گفت : اى سواده از كاهنى تو چه مانده است ! او بخشم رفت و گفت گمان ندارم چنين سخنى با ديگرى گفته باشى ، چون عمر از چهره او فهميد بدش آمده گفت اى سواده بت‌پرستى ديرين بدتر از كاهنى بود ، به من بگو داستانى را كه دوست دارم از زبانت بشنوم .\r\nگفت : آرى در اين ميان كه بر سر رمه شترانم در سراة بودم همراز پريم كه خبرگزاريم ميكرد شبى كه خواب بودم ببالينم آمد و مرا با پايش لگد كرد و گفت\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nاى سواده برخيز داعى حق به راه راست آمده گفتم من در چرتم از من برگشت و ميگفت .\r\nو شعرهاى نخست را تا و احجارها خواند .\r\nشب دوم آمد و مانند آن را گفت و من گفتم خواب آلوده‌ام و به من پشت كرد سرود ديگر خواند تا گفت از خاندان هاشم است و سرور ايشان چون دنبال دوانشان نباشند ، شب سوم آمد و همان سخن نخست را گفت : گفتم من خواب زده‌ام و پشت كرد و شعر ديگر را خواند كه آخرش « رأسها » است ، صبح كه شد يك شتر سوارى از رمه شترانم گرفتم و سوار شدم و نزد رسول خدا صلّى اللَّه عليه و آله آمدم و در برابرش اين اشعار را خواندم .\r\n( اشعارى كه گذشت با اندك اختلافى ) 70 - در كتاب محمّد بن مثنى : بسندى از عمار سيستانى كه آمدم درب خانه امام ششم و نخواستم اجازه شرفيابى بگيرم ، نشستم و گفتم شايد يكى كه ميرود گزارش به او دهد و به من اجازه دهد ، گفت : در اين ميانه جوانانى گندم‌گون با ازار و رداء وارد خانه آن حضرت شدند و نديدم كه در آيند .\r\nعيسى شلقان بيرون آمد و مرا ديد و گفت : اى ابو عاصم تو اينجا هستى و بدرون رفت و براى من اجازه خواست و وارد شدم و امام ششم فرمود : اى عمار از چه زمانى تو اينجا بودى ؟ گفتم پيش از آنكه آن جوانان گندمگون بشما وارد شوند كه نديدم بيرون بيايند فرمود : آنها گروهى از پريان بودند و آمدند و از امر دين خود بپرسيدند .\r\n71 - در در منثور - 1 : 51 - از ابى عامر مكى كه فرشته‌ها از نور آفريده شدند و جانّ از آتش و بهائم از آب و آدم از گل ، و فرمانبرى در فرشته‌ها و بهائم نهاده است و نافرمانى در آدمى و پرى .\r\n72 - در تفسير نيشابورى : زهرى از امام چهارم عليه السّلام روايت كرده ، در اين ميان كه پيغمبر صلّى اللَّه عليه و آله و سلم با گروهى اصحابش نشسته بود اخترى پرتاب شد و نهان گرديد\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nفرمود : شما در زمان جاهليت چون چنين چيز پديد ميشد چه ميگفتيد ؟ گفتند ميگفتيم بزرگى ميزايد يا ميميرد ، فرمود : اين نه براى مرگ كسى باشد و نه زندگى او .\r\nولى چون پروردگار ، تبارك و تعالى فرمانى در آسمان صادر كند حاملان عرش تسبيح گويند و سپس اهل هر آسمانى تا تسبيح به اين آسمان دنيا رسد و اهل آسمان از حاملان عرش گزارش خواهند كه پروردگارتان چه فرمود : و به آنان گزارش دهند و اين گزارش از آسمانى بآسمانى رسد تا به اين آسمان رسد و پريان آن را بربايند و به تير زده شوند ، و آنچه بياورند درست است ولى بر آن بيفزايند .\r\n73 - در كتاب زيد زراد : كه ، سالى به حج رفتيم و چون بخرابه‌هاى مدينه رسيديم يك همسفر از برادران خود را گم كرديم و آن را نيافتيم ، مردم مدينه گفتند : يار شما را پرى ربوده ، و من نزد امام ششم رفتم گزارش او و گفته مردم مدينه را دادم . فرمود : برو همان جا كه ربوده شده و يا فرمود : گم شده ، و بآواز بلند بگو اى صالح بن على راستى جعفر بن محمّد به تو فرمايد ، آيا چنين پريان با على بن ابى طالب عليه السّلام عهد و پيمان بستند ، فلانى را بجوئيد و برفيقانش برسانيد وانگه بگو :\r\nمن شما را قسم مىدهم بدان چه على بن ابى طالب عليه السلام شما را قسم داده كه رفيق مرا آزاد كنيد و به راه برسانيد .\r\nگويد چنين كردم و درنگى نشد كه از يكى از خرابه‌ها نزد من بيرون آمد و گفت شخصى كه زيباتر از او نديده بودم خود را به من نمود و گفت : اى جوان گمانم دوستدار خاندان محمّدى گفتم : آرى ، گفت : در اينجا مردى از خاندان محمّد صلى اللَّه عليه و آله است ميخواهى اجر ببرى و به او سلام كنى ، گفتم : آرى ، مرا ميان اين ديوارها آورد و جلو من راه ميرفت ، و چون اندكى رفت نگاه كردم و چيزى نديدم و بيهوش شدم و در بيهوشى ماندم و ندانستم كجا هستم تا هم اكنون كه كسى آمد و مرا برداشت تا به راه رسانيد .\r\nمن آن را به امام ششم عليه السّلام گزارش دادم ، فرمود : آن غول است كه نوعى پرى است و آدمى را ميربايد ، چون در راه يكى ديديد از او راه را بپرسيد و اگر\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nراه بشما نشان داد خلاف آن برويد ، و چون او را در ويرانه بينى و يا در بيابان كه بر شما بيرون آيد در روى او با آواز بلند اذان بگو و بگو :\r\nسبحان الذى جعل في السماء نجوما رجوما للشياطين ، عزمت عليك يا خبيث بعزيمة اللَّه التى عزم بها امير المؤمنين على بن ابى طالب ، و رميت به سهم اللَّه المصيب الذى لا يخطى ، و جعلت سمع اللَّه على سمعك و بصرك ، و ذللتك بعزة اللَّه ، و قهرت سلطانك بسلطان اللَّه ، يا خبيث لا سبيل لك » كه ان شاء اللَّه او را مقهور سازى و از خود بگردانى .\r\nو چون راه گم كنى بآواز بلند اذان بگو و بگو : يا سيارة اللَّه ما را ره نمائيد تا خدا شما را رحمت كند و به راه راست رسانيد تا خدا شما را ارشاد كند ، اگر به راه رسيدى چه بهتر و گر نه فرياد كن :\r\nاى پريان سركش و ديوان متمرد ، مرا ارشاد كنيد و راه نمائى كنيد و گر نه تير نشان‌گير خدا را بر شما بكشم بترسيد از عزيمت على بن ابى طالب اى ديوان متمرد «  إِنِ اسْتَطَعْتُمْ أَنْ تَنْفُذُوا مِنْ أَقْطارِ السَّماواتِ وَ الْأَرْضِ فَانْفُذُوا لا تَنْفُذُونَ إِلَّا بِسُلْطانٍ  مبين ، اللَّه غالبكم بجنده الغالب ، و قاهركم بسلطانه القاهر و مذللكم بعزته المتين ،  فَإِنْ تَوَلَّوْا فَقُلْ حَسْبِيَ اللَّهُ لا إِلهَ إِلَّا هُوَ عَلَيْهِ تَوَكَّلْتُ وَ هُوَ رَبُّ الْعَرْشِ الْعَظِيمِ  » و آوازت را باذان برآور تا راه يا بى ان شاء اللَّه ( اصول 16 - 11 - و - 12 - ) 74 - و از همان كه به امام ششم عليه السّلام گفتم : پريان آدمى را ميربايند ؟ فرمود :\r\nبه كسى كه اين دعا را بخواند راهى ندارند و دعا را ذكر كرده ( كه طولانيست ) 75 - از در منثور - 1 : 120 - از طارق بن حبيب كه با عبد اللَّه بن عمر و بن عاص در حجر نشسته بوديم تا سايه برچيده شد و مجالس بهم خورد ناگاه پرتو مار نرى از اين باب كه باب بنى شيبه است بر آمد و مردم همه بدان گردن افراشتند و چشم دوختند و 7 بار به خانه كعبه طواف كرد و دو ركعت نماز خواند در پشت مقام\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nو من نزد او برخاستم و گفتم : اى عمره‌گزار خدا عبادتت را بپذيرد ، همانا در سرزمين ما بنده‌ها و كم‌خردانند ، و من از آنها بر تو نگرانم ، پس سر به كپه خاك بطحاء نهاد و دمش را بر آن گذاشت و به آسمان بر آمد تا آنجا كه او را نديدم .\r\n76 - از رقى از ابى طفيل آورده كه زنى پرى در جاهليت نشيمن در ذى طوى داشت و تنها يك پسر داشت و بسيار دوستش ميداشت ، و در ميان تيره خود ارجمند بود و زن گرفت و عروسى كرد و روز هفتم بمادرش گفت : من ميخواهم در روز روشن هفت بار به خانه كعبه طواف كنم .\r\nمادرش گفت پسر جانم من از نابخردان قريش بر تو نگرانم ، گفت : اميدوارم سالم بمانم به او اجازه داد و در صورت پرى براى طواف رفت و 7 دور طواف كرد و پشت مقام دور كعبه نماز خواند ، و برگشت و يك جوانى از بنى سهم او را كشت و گرد و طوفانى مكه را فراگرفت كه كوههايش ديده نميشدند .\r\nابو طفيل گفت : بما رسيده بود كه چنين طوفانى از مرگ سرور پريانست ، گفت : بامدادان در بنى سهم مردگان بسيارى كه پريان كشته بودند يافت شد كه 70 پيره مرد اصلع بودند جز جوانها .\r\n77 - و از ابن مسعود است كه يك آدمى بيرون شد و بيك پرى برخورد و جنى به او گفت : با من كشتى ميگيرى و اگرم به زمين زدى به تو يك آيه بياموزم كه چون هنگام ورود بخانه‌ات بخوانى شيطان در آن نيايد ، و كشتى گرفت و آدمى او را به زمين زد و او گفت : آيه الكرسى را بخوان كه هيچ كس بورود در خانه‌اش آن را نخواند جز كه شيطان از آن بدر رود و مانند خر تيز برآرد .\r\n78 - از معاذ بن جبل كه رسول خدا صلّى اللَّه عليه و آله و سلم خرماى زكات را جمع آورى كرد و در اتاق من انبار كرد ، و هر روز ميديدم كم مىشود و از آن برسول خدا شكوه كردم فرمود : كار شيطانست و او را به پا .\r\nشب در كمين او نشستم و چون پاسى بسيار از شب گذشت در صورت فيل پيش\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nآمد و چون بدر رسيد صورت عوض كرد و از سوراخهايش وارد شد ، و نزد خرماها آمد و آنها را بدهن ميكرد و من جامه را بر خود تنگ بستم و سر راهش را گرفتم و گفتم : اشهد ان لا إله الا اللَّه و اشهد ان محمّدا عبده و رسوله اى دشمن خدا بزكات خرما يورش بردى و آن را برگرفتى و سزاوارتر بدان از تو هست ، البته تو را نزد رسول خدا صلّى اللَّه عليه و آله برم و رسوايت كنم ، و با من پيمان بست كه برنگردد .\r\nفردا نزد رسول خدا رفتم و فرمود : اسيرت چه كرد ؟ گفتم پيمان داد كه بر نگردد ، فرمود : او برگردد در كمينش باش ، شب دوم در كمينش بودم : و همان كار را كرد و با من پيمان بست كه برنگردد و فردا نزد رسول خدا صلّى اللَّه عليه و آله و سلم رفتم و گزارش دادم ، فرمود : البته او باز گردد و در كمينش باش و شب سوم او را پائيدم و همان كار را كرد و منهم با او همان را كردم و گفتم : اى دشمن خدا دو بار با من عهد بستى و اين بار سوم است .\r\nگفت : من نانخور بسيار دارم و از نصيبين تا اينجا آمدم و اگر در فرود آن به چيزى دسترسى داشتم اينجا نميامدم و ما در همين شهر شما بوديم تا پيغمبر شما مبعوث شد و چون دو آيه بر او فرود آمدند ما از او گريزان شديم و به نصيبين افتاديم و آنها در خانه‌اى خوانده نشوند جز اينكه تا سه روز شيطان در آن در نيايد ، و اگر تو مرا آزاد كنى آنها را به تو بياموزم ، گفتم : آرى ، گفت : آية الكرسى و آخر سوره بقره از « آمن الرسول » تا آخر سوره .\r\nمن آزادش كردم و بامداد نزد رسول خدا صلّى اللَّه عليه و آله و سلم رفتم و آنچه گفت به او گزارش دادم ، فرمود : اين دروغگو راست گفته : گويد : پس از آن آنها را بر آن انبار ميخواندم و كسى در آن نديدم 1 : 324 - 79 - : 325 - از ابن عباس كه رسول خدا صلّى اللَّه عليه و آله و سلم مهمان ابى ايوب انصارى بود و خوراكش در زنبيلى بود در پستوخانه ، و از روزنه خانه نور مانندى مىآمد و از خوراك برميداشت و از آن برسول خدا صلّى اللَّه عليه و آله و سلم شكوه كرد ، فرمود : آن غول\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nاست و چون آيد بگو سوگند برسول خدا صلّى اللَّه عليه و آله و سلم كه از جايت بيرون مرو ، آمد و ابو ايوب او را برسول خدا صلّى اللَّه عليه و آله و سلم سوگند داد كه از جايش تكان نخورد .\r\nگفت : اى ابو ايوب اين بار مرا واگذار كه ديگر برنگردم و آن را از دست نهاد و به او گفت : ميخواهى به تو كلماتى آموزم كه چون بخوانى شيطان در آن شب و روزش و فردا بخانه‌ات نيايد ؟ گفت : آرى ، گفت : آية الكرسى بخوان و او نزد رسول خدا صلّى اللَّه عليه و آله و سلم آمد و بوى گزارش داد و فرمود : راست گفته با اينكه دروغگو است .\r\n80 - و از حمزه زيات كه شبى بيرون شدم بروم كوفه و شب بيك ويرانه در آمدم ، و در اين ميانه كه در آن بودم دو عفريت جن بر من وارد شدند و يكى به ديگرى گفت : اين حمزه بن حبيب زياتست كه در كوفه بمردم قرائت مىآموزد آرى به خدا من البته او را بكشم ، گفت بگذار اين مسكين زنده ماند ، گفت : نه البته او را بكشم و چون آهنگ كشتن من كرد گفتم :  بِسْمِ اللَّهِ الرَّحْمنِ الرَّحِيمِ   شَهِدَ اللَّهُ أَنَّهُ لا إِلهَ إِلَّا هُوَ وَ الْمَلائِكَةُ  - تا - قول او -  الْعَزِيزُ الْحَكِيمُ   وَ أَنَا مَعَكُمْ مِنَ الشَّاهِدِينَ  . و يارش به دو گفت بگير اكنون بايدت او را تا بامداد نگهدارى كنى بكورى چشمت ( 2 : 12 - در منثور ) 81 - 2 : 26 در منثور : از ابن عباس كه آفريده‌ها چهارند : يكى همه در بهشتند و يكى همه در دوزخ ، و دو تا در بهشت و دوزخ هر دو ، نخست فرشته‌هايند دوم ديوها كه همه در دوزخند ، سوم و چهارم پرى و آدمى كه ثواب و كيفر هر دو را دارند .\r\n82 - 3 : 46 : و از ابى ثعلبه كه رسول خدا صلّى اللَّه عليه و آله و سلم فرمود : جن سه رسته‌اند : يكى بالدار كه در هوا ميپرند 2 - ماران و سگان 3 - دوره گردان 83 - 3 : 47 - و از وهب پرسيدند از جن كه ميخورند و مينوشند و يا بميرند و زناشوئى كنند ؟ گفت : چند جنسند : جن خالص باد است نه بخورند ، نه بنوشند نه بميرند ، نه زناشوئى كنند و بزايند اجناسى دارند كه ميخورند ، مينوشند\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nزناشوئى دارند و بميرند ، و آنان همانند كه چون شغال و غول و مانند آنهايند .\r\n84 - از يزيد بن جابر كه هيچ خانه مسلمانى نيست جز آنكه در سقفش خاندانى پريانند كه مسلمانند و چون چاشت بكشند فرو آيند و غذا خورند و چون شام كشند فرو آيند و شام بخورند .\r\n85 - و از عكرمه بن خالد كه در اين ميانه كه در دل شب نزد زمزم نشسته بود چند تن با جامه‌هاى سفيد كه بسفيدى آنها نديده بودم هرگز طواف كردند و چون فارغ شدند نزديكم نماز كردند و يكيشان رو بيارانش كرد و گفت : ما را ببريد تا از نوشابه نيكان بنوشيم ، و بزمزم در آمدند ، و گفتم به خدا كاش ميان آنان ميرفتم و از آنها پرسش ميكردم ، برخاستم و بدرون رفتم ، هيچ آدم نديدم .\r\n86 - 6 : 44 در منثور و از زبير در قول خدا تعالى «  وَ إِذْ صَرَفْنا إِلَيْكَ نَفَراً مِنَ الْجِنِّ يَسْتَمِعُونَ الْقُرْآنَ  » اين در نخله بود كه رسول خدا نماز عشاء پسين را ميخواند و نزديك بود همه بر او بشورند .\r\n87 - و از ابن مسعود كه فرو شدند بر پيغمبر صلّى اللَّه عليه و آله و سلم و او در بطن نخله قرآن ميخواند و چون شنيدند گفتند : « خاموش باشيد و نه تن بودند و يكيشان زوبعه بود و خدا فرو آورد «  وَ إِذْ صَرَفْنا إِلَيْكَ نَفَراً  تا آخر آيه » 88 - از ابن عباس كه نه تن از اهل نصيبين بودند و رسول خدا صلّى اللَّه عليه و آله آنها را پيك عشيره خودشان نمود .\r\n89 - و نيز از او است كه جن دو بار رو به رسول خدا صلّى اللَّه عليه و آله آوردند و از اشراف جن و نصيبين بودند .\r\n90 - و از ابن مسعود كه پرسيدندش كجا رسول خدا بپريان خواند ؟ گفت :\r\nدره‌اى بنام حجون .\r\n91 - و از عكرمه است كه 12 هزار بودند و از جزيره موصل آمدند .\r\n92 - و از صفوان بن معطل كه به حج رفتيم و چون بعرج رسيديم و بناگاه\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nمارى پريشان بود و درنگى نشد كه مرد ، و مردى او را در پارچه‌اى پيچيد و به خاك سپرد ، سپس به مكه آمديم و در مسجد الحرام بوديم كه مردى در بر ما ايستاد و گفت كدام شما عمرو را به خاك سپرد ؟ گفتيم ما عمرو را نشناسيم گفت كدام آن جانّ را به خاك سپرد گفتيم : اين ، گفت او باقيماند 9 تنى بود كه نزد رسول خدا صلّى اللَّه عليه و آله آمدند و قرآن از او گوش گرفتند .\r\n93 - از كعب الاحبار - 6 : 45 - كه چون نه نفر اهل نصيبين از بطن نخله برگشتند ، آمدند و عشيره خود را تبليغ كردند و با 300 تن نماينده برسول خدا وارد شدند در حجون ( كوه مكه ) و اخضب ( احقب خ ب ) آمد و برسول خدا صلّى اللَّه عليه و آله سلام كرد و گفت : عشيره ما در حجون بديدار شما آمدند ، و با رسول خدا صلّى اللَّه عليه و آله براى يك ساعت از شب رفته وعده گذاشت .\r\n94 - 6 : 140 - در منثور از جابر بن عبد اللّه كه رسول خدا نزد يارانش بر آمد و سوره الرحمن را از آغاز تا انجام بر آنها خواند و همه خاموش بودند و فرمود چه شده كه همه خاموشيد ، من در شب جنّ آن را بر آنها خواندم ، بهتر از شما بر گردان داشتند ، هر گاه ميگفتم : «  فَبِأَيِّ آلاءِ رَبِّكُما تُكَذِّبانِ  » ميگفتند : و لا بشىء من نعمك ربنا نكذب فلك الحمد .\r\nو از ابن عمر مانندش آمده .\r\n95 - 6 : 270 در منثور و از عبد الملك ، كه پريان در فترت ميان عيسى و محمّد پاسبانى نشدند و چون خدا محمّد صلّى اللَّه عليه و آله و سلم را مبعوث كرد آسمان دنيا پاسبانى شد و جنّ را با شهاب زدند و همه نزد ابليس گرد آمدند و گفتند البته در زمين پديده‌اى با ديده شده ، و پراكنده شدند تا بدانند چه شده ، و اين دسته را كه اشراف و سروران جن بودند به تهامه و يمن فرستادند و پيغمبر صلّى اللَّه عليه و آله را در نماز بامداد در نخله برخوردند و شنيدند قرآن ميخواند و چون حاضر او شدند گفتند خاموش باشيد .\r\nو چون پايان يافت نماز بامدادش ، برگشتند بعشيره خود براى تبليغ\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nو مؤمن شده بودند و پيغمبر از آنها خبر نداشت تا سوره «   قُلْ أُوحِيَ إِلَيَّ أَنَّهُ اسْتَمَعَ نَفَرٌ مِنَ الْجِنِّ   » فرود آمد و گفته‌اند هفت تن از اهل نصيبين بودند .\r\n96 - 6 : 270 در منثور و از سهل بن عبد اللّه كه در ناحيه ديار عاد بودم كه ناگاه شهرى ديدم از سنگ تراشيده و در ميانش كاخى بود كه پريان در آن جا داشتند در آن وارد شدم و ناگاه پيرى تنومند كه جبه صوف تازه‌اى در برداشت بسوى كعبه نماز ميخواند ، و از تنومندى او آنقدر در شگفت نشدم كه از تازگى جبه‌اش به او سلام كردم .\r\nپاسخ داد و گفت : اى سهل جامه‌ها را تن كهنه نسازد و همانا بوهاى گناهان آنها را كهنه سازد و حرامخوارى و اين جبه 700 سال است كه در تن من است و با آن عيسى و محمّد صلّى اللَّه عليه و آله را ديدار كردم و به آنها ايمان آوردم ، به او گفتم : تو كيستى ؟ گفت : از آن نه نفر كه در باره آنها نازل شد «   قُلْ أُوحِيَ إِلَيَّ أَنَّهُ اسْتَمَعَ نَفَرٌ مِنَ الْجِنِّ   » 97 - و از عبد اللّه بن مسعود كه در قول خدا «   قُلْ أُوحِيَ إِلَيَّ أَنَّهُ اسْتَمَعَ نَفَرٌ مِنَ الْجِنِّ   » گفته از جن نصيبين بودند .\r\n98 - 6 : 271 - از كردم بن ابى سائب انصارى كه با پدرم براى كارى از مدينه بيرون رفتم و تازه نام رسول خدا صلّى اللَّه عليه و آله در مكه بلند شده بود ، و بشبان گوسفند مأوى گرفتم و نيمه شب گرگى آمد و بره‌اى از رمه گرفت و شبان از جا جست و گفت اى سردار وادى بفرياد پناهنده‌ات برس ، يك جارچى كه آن را نديدم فرياد زد اى گرگ رها كن و بره به سختى دويد تا برمه رسيد و خدا در مكه فرود آورد برسولش « و راستش بودند مردانى از آدمى كه پناهنده ميشدند بمردانى از پرى » تا آخر آيه .\r\n99 - و از ابن عباس كه مردى بر شب و ريگزارها دلير بود و شبى رفت و در سرزمين پريان منزل كرد و بهراس افتاد و زانوى شترش را بست و روى بازويش خوابيد و گفت : پناه بعزيزترين اهل اين وادى از شر اهلش و پيرى از آنها او را\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nپناه داد و جوانى در آنها بود كه سرور پريها بود از اينكه آن پيره‌مرد او را در پناه گرفته بخشم رفت و شمشير زهرآگين خود را برداشت تا شتر آن مرد را با آن نحر كند و آن پير جلو او را گرفت و گفت :\r\n آرام اى مالك بن مهلهل پرتوان * اين جامه من و اين ازار من اى جوان\r\nاين ناقه ز آدمى است تعرض آن مكن * بردار دست از پناهم و شو به راه درست روان\r\nبا تيغ زهردار بسوى آن شده‌اى روان * اف باد بر قرابتت اى ابو قيطار خان \r\nو شعرهاى ديگرى هم در اين باره سرود و آن جوان در پاسخش گفت :\r\n تو خواهى سرفرازى تا كه نام ما فرو گردد * ابو الغير ار بىجنگ و ستيز اين كار چون گردد\r\nمقام و جاه را خواهى كه بىفضلى بدست آرى * برو زينجا كه باشد سرورى بهر مرا و هم علمدارى\r\nكدام از خاندانت سرور و سردار بودندى * بسردارى ز زاد سروران بايد ستودندى\r\nسر خود گير و حد خويش بشناس اى معيكر چون * مهلهل بن ديارى را مجيرى مىسزد بيچون \r\nآن پير گفت : راست گفتى پدر تو سرور و بهتر ما بود ولى اين مرد را دست بدار و من پس از او در باره كسى با تو ستيزه نكنم ، او را وانهاد و او نزد پيغمبر صلّى اللَّه عليه و آله آمد و داستان خود را بوى گفت و رسول خدا صلّى اللَّه عليه و آله فرمود : چون هراسى بشما دست داد يا در زمين پريان منزل كرديد بگوئيد « اعوذ بكلمات اللَّه التامات التى لا يجاوزهن برّ و لا فاجر من شر ما يلج في الارض و ما يخرج منها و ما ينزل من السماء\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nو ما يعرج فيها و من فتن الليل و من طوارق النهار الا طارق يطرق بخير » و خدا در اين باره نازل كرد «  وَ أَنَّهُ كانَ رِجالٌ مِنَ الْإِنْسِ يَعُوذُونَ بِرِجالٍ مِنَ الْجِنِّ فَزادُوهُمْ رَهَقاً  » ابو تصر گفته : حديث غريبى است جدا از اين رواة آن را ننوشتيم .\r\n100 - 272 - از سعيد بن جبير كه مردى از بنى تميم بنام رافع بن عمير آغاز مسلمانيش را چنين باز گفت : من در رمل عالج در سير بودم يك شب خواب بر من غلبه كرد ، و از شتر فرو شدم و آن را خواباندم و خوابيدم ، و پيش از خواب پناهنده شدم و گفتم : پناه ببزرگ اين وادى از پريان .\r\nدر خواب ديدم مردى حربه‌اى بدست دارد و ميخواهد بگذارد در گلوى ماده شترم و هراسان بيدار شدم و رو براست و چپ كردم و چيزى نديدم گفتم اين خيالى بوده ، و بازگشتم و در حيرت رفتم و همان خواب را ديدم و بيدار شدم و گرد ناقه‌ام گرديدم و چيزى نديدم و شترم غرشى كرد و باز بخواب رفتم و همان خواب را ديدم ، و بيدار شدم و ديدم ناقه‌ام پريشانست و نگاه كردم جوانى بمانند همان كه خواب ديده بودم حربه‌اى بدست دارد و پيرى دستش را گرفته و او را برميگرداند .\r\nدر اين ميان كه در ستيز بودند ناگاه سه گاو نر كوهى با ديد شدند آن پير بجوان گفت برخيز هر كدام از اينها را ميخواهى بگير در عوض شتر پناهنده من كه يك آدمى است ، جوان برخاست يك نره گاوى از آنها گرفت و برگشت ، و آن پير به من رو كرده و گفت : چون بيك وادى رسيدى و ترسيدى بگو : اعوذ باللَّه رب محمّد صلّى اللَّه عليه و آله من هول هذا الوادى ، و بپريان پناهنده مشو كه كار آنها بيهوده شده به او گفتم : اين محمّد كيست ؟ گفت : پيغمبرى عربى نه شرقى ، نه غربى ، روز دوشنبه مبعوث شده ، گفتم كجا منزل دارد ؟ گفت در يثرب كه نخل دارد .\r\nچون بامداد بر آمد بر شترم سوار شدم و شتابانه راه پيمودم تا بمدينه رسيدم و رسول خدا صلّى اللَّه عليه و آله مرا ديد و داستان مرا باز گفت پيش از آنكه چيزى از آن بگويم\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nو مرا ، بمسلمانى دعوت كرد و مسلمان شدم سعيد بن جبير گويد : ما چنان ميدانستيم كه آيه «  وَ أَنَّهُ كانَ رِجالٌ مِنَ الْإِنْسِ يَعُوذُونَ بِرِجالٍ مِنَ الْجِنِّ فَزادُوهُمْ رَهَقاً  » در باره او نازل شده است .\r\n101 - و از ابن عباس در باره همين آيه كه مردانى آدمى در دره شب ميگذراندند در جاهليت و ميگفتند : « پناه به عزيز اين وادى » و فزودند آنها را دشوارى و گمراهى .\r\n102 - و از حسن در قول خدا «  وَ أَنَّهُ كانَ رِجالٌ مِنَ الْإِنْسِ  الآية » كه يكى از آنها چون در وادى منزل ميكرد ميگفت پناه گيرم بعزيز اين وادى ، از شر كم‌خردان قومش ، و در شبانه روز خود را در امان يافتى .\r\n103 - و از ربيع بن انس در آيه «  وَ أَنَّهُ كانَ رِجالٌ مِنَ الْإِنْسِ يَعُوذُونَ  - الآية - ميگفتند صاحب اين وادى فلانى است از پريان و هر كدام بدان وادى ميرفت به دو پناه ميبرد در برابر خدا ، و ترس او ميفزود .\r\n104 - 6 : 273 - در منثور از ابن عباس كه شياطين در آسمان كرسيها داشتند و وحى را ميشنيدند و در يك كلمه‌اش نه تا ميفزودند كه آن يكى درست بود و آنچه افزوده بودند نادرست و چون رسول خدا صلّى اللَّه عليه و آله مبعوث شد جلو آنها را گرفتند و آن را بابليس گزارش دادند چون پيش‌تر از آن شهاب به آنها پرتاب نميشد ، به آنها گفت : اين براى پديده‌ايست در زمين و سپاهيان خود را فرستاد براى بررسى ، و رسول خدا را صلّى اللَّه عليه و آله يافتند كه ميان دو كوه در مكه نماز ميخواند آمدند به او گزارش دادند گفت : همين است كه در زمين پديد شده .\r\n105 - و از ابن عباس كه آسمان دنيا در فترت ميان عيسى و محمّد صلّى اللَّه عليه و آله پاسبانى نداشت و در آنجا شياطين موضع ميگرفتند براى شنيدن وحى ، و چون خدا محمّد را صلّى اللَّه عليه و آله برانگيخت پاسبانان سختى بر آسمان دنيا گماشته شدند و شياطين را به تير زدند و آن را بيسابقه شمردند و گفتند : نميدانيم آيا به كسانى كه در زمينند سوء قصدى شده يا پروردگارشان خواسته آنها را هدايت كند .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nابليس گفت : در زمين حادثه‌اى رخ داده و پريان گرد او فراهم شدند گفت :\r\nدر زمين پراكنده شويد و به من گزارش دهيد كه اين حادثه چيست كه در آسمان با ديد شده ، و يكم رسته فرستاده‌ها كاروانى بودند از اهل نصيبين كه اشراف پريان بودند و سروران آنها و آنان را بتهامه فرستاده ، و رفتند تا در وادى نخله رسيدند و ديدند پيغمبر صلّى اللَّه عليه و آله نماز بامداد ميخواند در بطن نخله و گوش دادند .\r\nچون خواندن قرآن را شنيدند گفتند : خاموش باشيد ، پيغمبر صلّى اللَّه عليه و آله نميدانست كه آنان گوش ميدهند و قرآن ميخواند ، و چون از نماز فارغ شد ، برگشتند و قوم خود را بيم دادند و مؤمن شدند .\r\n106 - و از ابن عمر است كه روزى كه پيغمبر بنبوت رسيد شياطين از آسمان ممنوع شدند و تير شهاب خوردند .\r\n107 - و از ابن عباس كه جن پيش از بعثت پيغمبر صلّى اللَّه عليه و آله از آسمان خبر ميشنيدند ، و چون مبعوث شد آسمان پاسبانى شد و نتوانستند بشنوند و به ديگران جن كه خبر نميگرفتند گفتند : ما آسمان را لمس كرديم و يافتيم كه از پاسبانانى سخت پر شده و از شهابها و آنها ستاره‌هايند ، ما در آن مىنشستيم براى گوش گرفتن و هر كه اكنون گوش گيرد شهابى در كمين خود يابد .\r\nميگويد ستاره‌اى در كمين خود يابد كه با آن تير خورد ، فرمايد چون بتير زده شدند بقوم خود گفتند : ما نميدانيم قصد سوئى شده به كسانى كه در زمينند يا پروردگارشان ميخواهد آنها را هدايت كند .\r\n180 - و از اعمش كه جن گفتند : يا رسول اللَّه بما اجازه ميدهى كه در نماز مسجدت شركت كنيم و خدا فرو فرستاد « و راستى كه مساجد از آن خداست و نخوانيد با خدا احدى را » ميفرمايد نماز بخوانيد و با مردم نياميزيد .\r\n109 - و از سعيد بن جبير كه جن به پيغمبر صلّى اللَّه عليه و آله و سلم گفتند چگونه به مسجد آئيم و ما از تو دوريم ؟ چگونه در نماز عصر حاضر شويم و از تو دوريم ، و اين آيه آمد «  وَ أَنَّ الْمَساجِدَ لِلَّهِ  - الآية -\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n110 - و از ابن مسعود كه رسول خدا صلّى اللَّه عليه و آله پيش از هجرت بيكى از نواحى مكه بيرون شد و براى من خطى كشيد و فرمود : كارى مكن تا من نزد تو آيم و فرمود : از هر چه ديدى هراس مكن ، و اندكى جلو رفت و نشست و مردانى سياه چون هندو نزدش آمدند و چنانچه خدا فرمود : « نزديك بود بر او جامه نمدين شوند » .\r\n111 - 6 : 275 - در منثور - از ابن عباس در قول خدا « و اينكه چون بنده خدا ايستاد و او را ميخواند نزديك بود بر او جامه نمدين شوند » گفت : چون شنيدند پيغمبر صلّى اللَّه عليه و آله و سلم قرآن ميخواند از حرص بدوش او برآمدند و او ندانست تا پيك آمد و ميخواند «   قُلْ أُوحِيَ إِلَيَّ أَنَّهُ اسْتَمَعَ نَفَرٌ مِنَ الْجِنِّ   » .\r\n112 - و از ابن عباس در قول خدا «  وَ أَنَّهُ لَمَّا قامَ عَبْدُ اللَّهِ يَدْعُوهُ كادُوا يَكُونُونَ عَلَيْهِ لِبَداً  » گفت چون پريان آمدند نزد رسول خدا و او با اصحابش در نماز بود و اصحاب در ركوع و سجود دنبالش بودند ، از پيروى اصحابش تعجب كردند و بقوم خود خبر دادند ، كه چون بنده خدا نماز ميخواند نزديك است جامه تن او باشند .\r\n113 - و از ابن مسعود كه چون در شب جن با پيغمبر رفتم تا به حجون برايم خطى كشيد ، و آنگاه نزد آنها پيش رفت ، و بسيار شدند در برابرش و سرور آنها بنام وردان گفت : يا رسول اللَّه من دشمنانت را از مكه بيرون نكنم ؟ فرمود : راستش جز خدا كسى مرا پناه نگيرد .\r\nبيان : در نهايه گفته : در حديث عمر است كه چون نماز برپا شود شيطان گريزد و ضرطه زند ، و در روايت ديگر است كه چون كسى آية الكرسى خواند شيطان بدر رود و ضرطه زند مانند خر و گفته است كه در حديث است كه نه غول هست و نه صفر ولى سعالى هست و سعالى جادوگران پريانند يعنى غول نميتواند كسى را غول گير كند يا گمراه كند ولى در پريان جادوگرانيند چون جادوگر آدمى كه اشتباه كارى و خيال اندازى كنند ، در قاموس گفته : زوبعه نام شيطان يا رئيس پريانست و از اين رو گردباد را زوبعه خوانند ، و گفته حجون كوهى است در معلاة مكه .\r\n114 - در حياة الحيوان ( در باب قنفذ ) بيهقى در دلائل النبوه از ابى دجانه\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nكه نامش سماك بن خرشه است روايت كرده كه من برسول خدا صلّى اللَّه عليه و آله شكوه كردم از اينكه چون در بستر بخوابم سوتى مانند سوت آسيا و جنجالى چون جنجال مگس عسل بشنوم و پرتوى چون برق ، و سر بردارم و در برابر خود سياهى بينم كه بالا رود بدرازى صحن خانه‌ام و دست بپوستش كشم مانند پوست خارپشت است ، و به چهره‌ام مانند شراره آتش افكند ، فرمود : اين جن خانه تو است اى ابو دجانه وانگاه دوات و كاغذ خواست و بعلى عليه السّلام فرمود بنويسد :\r\nبسم اللَّه الرحمن الرحيم اين نامه‌ايست از رسول رب العالمين بشب آينده‌هاى عمار و زوار جز آنكه براى نيكى آيد اما بعد راستى براى ما و شما در درستى گشايشى است اگر عاشق شيفته‌اى باشد و يا هرزه يورشگرى اين كتاب خدا است كه بر ما و شما به حق گوياست «  إِنَّا كُنَّا نَسْتَنْسِخُ ما كُنْتُمْ تَعْمَلُونَ   ، إِنَّ رُسُلَنا يَكْتُبُونَ ما تَمْكُرُونَ  » صاحب اين نامه‌ام را وانهيد و بدنبال بت پرستان برويد و آنان كه پندارند با خدا معبود ديگريست  لا إِلهَ إِلَّا هُوَ ، كُلُّ شَيْءٍ هالِكٌ إِلَّا وَجْهَهُ ، لَهُ الْحُكْمُ وَ إِلَيْهِ تُرْجَعُونَ  ، حم لا ينصرون ، حمعسق پراكنده شويد اى دشمنان خدا من حجت خدا را بشما رساندم و لا حول و لا قوة الا باللَّه العلى العظيم ،  فَسَيَكْفِيكَهُمُ اللَّهُ وَ هُوَ السَّمِيعُ الْعَلِيمُ  .\r\nابو دجانه گفت : نامه را گرفتم و تا كردم و به خانه آوردم و زير سرم نهادم و شب را آسوده خوابيدم و بيدار نشدم جز از فرياد كسى كه ميگفت : اى ابو دجانه ما را با اين كلمات آتش زدى تو را به حق سرورت كه اين نامه را از ما بردار كه ما را بازگشتى بخانه‌ات و در كنارت و در هر جا اين نامه باشد نباشد ، ابو دجانه گفت :\r\nبرش ندارم تا رسول خدا صلّى اللَّه عليه و آله و سلم اجازه دهد .\r\nابو دجانه گفت : از اين ناله و شيون و گريه پريان كه شنيدم شبم دراز گذشت و بامداد نماز صبح را با رسول خدا صلّى اللَّه عليه و آله و سلم خواندم و آنچه آن شب از پريان شنيدم بوى\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nگزارش دادم و هر آنچه هم من به آنها گفتم فرمود : اى ابو دجانه دست از اين قوم بردار بدان كه مرا براستى فرستاده آنان تا روز رستاخيز درد كشند و وابلى حافظ آن را در كتاب ابانه روايت كرده و قرطبى در كتاب تذكره .\r\n115 - در فردوس از امام يكم عليه السّلام كه رسول خدا صلّى اللَّه عليه و آله و سلم فرمود : چون مارى در راه ديدى بكش كه من با پريان شرط كردم به صورت مار نمايان نشوند ، هر كه نمايان شود خون خود را حلال كرده .\r\n116 - و من گويم : مناسب مقام و مؤيد آن چيزيست كه شارح ديوان امير المؤمنين عليه السّلام در ديباچه آن آورده : بسندى از شيخ برهان الدين موصلى مردى فاضل و نيك و پارسا كه از مصر به قصد حج به مكه ميرفتيم و در يك منزلى مار بزرگى بر ما در آمد و مردم شوريدند براى كشتن آن و عموزاده‌ام او را كشت و ربوده شد و ديديم شتابانه ميبرندش و مردم با اسب و شتر تاختند تا او را برگردانند و نتوانستند ، و سخت از اين رو اندوهگين شديم .\r\nو چون پايان روز شد خودش آمد با آرامش و وقار و از او پرسيديم تو را چه شد ؟ گفت همان شد كه آن مار را كشتم و ديديد با من چه شد و ناگاه من دچار گروهى پريان بودم ، يكى ميگفت : پدرم را كشتى يكى ميگفت : برادرم را كشتى ، يكى ميگفت : عموزاده‌ام را كشتى ناگاه مردى خود را به من چسبانيد و گفت : بگو : من به حكم خدا و شرع محمّد صلّى اللَّه عليه و آله راضيم اين را گفتم و اشاره كردند به آنها كه او را بمحضر شرع ببريد ، و رفتيم تا رسيديم بشيخ بزرگوارى بر مسندى و چون برابرش رسيديم گفت : آزادش كنيد و بر او اقامه دعوى كنيد .\r\nفرزندان گفتند او پدر ما را كشته گفتم حاش للَّه ما كاروان حج خانه خدائيم و به اين منزل رسيديم و مار بزرگى بر ما درآمد و همه مردم پيش رفتند تا او را بكشند و من او را كشتم ، چون شيخ گفتار مرا شنيد گفت او را رها كنيد ، من در بطن نخله از پيغمبر صلّى اللَّه عليه و آله و سلم شنيدم هر كه ، از زىّ خود بدر رود و زىّ ديگر به خود گيرد و كشته شود نه ديه دارد و نه قصاص - پايان -\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nو گويم : پدرم - قده - از شيخ بهائى عاملى - روّح - از يكى اصحاب علامه دوانى نقل كرد كه اين پيشامد براى او واقع شده بدين تقرير كه رفتم به قضاى حاجت و مارى پديد شد به من و او را كشتم ، و گروه بسيارى گردم را گرفتند و مرا دست بگير كردند و بردند نزد پادشاه خود كه بر تختى نشسته بود و بر من دعوى كشتن پدر و فرزند و خويش خود را نمودند چنانچه گذشت و از من پرسيد چه دينى دارى ؟\r\nگفتم : مسلمانم ، گفت : او را نزد پادشاه مسلمانها بريد من بواسطه پيمان با رسول خدا صلى اللَّه عليه و آله نميتوانم در باره او حكمى صادر كنم .\r\nو مرا نزد پيرى كه سر و ريشش سفيد بود و بر تختى نشسته و ابروانش بر ديده‌هاش ريخته بود بردند و ابروها را از ديده برگرفت و چون داستان را برايش باز گفتيم گفت او را بهمانجا ببريد كه دستگيرش كرديد و رهاش كنيد زيرا من از رسول خدا صلّى اللَّه عليه و آله اللَّه عليه و آله شنيدم كه هر كه بجز زىّ خود را برگيرد خونش هدر است ، و مرا بدين جا آوردند و رها كردند .\r\n117 - من در كتاب اخبار الجن شيخ مسلم از قدماء مخالفين بسندش از دعبل بن على خزاعى اين روايت را يافتم كه از معتصم خليفه گريختم و شبى در نيشابور تنها خفتم ، و خواستم قصيده در مدح عبد اللّه بن طاهر بسازم در آن شب در اين كار بودم كه با دربسته شنيدم السلام عليكم و رحمة اللَّه و بركاته من درون آمدم خدايت رحمت كند ، تنم لرزيد و سخت اندوه خوردم گفت نترس خدايت عافيت دهد من يك پرى هم كيش توام و از اهل يمن ، يكى از عراق بما وارد شد و قصيده‌ات را براى ما خواند و من دوست دارم آن را از زبان خودت بشنوم ، و برايش خواندم .\r\n مدارس آيات خلت عن تلاوة * و منزل وحى مقفر العرصات \r\nو آن را تا پايان برايش خواندم و گريست تا بيهوش افتاد و سپس گفت : خدايت رحمت كند آيا برايت حديثى باز نگويم كه عقيده‌ات محكم شود و بتمسك بمذهبت به تو كمك كند ؟ گفتم ، چرا گفت : مدتها نام جعفر بن محمّد عليه السّلام را مىشنيدم ، بمدينه\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nرفتم و شنيدم ميفرمود : بسندى از پدرانش تا رسول خدا صلّى اللَّه عليه و آله كه فرمود على و خاندانش همان پيروزمندانند ، سپس با من وداع كرد كه برود ، گفتم : رحمك اللَّه اگر خواهى نامت را به من بگو گفت ، من ظبيان بن عامرم .\r\n118 - از مفضل كه بدرياى خزر سوار شديم و بسيار دور نشده بوديم كه كشتى ما در لجه‌اى افتاد و باد شمال يك ماه راه آن را بميان دريا كشاند و كشتى شكست و من و مردى از قريش به يك جزيره افتاديم كه در آن همدمى نبود ، و بطمع زندگى بوديم و بر سر دره‌اى رسيديم و ناگاه شيخى بود كه بدرخت بزرگى تكيه زده ، و چون ما را ديد جنبيد و به سمت ما آمد ، و از او هراس كرديم و نزد او رفتيم و سلام كرديم و با او همدم شديم و در برش نشستيم .\r\nگفت داستان شما چيست ؟ به او گزارش داديم ، خنديد و گفت پاى آدميزاده هرگز به اين سرزمين نرسيده جز شما دو تا ، شما كيستيد ؟ گفتيم از عرب گفت پدر و مادرم قربان عرب از كدام عشيرهء عربيد ؟ گفتم : من از خزاعه هستم و يارم از قريش ، گفت پدر و مادرم قربان قريش و احمد قريش ، اى برادر خزاعه چه كسى سروده :\r\n گويا نبوده ميان حجون تا صفا * همدمى و كسى در مكه داستان شب نگفت \r\nگفتم : حارث بن مصاص جرهمى گفت : گوينده‌اش همانست گفت عبد المطلب بن هاشم فرزند آورده ؟ گفتم : كجائى خدا رحمتت كند ، گفت : زمانى را بينم كه روزگارش نزديك است ، آيا پسرش عبد اللّه فرزند آورده گفتم ، تو از مرده‌ها پرسش ميكنى ، سپس گفت : پسرش محمّد رهبر چونست ؟ گفتم : رسول خدا صلّى اللَّه عليه و آله 40 سال است كه مرده ، يك ناله زد كه گمان برديم جانش درآمد و كوچك شد به اندازه يك جوجه و ميسرود .\r\n و چه بسيار اميدوارى كه باميدش نرسيد * و چه بسا آرزومندى كه آرزويش بر باد رفت \r\nو شروع بناله و گريه كرد تا ريشش از اشكش تر شد و ما هم از گريه گريستيم\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nسپس گفتم اى شيخ از ما پرسيدى و پاسخ شنيدى به خدا بگو بدانم تو كه هستى گفت سفاح بن زفرات جنى هستم ، و پيوسته به خدا و رسولش مؤمن و مصدق بودم ، تورات و انجيل را ميدانم و اميد داشتم محمّد صلّى اللَّه عليه و آله را ببينم .\r\nو چون جن سركش شدند و از بند گريختند ، من در اين جزيره پنهان شدم براى عبادت خدا و يگانه‌پرستى و يارى پيغمبرش محمّد صلّى اللَّه عليه و آله و سلم و سوگند خوردم از اينجا بيرون نروم تا خروج او را بشنوم ، و عمر آدميزاده پس از سكونت من در اين جزيره كوتاه شده كه 400 سال ميگذرد ، عبد مناف در آن وقت جوان تازه سنى بود و گمان نداشتم تاكنون فرزندى آورده باشد ، براى آن كه ما پديده‌ها را مىدانيم ولى سررسيد عمر را جز خدا نميداند .\r\nواى دو تن بدانيد كه بيش از يك سال راه با آدميان فاصله داريد ، ولى اين چوب را بگيريد از زير پايش تكه چوبى برآورد و دو پشته مانند يك چهارپا بر آن سوار شويد كه شما را ببلادتان مىرساند ، و رسول خدا صلّى اللَّه عليه و آله و سلم را از قول من سلام برسانيد كه طمع دارم مجاور قبرش باشم ، گويد همان كه گفت : انجام داديم و فردا صبح در آمد بوديم .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n\r\nباب سوم ابليس ، داستانهاى او ، آغاز آفرينش و دامهاى او ، احوال نژاد او و احتراز از آنها\r\n\r\nآيات قرآن مجيد\r\n1 - البقره - 168 - و 169 - دنبال گامهاى شيطان نرويد كه دشمن آشكار شما است جز اين نيست كه شما را ببدى و هرزگى وادارد و باينكه ندانسته به خدا بگوئيد 268 - شيطان بشما نويد فقر دهد و شما را بهرزه‌گى وادارد 275 - آنان كه ربا خورند برنخيزند جز مانند كسى كه شيطان او را دست انداخته و گيج كرده 2 - آل عمران - 26 - و البته من پناهش دهم به تو و نژادش را هم از شيطان رجيم 157 - همانا اين شيطانست كه ميترساند دوستانش را نترسيد از آنها و بترسيد از من اگر شما مؤمنانيد .\r\n3 - النساء 37 - و هر كه شيطان همدوش او است چه بد همدوشى دارد 76 - بجنگيد با دوستان شيطان كه نيرنگ شيطان سست است 82 - و اگر فضل خدا و رحمتش نبود البته پيرو شيطان بوديد مگر اندكى از شماها 117 - نخوانند در برابر او جز ماده‌ها را و نخوانند جز شيطان متمرّد 118 - خدا لعنش كرده و او گفته البته از بنده‌هايت بگيرم بهره‌اى به اندازه 119 - و البته آنها را گمراه كنم و بآرزو اندازم وادارم گوش چهارپايان را بشكافند ، و وادارم آفرينش خدا را دگرگون كنند و هر كه شيطان را دوست خود گيرد در برابر خدا البته زيان آشكارى برد 120 - نويدشان دهد و بآرزوشان اندازد و نويدشان ندهد جز بفريب 121\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nآنانند كه جايشان دوزخ است و از آن چاره ندارند .\r\n4 - المائده - 91 - جز اين نيست كه شيطان ميخواهد دشمنى و كينه ميان شما اندازد بوسيله مى و قمار و باز دارد شما را از ذكر خدا و از نماز ، آيا شما دست برداريد ؟ 5 - الانعام - 112 - و همچنين ساختيم براى هر پيغمبر دشمن كه شياطين آدميند و پرى ، بدل هم اندازند گفتار بيهوده و فريب را ، 121 - و راستى شياطين بدل دوستانشان اندازند تا با شما ستيزه كنند ، 142 - و پيروى نكنيد از گامهاى شيطان كه براى شما دشمنى است عيان .\r\n6 - الاعراف - 11 - و البته شما را آفريديم وانگه صورت بندى كرديم و سپس بفرشته‌ها گفتيم سجده كنيد براى آدم و سجده كردند جز ابليس كه سجده كن نبود 12 - گفت چه بازت داشت كه سجده نكردى چونت فرمان دادم ؟ گفت : من به از او بودم كه مرا از آتش آفريدى و او را از گل 13 - گفت فرود شو از آن تو را نرسد كه در آن سربزرگى كنى بيرون رو كه از زبونانى 14 گفت مهلتم ده تا روز رستاخيز 15 - گفت تو از مهلت يافته‌گانى 16 - گفت : در برابر اينكه مرا بناراه انداختى آنها را از راه راستت باز نشانم .\r\n17 - وانگه از جلو و پس و راست و چپ آنها بدانها آيم و نيابى بيشترشان را شكرگزار 18 - گفتمش برو بيرون نكوهيده و رانده البته كسى كه پيرو تو شد از آنها هر آينه پر كنيم روز جزا از شماها همه تا آخر آنچه در داستان آدم گذشت .\r\n22 - و نگفتم بشما كه شيطان البته دشمن آشكار شما است ، 27 - اى آدميزاده‌ها نفريبد شيطان شما را چنانچه پدر و مادرتان را از بهشت بدر كرد ، و جامه آنها را در آورد تا بدنمائى آنها را بدانها بنمايد ، راستش او و عشيره‌اش شما را بينند از آنجا كه شما آنها را نه بينيد ، راستى ما شياطين را دوستان كسانى ساختيم كه ايمان نيارند ، 30 - راستى آنها شياطين را دوست گرفتند در برابر خدا .\r\n199 - و اگرت شيطان وسوسه‌اى كرد پناه بر به خدا كه شنوا و دانا است ، 20 - راستى آنان كه پرهيزكارند چون شيطانى ولگرد بدانها دست زند ياد آور\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nشوند و ناگاه از بينايان باشند 201 - و برادران مشرك آن شياطين در گمراهى آنان افزايند و كم نگذارند .\r\n7 - الانفال 48 - و چون كه شيطان كارهاشان را زيور داد و گفت به آنها امروزه كسى از مردم بر شما چيره نيست و راستش من پناه شمايم و چون دو گروه با هم نمودار شدند بدنبال برگشت و گفت البته من از شما بيزارم من بينم آنچه شما نبينيد ، من از خدا ترسم و خدا سخت كيفر است .\r\n8 - يوسف - 5 - راستى شيطان براى آدمى دشمنى است روشن 42 - از يادش برد شيطان ياد آورى نزد سيّد خود را ، 100 - پس از آنكه شيطان جدائى انداخت ميان من و برادرانم .\r\n9 - ابراهيم - 22 - و گفت شيطان چون كار گذشت خدا نويد راست بشما داد و من هم نويد دادم و خلف كردم ، من بشما تسلطى نداشتم جز اينكه شما را دعوت كردم و شما پذيرا شديد برايم ، مرا سرزنش نكنيد ، خود را سرزنش كنيد من دادرس شما نيستم و شما هم دادرس من نيستيد ، من كافرم بدان چه مرا همكار دانيد از پيش راستى از آن ستمگران شكنجه‌ايست سخت .\r\n10 - الحجر - 17 - و نگهش داشتيم از هر شيطان رانده 17 - جز آنكه بدزدى شنود و دنبال او است تير شهابى آشكار 28 - و چون كه پروردگارت بفرشته‌ها گفت : البته من آفريننده آدمى باشم از گل خشكيده و خره سالخورده 29 - و چونش ساختم و جانش دادم بيفتيد براى او سجده‌كنان 30 - سجده كردند همه فرشته‌ها سراسر 31 - جز ابليس كه نخواست با سجده‌كنها باشد 32 - گفت اى ابليس چه شدت كه نبودى با سجده كنان 33 - گفت من نباشم سجده كنم براى آدمى كه او را از گل خشكيده و از لجن سالخورده آفريدى 34 - گفت پس برو بيرون از آن كه تو رانده‌اى 35 - راستى لعن بر تو است تا روز جزا 36 - گفت - پروردگارا پس مرا مهلت ده تا روز محشر 47 - گفت تو از مهلت يافته‌گانى تا روز وقت دانسته شده 38 - گفت پروردگارا بدين كه مرا سرگردان كردى\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nالبته بيارايم براشان آنچه در زمين است و البته همه را گمراه كنم 39 - مگر بنده‌هاى مخلصت را 40 - گفت اين راه براى من استوار است 41 - و البته تو را بر بنده‌هاى من دسترس نيست جز آنان كه پيرو تو شوند از گمراهان 42 - و راستى دوزخ وعده‌گاه آنها همه است .\r\n11 - النحل - 62 آرايش داد شيطان برايشان كارهاشان را و امروز او است سرپرست آنها ، 98 - چون قرآن‌خوانى پناه بر به خدا از شيطان رجيم 99 - كه نيست برايش تسلط جز بر كسانى كه پيرو اويند و بر بت‌پرستان .\r\n12 - الاسرى - 27 - راستى مبذرين برادران شياطينند و شيطان بپروردگارش ناسپاس است ، 53 - راستى شيطان فتنه كند ميانشان زيرا شيطان دشمن آشكار آدمى است ، 60 - و چون كه گفتيم بفرشته‌ها سجده كنيد براى آدم و سجده كردند جز ابليس گفت آيا سجده كنم براى آنكه آفريدى از گل 61 - گفت آيا بينمت كه بر منش ارجمند كردى اگرم مهلت دهى تا قيامت لجام زنم بر نژادش جز اندكى را .\r\n62 - گفت برو هر كه از آنان پيرو تو شد راستى دوزخ سزاى او است سزائى وافر 63 - برانگيز هر كدام را خواهى بآوازت و يورش بر بدانها با سواره و پياده‌ات و شريك شو با آنها در مالشان و فرزندانشان و نويدشان ندهد جز بفريب .\r\n64 - راستى بنده‌هاى مرا تسلطى بر آنها ندارى و بس است به پروردگارت پشتيبان .\r\n13 - الكهف - 5 - و چون گفتيم بفرشته‌ها سجده كنيد بآدم و سجده كردند جز ابليس كه از جن بود و از امر پروردگارش بدر شد آيا او را و نژادش را دوست گيريد در برابرم و آنان دشمن شمايند چه بد عوضى است براى ستمگران 51 - من گواهشان نكردم بر آفرينش آسمانها و زمين و نه آفرينش خودشان و نبودم كه گمراه‌كننده‌ها را ياور خود سازم ، 62 - و از يادش نبرد جز شيطان از اينكه بيادش آرم .\r\n14 - مريم - 44 - اى پدر نپرست شيطان را زيرا شيطان نافرمان رحمانست\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n45 - پدر جان من ترسم برسد به تو عذابى از رحمان و باشى همگنان شيطان 68 - بپروردگارت كه البته آنها را محشور كنم و شياطين را حاضر كنم گرد دوزخ زانو زنان ، 83 - آيا نبينى كه فرستاديم شياطين را بر كفار تا برانند آنها راندنى .\r\n15 - طه 16 - پس سجده كردند جز ابليس - تا قول خدا تعالى - پس وسوسه كرد به او شيطان .\r\n16 - الأنبياء - 82 - و از شياطين كسانى بودند كه برايش غواصى ميكردند و كارهاى ديگر و ما آنها را نگهبان بوديم .\r\n17 - الحج - 3 - و پيرو شود هر شيطان متمرد را 4 - كه سرنوشتش اينست كه هر كه پيروش باشد راستى او را گمراه كند و بكشاند به عذاب سوزان 52 - و نفرستاديم پيش از تو رسولى و نه پيغمبرى جز چون آرزو كرد شيطان در نهادش افكند آرمانى و خدا زدود آنچه را شيطان افكند سپس محكم كرد آياتش را و خدا دانا و حكيم است 53 - تا بسازد آنچه را شيطان افكنده آزمايشى براى آنها كه دلشان بيمار است و آنها كه دلشان سخت است .\r\n18 - المؤمنون - 97 - بگو پروردگارا پناه به تو از وسوسه‌هاى شيطانها 98 و پناه به تو كه خود حاضر شوند نزد من .\r\n19 - النور - 21 - آيا آنان كه گرويديد پيرو گامهاى شيطان نشويد و هر كه پيرو گامهاى شيطان شود راستش او بهرزگى و زشتى وادارد .\r\n20 - الشعراء - 94 - پس بسر درآيند در آن با گمراهان 95 - و لشكرهاى ابليس همه ، 110 - فرو نياورند آن را شياطين نشود آنان را و نتوانند 111 - راستى آنها از گوش گرفتن البته بركنارند تا قول خدا تعالى آيا بشما آگهى دهيم كه بر كه فرو شوند شياطين 112 - فرو شوند بر هر دروغزن و گنهكار 113 گوش فرا دهند و بيشتر دروغگويانند .\r\n21 - النمل - 24 - آراست براشان شيطان كارهاشان را ، و بازداشت آنها را از راه\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n22 - القصص - 15 - گفت : اين كار شيطانست كه او گمراه كن روشنى است 23 - سبا 20 و البته ابليس گمانش را در آنها درست در آورد و پيرو او شدند جز دسته‌اى از مؤمنان 21 - بر آنها تسلطى نداشت جز باندازه‌اى كه بدانيم چه كس آخرت را باور دارد و چه كسى در آن شك دارد و پروردگارت بهر چه نگهبانست .\r\n24 - فاطر - 6 - راستى شيطان دشمن شما است دشمن او باشيد همانا ميخواند حزبش را تا از ياران دوزخ باشند .\r\n25 - يس - 60 - آيا با شما پيمان نبستيم اى آدميزاده‌ها كه شيطان را نپرستيد چه كه دشمن عيان شما است 61 و البته گمراه كرد از شما خلق بسيارى را آيا شما انديشه نكنيد ؟ 26 - الصافات - 7 - و نگهدارى از شر هر شيطان متمرد 8 گوش ندهند به خلق بالاتر و زده شوند از هر سو 9 - براى رانده شدن و از آن آنها است عذابى سخت و پيوست 10 - مگر آنكه يكباره بربايد و بدنبالش آيد شهابى سوراخ كن 65 - گلش گويا سرهاى شياطين است .\r\n27 - ص - 37 - و شياطين هر سازنده و غواص 38 و ديگران كه بكند رسته‌اند 41 - چون فرياد زد پروردگارش را كه راستى به سيد مرا شيطان برنج و شكنجه 71 چون گفت پروردگارت فرشته‌ها را كه البته من آفريننده‌ام آدمى را از گل 72 و چونش ساختم و از روحم در او دميدم بيفتيد برايش سجده كن .\r\n73 - پس سجده كردند فرشته‌ها همه و همه 74 - جز شيطان كه سر بزرگى كرد و بود از كافران 75 گفت اى ابليس چه بازت داشت كه سجده كنى براى آنچه من بدست خود آفريدم سر بزرگى كردى يا از بزرگان بودى 76 گفت من به از اويم آفريدى مرا از آتش و آفريدى او را از گل 77 فرمود برو بيرون از آن كه تو رانده‌اى 78 گفت پروردگارا مهلتم بده تا روزى كه مبعوث شوند 79 گفت تو از مهلت يافته‌هائى 80 تا روز وقت معلوم 81 گفت بعزتت همه را گمراه كنم جز بنده‌هاى مخلص تو 81 گفت به حق كه درست گويم 82 البته پر كنم دوزخ را از تو و كسانى كه پيرو تو\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nشدند از آدميان همه .\r\n28 - السجده 46 فصلت و اگر وسوسه‌اى از شيطان به تو رسد به خدا پناه بر كه شنوا و داناست .\r\n29 - الزخرف - 26 - و هر كه رو گرداند از ذكر رحمان برتابيم به دو شيطانى و او همگنانش باشد ، 62 و باز ندارد شما را شيطان كه او دشمن آشكار شما است 30 - محمّد - 25 - شيطان آراست براشان و فراهم آورد براشان .\r\n31 - المجادله - 19 - مسلط شد بر آنها شيطان و از يادشان ذكر خدا را برد آنان حزب شيطانند حزب شيطان همان زيانكارانند .\r\n32 - الحشر - 59 - بمانند شيطان كه بآدمى گفت كافر شو و چون كافر شد گفت گفت راستى من از تو بيزارم زيرا من از پروردگار جهانيان ترسانم 60 پس سرانجام هر دو دوزخ است و در آن جاويدانند و اينست سزاى ستمگران .\r\n33 - الملك - 5 و البته زيور كرديم آسمان دنيا را بچراغها و آنها را راندن شيطانها كرديم و آماده نموديم براشان عذاب دوزخ 6 و براى آنها كه كافر شدند به پروردگارشان عذاب دوزخ است و چه بد سرانجامى است 7 چون در آن افكنده شوند بشنوند شهقه آن را با اينكه ميجوشد نزديك است خشم او نمايان باشد و هر فوجى در آن افكنده شوند دربانانش از آنها پرسند نيامد براى شما بيم دهنده 6 گويند آرى البته بيم ده آمد براى ما 8 - و او را دروغگو شمرديم و گفتيم : خدا چيزى فرو نياورده و نباشيد شما جز در گمراهى آشكار .\r\n34 - الناس - 4 - از شر وسواس خناس 5 كه وسوسه كند در دل مردم 6 از پرى و آدمى .\r\n\r\nتفسير\r\n«  لا تَتَّبِعُوا خُطُواتِ الشَّيْطانِ  » بيضاوى در ( ج 1 ص 128 ) تفسيرش گفته يعنى هواپرستى نكنيد تا حرام را حلال كنيد و برعكس و نشانه دشمنى او اينست كه شما را ببدى و هرزگى واميدارد و و آن چيزيست كه عقل زشت داند و شرع قبيح\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nشمارد كه بد است چون عقل از آن غمين شود و هرزه‌گى است چون شرع آن را بد شمرده و زشت دانسته و گفتند سوء همه قبائح باشد و هرزگى كبائر فزون از اندازه .\r\nو گفتند يكم آنست كه حدى ندارد و دوم آنكه در شرع حدى دارد رازى در ج 5 : 4 ط مصر تفسيرش گفته : بدان كه فرمان و وسوسه شيطان همان خاطره‌هاى دل ما است و مردم در باره آنها چند وجه گفتند :\r\n1 - مايه اينها چيست ؟ برخى گفتند كلماتيست نهانى ، فلاسفه گفتند تصور و تخيل سخن است چون صورتى كه در آينه نقش بندد ، زيرا اين صور تا اندازه‌اى مانند چيزها است گرچه از هر جهت مانند نيستند ، و بسا اعتراض شود كه صورت خيالى اين كلمات مانند حروفند يا نه ؟ در صورت يكم خود حروفند و همين مىشود كه اينها اصوات و حروف نهانيند و اگر نه اصلا حروف نيستند و آنچه من در خود يابم اينست كه حروف و اصواتى منظمند مانند سخن خارجى ، و عربى در دل خود به همان عربى سخن دارد و عجمى بعجمى و خاطره اين حروف مانند خارج بدنبال همند و ثابت شود كه خاطره‌ها حروف و كلمات نهانند .\r\n2 - اين خاطره‌ها كار كيست .\r\nبنا بر اصل مسلم ما كه هر پديده كار خداست جواب روشن است .\r\nولى معتزله كه اين اصل كلى را نپذيرند چنين نگويند و بعلاوه متكلم نزد آنها سخن ساز است و اگر سخن ساز خاطره‌ها همه خدا باشد با اينكه دروغ هم دارند لازم آيد كه خدا بدان موصوف شود و خدا از آن برتر است و نميشود گفت سخن ساز درونى خود بنده است زيرا بسا از آنها بدش آيد و تلاش كند كه نباشند و نميشود بلكه بدنبال هم آيند و بايد ديگرى آنها را بسازد كه فرشته است يا شيطان و شايد آنها در پايان مغز يا دل سخن سازى كنند تا آنجا كه اگر كسى سخت كر باشد آنها را بشنود .\r\nو اگر گوئيم سخن فرشته يا شيطانست و اينها به خود وجود دارند و لا مكانند\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nدور نيست چنين كارها توانند و اگر گوئيم جسم لطيفند و درون بشر فرو نروند دور نيست بتوانند سخن را بدرون او رسانند و مىشود گفت چنان لطيفند كه مىتوانند بدرون آدمى نفوذ كنند و سخن را بدل و مغز رسانند ، و با لطافتى كه دارند تركيب آنها محكم است و بهم‌پيوسته و جدا نشدنى و از فرو رفتن بدرون آدمى از هم نپاشند و دليل بر فساد هيچ كدام از اين احتمالات نيست و شناخت حقيقت آنها با خداست و دليل الهام فرشته‌ها به خوبى قول خدا تعالى است « چون كه وحى كرد پروردگارت بفرشته‌ها كه من با شما هستم بر جا داريد آنان كه گرويدند ، 12 - الانفال » يعنى پايدارى را بدانها الهام كنيد .\r\nو دليلش از اخبار قول پيغمبر است صلى اللَّه عليه و آله و سلم كه شيطان را بدل اندازيست اى آدميزاده و فرشته را هم ، و در حديث است كه چون نوزادى براى آدمى زايد ابليس شيطان همگنانى براى او سازد و خدا فرشته‌اى ، شيطان به گوش چپ دلش نشيند و فرشته بر گوشه راست دلش و هر دو او را دعوت كنند .\r\nبرخى صوفيه و فلاسفه فرشته خير خواه را بنيروى خرد تفسير كرده و شيطان بدخواه را بنيروى شهوت و خشم ، و آيه دلالت دارد كه شيطان جز بزشتيها دعوت نكند چون كلمه انما آورده كه دليل حصر است عارفى گفته بسا شيطان هم بنيكى كشاند به قصد اينكه از آنش ببدى رساند و آن به چند جور است .\r\n1 - از بهتر به فروتر كشاند كه آسانست يا از آسان ببهتر دشوار كشاند تا از رنج او را از طاعت متنفر كند و رازى در ( 7 : 67 تفسيرش ) گفته : در قول خدا تعالى «  الشَّيْطانُ يَعِدُكُمُ الْفَقْرَ  » در شيطان اختلاف است در قولى ابليس است و در قولى سائر شياطين و در قولى شياطين جن و انس ، و در قولى نفس اماره ببدى ، و لفظ وعده در بدى هم آيد و ممكن است بر سبيل تهكم باشد ، و سخن در باره وسوسه در استعاذه گذشت .\r\nو ابن مسعود روايت كرده كه شيطان را يك دل افكنى است كه دور كردن از نيكى باشد و فرشته را يك دل‌افكنى كه نويد نيكى است ، هر كه آن را در خود\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nيابد بداند از خداست و هر كه نخست را پناه برد به خدا از شيطان رجيم و اين آيه را خواند ، و حسن از يكى مهاجران روايت كرده كه هر كه را خوش آيد بداند شيطان چه مكانتى در وجودش دارد بينديشد كه رغبتش در كار زشت چه اندازه است .\r\nفحشاء بخل است و فاحش در كلام عرب بخيل را گويند .\r\nو در قول خدا تعالى «  إِلَّا كَما يَقُومُ الَّذِي يَتَخَبَّطُهُ الشَّيْطانُ مِنَ الْمَسِّ  » گفته : تخبط پريشان‌كاريست و تخبط شيطان اختلال روانى يا ديوانگى است كه آن را شيطان‌زده‌گى گويند ، و مسّ ديوانگى است و ديوانه را ممسوس گويند و اصل مس با دست است و گويا شيطان دست كشد بآدمى و او را ديوانه كند و تخبط اينست كه او را لگد كند و مخبل شود ، تخبط با پا است و جنون بدست كشيدن .\r\nجبائى گفته : مردم گويند غش كردن از اينست كه شيطان به او دست ماليده و او را به خاك افكنده و اين باطل است زيرا نيروى شيطان سست است و نتواند مردم را به زمين افكند و بكشد و دليلش چند راه است .\r\n1 - حكايت خدا تعالى از شيطان كه « نبود مرا بر شما هيچ تسلطى جز اينكه دعوتتان كردم و پذيرفتيد » و اين صريح است در اينكه شيطان توانائى بانداختن و كشتن و آزار ندارد .\r\n2 - شيطان يا جسم در هم و تيره است يا لطيف اگر نخست بود بايد ديده شود و به چشم آيد زيرا اگر چنين باشد و ديده نشود رواست در حضور ما خورشيدها و رعدها و برقها و كوهها باشند و ما آنها را نبينيم و اين نادانى بزرگى است و اگر جسمى لطيف باشد چون هواء نميشود سختى و نيرو داشته باشد و نميشود كه بتواند آدمى را بيندازد و بكشد .\r\n3 - اگر شيطان بتواند آدمى را بيندازد و بكشد ميتواند كار معجزه پيغمبران كند و اين طعن در نبوتست .\r\n4 - اگر چنين توانى دارد چرا همه مؤمنان را نميكشد و مخبط نميكند با شدت دشمنى او با آنان و چرا اموال آنها را به زور نبرد و احوالشان را تباه نكند و اسرارشان را\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nفاش نكند و خردشان را نربايد و همه اينها فاسد است .\r\nدليل معتقدان باينكه شيطان به همه اينها توانا است دو وجه است .\r\n1 - آنچه نقل است كه شياطين در زمان سليمان عليه السّلام كارهاى سخت ميكردند چنانچه خدا از آنها حكايت كرده كه « ميساختند براى او هر چه ميخواست از محاريب و تماثيل و كاسه‌ها چون حوضها و ديگهاى پابرجا » و جوابش اينست كه خدا در زمان سليمان آنها را تنومند كرده بود و توانا .\r\n2 - همين آيه «  يَتَخَبَّطُهُ الشَّيْطانُ مِنَ الْمَسِّ  » صريح است در اينكه ديوانگى از اثر شيطانست و مس او سبب آنست و جوابش اينست كه شيطان بوسوسه او را مس كند و آزار دهد تا غش كند چنانچه در باره ايوب فرموده « راستى مرا مس كند شيطان برنج و شكنجه » و همانا غش بهمراه اين وسوسه پديد گردد ، ناچار غش كند بهمراه اين وسوسه چنانچه ترسو در جاى تنها هراس كند .\r\nو بدين معنا اين خبط در فضلا كامل و صاحبان حزم و خرد يافت نشود ، و همانا در كسى كه مزاجى كاسته و خللى در مغز دارد برآيد ، اين خلاصه سخن جبائيست در اينجا .\r\nقفال وجه ديگرى آورده و آن اينست كه اين تعبير هم‌نفسى با مردم است كه غش را بشيطان و جن وابندند و نيز چون خواهند چيزى زشت سازند بشيطانش بندند چنانچه خدا فرموده « گلش مانند سرهاى شيطانها است » .\r\nو طبرسى - قد - در ( 2 : 389 مجمع ) گفته : اين تعبير از راه تشبيه است ، زيرا شيطان در واقع آدمى را بغش نيندازد ولى كسى كه خلط سوداء بر او غلبه كند و ناتوان باشد بسا شيطان چيزهاى هراسناكى بخيالش آورد و او را وسوسه كند و خدا او را بغش اندازد و آن را بر سبيل مجاز بشيطان وابندند چون همراه وسوسه او باشد اين از جبائى است .\r\nو گفته‌اند رواست غش در برخى مردم كار شيطان باشد نه در همه ، از ابى هذيل و ابن اخشيد است ، گفتند : چون ظاهر قرآن بر آن گواه است و در\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nعقل نشدنى نيست و خدا شيطان را در باره مردم از آن باز ندارد براى امتحان يا كيفر گناهان كه كرده و توبه نكرده چنانچه برخى مردم را بر هم تسلط دهد تا مال او را بگيرند و جلو او را نگيرد .\r\n«  وَ إِنِّي أُعِيذُها بِكَ  » بيضاوى در - 1 : 203 - تفسيرش گفته : او را بحفظ تو پناهم ، رجيم ، رانده است و اصل رجم سنگ پراندنست و از پيغمبر صلّى اللَّه عليه و آله و سلم است كه « هيچ نوزادى نباشد جز شيطان هنگام زادن بر او دست كشد و از آنست كه بگريد مگر مريم و زاده‌اش » يعنى شيطان در گمراه كردن هر نوزادى طمع اثر بخشى دارد جز مريم و زاده‌اش كه خدا تعالى بوسيله استعاذه او را از آن نگهداشت .\r\n« همانا آن شيطانست كه ميترساند » رازى در 10 : 184 - تفسيرش گفته يعنى باز دارنده از جهاد شيطانست يعنى كارش اينست كه دوستان خود را ميترساند يا مقصود از شيطان همان كاروانست يا خصوص نعيم بن مسعود كه از سركشى و تمرد در كفر او را شيطان خوانده ، و گفتند همان خود شيطانست كه دوستانش را بوسوسه ميترساند .\r\nو در قول خدا « كيد شيطان ناتوانست » گفته : چون خدا ياور دوستانش است و شيطان ياور دوستان خود است و شك ندارد يارى شيطان سست‌تر است از يارى خداى سبحان ، آيا نبينى اهل خير و ديانت يادگار و نام پسنديده‌شان در صفحه روزگار بماند و گرچه در زندگى درويش و زبون باشند ، و پادشاهان و زورگويان چون بميرند نابود شوند و شيوه و ستمشان در جهان نپايد .\r\nو مقصود اينست كه نيرنگ شيطان هميشه سست بوده بيضاوى در 1 : 291 - تفسيرش گفته : در «  وَ لَوْ لا فَضْلُ اللَّهِ عَلَيْكُمْ وَ رَحْمَتُهُ  » بوسيله ارسال رسول و انزال كتاب ، پيرو شيطان شديد ، بكفر و گمراهى جز اندكى كه بفضل حق بعقل خود رهبرى شدند و پيرو شيطان نشدند مانند زيد بن نفيل و ورقة بن نوفل . . .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nو در قول خدا « نخوانند در برابرش جز ماده‌ها را » در - 1 : 303 - گفته : يعنى لات و عزّى و مناة و مانند آنها را چون هر عشيره بتى داشت كه ميپرستيدند و آن را ماده فلان عشيره ميناميدند براى اينكه نامشان مؤنث بوده و يا جمادند و جماد مؤنث است چون اثر پذير است و شايد خدا اين نام را بدانها داده است براى آگهى باينكه ميپرستند چيزى كه اثر پذيرد و اثر ندارد و بايد معبود برعكس باشد و اين دليل نهايت نادانى و فرط حماقت آنها است .\r\nو گفتند مقصود فرشته‌هايند كه آنها را دختران خدا ميخواندند و بپرستش آنها در حقيقت شيطان را ميپرستيدند كه آنها را بدان واداشته بود و مريدا يعنى بىخير كه آرزوهاى بيهوده در دل اندازد مانند عمر دراز و نبودن بعث و عقاب و آنها را وادارم تا گوش چهارپايان را بشكافند و آن را كه خدا حلال كرده حرام كنند چون عرب با ماده شتران و گوسفندان در شرائطى چنين ميكردند كه آنها را بحيره و سائبه ميگفتند و اشاره دارد بحرمت تحريم حلال خدا و حرمت نقص آنچه خدا كامل آفريده بالفعل يا بالقوه ( مانند خايه كشيدن از مرد و كودك ) .\r\nو آنها را وادارم آفرينش خدا را دگرگون سازند از هدفش در صورت يا وصف و گفتند در آن وارد است كندن چشم و خايه كشيدن از بنده و دندان سائيدن و خالكوبى و لواط و مساحقه و مانند آن ، و پرستش خورشيد و ماه و دگرگون كردن فطرت اسلام و به كار بردن اعضاء و قوى در كارى كه سود نفسانى ندارد و تقرب به خدا و عموم تعبير از هر گونه خايه كشى منع كند ولى فقهاء اخته كردن بهائم را براى نياز روا دارند و چهار جمله نقل از شيطانست كه گفته يا كرده است . . .\r\nو رازى پس از آوردن سخن مفسران در - 12 : 80 - تفسيرش گفته : وجه ديگرى بخاطرم رسد در تفسير اين آيه از نظر مقصود آن و آن اينست كه از معناى آيه چنين برآيد كه زيانمندى به 3 وجه است .\r\n1 - پريشانى 2 - كاستى 3 - نابودى ، و شيطان مدعى شده كه اكثر مردم را\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nدر دين زيانمند و بيمار كند كه گفته « آنها را آرزومند كنم » و اين بيمارى يا به پريشانى است يا كاستى يا نابودى ، پريشانى از آرزو است كه گفته : « آنها را آرزومند كنم » براى اينكه آرزومند براى بدست آوردن دلخواه و دفع خشم خود نيرنگ بازد و بوسيله نهانى پردازد و اين يك بيمارى روحى و از پريشانى است .\r\nو اما كاستى را بدان اشاره كرده كه گفته « آنها را وادارم گوش چهارپايان خود را بشكافند » و اين خود كاستى است زيرا آدمى كه خودش را به دنيا باخت در طلب آخرت سست مىشود .\r\nو اما نابودى در اينست كه گفته « دگرگون سازند آفرينش خدا را » زيرا دگرگونى وصف نخست را نابود كند ، و معلوم است كسى كه دنبال كامجوئى اين دنيا است و از سعادت روحى روگردانست پيوسته رغبت به دنيا و نفرت از آخرت در دلش فزون گردد و فزون گردد تا دلش از ياد آخرت يكباره دگرگون گردد و هيچ به ياد آخرت نباشد و دنياپرستى از آن محو نگردد و هر چه كند و گويد تنها براى دنيا باشد .\r\nو اين مايه دگرگونى آفرينش است ، زيرا ارواح آدمى بدين جهان گذرا آمدند و بايد رو بسوى ديگر سرا باشند ، و چون معاد را از ياد برد و دل بدين جهان محسوس دهد كه بناچار نابود و نيست شود آفرينش خود را دگرگون كرده چنانچه خدا فرموده « نباشيد مانند آنان كه فراموش كردند خدا را و خدا بفراموشى خودشان دچار كرد » و فرموده « راستى چشم سر آنها كور نيست ولى ديده دلشان نابينا است » .\r\nو در قول خدا تعالى «  إِنَّما يُرِيدُ الشَّيْطانُ  - الخ - گفته راه دشمنى در ميخوارى است كه هر كه بنوشد با دسته‌ايست و مقصودش انس با ياران و شادى و خوشى بگفتگو با آنانست و ميخواهد مهرورزى كند ولى بيشتر بدشمنى و نفرت انجامد زيرا مىخرد را ببرد و شهوت و غضب را برانگيزد و خرد جلو آنها را نگيرد و چون\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nآنها چيره شدند ، ستيزه ميان دوستان افتد و بزدن و كشتن و دشنام كشد اينست كه مايه دشمنى و كينه گردد .\r\nو اما قمار بجاى اينكه توسعه به نيازمندان باشد مايه زيان توانگرانست چون كسى كه در قمار باخت آزمند بدان گردد باميد اينكه ببرد و زيان خود را جبران كند و بسا كه دنبال آن را بگيرد تا پاك باخته شود تا آنجا كه ريش و خاندان و فرزند را بقمار ببازد و بيچاره و بدبخت گردد و دشمن سرسخت آنها كه از او بردند .\r\nو روشن شد كه مى و قمار دو سبب بزرگ دشمنى و كينه‌اند ، و سرانجام نكوهيده اى دارند و بهرج و مرج كشانند و آشوب و همه اينها زيان مصالح جهانست و بمفسده دينى آنها اشاره كرد باينكه « شما را باز دارد از ذكر خدا و از نماز 13 80 تفسير رازى قول خدا « و همچنين ساختيم براى هر پيغمبرى دشمن » يعنى چنانچه تو را فرموديم دشمن بت پرستان عشيره‌ات باش ، پيغمبران پيش را هم فرموديم دشمن دشمن خود از پرى و آدمى باشند و اينست كه مشركان را دشمن ساخته براى خدا و رسول .\r\nو گفتند : مقصود اينست كه آنها را وانهاديم تا اختيار دشمنى كنند و به زور آنها را از آن باز نداشتيم و گفته‌اند : چون خدا رسولان را بدانها فرستاد و فرمان داد كه آنها را بمسلمانى خوانند و از بتان دست بردارند دشمن پيغمبران شدند و از اين رو خدا آن را به خود وابست و مقصود از شياطين جن و انس كفار سركش هر دو گروه است .\r\nو گفتند : شياطين انس گمراه‌كننده‌هاى آنهايند و شياطين جن فرزندان ابليسند .\r\nو طبرسى در 3 : 352 - مجمع گفته : در تفسير كلبى است از ابن عباس كه ابليس سپاهش را دو دسته كرده يك دسته براى آدمى و يك دسته براى پرى و هر دو\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nدسته دشمنان رسل و مؤمنانند و هر دو دسته بهم برخورند و گزارش گمراه كردن خود را بهم بدهند ، و اينست وحى آنها بهمديگر .\r\nو از ابى جعفر عليه السّلام روايت است كه شياطين يك ديگر را ديدار كنند و بهمدگر گزارش دهند كه چگونه بشر را گمراه كردند و از هم بياموزند و زخرف قول گفتار خوش ظاهر بىمايه است كه فريبا باشد .\r\nرازى در - 13 : 154 - تفسيرش گفته : نبايد هر گناهى از آدمى بسبب وسوسه شيطان باشد و گر نه تسلسل يا دور شود و بايد گفت سره گناهان بىوسوسه شيطانست بنا بر اين چنانچه آن شيطانها وسوسه بدل آدمى و پرى اندازند خودشان هم يك ديگر را وسوسه كنند ، و در باره وسوسه عقيده‌ها است ، يكى گفته : ارواح يا آسمانيند يا زمينى و ارواح زمينى خوب و پاك دارند و پليد و ناپاك كه بگناه و زشتى فرمان دهند و آنها شياطين باشند .\r\nو چنان كه ارواح پاك مردم را بطاعت و نيكى فرمان دهند يك ديگر را هم بدان فرمان دهند و چنان كه ارواح پليد مردم را بزشتيها و منكرات وادارند يك ديگر را هم بدان وادارند و بفزودن در آن و تا مناسبتى ميان نفوس آدمى و آن ارواح نباشد پيوستى نيست و چون نفوس آدمى پاك باشند و جدا از اوصاف زشت از جنس ارواح پاكند و بدانها پيوندند ، و اگر پليد باشند از جنس ارواح پليدند و به آنها پيوندند ، و آنگه صفات پاكى بسيارند و صفات نقص و زيان بسيار و براى هر نوعى دسته‌ها از آدمى و دسته‌ها از ارواح زمينى است و بر اثر اين هم‌جنسى بهم پيوندند و اگر در كارهاى خوب باشد فرشته در كار است و به او الهام كار نيك نمايد و اگر كار بد است شيطان در كار است و وسوسه كند و زخرف آراستن و خوش نما كردن سخن است ، چون آدمى تا در كارى خير و سودى نداند بدان نگرايد و از اين رو او را فاعل مختار گويند كه به پسندد و\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nبكند و اين تشخيص خير اگر مطابق واقع باشد درست است و الهام است و از فرشته است ، و اگر مخالف واقع باشد كه ظاهرى آراسته و دلفريب دارد و درونى تباه آن را مزخرف خوانند .\r\n« شياطين » يعنى علماء كافر و سروران متمرد آنها وحى كنند و اشاره نمايند بدوستان و پيروانشان تا با شما ستيزه كنند در باره اينكه مردار حلال است ، ابن عباس گفته : معناش اينست كه شياطين جن كه از ابليس و سپاه او است بدوستان آدمى خود وحى كنند و نهانى بدل آنها اندازند ، و همين وسوسه است ( 4 : 258 مجمع البيان ) .\r\n« بسزاى اينكه مرا اغوا كردى » يعنى نوميد كردى از رحمت و بهشت ، و گفته‌اند : يعنى با فرمان به سجده مرا از راه بدر بردى ، و گفتند : يعنى مرا هلاك كردى بلعنت خود ، و گفتند كه اين تعبير بر عقيده ابليس است كه جبرى مذهب است « و گفت : در كمين آنهايم تا آنها را از راه راست بگردانم و از دين حق ببرم ، و از هر سو بدانها بتازم كه ممكن است گفتند يعنى از سوى دنياى آنها و از سوى آخرت و از سوى حسنات و سيئات از ابن عباس و ديگران و خلاصه اينكه من دنيا را براى آنها خوش نما كنم و از ندارى آنها را بترسانم ، و به آنها بگويم نه بهشتى است ، نه دوزخى و نه حسابى و آنها را از آنها باز دارم و بد كارى را نزد آنها دوست سازم و بدانشان تشويق كنم ، و نگفت از سوى بالا بدانها بتازم چون راه نزول رحمت است و از آنجا راه ندارد و نه از زير پا چون هراس آور است .\r\nو گفتند : از برابر و سمت راست يعنى از آن سو كه بينند و از پس و سمت چپ يعنى از آن سو كه نبينند ، و از ابى جعفر عليه السّلام روايت است كه آمدن از برابر يعنى كار آخرت را بر آنها سبك سازم و آمدن از پس سر يعنى آنها را بجمع مال و منع حقوق وادارم تا براى وارثان پس انداز كنند ، آمدن از سوى راست تباه كردن امر دين است بوسيله خوش نما كردن گمراهى و شبهه سازى و آمدن از سمت چپ تشويق بلذات\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nو دل دادن به شهواتست .\r\n( و پس از نقل تفسيرى از بيضاوى ( 1 : 417 ) گفته است كه ) رازى در - 12 :\r\n31 - 33 تفسيرش گفته است پس از ذكر برخى از اين وجوه كه حكماى اسلام وجوه ديگرى در تفسير اين آيه ذكر كردند .\r\n1 - كه اشرف و اقواى اين وجوه است اينست كه در تن چهار نيرو است كه مايه سعادات روحانيند .\r\nاول نيروى خيال كه صور محسوسات و نمونه‌هايشان در آن فراهم شوند و آن در درون پيشين مغز است و صور محسوسات از جلوش در آن درآيند ، و بدان اشاره كرده كه گفته «  مِنْ بَيْنِ أَيْدِيهِمْ  » .\r\nدوم قوه وهميه است كه در غير محسوس حكم كند بمناسبت امور محسوسه و جايش بطن پسين مغز است  « وَ مِنْ خَلْفِهِمْ »  اشاره به آنست .\r\nسوّم شهوتست كه در كبد است و در سمت راست تن است ، و چهارم نيروى خشم كه در بطن چپ دل است و اين چهار نيرو است كه از آنها پديد شود احوالى كه مايه زوال سعادت معنويست ، و شياطين برون تا بيكى از اينها كمك نشوند نتوانند كسى را وسوسه كنند و از اين رو چهار سو را ياد كرده و اين وجه حقيقى شريفى است .\r\n2 - مقصود از اينكه از برابر مىآيد شبهه انگيزى در تشبيه است در ذات و صفات خدا چون شبهه‌هاى مجسمه ، و يا در افعال چون شبهه‌هاى معتزله در باره عدل و بيم و حسن و قبح و از اينكه از پس آيد شبهه‌هاى معطله است كه منكر خدا باشند نخست براى اينست كه آدمى موجودات جسمانى و حالات آنها را در برابر خود بيند و خداى ناديده را بدانها بسنجد و مانند كند و بنا بر اين بايد  « مِنْ خَلْفِهِمْ »  كنايه از بىمبدئى باشد كه خلاف آنست و مقصود از آمدن از سمت راست تشويق به ترك واجباتست و آمدن از سمت چپ تشويق در\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nانجام محرّمات .\r\nسوم : از شقيق بلخى است كه گفته : هر روز شيطان از چهار سو نزد من آيد از پيش رو گويد : مترس خدا آمرزنده و مهربانست و بخوان كه « و البته من پر آمرزنده‌ام براى كسى كه توبه كند و كار نيك نمايد ، 82 - طه » و از پشت سر مرا ميترساند از بينوا شدن فرزندانم و تو بخوان كه « هيچ جنبنده در زمين نيست جز اينكه روزيش با خداست ، 6 - هود » و از طرف راست براى زنان آيد ، تو بخوان « و سرانجام از آن پرهيزكاران است 83 - القصص » و از سمت چپ بانگيزش شهوت آيد ، و تو بخوان : « و پرده كشيدند ميان آنان و آنچه ميخواستند ، 54 - السبأ » سپس گفته : مقصود اينست كه اصرار دارد بوسوسه كردن بهر وجه ممكن و از رسول خدا است صلّى اللَّه عليه و آله كه شيطان سر راه آدميزاده را بر او گرفت براى مسلمانى و گفت : چرا دست از دين پدران بردارى و چون نافرمانى او كرد ، راه هجرت را بر او گرفت و گفت : چرا وطن خود را رها كنى و آواره شوى ؟ و آنگه راه جهاد را بر او گرفت كه چرا نبرد كنى و كشته شوى و مالت را بخش كنند و زنت را بگيرند و او را مخالفت كرد و كارزار كرد ، اين خبر دلالت دارد كه شيطان هيچ وسوسه‌اى واننهد كه بدل نيندازد .\r\nاگر گويند : چرا از بالا و از زير را نفرموده ؟\r\nگوئيم : در تحقيقى كه كرديم همه نيروهاى ضد سعادت چهار بودند كه در اين چهار سو باشند ، و اما در ظاهر روايت است كه چون شيطان اين سخن را گفت فرشته‌ها براى آدمى نگران شدند و گفتند پروردگارا چگونه آدمى از شيطان رهائى يابد با اينكه از اين چهار سو بر او چيره است ، خدا تعالى بدانها وحى كرد كه : دو سو براى آدمى مانده بالا و زير و چون دست به بالا بر آرد براى دعاء از روى خضوع يا پيشانى بر زمين نهد با خشوع گناه هفتاد سالش را بيامرزم .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nو گفته : نكته اينكه دو تاى اول را با واژه « من » آورده و دو تاى آخر را با « عن » گفتيم : آنچه پيش و پس است خيال و وهم است و زيان آنها عقيده نادرست و كفر است و آنچه از راست و چپ است شهوت و خشم است و زيان آنها گناه است و قابل بخشش است و به اين ملاحظه دو كلمه آورده .\r\nو در باره اينكه شيطان بيشتر آنان را ناسپاس شناخته گفته : نفس آدمى 19 نيرو دارد كه همه كامجو هستند و شهوت پرست 10 - حواس ظاهره و باطنه 2 - شهوت و خشم 7 نيروهاى درونى كه جاذبه ، ماسكه ، هاضمه ، دافعه ، غاذيه ، ناميه و مولده كه همه 19 اند و نفس را بجهان تن خوانند و در كامجوئى تشويق كنند تنها يك نيروى خرد است كه او را بپرستش خدا و سعادت روحانى ميخواند و 19 نيرو زورمندترند از يك نيرو .\r\nاينكه فرموده « راستى كه او شما را بيند و قبيله او » طبرسى - ره - در ( 4 :\r\n40 و 41 ) گفته : قبيله او نژاد او است كه دليلش قول خداست « آيا ميگيريد او را و نژادش را دوستانى در برابر من » و گفتند : قبيل او سپاهيان و پيروان او از جن و ديوانند « از آنجا كه شما آنها را نبينيد » ابن عباس گفته : خدا تعالى شياطين را چون خون در تن آدمى روان كرده و سينه آدميان را جايگاه آنان ساخته چنانچه فرموده « آنكه وسوسه كند در سينه‌هاى مردم » و آنها آدميزاده‌ها را بينند و آدميزاده‌ها آنها را نبينند ، زيرا جسم لطيف و شفافند و ديد آنها نياز بفزونى شعاع دارد .\r\nابو بكر بن اخشيد و ابو الهذيل گفتند : رواست خدا به آنها توانائى داده باشد تا در هم روند و بديد حاضران آيند ، على بن عيسى هم گفته چنين قدرتى دارند .\r\nشيخ مفيد ابو جعفر هم همين را گفته ولى جبائى گفته : نميشود كه شياطين و پرى ديده شوند چون خدا فرمود : شما آنها را نبينيد و همانا رواست كه در زمان پيغمبران ديده شوند بواسطه درهم شدن جسم آنها تا معجزه آنان باشند چنانچه رواست فرشته‌ها\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nدر زمان پيغمبران ديده شوند .\r\nرازى گفته : در - 14 - 54 - تفسيرش اصحاب ما گفتند : آنان آدمى را بينند چون خدا اين ادراك را در ديده آنها نهاده و آدمى آنها را نبيند چون اين ادراك را بديده آنها نداده ، معتزله گفتند : سببش اينست كه تن پرى لطيف است و آنها آدمى را بينند چون تنش درهم و كثيف است و پريان براى نيرومندى شعاع ديدشان يك ديگر را بينند ، اگر آن در ديده ما هم بخواست خدا باشد آنها را توانيم ديد و اگر خدا تن آنها را درهم نمايد با همين چشم هم توانيم آنها را ديد .\r\nبنا بر اين نزد معتزله ديدن آدمى پرى را بايد يا بوسيله كثيف شدن تن او باشد يا فزودن نيروى ديد آدمى ولى قول خدا كه « از آنجا كه شما آنها را نبينيد » دلالت دارد بر اينكه آدمى پرى را نبيند ، زيرا آيه ديدن را در هر گاه روبرو شدن نشدنى دانسته و تخصيصى ندارد .\r\nيكى از دانشمندان گفته : اگر پرى ميتوانست صورت خود را دگرگون سازد و بهر صورتى خواهد درآيد اعتمادى بشناخت آدمى ميسر نبود زيرا آنكه را فرزند يا زن خود بيند بسا پرى باشد كه به شكل او شده و بنا بر اين اعتماد بشناخت اشخاص از ميان ميرفت .\r\nو اگر توانا بودند بر ديوانه كردن و ربودن خرد مردم با اينكه خدا دشمنى سخت آنان را با آدمى روشن كرده چرا در باره بيشتر مردم بويژه علماء و زاهدان اين كار را نكنند چون دشمنى ديوان با علماء و زهاد بيشتر است و چون چيزى از اينها نيست پديدار گردد كه توانائى بر آدمى ندارند .\r\nو تاكيدش قول خداست « نبود مرا بر شما هيچ تسلطى جز اينكه شما را دعوت كردم و پذيرفتيد » مجاهد گفته : ابليس گفت : بما چهار خصلت داده شده بينيم ، ديده نشويم ، از زير خاك برآئيم ، پير ما بجوانى باز گردد .\r\nقول خدا  « وَ إِمَّا يَنْزَغَنَّكَ »  طبرسى - قد - ( 4 : 513 ) گفته : يعنى اى محمّد اگر\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nشيطان بدلت وسوسه‌اى كرد ، نزغ راندن و گمراه كردنست و بيشتر بر اثر خشم است ، و گفتند : بمعنى فساد است و از آن است «  نَزَغَ الشَّيْطانُ بَيْنِي وَ بَيْنَ إِخْوَتِي  » يعنى ميانه ما را تباه كرد ، زجاج گفته : نزغ كمتر جنبش است و كمترين وسوسه شيطان كه فرمود : « به خدا پناه بر » كه دعايت را بشنود و آنچه به تو رخ دهد بداند .\r\nو گفته‌اند نزغ آغاز وسوسه است و مسّ تمكن است و از اين رو در باره مردم فرمود : « و چون مس كند آنان را دوره‌گردى از شيطانها » يعنى پس از وسوسه آنها را بگناه كشاند به ياد كيفر افتند و از آن دست كشند .\r\n«  وَ إِخْوانُهُمْ يَمُدُّونَهُمْ فِي الغَيِّ  » يعنى برادران جنى بت‌پرستان و برادران شيطان صفت آنان در گمراهى بدانها كمك كنند و آن را براشان خوشنما كنند « و كوتاه نيايند » از گمراه كردن آنها .\r\nو در قول خدا «  وَ إِذْ زَيَّنَ لَهُمُ الشَّيْطانُ أَعْمالَهُمْ  » گفته : - 4 : 549 - يعنى ياد آور آنگاه را كه آراست شيطان براى بت‌پرستها كارهاشان را و آنها را بدان دلخوش كرد ، چون ابليس واداشت كه به بدر روند براى نبرد با پيغمبر صلّى اللَّه عليه و آله و گفت « امروزه كسى از مردم بر شما چيره نباشد » چون شما رو نيروى شما از همه بيش است ، و من هم البته پناه شما هستم و شما را يارى دهم و بدى را از شما دور كنم ، و با شما بر ضد دشمن پيمان بندم و چون دو گروه بهم برخوردند واپس گريخت و گفت من از شما بيزارم و بينم آنچه شما نبينيد ، و پيمان امان شما را گسيختم زيرا بينم كه فرشته‌ها آمدند براى يارى مسلمانان .\r\nابليس فرشته‌ها را ميشناخته و آنها هم او را ميشناختند و گفت : من از كيفر خدا بدست اينها ترسانم كه خدا سخت كيفر است .\r\nگويم : سپس داستان ظهور شيطان را براى مشركان ذكر كرده چنانچه ما در داستان بدر ذكر كرديم وانگه گفته : در سخنى از شيخ مفيد - ره - ديدم كه رواست\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nخدا پريان و همگنان آنها را توانا كند كه خود را بمردم بنمايند و مانند جانورى شوند زيرا تنشان رقيق است و امكان آن در آن هست ، و ديديم كه آدمى را كه هواء را جمع كند و پراكنده سازد و اجسام نرم را بهر شكل درآورد و مايه آنها بيش و كم نشود .\r\nاخبار بسيار است كه شيطان خود را باهل دار الندوه نمود در صورت يك شيخ نجدى ، و روز بدر به صورت سراقه حاضر شد ، و جبرئيل هم براى اصحاب رسول خدا صلّى اللَّه عليه و آله به صورت دحيه كلبى نمودار شد ، و باز نشدنى نيست كه خدا صورت آنها را در برخى حالات دگرگون سازد و مردم براى يكنوع امتحان آنها را بينند رازى در - 15 : 174 - تفسيرش گفته : در كيفيت آرايش شيطان دو وجه گفتند .\r\n1 - شيطان به همان وسوسه كارهاشان را آرايش داد و به صورت آدمى در نشد و اين قول حسن است و اصمّ .\r\n2 - به صورت آدمى در آمد ، گفتند چون مشركان خواستند ببدر روند از بنى بكر بن كنانه نگران بودند كه مبادا بخونخواهى كسى كه از آنها كشتند از پشت سر بدانها يورش برند ، و ابليس به شكل سراقه بن مالك كه يكى از اشراف بنى كنانه بود با سپاهى از ديوان و پرچمى به دو نمايان شد و گفت : امروز كسى بر شما چيره نگردد و من هم پناه شما هستم .\r\nو چون ابليس ديد فرشته‌ها فرو مىآيند بدنبال برگشت و گفتند دستش در دست حارث بن هشام بود ، و چون برگشت حارث به دو گفت : در اين حال ما را بىياور ميكنى ؟ گفت من بينم آنچه نبينيد ، و زد تو سينه حارث و گريختند ، و در اين داستان چند پرسش است ؟\r\n1 - چه سودى داشت كه شيطان به صورت سراقه درآيد .\r\nجوابش اينست كه اين خود معجزه‌اى شد براى پيغمبر صلّى اللَّه عليه و آله و سلم زيرا چون كفار به مكه برگشتند ، گفتند : سراقه مردم را شكست داد و او گفت من از رفتن\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nشما خبر نداشتم تا شكست شما را شنيدم و از اينجا مردم دانستند كه او سراقه نبوده و شيطان بوده 2 - چون خدا به صورت آدمش كرد ديگر شيطان نبود يك آدم بود ، و جوابش اينست كه نپذيريم ، زيرا آدميت بجوهر نفس ناطقه است و نفوس شيطان جدا از نفس آدمى است ، و تغيير صورت مايه تغيير حقيقت نيست ، و اين خود يك دليل شرعى است بر اينكه آدمى اين كالبد ظاهر و صورت مخصوص نيست ، تا آخر آنچه در اينجا گفته .\r\n«  مِنْ بَعْدِ أَنْ نَزَغَ الشَّيْطانُ بَيْنِي وَ بَيْنَ إِخْوَتِي  » كشاف گفته : يعنى ميانه ما را بهم زد و تباه كرد و نزغ سگ زدن دابه است .\r\n«  وَ قالَ الشَّيْطانُ لَمَّا قُضِيَ الْأَمْرُ  » رازى در - 19 : 112 - 114 - گفته : مفسرين گفتند : چون بهشتيان در بهشت جاگيرند و دوزخيان در دوزخ مردم ابليس را سرزنش كنند و او ميان آنها اين سخنرانى كه خدا از او نقل كرده ( و قال الشيطان ) ايراد كند ، و گفتند : چون به كار حساب رسيدگى شود باشد و نخست اولى است .\r\nو مقصود از شيطان خود ابليس است ، و از رسول خدا صلّى اللَّه عليه و آله روايت است كه چون خدا مردم را براى محاكمه جمع آورد كافر گويد : مسلمان را ميانجى هست و شفيع ما كيست ؟ و او جز ابليس نيست كه ما را گمراه كرده ، و نزد او آيند و از او درخواست كنند و او گويد « راستى خدا بشما نويد درست داد » كه رستاخيز و سزاى كردار است و بانجام رسانيد ، و من خلاف آن را بشما وعده دادم و خلف كردم و تقرير سخن اينست كه نفس آدمى خواهان حالات دنياست و سعادت اخروى را و كمالات معنوى را دريافت نكند و خداست كه بدانها خواند و فرمود : « آخرت بهتر و پايدارتر از دنيا است ، 17 - الاعلى » و اما اينكه فرمود : «  ما كانَ لِي عَلَيْكُمْ مِنْ سُلْطانٍ  » يعنى من توانائى و تسلطى بر شما نداشتم كه شما را به زور بر كفر و گناه وادارم جز اينكه از شما بوسوسه دعوت كردم ،\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nو استثناء منقطع است و يا متصل زيرا واداشتن ديگرى بكارى يك بار به زور است و يك بار بوسوسه و تشويق كه اين هم خود تسلطى است .\r\nو آيه دلالت دارد كه شيطان توانا نيست به غش دادن آدمى يا كج كردن اندامش يا ديوانه كردنش چنانچه عوام و اخباريها گويند ، وانگه گويد : نبايد مرا سرزنش كنيد بلكه خود را كه از دليل روشن و دانسته دست برداشتيد و بانجام وسوسه من پرداختيد در اين آيه دو پرسش است .\r\n1 - معتزله آن را دليل آوردند به چند چيز : يكم : اگر كفر و گناه از خدا بود بايد بگويد نه مرا سرزنش كنيد و نه خود را زيرا كفر مقدر از خدا بود و زور بود دوم ظاهر آيه دليل است بر اينكه شيطان نتواند آدمى را بغش اندازد و اندامش را كج كند و خردش را ببرد چنانچه عوام و قشريها گويند .\r\nسوم دلالت دارد كه سرزنش و كيفر كسى براى كار ديگرى روا نيست و كيفر فرزندان كفار براى كفر پدرشان سزاوار نيست و يكى از اصحاب جواب داده كه اين گفته از شيطان حكايت است و نميشود آن را دليل گرفت . طرف پاسخ داده كه اگر اين گفته او بيهوده و نادرست بود بايد خدا بيان كرده باشد و حكايت اين گفته بيهوده چه سودى داشت ، نبينى كه گفته او «  إِنَّ اللَّهَ وَعَدَكُمْ وَعْدَ الْحَقِّ وَ وَعَدْتُكُمْ فَأَخْلَفْتُكُمْ  » درست است و هم گفته او « و نيست مرا بر شما تسلطى » بدليل اينكه فرمود : « راستى تو را بر بنده‌هايم تسلطى نيست جز كسى كه پيروت باشد از گمراهان » 2 - اين آيه دلالت دارد كه شيطان اصلى همان نفس است زيرا شيطان بيان كرده كه جز وسوسه كارى نكند ، و اگر گرايش شهوت و خشم و وهم و خيال نباشد وسوسه اثرى ندارد و اين خود دليل است كه شيطان اصلى نفس است ، اگر كسى گويد حقيقت وسوسه چيست ؟ گوئيم هر كارى آدمى كند چهار مقدمه مرتب دارد :\r\nچون اندام آدمى كه طبعا درست و سالم باشند براى كردن و نكردن هر دو آماده‌اند و تا در دل گرايشى بكردن يا نكردن نيايد كارى نميشود و اين گرايش بايد به حد جزم و تصميم رسد ، و اين گرايش نياز به دانستن و اطمينان به سود يا زيان كار دارد و تا چنين دانستن ندارد گرايش بكردن و يا نكردن نتواند ، و خلاصه اينكه آدمى\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nچون چيزى را تصور كند يا آن را سازگار دريابد يا ناساز يا بى بىتفاوت و اگر سازگار دريابد بانجام آن گرايد و اگر ناساز به ترك آن تصميم گيرد و اگر بىهر دو باشد در او گرايش نباشد ، و پس از گرايش جزمى توانائى لازم است .\r\nپس گوئيم هر كار بايد از تركيب دو نيروى توانائى و گرايش باشد كه شيطان در آنها اثرى ندارد اعتقاد بخوب بودن يا بد بودن چيزى كه جز تصور ذات آنست لازم است و شيطان در آن اثرى ندارد چنانچه در گرايش بدانهم بىاثر است و شيطان در اين مقدمات همه هيچ اثر ندارد جز اينكه چيزى را به ياد آدمى آرد .\r\nمانند اينكه از چهره زنى غافل است و شيطان آن را بيادش آرد ، و بجز اين كار توانائى ندارد و همين است كه خدا از او حكايت كرده كه «  وَ ما كانَ لِي عَلَيْكُمْ مِنْ سُلْطانٍ إِلَّا أَنْ دَعَوْتُكُمْ فَاسْتَجَبْتُمْ لِي  » يعنى نبود از من جز خاطره اندازى و در مراتب ديگر اثر نداشتم و از من نبودند ، در اينجا دو پرسش ميماند :\r\n1 - چگونه شيطان ميتواند بدرون اندام آدمى در آيد و او را وسوسه كند و خاطره اندازى كند .\r\nو پاسخ اينكه مردم در باره فرشته و شيطان دو قول دارند .\r\nيكم : هر چه جز خدا در خرد از سه بخش بيرون نيست ، يا در مكان است ، يا حال در مكانى است و يا نه اين و نه آن ، و دليلى بر نشدن بخش سوم نيست بلكه دليل بر حتمش بسيار است و آن را ارواح خوانند كه اگر پاك و مقدس باشند فرشته‌اند و اگر بد و بدخواه و جسم دوست و تاريكى طلب ديوانند .\r\nبنا بر اين شيطان جسم نيست كه نياز بدرون رفتن بتن داشته باشد ، بلكه جوهريست روحانى بدكار و سرگرم بآزار و نفس آدمى همچنين است و دور نيست بر اين تقدير كه ارواح در جوهر نفس آدمى انواعى از وسوسه افكنند .\r\nو يكى از دانشمندان در اين باره احتمال دومى آورده و گفته : نفس ناطقه آدمى نوع مختلف دارد و هر دسته‌اى از آنها زير سرپرستى يك روح آسمانيند ، يك نوع نفوس آدمى خوش خلق و خوش‌كردار و شادمان و آسان كردارند و وابسته\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nبروح مخصوصى از ارواح آسمانيند ، و دسته ديگر تند و سخت دل ولى پاك و وابسته بروح آسمانى ديگرند ، اين ارواح آدمى چون يارند براى آن روح آسمانى و چون دست آورد و شاخه‌اى از اويند ، و آن روح آسمانى سرپرست و رهنماى آنها است و در حال بيدارى و خواب بدانها الهام كند .\r\nو قدماء اين روح آسمانى را طباع تام ميناميدند ، و بىترديد اين روح آسمانى كه مايه و سرچشمه است تيره‌هاى فزون و نتايج فراوان دارند كه همه از جنس روح آدميند و بهم شكلى و هم جنسى به يكديگر در كارها كمك دهند و اگر آنها پاك و خوب هستند فرشته‌اند و آن كمك الهام است ، و اگر بد و زشت كارند شياطينند و آن كمك وسوسه نام دارد .\r\nو يكى از دانشمندان احتمال سومى آورده و گفته : نفوس آدمى چون از تن جدا شوند هر صفتى كه از آن بدست آوردند نيرومند گردد ، و چون آدمى زنده روحى هم شكل آن داشته باشد ميان آنها پيوستى پديد شود و ياور جانى گردد كه در تن است و براى هم‌جنسى به دو كمك كند در كارها و اگر در كار نيكى و خوب باشد الهام است و اگر در كار بد وسوسه است .\r\nاينها وجوهى است متفرع بر اثبات جواهر قدسيه مجرد از جسم و مكان ، و قول بوجود ارواح پاك و ناپاك سخنى است مشهور .\r\nو بقول دوم كه بايد فرشته و پرى جسم باشند گوئيم نميشود جسم كثيف باشند و بايد گفت جسم لطيفند و خدا آنها را تركيب عجيبى آفريده كه با لطافت جدا شدن و پاره شدن و تباهى و نابودى ندارند ، و نفوذ جسم لطيف در ژرفاى جسم كثيف دور نباشد ، چنانچه روح آدمى جسم لطيف است و در ژرفناى تن نفوذ كرده .\r\nو چون اين معقول است چرا دور باشد كه اجسام لطيف ديگر در درون اين تن درآيند ، آيا نيست كه جرم آتش درون جرم زغال روان گردد و آب گل در جسم گل است و روغن كنجد در كنجد و همچنين در اينجا ، و روشن شد كه عقيده\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nبوجود پرى و ديونه خلاف خرد است و نه خلاف دليل و اصرار بر انكارش همانا در اثر نادانى و كم هوشى است .\r\nو چون امكان وجود شياطين بطور كلى روشن شد سزاوار است كه بگوئيم فرشته‌ها از نور آفريده‌اند و شياطين از دود و شراره چنانچه خدا فرموده « و جان را از اين پيش از آتش زلال آفريديم ، 27 - الحجر » و اين سخن نزد فلاسفه ديرين مشهور است و خردمند را نسزد كه آن را از صاحب شريعت ما صلوات اللَّه عليه نپذيرد پايان .\r\nبيضاوى در 1 : 634 - تفسيرش گفته :  « فَلا تَلُومُونِي »  سرزنش نكنيدم بوسوسه كردن شما چون كسى كه اعلام دشمنى كرده بدين چيزها سرزنش ندارد « و خود را سرزنش كنيد » كه دعوت مرا پذيرفتيد و در برابر دعوت من از پروردگارتان فرمان نبرديد ، من نتوانم بفرياد شما برسم از عذاب و شما نتوانيد بفرياد من برسيد من به بت‌پرستى شما كافرم و از آن بيزارم امروزه . . .\r\nو در قول خدا «  وَ حَفِظْناها مِنْ كُلِّ شَيْطانٍ رَجِيمٍ  » گفته : يعنى نتوانند بدان برايند و اهل آن را وسوسه كنند و اثرى در كار آنها داشته باشند و بر حالشان آگاه شوند جز آنكه خبر دزدى كنند و از آسمانيها بمناسبت هم گوهرى خبرى بربايند يا از اوضاع و حركات كواكب چيزى بفهمند ، و از ابن عباس است كه از آسمانها ممنوع نبودند و چون عيسى زاد از سه آسمان محجوب شدند ، و چون محمّد صلّى اللَّه عليه و آله زاد از همه آسمانها بوسيله شهاب ممنوع شدند ، و وجود شهاب پيش از زايش در آن زيانى ندارد زيرا بسا اسباب ديگر دارد .\r\nو گفتند مقصود اينست كه ولى هر كه استراق سمع كند بدنبال او است شهابى روشن براى هر بينا .\r\nشهاب شعله فروزان آتش است و به اختر و نيزه هم گويند كه درخشش دارند 1 : 645 - 646 - و رازى - 19 182 - تفسيرش در  « إِلَّا إِبْلِيسَ »  گفته : اتفاق دارند كه ابليس\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nفرمان سجده كردن داشت بر آدم و اختلاف دارند كه فرشته بود يا نه ؟ و ظاهر آنست كه خدا تعالى بىواسطه با ابليس گفتگو كرده و هم ابليس با خدا و چگونه شده است كه ابليس سر و سرور كفر با خدا هم سخن شود كه اعظم و اشرف درجات است و شايد پاسخش اين باشد كه هم سخنى با خدا اعظم مناصب است هر گاه با ارجمندى و احترام باشد نه بر سبيل اهانت و خوار كردن .\r\n « فَاخْرُجْ مِنْها »  بيضاوى 1 : 648 - تفسيرش گفته : يعنى بيرون رو از آسمان يا بهشت يا از گروه فرشته‌ها كه تو رانده شدى از نيكى و ارجمندى و سزاوار سنگباران يا شهاب سوزانى و در اين تهديد پاسخ شبهه او هست ، و اين لعن بر تو باد تا روز جزا كه بپايان رسد چون مناسب دوران تكليف است نه دوران جزاء و گفتند : در رستاخيز جارچى لعنتى بر ستمكاران كند كه اين لعن در برابر آن فراموش گردد .\r\nگفتند اين اندازه از نظر مردم تعبير شده كه دور تر از آن تصور نكنند ، گفتند در آن روز عذابى كشد كه لعن را فراموش كند و بىاثر شود و گفت پروردگارا مرا مهلت بده تا روزى كه مبعوث شوند خواست فرصت اغواء يابد و رهائى از مرگ زيرا پس از رستاخيز مرگ نيست و در نخست اجابت شد و در دومى نه ، فرمود تو ميمانى تا روز وقت معلوم كه نامبرده است براى مرگ تو نزد خدا يا براى انقراض بشر سراسر كه نفخه نخست صور است نزد جمهور و بسا مقصود از هر سه همان روز قيامت باشد و اختلاف تعبير باختلاف اعتبار است ، روز جزاء است براى آنچه گذشت ، روز بعث است كه تكليف برافتد و گمراهى نباشد ، و روز معلوم است كه از اين دو جمله دانسته شده ، و از آن برنيايد كه نميرد زيرا بسا در آغاز روز بعث بميرد ، و مردم در ميان آن مبعوث شوند .\r\n«  قالَ رَبِّ بِما أَغْوَيْتَنِي  » يعنى سوگند باغوايت كه آرايش دهم براشان هر آنچه در زمين است و آنها را بهر گناهى كشانم كه دنيا آماده براى فريب است كه فرموده « او جاودانى خواست در زمين - 175 - الاعراف »\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nو گفتند : يعنى براى اينكه اغوايم كردى چنين كنم ، و معتزله اغواء به غى تاويل كنند يا بسبب سازى براى آن چون فرمان به سجده بر آدم و يا گويند منظور گمراه كردن او است از بهشت .\r\nرازى در 19 - 190 تفسيرش - گفته : اصحاب ما به اين آيه دليل آوردند كه خدا تعالى بسا كافر را خواهد و او را از دين گمراه كند و از حق بگرداند به چند وجه .\r\nيكم : ابليس مهلت خواست كه تا روز رستاخيز بماند با اينكه صريح گفت براى اين ميخواهد بماند كه آدميزاد را اغوا كند ، و خدا به او آرى گفت و مهلت داد ، و اگر خدا در اين دنيا صلاح مكلفان را ميخواست او را در اين مدت دراز مهلت نميداد و بر گمراه كردن آدمى قدرت نميداد .\r\n2 - بزرگان پيغمبران و اولياء كوشا و در تلاشند براى ارشاد آدميان بدين حق و ابليس و خاندان و پيروانش در كوشش و تلاش براى گمراه كردن ، و اگر مراد خدا ارشاد و هدايت بود بايد مرشدان به حق را بجا نهد و گمراهان را هلاك كند ، و چون چنين نكرده ميدانيم گمراهى و كفر ميخواهد سپس گفته : در رد اشكال يكم معتزله دو راه آوردند يكم : از جبائى است كه گفت خدا تعالى براى آن بابليس اين مدت دراز مهلت داد كه ميدانست احوال مردم بر اثر وسوسه او در كفر و ايمان تفاوت نميكند ، و ابليس هم كه نباشد كافر و گنهكار بىكم و كاست هستند ، و چون چنين است او را مهلت داده .\r\nدوم : ابى هاشم گفته دور نيست كه گويند وسوسه ابليس علت گمراهى نيست و موجب گناه نباشد تنها اثرى كه دارد اينست كه دورى از گناه و كفر را دشوار كند و اگر نبود آسانتر بود و اين خلاف كار حكيم نيست چنانچه دشوارى و شهوت آورد و كار مكلف را سخت كند ، و اين دو پاسخ از اعتراض دوم هستند .\r\n«  هذا صِراطٌ عَلَيَّ مُسْتَقِيمٌ  » چند تفسير دارد يكم ، اخلاص راه بسوى منست\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nو راست است و مايه ارجمندى نزد من است .\r\nدوّم : يعنى اخلاص راه بندگى است و بندگى راه راست بدرگاه من ، يكى گفته چون ابليس گفت آدميزاده را گمراه كنم جز آنكه نگهش دارد بتوفيق خود و اين متضمن واگذارى كار است به خدا تعالى و خواست او خدا ، فرمود : اين راه راستى است بسوى من .\r\n«  إِنَّ عِبادِي لَيْسَ لَكَ عَلَيْهِمْ سُلْطانٌ  » براى بيان اينست كه چون ابليس گفت زمين را براى بنده‌هاى غير مخلص تو آرايش دهم گويا بر غير مخلصين تسلطى دارد و خدا بيان كرد كه به هيچ كس تسلط ندارد بلكه هر كه پيرو او گردد به اختيار خود كرده نه بتسلط ابليس و ابليس در اين باره دروغزنست كه تسلطى دارد چنانچه در آيه ديگر از او حكايت كرد « مرا بر شما تسلطى نبود » و خدا فرمود : « و نيست برايش تسلطى بر آنان كه گرويدند و بپروردگار خود توكل كنند ، 99 - همانا تسلطش بر كسانيست كه بدنبالش روند و كسانى كه به دو مشركند 100 - النحل » جبائى گفته : اين آيه دليل است بر بطلان گفته آنكه پندارد شيطان و پرى مىتوانند مردم را بغش اندازند يا ديوانه كنند ، چنانچه عوام گويند و بسا آن را بجادوگران بندند و اين آيه صريح بر خلاف آنست .\r\nدر تفسير آيه قول ديگريست و آن اينست كه چون ابليس گفت : جز بنده‌هاى مخلصت را ، و اعتراف كرد كه نميتواند آنها را گمراه كند ، خدا او را تصديق كرد و فرمود : البته كه بر بنده‌هايم تسلط ندارى و از اين رو كلبى گفته :\r\nآنان كه در اين آيه ذكر شدند هم آنهايند كه ابليس استثناء كرده و بنا بر قول يكم «  إِلَّا مَنِ اتَّبَعَكَ  » استثناء است يعنى بر آن بنده‌ها كه پيرو تواند تسلط يا بى بامر و نهى و بر قول دوم الا بمعنى لكن است .\r\n«  وَ إِنَّ جَهَنَّمَ لَمَوْعِدُهُمْ أَجْمَعِينَ  » ابن عباس گفته : مقصودش ابليس و همراهان و كسانيند كه از او پيروى كنند «  فَزَيَّنَ لَهُمُ الشَّيْطانُ أَعْمالَهُمْ  » معتزله گفتند اين آيه\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nدليل فساد عقيده جبريانست از چند راه « 1 » «  فَهُوَ وَلِيُّهُمُ الْيَوْمَ  » دو احتمال دارد 1 - يعنى شيطان سرپرست كفار مكه است و آنان را گمراه كند و مانند كافران امم ديگر از تو باز دارد .\r\n2 - يعنى او است سرپرست آنان كه بآرايش او فريفته شدند ، در امروز كه روز رستاخيز است ياور و يارى ديگر ندارند .\r\n«  فَإِذا قَرَأْتَ الْقُرْآنَ فَاسْتَعِذْ  » جمعى از صحابه و تابعين استعاذه را پس از قرائت دانند و بيشتر آن را پيش از قرائت و مقصود اينست كه چون خواهى قرآن بخوانى به خدا پناه بر از شيطان كه گفتند خود ابليس است و بهتر اينست كه جنس شيطانست چون همه را در وسوسه دستى است ، و چون فرمان پناه خواستن بدل اندازد كه شيطان را نيروى تصرف در تن مردم است خدا شرح داد كه جز بر وسوسه توانا نيست و فرمود : « نيست برايش تسلطى بر آنان كه گرويدند و بپروردگارشان توكل دارند » و از اين برآيد كه استعاذه در صورت نگرانى از ناتوانى در برابر شيطانست .\r\n« بودند برادران شيطانها » مقصود از برادرى همانندى بدانها است در اين كار بد چون عرب همراه هر چيزى را برادر او خواند و گويد : اخوالكرم و الجود و اخو الشعر چون مواظب بر اين كارها باشد ، و گفتند : يعنى همگنان آنهايند\r\n\r\n\r\n","description":"","footnote":"\r\n( 1 ) . 20 : 61 تفسير رازى گفته : 1 - اگر خدا كار آفرين آنها است آرايش شيطان سودى ندارد 2 - اين آرايش چون آفرينش خداست نبايد شيطان را بدان نكوهش كرد 3 - آرايش براى واداشتن آدمى است به كار بد و چون بعقيده آنها خدا كار آفرين است تحقق آن ضروريست و آرايش بىاثر است 4 - بايد آفريننده كار آنها وليشان باشد نه كسى كه تنها به كار دعوت مىكند 5 - خدا آرايش را كار شيطان دانسته و اگر خودش آفريننده كار باشد دروغ بر خدا بايست گردد ( از پاورقى ص 173 )\r\n","page_name":" 134 ","page_number":134},
  {"content":"\r\n\r\n«  وَ كانَ الشَّيْطانُ لِرَبِّهِ كَفُوراً  » ناسپاسى شيطان براى خدا اينست كه بگناه و افساد و گمراه كردن مردم ميپردازد و هر كه هم خدا به او مالى يا جاهى داده و آن را در جز كارهاى خداپسند به كار برد ناسپاسى نعمت خدا كرده و با شيطان همكار است و ناسپاس بپروردگار است .\r\n«  إِنَّ الشَّيْطانَ يَنْزَغُ بَيْنَهُمْ  » يعنى ميان آنان فتنه مىكند چون دشمن آشكار آدمى است .\r\nبيضاوى در قول خدا «  لِمَنْ خَلَقْتَ طِيناً  » گفته : يعنى او را از گل آفريدى يا اينكه مايه هستى او گل است و اشاره است به علت ترك سجده «  قالَ أَ رَأَيْتَكَ هذَا الَّذِي كَرَّمْتَ عَلَيَّ  » به من خبر بده اين كيست كه به من ارجمندش داشتى و سوگند ميخورم كه اگرم تا رستاخيز به پس‌اندازى همه نژادش را لگام زنم و از بن بكنم جز اندكى و دانست كه اين كار برايش آسانست از گفتار فرشته‌ها كه « آيا در زمين نهى كسى كه تباهى در آن انگيزد » و تقرير خدا و هم از اينكه آدمى دچار وهم و شهوت و خشم است « فرمودش برو » گم شو و هر كارى خواهى بكن « هر كه پيرو تو شد سزايش دوزخ است سزاى فراوانى ، بران آنها را بآوازت براى گناه و بسرود و لهو و بازى . و فرمان به منظور تهديد است و فراهم ساز بر آنها خيل و رجل خود را .\r\nدر تفسير خيل و رجل اختلاف است ، از ابن عباس است كه هر سواره و پياده‌اى كه در گناه است خيل ابليس است و سپاه او ، و هر سوار و پياده در گناه خدا را شامل است ، پس خيل و رجل او هر كس است كه همكار او است در واداشتن بگناه ، و بسا شيطان را سپاهى است از شياطين كه برخى سوارند و برخى سوارند و برخى پياده يا مقصود ضرب المثل است و اين بهتر است .\r\n«  وَ شارِكْهُمْ فِي الْأَمْوالِ  » شركت شيطان در اموال هر تصرف زشتى است در مال از دريافت ناحق و پرداخت بناحق و ربا و غصب و دزدى و معامله‌هاى فاسد قاضى چنين\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nگفته قتاده گفته : بحيره و سائبه است و عكرمه گفته : گوش شكافتن چهارپايانست گفتند : اينست كه از مال خود بهره‌اى براى جز خدا نهند چنانچه خدا فرمود : « پس گفتند : اين براى خداست بپندار آنها و اين براى شريكان ما » و بهتر سخن قاضى است و شركت در فرزند را گفتند : دعوت بزنا است يا اينكه نام فرزند را عبد اللات و عبد العزى نهند يا فرزندان خود را بكيش باطل كشند يا آنها را بكشند و زنده بگور كنند ، يا وادارند شعرهاى هجو و دشنام حفظ كنند يا آنها را بكشت و كشتار و پيشه‌هاى بد و پست وادارند ، و بطور كلى هر پرورشى از فرزند كه او را به كار زشت كشاند در آن داخل است .\r\n«  وَ عِدْهُمْ  » بدان كه مقصود شيطان تشويق بعقيده و كار باطل و نفرت دادن از عقيده و كار درست است ، و تشويق منوط بنمودن بىزيانى و بودن سود كلانست و نفرت آوردن به نمودن بىسودى و بودن زيان بزرگ در چيزيست بنا بر اين گوئيم چون شيطان بگناه خواند ناچار بايد آن را بىزيان جلوه دهد و آن نشود مگر اينكه گويد : نه معاديست ، نه بهشتى ، نه دوزخى ، نه زندگى پس از زندگى در اين جهان ، و از اين قرار در گناه زيانى نيست .\r\nو از آن پس وانمود كند كه اين كار لذت و شادى فراوان دارد و چون زندگى همين چند روزه در اين جهانست از دست دادن كامجوئى و خوشى زيانى فراوان است و راه نفرت بار كردن عبادت به دو چيز است .\r\n1 - اينكه بهشت و دوزخ و ثواب و كيفرى وجود ندارد .\r\n2 - اين عبادتها نه براى عابد سود دارند و نه براى معبود و كارى بيهوده و عبث محض باشند و چون از آن پرداخت گويد : مايه رنج و محنتند و اين خود بزرگترين زيانست ، اينها كليات اشتباهكارى شيطانست و جمله « وعدهم » شامل همه آنها است .\r\nمفسران گفتند : نويدش اينست كه بهشت و دوزخى نيست ، يا پس انداختن توبه . يا شفاعت بتها ، يا نژادها يا برگزيدن نقد به نسيه ، و اينها بسيارند و همه در\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nضابطه‌اى كه گفتيم واردند « و نويد ندهدشان شيطان جز بفريب » زيرا دعوت او بيكى از سه چيز است : شهوترانى ، خشم و انتقام‌ستانى ، و جاه‌طلبى ، و اينها نه خداشناسى آرند و نه خدمتى بدرگاه او باشند و نكوهش فراوان دارند .\r\n1 - اينها در واقع لذت نيستند و همان جدا شدن از دردند .\r\n2 - اگر هم لذت باشند پستند و همكارى با سگها و كرمها و چسنه‌ها .\r\n3 - زود گذر و نابودشونده .\r\n4 - بدست آمدن آنها رنجهاى فراوان و سختيهاى جان‌ستان دارد .\r\n5 - كامجوئى فرج و شكم همراه رطوبتهاى گند آورند .\r\n6 - بر جا نمانند ، مرگ ، پيرى ، ندارى ، افسوس از دست رفتن ، بيم از مرگ جلوگير آنهايند و اين مطالب گرچه به ظاهر لذت دارند ولى دچار اين آفاتند و مخافات بزرگ و تشويق بدانها فريب است .\r\n«  إِنَّ عِبادِي  » يعنى همه بندگانم يا خصوص اهل فضل و ايمان چنانچه گذشت «  وَ كَفى بِرَبِّكَ وَكِيلًا  » چون توانائى شيطان مايه نگرانى انسانست خدا او را به خود وابسته و دلدارى داده كه از او نگهدارى مىكند و كيد شيطان را دفع مينمايد ، و دلالت دارد كه معصوم كسى است كه خدا او را نگهدارد ، و آدمى خودش نتواند از مواقع گمراهى كنار باشد ( 21 : 5 - 9 تفسير رازى ) در « انه  كانَ مِنَ الْجِنِّ »  گفته مردم را در اين مسأله چند قول است :\r\n1 - شيطان از فرشته‌ها بود و جن هم بود ، چون يك تيره فرشته‌ها را جن نامند كه خدا فرموده « و ساختند ميان او و جن نژاد : 185 - الصافات » و هم فرموده « و ساختند براى خدا شريكانى از جن ، 100 - الانعام » بعلاوه پرى را جن گويند چون نهان از ديده است و فرشته‌ها همچنين باشند و در جن داخلند و وجه سوم اينكه شيطان دربان بهشت بوده و او را جنى گفتند يعنى وابسته به جنت مانند كوفى و بصرى .\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nو از سعيد بن جبير است كه از رسته‌اى فرشته بود كه در بهشت كارگر بودند و زيور بهشتيان را ميساختند از وقتى آفريده شدند ، قاضى در تفسيرش آن را از هشام از ابن جبير روايت كرده .\r\n2 - از جنس پريان بود و ديوان كه از آتش آفريده شدند و پدر آنها بود .\r\n3 - فرشته بود ولى مسخ شد و دگرگون گرديد ، بيضاوى گفته : براى اينكه جن بوده از فرمان سجده تمرد كرده و بيرون رفته ، و دلالت دارد كه فرشته هرگز گناه نكند و ابليس كه جن بود نافرمان شد «  أَ فَتَتَّخِذُونَهُ وَ ذُرِّيَّتَهُ أَوْلِياءَ  » با اين حال شما او را و نژاد و يارانش را در برابر خدا دوست خود ميگيريد « چه بد عوضى دارند ستمكاران » كه شيطان را با خدا عوض كنند ، با اينكه « من آنها را گواه آفرينش آسمانها و زمين نساختم » و نه آفرينش يك دگر آنها و نبايد بدانها اعتماد كرد كه فرمود «  وَ ما كُنْتُ مُتَّخِذَ الْمُضِلِّينَ عَضُداً  » يعنى آنها را ياور خود نساختم تا مشركان بدنبال آنها روند و از آنها كمك گيرند و شريك پرستش خداشان نمايند .\r\nو گفتند مقصود اينست كه مشركان گواه خلق آسمانها و زمين نبودند تا دانش مخصوصى داشته باشند و سرمشق ديگران گردند در ايمان چنانچه پندارند ، و بطمع كمك آنها بدين توجه بگفته آنها نشود و من ستمكاران را پشت و پناه خود نسازم ( 2 : 17 تفسير بيضاوى ) .\r\nو در « و ما انسانيه » گفته : يعنى شيطان آن را از يادم برد و اين عذر خواهى است از فراموشكاريش و شايد چون غرق بصيرت و مجذوب همه جانبه به پيشگاه خدا شد از يادش رفت و براى شكسته نفسى آن را بشيطان وابسته ، يا اينكه چون نيروى هر دو را نگاه نداشته و پرداختن بيكى او را از ديگرى واداشته اين خود كاستى است پايان 2 : 20 تفسير بيضاوى .\r\n« شيطان را نپرست » يعنى در پرستش معبودان باطل از او فرمان مبر ، سپس علت آورد كه او نافرمان خدا است و فرمانبر نافرمانست ( نگرانم كه\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nولى شيطان باشى » يعنى همدوش او شوى در لعن و عذاب يا در روش او بمانى كه سخت‌تر است از عذاب چنانچه رضوان اللَّه بالاتر است از ثواب .\r\n« و شياطين را البته حاضر كنيم » روايت است كه كفار با همگنان خود از ديوان محشور شوند كه آنها را گمراه كردند و با هم بيك زنجير بسته‌اند .\r\n«  أَنَّا أَرْسَلْنَا الشَّياطِينَ عَلَى الْكافِرِينَ  » طبرسى گفته - 6 : 530 - مجمع - يعنى آنها را وانهاديم كه وسوسه كنند و گمراه سازند و به زور جلو آنها را نگرفتيم ، و اين را بر سبيل مجاز ارسال خوانده است ، و گفتند : يعنى شياطين را بر آنها مسلط كرديم و اين هم همان معنا را دارد « تا آنها را برانند راندنى » از طاعت بسوى گناه يا مقصود اينست كه آنها را ببدكارى وادارند تا بدوزخشان كشانند از ابن جبير است .\r\n«  وَ مِنَ الشَّياطِينِ مَنْ يَغُوصُونَ لَهُ  » رازى گفته : يعنى در دريا غوص ميكردند و برايش جواهر درمىآوردند و از آن به كارهاى زبون كشانده ميشدند چون ساختن شهرها و كاخها و اختراع صنايع شگفت‌آور كه فرمود : « ميساختند برايش هر چه ميخواست از محاريب و تماثيل » و صنعتها كه پديد كردند مانند حمام ساختن و نوره كشيدن و آسيا ، و شيشه‌سازى و صابون‌سازى ، و ظاهرش اينست كه همه مسخر او بودند و روايت است كه خدا كفار آنها را مسخر او كرد نه مؤمنانشان را به دو وجه .\r\n1 - تعبير از آنها بشياطين ديوان كه بمؤمنان نگويند 2 - اينكه فرموده ما نگهبان آنهائيم زيرا مؤمنى كه بكارى گماشته شود نياز بنگهبان ندارد تا فساد نكند ، و اين تنها در كافر است .\r\nو در «  كُنَّا لَهُمْ حافِظِينَ  » چند وجه گفتند :\r\n1 - خدا گروهى از فرشته‌ها يا از مؤمنان پريان بدانها گماشته بود تا آنها را پاسبانى كنند .\r\n2 - دل آنها را مسخر او كرد كه فرمان بردن او را دوست داشتند و از نافرمانى\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nاو بيم داشتند .\r\n3 - ابن عباس گفته : مقصود اينست كه بر آنها مسلط بود و هر كار با آنها ميخواست ميكرد .\r\nاگر گويند از چه آنها را نگهدارى ميكردند ؟ گوئيم در آن سه وجه است .\r\n1 - از گريز و ترك كار 2 - از يورش بر كسى در زمان او 3 - از اينكه در كار خود خرابكارى كنند ، چون شيوه‌شان اين بود كه روز ميساختند و شب ويران ميكردند .\r\nجبائى از خود پرسيده ، چگونه با تن نازك ميتوانستند كارهاى سنگين كنند با اينكه تنها وسوسه از آنها ساخته بود ؟ پاسخ داده كه خداى سبحانه آنها را نيرومند كرد و بزرگ نمود تا معجزه سليمان باشند ، و چون سليمان درگذشت آنها را بآفرينش نخست خود برگردانيد ، زيرا اگر به همان آفرينش مانده بودند مايه شبهه مردم ميشدند و اگر كسى بدروغ دعوى نبوت ميكرد كار آنها را معجزه خود مىآورد مانند معجزه‌هاى انبياء و از اين رو خدا آنها را بآفرينش نخست برگرداند .\r\nو بدان كه اين سخن بىمايه است به چند وجه يكم : چرا گفتى : جن از اجسام است ، و چرا پديده‌اى نباشد بىمكان و نه جادار در آنچه مكان دارد بلكه مجرد باشد و جن هم از آن جنس باشد .\r\nاگر گوئى اگر موجود امكانى ، مجرد از ماده و مدت باشد شريك و مانند خدا گردد و آن نشدنى است .\r\nگويم : اين اعتراض سست است زيرا شركت در لوازم سلبى است و آن مايه همانندى نيست ، پذيريم كه جن جسم است ولى چرا جسم لطيف نتواند كارهاى دشوار كند ؟ و پايه سخنش اينست كه بنيه شرط كار دشوار است و دليلى در دست ندارد جز استقراء سستى بپذيريم كه بايد جسم كثيف شود ولى چرا گوئى پس از\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nدرگذشت سليمان بايد بآفرينش نخست برگردد ، اينكه گفته مايه اشتباه شود گوئيم اشتباه لازم نيايد زيرا مدعى نبوت اگر آن را معجزه خود خواند كسى كه دعوت شده ميتواند به او بگويد نيروى جسم تو معجزه پيغمبر پيشين بوده ، و با اين احتمال مدعى نبوت نتواند آن را دليل خود سازد - تفسير رازى 22 : 201 - 203 - بيضاوى - 2 : 95 تفسيرش - گفته : در «  وَ يَتَّبِعُ كُلَّ شَيْطانٍ مَرِيدٍ  » يعنى در مجادله يا در همه حالات پيرو شيطانست كه تنها آماده فساد كردنست و او را بايست است كه هر كه دنبالش رود گمراهش كند و به عذاب سوزانش كشد براى كردار بدى كه بدان وادارش كند .\r\nو در قول خدا «  فِي أُمْنِيَّتِهِ  » گفته : يعنى در دلخواه آنچه مايه سرگرمى او به دنيا است فرمود صلّى اللَّه عليه و آله : و راستش بر دلم پرده كشند و هر روز 70 بار آمرزش خواهم « 1 » « و خدا آنچه را شيطان افكند از بن بكند » و ببرد به نيروى عصمتى كه به او داده « و آيات خود را پايدار كند » كه رهنمونند براى كوشش در كار آخرت « و خدا دانا است » باحوال مردم « و حكيم است » در آنچه با آنها كند « تا آنچه را شيطان افكند آزمايش سازد براى آنها كه دلشان بيمار است » بوسيله شك و نفاق « و سخت دلان » بت‌پرست .\r\nگويم : گفتگوها در باره نزول آيه در مجلد ششم گذشت «  مِنْ هَمَزاتِ الشَّياطِينِ  » يعنى از وسوسه‌هاى آنها و از اينكه گرد مرا بگيرند .\r\n « فَكُبْكِبُوا فِيها »  پيوسته بسر درآيند « در دوزخ بهمراه گمراه‌كننده‌ها » از\r\n\r\n\r\n","description":"","footnote":"\r\n( 1 ) در نهايه است كه در حديث آمده « انه ليغان على قلبى - الخ - غين ابر است ، و گفتند : درختى است بهم پيچيده ، يعنى سهوى كه لازمه بشرى است مرا فراگيرد زيرا دلش پيوسته با خدا بوده و اگر توجه بكارى از دنيا ميكرده آب را تقصير ميشمرده و آمرزش ميخواسته . ( از ص 183 پاورقى )\r\n","page_name":" 141 ","page_number":141},
  {"content":"\r\n\r\nپرستش شده و پرستنده تا بتك دوزخ رسند با همه سپاهيان ابليس ، « شياطين به او فرود نيامدند » چنانچه بت پرستان پندارند كه قرآن مانند گفتار كاهنانست و شايان آنها نبود كه فرو شوند و نميتوانند زيرا آنها از گوش گرفتن سخن فرشته‌ها بر كنار شدند ، گفتند چون مشروط بوده بهمگنانى در اوصاف ذاتيه و پذيرش فيض از خداوند و شياطين ظلمانى و شرير بودند ( 1 : 189 ) تفسير بيضاوى كه گويد نقش صور ملكوتى در نفوس پليد و بد در نگيرد ، و قرآن با آنچه دارد ممكن نيست جز از فرشته باشد كه حقائق و غيب دانند و رسانند از پاورقى ص 184 ) و چون خدا بيان كرد كه قرآن دست‌آور شياطين نيست توضيح داد كه بر كه آيند و چه آرند و فرمود : آيا بشما آگهى دهم كه بر كه فرود آيند بر هر پردروغ و پرگناه ، گوش گيرند و بيشتر دروغگويانند كه به گمان و نشانه و خيال چيزها بدان چه شنيدند بيفزايند كه دروغ است در كافى 1 - 253 ، اصول در خبرى طولانى از امام باقر عليه السّلام كه شبانه روزى نگذرد جز اينكه همه پريان و ديوان پيشوايان گمراهى را ديدار كنند ، و بشمار آنها فرشته ائمه حق را ديدار كنند .\r\nو چون شب قدر شود و همه فرشته‌ها به صاحب الامر فرود آيند ، خدا بشمار آنها از ديوان فراهم سازد تا سرور گمراهى را ديدار كنند ، و دروغ و ناروا به دو القاء كنند و شايد بامدادش گويد : چنين و چنان در خواب ديدم و اگر در باره آن از ولى امر پرسد به او گويد شيطانى ديدى كه به تو چنين و چنان گزارش داده تا همه را برايش شرح دهد و گمراهى او را برايش بيان كند .\r\n« و البته ابليس گمان خود را در باره آنها درست در آورد » كه گفت : آنها را گمراه كنم و از راه بگردانم جز اندكى مؤمنان كه بدنبالش نرفتند يا همان مؤمنان مخلص كه نسبت بكفار اندكند . . .\r\nو در كافى ( 245 - روضه در حديثى طولانى ) كه تاويل اين آيه اينست كه چون رسول خدا صلّى اللَّه عليه و آله درگذشت و گمان از ابليس بود كه گفته بودند :\r\nبرسول خدا صلّى اللَّه عليه و آله و سلم « كه بدلخواه سخن ميگويد و از پيش خود » و اين گمان ابليس بود\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nكه او را تصديق كردند .\r\nو در تفسير على بن ابراهيم - 538 - از امام صادق عليه السّلام كه چون خدا پيغمبرش را فرمود : امير المؤمنين عليه السّلام را امام مردم سازد به اين فرمان كه « ايا رسول برسان آنچه را از پروردگارت به تو فرود آمده در باره على در غدير خمّ ، فرمود : هر كه را من مولا هستم على مولا است ، و ابليسان در بر بزرگتر ابليس آمدند و خاك بر سر كردند ، ابليس گفت : شما را چه شده ؟ گفتند اين مرد امروز بست آنچه را تا روز قيامت چيزى نگشايد ، ابليس گفت : نه هرگز ، آنان كه گرد اويند به من وعده‌اى دادند كه هرگز خلف نكنند و خدا عزّ و جلّ بر رسولش اين آيه را فرستاد «  وَ لَقَدْ صَدَّقَ عَلَيْهِمْ إِبْلِيسُ ظَنَّهُ  - الآية - « راستى شيطان دشمن شما است » از ديرين « او را دشمن داريد » در هر چيز خود و در هر حال از او حذر كنيد . . .\r\n« آيا من بشما سفارش نكردم اى بنى آدم كه شيطان را نپرستيد » اين را در روز رستاخيز در سرزنش آدميان فرمايد و براى اتمام حجت و سفارشش دلائل عقل و شرع است كه فرمان بپرستش خدا دادند و دورى از پرستش جز او و پرستش شيطان فرمان بردن از او است « كه او دشمن روشن شما است » و نبايد فرمانش را ببريد تا حد پرستش « و بايد مرا بپرستيد ، كه اينست راه راست » كه بدان سفارش شده « و البته او گمراه كرد از شما خلق بسيارى را » با اينكه آشكارا دشمن شما بود و نبايد بدنبال او رفت .\r\n«  وَ حِفْظاً مِنْ كُلِّ شَيْطانٍ مارِدٍ  » بيضاوى گفته : يعنى آفريديم اختران را تا زيور آسمان باشند و نگهدار آن از هر شيطان نافرمان با پرتاب شهاب سوزان 2 :\r\n320 تفسير بيضاوى و رازى - 26 : 120 تفسيرش - گفته : ابن عباس گفته : اراده كرده نگهدارى آسمان را بوسيله اختران از هر شيطان نافرمان بر خدا مفسران گفتند : ديوان به آسمان بالا ميشدند تا نزديك بدان و بسا سخن فرشته‌ها ميشنيدند و ميدانستند چه\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nخواهد شد ، و بناتوانان خود گزارش ميدادند و به آنها وانمود ميكردند كه غيب ميدانند و خدا بدين شهابها آنها را از نزديك شدن به آسمان باز داشت چون آنان را بدان ميزد و ميسوزانيد .\r\nو در اينجا چند پرسش است .\r\n1 - اين شهابها همان اخترانند كه خدا بدانها آسمان را زيور كرده يا نه ؟\r\nنخست باطل است زيرا اين شهابها نابود شوند و اگر همان اختران حقيقى بودند بايد پيوسته اختران آسمان بكاهند و معلوم است كه چنين نيست و اگر آنها را بشياطين پرت كنند ديگر زيور آسمان نباشند و اين خود تناقضى است در هدف آنها و بخش دوم كه گوئيم جز اختران آسمانند نيز مشكل است چون خدا در سوره تبارك فرموده « و البته زيور كرديم آسمان دنيا را بچراغها و ساختيم آنها را راندن شيطانها - يعنى همان چراغها را » و پاسخ اينست كه شهب جز اختران فروزان پابرجايند ، و اينكه فرمود « و لقد زينا - تا آخر ، گوئيم هر نور بخشى در فضاى بالاى چراغ اهل زمين است جز اينكه برخى هميشه باشند و دگرگون نشوند و برخى چنين نباشند و آنها همين شهابهايند كه خدا پديد كرده و راندن ديوان ساخته .\r\n2 - چگونه رواست كه ديوان به آسمان روند با اينكه بتجربه ميدانند شهاب آنها را ميسوزاند و البته به مقصود خود نرسند و آيا مىشود خردمندى چنين كند چه رسد بديوان كه نيرنگ و هوش بيشتر دارند و پاسخ اينست كه تير شهاب جاى مشخصى ندارد و گر نه بدان نميرفتند و چون از رفتن به جاهاى فرشته‌ها ممنوعند و جاى آنها مختلف است و بسا به جائى رسند كه تير خورند و بسا نه چون بفرشته نرسند و تير نخورند و چون گاهى دچار خطرند رواست كه بروند در آنجا كه گمان برند شهابى نيست چنانچه دريانوردان به گمان سلامت در آن روند و بسا هم دچار طوفان گردند .\r\nاين را جبائى در تفسيرش گفته و بسا معترض گويد : چون بالا روند اگر بجاى\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nفرشته رسند سوخته شوند و گر نرسند به مقصود نرسند و بدنبال اين تجربه بايد از اين كار دست كشند .\r\nو جواب بهتر اينست كه اين واقعه تير شهاب كم اتفاق افتد و بسا ميان پريان مشهور و معلوم نباشد .\r\n3 - تواريخ متواتره دلالت دارند كه تير شهاب پيش از بعثت پيغمبر صلّى اللَّه عليه و آله هم بوده و از اين رو حكماء پيش از آن در باره آن و سبب پيدايش آن سخن گفتند .\r\nقاضى جواب داده كه اين حالت پيش از زمان پيغمبر كمتر بوده و در زمان او بيشتر شده و معجزه او گرديده .\r\nمن گويم : بسا در پاسخ پرسش يكم گفته شود كه اگر مقصود از چراغها همان اخترانند نپذيريم كه شماره‌شان كم نشود زيرا همه اختران شمار نشوند بويژه اگر كهكشان هم تركيبى از اختران خرد باشد و بعلاوه رواست خدا بجاى اخترى كه پرت شده و سوخته اختر ديگرى آفريند و كم بودى نشود و سوم اينكه از اختر شعله‌اى بر آيد و شياطين را بسوزد و خودش بجا ماند چنانچه از آتش شعله زبانه كشد و خود بر جا باشد و شهاب در اصل همان زبانه آتش است كه خدا فرموده « بياورم براتان شعله‌اى از آتش ، 8 - النمل » و پرسش دوم را شيخ در تبيان پاسخ داده كه بسا روا دارند از جايى بالا روند كه بفرشته برنخورند كه تيرشان زند ، يا باور ندارند چنين چيزى هست ، و در پاسخ گفتند قضا و قدر است و بوقت قضا و قدر ، همه زيركان كور گردند و كر ، و چون خدا براى جنى مقدر كرده بسوزد او را خود به خود براى اقدام به هلاكت برانگيزد و بسا از شوق بدين كار دچار غفلت شود « 1 »\r\n\r\n\r\n","description":"","footnote":"\r\n( 1 ) و بايد گفت آنكه تير خورد و سوخت ، مفقود الاثر شده و خبرى به ديگران نداده تا آن را بدانند و بدنبال آن نروند و بايد گفت : آن را كه خبر شد خبرى باز نيامد ( شرح مترجم )\r\n","page_name":" 145 ","page_number":145},
  {"content":"\r\n\r\nو بسا در پاسخ اعتراض سوم گفتند : با ولادت آن حضرت صلّى اللَّه عليه و آله راندن ديوان با شهاب پديد شده نه خود شهاب با اينكه گروهى پندارند اين شهابها پيش از بعثت وجود نداشتند و آن را از ابن عباس و ابى بن كعب هم روايت كردند كه از زمان بالا رفتن عيسى بن مريم تا بعثت پيغمبر صلّى اللَّه عليه و آله ستاره‌اى پرت نشد و چون پس از آن پرتاب شد قريش چيزى ديدند كه نديده بودند و چهار پايان خود را قربانى و نذر كردند و بنده‌ها را آزاد كردند و پنداشتند قيامت رسيده و خبر بيكى از بزرگانشان رسيد و گفت : چرا چنين كنيد ؟ گفتند ستاره‌ها پرتاب شوند و در آسمان بهم يورش برند .\r\nگفت شكيبا باشيد اگر آنچه پرت شود از ستاره‌هاى شناخته شده است وقت نابودى جهانست و اگر اختر ناشناخته است پديده‌ايست و بازرسى كردند اختر ناشناس بود و به او گزارش دادند ، گفت مهلت داريد اين پديده براى ظهور پيغمبرى است .\r\nو ديرى نشد كه ابو سفيان نزد دائيهاى خود نزول كرد و به آنها گزارش داد كه محمّد بن عبد اللّه ظهور كرده و مدعى است پيغمبر مرسل است .\r\nو اين گروه پندارند كتابهاى پيشين دست خورده‌اند و شايد آينده‌ها براى طعن در اين معجزه بحث در شهب را بدان افزودند و بقدماء وابستند ، و هم شعرهاى وابسته باهل جاهليت بسا كه ساختگى باشند .\r\n « لا يَسَّمَّعُونَ إِلَى الْمَلَإِ الْأَعْلى »  آغاز سخنى است براى شرح حال آنها پس از نگهداشت آسمان از رفتن آنها كه نتوانند از آن خبرى گيرند جز كه از هر سو باشند تير بدانها پرتاب شود كه آنها را براند و به عذاب سخت و پيوست ديگر سراى هم دچار باشند جز آنكه سخنى دزدد و بدنبالش شهابى سوزان باشد .\r\n( من گويم ، برخى گفتار در باره اين آيات گذشت ) از بيضاوى - 2 : 320 - بيضاوى در - 2 : 326 - تفسيرش گفته : « طلعها » يعنى بار آن و براى شباهت از گل ميوه باز گرفته شده كه مانند آنست يا مانند اينكه از درخت برآيد و « چون سرهاى ديوان »\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nباشد در نهايت زشتى و هراسناكى و اين تشبيه بيك امر خيالى است مانند تشبيه بسيار زيبا بفرشته ، و گفتند شياطين مارهاى زشت هراسناكى هستند كه يال دارند و شايد براى آن شيطان نام دارند .\r\nو گفته : در - 2 : 246 - كه « الشياطين » عطف است به « الريح » و «  كُلَّ بَنَّاءٍ وَ غَوَّاصٍ  » بدل از آنست « و ديگران كه در زنجيرند با هم » ديوان را دو دسته كرده يكى بر سر كارهاى دشوار چون ساختمان و غواصى و ديگرى نافرمان و در زنجير گران تا كار بد نكنند ، و شايد تن آنها شفاف و سخت بوده و ديده نميشدند ، و در بند كردن آنها ممكن بوده ، و اقرب اينست كه اين مثلى اينست براى جلوگيرى از شر آنان كه گويا مانند زندانى در زنجيرند و كند .\r\nرازى - 26 : 210 و 211 - تفسيرش گفته : در اينجا يك بحث است و آن اينست كه اين آيات دلالت دارند بر اينكه ديوان توانائى بزرگى دارند و با آن ساختمانهاى سخت سازند كه آدمى نتواند و بتك درياها روند و جواهر آرند و سليمان براى دفع شرشان نياز داشت كه آنها را در بند كند .\r\nو معترض را رسد كه گويد تن اين ديوان كثيف است يا لطيف و اگر كثيف باشد بايد هر چشم درست آنها را ببيند ، زيرا اگر روا باشد كه با تن كثيف آنها را نبينيم رواست در بر ما كوههاى بلند ، آوازهاى هولناك باشد و آنها را نبينيم و نشنويم ، و اين پذيرش سفسطه است و اگر اجسام آنها لطيف و نازك باشند نميشوند نيرومند باشند و بايد از هم بپاشند و دريده شوند بر اثر وزش بادهاى تند يا فورا بميرند و نميشود آنها را آيات نيرومند دانست .\r\nو بعلاوه اگر پرى و ديو چنين نيروئى دارند چرا در زمان ما علماء و زهّاد را نميكشند و خانه مردم را ويران نميكنند با اينكه مسلمانها در لعن و دشمنى با آنها اصرار دارند ، و چون چيزى از اينها دريافت نشود دانستيم كه قول باثبات جن و شياطين سست است .\r\nو بدان كه اصحاب ما روا دارند جسم آنها كثيف باشد و ما آنها را نبينيم ، و نيز\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nدور نباشد كه گفته شود جسم آنها لطيف است و شفاف و نديدنى ولى سخت است و از هم جدا نشود ، جبائى پذيرفته كه جسم آنها كثيف بوده و در زمان سليمان عليه السّلام ديده ميشدند ، و چون آن حضرت درگذشت خدا آن نوع جن و شيطان را نابود كرد و نوعى ديگر آفريد ناديدنى و در زمان ما اين جنس هستند و بس و خدا داناتر است - پايان - طبرسى - ره - در تفسير « آخرين » گفته : يعنى مسخر كرد خدا برايش ديوهاى در زنجير بسته كه دو و يا سه تن از آنها را در زنجيرى مىبست و ميپذيرفتند چون از آنها ميخواست در سزاى نافرمانى و گفتند : با كفارشان چنين ميكرد و چون مسلمان ميشدند آنها را آزاد ميكرد .\r\n«  بِنُصْبٍ وَ عَذابٍ  » يعنى رنج و ناگوارى و سختى و گفته‌اند : با وسوسه باينكه بيماريت دراز شد و پروردگارت رحم نياورد به تو در مجمع البيان - 7 : 478 - و بيضاوى در «  فَالْحَقُّ وَ الْحَقَّ أَقُولُ  » گفته : يعنى پايدار كنم حق را و بگويمش : و گفتند يعنى سوگند به حق كه درست گويم : « و البته دوزخ را از تو و از هر كه پيرو تو است پر كنم » - 2 : 350 - بيضاوى .\r\n«  وَ مَنْ يَعْشُ عَنْ ذِكْرِ الرَّحْمنِ  » يعنى ذكر خدا را ناديده گيرد و از آن روگرداند چون بسيار دلگرم بمادياتست است و غرق در شهوات ، شيطانى بر او افكنيم كه همدوش او است و پيوسته او را وسوسه كند و گمراه سازد .\r\nو در خصال است از امير المؤمنين عليه السّلام كه هر كه بگناه آلايد از ياد خدا كور شود ، و هر كه از آن كس كه خدا بطاعتش فرمانداده دريافت نكند ، شيطانى برايش مشخص شود كه پيوسته قرين او باشد .\r\n«  سَوَّلَ لَهُمْ  » گفتند : يعنى آسان كرد براشان انجام گناه را ، و گفتند آنان را بشهوت واداشت «  وَ أَمْلى لَهُمْ  » كمك كند بدانها در آرزو و آرمان يا خدا به آنها مهلت دهد و در كيفرشان شتاب نكند .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n«  اسْتَحْوَذَ عَلَيْهِمُ الشَّيْطانُ  » يعنى بر آنها مسلط شده و ياد خدا را از دل و زبان آنها برده  « كَمَثَلِ الشَّيْطانِ »  بيضاوى در - 2 : 511 - گفته : يعنى نمونه منافقان در تشويق يهود بجنگ نمونه شيطانست كه بآدمى گويد كافر شو و او را بكفر وادارد بمانند يك فرمانده و چون كافر شود از او بيزارى جويد از ترس عذاب ، و گفتند منظور از انسان ابو جهل است كه ابليس در روز بدر به او گفت : امروز كسى بر شما چيره نشود و من پناه شمايم - الآية - و گفتند منظور يك راهب است كه او را بهرزگى و ارتداد واداشت .\r\n« و  مِنْ شَرِّ الْوَسْواسِ الْخَنَّاسِ  » طبرسى - ره - گفته : در آن چند قول است :\r\n1 - يعنى از شر وسوسه جنى كه در سينه مردم وسوسه كند و در آخر سوره است .\r\n2 - از شر وسوسه گر كه شيطانست و در خبر است كه وسوسه كند و چون پروردگارش ياد شود نهان گردد و آنگه خدا او را وصف كرد كه « آنست كه در سينه مردم وسوسه اندازد از پرى و آدمى » يعنى سخنى نهانى گويد كه بدل آنها نشيند بىشنيدن با گوش وانگه گفته است اين شيطان وسوسه‌گر از جن است و همان ديوانند كه خدا فرمود « جز ابليس كه جن بود » و ناس را بر وسواس عطف كرده يعنى پناه به خدا از شر وسواس و از شر ناس و گويا او را فرموده به خدا پناهد از شرّ پرى و آدمى .\r\n3 - مقصود شر ذى الوسواس خناس است كه آن را به جن و آدمى هر دو تفسير كرده و وسوسه جن همان وسوسه شيطانست و در وسوسه آدمى دو وجه است : يكم :\r\nوسوسه كردن آدمى خودش را دوم : گمراه كردن يكى از مردم ديگرى را و دليلش «  شَياطِينَ الْإِنْسِ وَ الْجِنِّ  ، 112 - الانعام » است كه شيطان جن در دل وسوسه كند و شيطان انس در آشكار آيد ، روايت است كه اندرز گويد و قصد بدى دارد .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nمجاهد گفته خناس همان شيطانست كه چون نام خدا برند نهان شود و گرفته گردد و چون نبرند بر دل پهن گردد ، و مؤيد آنست روايت انس كه رسول خدا صلّى اللَّه عليه و آله فرمود : شيطان پوزش را روى دل آدميزاده نهاده و چون او ياد خدا كند واگيرد و نهان شود و چون خدا را فراموش كند دلش را بكام فروبرد و اينست وسواس خناس .\r\nو گفته‌اند : خناس يعنى پرنهان گردد پس از ظهور و در پرده نهفته باشد از ديد مردم ، چون وسوسه كند از آنجا كه ديده نشود ، عياشى بسندى تا رسول خدا صلّى اللَّه عليه و آله كه فرمود : هيچ مؤمنى نباشد جز كه دلش در سينه‌اش دو گوش دارد ، در گوشى فرشته دمد و در گوشى وسواس خنّاس و خدا مؤمن را بوسيله آن فرشته تاييد كند كه فرموده « و كمك كرد آنان را بر وحى از خود » مجمع البيان - 10 : 570 -\r\n\r\nاخبار اين باب\r\n1 - در تفسير على بن ابراهيم - 566 - در قول خدا تعالى «  وَ الشَّياطِينَ كُلَّ بَنَّاءٍ وَ غَوَّاصٍ  » يعنى در دريا و ديگرانى كه در بندند و بهم بسته‌اند چون نافرمانى سليمان را كردند در هنگامى كه خدا پادشاهى او را گرفت .\r\nامام صادق عليه السّلام فرمود : خدا عزّ و جلّ پادشاهى سليمان را در انگشترش نهاده بود چونش بدست ميكرد پرى ، آدمى ، ديو و همه پرنده‌ها و وحوش گردش مىآمدند و از او فرمان ميبردند ، و خدا بادى ميفرستاد تا بساط او را با همه آنچه بر آن بود از ديوان و پرنده و آدمى و چهار پا و اسب همه را بهواء برميداشت و ميبرد تا آنجا كه سليمان ميخواست نماز بامداد را در شام ميخواند و نماز ظهر را در فارس و ديوان را ميفرمود سنگ از فارس ببرند و در شام بفروشند .\r\nو چون دست به گردن اسبها كشيد و آنها را با شمشير پى كرد ، خدا پادشاهى او را گرفت و ديوى آمد و انگشتر او را از خدمتكارش هنگام رفتن سليمان بخلاء گرفت - و حديث را كشيده - تا گفته - چون انگشتر به او برگشت و آن را بدست كرد ، ديوان و پرى و آدمى و پرنده و وحوش گردش آمدند و بمقام خود برگشت و آن\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nديوى كه انگشتر را ربوده بود خواست با سپاهش كه همراه او بودند و آنها را بند كرد و زندان كرد برخى را درون آب و برخى را درون سنگ بنامهاى خدا و آنان زندانى و در عذابند تا روز رستاخيز .\r\n2 - در قصص : بسندى از امام پنجم عليه السّلام كه سليمان بديوان ميفرمود برايش سنگ بكشند ، ابليس به آنها گفت : حالتان چطوره ؟ گفتند : تاب اين وضع را نياريم گفت نه اينكه سنگ را ببريد و فارغ برگرديد ؟ گفتند : آرى ، گفت : اين خود آسايشى است ، و باد گفته ابليس را به گوش سليمان رسانيد ، و فرمان داد تا سنگ ببرند و گل بجاى آن آورند در برگشتن . ابليس آنها را ديدار كرد و گفت : حالتان چطوره ؟ به او ناليدند ، گفت شبها ميخوابيد ؟ گفتند : آرى ، گفت : شما خود در آسايشيد و باد گفتگوى ابليس و ديوها را به گوش سليمان رسانيد ، و آنها را فرمود . تا شب و روز كار كنند و درنگى نشد كه سليمان عليه السّلام مرد .\r\n3 - در عيون - 122 - 125 - و در علل 197 - باسنادش كه شامى از امير المؤمنين عليه السّلام نام ابليس را پرسيد در آسمان فرمود : حارث بود ، از نخست كافر پرسيدش فرمود : ابليس بود لعنه اللَّه .\r\n4 - در تفسير 365 - على بن ابراهيم در قول خدا تعالى « به خدا پناه بر از شيطان رجيم » گفته پليدتر : رجيم شيطانست ، گفته شده : چرا رجيمش نامند ؟ فرمود :\r\nچون رانده شود .\r\n5 - در قصص راوندى باسنادش از عبد اللّه بن عمر كه از رسول خدا صلّى اللَّه عليه و آله و سلم پرسيدند از ذى الكفل فرمود : مردى بود از حضرموت بنام عويد بن أديم در زمان يك پيغمبرى كه بامتش گفت : كيست جانشين من شود به شرط اينكه خشم نكند يك جوانى برخاست و گفت : من : به او توجهى نكرد و باز همان را گفت و همان جوان برخاست : آن پيغمبر درگذشت و آن جوان بجا ماند و خدا او را پيغمبر كرد ، و او در آغاز روز قضاوت ميكرد ، ابليس به پيروانش گفت كدام با او در آويزد ؟ يكى\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nبنام ابيض گفت : من ، ابليس گفت : برو باشد كه او را بخشم آرى .\r\nچون نيم روز شد و ذى الكفل در بستر آسايش آرميد ، ابيض آمد و فرياد زد - راستى من ستمديده‌ام ، گفت : به او بگو : بيايد ، گفت : من از اينجا نميروم ، انگشترش را بنشانى به او داد و گفت : نزد طرف خود ببر و او را بياور رفت و فردا همان ساعت برگشت كه در بستر بود و فرياد زد من ستم ديده‌ام و طرف من به انگشتر تو اعتنائى نكرد ، دربان به او گفت : واى بر تو بگذار بخوابد او ديشب و ديروز نخوابيده گفت : نميگذارم او بخوابد و من ستم بكشم ، دربان بدرون شد و اعلام كرد و او نامه‌اى نوشت و مهر زد و به او داد و رفت .\r\nو چون فردا او بيشتر آرميد آمد و فرياد كشيد و گفت : هيچ بفرمان تو اعتناء نكرد و پيوسته فرياد زد تا او از جا برخاست و دست او را گرفت و راه افتاد در روزى كه بسيار گرم و سوزان بود و اگر تيكه گوشتى بر آفتاب مينهادند پخته ميشد ، و چون ابيض چنين ديد دستش را از دست او كشيد و از خشم او نوميد شد و خدا عزّ و جلّ داستانش را براى پيغمبرش فرو فرستاد تا بر آزار شكيبا باشد چنانچه پيغمبران پيش بودند .\r\nبيان : گويا از آغاز خبر چيزى افتاده .\r\n6 - در مجالس صدوق - 287 - بسندش تا امام صادق عليه السّلام كه چون اين آيه نازل شد « آنها كه چون كار بدى كنند خدا را ياد كنند و از گناهان خود آمرزش بخواهند ، 135 - آل عمران » ابليس بالاى كوه مكه بنام نور رفت و فريادى هر چه بلندتر به عفريتهاى خود كرده و همه گردش آمدند و گفتند : اى آقاى ما براى چه ما را دعوت كردى ؟\r\nگفت : اين آيه فرو شده كيست بميدان آن رود ؟ يك عفريتى برخاست و گفت :\r\nمن با چنين و چنان ، گفت : تو براى آن نيستى ، ديگرى برخاست و مانند آن را گفت ، و همان را شنيد ، وسواس خناس گفت : من براى آنم ، گفت : با چه ؟ گفت به آنها\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nنويد دهم و آرزو اندازم تا گناه كنند و چون كردند استغفار را از يادشان ببرم ، گفت : تو براى آنى و تا قيامت او را بر آن گماشت .\r\n7 - در علل - 178 - باسنادش از ابى بصير كه از امام ششم عليه السّلام خناس را پرسيدم فرمود : ابليس است كه دل آدمى را بكام گيرد و چون خدا ياد شود نهان گردد و از اين رو خناس نام گرفته .\r\n8 - تفسير الفرات : باسنادش از امام حسن عليه السّلام در آنچه كعب الاحبار از امير المؤمنين پرسيد و آن حضرت فرمود : چون خدا خواست آدم را آفريند ، جبرئيل را فرستاد و مشتى از خاك روى زمين برگرفت و با آب شيرين و شور خمير كرد و طبايع را در آن در آميخت پيش از آنكه جانش بخشد ، از صحنه زمينش ساخت و چون كوه بزرگى آن را انداخت .\r\nابليس آن روز دربان آسمان پنجم بود ، و از سوراخ بينى آدم درون ميشد از دبرش بيرون مىآمد و دستى بر شكمش ميزد و ميگفت : براى چه آفريده شدى اگر فرمانده من شوى از تو فرمان نبرم و اگر فرود من باشى به تو كمك كنم ، و در بهشت هزار سال تا هنگام دميدن روح در آن ماند الحديث .\r\n9 - در كافى اصول - 2 : 386 - باستنادش از مسعده كه شنيدم امام ششم عليه السّلام را پرسيدند از اينكه كفر قديمتر است يا شرك ؟ فرمود : كفر ، زيرا ابليس نخست كافر است و كفرش شرك نبود زيرا با خدا دعوى پرستش ديگرى نداشت ، و پس از آن به بت‌پرستى دعوت كرد و مشرك شد .\r\n10 - و از همان - 270 - روضه - باسنادش از عبد الحميد بن ابى علاء كه امام ششم به من فرموده : اى ابا محمّد به خدا اگر ابليس پس از نافرمانى و تكبر تا عمر دنيا براى خدا سجده كند او را سود ندهد ، و خدا عزّ و جلّ آن را از او نپذيرد تا بر آدم چنانچه خدايش فرمود سجده نكند - الحديث - 11 - در علل : باسنادش كه ابو حنيفه نزد امام صادق عليه السّلام آمد و امام به او\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nفرمود : اى ابو حنيفه به من رسيده كه تو قياس ميكنى ؟ گفت آرى من قياس ميكنم فرمود : واى بر تو قياس مكن زيرا نخست كسى كه قياس كرد ابليس بود كه گفت « آفريدى مرا از آتش و آفريدى او را از گل » و آتش و گل را با هم سنجيد . و اگر نور آدم را با نور آتش سنجيده بود برترى يكى از آن دو و صفاى يكى را بر ديگر مىشناخت و ميفهميد .\r\n12 - عياشى از جابر كه پيغمبر صلّى اللَّه عليه و آله و سلم فرمود : ابليس نخست كسى است كه سرود خواند و نخست كسى كه نوحه كرد ، چون آدم از درخت خورد سرود خواند ( و چون به زمين فرود شد حدى خواند و چون در آنجا جاگير شد نوحه خواند تا به ياد بهشتش آرد ) ( پاورقى ص 199 ) 13 - در علل : 161 - باسنادش از يزيد بن سلام كه پيغمبر فرمود : پنجشنبه روز پنجم دنيا است روز انيس است كه لعن شده در آن ابليس و بالا برده شده ادريس الخبر - 14 - در كافى 277 - روضه : از امام پنجم كه ابليس روز بدر مسلمانان را در چشم كفار كم مينمود و كفار را در چشم مسلمانها بسيار ، و جبرئيل با شمشير بر او يورش كرد و او گريخت و ميگفت اى جبرئيل من مهلت دارم . تا خود را به دريا انداخت ، زراره گويد به امام پنجم گفتم چرا ميترسيد با اينكه مهلت داشت ؟\r\nفرمود : از اينكه يك عضوش را ببرد .\r\n15 - و از همان علل : ص 194 - بسندى تا رسول خدا صلّى اللَّه عليه و آله و سلم كه دستمال گوشت را در خانه جا ندهيد چون خوابگاه شيطانست ، خاك‌روبه را پشت در جا ندهيد كه جايگاه شيطانست ، و هر كدام بدر اتاق خود رسد بسم اللَّه گويد كه شيطان بگريزد ، و چون بنك سگها و عرعر خرها شنويد به خدا از شيطان رجيم پناه بريد كه آنها بينند و شما نبينيد ، هر چه بشما فرمان دهند انجام دهيد .\r\nالخبر 16 - در علل : 101 - باسنادش از عبد العظيم حسنى كه نوشتم بابى جعفر عليه السّلام\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nو از سبب غائط و گندش پرسيدم : فرمود : خدا تعالى آدم را كه آفريد تنش پاك بود و چهل سال افتاده بود و فرشته‌ها به دو گذر ميكردند و ميگفتند : براى يك چيزى آفريده شدى ، و ابليس از دهانش بدرون ميرفت و از ته او در مىآمد و از اين رو آنچه در درون آدميزاده است بدبو ، پليد ، ناپاك شد .\r\n17 - در علل : 36 - : بسندش از امام ششم عليه السّلام كه : همانا گرفتارى ايوب در اين جهان براى نعمتى بود كه خدا به دو داد و او هم شكرش نمود ، ابليس در آن زمان تا فرود عرش ميرفت و از اينكه شكر نعمت ايوب بالا رفت حسد برد و گفت : پروردگارا ايوب اين شكر را در برابر نعمت دنيا كه به او دادى انجام ميدهد و اگر دنيا را از او بگيرى شكر نعمت نكند ، مرا بر دنياى او مسلط كن و ببين كه شكر نكند .\r\nفرمودش من تو را بدنياى او مسلط كردم و او از دنيا و فرزندش چيزى را نگذاشت و همه را نابود كرد و ايوب همه را سپاس خدا همى گفت ، و آنگه به خدا برگشت و گفت پروردگارا ايوب ميداند البته دنيائى كه از او گرفتى به او برميگردانى پس مرا بر تنش مسلط كن تا بدانى كه شكر نكند ، خدا عزّ و جلّ فرمود : منت بر تنش مسلط كردم بجز دو چشم و دل و زبان و گوشهايش .\r\nابو بصير گويد : امام ششم فرمود : جهيد و پيشى گرفت كه مبادا خدا عزّ و جلّ بر او رحم كند و جلو او را بگيرد و آمد و آتش سموم در بينى ايوب دميد و همه تنش تاول زد و نقطه نقطه شد .\r\n18 - كافى - 256 - بسندى از امام ششم عليه السّلام كه خدا عزّ و جلّ مؤمن را بهر دردى گرفتار كند و بهر مرگى بميراند جز اينكه ديوانه‌اش نكند ، نديدى كه چگونه ابليس بمال و فرزند و خاندان و هر چيز ايوب مسلط شد و بر خردش مسلط نشد ، برايش ماند تا خدا را بدان يگانه داند .\r\n19 - در فقيه - 3 ، 256 : از امام صادق عليه السّلام چون نزد خاندان خود درآئيد نام خدا ببريد كه هر كه نام خدا نبرد هنگام جماع و از او فرزندى شود\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nشرك شيطان باشد و با مهر و دشمنى ما آزموده شود .\r\n20 - و از همان - 1 : 18 - ابو جعفر عليه السّلام فرمود : چون يكى شماها براى شاشيدن يا جز آن خود را گشايد بايد بسم اللَّه بگويد كه شيطان ديده از او بر هم نهد تا فارغ شود .\r\n21 - و از همان : 2 : 177 ( ط آخوندى ) : باسنادش از على بن اسباط كه امام هشتم عليه السّلام به من فرمود : چون در سفر يا حضر از خانه برآيى بگو : بسم اللَّه آمنت باللَّه ، توكلت على اللَّه ما شاء اللَّه لا حول و لا قوة الا باللَّه العلى العظيم كه چون شياطين به دو برخورند فرشته‌ها بچهره آنها بكوبند و بگويند : چه راهى به دو داريد با اينكه خدا را نام برده و به دو گرويده و بر خدا توكل كرده و گفته : ما شاء اللَّه لا حول و لا قوة الا باللَّه .\r\n22 - در كافى ( 3 - 287 - فروع ) باسنادش كه امام ششم عليه السّلام فرمود :\r\nبر سر هر كنگره و بر سر هر پل شيطانى است چون بدان رسيدى بگو « بسم اللَّه » تا از تو بكوچد .\r\n23 - در تهذيب : 7 : 407 ط آخوندى : باسنادش از امام ششم عليه السّلام كه چون مرد ميان دو پاى زن نشيند اگر نام خدا برد شيطان از او دور شود ، و اگر بكند و نام خدا نبرد شيطان با او دخول كند و كار از هر دو باشد و نطفه از يكى ( راوى گويد ) گفتم : قربانت بچه شناخته شود ؟ فرمود : به مهر ما خاندان و بدشمنى با ما .\r\n24 - و از همان : 2 : 209 - باسنادش از ابى حمزه كه امام چهارم به من فرمود : اى ثمالى چون نماز برپا شود شيطان نزد همدوش امام آيد و به او گويد :\r\nياد خدا كرده ؟ اگر گويد آرى ، برود و اگر گويد ، نه ، بر دو شانه‌اش سوار شود و امام مردم گردد تا نماز را تمام كنند ، گويد : گفتم : قربانت مگر نيست كه قرآن را ميخوانند ؟ گفت : چرا ، چنان نيست كه فهميدى اى ثمالى مقصود از ذكر خدا بلند خواندن بسم اللَّه الرحمن الرحيم است .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nبيان : همدوش امام فرشته‌ايست كه كردارش را نويسد يا شيطانى كه به دو گماشته است .\r\n25 - در محاسن - 432 - : از امام ششم عليه السّلام كه چون خوراك خورى بگو بسم اللَّه در آغاز و در پايان چون از بسم اللَّه گفتن پيش از خوردن شيطان شركت نكند و پس از آن هر چه شيطان خورده برگرداند .\r\n26 - و از همان : از امام ششم عليه السّلام كه چون چاشت و شام نهند بگو بسم اللَّه كه شيطان بيارانش گويد بيرون رويد ، اينجا شام و خوابگاه نيست ، و اگر بسم اللَّه فراموش شود گويد بيائيد كه اينجا شام و خوابگاه داريد .\r\n27 - و در خبر ديگر فرمود عليه السّلام چون يكى از شما بىبسم اللَّه وضوء سازد شيطان شريك وضويش شود ، و اگر بخورد يا بنوشد يا بپوشد سزاست كه نام خدا برد بر آن و اگر نكند شيطان شريكش شود .\r\n28 - در فقيه - 4 : 264 - در سفارشهاى پيغمبر است كه اى على خواب چهار جور است : خواب پيغمبران كه بر پشت است ، خواب مؤمنان بر پهلوى راست ، خواب كفار و منافقان بر سمت چپ خواب شيطان بر رويشان .\r\n29 - در تفسير امام - 244 - كه رسول خدا صلّى اللَّه عليه و آله و سلم فرمود : از شيطان به خدا پناه بريد ، هر كه به خدا پناهد پناهش دهد از وسوسه‌هاش ، فوتهاش و دميدنهاش پناه بريد ، ميدانيد چه هستند ؟ وسوسه‌اش آنچه از دشمنى ما اهل بيت در دل شما اندازد ، گفتند يا رسول اللَّه پس از اينكه مقام و منزلت شما را دانستيم چگونه دشمن شما باشيم ؟ فرمود : بدشمنى با دوستان ما و دوستى با دشمنان ما .\r\nگفتند : يا رسول اللَّه فوتهاش چه‌اند ؟ فرمود : باد خشم كه در آدمى دمد و آن را بنابودى دين و دنيا كشد ، و بسا در جز خشم هم فوت كند بشما كه بدان هلاك شويد ميدانيد سخت‌ترين فوتش چيست ؟ اينست كه در دل كسى اندازد يكى از اين امت سر است بر ما ، يا منحرف شود از ما خاندان ، و اما دميدنش اين است كه يكى از شماها پس از قرآن چيزى را از ذكر ما و صلوات بر ما شفابخش‌تر داند\r\n\r\n","description":"","footnote":"","page_name":" 157 ","page_number":157},
  {"content":"\r\n\r\n30 - در علل - 194 - : كه رسول خدا صلّى اللَّه عليه و آله فرمود : در خانه‌هاتان را ببنديد سر ظرفهاتان را بپوشيد ، و بند مشكهاتان را خوب بكشيد كه شيطان نه پرده بر دارد نه بند مشك باز كند .\r\n31 - در كافى : 6 : 54 - فروع بسندى تا رسول خدا صلّى اللَّه عليه و آله و سلم كه چون با بسم اللَّه سوار چهارپا شود كسى فرشته‌اى پشت او نشيند و او را نگهدارد تا فرو آيد و اگر بىبسم اللَّه سوار شود شيطان پشت او باشد و به او گويد سرود بخوان و اگر گويد ندانم گويدش : زمزمه كن تا فرود آيد .\r\n32 - در عيون - 228 - از رسول خدا صلّى اللَّه عليه و آله كه در روز نخست ماه رمضان شياطين در بند شوند .\r\n33 - در علل - 42 : بسندى از ابى عبد الرحمن كه به امام ششم عليه السّلام گفتم : بسا غمگين شوم و در خاندان و مال و فرزند آسيبى ندانم و بسا شاد شوم و سببى در آنها ندارد : فرمود : كسى نباشد جز با او فرشته يا شيطانيست ، و شادى او نزديكى فرشته است با او و غمش نزديكى شيطان و اينست قول خدا تبارك و تعالى « شيطان به شما نويد فقر دهد و بهرزه‌گى وادارد و خدا بشما نويد آمرزش و فضل دهد ، خدا واسع ، دانا است » .\r\nبيان : بسا مقصود اينست كه اين غم براى وسوسه شيطانست كه آدمى بدان توجه ندارد و پندارد سببى ندارد ، يا مقصود اينست كه چون كار شيطان اينست محض نزديكيش مايه اندوه است ، يا مقصود سائل اينست كه اين امور در گذشته از دست نرفته‌اند ، و همه اينها در باره فرشته هم رواست .\r\n34 - در كافى - ج 2 ص 266 - بسندش از امام ششم عليه السّلام كه دلى نباشد جز دو گوش دارد بر يكى فرشته‌اى رهنما است و بر ديگرى شيطانى فتنه‌گر ، اين واداردش و اين بازداردش ، شيطان او را بگناهان وادارد و فرشته او را از آنها باز دارد و اينست معنى قول خدا عزّ و جلّ « از راست و از چپ نشسته‌ايست سخنى نگويد جز\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nنزد او رقيب و عتيد باشند 18 - ق » 35 - و از همان ج 2 ص 267 - از امام ششم عليه السّلام كه دل دو گوش دارد و چون بنده آهنگ گنه كند روح ايمانش گويد : مكن و شيطان گويد : بكن ، و چون بر شكم او باشد ( براى زنا ) روح ايمانش بر كنده شده .\r\n36 - در محاسن 636 - بسندى تا رسول خدا صلّى اللَّه عليه و آله كه : بر كوهان هر شتر شيطانيست او را براى خود زبون و خوار كنيد و نام خدا را چنانچه فرمان داريد بر آن ببريد .\r\n37 - و از همان : 634 : از يعقوب بن جعفر كه شنيدم ابى الحسن عليه السّلام ميفرمود : بر بينى هر اسبى شيطانيست چون كسى از شما خواهد دهنه بر آن زند نام خدا را ببرد .\r\n38 - در طب الائمه - 117 - كه رسول خدا صلّى اللَّه عليه و آله و سلم فرمود : در خانه‌تان حيوانات اهلى بسيار بگيريد كه ديوها از بچه‌هاتان بدانها پردازند .\r\n39 - در كافى : ج 2 ص 323 - بسندش از مولا امير المؤمنين عليه السّلام كه رسول خدا صلّى اللَّه عليه و آله فرمود : خدا بهشت را حرام كرده بر هر دشنامگوى بيروى و كم شرم كه باك ندارد بدان چه گويد و گويندش كه اگرش بازرسى نيابى او را جز زنا زاده يا شرك شيطان وانگه فرمود : نشنيدى قول خدا عزّ و جلّ را « و شريك آنها شو در اموال و در اولاد » الخبر 40 - در كافى ج 5 ص 502 - بسندش از ابى بصير كه چون امام ششم به او دعائى آموخت كه چون زنش نزد او آيد آن را بخواند در آن گفت : « و منه در آن شرك شيطان » گويد : گفتم : از كجا اين دانسته شود ؟ فرمود : قرآن نخواندى ؟\r\n« و شريك شو با آنها در دارائى و در فرزند » سپس فرمود : شيطان آيد و بر زن نشيند چنانچه مرد نشيند و پديد آرد آنچه مرد پديد آرد و بگايد چنانچه مرد بگايد گفتم : از كجا اين فهميده شود ؟ فرمود : بدوستى و دشمنى ما هر كه ما را دوست دارد نطفه بنده خداست ، و هر كه دشمن دارد نطفه شيطانست .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\n41 - در حديث ديگر فرمود : شيطان چون مرد بر زن نشيند و چون مرد بر او نطفه ريزد .\r\n42 - در روايت ديگر است از هشام در باره دو نطفه آدمى و شيطان كه مشرك شوند امام ششم عليه السّلام فرمود : بسا كودك از يكى از آنها آفريده شود و بسا از هر دو با هم .\r\n43 - در تفسير الفرات - 40 - : كه امير المؤمنين بر در خانه‌اش پيرى ديد دانست شيطانست با او كشتى گرفت و او را به خاك انداخت گفت : اى على از رويم بلند شو تا مژده‌ات دهم ، برخاست از او فرمود : اى ملعون بچه مژده‌ام دهى گفت :\r\nدر روز قيامت حسن در سمت راست عرش است و حسين در سمت چپ عرش و به شيعيان خود گذرنامه از دوزخ دهند ، و برخاست و به آن حضرت گفت بار ديگر با تو كشتى گيرم فرمود : آرى و امير المؤمنين او را به خاك افكند .\r\nگفت از رويم برخيز تا به تو مژده دهم برخاست و او گفت : چون خدا آدم را آفريد نژادش را از پشتش بمانند ذرّ بر آورد و از آنها پيمان گرفت ، فرمود : من پروردگار شما نيستم ؟ گفتند چرا و آنها را گواه خودشان ساخت و پيمان گرفت براى محمّد و پيمان ولايت تو را هم گرفت ، تو چهره‌اى شناخته‌شده‌اى و روحت دانسته شده ، كسى نگويد : تو را دوست دارم جز منش شناختم و كسى نگفت تو را دشمنم جز اينكه منش شناختم .\r\nگفت : برخيز بار سوم با من كشتى بگير و با او كشتى گرفت و او را به خاك افكند ، گفت اى على مرا دشمن مدار و از رويم برخيز تا به تو مژده‌اى دهم فرمود :\r\nآرى ولى از تو بيزارم و تو را لعن كنم ، گفت به خدا اى پسر ابى طالب هيچ كس دشمن تو نباشد جز اينكه در رحم مادرش و در فرزندش شريكم ، به او گفت : مگر قرآن نخواندى «  وَ شارِكْهُمْ فِي الْأَمْوالِ وَ الْأَوْلادِ  » 64 - الاسراء 44 - در تفسير على بن ابراهيم - 557 - : بسندش از ابى جعفر عليه السّلام در داستانى طولانى در باره حج ابراهيم و سر بريدن فرزندش تا آنجا كه گفته : هر دو بفرمان\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nخدا دل نهادند و پيرى جلو آمد و گفت : اى ابراهيم چه قصد دارى با اين پسر بچه ؟ گفت ميخواهم سرش را ببرّم گفت سبحان اللَّه پسر بيگناهى را سر ميبرى فرمود : خدايم بدان فرمان داده ، گفت پروردگارت از آن باز داشته و شيطانست كه بدانت فرمان داده .\r\nابراهيم فرمود : آنكه مرا تا اينجا رسانده مرا بدان فرمانداده و سخن در گوشم افكنده گفت : نه به خدا فرمانت نداده بدان جز شيطان و در پاسخ فرمود به خدا ديگر با تو سخن نگويم .\r\nو ابراهيم آهنگ سر بريدن كرد ، شيطان بوى گفت : اى ابراهيم تو پيشوائى و مردم از تو پيروى كنند و چون سر پسرت را ببرى مردم سر فرزندان خود را ببرند ، سخنى با او نگفت و رو بپسرش كرد و در باره بريدن سرش با او مشورت كرد و حديث فداء را كشيده تا گفته ابليس خود را بمادر پسربچه رساند كه در ميان دره ايستاده و به خانه كعبه نگاه ميكرد ، به او گفت : پيرى را ديدم او كه بود ؟ گفت او شوهر من است گفت بچه پسر زيبائى بهمراه او ديدم ؟ گفت او پسر من است ، گفت : منش ديدم كه او را خوابانده و كارد كشيده تا سرش را ببرّد .\r\nگفت : دروغگوئى راستى ابراهيم مهربانتر همه مردم است چگونه سر پسرش را ميبرد ؟ گفت سوگند بپروردگار آسمان و زمين و بپروردگار اين خانه كه ديدم او را خوابانده و كارد كشيده ، گفت : چرا ؟ گفت : پندارد كه پروردگارش بدان فرمانش داده ، گفت : او را بايد كه پيرو پروردگارش باشد ، و در دلش افتاد كه در باره پسرش فرمانى رسيده .\r\nو چون از مناسك خود پرداخت شتابانه از دره مكه بمنى برگشت و دست بر سر نهاده و ميگفت پروردگارا از من مؤاخذه مكن بدان چه با مادر اسماعيل كردى الحديث .\r\n45 - در علل : 163 - بسندش از امام ششم عليه السّلام كه چون آدم از بهشت\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nفرود آمد از ميوه‌هاش دلش خواست ، و خدا تبارك و تعالى دو شاخه به دو فرود آورد از انگور آنها را كشت و چون برگ و ميوه آوردند و رسيدند ابليس آمد و ديوارى گرد آنها كشيد و آدم به او گفت : اى ملعون تو را چه شود گفت اينها از منست ، فرمود دروغگوئى و راضى شدند كه روح القدس ميان آنها حكم شود و چون نزد او رسيدند ، روح القدس آتشى برگرفت و بر آن دو تاك افكند و شاخه آنها درگرفت تا آدم پنداشت چيزى از آنها نماند و همه بسوزد و هم ابليس چنين پنداشت فرمود : آتش تا آنجا كه بايد درون آنها رفت و دو سوم آنها را بر و يك سوم ماند ، روح گفت : آنچه رفت بهره ابليس بود و آنچه ماند از تو است اى آدم در كافى 9 : 393 - مانندش آمده با سندى .\r\n46 - و در همان : 6 : 392 - بسندش از امام ششم عليه السّلام كه چون خدا تبارك و تعالى آدم را به زمين فرود آورد او را فرمود : تا كشت و كار كند و از درختهاى كاشته بهشت به دو داد چون نخل و تاك و زيتون و انار و آنها را براى نژادش كشت و خود از ميوه‌اش خورد ، پس شيطان گفت : اى آدم اين درختكارى در زمين چيست كه من آن را ندانم با اينكه پيش از تو در زمين بودم ؟ اجازه بده من از آن چيزى بخورم و به او نداد .\r\nو در پايان عمر آدم نزد حواء آمد كه گرسنگى و تشنگى مرا بيتاب كرده به او گفت : آدم به من سپرده كه چيزى از اين كشته‌ها به تو ندهم زيرا از بهشتند و نسزد كه تو از آن بخورى ، گفت : اندكى در مشت من بفشار و نكرد گفت بگذار من آن را بمكم و نخورم ، و يك خوشه برگرفت از انگور به او داد ، و آن را مكيد و از آن چيزى نخورد بتاكيد حواء و چون از آن كم شد حواء آن را از دهانش بيرون كشيد خدا بآدم وحى كرد ابليس دشمن من و تو انگور را مكيد و من شيره خمر آن را تا آنجا كه نفس شيطان در آنست بر تو حرام كردم ، و مى غدقن شد چون دشمن خدا ابليس با حواء نيرنگ زد و انگور را مكيد و اگرش خورده بود تاك از آغاز تا پايان حرام ميشد و هر چه ميوه و خوردنى داشت حرام ميشد\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nسپس او بحواء گفت : كاش از اين خرما هم براى مكيدن به من ميدادى مانند انگور و يك دانه خرما به او داد و مكيد . انگور و خرما خوشبوتر از مشك نافه بودند و شيرين‌تر از عسل و چون دشمن خدا آنها را مكيد بويشان رفت و شيرينى آنها كاست .\r\nامام ششم فرمود : سپس ابليس پس از درگذشت آدم عليه السّلام رفت و در ريشه تاك و خرما بن شاشيد و آب با شاش آن دشمن خدا در رگهايشان روان شد و از اين رو انگور و خرما جوش آيند و مستى آرند و خدا هر مست‌كننده را بر نژاد آدم غدقن كرد ، زيرا آب شاش دشمن خدا را در نخله و تاك انگور روانه كرد و هر چه جوش آيد مىشود براى آنكه آب در نخله و تاك از بوى شاش دشمن خدا ابليس لعنه اللَّه جوش آمد .\r\nبيان : « فمن ثم يختمر العنب » يعنى جوش آيد و بدبو شود و مست‌كننده گردد « لان الماء اختمر في النخله » يعنى جوش آمد و دگرگون و بدبو شد از بوى شاش دشمن خدا ، و ممكن است مقصود از اختمار انگور و خرما پوشيدن سر ظرفهاى آنها باشد تا مى شوند و مقصود از اختمار آب حبس آن در درخت است ولى بعيد است .\r\nميگويم : اخبار بدين مضمون بسيارند و برخى در جاى خود بيايند .\r\n47 - در تفسير امام : 194 - به امام گفته شد : بنا بر اين ابليس نيز فرشته نيست فرمود : نه بلكه از پريانست آيا نشنويد خدا عزّ و جلّ فرمايد « و چون بفرشته‌ها گفتيم براى آدم سجده كنيد ، سجده كردند جز ابليس كه از پريان بود 50 - الكهف » و همانست كه خدا عزّ و جلّ فرموده « و جانّ را آفريديم پيشتر از آن از آتش زلال 27 - الحجر » تا آخر آنچه در داستان هاروت و ماروت گذشت .\r\n48 - در نهج البلاغه ج 1 ص 24 - در خطبه ياد كرد آدم عليه السّلام و خدا از فرشته‌ها خواست سپرده او را بپردازند كه در بر آنها بود و سفارش او را انجام دهند در سجده و تواضع براى آدم و احترام او و فرمود : سجده كنيد بر آدم و همه سجده كردند جز ابليس و عشيره‌اش كه تعصب‌گير شدند و شقاوت‌چير و بآفرينش از آتش خود را عزيز داشتند و آفرينش از خاك خشكيده را خوار پنداشتند مهلت دادش براى\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nاينكه سزاوار خشم گردد ، و آزمايشش كامل شود و بوعده وفا گردد و فرمود :\r\n« راستى تو از مهلت دارانى تا روز هنگامه معلوم » و آنگاه خدا آدم را به خانه خود جا داد كه زندگى گوارا و جايگاهى آسوده داشت و او را از ابليس و دشمنيش برحذر داشت ، و دشمنش با او رقابت ورزيد در ماواى بهشتى و يارى زيبايان و او را فريب داد .\r\nبيان : سپرده خدا بفرشته‌ها اشاره است بقول خدا تعالى «  وَ إِذْ قالَ رَبُّكَ لِلْمَلائِكَةِ إِنِّي خالِقٌ بَشَراً  » الآية - قبيل در اصل گروه است از 3 به بالا از مردمى پراكنده و اگر از يك پدر باشند ، قبيله نام گيرند ، و قبيل دارى ابليس در اينجا غريب است ، زيرا در اين وقت نژادى نداشته و همانندى در آسمان نداشته و شايد مقصود پريان زمين باشند كه آنان هم فرمان سجده داشتند و ذكر نشدنشان در آيات و ديگر اخبار براى بىاعتنائى بدانها است ، يا مقصود خلقى بودند در آسمان جز فرشته‌ها و بسا مراد به قبيل او نژاد او باشند و سجده نكردن آنها بآدم براى اين باشد كه بدان رضا دادند كه در روايت ديگر فرموده همانا مردم با رضا و خشم با هم فراهم شوند ، ناقه ثمود را يكى پى كرد و خدا همه ثمود را عذاب كرد چون بدان راضى بودند و به همه وابست كه فرمود «  فَعَقَرُوها فَأَصْبَحُوا نادِمِينَ  ، 157 - الشعراء » 49 - نهج البلاغه ج 1 ص 396 - در خطبه قاصعه فرمود : سپاس از آن خداست كه خود را بعزت و كبريا آراست و هر دو را از آفريده‌ها واگرفت و ويژه خود ساخت و مرز خود نمود و بر ديگران غدقن كرد ، و آرم ولائى خود برگزيد و هر بنده‌اش در آنها با وى ستيزه كرد طردش نمود ، و آن را آزمايش فرشته‌هاى نزديكش ساخت تا متواضع و متكبر بدان از هم جدا شوند ، و با اينكه دانا بر از دلها و نهان غيبها است .\r\nفرمود : البته من آفريدگارم آدمى را از خاك و چون او را ساختم و از خود\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n جانش دادم بيفتيد برايش سجده كنان * همه فرشته‌ها همه سجده كردند \r\nجز ابليس 71 - ص تا 74 » كه تعصبش دامن گير شد و بآفرينش خود بر آدم باليد و بمايه‌اش تعصب ورزيد اين دشمن خدا پيشواى تعصب‌داران و پيش كسوت متكبرانست كه پايه تعصب را نهاد و با خدا در رداء جبروت ستيزه كرد و جامه عزتمندى بر خود پوشيد و سرپوش خوارى را بدور افكند تا فرمود - از آنچه خدا با ابليس كرد عبرت گيريد كه كردار دراز و تلاش سخت او را نابود ساخت ، او شش هزار سال خدا را پرستيد كه كس ندانست از سالهاى دنيا است يا سالهاى آخرت ، براى تكبّر يك ساعت ، پس از ابليس چه كسى از كيفر خدا سالم ماند در گناه او ، نه هرگز خدا آدمى را ببهشت نبرد با گناهى كه فرشته‌اى را برايش از آن بدر كرده زيرا حكمش براى اهل آسمان و زمين يكى است ، ميان او و هيچ كدام آفريده‌هاش نرمش و رخصت نيست براى مرزى كه بر جهانيان غدقن كرده .\r\nاى بنده‌هاى خدا بر حذر باشيد كه دشمن خدا دردش را بشما بكشاند و با سپاهش شما را برانگيزد ، بجان خودم شما را نشان تير زه كشيده خود ساخته و خوب زه را كشيده و از نزديك بشما پرتاب كرده و گفته : « پروردگارا بسزاى آنكه مرا از راه بدر كردى آرايش دهم برايشان آنچه در زمين است و همه را از راه بدر برم 39 - الحجر » تيرى از گمان به نهان دورى افكند و پندارى نارسا آورد و حميت كشان و متعصبان و قهرمانان كبر و جاهليت او را راستگو در آوردند تا آخر خطبه بيان : اينكه فرمود فرشته‌اى را از آن بيرون كرد ، ظاهرش اينست كه شيطان فرشته بوده ، و بسا جواب دارد كه شيطان بوابستگى فرشته بوده نه بآفرينش تمام خطبه و شرحش گذشته .\r\n50 - 332 - بسندى از انس بن مالك كه روزى رسول خدا صلّى اللَّه عليه و آله و سلم بر در خانه‌اش بهمراه على بن ابى طالب عليه السّلام نشسته بود كه شيخى جلو آمد و برسول خدا صلّى اللَّه عليه و آله و سلم\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nسلام كرد و برگشت رسول خدا بعلى عليه السّلام فرمود : آيا آن شيخ را ميشناسى ؟\r\nگفت : نه ، فرمود : اين ابليس است على عليه السّلام گفت : اگر مىشناختم با يك زدن تيغ را كارش مىساختم و امتت را از او آسوده مىكردم .\r\nابليس نزد على عليه السّلام برگشت و گفتش اى ابا الحسن مرا كم گرفتى ، نشنيدى خدا فرموده « شريك شو با آنها در دارائى و فرزندهاشان » به خدا با كسى كه تو را دوست دارد در مادرش شركت نكردم .\r\n51 - و از همان از على بن حسان واسطى كه حديث را بالا برده تا گفته زنى از پريان نزد رسول خدا صلّى اللَّه عليه و آله و سلم آمد و به او از دل ايمان آورد و هر هفته نزد او مىآمد و 40 روز نيامد و باز آمد رسول خدا صلّى اللَّه عليه و آله و سلم به او فرمود : چرا دير آمدى اى جنيه ، گفت يا رسول اللَّه رفتم بدرياى گرد جهان براى كارى و بر كناره آن دريا سنگى سبز ديدم ، كه بر آن مردى نشسته بود و دست به آسمان برداشته و ميگفت : بار خدايا خواهم از تو به حق محمّد ، على ، فاطمه حسن و حسين كه مرا بيامرزى .\r\nبه او گفتم : تو كيستى ؟ گفت : ابليسم ، گفتم : اينان را از كجا ميشناسى ؟\r\nگفت : من پروردگارم را در زمين چنين و چنان سال پرستيدم و در آسمان چنين و چنان سال و در آسمان ستونى نديدم جز بر آن نوشته بود : لا إله الا اللَّه ، محمّد رسول اللَّه ، على امير المؤمنين ايدته به .\r\n52 - در همان - 339 - بسندش از امام ششم عليه السّلام كه ابليس خود را به يحيى بن زكريا عليه السّلام وانمود با هر چه بر او آويخته بود ، يحيى به او گفت : اى ابليس اين آويزه‌ها چيست ؟ گفت اينها دلخواههاى آدميزاده است كه بدامشان كشم با آنها ، گفت : از من هم چيزى هست ؟ گفت بسا كه سير بخورى و تو را از نماز و ذكر ، گران خاطر سازم .\r\nيحيى نذر كرد كه هرگز غذاى سير نخورد ، شيطان نذر كرد كه هرگز اندرز بمسلمانى ندهد سپس امام به حفص - راوى حديث - فرمود : جعفر و خاندانش هم نذر دارند شكم خود را از خوراك پر نكنند و نذر دارند كه هرگز براى دنيا كار نكنند\r\n\r\n","description":"","footnote":"","page_name":" 166 ","page_number":166},
  {"content":"\r\n\r\n53 - در محاسن كه امام يكم عليه السّلام فرمود : راستى ابليس سرمه دارد . سفوفها دارد ، و مزه‌ها . سرمه‌اش خوابست و سفوفش خشم و مزه كه بكامها نهد دروغ است .\r\nبيان : مناسبت سرمه با خواب روشن است ، و تعبير از خشم به سفوف براى اينست كه بيشتر سفوفها مسهلند و خشم هم كارهاى ناشايسته و اخلاق نكوهيده را از آدمى بدر آورد و سفوف داروهائيست كه كفه ميكنند ، لعوق انگشت ليسيدن از خوراك خوشمزه است و با دروغ مناسب است در نهايه است كه در حديث است :\r\nشيطان لعوق دارد و دسوم ، لعوق آنست كه با ملعقه خورند و دسام آنچه است كه گوش را بندد و ديگر ذكر و موعظه در آن جا نكند .\r\n54 - عياشى از جميل بن دراج كه از امام ششم عليه السّلام پرسيدم از ابليس كه فرشته بود و يا كارمندى بود در آسمان ؟ فرمود : فرشته نبود و فرشته‌ها او را از خود ميدانستند ، و خدا ميدانست كه فرشته نيست و هيچ كارى را در آسمان متصدى نبود و كرامتى نداشت .\r\nمن نزد طيّار آمدم و آنچه شنيده بودم به او گفتم ، او منكر شد و گفت :\r\nچگونه از فرشته‌ها نبود و خدا فرمايد بفرشته‌ها « بآدم سجده كنيد و همه سجده كردند جز ابليس » و خود طيّار نزد آن حضرت آمد و از او پرسيد و من نزدش بودم گفت : قربانت قول خدا : آيا گروه مؤمنان در چند جا است كه خطاب به آنها است منافقان را هم ميگيرد ؟ فرمود : آرى منافقان ، گمراهان هر كه در ظاهر اعتراف بدعوت اسلام دارد ميگيرد « 1 » در كافى - 274 - روضه - بسندى مانند آن آمده .\r\n55 - عياشى به همان سند امام صادق عليه السّلام ( قريب بمضمون خبر سابق را آورده\r\n\r\n\r\n","description":"","footnote":"\r\n( 1 ) ظاهر اين است كه مقصود طيار از پرسش از  يا أَيُّهَا الَّذِينَ آمَنُوا  زمينه چينى براى اشكال بروايت جميل بوده كه امام بفرمايد شامل منافقان نيست وانگه به دو اشكال كند كه بايد ابليس هم از خطاب بملائكه بيرون باشد و چون امام فرمود اين خطاب شامل منافقان و هر مسلمان ظاهرى است جاى اشكال نماند ( از پاورقى ص 217 )\r\n","page_name":" 167 ","page_number":167},
  {"content":"\r\n\r\nو در ضمن گفته فرشته‌ها شيطان را از خود ميدانستند و مصنف در بيان اين جمله گفته است ) يعنى او را در فرمانبرى و بيگناهى از خود ميدانستند چون روزگار درازى مواظب عبادت خدا بود چون بعيد است كه ملائكه ندانند او فرشته نيست با اينكه از ميان پريان اسيرش كردند و بآسمانش برآوردند و اين تعبير از قبيل ( سلمان منا اهل البيت ) است .\r\nيا چون ديدند اخلاقش جدا از پريانست و خدا تعالى پر او را ارجمند داشت ميان آنها و رئيس برخى از آنها نمود پنداشتند كه از آنها بوده و ميان پريان گرفتار بوده ، يا اين گمان از برخى فرشته‌ها بوده كه سابقه او را نميدانستند .\r\n56 - عياشى : 1 : 286 - بسندى از امام ششم عليه السّلام در تفسير قول خدا  « وَ لَآمُرَنَّهُمْ فَلَيُغَيِّرُنَّ خَلْقَ اللَّهِ  » فرمود : مقصود از خلق اللَّه فرمان خداست .\r\n57 - و هم عياشى از امام پنجم روايت كرده كه خلق اللَّه ، دين خداست .\r\nبيان : در خبر نخست خلق اللَّه را بفرمان خدا تفسير كرده و در دوم بدين خدا ، طبرسى در ( 2 : 113 ) مجمع گفته از ابن عباس و ابراهيم و مجاهد و حسن و قتاده خلق اللَّه بفرمان و دين خدا تفسير شده و از امام ششم عليه السّلام هم روايت شده و آيه  « فِطْرَتَ اللَّهِ الَّتِي فَطَرَ النَّاسَ عَلَيْها لا تَبْدِيلَ لِخَلْقِ اللَّهِ  » مؤيد آنست ، و مقصود حلال شمردن حرام است و بر عكس و گفتند مقصود خايه كشى است ، گفتند :\r\nخالكوبيست ، گفتند : مقصود دگرگون كردن خورشيد و ماه و سنگ است از بهره بردن در زندگى بپرستش آنها بخدائى .\r\n58 - عياشى - 1 - 276 - از جابر كه پيغمبر صلّى اللَّه عليه و آله فرمود : ابليس نخست نوحه‌گر نخست سرود خوان نخست حديخوانست ، فرمود : چون آدم از درخت خورد او سرود خواند ، چون آدم را به زمين فرود كردند برايش حدى خواند ، چون در زمين پايدار شد نوحه‌گرى كرد تا او را به ياد نعمت بهشت اندازد ، آدم گفت پروردگارا اين دشمنى كه به من دادى در بهشت از عهده او برنيامدم و اگر تو مرا\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nكمك نكنى بر او توانا نشوم .\r\nخدا فرمود : بدى بيك بدى ولى نيكى ده برابر تا هفتصد برابر ، گفت پروردگارا برايم بيفزا ، فرمود : نوزادى نيايدت جز اينكه يك فرشته يا دو تا بر او گمارم كه پاسبانش باشند گفت پروردگارا بيفزا ، فرمود : توبه پذيرفته است تا جان در تن است ، گفت : پروردگارا بيفزا ، فرمود : گناهان را همه بيامرزم و باكى ندارم ، گفت : مرا بس است .\r\nابليس گفت : پروردگارا اينست كه بر منش ارجمندى و برترى دادى و اگر به من تفضلى نكنى بر او توانا نباشم ، فرمود : نوزادى نيارد جز تو را دو نوزاد آيد ، گفت : پروردگارا ، بيفزا ، فرمود : در رگ و خونش روان شوى ، گفت : پروردگارا بيفزا ، فرمود : تو و نژادت در سينه آنها جا كنيد ، گفت :\r\nپروردگارا بيفزا فرمود : بدانها نويد ده و آرزومندشان كن و نويد ندهد شيطان آنها را جز بفريب .\r\n59 - و از همان از داود بن فرقد كه امام ششم عليه السّلام فرمود : فرشته‌ها پنداشتند شيطان از آنها است و خدا ميدانست از آنها نيست و راز او را بوسيله حميت فاش كرد كه گفت : مرا از آتش آفريدى و او را از گل آفريدى .\r\n60 - و از همان از ابى بصير كه امام ششم عليه السّلام فرمود : آن صراط كه ابليس گفت « البته آنها را از صراط مستقيم تو باز دارم و آنگه از برابر آنها در آيم الآية همان على بن ابى طالب عليه السّلام است .\r\n61 - و از همان - 2 : 11 - از امام پنجم و ششم عليه السّلام در قول خدا «  يا بَنِي آدَمَ  » عموم دارد .\r\nمن گويم : يعنى آيه «  يا بَنِي آدَمَ لا يَفْتِنَنَّكُمُ الشَّيْطانُ  ، 26 - الاعراف » 62 - و از همان - 2 : 239 - بسندى از عبد السلام كه امام ششم عليه السّلام فرمود : اى عبد السلام از خود و ديگران حذر كن : گفتم : پدر و مادرم قربانت توانم از ديگران\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nحذر كنم و از خود چگونه ؟ فرمود : اين خبيث گوش ميايستد ، و مىآيد و از تو سخنى ميشنود و به صورت آدمى بيرون ميرود و ميگويد : عبد السلام ميگفت ، گفتم قربانت پدر و مادرم اينكه چاره ندارد ، فرمود : همين است .\r\nبيان : ظاهرا مقصود ذكر معايب مردم و اموريست كه بايد نهان بماند و اصرارى است در تقيه ، و بسا شامل تصورات آدمى هم شود ، و غرض رفع استبعاد از اين است كه آدمى رازى را در دل نهان كند و از زبان ديگران بشنود و اين بسيار شده و خبيث همان شيطانست .\r\n63 - در تاويل الايات الباهره بىسند تا وهب بن جميع كه از امام ششم عليه السّلام پرسيدم از ابليس و گفته او « پروردگارا مهلتم بده تا روزى كه مبعوث شوند ، گفت تو از مهلت يافته‌هائى ، تا روز وقت معلوم » اين روز كدام روز است ؟ فرمود :\r\nاى وهب پندارى روز رستاخيز مردم است ، نه ، ولى خدا عزّ و جلّ او را مهلت داده تا روزى كه قائم ما برانگيخته شود و موى جلو سرش را بگيرد و گردنش را بزند اينست روزى كه وقت معلوم است .\r\n64 - از كافى : 1 : 38 - اصول : بسندى از امام ششم عليه السّلام كه مرگ هيچ كس محبوبتر نزد ابليس نيست از مرگ يك فقيه .\r\n65 - و از همان : 3 : 264 - فروع بسندى از زيد شحام كه شنيدم امام ششم ميفرمود : راستى چون بنده سجده كند و طولش دهد ابليس داد زند واى بر من ، او فرمان برد و من نافرمانى كردم او سجده كرد و من نكردم .\r\nتوضيح : در نهايه است كه در حديث ابى هريره آمده چون آدميزاده سوره سجده خواند و سجده كند ، شيطان گوشه گيرد و بگريد و بگويد اى واى بر من .\r\n66 - در خصال : 1 : 50 - ط غفارى - بسندش از امام ششم عليه السّلام كه چون نوح از كشتى فرود آمد ابليس نزد او آمد به او گفت : در زمين مردى نيست كه بيش از تو بر من منت داشته باشد ، بر اين بدكاران نفرين كردى و مرا از آنها\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nآسوده كردى دو خصلت به تو نياموزم ؟ از حسد بپرهيز كه آن به من كرد آنچه كرد و از حرص بپرهيز كه بآدم كرد آنچه كرد .\r\n67 - و از همان : 1 : 132 بسندش از امام پنجم ( قريب بدين مضمون را آورده و در اندرز شيطان گفته ) مرا در سه جا ياد آور كه نزديكتر بهر بنده در آنجا هستم : يادم كن هنگامى كه خشم كنى يادم كن چون ميان دو تن قضاوت كنى يادم كن چون با زنى تنها بمانى و ديگرى با شما نباشد .\r\n68 - و از همان - 1 : 133 - : بسندى از امام ششم عليه السّلام كه ابليس ميگويد در باره آدميزاده اگر وابمانم در سه چيز وانمانم ، مال ناروائى بدست آوردن ، حق مال حلال واندادن ، و آن را در ناروا صرف كردن .\r\nبيان : يعنى هر آدميزاده را در اين سه چيز گمراه كنم در غالب .\r\n69 - در خصال 1 : 152 بسندى از امام ششم عليه السّلام كه نخست پدران سه‌اند آدم كه فرزند مؤمن آورد جانّ كه فرزند كافر آورد ، ابليس كه كافر آورد و در آنها زايش نيست ، تخم گذارد و جوجه كند و همه پسر باشند و دختر نباشند .\r\n70 - در مجالس ابن الشيخ : 216 - بسندى تا پدران امام ششم عليه السّلام كه ابليس از زمان آدم عليه السّلام نزد همه پيمبران مىآمد تا مسيح مبعوث شد ، با آنها گفتگو ميكرد و از آنها پرسش مينمود و با هيچ كدام بيشتر از يحيى بن زكريا انس نداشت يحيى به او گفت : اى ابا مرّه من به تو نيازى دارم گفتش تو را ارجمندى بيش از آنست كه من خواهش تو را رد كنم هر چه خواهى بخواه كه من در فرمانت مخالفت ندارم .\r\nفرمود : اى ابا مرّه ميخواهم همه دامهايت كه آدميزاده را با آنها شكار ميكنى به من بنمائى گفت بسيار خوب و فردا را به او نويد داد .\r\nبامداد فردا يحيى در خانه نشست و در خانه را بست چشم بوعده‌گاه بود و نفهميد كه شيطان از دريچه كه در اطاقش بود برابر او آمد با چهره‌اى چون ميمون و تنى چون خوك و دو چشم دراز در چهره ، دندانها و دهانش در درازى چهره شكافى بودند در يك استخوان بيچانه و ريش ، چهار دست داشت دو تا در سينه و دو\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nدر شانه پاشنه‌هاش در جلو بودند و انگشتان پاهاش در دنبال قبائى بر تن داشت كه كمرش را بسته بود با كمربندى كه رشته‌هاى سرخ و زرد و سبز و همه رنگ بدان آويخته بودند و زنگ بزرگى بدست و خودى بر سر و بر خودش آهنى آويخته چون قلاب و چرن يحيى خوب او را ورانداز كرد گفتش اين كمربند ميانت چيست ؟\r\nگفت اين كيش گبريست كه منش ساختم و نزد آنها آرايش دادم . فرمود :\r\nاين رشته‌ها و رنگها چيستند ؟ گفتش اينها كارهاى زنانند ( رنگهاى خ ب ) پيوسته زن جلوه‌گرى مىكند ( و رنگ مىزند خ ب ) تا رنگى از او بگيرد و مردم را بدان بفريبد ، فرمودش اين زنگى كه در دست دارى چيست ؟ گفت مجمع همه لذتها از طنبور و تار و دايره و طبل و ناى و سرنا ، و خوش‌گذرانها بر سر سفره ميخوارى خود نشينند و از آن لذت نبرند و من اين زنگ را ميان آنها بجنبانم و چون آوازش را بشنوند طرب آنها را سبك كند و برقص آيند و انگشت بر هم سايند و جامه بدرانند .\r\nفرمودش چه چيز چشمت را روشنتر كند ؟ گفت : زنها كه دامها و بندهاى منند ، و چون نفرين نيكان و لعنت آنها بار مرا سنگين كنند نزد زنها روم و بدانها خوشدل شوم .\r\nيحيى به او گفت : اين خود كه بر سر دارى چيست ؟ گفت از نفرين مؤمنان با آن خود را نگهدارم ، گفت : اين آهنى كه در آن بينم چيست ؟ گفت دل خوبان را با آن قلاب كنم .\r\nيحيى گفت : هرگز شده كه به من پيروز شده باشى ؟ گفت : نه ولى تو يك خصلتى دارى كه آن را خوش دارم .\r\nيحيى گفت : آن چيست ؟ گفت تو پر خورى و چون افطار كنى و بخورى و سير شوى و از برخى نماز و شب زنده دارى خود در شب باز مانى از اين كار ،\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nيحيى فرمود : من با خدا عهد مىكنم كه ديگر سير نخورم تا او را ملاقات كنم .\r\nابليس گفت : من هم با خدا عهد مىكنم كه بمسلمانى اندرز ندهم تا بميرم .\r\nاز نزدش بيرون شد و ديگر به دو باز نگشت .\r\n71 - اين خبر را از غور الامور ترمذى بسندى آورده نزديك بدان چه گذشت تا آنجا كه گويد - يحيى فرمودش اى ابا مرّه ، نامش حارث است و كنيه‌اش ابا مره و خدايش ابليس ناميد چون در روز سجده بر آدم عليه السّلام از هر نيكى رفته شد ( و در بيان حاجت يحيى گفته ) من دوست دارم ترا در صورت و آفرينشت بينم و دامها كه بدانها مردم را هلاك كنى به من بنمائى .\r\nابليس گفت : كار بزرگى از من خواستى كه مرا در تنگنا گذاشتى و كارم را مشكل كردى ولى تو نزد من عزيزترى از اينكه تو را رد كنم و نيازت را بر نياورم ولى ميخواهم تنها مرا بينى و كسى جز خودت نباشد براى فردا روز بر آمده وعده گذاشتند و با اين وعده از نزد آن حضرت رفت ، و فردا همان ساعت برابرش ايستاده بود ، و به او بيك كار خدائى بزرگ نگاه كرد .\r\nچهره‌اى مسخ شده وارونه و زشت هراسناك و بد ، تنى چون تن خوكان ، و چهره چون ميمونها ، شكاف چشمش بدرازا شكاف دهانش بدرازا تا برابر سرش و دندانهاش همه يك استخوان بىچانه و بىريش ، موى سرش اندك روئيده بسوى بالا و وارونه ، با چهار دست دو در شانه و دو در پهلوها ، انگشتان پاهاش بدنبال و پاشنه‌هاش به جلو و دستش داراى شش انگشت ، گونه‌اش سفت و صاف ، دو سوراخ بينى او بسوى آسمان و نوكى داشت چون نوك پرنده ، چهره‌اش بسوى پشت ، دو چشمش اعمش و لنگ و چوله ، داراى دو بال و پيراهنى داشت بالا زده كه رويش زنارى بسته بود و چند كوزه خرد بكمربندش آويخته بود و كنار پيراهنش رشته‌ها آويزان بودند در هر رنگ از سفيد و سياه و سرخ و زرد و سبز و زنگ سطبرى بدست داشت و خودى بر سر كه بر قله‌اش آهن درازى سر بر گشته آويزان بود .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nيحيى فرمود : اى ابا مره به من از آنچه بينم و بپرسم گزارش بده گفت اى پيغمبر خدا من بدين وضع نزدت نيامدم مگر اينكه ميخواهم از هر چه بپرسى پاسخ درست دهم و چيزى را از تو نپوشانم .\r\nفرمود : اى ابا مره به من باز گو از اين كمربند زناريت بالاى پيراهن چيست ؟\r\nگفت اى پيغمبر خدا اين مجوس‌گريست و گبرمآبى ، من گبرى را ساختم و بدان كيشم .\r\nفرمود : بگو بدانم اين كوزه‌هاى خرد كه از كمربندت آويزانند در پيش چيستند ؟\r\nگفت : اى پيغمبر خدا ، اينها شهوتها و نمايشات دامهاى منند ، نخست چيزى كه مؤمن را با آن شكار كنم زن است و اگر او بفرمان خدا در اين باره بچسبد از راه جمع مال حرام به دو رو كنم و او را بطمع و حرص در آن اندازم و اگر بفرمان خدا پناه برد و بزهد و ترك مال از من كناره كند از راه ميخوارى و مستى به دو رو كنم تا همه اين خواهشها را در او مكرر سازم و بناچار اگر پارساتر مردم باشد بيكى از آنها گرفتار شود .\r\nفرمود : اين نمونه‌هاى هوس انگيز كه بكنار پيراهنت هستند چيستند ؟\r\nگفت : اى پيغمبر خدا اينها رنگهاى زمانه و زيور آنهايند و هر زنى پيوسته جامه خود را بيكى از اين رنگها درآورد تا آن را بپسندد و مردان را بزيور خود عاشق خود سازد .\r\nفرمود : اين زنگ كه در دست دارى چيست .\r\nگفت : اى پيغمبر خدا اين معدن خوشى و شادى و مجمع آوازهاى ابزار موسيقى است از تار و طنبور و نى و طبل و دايره و نوحه‌گرى و سرود و آن گروه در انجمنى گرد آيند براى بدكارى و برخى از آنچه گفتم دارند ولى آنها را كامياب و شاد نسازد ، و چون ديدم خوب سرحال نيستند من اين زنگ را بنوازم و با آواز ابزار آنها در آميزد و لذت و شادى آنها را بيفزايد ، برخى چون آن را شنوند\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nچغانك زنند ، برخى سر و گردن بجنبانند و برخى با دو دست چپ زنند و پيوسته اين شيوه را دارند تا من بر آنها سوار شوم و آنها را هلاك سازم .\r\nفرمود : اين كلاه خود كه بر سر دارى چيست ؟\r\nگفت : اى پيغمبر خدا از من بپرهيز و از دامهايم كه برايت بيان كردند پيغمبران و نيكان و عابدان و پارسايان چنانچه من سر خود را با اين كله خود از نكبت نگهدارم فرمود : نكبت كدام است ؟\r\nگفت : لعنت ، فرمود : اين آهن دراز كه در قله آنست چيست ؟\r\nگفت : اى پيغمبر خدا ، اين قلابيست كه با آن دل نيكان را بسوى خود كشم .\r\nفرمود : يك پرسش ماند ، گفت آن چيست ؟\r\nفرمود : اين چه آفرينش و صورت زشت و وارونه و منكريست كه تو دارى ؟\r\nگفت : اى پيغمبر خدا اين بخاطر پدر تو آدم است ، من از فرشته‌هاى ارجمند بودم 400 هزار سال سر از سجده برنداشتم ، و نافرمانى پروردگارم را كردم در يك سجده براى پدرت آدم ، و خدا به من خشم كرد و مرا لعن كرد و از پيكره فرشته‌ها به پيكره ديوان درآمدم ، در ميان فرشته‌ها زيباتر از من نبود و من مسخ و وارونه و زشت و برگشته و هراسناك و بدمنظره شدم چنانچه بينى .\r\nفرمود : آيا اين صورت خود را هرگز به كسى نمودى و اين دامهايت را بدين وضع‌ها ؟\r\nگفت : نه سوگند بعزّت پروردگارم ، اين چيزيست كه هيچ آدميزاده هرگز بدان نگاه نكرده و من تو را بدان گرامى داشتم در برابر همه مردم .\r\nفرمود : پذيرائى خود را با دو پرسش كامل كن يكى عمومى و ديگرى خصوصى\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nگفت : اى پيغمبر خدا بسيار خوب ميتوانى بپرسى .\r\nفرمود : به من باز گو كدام چيز نزد تو اميدواركننده‌تر و پشتيبانتر و دلدارىبخش‌تر از اندوه تو و چشم روشنتر كن تو و بهتر تو را پابرجا كند و دلت را شادتر كند ؟\r\nگفت : اى پيغمبر خدا من ميترسم آن را به كسى بگوئى و از تو ياد گيرند و از آن خود را نگهدارند و نيرنگ من بيهوده شود .\r\nفرمود : خدا در كتابش كار تو و نيرنگت را فرو آورده و براى پيغمبران و دوستانش بيان كرده و از آنچه بايد كناره كردند ، و اما گمراهان را تو بدانها سزاوارترى كه مانند گوى در دست تواند و تو آنها را ببازى ميگيرى و گفتار تو از گفتار خدا اثربخش‌تر و عزيزتر نيست .\r\nگفت : اى پيغمبر خدا راستى اميدبخش‌تر چيزى نزد من و پشت محكمتر كن و چشم روشن‌كن‌تر برايم زنانند كه بند و دامهاى منند و تير بىخطاى منند پدرم قربانشان اگر اينان نبودند نميتوانستم كمترين آدمى را گمراه كنم ، بوسيله آنها است كه بمقاصد خود برسم و بدانها مردم را در مهالك افكنم .\r\nچون متوجه عابدان و علماء شوم بر من چيره شوند ، و هر چه سپاه بر آنها گسيل دارم بگريزند و پس از شكست و گريز به ياد زنان آيم و خوشدل شوم و خشمم آرام شود و خاطرم آسوده گردد ، و عقده دلم گشوده شود و اندوهم تسلى يابد و چشمم روشن گردد و پشتم محكم شود .\r\nو اگر زنها از نژاد آدم نبودند من آنها را سجده ميكردم چون آنها خانمهاى منند و جاشان بر دوش و گردن من است و بر من است آنچه خواهند ، هيچ زنى از ناحيه من نيازى نخواهد جز كه براى انجامش بسر شتابم نه با پا زيرا آنها اميد منند و پشت و عصمت و پسند و ثقه و فريادرس منند .\r\nفرمود : سود و شادى تو در گمراه كردن آدمى چيست ؟ و براى چه بدان تسلى يا بى ؟\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nگفت : خدا شاديها ، غمها ، حلال و حرام را آفريده ، و در روز آدم مرا ميان آنها مخير كرد و من شهوتها ، حرام ، دشنام و منكرات را برگزيدم ، و آنها شيفته‌گى و دلخواه من شدند و آدم را هم مخير كردند و او اندوه و عبادت و حلال را برگزيد ، و آنها را خواست و آرمان او شدند آنست خواست و آرمان او ، و اينست هوس و خواست و دلخواه من ، آنست چيز و دارائى و كالاى او اينست چيز و دارائى و كالا و اندوخته من ، و چيز هر كس چون خود اوست كه خواست و شهوت بدان دارد ، خواست و شهوت مرد زندگى او است و چون زندگى را از كسى بگيرند نابود گردد ، چه بسيار آفريده خدا كه خواسته و دلبندش را گرفتند و مرد و نابود شد و همچنانست اين موضوع .\r\nاينكه من برگزيدم دلخواه و هوس و زندگى من شده و اگر از من گرفته شود نابود شوم و هر آنگاه كه بدان دست يابم شاد و زنده شوم ، و چون ديدم دلخواه و هوس و زندگيم نزد ديگريست كه آن را از من گرفته تا توانم بكوشم كه آن را بدست آرم تا بدان نيرو گيرم بر آدمى كه زندگى كه شهوت من است و هوس مرا گرفته و در چنته خود نهاده و نگهدارى گرديده و آماده شده و فراهم گرديده تا با من كارزار كند و بجنگد و آيا من چاره‌اى از نبرد دارم تا حق بحق‌دار رسد و ستمكار مقهور گردد ، اينست حال من و كار من و مايه شادى من چون بر او چيره شوم .\r\nبه او فرمود : مگر آدم چه ستمى به تو كرده كه ميگوئى بايد بستمكار زور آور شد .\r\nگفت : به من ستم كرده كه هوس و خواهش مرا گرفته و در چنته خود نهاده اگر آن نبود چگونه من در جنگ با او و در حلال او طمع نكنم چنانچه او در حرام و خواسته من طمع كرده .\r\nفرمود به او اين نشدنى نيست كه گوئى من ميخواهم هوس خود را از او پس گيرم و شاد شوى اگر آن را به كار زند و اندوه خورى اگر هوست را در زندگى\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nخود به كار نزند ؟ گفت : چون هوس راند من اندوه ندارم بلكه شادم زيرا او خواسته مرا كه شاديست به من داده همانا اندوه خورم كه آن را به كار نگيرد ، من دنبال خواسته‌ام نيستم كه از من گرفته زيرا دلم آسوده است كه برنگردد ، زيرا بر آن سرشته شده ولى ميخواهم آن را به كار بندد ، و چونش به كار بندد آرزو و گزيده و زندگيم را به من داده كه جان من است .\r\nو چون آرمان مرا به كار زند مرا زنده و شاد كرده و آن را بهدف خود به كار بسته و اگرش به كار نزند در چنته او بماند و چون زندانى باشد و چون در درون او زندانى و در بند است و آن جان من است مانند اينست كه من در زندانم و در بند و بجنگ برخيزم .\r\nزيرا او بجاى زندگى به من مرگ داده و ناچارم بهر نيرنگ دست زنم و هر فريبى به كار برم و آماده شوم و ابزار و آلات را آراسته كنم و زلم زينبو و ابزار موسيقى را بر آرم ، بزنم و بجنبانم و نمايش دهم شايد آن را بيند و خوش گردد و باد كند و بنشاط آيد و فريب خورد و بهيجان آيد ، و آن هوسى كه در او است به كار بندد كه زندگى و خواست من است ، و من زندگى يابم و خرّم شوم تا آن راهى براى جنبش و نجات از زندان بيابد ، و اينست كه براى كسى نگفتم از روزى كه آفريده شدم ، و اگر نبود فضل و ارجمندى تو منت بدان گزارش ندادم .\r\nيحيى فرمود : و آن پرسش خصوصى كه از تو خواستم ، گفت : آرى بپرس من آماده‌ام .\r\nفرمود : آيا هرگز در من فرصتى براى هوس رانى خود يافتى از گوشه چشمى يا پرش سخنى از زبان يا خاطره‌اى در دل ؟\r\nگفت : بار خدايا نه ، جز اينكه يك خصلت از تو مرا خوش آيد و پسند من است كه در تو بسيار است و نزد من مقام ارجمندى دارد ، رنگ يحيى از\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nگفته او پريد و به خود پيچيد و خود را كم شمرد ، و بندهاى دلش لرزيد و غش كرد .\r\nفرمود : اى ابا مرّه آن خصلت شيطان پسند چيست ؟\r\nگفت : تو مرد پر خورى هستى و بسا كه بسيار بخورى و تخمه شوى از آن و سستى و خواب و سنگينى و تنبلى و چرت تو را فرا گيرند ، و گاهى بر پهلوى خود بخوابى در شبها كه برميخيزى و عبادت ميكنى و اين مرا خوش آيد از تو .\r\nگفت : همين فرصت را نسبت به من دارى ؟ گفت : آرى ، فرمود : چه سخت شادت كند و سخت تو را بجنباند ، گفت منت ياد آور شدم و حفظ نكردى ولى بطور خلاصه هر آنچه را خدا بد دارد پسند من است و هر آنچه خداپسند است از من بدور است و من خوددار نيستم تا بهر چاره‌اى دست اندازم تا آدمى آن را بدور اندازد و پسند خود را مىآرايم تا آن را برگيرد و بر آرد .\r\nزيرا زندگى من در به كار بستن پسنديده من است و مرگم و نابوديم و خواريم و ناتوانيم در به كار بستن ناپسند و دور افكنده من است كه همان حلال و پاك است از هر چيز و اندوه‌ها است ، پسند من حرام است و هر چيز پليد و شادى و خوشى كه خدا از آن غدقن كرده .\r\nسپس ابليس گفت : تو را بس است اى يحيى و شاد بود از فرصتى كه بر او يافته بود و به او گفته بود ، يحيى فرمود : در عمر من جز همين فرصت را كه گفتى بر من نيافتى ؟\r\nگفت : بارخدايا نه جز همين را .\r\nيحيى فرمود : من با خدا عزّ و جلّ عهد كردم نذرى واجب بگردنم كه از دنيا بيرون روم و سير نخورم از غذا .\r\nفرمود : ابليس در خشم شد و غمناك شد از اين گزارش كه به او داد ، و يحيى خوددارى كرد و پناه گرفت .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nابليس گفت : اى آدميزاده مرا فريب دادى و پشتم را با اين فريب شكستى و من با خداى خود عهد كنم و نذرى واجب به گردن گيرم كه هيچ آدمى را اندرز ندهم ، و البته اى آدميزاده تو به من چيره شدى و پشتم را بدين ترتيب شكستى تا از دستم بسلامت جستى و خشمگين از بر آن حضرت بيرون شد .\r\nو ميگويم : نسخه روايت بسيار نادرست بود و چنانش كه يافتم نگاشتم براى تاكيد و توضيح روايات اهل بيت .\r\n72 - در مجالس ابن الشيخ 111 - 112 - : بسندى تا جابر بن عبد اللّه انصارى رحمه اللَّه كه : ابليس به چهار صورت در آمده : در روز بدر به صورت سراقه بن جعشم مدلجى در آمد و بقريش گفت « كسى از مردم بر شما چيره نشود امروز و راستى من پناه شما هستم ، و چون دو گروه بهم برخوردند واپس گريخت و گفت : من از شماها بيزارم 48 - الانفال » و در روز عقبه به صورت منبه بن حجاج در آمد و ( براى برهمزدن بيعت انصار با پيغمبر اسلام در عقبه منى ) فرياد زد كه محمّد و بىدينان همراهش در عقبه هستند آنها را دريابيد ، رسول خدا صلى اللَّه عليه و آله بانصار فرمود :\r\nنترسيد كه آوازش را جز خودش نشنود .\r\nو در روز اجتماع قريش در دار الندوه به صورت شيخ نجدى درآمد و به آنان در باره پيغمبر رأى داد كه قرآن بدان اشارت كرده و خدا فرو فرستاد « و چون نيرنگ كردند آنان كه كافر شدند در باره تو كه تو را زندان كنند يا بكشند يا بيرون كنند ، و نيرنگ بازند و خدا تدبير كند و خدا بهتر تدبيركنانست » .\r\nروزى كه پيغمبر صلّى اللَّه عليه و آله و سلم درگذشت به صورت مغيرة بن شعبه در آمد و گفت : آيا مردم نسازيدش مانند خسروان عجم و قيصرهاى روم آن را توسعه دهيد بخانواده‌ها تا توسعه يابد ، آن را به زاده‌هاى هاشم برنگردانيد تا براى پيشوا چشم به راه زنان آبستن بمانيد .\r\nبيان : يعنى اگر خلافت ويژهء زاده‌هاى هاشم گردد كار به جائى رسد كه مردم\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nچشم‌براه زائيدن زنان آبستن آنها بمانند تا خليفه شود و خلافت را به ديگرى ندهند .\r\n73 - در تفسير على بن ابراهيم : 32 - : بسندش از امام ششم عليه السّلام كه پرسش شد از آنچه خداوند خلق را بدان خوانده آيا گمراهانم در آن داخلند و طرف تكليفند ؟ فرمود : آرى ، و كافران هم داخلند ، زيرا خدا فرشته‌ها را فرمان سجده بآدم داد و ابليس هم در آن داخل بود ، چون از فرشته‌ها بود و در آسمان خدا را ميپرستيد و فرشته‌ها ميپنداشتند از جنس آنها است و از آنها نبود .\r\nو چون خدا فرمان سجده بفرشته‌ها داد آنچه در دل شيطان بود بيرون افتاد كه حسد بود وانگه فرشته‌ها دانستند كه ابليس از آنها نيست به او گفتند پس چگونه ابليس مامور شد با اينكه خدا فرشته‌ها را به سجده بر آدم فرمان داده بود .\r\nفرمود : ابليس وابسته بدانها بود و از جنس آنها نبود ، براى آنكه خدا پيش از آدم خلقى آفريد و ابليس ميان آنها فرمانرواى زمين بود ، و سركش شدند و تباهى كردند و خون ريختند ، و خدا فرشته‌ها را فرستاد آنها را كشتند و ابليس را اسير كردند و به آسمان بردند و با فرشته‌ها خدا را پرستيدند تا خدا تبارك و تعالى آدم را آفريد .\r\n74 - و از همان - 365 - در قول خدا تعالى : چون قرآن خوانى به خدا پناه بر از شيطان رجيم . فرمود : رجيم پليدتر شيطانست به او گفتم : چرا رجيمش ناميدند ؟ فرمود : چون رجم شود .\r\nبيان : يعنى به تير شهاب رانده شود يا به لعن يا در زمان قائم عليه السّلام سنگ باران شود .\r\n75 - در احتجاج : 2 : 80 - ط دار النعمان - : از هشام بن حكم كه زنديق از امام ششم عليه السّلام پرسيد اين مصلحت بود كه خدا براى خود دشمنى ساخت با اينكه دشمنى نداشت و چنانچه تو پندارى ابليس را آفريده بر بنده‌هاش مسلط كرد\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nتا آنها را بنافرمانى او بخواند و آن نيرو كه تو معتقدى به دو داد به نيرنگ بر دل آنها نشيند و آنها را وسوسه كند و در باره پروردگارشان به شك اندازد و در دينشان اشتباهكارى كند و آنها را بوسوسه خود از دين بگرداند و بانكار او و عبادت جز او بكشاند چرا دشمنش را بر بنده‌هاش مسلط كرد و راه گمراهى آنها را بوى داد ؟\r\nدر پاسخش فرمود : اين دشمنى كه تو گفتى از دشمنيش زيانى نبرد و از دوستيش سودى نگيرد ، دشمنى او از ملك خدا هيچ نكاهد و دوستى او هيچ بر آن نيفزايد ، همانا از دشمنى پرهيزند كه نيروى زيان زدن و يا سود رساندن دارد و اگر همت گمارد كشورى را بگيرد و پادشاهى را مقهور سازد .\r\nولى ابليس يك بنده است او را آفريد تا وى را بپرستد و يگانه ستايد ، و آنگه كه آفريدش ميدانست چيست و چه سرانجامى دارد ، و پيوسته با فرشته‌هاش او را پرستيد تا به سجده بر آدمش آزمود و از حسد و شقاوت كه بر او چيره شدند از آن سرباز زد .\r\nوانگهش لعنت كرد و از صفوف فرشته‌ها بيرون نمود و بزمينش افكند ملعون رانده ، و او دشمن آدم شد و فرزندانش براى همين ، و او را بر فرزندانش جز از راه وسوسه و دعوت به راه كج تسلطى نيست و با نافرمانيش اعتراف دارد به پروردگارى پروردگارش .\r\n76 - و در همان : 2 : 267 - : در پرسش زنديقى كه مدعى بود در قرآن تناقض وجود دارد فرمود : امير المؤمنين عليه السّلام فرموده : ايمان بدل تسليم شدن به پروردگار است ، و هر كه كارها را به مالك آنها سپرد تكبر نورزيده چنانچه ابليس تكبر ورزيد از فرمان او به سجده بر آدم و بيشتر امم از فرمان پيغمبرهاشان تكبر ورزيدند و يگانه‌پرستى بدانها سودى نداد چنانچه آن سجده طولانى به ابليس سودى نداد ، زيرا او يك سجده 4 هزار ساله كرد براى دنياجوئى و خودنمائى و همچنين نماز و صدقه سودى ندهند جز با رهيابى راه نجات و راه درست - الخبر\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n77 - در مجالس صدوق : 123 - بسندش از امام صادق عليه السّلام كه روز رستاخيز خداى تبارك و تعالى رحمت افشاند تا ابليس هم در رحمتش طمع كند .\r\n78 - و از همان : بسندى از حفص بن غياث كه شنيدم امام ششم ميفرمود :\r\nابليس نزد موسى بن عمران آمد كه با خدا در مناجات بود ، يك فرشته به دو گفت :\r\nچه طمعى در او دارى او در مناجات با پروردگارش است ؟ گفت همان را از او اميد دارم كه از پدرش آدم الخبر 79 - تفسير على بن ابراهيم - 224 - در قول خدا « راستى آنان كه پرهيزكارند چون يك شيطان گشتى بدانها شايد يادآور شوند و بناگاه بينا گردند » فرمود :\r\nيعنى چون شيطان آنها را به ياد گناه اندازد و بدان وادارد ياد خدا كنند و نامش را برند و بينا گردند .\r\n80 - در علل : 1 : 135 - : بسندى از جابر بن عبد اللّه انصارى كه ما در منى همراه رسول خدا صلى اللَّه عليه و آله و سلم بوديم مردى را ساجد و راكع و در زارى ، گفتيم : يا رسول اللَّه چه خوب نمازى دارد ؟ ! فرمود : او است كه پدر شما را از بهشت بيرون كرده ، على عليه السّلام بىپروا نزد او رفت و چنانش تكان داد كه دنده‌هاش از دو طرف توهم شد و به او گفت : البته تو را خواهم كشت ان شاء اللَّه ، گفت : نميتوانى تا روزى كه از طرف پروردگارم معلوم شده ، چه‌ات شده كه كشتنم خواهى ، به خدا هيچ كست دشمن ندارد جز كه نطفه من پيش از پدرش برحم مادرش ريخته ، من با دشمنانت در دارائى و فرزندشان شريكم كه خدا عزّ و جلّ در قرآنش فرمود «  وَ شارِكْهُمْ فِي الْأَمْوالِ وَ الْأَوْلادِ  ، 64 - الاسراء » .\r\nپيغمبر صلّى اللَّه عليه و آله و سلم فرمود : اى على راست ميگويد دشمنت ندارد از قريش مگر زنازاده و از انصار جز يهودى و از عرب جز بىپدر و از مردم ديگر جز بدبخت و از زنان جز سلقلقيه و آن زنيست كه از پس حيض بيند ، وانگه ديرى سر به زير افكند وانگه سر بر آورد و فرمود : اى گروه انصار فرزندانتان را با دوستى\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nعلى عليه السّلام بسنجيد ، و ما دوستى على را بفرزندان خود پيشنهاد ميكرديم ، هر كه على دوست بود ميدانستيم فرزند ما است و هر كه دشمن على بود از ما نبود .\r\n81 - در علل و مجالس صدوق ( 209 ) : بسندى تا سلمان فارسى كه ابليس به چند تن گذشت كه بامير المؤمنين عليه السّلام بد ميگفتند ، برابرشان ايستاد گفتند ، كيست برابر ما ايستاده ؟ گفت منم ابو مره ، گفتند : تو سخن ما را نشنيدى ؟ در پاسخ گفت : بدا بر شما دشنام داديد سرور خود على بن ابى طالب را ، گفتندش : از كجا دانستى كه او آقا و سرور ما است ؟ گفت : از فرموده پيغمبرتان صلّى اللَّه عليه و آله و سلم [ هر كه را منم مولا و آقا على است مولا و آقا بارخدايا دوست دار هر كه دوستش دارد ، دشمن دار هر كه دشمنش دارد ، يارى كن هر كه را ياريش كند ، و انه هر كه را وانهدش 
  ] به او گفتند : تو از دوستان و شيعيان او هستى ؟ گفت من از پيروان و شيعه او نيستم ولى دوستش ميدارم ، و كسى با او دشمن نباشد جز من در مال و فرزند او شريك شوم ، به او گفتند : اى ابا مره در باره على سخنى گوئى ؟ بدانها گفت : اى گروه از من بشنويد ، اى گروه ناكثان و قاسطان و مارقان من خداى عزّ و جلّ را در دوره جانّ 12 هزار سال عبادت كردم و چون خدا آنها را نابود كرد بخداى عزّ و جلّ از تنهائى شكايت كردم و مرا به آسمان دنيا برد و در آسمان دنيا 12 هزار سال ديگر بهمراه فرشته‌ها عبادت كردم .\r\nدر اين ميان كه ما به تسبيح خدا عزّ و جلّ پرداخته بوديم و او را تقديس ميكرديم نورى پرپرتو بما گذر كرد و فرشته‌ها همه برايش سر به سجده نهادند و گفتند سبّوح قدوس ، اين نور نه از فرشته‌اى مقرب و نه از پيغمبرى مرسل است ، اين نور سرشت على بن ابى طالب عليه السّلام است .\r\nبيان : آن لعين اين حديث را براشان گفت تا حجت بر آنها تمامتر شود و عذابشان سخت‌تر گردد زيرا ميدانست كه آن را باور نكنند .\r\n82 - در علل - 2 : 259 بسندى تا رسول خدا صلّى اللَّه عليه و آله و سلم كه چون بآسمانم برآوردند\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nجبرئيل مرا بدوش راستش برداشت و نگريستم بيك بقعه از زمين كوهستان سرخ خوشرنگ‌تر از زعفران و خوشبوتر از مشك و بناگاه ديدم كه پيرى در آن بود و كلاه بلندى بسر داشت ، بجبرئيل گفتم : اين بقعه سرخ چيست كه خوشرنگتر از زعفرانست و خوشبوتر از مشك ؟ گفت : بقعه شيعه تو و شيعه وصيّت على است ، گفتم : اين پير كلاه بسر كيست ؟ گفت ابليس .\r\nفرمود : از آنها چه ميخواهد ؟ گفت ميخواهد آنها را از ولايت امير المؤمنين عليه السّلام باز دارد و بفسق و فجور كشاند گفتم : اى جبرئيل ما را بدان فرود آور و شتابانتر از برق جهنده و چشم تابان ما را بدان فرو آور ، و گفتم : اى ملعون برخيز و با دشمنان آنها در مال و فرزندشان شريك شو و در زنهاشان كه تو را بر شيعه من و شيعه على تسلطى نيست و آن زمين قم ناميده شد .\r\n83 - در مجالس صدوق - 122 - بسندش از ابن عباس كه چون عيسى عليه السّلام سى ساله شد خدايش به بنى اسرائيل مبعوث كرد ، و ابليس در گردنه بيت المقدس بنام افيق به او برخورد و به او گفت : اى عيسى توئى كه از عظمت ربوبيت خود بىپدر پديد شدى ، عيسى فرمود : بزرگى از آنست كه مرا پديد كرد و همچنين آدم را و حوا را پديد كرد ، ابليس گفت توئى كه از بزرگوارى خدائيت در گهواره بنوزادى سخن گفتى ؟ فرمودش اى ابليس بزرگى از آنست كه مرا در نوزادى بسخن آورد و اگر ميخواست لالم ميكرد .\r\nابليس گفت : توئى كه از بزرگوارى در پروردگارى تا آنجا رسيدى كه از گل شكل پرنده سازى و در آن بدمى و پرواز كند ؟ فرمود : بزرگى از آنست كه مرا آفريد و آنچه را كه خواست برايم فراهم كرد .\r\nابليس گفت : توئى كه از بزرگى پروردگاريت بيماران را درمان كنى ؟\r\nفرمودش بزرگى از آنست كه بفرمانش درمان كنم و اگر خواهد مرا بيمار كند .\r\nابليس گفت : توئى كه از بزرگوارى در پروردگارى بدان جا رسيدى كه مرده‌ها\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nرا زنده كنى ؟ عيسى فرمود : بزرگى از آنست كه بفرمانش آنها را زنده كنم و بناچار آنان را و مرا بميراند .\r\nابليس گفت : اى عيسى توئى كه از بزرگوارى در پروردگارى بدان جا رسيدى كه روى دريا گذرى و دو گامت تر نشوند و در آب فرو نروى ؟ فرمود : بزرگى از آنست كه دريا را رام من كرد و اگر خواستى مرا غرقه كردى .\r\nابليس گفت : اى عيسى توئى كه از بزرگوارى در پروردگارى به جائى رسيدى كه روزى ببايدت و همه آسمانها و زمين و آنچه در آنها است در فرود تو باشند و تو بر فراز همه كارها را بپردازى و روزيها را پخش كنى ؟ و عيسى اين گفته شيطان كافر ملعون را گران شمرد و گفت : منزه است خدا پر آسمانها و زمين خود و به اندازه عرش و خشنوديش ، و چون ابليس آن را شنيد پا بگريز نهاد و خود را نتوانست نگهدارد تا در لجه خضراء افتاد .\r\nابن عباس گفت : يك زنى از پريان بيرون شد و در كنار دريا راه ميرفت و ناگاه ابليس را ديد كه بر سنگى سخت در سجده است و اشك بر گونه‌اش روانست ، و از روى تعجّب ايستاد و به دو نگريست ، و آنگاه گفتش واى بر تو اى ابليس از طول سجده چه خواهى ؟ به او گفت : اى زن خوب دختر مرد خوب اميدوارم چون خدا به قسم خود وفا كرد و مرا بدوزخ برد برحمت خود از دوزخ برآورد .\r\n84 - در علل : 2 : 213 - بسندى از امام ششم عليه السّلام كه ابليس خدا را 80 هزار سال در آسمان عبادت كرد به دو ركعت نماز و خدا به ثواب آن بوى داد آنچه را داد .\r\n85 - و به همين سند كه ابن عطيه گفت به امام ششم عليه السّلام گفتم : به من باز گو چگونه خدا عزّ و جلّ بابليس فرمود : تو مهلت دارى تا روز وقت معلوم ؟ فرمود : در برابر پاداشى كه در پيش بايستش بود ، گفتم : آن چه بود ؟ فرمود : دو ركعت كه آن را در آسمان در مدت 2 و يا 4 هزار سال خواند ( ترديد از راويست ، از پاورقى 240 )\r\n\r\n","description":"","footnote":"","page_name":" 186 ","page_number":186},
  {"content":"\r\n\r\n86 - در روايت ديگر كه خدا را 7 هزار سال با دو ركعت نماز عبادت كرد و خدا هر چه به او داد در ثواب آن عبادت بود .\r\nبيان : رفع اختلاف زمان نماز و سجده كه در رواياتست به دو وجه ممكن است يكى اينكه متعدد بودند و هر كدام در زمان مخصوصى بوده و دوم اينكه برخى از راه تقيه موافق عامه صادر شده .\r\n87 - تفسير على بن ابراهيم : 350 در خبر ولادت پيغمبر صلّى اللَّه عليه و آله و سلم است كه چون شياطين نشانه آنكه در زمين پديد شده بود ديدند و چون فرو آمدن فرشته‌ها و تير زدن بشياطين براى آنها ناشناخته آمد ، همه نزد ابليس گرد آمدند و گفتند آسمان را بر ما بستند و با شهاب سوزان ما را ميزنند ، گفت : جستجو كنيد ، البته امرى در دنيا رخ داده ، برگشتند و گفتند : ما چيزى نديديم ، ابليس گفت : من خودم دنبال آن روم ، و ميان مشرق تا مغرب گرديد و بحرم رسيد ، ديد پر است از فرشته‌ها و جبرئيل تيغ بدست بر در حرم است .\r\nابليس خواست در آن در آيد و جبرئيل به او بانگ زد ، كه گمشو اى ملعون و از سوى حرا آمد بمانند گنجشك خردى و گفت : اى جبرئيل از تو پرسشى دارم ، گفت : چيست ؟ گفت اين حادثه چيست ؟ و چرا شما در دنيا جمع شديد ؟ گفت : اين پيغمبر اين امت است كه زاده شده و او پايان پيغمبران و برتر از آنها است ، گفت مرا در او بهره‌ايست ؟ گفت : نه ، گفت : در امتش ؟ گفت : آرى ، گفت : به همين خشنودم .\r\n88 - در قرب الاسناد : بسندى از امام پنجم عليه السّلام كه ابليس 4 بار جيغ زد روزى كه لعن شد ، روزى كه به زمين فرود شد ، روز بعثت پيغمبر صلّى اللَّه عليه و آله و روز غدير .\r\n89 - در معانى الاخبار - 138 : بسندى از امام رضا عليه السّلام كه نام ابليس حارث است و معنى قول خدا يا ابليس يعنى اى نافرمان و او را ابليس ناميدند چون از رحمت خدا نوميد و غمگين شد .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nبيان : راغب در مفردات خود گفته : ابلاس غمى است كه از شدت نوميدى رخ دهد ، و ابليس از آن باز گرفته شده ، و خدا فرموده : روزى كه هنگامه برپا شود افسرده شوند بدكاران 12 الروم 90 - در معانى - 138 ، بسندى تا رسول خدا صلّى اللَّه عليه و آله و سلم كه ابليس سرمه دارد ، لعوق دارد ، سعوط دارد ، سرمه‌اش چرت است و لعوقش دروغ و سعوطش كبر .\r\n91 - و از همان - 139 - بسندى از عبد العظيم حسنى كه شنيدم امام دهم عليه السّلام ميفرمود :\r\nرجيم يعنى رانده شده با لعن ، دور شده از هر جاى نيكى ، يادش نكند مؤمنى جز كه لعنش كند ، و راستى در علم خدا گذشته كه چون قائم عليه السّلام ظهور كند مؤمنى در زمانش نماند جز اينكه به او سنگ پراند چنانچه پيش از آن لعن به او پرانيدند .\r\n92 - در علل - 2 : 213 - بسندى از حلبى كه پرسيدم از امام ششم عليه السّلام چرا رجيم را رجيم ناميدند ؟ فرمود : چون سنگسار شود ، گفتم : برگردد پس از آن ؟\r\nفرمود : نه ولى در علم خدا گذشته كه سنگسار است .\r\nبيان : فعل ينقلب ، يعنى بزندگى برگردد پس از رجم ، فرمود : نه ، و استدراك براى اينست كه پرسنده توهم كرد رجم در اين زمانست و امام توهمش را رفع كرد كه از آتش رجيم گفتند كه در علم خدا گذشته پس از اين رجم شود هنگام قيام امام قائم عليه السّلام چنانچه در خبر پيش گذشت و محتمل است اصل آن « فهل ينفلت :\r\nآيا ميگريزد » باشد و در روايت عياشى مؤيد آن بيايد .\r\n93 - در تفسير على بن ابراهيم :  « ثُمَّ لَآتِيَنَّهُمْ مِنْ بَيْنِ أَيْدِيهِمْ وَ مِنْ خَلْفِهِمْ وَ عَنْ أَيْمانِهِمْ وَ عَنْ شَمائِلِهِمْ  » اما برابرشان سوى آخرتست به آنها گويم : نه بهشتى است نه دوزخى ، نه رستاخيزى ، و پس آنها دنياى آنها است كه آنان را بگردكردن مال وادارم و فرمان دهم كه مالى در صله رحم صرف نكنند ، و حق آن را ندهند و آنها را وادارم بر فرزندان خود هزينه ندهند و از ضياع مال آنها را بترسانم ،\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nسمت راست دين آنها است كه اگر در گمراهى باشند آن را براشان آرايش كنم و خوش نما سازم ، و اگر در دين حقند بكوشم تا آنان را از آن بيرون برم ، و سمت چپ لذت و شهوتست ، و خدا تعالى ميفرمايد : « و البته ابليس گمان خود را در باره آنها درست در آورد 20 : سبأ » و اما اينكه فرمود : بيرون شو از آن مذءوم و مدحور مذءوم يعنى نكوهيده و مدحور يعنى رانده شده بدور و افكنده بدوزخ ( 212 ) 94 - در معانى الاخبار - 158 - : بسندش تا امام ششم عليه السّلام در قول او «  إِنَّ عِبادِي لَيْسَ لَكَ عَلَيْهِمْ سُلْطانٌ  42 - الحجر » فرمود : براى او بر خصوص اين دسته تسلطى نيست ، گويد : گفتم : چطور ، با آنچه در ميان آنها است ؟ فرمود :\r\nچنان نيست كه ميفهمى ، معنى اينكه بر آنها تسلط ندارد اينست كه آنها را دوست كفر و دشمن ايمان سازد .\r\nمحاسن : 171 عياشى - 2 : 242 - مانند آن را دارند .\r\n95 - در تفسير - 573 - : بسندش از اسحاق بن جرير كه امام ششم فرمود :\r\nيارانت در گفته ابليس : «  خَلَقْتَنِي مِنْ نارٍ وَ خَلَقْتَهُ مِنْ طِينٍ  » چه گويند ؟ گفتم : قربانت خداوند آن را در كتاب خود فرموده ، فرمود : دروغ گفته شيطان اى ابا اسحاق خدايش جز از گل نيافريده و آنگه فرمود : خدا فرموده « آنكه ساخت براى شما از درخت سبز آتش و بناگاه شما از آن برافروزيد ، 80 - يس » خدايش از اين آتش آفريد و از اين درخت و مايه درخت گل است .\r\nبيان : شايد مقصود اينست كه گل در سرشت او هست گرچه آتش در آن غلبه دارد .\r\n96 - تفسير - 573 - بسندش از امام ششم عليه السّلام در قول خدا تبارك و تعالى « مهلتم بده تا روزى كه برانگيخته شوند فرمود : تو مهلت دارى تا روز وقت معلوم » فرمود : روز وقت معلوم روزيست كه رسول خدا صلّى اللَّه عليه و آله او را بر صخره‌اى كه در بيت\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nالمقدس است سر ميبرد .\r\n97 - در عيون - 229 - : بسندى از امام رضا عليه السّلام از پدرانش كه پيغمبر صلّى اللَّه عليه و آله و سلم گل و پيه درخت خرما را مىخورد و ميفرمود : ابليس لعنه اللَّه سخت خشم كند و گويد آدميزاده ماند تا كهنه را با بو خورد .\r\n98 - و از همان به همين سند از على بن ابى طالب عليه السّلام كه من نشسته بودم نزد كعبه ناگاه ديدم پيرى كوژپشت كه از سالخوردگى ابروانش روى چشمانش افتاده و عصائى بر دست و كلاه سرخى بر سر و روپوش موئين بر تن دارد آمد و نزديك پيغمبر صلّى اللَّه عليه و آله و سلم رفت كه پشت به خانه كعبه داشت و گفت : يا رسول اللَّه براى من آمرزش خواه ، پيغمبر فرمود : پيرمرد تلاشت سودى ندارد و دانست گمراه است و چون آن پير پشت كرد و رفت به من فرمود : اى ابا الحسن او را ميشناسى ؟ گفتم نه فرمود : اين لعين ابليس است .\r\nعلى گويد بدنبالش دويدم تا به او رسيدم و بخاكش افكندم و بر سينه‌اش نشستم و دست به نايش فشردم تا او را خفه كنم ، گفت : اى ابا الحسن مكن كه من تا روز وقت معلوم مهلت دارم ، به خدا اى على من بحقيقت تو را دوست دارم ، و دشمنت ندارد جز كسى كه با پدرش در مادرش شريك شدم و زنا زاده شده ، من خنديدم و او را رها كردم .\r\n99 - تفسير - بگو پناه برم بپروردگار مردم ، پادشاه مردم ، معبود مردم ، از شرّ وسواس خنّاس - نام شيطانست - در دلهاى مردم كه آنها را از خير نوميد كند و به ندارى نويد دهد و بگناه و هرزگى وادارد و اينست قول خدا « شيطان بشما نويد ندارى دهد و شما را بهرزگى وادارد » .\r\nو امام صادق عليه السّلام فرمود : دلى نيست جز كه دو گوش دارد بر يكى فرشته اى است رهنما و بر ديگر شيطانى سست كن و فتنه گر ، اين فرمانش دهد و آن بازش دارد ، و مردم شيطان صفت هم باشند كه مردم را بگناه وادارند چون شيطان جنى .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nبيان : بسا كه پيغمبر در خواندن قل اعوذ لفظ قل را نميگفت و يا اينكه خوبست پس از قرائت   قُلْ أَعُوذُ بِرَبِّ النَّاسِ   آن را بىلفظ قل تكرار كرد ، و براى هر كس اين خوبست چنانچه طبرسى رحمه اللَّه در ( 10 : 571 ) مجمع از امام ششم عليه السّلام روايت كرده كه چون بخوانى   قُلْ أَعُوذُ بِرَبِّ الْفَلَقِ   بگو : در دلت   أَعُوذُ بِرَبِّ الْفَلَقِ   يعنى پناه برم بپروردگار سپيده دم و چون بخوانى :   قُلْ أَعُوذُ بِرَبِّ النَّاسِ   بگو در دل خود پناه برم بپروردگار مردم .\r\n100 - در تفسير - 744 - : بسندى از ابن عباس در قول خدا «  مِنْ شَرِّ الْوَسْواسِ الْخَنَّاسِ  » مقصود شيطانست كه بر دل آدميزاده است و خرطومى مانند خوك دارد و او را وسوسه كند كه رو كند به دنيا و آنچه خدا دوست ندارد و چون ياد خدا كند پس نشيند و ناپديد شود ، خدا فرموده « آنكه وسوسه كند در دل مردم » و سپس خبر داده كه از پرى و آدمى هر دو است و فرمود از جن و آدمى . . .\r\n101 - در علل - 234 - : بسندى تا رسول خدا صلّى اللَّه عليه و آله كه چون خدا عزّ و جلّ بآدم و زنش فرمان داد به زمين فرو شوند و ابليس هم بىهمسر فرو شد و مار هم بىهمسر ، نخست كسى كه با خود لواط كرد ابليس بود و نژادش از خودش بر آمدند و همچنين مار و نژاد آدم از همسرش بود ، و به او گزارش داد كه اين دو دشمن آنهايند .\r\n102 - و از همان ( 234 ) : بسندى از يكى دو امام عليه السّلام در گفته لوط «  إِنَّكُمْ لَتَأْتُونَ الْفاحِشَةَ ما سَبَقَكُمْ بِها مِنْ أَحَدٍ مِنَ الْعالَمِينَ  28 - العنكبوت » كه ابليس در صورتى زيبا و خوش پوش زنانه نما نزد آنان آمد ، و بجوانان آنها پيوست و آنها را واداشت تا به دو افتادند و اگر از آنها خواسته بود كه بر آنها افتد نپذيرفتند ، ولى خود را پيش داشت و چون به او افتادند لذت بردند و آنگاه آنها را رها كرد و رفت و بهمدگرشان حوالت كرد .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\n103 - در عيون و علل - 2 : 381 - باسنادش كه شامى از امير المؤمنين عليه السّلام از نام ابليس پرسيد در آسمان ، فرمود : نامش حارث بود ، و از نخست لواط كن پرسيد ، فرمود : او ابليس بود كه خود را گائيد .\r\n104 - در خصال 1 - : 263 - بسندش از امام ششم عليه السّلام كه ابليس چهار بار جيغ كشيد :\r\n1 - روز لعن 2 - چون به زمين افكنده شد 3 - چون محمّد صلّى اللَّه عليه و آله و سلم در دوران فترة رسولان مبعوث گرديد . 4 - چون سوره امّ الكتاب فرو شد ، و دو بار نفير كشيد 1 - چون آدم از درخت خورد . 2 - چون از بهشت فرو شد در قصص : بسندى از آن حضرت عليه السّلام مانندش آمده .\r\nبيان : مخالفت جيغ چهارم با آنچه در پيش گذشت زيانى ندارد ، چون در آنها ذكر حصر نشده نفير آواز بينى است و از شاديست و زن در هنگام جماع ميكشد و از اين رو برخى عرب آن را بد شمارند . . .\r\n105 - در خصال : 1 : 285 - : بسندى از امام ششم عليه السّلام كه ابليس گفت در پنج چيز من بيچاره‌ام با اينكه همه مردم در قبضه منند ، كسى كه از دل درست به خدا پناهد و همه كار خود را به دو گذارد ، كسى كه در شب و روزش بسيار تسبيح گويد كسى كه براى برادر مؤمنش پسندد آنچه به خود پسندد ، كسى كه در مصيبتى كه به او رسد بيتابى نكند ، كسى كه قناعت كند بدان چه خدا روزيش كرده و غم روزى نخورد .\r\n106 - و از همان - 2 : 353 - : بسندى از امام دوّم در حديثى طولانى كه با پادشاه روم داشت و او در شمار پرسشهايش از آن حضرت پرسيد ، از هفت آفريده خدا عزّ و جلّ كه از رحم بر نيامدند ، فرمود : آدم ، حواء ، كبش ابراهيم ، ناقه صالح ، مار بهشت ، كلاغى كه خدا فرستاد تا در زمين بكاود و ابليس لعنه اللَّه\r\n\r\n","description":"","footnote":"","page_name":" 192 ","page_number":192},
  {"content":"\r\n\r\n107 - و از همان ( آن را در خصال نيافتيم و گويا اشتباه مصنف است و از علل است - 238 از پاورقى 248 ) بسندى از عطيه كه نام مأبون را نزد امام ششم عليه السّلام بردم ، فرمود : خدا كسى را كه در او خيرى داند بدين بلا مبتلا نكند ، در دبر آنان رحمى است وارونه مانند رحم زنها ، و شريك آنها شده پسرى از ابليس بنام زوال و هر مرد كه از شركت با او باشد مأبون گردد و هر زن كه از او باشد هر جايى شود .\r\nدر كافى - 5 : 549 فروع - بسندى مانندش آمده .\r\n108 - در علل - 2 : 264 - : بسندى از امام ششم عليه السّلام كه چون ولى خدا زاده شود ابليس برآيد و جيغى كشد كه شياطين او در هراس افتند و به او گويند اى آقاى ما تو را چه شد كه چنين جيغ كشيدى ؟ پاسخ گويد : ولىّ خدا زاده شد ، گويند به تو چه ؟ گويد اگر بماند تا ببلوغ رسد خدا به دو مردمى را بسيار رهنمائى كند ، به او گويند بما اجازه نميدهى او را بكشيم ؟ گويد : نه ، گويند چرا با اينكه بدخواه او باشى ؟ گويد : براى اينكه ما بوجود اولياء اللَّه بمانيم و اگر در زمين امامى نباشد البته رستاخيز بر پا شود و ما بدوزخ رويم و چرا براى دوزخ شتاب كنيم .\r\n109 - در قصص راوندى : بسندى تا جميل بن دراج كه از امام ششم عليه السّلام پرسيدم آيا ابليس فرشته بود يا پرى ؟ فرمود : فرشته‌ها او را از خود ميدانستند و خدا ميدانست كه از آنها نيست ، و چون سجودش فرمود : از او شد آنچه شد .\r\n110 - و از همان : باسناد از امام صادق عليه السّلام كه خدا ابليس را به سجده بر آدم فرمان داد و او گفت بار پروردگارا اگرم از سجده بر آدم معاف كنى از تو پرستشى كنم ، كه هر كسى مانند آن را نكرده ، خدا فرمود : من ميخواهم فرمانم برند از راهى كه خود ميخواهم .\r\n111 - و از همان : بسندى تا امام ششم عليه السّلام كه خر را آورد سوار كشتى\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nكند و سرباز زد و شيطان ميان پاهاى خر بود به او فرمود : تو درآ در كشتى خر در آمد و شيطان هم در آمد ، ابليس گفت : من دو خصلت به تو بياموزم ، نوح فرمود : نيازى بسخن تو ندارم ، شيطان گفت : مبادا حريص باشى كه حرص پدرت و مادرت را از بهشت بدر كرد و از حسد بپرهيز كه مرا از بهشت بدر كرد ، به او وحى شد اين دو را از او بپذير گرچه ملعونست .\r\n112 - و از همان : بسندى از امام دهم عليه السّلام كه ابليس در بر نوح آمد و گفتش تو بر من منت بزرگى دارى از من اندرز بخواه من به تو خيانت نكنم ، نوح ، از گفتگو و پرسجو با او گناهكارى دريافت خدا به او وحى كرد با او سخن كن و از او بپرس كه منش بر حجتى به ضرر خودش گويا كنم ، نوح عليه السّلام فرمود بگو ابليس گفت : چون آدميزاده را بخيل يا حريص يا حسود يا زورگو يا شتابزده يابيم مانند گوى او را ميچرخانيم و اگر همه اين خصال در او باشد او را شيطان مريد نام نهيم ، نوح فرمودش منت بزرگ من بر تو چيست ؟ گفت نفرين كردى ، بر اهل زمين و در يك ساعت همه را بدوزخ ريختى و من از آنها فارغ شدم و اگر نفرين تو نبود روزگار درازى گرفتار آنها بودم .\r\n113 - در قصص : بسندى تا ابن عباس كه ابليس بنوح گفت : تو بر من نعمتى دارى و من به تو چند خصلت بياموزم ، نوح فرمود : نعمت من بر تو چيست ؟ گفت :\r\nاينكه نفرين كردى بر قومت و خدا همه آنها را هلاك كرد ، بپرهيز از كبر و حرص و حسد زيرا كبر مرا از سجده بر آدم باز داشت و كافر و شيطان رجيم كرد ، و حرص بود كه همه بهشتى كه بر آدم مباح بود جز يك درخت او را واداشت از آن خورد ، مبادا حسود باشى كه پسر آدم از حسد برادرش را كشت ، نوحش گفت :\r\nبه من بگو در چه وقتى تواناترى بر آدميزاده ؟ گفت هنگام خشم .\r\n114 - و از همان : بسندى از ائمه عليهم السلام كه در اين ميانه كه موسى نشسته بود ابليس نزد او آمد و كلاه بلندى بسر داشت آن را برداشت و نزديك موسى آمد و به او سلام داد ، موسى گفتش تو كيستى ؟ گفت : ابليس ، فرمود : خدا دورت\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nدارد ، اين كلاه دراز براى چيست ؟ گفت : با آن دلهاى بنى آدم را بربايم ، فرمودش بگو كدام گناه است كه چون آدميزاده بكند بر او چيره گردى ؟ گفت اينكه خود بين باشد و كردار خود را بيش شمارد و گناهش را كم گيرد .\r\nگفت : اى موسى با زن بيگانه خلوت مكن زيرا هر كه چنين كند من خود يار او شوم نه ياران من ، مبادا با خدا عهدى ببندى كه هر كه با خدا عهدى بندد من خود يار اغواگرش باشم نه ياران من تا او را از وفاء بدان باز دارم ، چون قصد صدقه كردى زود بپرداز كه چون بنده قصد صدقه دادن كند من خود در كنار او باشم نه يارانم تا او را از آن باز دارم .\r\nدر مجالس مفيد - 92 - بسندى مانندش را از پيغمبر صلّى اللَّه عليه و آله آورده و در پايانش افزوده : سپس ابليس برگشت و ميگفت : اى واى بموسى آموختم آنچه را بآدميزاده خواهد آموخت در باب كليات بديها آن را آورديم .\r\n115 - در قصص : بسندى تا امام ششم عليه السّلام كه عيسى در كوهى از شام بنام اريحا برآمد ، و ابليس به شكل پادشاه فلسطين نزدش آمد و گفت : اى روح اللَّه مرده‌ها را زنده كردى ، كور مادر زاد و پيس را درمان كردى پس خود را از كوه پرت كن فرمود : آن كارها بفرمان خداى عزّ و جلّ بود و در اين فرمانى ندارم .\r\nو از همان : بسندى تا امام ششم عليه السّلام كه ابليس نزد عيسى عليه السّلام آمد و گفت :\r\nتو نيستى كه پندارى مرده زنده كنى ؟ فرمود : چرا ، گفتش پس خود را از بالاى ديوار به زير انداز ، عيسى فرمود : واى بر تو بنده پروردگارش را آزمايش نكند ابليس گفت : اى عيسى پروردگارت ميتواند زمين را درون تخم مرغى جا دهد به همان اندازه كه هست ؟ فرمود : راستش خدا تعالى را نتوان درمانده خواند ، و اينكه تو گوئى شدنى نيست .\r\nراوندى گفته : يعنى اين كار در ذات خود محال است مانند جمع دو\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nضد در يك جا .\r\n116 - در محاسن - 171 - : بسندى از زراره كه به امام پنجم عليه السّلام گفتم :\r\n« البته باز نشانم آنها را از راه راست تو و آنكه در آيم بر آنها از پيشرو پشت سر و از راست و چپ آنان و نيابى بيشترشان را شكرگزار 16 و 17 الاعراف » فرمود اى زراره قصد او تو و ياران تو بوده و اما ديگران را كارشان را تمام كرده .\r\nعياشى در 3 : 9 - تفسيرش مانندش را آورده 117 - در مناقب 2 : 89 - در حديثى دراز از على بن محمّد صوفى كه ابليس را برخورد و از او پرسيد تو كيستى ؟ گفت : از آدميزاده‌ها او گفت : لا إله الا اللَّه ، تو از مردمى هستى كه پندارند خدا را دوست دارند و نافرمانيش كنند ، و ابليس را دشمن دارند و فرمانش برند ، گفتش اكنون بگو تو كيستى ، گفت : منم صاحب داغكن و نام بزرگ و طبل بزرگ ، منم كشنده هابيل .\r\nمنم سوار بر كشتى بهمراه نوح ، پى كن ناقه صالح ، صاحب آتش ابراهيم ، زمينه ساز كشتار يحيى ، فراهم‌كننده قوم فرعون در نيل ، جادو ساز و جادو پرداز با موسى ، گوساله‌ساز بنى اسرائيل ، اره‌كش بر زكريا ، همسفر ابرهه براى ويرانى كعبه با فيل ، سردار لشكر ضد محمّد در احد و حنين ، حسد انگيز در دل منافقانى در سقيفه ، صاحب هودج در جنگ بصره و شتردار آن منم كه در سپاه صفين ايستادم ، منم كه در كربلا مؤمنان را سرزنش كردم ، منم امام منافقان ، منم نابود كن پيشينيان ، گمراه‌كن بعديان ، منم شيخ ناكثين پيمان شكن ، منم ركن قاسطان ، منم ظلّ مارقان ، منم ابو مرّه آفريده از آتش نه از گل من آنم كه پروردگار جهانيان به دو خشم كرده صوفى گفت : تو را به خدا مرا بكارى رهنما كه بدان به خدا نزديك شوم و بره پيشامدهاى بد روزگارم يارى جويم ، گفت : از دنياى خود به همان پارسائى و كفايت زندگى قناعت كن ، و بر آخرت خود بدوستى على بن ابى طالب عليه السّلام يارى جو و\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nدشمنى با دشمنانش زيرا من خدا را در هفت آسمان عبادت كردم و در هفت سر زمين نافرمانى كردم و نيافتم فرشته مقرب و نه پيغمبر مرسلى جز آنكه بدوستى او تقرب ميجستند ، گويد سپس از چشمم نهان شد و آمدم حضور ابو جعفر و به او گزارش دادم ، فرمود : آن ملعون به زبانش ايمان آرد و بدلش كافر باشد .\r\nبيان : مقصود از هودج آنست كه عايشه روز جنگ جمل بر آن سوار بود 118 - عياشى از حسن بن عطيه كه شنيدم امام ششم عليه السّلام ميفرمود : راستى ابليس خدا را در آسمان چهارم به دو ركعت در 6 هزار سال عبادت كرد و مهلتى كه خدا به دو داد بازاى اين عبادت بود ( تفسير عياشى 2 : 24 ) 119 - ( 2 : 242 ) از وهب بن جميع وابسته اسحاق بن عمار كه پرسيدم از امام ششم عليه السّلام از گفته ابليس « پروردگارا مهلتم ده تا روزى كه مبعوث شوند فرمود :\r\nتو مهلت دارى تا روز وقت معلوم » وهب گفت : قربانت چه روزيست آن ؟ فرمود : اى وهب پندارى كه روز رستاخيز مردم است ، خدايش مهلت داده تا روزى كه قائم ما ظهور كند ، و چون قائم ما ظهور كند و در مسجد كوفه باشد ابليس آيد و برابرش زانو زند و گويد اى واى بر من از اين روز و قائم او را بگيرد از ناصيه‌اش و گردنش را بزند و اين روز وقت معلوم است .\r\n120 - و از همان : 242 - از ابى جميله از امام ششم ، و از جابر از امام پنجم عليه السّلام گويد : گفتم : بفرما كه قول خدا « راستى تو به بنده‌هايم تسلطى ندارى » چه تفسيرى دارد ؟ فرمود : خدا فرموده است تو نميتوانى آنها را ببهشت يا دوزخ برى .\r\nبيان : يعنى آنها را وادارى به كارى كه موجب بهشت يا دوزخ باشد .\r\n121 - عياشى - 3 : 369 - از ابى بصير كه شنيدم امام ششم عليه السّلام ميفرمود : و چون بخوانى قرآن را پناه جو به خدا از شيطان رجيم كه او را تسلطى نيست بر آنان كه ايمان دارند و بپروردگارشان توكل دارند همانا تسلط او بر آنانست كه دوستش\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nدارند و آنان كه بوسيله او مشركند ، 98 - 100 - النحل .\r\nو آنگه فرمود : اى ابا محمّد به خدا تسلط دارد بر تن آنان و تسلط ندارد بر دينشان ، و مسلط شد بايوب و صورت او را بدنما كرد و تسلط بدينش نيافت به او گفتم : اينكه فرموده : همانا تسلط بر آنانست كه دوستش دارند و به دو مشركند ؟\r\nفرمود : آنان كه بوسيله او مشركند بر تن و دينشان تسلط دارد .\r\nدر كافى - 388 - روضه - بسندش مانندش آمده .\r\n122 - عياشى - 3 : 270 - از سماعه كه به امام ششم گفتم در باره «  فَإِذا قَرَأْتَ الْقُرْآنَ فَاسْتَعِذْ بِاللَّهِ مِنَ الشَّيْطانِ الرَّجِيمِ  » كه چه گويم : فرمود : بگو : استعيذ بالسميع العليم من الشيطان الرجيم ، فرمود رجيم پليدتر شيطانست ، گفتم : چرا او را رجيم خوانند ؟ فرمود : چون سنگسار شود ، گفتم : هيچ از آن بدر نرود ؟ فرمود :\r\nنه ، گفتم چگونه او را رجيم نامند و هنوز سنگسار نشده ؟ فرمود : در علم گذشته كه او رجيم است .\r\n123 - و از همان : بسندى تا امام ششم عليه السّلام كه پرسيدمش از قول خدا « همانا تسلط او بر آنانست كه دوستش دارند و آنان كه بوسيله او مشركند » فرمود :\r\nاو را نرسد كه آنان را از ولايت بگرداند ، و اما بگناهان و مانند آنها بكشاند چنانچه ديگران را .\r\n124 - و از همان : 2 : 301 - از زراره كه شنيدم امام پنجم عليه السّلام ميفرمود :\r\nحجاج زاده شيطان بود كه از جماع ذى الردهه بود ، و آنگه فرمود : يوسف نزد مادر حجاج رفت و خواست از او كام گيرد ، گفت : مگر هم اكنون نكردى ؟ و دست از او بداشت و حجاج را بزاد .\r\nبيان : در نهايه است - 2 - 82 - كه در حديث على عليه السّلام است كه ذى الثديه را نام برد و فرمود : شيطان ردهه است ، ردهه شكافى است در كوه كه آب در آن جمع شود ، و گفتند : كه بمعنى قله تپه است ، و در حديث او است كه و اما شيطان\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nردهه را من كفايتش كردم و دل زدنش را شنيدم گفته‌اند : مقصودش معاويه است كه چون قشون شام شكست خوردند در صفين و او دل بمحاكمه داد پايان ابن ابى الحديد در ( 2 : 245 - طبع دار الكتب العربيه الكبرى ) گفته : گروهى گفتند : شيطان الردهه يكى از ابليس‌هاى شرير است از معاونان دشمن خدا ابليس و در آن روايتى از پيغمبر آوردند كه از او پناه ميجست و اين مانند آنست كه فرمود اين ازب عقبه است ، يعنى شيطان آن ، و بسا كه ازبّ عقبه همان خود شيطان الردهه باشد ، قومى گفتند : عفريت شريريست كه چون مار شود و در شكاف كوه باشد .\r\n125 - عياشى : كه محمّد خزاعى گويد شنيدم امام ششم عليه السّلام در حديث غدير ميفرمود : چون پيغمبر براى على عليه السّلام فرمود : آنچه فرمود و او را پيشواى مردم ساخت ابليس يك جيغ كشيد كه همه عفريتهايش گرد او آمدند و گفتند : اى آقاى ما اين چه جيغى بود ؟ گفت : واى بر شما امروز شما مانند روز عيسى است ، به خدا كه مردم را در باره او گمراه سازم ، فرمود : در قرآن فرود آمد كه « البته ابليس گمانش را در باره آنها درست درآورد و او را پيروى كردند جز گروهى مؤمن » فرمود : پس ابليس جيغى كشيد و عفريتها به دو باز گشتند و گفتند اى سرور ما اين جيغ ديگر چه بود ؟ گفت : واى بر شما خداوند سخن مرا در قرآن حكايت كرده و بر پايه آن فرو آورد «  وَ لَقَدْ صَدَّقَ عَلَيْهِمْ إِبْلِيسُ ظَنَّهُ  الخ سپس سر به آسمان برداشت و گفت : بعزت و جلالت سوگند اين گروه مؤمن را هم به ديگران ملحق سازم گويد پس پيغمبر صلّى اللَّه عليه و آله فرمود :  بِسْمِ اللَّهِ الرَّحْمنِ الرَّحِيمِ   إِنَّ عِبادِي لَيْسَ لَكَ عَلَيْهِمْ سُلْطانٌ  فرمود : پس ابليس جيغى كشيد و عفريتهايش به دو باز گشتند و گفتند . اى سرور ما اين جيغ سوم براى چه ؟ گفت : به خدا از دست اصحاب على است ، و پروردگارا بعزت و جلالت قسم گناهان را براشان آرايش كنم تا آنان را دشمن تو سازم گويد :\r\nامام ششم عليه السّلام فرمود : بدان كه پيغمبر را صلّى اللَّه عليه و آله براستى فرستاده ! عفريتها و ابليسها بر سر مؤمن بيش از زنبورند بر سر گوشت ، و مؤمن هم از كوه سخت‌تر است از كوه\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nبا تيشه بكنند و مؤمن از دينش برنگردد .\r\n126 - عياشى : 2 : 302 - از عبد الرحمن بن سالم در قول خدا « راستى تو را بر بندگانم تسلطى نيست و بس است به پروردگارت نگهدار ، 65 - الاسراء » فرمود :\r\nدر باره علىّ بن ابى طالب فرو شده و ما اميدواريم در باره هر دوست خدا از بنده‌هاى مسلمانش روا باشد .\r\n127 - در كافى - 3 : 523 - : بسندى از امام پنجم عليه السّلام كه ابليس عليه لعائن اللَّه سپاه شبانه را از هنگام غروب خورشيد و بر آمدنش پخش كند ، در اين دو ساعت بسيار ذكر خدا عزّ و جلّ كنيد ، و به خدا از شر ابليس و لشكريانش پناه ببريد ، و خردسالان خود را در پناه خدا بنهيد در اين دو ساعت كه دو ساعت غفلت باشند .\r\n128 - و از همان : 3 : 123 - : بسندى از امام ششم عليه السّلام كه هيچ محتضرى نيست جز اينكه ابليس شيطانى به دو گمارد تا بكفرش وادارد و در دينش به شك افتد تا بيدين شود و جان دهد ، هر كه مؤمن باشد به دو دست نيابد ، چون بالاى سر محتضران خود باشيد كلمه اشهد ان لا إله الا اللَّه و ان محمّدا رسول اللَّه را بدانها تلقين كنيد تا وقتى بميرند .\r\n129 - در روايت ديگر است كه به او كلمات فرج و شهادتين را تلقين كن و اعتراف بامامها را عليه السّلام يكى پس از ديگرى تا سخن از او بريده شود و زبانش بند آيد .\r\n130 - و از همان ( 2 : 187 - اصول كافى ) : بسندى از امام ششم عليه السّلام كه سه مؤمن و بيشتر گرد هم نشوند جز مانند آنها فرشته با آنها شوند و اگر دعاى خير كنند آمين گويند و اگر از بدى پناه جويند از خدا بخواهند كه آن را از آنان بگرداند ، و اگر حاجتى خواهند ميانجى شوند و از خدا خواهند بر آوردش ، و سه منكر گرد نشوند جز دهها برابر آنها شيطان در بر آنها آيند و اگر سخن گويند شياطين با آنها بسخن آيند ، و با آنها هم خنده شوند ، و اگر از دوستان خدا بد گويند با آنها هم سخن شوند ، اگر از مؤمنين در مجلس آنها گرفتار شد\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nچون بدين چيزها پرداختند آن مؤمن بايد برخيزد و كناره گيرد و شريك و همنشين شيطان نشود ، زيرا چيزى برابر خشم خدا نايستد و لعنت او را برنگرداند ، سپس فرمود : اگر نتواند جدا شود بايد بدلش منكر گفته آنها باشد و برخيزد گرچه به اندازه دوختن گوسفندى يا نهادن پستان و باز گرفتن آن باشد در هنگام دوختن شتر كه آن را فواق ناقه گويند .\r\n131 - در كافى - 2 - 188 اصول - بسندش از ابى المغرا كه شنيدم ابو الحسن عليه السّلام ميفرمود چيزى جانگدازتر نيست براى شيطان و لشكرهاش از اينكه برادران دينى براى خدا يك ديگر را ديدار كنند و فرمود : دو مؤمن با هم برخورند و خدا را ياد كنند و فضل ما خاندان را و در چهره ابليس تيكه گوشتى نماند جز اينكه بتركد تا آنجا كه جانش از سختى دردى كه كشد بفغان آيد ، و فرشته‌هاى آسمان و دربانان بهشت دريابند و او را لعنت كنند تا نماند فرشته مقربى جز لعنش كند تا رانده و خسته و در افسوس بماند .\r\n132 - در كافى : 6 : 380 - ؟ بسندش از امام ششم عليه السّلام كه جامه‌هاتان را در شب تا كنيد كه اگر باز بمانند شيطان آنها را بپوشد .\r\n133 - و از همان : 2 : 308 - اصول : بسندش از امام ششم عليه السّلام كه فرشته‌ها ميپنداشتند ابليس از آنها است و در علم خدا از آنها نبود و از درونش را كه حميت و خشم بود برآورد تا گفت : مرا از آتش آفريدى و او را از گل .\r\n134 - و از همان - 2 : 313 - اصول : بسندش از امام ششم عليه السّلام ( ترجمه آن در صدر شماره 114 - گذشت ) .\r\n135 - و از همان : 2 : 135 اصول - : بسندش از امام ششم عليه السّلام كه شيطان براى آدميزاده در هر چيزى زمينه سازى كند و اگر او را وامانده كرد و گمراه نشد در مال دنيا سر راه او را گيرد و به گردن او بچسبد .\r\n136 - در كافى : 2 : 327 - اصول بسندى از امام ششم عليه السّلام كه ابليس\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nبه سپاهيانش گويد : ميان آنان حسد و ستمكارى در افكنيد كه برابر با بت‌پرستى باشند نزد خدا .\r\n137 - و از همان : 6 : 532 - بسندى تا رسول خدا صلّى اللَّه عليه و آله كه خانه شيطان در خانه شما همان خانه عنكبوتست .\r\n138 - و از همان : بسندى از سماعه كه پرسيدم از امام ششم عليه السّلام از بستن درها ، و پوشيدن روى ظرفها و خاموش كردن چراغ ، فرمود : در خانه‌ات را ببند زيرا شيطان چيز در پوشيده را باز نكند « 1 » .\r\n139 - و از همان : بسندى از محمّد بن مسلم از يكى دو امام عليه السّلام كه فرمود :\r\nسر پا ننوش ، در آب ايستاده نشاش ، گرد گور مگرد ، در خانه تنها مباش ، با يك تا كفش راه مرو زيرا شيطان به بنده خدا در يكى از اين حالات شتابنده‌تر است فرمود : دردى به كسى در يكى از اين احوال نرسد و از او به آسانى جدا شود جز آنكه خدا عزّ و جلّ خواهد .\r\nبيان : مقصود از اينكه گرد قبر مگرد اينست كه بر آن تغوط مكن ( و از نهايه و قاموس بر آن گواه آورده ) .\r\n140 - در كافى 4 : 62 - : بسندش تا پيغمبر صلّى اللَّه عليه و آله و سلم كه باصحابش فرمود : آيا من شما را خبر ندهم از چيزى كه اگر انجام دهيد شيطان به اندازه مغرب تا مشرق از شما دور شود ؟ گفتند : ، چرا يا رسول اللَّه ، فرمود : روزه روزش را سياه كند ، صدقه پشتش را بشكند ، دوستى در راه خدا و همدستى در كار خوب دنباله‌اش را ببرد ، استغفار رگ دلش را پاره كند .\r\n141 - در كافى : بسندش تا رسول خدا صلّى اللَّه عليه و آله و سلم كه چون ماه نو شهر رمضان برآيد ديوان بدنهاد در بند شوند .\r\n\r\n\r\n","description":"","footnote":"\r\n( 1 ) در مصدر چنين است ، زيرا شيطان در را باز نكند ، و چراغ را از خطر موش خاموش كن كه مبادا خانه‌ات را بسوزاند ، و در ظرف را ببند ، و روايت است كه شيطان چيز رو بسته را باز نكند . ( از پاورقى ص 260 )\r\n","page_name":" 202 ","page_number":202},
  {"content":"\r\n\r\n142 - و از همان : 2 : 412 اصول بسندش از جميل كه طيّار به من ميگفت :\r\nابليس از فرشته‌ها نيست و جز اين نيست كه فرشته‌ها فرمان سجود بر آدم عليه السّلام داشتند و ابليس گفت : سجده نكنم چرا ابليس گناه كار باشد كه سجده نكرده با اينكه فرشته نبوده ؟ گويد من و او نزد امام ششم عليه السّلام رفتيم ، و به خدا خوب احوالپرسى كرد و او گفت : قربانت بگو آنچه را خدا مؤمنان را بدان خوانده كه فرموده «  يا أَيُّهَا الَّذِينَ آمَنُوا  » منافقان هم در آن درآيند بهمراه آنها ؟ فرمود : آرى ، گمراهان هم و هر كس در ظاهر دعوت اسلام را پذيرفته است ، و ابليس هم در دعوت ظاهره با آنها بود .\r\n143 - و از همان : 6 : 541 - : بسندى تا پيغمبر صلّى اللَّه عليه و آله كه بعلى عليه السّلام فرمود :\r\nمباد بر زين سرخ سوار شوى كه از آن عجمها است .\r\n144 - در تهذيب : 2 : 334 - بسندش از امام ششم عليه السّلام كه هيچ بنده نيست جز در شب يك بار ، دو بار بيدار شود اگر برخاست كه كارى شده و اگر نه شيطان برابر گوشش لنگ گشايد و در آن بشاشد ، آيا ننگرد يكى از شماها كه چون از خواب برخيزد و شب برنخاسته وارفته و سنگين و تنبل است .\r\nتوضيح : شاشيدن شيطان كنايه از تسلط او است و گرچه بسا حقيقت دارد ، در نهايه ( پس از شرح الفاظ گفته : در حديث است كه : هر كه بخوابد تا صبح شيطان در گوشش شاشيده گفتند يعنى او را مسخر كرده و بر او چيره شده تا از طاعت خدا بخواب رفته ( گواهى هم از شعر عرب آورده ) و گفته در حديث ديگر بىسند از حسن كه پيغمبر فرمود : چون بخوابد شيطان پا گشايد برابر گوشش و در آن بشاشد ، و در حديث ابن مسعود است كه براى مرد همين بدبختى بس كه شيطان در گوشش بشاشد ، همه اينها از راه مجاز و مثل آوردنست پايان طيبى گفته : كسى را كه از آواز مؤذن بيدار نشده مثل زده به كسى كه شيطان در گوشش شاشيده و كر شده ، نووى از قاضى نقل كرده دور نيست حقيقت باشد\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nو گوشش خاص اين كار شده چون حسّ بيدارى دارد .\r\n145 - كافى - 322 - روضه ، : بسندى تا امام ششم عليه السّلام كه ابليس ياورانى دارد بنام تمريخ چون شب آيد ميان خاور و باختر را پر كنند ( براى گمراه كردن مردم و زيانرساندن بدانها يا براى وسوسه كردن در خواب ( در پاورقى ص 263 با گواهى از روايت صدوق از مصنف نقل شده ) 146 - در نوادر راوندى - 19 - : بسندى تا امام يكم عليه السّلام كه برسول خدا صلّى اللَّه عليه و آله و سلم گفتند : يا رسول اللَّه چه چيز شيطان را از ما دور كند ؟ فرمود : روزه براى خدا رويش را سياه كند ، صدقه پشتش را بشكند ، دوستى در راه خدا و مواظبت بر كار خوب دنباله‌اش را ببرد ، استغفار رگ دلش را پاره كند .\r\n147 - در نهج البلاغه : 1 : 417 - كه امير المؤمنين عليه السّلام فرمود : من شيون شيطان را هنگام نزول وحى بر پيغمبر صلّى اللَّه عليه و آله و سلم شنيدم و گفتم يا رسول اللَّه اين شيون چيست ؟ فرمود : اين شيطانست كه از پرستش خود نوميد شده ، راستى تو ميشنوى آنچه من شنوم و مىبينى آنچه من بينم ، جز اينكه پيغمبر نيستى ولى وزير هستى و راستى كه تو به خوبى بر پا هستى .\r\n148 - در كافى - 388 - روضه : بسندش از ابى بصير كه پرسيدم از امام ششم ( ترجمه آن در ذيل شماره 121 گذشت ) .\r\nبيانى است : تفسير آيه گذشته ، و چون استعاذه كامل ، ايمان كامل به خدا و توانائى و علم و كمالش لازم دارد و هم اعتراف بعجز خود و نيازش بكمك خدا تعالى در همه كار و بر توكل به او در هر حال از اين رو پس از استعاذه گفته او را تسلطى نيست بر آنان كه ايمان دارند ، و بر پروردگار خود توكل نمايند ، و كسى كه پناه به خدا جست در امان و حفظ او است با رعايت شرائط آن .\r\nو اينكه فرموده بر دين او تسلط ندارد يعنى در اصول عقائد يا اعم از آن و از اعمال زيرا كسى كه ايمان حقيقى دارد و بسا باغواء شيطان در گناهى افتد\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nخدا او را توفيق توبه دهد و درجه ايمانش بدان افزايد و از وساوس شيطان بدور شود .\r\n149 - در كافى - 3 : 304 - اصول بسندى از امام پنجم عليه السّلام كه اين خشم جرقه‌ايست از شيطان كه در دل آدميزاده برافروزد ، چون يكى از شما خشم گيرد چشمش سرخ شود و رگهاش باد كند ، و شيطان در او درآيد ، چون يكى از شما بر خود بترسد از اين حالت به زمين بچسبد كه بوسيله آن پليدى شيطان از او برود 150 - در حياة الحيوان - باب خاء خشاش - وهب بن ورد گفت بما رسيده كه شيطان براى يحيى بن زكريا عليه السّلام مجسم شد و به او گفت به تو اندرز دهم فرمود :\r\nنميخواهم ولى از آدميزاده به من گزارش بده گفت : آنان نزد ما سه دسته‌اند يكى از آنها از همه سخت‌ترند ، بيكى از آنها رو آوريم و او را بگناهى كشيم و او به استغفار پناهد و توبه كند و همه كار ما را تباه سازد ، باز به دو برگرديم و او هم به استغفار و توبه برگردد ، نه از او نوميد شويم و نه نياز خود را از او بر آريم ، و ما از دست او رنج كشيم .\r\nيك دسته هم در كف ، ما چون گوىاند در دست كودكان شما بهر جور خواهيم آنها را بچرخانيم و رنجى براى ما ندارند ، و دسته از آنها مانند تو معصومند كه ما هيچ اثرى در آنها نداريم و نتوانيم .\r\n151 - در المتهجد در مصباح المتهجد 340 و 341 بسندى از عبد العظيم حسنى كه امام نهم عليه السّلام براى پسرش امام رضا عليه السّلام نوشت و دعاى طولانى كشانده تا گفته :\r\nباز گيرم از ديوان آدمى و پرى و از پياده و سواره‌شان و از دويدن و روآوردن و بازگشت آنان و از نيرنگ و شر خود آنها و شر آنچه بياورند زير پرده شب و روز از دور و نزديك و از شرّ نهان و عيان تا آنكه گويد - و از شر دناهش ( نوعى پرى ) و آهسته گوئى و بسيدن و پوشش و از چشم پرى و آدمى و از شرّ هر صورت و خيال يا سفيد و سياه يا نمونه و هم پيمان و ناپيمان از آنان كه جا دارند در هوا و ابر\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nو ظلمات و نور و سايه و سوزان و دشت و دريا و هموار و درّه‌ها و ويران و آبادان و تپه‌ها و نيزارها و آبگيرها و معابد يهود و گورستان ترسايان ، و بيابانها و ميدانها از آينده و رونده از آنها كه پديد شوند در شب و پراكنده شوند در روز و در شام و بام و چاشت و پسين و آنان كه تهمت آورند و داستانگويان شب و ابليسان و از ابن فطر كه ماريست بد و از فرعونها ، و ابليسها و از لشكرهاشان و همسرهاشان و تيره و تبارشان و از بدگوئيشان و اشاره‌شان و دمشان و وقاعشان و گرفتن و جادو زدن و چشم زخم آنان و از چشمك و نيرنگ و سوگندشان ، و از بدى هر بدكار از جادوگران و غولان و ام صبيان و آنچه زايند و آنچه آيند تا آخر دعاء توضيح : كفعمى گفته : ابالسه ديوانند كه نر و ماده‌اند زايش دارند و مردن ندارند و چون ابليس در دنيا بمانند كه پدر پريانست ، و پريان نر و ماده دارند و بزايند و بميرند و جانّ پدر پريانست و گفته‌اند همان ابليس است و گفتند ابليس جن مسخ‌شده‌ايست چنانچه ميمون و خوك مسخ‌شده‌ى آدميند و همه اينها پيش از آدم عليه السّلام آفريده شدند و عرب براى جن مراتبى معتقد است ، جنس آن را جن گويد ، آنان كه همراه مردم جا دارند عامر خوانند كه جمعش عمار است ، و اگر به كودكان تعرض كنند ارواح نامند و اگر بد باشند شيطان باشند و اگر بدتر مارد وصف شود ، و اگر پر نيرو باشد او را عفريت گويند .\r\nو از پيغمبر صلّى اللَّه عليه و آله و سلم روايت است كه خدا جن را پنج دسته آفريده 1 - چون باد در هواء 2 - مارها 3 - كژدمها 4 - حشرات زمين ، 5 - مانند آدميزاده كه حساب و عقاب دارند ، غول جن جادوگر است و ام صبيان باديكه آنها را بگيرد .\r\nمن گويم : به زودى همه اين دعا با شرحش در كتاب دعاء بيايد ان شاء اللَّه 152 - در فقيه 1 : 195 - امام ششم فرمود : چون غول زده شديد اذان بگوئيد .\r\n153 - در محاسن 49 - بسندش تا رسول خدا صلّى اللَّه عليه و آله كه چون غول زده شديد\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nاذان نماز را بگوئيد شهيد در ذكرى پس از نقل اين روايت از جعفريات گفته :\r\nعامه آن را روايت كردند و هروى آن را تفسير كرده كه عرب معتقدند غولها در بيابانها بمردم نمايان شوند و آنها را گمراه كنند و نابود سازند و در حديث است كه « غول نيست » و اين ابطال سخن عرب است و بسا كه دستور اذان براى دفع خيال باشد كه در بيابان دچار آدمى شود و گرچه حقيقتى ندارد .\r\nدر روايتى از سليمان جعفريست كه شنيدم ميفرمود : در خانه‌ات اذان بگو كه شيطان را براند و براى كودكان خوبست ، و ممكن است مقصود اذان نماز باشد و در نهايه است كه در حديث آمده « لا غول و لا صفر » غول از جنس پرى و ديو است و عرب گمان ميكرد كه غول خود را بمردم مينمايد و بهر صورت و رنگ در مىآيد و آنها را از راه ميگرداند و نابود مىكند و پيغمبر آن را ابطال كرده .\r\nو گفتند : مقصود پيغمبر نبودن غول نيست بلكه منظور ابطال عقيده عربست كه رنگ برنگ مىشود و ميربايد و معنا اينست كه نميتواند كسى را گمراه كند و حديث ديگر گواه آنست كه فرموده : غول نيست ولى سعالى هست ، و سعالى پريان جادوگرند .\r\nيعنى در ميان پريان جادوگرانى باشند كه اشتباه افكن و خيال پردازند ، و از آنست اين حديث كه چون غول‌ها خودنمائى كردند مبادرت باذان كنيد يعنى شر آنها را با ذكر خدا از خود بگردانيد ، و اين دلالت دارد كه مراد از نفى آن نبودن آن نيست .\r\n154 - در شهاب است كه رسول خدا صلّى اللَّه عليه و آله و سلم فرمود : شيطان در آدميزاده مانند خون روانست .\r\nدر ضوء گويد : شيطان بمعنى دورشونده است و گويا با نام خدا دور شود ، و گفته‌اند بمعنى سوخته از خشم است زيرا چون بنده خدا را اطاعت كند از خشم بسوزد پيغمبر صلّى اللَّه عليه و آله و سلم ميفرمايد شيطان پيوسته به بنده ور ميرود و در خواب و بيدارى او را وسوسه مىكند ، و چون جسم لطيف هوائى است ميتواند بدان برسد و آدمى بى خبر\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nو گمراه است و سخن وسوسه انگيز خود را بدرون گوش او افكند و بدلش رسد و خدا دانا است كه چگونه مىشود .\r\nو وسوسه شيطان مورد ترديد نيست و شيطان خصوص ابليس نيست و كلى است چون فرزندان و ياران دارد .\r\nو اينكه چون خون در تن آدمى روانست مثلى است نه اينكه درون رگها و سوراخهاى تن او ميرود ، و مقصود اينست كه پيوسته با او است چنانچه گويند مانند سايه دنبال او است يا چون روح و تن است يا مانند شاخ بهمراه بز است و جز آن سخن عرب اشاره و كنايه دارد و اگر سخن مجاز و استعاره نداشته باشد رونق ندارد و سخن معمولى است و سيد ما رسول خدا صلّى اللَّه عليه و آله و سلم از شيواترين مردم بود .\r\nو برخى گفتند دورى كن از شيطان كه دشمنى است آشكار او را نبينى و تو را بيند ، و به تو نيرنگ زند و تو ندانى او كهنه كار است و تو تازه‌كار ، تو دلى ساده دارى و او خبيث است .\r\nو سود اين حديث آگهى است كه شيطان ملازم و مراقب تو است از آنجا كه ندانى و بايد از او خود را نگهدارى و از مكر و كيد و وسوسه‌اش بپرهيزى و راوى انس بن مالك است .\r\n155 - در كافى - 5 : 549 ( حديثى در باره مأبون آورده كه ترجمه آن گذشت شماره 107 ) و دنبالش گفته : مردى كه عامل بر آنست چون به سال چهل رسد آن را وانهند .\r\n156 - و از همان : 5 : 552 - : كه مردى از امام ششم يا هفتم پرسيد از زنى كه با زنى مساحقه كند آن حضرت تكيه زده بود بر نشست و فرمود : ملعونه ملعونه‌اند رو و زير هر دو - و حديث را كشانده تا فرموده خدا بكشد لاقيس دختر شيطان را كه آن را آورد ، آن مرد گفت : آن را مردم عراق آوردند فرمود : نه به خدا كه در عهد رسول خدا صلّى اللَّه عليه و آله و سلم بود پيش از آنكه عراقى باشد الخبر\r\n\r\n","description":"","footnote":"","page_name":" 208 ","page_number":208},
  {"content":"\r\n\r\n157 - نوادر على بن اسباط : بسندى از امام چهارم عليه السّلام كه عابدى در بنى اسرائيل بود ؛ ابليس بسپاهيانش گفت چه كسى براى او است كه مرا غمگين دارد يكى گفت : من ، گفت : از چه راهى : گفت : دنيا را در چشم او آرايش مىدهم گفت : تو مرد او نيستى ، ديگرى گفت : من ، به او گفت : از چه راه ؟ گفت از راه زنان ، گفت : تو هم مرد او نيستى ، سومى گفت ؟ من ، گفت : از چه راه ؟ گفت :\r\nاز راه عبادت خود او ، گفت : تو مرد اوئى .\r\nچون تاريكى شب عابد را فراگرفت آن شيطان در خانه او را كوبيد و گفت : مهمانست ، و او را در خانه آورد ، و او شب را تا بامداد نماز خواند و آن را تا سه شبانه روز دنبال كرد بىآنكه چيزى بخورد يا بنوشد ، عابد به او گفت : اى بنده خدا مانندت را نديدم . پاسخش داد تو هيچ گناه نكردى و نيروى عبادت تو سست است ، گفت : چه گناهى بكنم ؟\r\nگفت : چهار درهم بردار و برو نزد فلان فاحشه ، يكدرهم براى گوشت ، يكدرهم براى مى ، يكدرهم براى عطر به او بده ، و يكدرهم مزد خودش و كارت را بكن و نيازت را از او برآور ، او فرود آمد و چهار درهم برداشت و بدر خانه آن زن آمد و گفت آى فلانى ، او بيرون شد او را ديد ، گفت : به خدا فريب خورده به خدا فريب خورده .\r\nبه او گفت : چه ميخواهى گفت : اين چهار درهم را بگير و خوراك و نوشابه و عطر فراهم كن ، من با تو در آميزم رفت و گردش كرد ، و يك تكه گوشت خر مرده پيدا كرد و بر گرفت و شاش كهنه‌اى هم در ميان تنك كرد و نزد او آمد ، گفت :\r\nاين خوراك تو است ؟ آرى ، گفت : بدان نيازى ندارم ، گفت اين هم نوشابه تو است گفت : من بدان نيازى ندارم ، برو خود را آماده كن .\r\nرفت و تا توانست خود را پليد كرد و آلوده ساخت و چون عابد او را بوئيد نفرت كرد و گفت : مرا به تو نيازى نيست ، و چون بامداد شد بر در خانه آن زن نوشته بود خدا فلان فاحشه را آمرزيد براى خاطر فلان عابد .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n158 - در تفسير امام عليه السّلام 159 و 160 - : كه رسول خدا صلّى اللَّه عليه و آله فرمود :\r\nهلا اى امت محمّد ياد كنيد محمّد و خاندانش را در هر پيش آمد بد و هر سختى تا خدا فرشته‌هاى شما را بر ديوانى كه آهنك شما كنند يارى دهد ، زيرا با هر كدام شما يك فرشته است در سمت راست كه نيكىهاى شما را نويسد ، و يكى در چپ كه كردار بد را نويسد و با هر كس دو شيطانست از سوى ابليس كه او را گمراه كنند .\r\nو چون در دلش وسوسه كنند بايد بگويد : « لا حول و لا قوة الا باللَّه العلى العظيم و صلّى اللَّه على محمد و آله » كه آن دو شيطان گم شوند و نزد ابليس روند و شكوه كنند و گويند كار او ما را درمانده كرده ما را با ديوان پليد كمك كن و پيوسته بدانها كمك رساند تا بهزار ديو پليد و گرد او آيند و هر گاه آهنگ او كنند ياد خدا كند و بر محمّد و خاندان پاكش صلوات فرستند و راه و روزنه‌اى به او نيابند ، و بابليس گويند ، جز خودت كسى مرد او نيست ، بايد خودت با لشكريانت به روى و او را مغلوب سازى و گمراه كنى .\r\nابليس با لشكريانش آهنگ او كنند ، و خدا تعالى بفرشته‌ها فرمايد اين ابليس است كه با لشكرش آهنگ فلان بنده يا فلانه كنيز مرا كرده هلا بايد با او نبرد كنيد ، و با آنها كارزار كنند و در برابر هر ديو پليدى صد هزار فرشته اسب سوار كه شمشير و نيزه و كمان و تير و كارد آتشين دارند بيايند و اين اسلحه آتشين را در آنها گزارند و آنها را بيرون رانند و بكشند و ابليس را اسير كنند و زير اسلحه آرند .\r\nو او گويد پروردگارا وعده‌ات ، وعده‌ات ، تو مرا تا روز وقت معلوم مهلت دادى ، خدا بفرشته‌ها فرمايد به دو وعده دادم كه او را نميرانم ، وعده ندادم كه زير اسلحه نباشد و شكنجه و درد بكشد ، او را با اسلحه خود بزنيد و از او تشفى كنيد كه من جانش را بگيرم و زخم فراوان به دو زنند وانگه او را رها كنند و پيوسته بر خود و فرزندان كشته‌اش گريان باشد و براى زخمهاى\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nاو مرهمى نيست جز شنيدن آواز كفر منش بت پرستان .\r\nو اگر آن مؤمن بطاعت خدا و ياد او و صلوات بر محمّد و خاندانش بپايد آن زخمها بر تن ابليس بمانند و اگر بنده از وضع خود بگردد و در مخالفت با خدا عزّ و جلّ و در گناهان اندر شود ، زخمهاى ابليس خوب شوند ، و بر آن بنده نيرو يابد تا به او دهنه زند و بر پشتش سوار شود و به زير آيد و شيطان ديگرش سوار شود و يكى پس از ديگرى بر او سوار شوند ، و بيارانش گويد در ياد نداريد كه ما از دست او چه كشيديم ، اكنون زبون و فرمانبر ما شده تا به نوبت اين و آن او سوار شوند .\r\nو آنگاه رسول خدا فرمود : اگر خواهيد پيوسته چشم ابليس را گريان داريد و زخمهاى او را دردناك سازيد پيوسته بر طاعت خدا و ياد او صلوات بر محمّد صلّى اللَّه عليه و آله و سلم و خاندانش باشيد ، و اگر از آن دست بكشيد اسير گرديد و برخى ديوان پليد بر پشت شما سوار شوند .\r\n159 - در تفسير است كه شيطان دور از هر خوبى است ، رجيم لعنت بار شده است و رانده از هر جاى خوب .\r\n160 - در تفسير على بن ابراهيم : 32 - كه از امام ششم عليه السّلام پرسيدند كه آنچه خدا مردم را بدان دعوت كرده گمراهان را هم فرا گيرد ؟ فرمود : آرى ، و كافران را هم فرا گيرد ، زيرا خدا تبارك و تعالى فرشته‌ها را به سجده بر آدم فرمان داد و فرمان فرشته‌ها ابليس را هم فرا گرفت ، چون ابليس با فرشته‌ها در آسمان بود خدا را عبادت ميكرد و فرشته‌ها او را از خود ميدانستند و از آنها نبود و چون خدا فرشته‌ها را فرمود : بر آدم سجده كنند آنچه در دل ابليس بود از حسد بدر آورد و آنگه فرشته‌ها دانستند كه ابليس از آنها نيست .\r\nگفتند چگونه فرمان بابليس رسيد با اينكه بنام فرشته‌ها صادر شده بود فرمود : ابليس به آنها وابسته بود گرچه از جنس فرشته نبود ، براى اينكه خدا پيش از از آدم خلقى آفريد كه ابليس حكمران آنها بود در زمين ، آنان سركشى كردند\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nو ياغى شدند و تباهى نمودند و خون ريختند و خدا فرشته را فرستاد آنها را كشتند و ابليس را اسير كردند و او را به آسمان بالا بردند و بهمراه فرشته‌ها بود و خدا را عبادت ميكرد ، تا خدا آدم را آفريد .\r\n161 - و از همان : 32 و 35 - بسندى تا امام يكم عليه السّلام كه چون خدا تبارك و تعالى خواست بدست خود خلقى آفريند ، پس از 7 هزار سال كه از دوران جن و نسناس در زمين گذشته بود - و حديث را كشانده تا گفته خدا فرمود : من ميخواهم بدست خود خلقى آفرينم و از نژادش پيغمبران و مرسلين و بنده‌هاى خوب و امامان مهتدين بسازم و آنان را در زمين خليفه بر خلق خود نمايم و نسناس را از زمين خود بر اندازم و زمين را از وجودشان پاك كنم و پريان پليد نافرمان را از نزد خلقم و نيكانم بدور كنم و در هوا و اطراف زمين جا دهم تا همسايه نژاد آفريده‌ام نباشند و ميان پريان و خلقم پرده كشم تا نژاد آفريده‌ام پرى را نبينند و با آنها همنشين و آميخته نباشند .\r\nحديث را كشانده تا گفته خدا پيكر آدم را آفريد و 40 سال مجسمه او ماند و ابليس لعين به دو گذر ميكرد و ميگفت براى كارى آفريده شدى ، امام عليه السّلام فرمود :\r\nابليس گفت : اگر خدا فرمان دهد بر آن سجده كنم او را نافرمانى كنم ، سپس در او دميد وانگه بفرشته‌ها فرمود : « سجده كنيد براى آدم و همه سجده كردند جز ابليس » و او بود كه آنچه از حسد در دل داشت بدر آورد و سجده نكرد و خدا عزّ و جلّ فرمود : چه‌ات باز داشت كه سجده نكردى چونت فرمودم ، گفت : من به از اويم آفريدى مرا از آتش و آفريديش از گل ، 12 - الاعراف » امام صادق عليه السّلام فرمود : نخست كسى كه قياس كرد ابليس بود كه كبر ورزيد و كبر نخست نافرمانى است از خدا .\r\nفرمود : ابليس گفت : پروردگارا مرا معاف كن از سجده بر آدم و من ترا\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nعبادتى كنم كه هيچ فرشته مقرب و پيغمبر مرسلى نكرده ، خدا تبارك تعالى فرمود :\r\nمرا نيازى به عبادت تو نيست همانا ميخواهم چنانم عبادت كنى كه من خواهم نه چنان كه تو خواهى ، و نخواست سجده كند ، و خدا تبارك و تعالى فرمود : « در آى از آن كه تو رجيمى ، و راستى لعنتم بر تو تا روز جزا ، ابليس گفت : پروردگارا چرا ؟ با اينكه تو عادلى و ستم نكنى ، ثواب عمل من باطل شد ، خدا فرمود : نه ولى هر چه از دنيا ميخواهى از من بخواه تا در پاداش عبادتت بدهم .\r\nاول خواهشش اين بود كه تا روز جزا زنده ماند ، خدا فرمود : به تو دادم ، گفت : بفرزندان آدم مسلط كن ، فرمود : مسلط كردم ، گفت : مرا در آنها روان كن چون خون در رگ ، فرمود : روان كردم ، گفت : براى آنها هيچ نوزادى نيايد جز كه براى من دو تا بيايد ، و من آنها را بينم و آنها مرا نبينند ، و من براى آنها بهر صورتى خواهم درآيم ، فرمود : همه را به تو دادم ، گفت : پروردگارا بيفزا برايم ، فرمود : براى تو و نژادت در سينه‌هاى آنان وطن ساختم ، گفت :\r\nپروردگارا مرا بس .\r\nو در اينجا بود كه ابليس گفت : بعزتت سوگند البته همه را گمراه كنم ، جز بنده‌هاى مخلصت را ، وانگه بر آنها درآيم از پيش و از پس و از راست و از چپ و نيابى بيشترشان را شكرگزار .\r\n162 - و از همان : 35 - بسندش از امام ششم عليه السّلام كه چون خدا به ابليس داد آنچه داد از نيرو آدم گفت پروردگارا ابليس را بر فرزندانم مسلط كردى و مانند خون در رگ آنها روان كردى و به او دادى آنچه دادى ، پس براى من و فرزندانم چيست ، فرمود : براى تو و فرزندانت يك گناه بيك سزا و يك نيكى بده برابر مانندش گفت : پروردگارا برايم بيفزا فرمود : تا جان بگلو رسد راه توبه باز است ، گفت : برايم بيفزا فرمود : بيامرزم و باكى ندارم ، گفت : مرا بس .\r\nگويد : گفتم : قربانت ابليس براى چه مستحق آن شد كه بوى دادند ؟ فرمود :\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nدر برابر عملى كه بايد خدا قدردانى كند ، گفتم : قربانت چه كارى كرده بود ؟ فرمود :\r\nدو ركعت نماز كه در آسمان طى 4 هزار سال انجام داد .\r\n163 - در دلائل طبرى : بسندش از مفضل بن عمر كه به امام ششم عليه السّلام گفتم : قربانت ابليس چه تسلطى دارد ، فرمود : باندازه‌اى كه در دل مردم وسوسه كند ، گفتم ملك الموت چه دارد ؟ فرمود : جان مردم را ميگيرد ، گفتم : آن دو تسلط دارند بر هر كه ميان خاور است تا باختر ؟ فرمود : آرى ؟ گفتم : قربانت تو چه تسلطى دارى ؟\r\nفرمود : ميدانم آنچه در خاور و باختر و آنچه در آسمانها و زمين است و آنچه در دشت و دريا است و شماره آنچه در آنها است ، و اين را نه ابليس دارد و نه ملك الموت .\r\n164 - در كافى : 1 : 252 اصول - بسندش از ابو جعفر عليه السّلام كه آنچه از شياطين بر اهل ضلالة براى ديدارشان خدا برانگيزد بيشترند از فرشته‌هائى كه خدا بخليفة اللَّه فرستد كه او را براى عدالت و حق برانگيخته ، گفتند : اى ابو جعفر چگونه موجودى بيش از فرشته‌ها باشد ، فرمود : چنانچه خدا عزّ و جلّ خواسته ، سائل گفت : اى ابو جعفر اگر من اين را براى برخى شيعه باز گويم آن را نپذيرند فرمود چگونه نپذيرند ، گفت : ميگويند فرشته‌ها بيشتر از ديوانند ، فرمود : راست گفتى سخن مرا بفهم كه چه گويم .\r\nراستش اينست كه روزى و شبى نباشد جز اينكه همه پريان و ديوان پيشوايان گمراهى را ديدار كنند و بشمار آنها فرشته امام بر حق را ديدار كنند تا چون شب قدر آيد و همه خلق اللَّه از فرشته‌ها نزد ولى امر آيند خدا عزّ و جلّ به شماره آنها ديوان آماده كند تا ولى ضلالت را ديدن كنند و ناروا و دروغ برايش آورند شايد صبح كند و گويد چنان و چنين ديدم ، و اگر آن را از ولى امر پرسد به او گويد شيطانى ديدى كه تو را بچنين و چنان خبر داده تا آن را برايش شرح كند و گمراهى\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nاو را كه دارد برايش توضيح دهد و به او بياموزد - الحديث - 165 - و از همان ( 383 روضه ) : بسندى از امام ششم عليه السّلام كه در بنى اسرائيل عابدى بود و هيچ خود را به كار دنيا آلوده نكرده بود ، ابليس نفيرى زد و لشكريانش گرد او فراهم شدند ، گفت كى مرد فلانيست ؟ يكى گفت : من ، گفت از چه راه ؟ گفت : از راه زنها گفت : تو مرد او نيستى ، او مزه زن را نچشيده ، ديگرى گفت : من از اويم ، گفت : از چه راه ؟ گفت : از ميخوارى و كامجوئى گفت نه ، مرد او نيستى ديگرى گفت : من از اويم ، گفت : از چه راه ؟ گفت : از راه كار خير گفت برو تو مرد او هستى ، رفت در جايگاه آن مرد و برابرش ايستاد و نماز ميخواند ، آن مرد ميخوابيد و آن شيطان نميخوابيد ، او آسايش ميكرد و شيطان نميكرد و همه‌اش نماز ميكرد .\r\nآن مرد كه خود را كم ديد و كارش را خرد شمرد نزد او رفت و گفت : اى بنده خدا بچه وسيله نيروى چنين نمازى يافتى ؟ پاسخش نداد تا بار سوم كه گفت : اى بنده خدا من يك گناهى كردم و توبه كارم و با ياد گناه نيروى نماز يابم ، گفت به من بگو چه گناهى كردى تا من بكنم و توبه كنم و نيروى نماز يابم گفت : برو شهر نزد فلان فاحشه و دو درهم به او بده و بكارش بگير .\r\nگفت : دو درهم از كجا بيارم ؟ من نميدانم دو درهم چيه ؟ شيطان از زير پاى خود دو درهم در آورد و به او داد و او با طيلسان خود به شهر رفت و از فلان فاحشه پرسش كرد و مردم ويرا به دو راهنمائى كردند و پنداشتند آمده او را پند دهد ، و نزد او آمد و دو درهم را به او پرت كرد و گفت برخيز ، برخاست و بخانه‌اش اندر شد و گفت در آى .\r\nبه او گفت : تو در ژستى نزد من آمدى كه در آن ژست كسى نزد مانند منى نيايد ، حال خود را بگو ، و او بوى گزارش داد و آن زن گفت : اى بنده خدا گناه نكردن آسانتر است از توبه كردن ، و نه هر كسى دسترسى بتوبه دارد ،\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nهمانا شايد اينكه تو را بدين راه كشانده شيطانى باشد كه براى تو مجسم شده برگرد كه چيزى نخواهى ديد .\r\nاو برگشت و آن زن همان شب در گذشت و بامداد بر در خانه‌اش نوشته بود بر سر فلانى حاضر شويد كه اهل بهشت است ، و مردم به شك اندر شدند و تا سه روز براى تجهيز و خاك سپردنش پيش نيامدند ، و خدا عزّ و جلّ به پيغمبرى از بنى اسرائيل كه او را جز موسى بن عمران ندانم وحى كرد بر سر جنازه فلانه زن برو و بر او نماز كن و بمردم بفرما بر او نماز كنند كه بهشت را بر او واجب كردم براى اينكه فلان بنده‌ام را از گناه واانداخت .\r\n166 - و از همان : 5 : 544 - : بسندى از ابى جعفر عليه السّلام كه قوم لوط برتر خلقى بودند كه خدا آفريده ، و ابليس سخت بدنبال آنان بود يك فضل و نيكى آنها اين بود كه چون بكارى در آمدند همه با هم بودند و زنها را بدنبال خود ميگذاشتند ، و پيوسته ابليس آنان را نوبت ميداد و چون برميگشتند آنچه ساخته بودند ويران ميكرد ، به يك ديگر گفتند بيائيد كمين گيريم براى كسى كه پى در پى كار ما را ويران مىكند ، و در كمين او شدند و بناگاه زيباتر پسرى بود .\r\nبه او گفتند : تو كار ما را ويران ميكنى ، و رأى همه بر اين شد كه او را بكشند و شب او را نزد مردى زندانى كردند و او را در شب شيون كرد و آن مرد بوى گفت :\r\nتو را چه مىشود ؟ گفت پدرم مرا روى شكم خود ميخوابانيد ، گفت بيا روى شكمم بخواب و پيوسته آن مرد را ماليد تا به او آموخت كه خودش را بكند .\r\nدر آغاز ابليس او را آموخت و دوم بار او آموخت به ديگران ، وانگه خود را از آنها دزديد و گريخت ، و آن مرد به آنها گزارش داد كه با آن پسر بچه چه كرد و آن كار را بدانها خوش نما كرد با اينكه آن را نميدانستند و در آن وارد شدند تا آنجا كه مردها بهم اكتفاء كردند و بزنها نپرداختند .\r\nسپس سر راه را ميگرفتند و رهگذران را دم كار ميگرفتند تا مردم از شهر آنها\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nروگردان شدند ، و زنان را وانهادند و بپسران رو كردند ، و چون شيطان ديد كار مردها را خوب ساخته نزد زنها آمد و خود را به صورت زنى كرد و به آنها گفت مردان شما يك ديگر را ميكنند گفتند : آرى آن را ديديم ، و در همه حال لوط آنها را پند ميداد و سفارش ميكرد و شيطان آنها را گمراه ميكرد تا زنان هم بهم پرداختند و به يكديگر از مردان بىنياز شدند حديث طولانى بيان : در محاسن چنين است كه : چون ابليس بعبادت آنان حسد برد ، چون برميگشتند الخ ، در نسخه‌ها است كه « او لاعلمه » و شايد روشنتر اينست كه ميم جلو باشد يعنى نخست ابليس آلت مرد را داخل خود كرد . . .\r\n167 - در تفسير على بن ابراهيم - 46 - : بسندش از امام پنجم عليه السّلام كه چون سليمان بن داود پريان را فرمود : تا خانه‌اى بلورين برايش ساختند ، در اين ميان كه بر عصايش تكيه داشت و بديوان نگاه ميكرد كه چگونه كار ميكردند و آنان هم بوى نگاه ميكردند ناگاه رو برگرداند و ديد مردى بهمراه اوست در گنبد بهراس افتاد از او و فرمود : تو كيستى ؟\r\nگفت : آنكه نه رشوه گيرد ، نه از پادشاهان ترسد ، منم ملك الموت و تكيه بر عصا جانش را گرفت و يك سال به كار ساختمان بودند و به او نگران و ادب ميكردند و كار ميكردند تا خدا موريانه را فرستاد و عصاى او را خورد و چون به زمين افتاد آدميان خوب دانستند كه اگر پريان غيب ميدانستند يك سال در شكنجه خواركننده نميماندند ، و پريان براى اينكه عصاى سليمان را موريانه خورده از او قدردانى ميكنند ، فرمود : هرگز آنها را در جايى نبينى جز اينكه آب و گل در بر آنها است .\r\nو چون سليمان درگذشت ابليس جادو را ساخت و در كتابى نوشت و تا كرد و بر پشت آن نگاشت « اين ساخته آصف بن برخيا براى سليمان بن داود از گنجينه‌هاى دانش ، هر كه خواهد چنين و چنان شود ، چنين و چنان كند » وانگه آن را زير تخت به خاك سپرد و آنان را بر آن آگاه و براشان خواند و كافران گفتند : سليمان بر ما چيره نبود جز بدين فنّ ، و مؤمنان گفتند بلكه بنده و پيغمبر خدا بود .\r\n\r\n","description":"","footnote":"","page_name":" 217 ","page_number":217},
  {"content":"\r\n\r\n168 - در دعائم - از على عليه السّلام كه يك شب بهمراه رسول خدا بوديم و ستاره‌اى پرتاب شد و نهان گرديد ، و آن حضرت بمردم فرمود : شما در زمان جاهليت كه مانند آن را ميديديد چه ميگفتيد ؟ گفتند : ميگفتيم بزرگى مرده و بزرگى زاده .\r\nفرمود : آن پرتاب نشود براى مرگ كسى يا زندگى كسى ، ولى چون پروردگار ما كارى را فرمان دهد و مقدر سازد ، حاملان عرش تسبيح گويند و آن را بگويند و اهل آسمانى كه پهلوى آنها است بشنوند و بگويندش تا برسد باهل آسمان دنيا و ديوان گوش ايستند و بسا چيزى از آن را دريابند و بكاهنان رسانند و در آن بيش و كم كنند و كاهنان بسا خطا كنند و بسا درست گويند .\r\nسپس خداوند با اين اختران آسمان را غدقن كرد و كهانت برداشته شد و ديگر پيشگوئى نيست و امام ششم اين آيه را خواند »  إِلَّا مَنِ اسْتَرَقَ السَّمْعَ فَأَتْبَعَهُ شِهابٌ مُبِينٌ  - درستش : شهاب مبين است - 18 - الحجر » و اينست فرموده خدا « و راستى ما بوديم كه كمين مينشستيم براى گوش گرفتن - الآية - 9 - الجنّ ) .\r\n169 - در منثور سيوطى - 1 - 51 - از ابن عمر كه ابليس بموسى برخورد و به او گفت : توئى كه خدايت برسالت برگزيده و به خوبى با تو سخن گفته ، من گناه كردم و ميخواهم توبه كنم برايم نزد پروردگارم شفيع شو تا توبه مرا بپذيرد ، موسى گفت : بسيار خوب ، و بدرگاه خدا دعا كرد و گفتند حاجتت برآورده است ، و موسى ابليس را ديد و فرمود : فرمان دارى بگور آدم سجده كنى تا توبه‌ات پذيرفته شود ، سربزرگى كرد و خشم نمود و گفت : من بزنده او سجده نكردم ، بمرده‌اش سجده كنم ؟\r\nسپس ابليس بموسى گفت : براى اين شفاعت تو را بر من حقى است در سه جا به ياد من باش كه تو را چون ديگران هلاك نكنم : 1 - چون خشم كنى كه من مانند خون در وجودت روان گردم 2 - چون در جهاد بر دشمن روى كه آدمى را به ياد زن و فرزندش آرم تا برگردد 3 - مبادا با زن بيگانه همنشين شوى كه من پيغام شما را بهم رسانم\r\n\r\n","description":"","footnote":"","page_name":" 218 ","page_number":218},
  {"content":"\r\n\r\n170 - از انس كه چون نوح سوار كشتى شد ابليس نزد او آمد و گفتش تو كيستى ؟ گفت من ابليسم فرمود : براى چه آمدى ؟ گفت : آمدم تا از پروردگارت بپرسى آيا من توبه دارم ؟ خدا به دو وحى كرد توبه‌اش اينست كه بگور آدم سجده كند ، گفت : من بزنده او سجده نكردم . چگونه بمرده او سجده كنم سربزرگى كرد و از كافران شد .\r\n171 - از جناده بن ابى اميه كه نخست خطا حسد بود ، ابليس از سجده بر آدم حسد برد چون فرمودش و حسد او را بگناه واداشت .\r\n172 - : 1 - 63 : از قتاده كه چون ابليس فرو شد آدم گفت پروردگارا او را لعنت كردى چه داند ؟ فرمود : جادو گفت : چه خواند ؟ فرمود : شعر ، گفت : چه نويسد ؟ فرمود : خالكوبى ، گفت : چه خورد ؟ فرمود : هر مردار و هر چه نام خدا بر آن نبرند ، گفت : چه نوشد ؟ فرمود : هر مست‌كننده گفت : جايش كجا است ؟\r\nفرمود : حمام ، گفت : كجا نشيند ؟ فرمود : در بازارها ، گفت : چه آوازى دارد ؟ فرمود : نى زدن ، گفت : دامهاش چه باشند ؟ فرمود : زنها .\r\n173 - از ابن عباس كه رسول خدا صلّى اللَّه عليه و آله فرمود : ابليس بپروردگارش گفت :\r\nپروردگارا آدم را به زمين فرو آورده شد ، و من ميدانم البته كتب و رسلى خواهند بود ، كتب و رسل آنها چيستند و كيستند ؟ فرمود : رسولانشان فرشته و پيغمبرانند و كتابهاشان تورات ، انجيل ، زبور و فرقان ، گفت : پس كتاب من چيست ؟ فرمود : كتاب تو خالكوبى ، خواندنت شعر ، و رسولانت كاهنان ، خوراكت آنچه نام خدا بر آن خوانده نشود ، نوشابه‌ات هر مسكر ، و گفتارت دروغ ، خانه‌ات حمّام و دامهايت زنان ، جار كشت ، نى و مسجدت بازارها ، 174 - 2 : 109 در منثور : از ابن عباس كه ابليس در سپاهى از ديوان و پرچمى به صورت مردان بنى مدلج كه خود به شكل سراقه بن مالك بن جعشم بود آمد و گفت : « امروزه كسى از مردم بر شما چيره نيست و من پناه شمايم ، و جبرئيل\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nرو بابليس آمد كه با مشركى دست بر دست بود و چون جبرئيل عليه السّلام را ديد دستش را كشيد و با پيروانش گريخت ، آن مرد گفت : اى سراقه تو پناه ما بودى ، گفت : من بينم ، آنچه شما نبينيد و آن وقت بود كه فرشته‌ها را ديد « راستش من ميترسم از خدا ، خدا سخت كيفر است » .\r\n175 - 3 : 190 . . : و از رفاعه انصارى كه چون ابليس ديد فرشته‌ها با بت‌پرستان چه ميكنند در روز بدر ترسيد كه كشتار به دو رسد و حارث بن هشام به گمان اينكه سراقة بن مالك است به دو چسبيد و او مشتى به سينه او زد و او را انداخت و گريخت تا خود را به دريا افكند و دو دست برداشت و گفت بار خدايا من از تو خواهش دارم مهلتى كه به من دادى .\r\n176 - مردى با عبد الرحمن بن حنيش گفت : رسول خدا صلّى اللَّه عليه و آله در برابر نيرنگ ديوان چه كرد ؟ گفت آرى ديوها از هر كوه و وادى سرازير شدند و آهنگ رسول خدا داشتند ، بدست ديوى شعله‌اى آتش بود كه ميخواست با آن رسول خدا را بسوزاند ، چون رسول خدا آنها را ديد بهراس افتاد و جبرئيل نزد او آمد و گفت :\r\nاى محمّد بگو ، آنچه بگويم :\r\n« اعوذ بكلمات اللَّه التامات اللاتى لا يجاوزهنّ برّ و لا فاجر من شر ما خلق و برأ و ذرأ ، و من شرّ ما ينزل من السّماء و من شرّ ما يعرج فيها ، و من شرّ ما ذرأ في الارض و من شرّ ما يخرج منها و من شرّ فتن اللّيل و النّهار و من شرّ كلّ طارق الا طارقا يطرق بخير يا رحمان ، گفت پس آتش ديوان خاموش شد و خدا عزّ و جلّ آنها را شكست داد .\r\n177 - و از ابن مسعود كه در شب جن يك عفريتى از جن آمد و به دستش شعله آتشى بود و پيغمبر صلّى اللَّه عليه و آله شروع كرد به خواندن قرآن و جز بنزديك شدن نيفزود ، جبرئيلش گفت : آيا نياموزم به تو كلماتى كه آنها را بگوئى تا او بسر درآيد و شعله‌اش خاموش گردد ؟ بگو : اعوذ بوجه اللَّه الكريم و كلمات اللَّه التامات الّتى\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nلا يجاوزهنّ بر و لا فاجر من شرّ ما ينزل من السماء و من شرّ ما يعرج فيها و من شرّ ما ذرأ في الارض و من شرّ ما يخرج منها ، و من شرّ فتن الليل و النهار ، و من شرّ طوارق الليل و من شرّ كل طارق الا طارقا يطرق بخير يا رحمان ، آن را گفت و او بسر در آمد روى دهانش و شعله‌اش خاموش گرديد .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\n\r\nتتمه‌ايست داراى فوائد مهمى\r\n\r\n1 [ در حقيقت پرى و ديو 
  ]\r\n1 - خلافى ميان اماميه بلكه مسلمانان نيست در اينكه پرى و ديوها اجسامى لطيفند كه گاهى ديده شوند و تند جنبش و نيرومندند و در تن آدميزاده چون خون روانند و بسا خدا براى مصلحتى آنها را باشكال مختلف درآورد چنانچه سيد مرتضى - رضي الله عنه تعبير كرده يا خود توان آن دارند چنانچه از اخبار و آثار روشنتر برآيد .\r\nصاحب مقاصد گفته : ظاهر كتاب و سنت موافق قول بيشتر امت است كه فرشته جسم لطيف نورانى توانا بهر شكل‌يابى است و در دانش و توانائى به كارهاى سخت كامل است و سخن را كشيده تا گفته جن جسمى است لطيف و هوائى كه بهر شكل درآيد و كارهاى عجيب كند ، مؤمن دارد و كافر ، و فرمانبر و نافرمانبر ، و شياطين جسمى آتشينند كه كارشان بفساد كشيدن و گمراه كردن مردم است به ياد آورى وسائل گناه و لذت و فراموش ساختن منافع طاعت و آنچه بدان ماند كه خدا از شيطان حكايت كرده  « وَ ما كانَ لِي عَلَيْكُمْ مِنْ سُلْطانٍ إِلَّا أَنْ دَعَوْتُكُمْ فَاسْتَجَبْتُمْ لِي  الآية 22 - ابراهيم » گفته‌اند هر سه نوع از چهار عنصر تركيب شدند جز اينكه در شيطان عنصر آتش غلبه دارد و در ديگران عنصر هوا زيرا تركيب عناصر بسا به ميزان برابر نباشد بلكه به اندازه صلاحيت غلبه يكى از آنها باشد و اگر غلبه با خاك باشد به خاك مائل شود و اگر با آب به آب و اگر با هوا به هوا و اگر با آتش به آتش كه از وضع خود جدا نشود به زور مگر آنكه موجود ساخته جاندار باشد كه به اختيار تواند جدا شد ، و اين غلبه عنصرى اندازه مشخصى ندارد بلكه باندازه‌اى كه در هر نوعى عنصرى آرام گيرد و تمكن يابد كافى است .\r\nو چون هواء و آتش در نهايت لطيف و زلالند ، فرشته و پرى و ديو چنانند كه در هر سوراخى روانند تا بدرون انسان و به چشم نيايند جز اينكه از تركيب خاكى و آبى بر خود پرده و روكش گيرند و در كالبدى چون آدمى و جز او از جانداران خود\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nنمائى كنند و فرشته‌ها بسا آدمى را در كارها كه از آن درماند كمك كنند ، چون چيرگى بر دشمن ، پرش در هوا ، و راه رفتن به روى آب ، و او را بويژه كه بيچاره باشد از بسيارى آفات نگهدارند .\r\nو اما پرى و ديو با برخى آدميان در آميزند و آنها را در جادو و طلسم و نير نجات يارى دهند .\r\nسپس در مقام دفع اعتراضى بر آمده كه بر اين قول وارد است و آن اينست كه فرشته و پرى و آدمى اگر جسمى آميخته از عناصر باشند بايد براى حس سالم ديدنى باشند ، مانند مركبات ديگر و گر نه رواست در حضور ما كوههاى بلند و آوازهاى هولناك باشند و ما آنها را نبينيم و نشنويم و عقل جازم است ببطلان آن طبق معمول ، و اگر غلبه لطيف باندازه‌ايست كه ديده نشوند بايد هيچ بديده نيايند و زود متلاشى گردند و به كمتر سببى از هم بپاشند .\r\nو چنين نيست زيرا بطور تواتر گزارش شده كه برخى اولياء و انبياء آنها را ديدند و با آنها سخن گفتند و عمر درازى كردند با وزيدن بادهاى سخت و ورود در تنگناها و نيز اگر از مركبات مزاج دار بودند بايد صورت نوعى و مزاج خاصى داشته باشند كه اشكال مشخص را بايستند چون آميخته‌هاى ديگر و شكلهاى گوناگون داشتن معنا ندارد .\r\nو جواب اعتراض اينست كه نپذيريم بايد چنين باشد و بايد چنين باشد زيرا اگر هر ممكنى آفريده خداى توانا و مختار است روشن است كه بسا خدا در ديده و در حالى ديد آنها را بيافريند نه در ديگرى و بندرت و خواست خود تركيب آنها را حفظ كند و شكل آنها را بگرداند .\r\nو بنا بر اثر طبع هر چيز هم ممكن است كه عنصر تيره آنها باندازه‌اى باشد كه يك چشم تواند آنها را ديد و چشم ديگر نتواند و در حالى ديدنى باشند و در حالى نباشند ، يا برخى اوقات از اجسام تيره پرده و روپوش بر خود گيرند و ديده شوند\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nو نفس و مزاج و صورت نوعى آنها نگذارند از هم بپاشند و تبديل اشكالشان بتبديل احوال باشد و با هوشى كه دارند جهت وزش بادها را بفهمند و هم وسائل انحلال ديگر را و خود را از آنها حفظ كنند و در پناهگاه كشند .\r\nو اما اينكه جواب دادند لطافت آنها بمعنى زلالى چشم آنها است نه وقت قوام تن آنها با ورود آنان در سوراخهاى تنگ و ظهور آنان در شكلهاى خرد و درشت در يك ساعت دمساز نباشد .\r\nسپس مذاهب حكماء را در اين باره ذكر كرده ، فلاسفه‌اى كه معتقدند به جن و شيطان پنداشتند جن جوهر مجرديست كه تصرف و اثر در جسم عنصرى دارد گرچه مانند روح آدمى بتن او وابسته نيست ، و ديوان نيروهاى خيالى باشند در آدمى كه تسلط دارند بر نيروى عقل و او را از توجه به خدا و كسب كمالات معنويه به پيروى شهوات و لذات جسمانيه و حسيه و وهميه كشانند .\r\nو برخى از آنان پنداشتند جانهاى آدمى پس از مردن و قطع علاقه اگر خوبند و پيرو خرد پرى باشند ، و اگر بد و شرّانگيز و گمراه‌كن ، ديو باشند و خلاصه عقيده بوجود فرشته و شيطان مورد اتفاق آراء است و قرآن خدا و سخنان انبياء بدان گويا است ، و ديدن پرى از بسيارى خردمندان و اهل كشف از اولياء حكايت شده و راهى براى نفى آن نيست چنانچه دليل عقلى براى اثبات آنها وجود ندارد .\r\nسپس روش حكماء الهى را ياد كرده كه بعالم برزخ و مثال معتقدند و فرشته و پرى و ديو و غول از اين عالمند و برخى گفتار در باره آن گذشته .\r\n\r\n2 [ در حقيقت ابليس 
  ]\r\n2 - اصحاب ما و هم مخالفان اختلاف دارند كه ابليس فرشته بوده يا پرى ؟\r\nبيشتر متكلمين از ما و ديگران گفتند فرشته نبوده و اخبار آن گذشت ، شيخ مفيد در كتاب مقالات خود گفته : ابليس بالخصوص پرى بوده و فرشته نيست و نبوده و خدا تعالى فرموده « جز ابليس كه پرى بوده 51 - الكهف » و اخبار بدين معنا از ائمه هدى عليه السّلام متواتر است و آن عقيده اماميه است و بسيارى از معتزله و\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nاصحاب حديث - پايان .\r\nو گروهى از متكلمين گفتند شيطان فرشته بوده و شيخ الطائفه ما طوسى هم در تبيان آن را بر گزيده و گفته از امام ششم عليه السّلام روايت شده و ظاهر تفاسير ما است و سپس گفته معتقدين باينكه فرشته بوده اختلاف دارند كه چكاره بوده ؟\r\nبرخى او را دربان بهشت دانسته و برخى پادشاه آسمان دنيا و حكمران زمين و برخى گفتند ميان آسمان و زمين وسوسه ميكرده و تدبير مينموده ( تبيان 1 : 150 ) و دليل آنها كه او را پرى دانند چند وجه است ، يك : قول خدا تعالى « جز ابليس كه بود پرى و نافرمان خدا شد » گفتند : هر جا لفظ جن آيد بايد همان جنس معروف مقصود باشد كه در قرآن برابر آدمى آمده و از آن دو جواب گفتند نخست اينكه معنى  كانَ مِنَ الْجِنِّ  : صار من الجن است يعنى از پريان شد نه اينكه از آنها بود چنانچه  كانَ مِنَ الْكافِرِينَ  در وصف او يعنى از كافران گرديد نه اينكه كافر بود ، اخفش و جمعى از لغويان اين را گفته‌اند .\r\nدوم : اينكه ابليس از يك رده فرشته بود كه آنها را جن ميخواندند از اين رو كه دربانان بهشت بودند يا براى اينكه بديد نمىآمدند و گواه از قول اعشى آوردند در وصف سليمان عليه السّلام كه :\r\n مسخر كرده بود از جن ملائكه نه تن * در خدمت او ايستاده و بىمزد كار ميكردند \r\nو جواب يكم مردود است باينكه خلاف ظاهر است و نياز بدليل دارد :\r\nدوم : قول خدا تعالى « نافرمانى نكنند خدا را هر چه فرمانشان دهد و انجام دهند آنچه فرمان دارند ، 9 - التحريم » كه نافرمانى را از فرشته‌ها به كلى نفى كرده و بايد ابليس فرشته نباشد .\r\nو جواب دادند كه اين آيه در وصف فرشته‌هاى خازن دوزخ است نه هر فرشته چه كه خدا پيش از آن فرموده « بر آنند فرشته‌هاى سخت و تندى الخ » و\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nمعصوم بودن آنها معصومى همه را بايست نيست و اين مردود است باينكه دلائل عصمت فرشته‌ها بسيارند و بسيارى از آنها گذشتند .\r\nسوم : اينكه ابليس فرزند دارد و نژاد كه خدا فرموده « آيا برگيريد او را و نژادش را دوستانى در برابر من با اينكه آنان دشمنان شمايند ، 51 - الكهف » و فرشته نژاد ندارد چون ماده ندارد كه خدا كفار را طعن زده و فرموده « و ميدارند فرشته‌ها كه بنده‌هاى خدايند ماده‌ها 15 - الزخرف » و فرزند همانا از نر و ماده است .\r\nو ممكن است جواب گفت : كه اگر بپذيريم آيه بطور كلى نفى اناث كند نداشتن ماده دليل نداشتن فرزند نشود ، زيرا شياطين هم ماده ندارند و فرزند دارند چنانچه گذشت كه فرزندان ابليس از خود او است كه تخم نهد و جوجه آرد .\r\nو شيخ رحمه اللَّه در تبيان گفته : كسى كه گويد ابليس نژاد دارد و فرشته‌ها ندارند و نكاح و تناسل در آنها نيست اعتماد بخبر نامعلومى كرده ( تبيان 7 : 57 ) چهارم : فرشته‌ها رسولان خدايند كه فرموده : « سازنده فرشته‌ها است رسولان 1 - فاطر » و رسولان خدا معصومند كه فرموده « خدا داناتر است رسالت خود را در كجا نهد ، 124 - الانعام » و رسولان خدا چه فرشته و چه آدمى نميشود كافر و گنهكار باشند و جواب گفتند كه آيه عموم ندارد چون خدا فرمايد « خدا برگزيد از فرشته‌ها رسولان و هم از مردم . 75 - الحج » در تبيان گفته واژه « من » براى تبعيض است بىخلاف و اگر همچنين نباشد و عموم باشد رواست كه ما آن را با  « إِلَّا إِبْلِيسَ »  تخصيص دهيم زيرا استثناء منقطع مجاز است و تخصيص هم مجاز و با هم تعارض كنند و از دلالت بيفتند اگر تخصيص مقدم نباشد\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nو استدلال كردند بجدائى جن از فرشته باينكه فرشته روحانيست و مايه آفرينش او نزد برخى هواء و نزد ديگران نور است و خوراك و نوشاك ندارند و جنّ از آتش آفريده‌اند كه خدا تعالى فرموده « و جان را از آن پيش از آتش زلال آفريديم ، 27 - الحجر » و در اخبار هم از استنجاء با استخوان و سرگين غدقن شده براى اينكه خوراك جن و دواب آنهايند و جواب دادند بمنع همه مقدمات ، در تبيان گفته : اگر دانسته شود كه فرشته‌ها خوردن و نوشيدن ندارند دانستن اين نتوانيم كه ابليس مىخورد و مينوشد با اينكه گفتند آنان خوراك را ببويند و نخورند ( تبيان شيخ طوسى 7 : 57 ) .\r\nو استدلال شده نيز بقول خدا « و روزى كه همه را محشور كند وانگه بفرشته‌ها فرمايد آيا اينان شما را ميپرستيدند ؟ گويند منزهى تو ، سرپرست ما توئى نه آنها بلكه جن را ميپرستيدند و بيشترشان بدانها مؤمن بودند 30 و 31 » سبا » ، و معارضه شده با قول خدا در آيه ديگر « و ساختند ميان او جن پيوند نسب 159 - الصافات » زيرا قريش ميگفتند فرشته‌ها دختران خدايند و خدا گفته آنها را رد كرد و فرمود «  سُبْحانَ اللَّهِ عَمَّا يَصِفُونَ  » ، 159 الصافات » .\r\nو جواب داده شده كه آيه بوجوه ديگر تفسير شده يكى آنكه مقصود از آن گفته زنادقه است كه خدا و ابليس برادرند يا اينكه خدا نور و خير و حيوان سودمند آفريد و ابليس تاريكى و بدى و حيوان زيانبار ، و برخى شيطان را با خدا پرستند و اينست پيوستى كه ميان خدا و جن ساختند و يكى اينكه گفتند خدا با جن ازدواج كرده و فرشته‌ها پديد شدند .\r\nو آنها كه ابليس را فرشته دانند دو دليل آرند يكى اينكه خدا تعالى او را از ملائكه استثناء كرده و استثناء يعنى بيرون كردن فردى از جنس كه اگر استثناء نبود داخل بود و بنا بر اين بايد فرشته باشد و جواب دادند كه استثناء در اينجا\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nمنقطع است ، و آن در كلام عرب مشهور و در قرآن هم مشهور است خدا سبحانه فرموده « نشنوند در آن بيهوده و گناه‌كارى جز گفتن سلام سلام ، 26 - الواقعه » و فرموده « نخوريد مالتان را ميان خودتان به بيهوده جز اينكه تجارت باشد برضاى شما 38 - النساء » بعلاوه اين يك پرى بود ميان هزارها فرشته و در تعبير مغلوب آنها شد و از آنها استثناء شد كه همه سجده كردند جز او براى اينكه او هم فرمان سجده داشت و به اين اعتبار استثناء او رواست و مردود شده كه هر دو وجه خلاف اصل باشند و بىضرورت سخن بدانها تفسير نشود ، و دلائل فرشته نبودنش عموم است و اگر فرشته باشد تخصيص لازم آيد و اگر نباشد بايد استثناء حمل بر منقطع شود ، و تخصيص عموم در قرآن بيش از استثناء منقطع است ، و قول ما بهتر است .\r\nو اما اينكه گفتيد يك پرى ميان هزارها فرشته در تعبير مغلوب است ، در صورتى كثير بر قليل غالب شود كه آن قليل مورد توجه نباشد و اما اگر اصل و مايه سخن همان قليل باشد نبايد مغلوب كثير گردد ، و اين مورد نظر است .\r\nدوم : اينكه اگر ابليس فرشته نبود فرمان سجده كه خطاب بفرشته‌ها است كه فرمود : «  قُلْنا لِلْمَلائِكَةِ اسْجُدُوا  » شامل او نميشد تا ترك سجود او سرپيچى و تكبر و گناه باشد ، و سزاوار نكوهش و كيفر نبود پس دانستيم كه خطاب شامل او است و اين دليل است كه فرشته است .\r\nو جواب دادند كه اگر چه فرشته نبود ولى ميان آنها بزرگ شده و با آنها آميخته بود و چسبيده و از اين رو خطاب او را فرا گرفت بعلاوه بسا كه فرمان بخصوصى براى سجده داشته كه از قول خدا «  ما مَنَعَكَ أَلَّا تَسْجُدَ إِذْ أَمَرْتُكَ  » فهميده مىشود .\r\nو نخست مردود است باينكه آميختن وى بدانها مايه توجه خطاب به دو نشود چنانچه در جاى خودش ثابت شده و دومى باينكه ظاهر قول خدا تعالى « و چون\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nگفتيم بفرشته‌ها سجده كنيد براى آدم و سجده كردند جز ابليس » تا آخر آيه اينست كه سرپيچى و نافرمانى همانا بمخالفت اين امر بوده نه امر ديگر اينست آنچه گفتند و توان در اينجا گفت ولى ظاهر بيشتر اخبار و آثار فرشته نبودن ابليس است ولى چون با فرشته‌ها آميخته بود اين خطاب او را فراگرفت و قول خدا كه « چون بفرشته‌ها گفتيم » بر پايه تغليب در تعبير است كه در گفتگو شايع است .\r\nو آنچه كلام شيخ - ره - بدان اشعار دارد كه در تبيان گفته : اخبارى آمده كه ابليس از فرشته‌ها است ما بدان دست نيافتيم و اگر در بعضى اشعارى باشد نادر است و بايد تاويل شود .\r\n- و او - ره - گفته : آنچه از ابن عباس روايت است كه فرشته‌ها با جن جنگيدند و ابليس اسير شد در خردسالى و با فرشته‌ها بود و با آنها عبادت ميكرد و چون فرمان سجده يافتند همه سجده كردند جز او و از اين رو خدا فرموده « جز ابليس كه از جن بود » راستش خبر واحد است و درست نيست ، و معروف از ابن عباس اينست كه ابليس فرشته بوده و سرباز زد و تكبر كرد و از كافران شد .\r\n\r\n3 [ در مكلف بودن پرى و شيطان 
  ]\r\n3 - خلافى نيست كه پرى و شيطان مكلفند و كافرانشان در دوزخ معذب و اما مؤمن آنها بهشت ميروند يا نه ؟ عامه در آن اختلاف دارند و اصحاب ما بر آن ساكتند .\r\nو على بن ابراهيم در تفسير خود 664 - آورده كه از عالم عليه السّلام پرسيدند مؤمنان پرى ببهشت ميروند ؟ فرمود : نه ، ولى خدا آغلها در بهشت و دوزخ دارد كه مؤمنان پرى و فاسقان شيعه در آنها باشند .\r\nو خلافى ندارد كه پيغمبر ما صلّى اللَّه عليه و آله و سلم بر آنها مبعوث بوده ، و اما بعثت پيغمبران اولو العزم ديگر بر آنان نزد من محقق نيست گرچه برخى اخبار اشاره دارد كه بر آنان مبعوث بودند ، و براى اتمام حجت بر آنها ناچار بايد پيغمبرى از\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nخود داشته باشند يا از بشر و گذشت كه پيغمبرى از خود آنها بنام يوسف بر آنها مبعوث شده ، و سخن طبرسى - ره - و اقوالى كه در اين باره گفته ياد كرديم .\r\n4 - در آنچه مخالفان در اينجا ذكر كردند و رواياتى كه در اين باره آوردند و در خواص پريان و انواع و احكامشان دميرى در كتاب حياة الحيوان گويد :\r\nپريان جسم هوائى باشند و نتوانند باشكال مختلفه در آيند داراى خرد و فهمند و نيروى سخن گفتن و كارهاى سخت ، و جدا از آدميانند و يكى از آنها را جنى گويند و اين نام براى آنست كه ديده نشوند طبرانى با سند از پيغمبر صلّى اللَّه عليه و آله روايت كرده كه پرى سه دسته است يكى بال دارد و در هوا ميپرد ، دوم مارانند ، سوم بار اندازند و بكوچند ، حاكم هم آن را روايت كرده و گفته سندش صحيح است و ابو الدنيا در كتاب مكائد شيطان از پيغمبر آورده كه پريان سه دسته‌اند يكى ماران و ديگر كژدمها و خزنده‌هاى زمين و سوم چون باد در هواء و دسته‌اى از آنها حساب و كيفر دارند ، و خدا آدمى را سه دسته آفريده دسته‌اى چون بهائم دلى نفهم دارند و گوشى نشنو و چشمى كه ديد ندارد ، دسته‌اى تن آدمى دارند و روح شيطانى و دسته‌اى چون فرشته‌هايند و در سايه خدا در روزى كه جز سايه او سايه نيست .\r\nمسلمانان اجماع دارند كه پيغمبر به پريان مبعوث است چون بآدميان ، خدا فرموده « اين قرآن به من وحى شده تا شما را بيم دهم و هر كس را رسد 19 - الانعام » و به پريان رسيده كه خدا فرمايد : و چون رو آور كرديم به تو چندين پرى تا بشنوند قرآن را الآية 29 - الاحقاف » و فرموده « مبارك باد آنكه فرو فرستاد قرآن را بر بنده خود تا باشد بيم ده جهانيان ، 1 : الفرقان » و فرمود : « نفرستاديم تو را جز رحمت براى همه جهانيان ، 107 - الأنبياء » و « نفرستاديم تو را جز براى همه مردم 28 سباء » و جوهرى گفته ناس بسا از آدمى و پرى باشد ، و خدا خطاب به دو گروه\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nفرموده «\r\n البته فراغت يابيم براى شما اى ثقلان * بكدام از نعمتهاى پروردگارتان \r\nتكذيب كنيد ، 41 و 42 الرحمن » و ثقلان پرى و آدمى است كه زمين را سنگين دارند يا دوش خود را از گناه سنگين دارند ، و فرمود : « و براى هر كه بترسد از مقام پروردگارش دو بهشت است ، 46 - الرحمن » از اين رو گفتند پريان مقربان و ابرار دارند مانند آدميان .\r\nو ابو حنيفه و ليث خلاف كرده‌اند و گفتند : ثواب مؤمن پرى اينست كه عذاب نكشد و بيشتر بر خلاف آنهايند تا برسد به ابو يوسف و محمّد و ابو حنيفه و ليث دليلى ندارند جز قول خدا « تا پناه دهد شما را از عذابى دردناك : 31 - الاحقاف » و قول او « هر كه ايمان آورد بپروردگارش نترسد از كاستى و عذاب ، 13 - الجن » كه در اين دو آيه براى مؤمن جن جز نجات از عذاب نويدى ندارد .\r\nو دو جواب دارد يكم اينكه بيان ثواب نشده نه اينكه ثواب بهشت ندارند .\r\nدوم اينكه اين گفته از جن نقل شده و روا است كه آنان جز همين را نفهميده بودند و ثوابى كه خدا براشان آماده كرده نميدانستند و گفتند : ببهشت كه بروند همراه آدميان نيستند و در حومه بهشت جا دارند .\r\nو در حديث ابن عباس است كه همه آفريده چهار دسته‌اند يكى همه در بهشت چون فرشته‌ها و ديگرى همه در دوزخ چون ديوها و سوم در بهشت و دوزخ هر دو چون پرى و آدمى كه ثواب و كيفر دارند ، و در حديث غرابتى هست از نظر اينكه ثواب فرشته‌ها بهشت نيست .\r\nو احمد دينورى حديث غريبى از مجاهد روايت كرده كه پرسش شد از مؤمنان جن كه ببهشت روند ؟ گفت روند ولى نه بخورند و نه بياشامند بلكه تسبيح و تقديس بدانها الهام شود و از آن لذت خوردن و نوشيدن برند و احاديثى دلالت بر عموم بعثت دارند .\r\n1 - روايت مسلم از پيغمبر صلّى اللَّه عليه و آله كه به من سخنان جامع داده شده و به همه مردم\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nفرستاده شدم ، و در آنست از حديث جابر كه مبعوث شدم بهر سرخ و سياه .\r\nو در آنست از ابن مسعود كه ما يك شب بهمراه پيغمبر صلّى اللَّه عليه و آله و سلم بوديم و او را گم كرديم و در واديها و دره‌ها او را جستجو كرديم ، گفتيم پريده يا او را ربودند و شب بد گذرانديم و صبح از سوى كوه حراء آمد ، گفتيم يا رسول اللَّه تو را گم كرديم و جستيم و نيافتيم و بد شبى گذرانديم ، فرمود : دعوت كنى از پريان آمد و با او رفتم و قرآن برايشان خواندم و ما را سر بنه آنها برد و اثر آتش آنها بجا بود ، و از آن حضرت توشه خواستند ، فرمود : استخوان هر چه بر آن نام خدا برده شده از آن شما است كه بدست شما رسد با گوشت هر چه فراوان ، هر پشكلى علوفه چهارپايان شما است ، فرمود : با آنها استنجاء نكنيد كه خوراك برادران پرى شمايند .\r\nطبرانى بسند حسن از زبير بن عوام روايت كرده كه رسول خدا نماز بامداد را با ما در مسجد مدينه خواند و چون رو گردانيد فرمود : امشب كدام شما با من مىآيد بمهمانى پريان ؟ همه خاموش شدند و كسى از آنها سخنى نگفت و سه بار آن را فرمود ، و در راه خود به من رسيد و دست مرا كشيد و من با او رفتم تا همه كوههاى مدينه از ما دور شدند و به زمين لختى رسيديم ، و ناگاه مردان درازى بودند چون نيزه‌ها جامه‌هاشان را از ميان دو پاشان بالا زده بودند چون آنها را ديدم لرزى مرا گرفت كه دو پايم به زمين بند نميشد از ترس ، و چون نزديك آنها رسيديم رسول خدا با انگشت بزرگ پايش خطى بر زمين كشيد و فرمود : در ميانش بنشينم و چون نشستم هر هراسى از من برفت و او ميان من و آنها بماند و قرآنى بلند بخواند تا سپيده دميد سپس رو كرد تا به من گذشت و فرمود به من برس - و من با او راه رفتم و پر دور نشده بوديم كه به من رو كرد و فرمود :\r\nنگاه كن آنجا كه آنها بودند كسى را ميبينى از آنها ؟ گفتم : يا رسول اللَّه سياهى بسيار است .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nرسول خدا سر به روى زمين خم كرد و استخوانى با سرگينى بهم برآورد و بدانها پرتاب كرد و سپس فرمود : اينان وفد پريان نصيبين بودند ، و از من توشه خواستند و من هر استخوان و سرگين را بدانها وانهادم .\r\nزبير گفت : براى كسى روا نيست كه با استخوان و يا سرگين خود را پاك كند سپس از ابن مسعود روايت كرده كه شبى رسول خدا صلّى اللَّه عليه و آله مرا بدنبال خود كشاند و فرمود : چند تن از پريان به شماره 15 كس كه برادر و عموزاده‌اند امشب مىآيند و من بر آنها قرآن ميخوانم ، من با او به جائى كه خواست رفتم و مرا در ميان خطى نشاند و فرمود : مبادا از آن بيرون شوى و شب را گذراندم تا سحرگاه كه رسول خدا صلّى اللَّه عليه و آله و سلم آمد و استخوان حائل و سرگين و استخوان كاسه سرى بدست داشت و فرمود : چون قضاى حاجت كنى مبادا با اينها خود را پاك كنى ، گفت :\r\nچون بامداد شد رفتم از آنجا كه رسول خدا صلّى اللَّه عليه و آله و سلم بود خبرى بگيرم و رفتم و 70 شتر را ديدم .\r\nو در كتاب خبر البشر از ابن مسعود آورده كه رسول خدا صلّى اللَّه عليه و آله و سلم در مكه فرمود : كدام شما دوست دارد امشب در كار پريان حاضر باشد من با او رفتم تا چون ببالاترين زمين مكه رسيديم برايم خطى كشيد و رفت تا ايستاد و قرآن را آغاز كرد و سياهى بسيارى او را در ميان گرفتند و پرده شدند ميان من و او تا كه آوازش نشنودم ، وانگه چون تيكه‌هاى ابر رفتند و پاشيدند تا اندكى از آنها ماندند .\r\nسپس پيغمبر آمد و فرمود : آن گروه مانده چه كردند ؟ گفتم : آنها اينانند يا رسول اللَّه و يك استخوان و سرگينى برگرفت و به آنها داد ، و غدقن كرد كه كسى با استخوان يا سرگين خود را پاك كند ، در سند اين حديث ضعفى هست و در آنست از بلال بن حارث كه ما با پيغمبر صلّى اللَّه عليه و آله در سفرى منزل كرديم در عرج و من بسوى آن حضرت رفتم و چون نزديك شدم جنجال و ستيزه‌اى شنيدم از مردانى كه تيزتر از زبان آنها نشنيده بودم ، و ايستادم تا پيغمبر صلّى اللَّه عليه و آله آمد و ميخنديد ،\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nو فرمود : مسلمانانى از پريان و مشركانى از آنها نزد من بمحاكمه آمدند و درخواست كردند كه به آنها مسكن بدهم و مسلمانان را در سر تپه‌ها جا دادم و مشركان را در فرود واديها .\r\nو از ابن عباس روايت است كه پيغمبر صلّى اللَّه عليه و آله با دسته‌اى از يارانش رفتند به مقصد سوق عكاظ در حالى كه ديوها از خبرگيرى از آسمان باز داشته شده بودند و نزد قوم خود آمده و گفتند ما را از آسمان باز داشتند و بما تير شهاب زدند ، گفتند : سببى دارد كه رخ داده برويد در شرق و مغرب زمين تا چه خبر است ؟\r\nو آن دسته كه بسوى تهامه آمده بودند به پيغمبر صلّى اللَّه عليه و آله برخوردند و يارانش كه در نخله بودند و قصد داشتند بسوى عكاظ بروند و او با اصحاب خود نماز بامداد ميخواندند ، و چون قرآن را شنيدند خاموش شدند و گوش دادند و گفتند همين است كه ما را از آسمان جدا كرده و برگشتند نزد قوم خود و گفتند « و راستى كه ما قرآن شگفتى شنيديم » تا دو آيه - 1 و 2 - الجن و اينكه ابن عباس ذكر كرده نخست پيشامد پريان با پيغمبر صلّى اللَّه عليه و آله و سلم بود ، و پيغمبر در آنگاه آنها را نديد و همانا وضع آنها بوحى بوى گزارش شد .\r\nشافعى و بيهقى روايت كردند كه مردى از انصار بيرون آمد تا نماز خفتن خواند و پريان او را اسير كردند و سالها مفقود بود تا زنش شوهر كرد و آنگه بمدينه برگشت و عمر از او پرسش كرد و گفت كه پريان مرا ربودند و روزگار درازى نزد آنها بودم و پريان مؤمنى با آنها جنگيدند و بر آنها پيروز شدند و از آنها اسيرانى گرفتند و من ميان آنها بودم ، گفتند ما تو را مرد مسلمانى ميبينيم و براى ما اسير گرفتن تو روا نيست و مرا آزاد كردند و مخير كردند ميان آنها بماتم يا نزد خاندانم برگردم و من برگشتن را برگزيدم ، و مرا بمدينه آوردند .\r\nعمر گفت : خوراك آنها چه بود ؟ گفت : باقلا و هر چه بنام خدا كشته شود و ذبح گردد ، گفت : نوشابه آنها چه بود ؟ گفت : كف آب كه از آن برآيد .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nو گفتند : گياهى كه ببرند و بمكند ، و گفتند : هر ظرف آب روباز نوشابه آنها است ، و ابن عطيه دعوى اجماع كرده كه جن متعبد بشريعت اسلامند و پيغمبر صلّى اللَّه عليه و آله و سلم مبعوث است بر ثقلين .\r\nاگر گويند : در صورتى كه همه احكام بايست آنها بود بايد نزد پيغمبر صلّى اللَّه عليه و آله رفت و آمد كنند و آنها را ياد بگيرند و نقل نشده كه جز دو بار در مكه نزد او آمده باشند و بيشتر احكام شريعت پس از آن مقرر شده .\r\nگوئيم : نقل نشدن دليل نيست كه نزد آن حضرت نيامدند و سخن او را نشنيدند بىآنكه مؤمنان آنها را ديده باشند ، و بسا پيغمبر آنها را ديده و يارانش نديدند زيرا خدا از سرور پريان گويد او و تيره او شما را بينند از آنجا كه شما آنها را نبينيد ، و بسا او به نيروى خدا داد آنها را ديده و بسا كه يكى از صحابه هم آنها را در برخى حالات ديده باشند مانند ابو هريره كه ديد شيطان از زكات ماه رمضان دزدى مىكند و بخارى آن را روايت كرد اگر بگوئى : پس چه گوئى در گفته برخى معتزله كه منكر وجود جن باشند ؟\r\nگوئيم اين عجيب است زيرا وجود جن ثابت است براى هر كه قرآن را باور دارد كه بوجود آنان گويا است و بخارى و مسلم و نسائى هم از ابى هريره روايت كردند كه پيغمبر صلّى اللَّه عليه و آله و سلم فرمود : ديشب يك عفريتى از جن به من تف كرد و ميخواست نمازم را ببرد و من گلوى او را گرفتم و خواستم او را به يكى از ستونهاى مسجد ببندم و به ياد گفته برادرم سليمان عليه السّلام آمدم كه در شهر مدينه پريانى باشند كه مسلمانند .\r\nو فرمود : بنگ مؤذن را نشنود پرى و نه آدمى و نه چيزى جز گواه او باشند روز قيامت و مسلم از ابن مسعود روايت كرده كه پيغمبر صلّى اللَّه عليه و آله فرمود : بسا هيچ كدام نباشند جز آنكه همزاد او از جن به دو گماشته است گفتند : و بشما هم\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nيا رسول اللَّه ؟ فرمود : به من هم جز اينكه خدايم يارى داده و او تسليم شده و جز به نيكى واندارد ( و من از او در سلامتم ) و امت اتفاق دارند كه پيغمبر از شيطان معصوم است و همانا مقصود بر حذر داشتن ديگرانست از فتنه همزاد و وسوسه و اغواى او ، و بما آگهى داده كه او همراه ما است تا از او خود را نگهداريم بحسب امكان ، احاديث در وجود جن و شيطان بىشمار است ، و هم اشعار و اخبار عرب در باره آن ، و نزاع در آن مكابره در باره امريست كه بتواتر دانسته شده ، و آن چيزى است كه عقل محال نداند و حس دروغ نشمارد ، و براى همين تكليف دارند .\r\nو مشهور است كه چون مردم با سعد بن عباده بيعت نكردند و با ابى بكر بيعت كردند و او بشام رفت و در حوران ماند تا در سال 15 مرد ، و اختلاف نيست كه او را مرده در جايگاه غسلش يافتند در حوران و مرگش را ندانستند تا شنيدند هاتفى ميگويد :\r\nكشتيم سيد خزرج سعد بن عباده را * دو تير به او پرتاب كرديم كه بدلش جا كردند بىخطا آن روز را حفظ كردند و يافتند همان روز مرگ او بوده در صحيح مسلم است كه او در بدر حاضر بود و از حجاج بن علاط سلمى روايت است كه با كاروانى به مكه مىآمد و در يك وادى پر هراس و ترس شب آنها را گرفت ، كاروانيها به او گفتند برخيز براى خودت و يارانت امان بخواه ، و او خواب را وانهاد و بگرد كاروان ميگرديد و ميگفت :\r\nپناه دهم خود و يارانم را از هر جنى در اين دره تا من و كاروانم سالم برگرديم .\r\nو شنيد يكى ميگويد «  يا مَعْشَرَ الْجِنِّ وَ الْإِنْسِ إِنِ اسْتَطَعْتُمْ أَنْ تَنْفُذُوا مِنْ \r\n\r\n","description":"","footnote":"","page_name":" 236 ","page_number":236},
  {"content":"\r\n\r\n أَقْطارِ السَّماواتِ وَ الْأَرْضِ  » تا آخر آيه 33 - الرحمن » و چون به مكه رسيد آنچه شنيده بود بكفار قريش گزارش داد ، گفتند تو از دين خود بدر آمدى اى ابا كلاب اين سخن را محمّد پندارد كه بر او نازل شده ، گفت به خدا من و همراهانم آن را شنيديم سپس مسلمان شد و خوب مسلمانى شد و بمدينه كوچ كرد ، و در آنجا مسجدى ساخت كه بنام او معروف است .\r\nو از شافعى نقل شده كه هر مسلمانى بگويد پرى را ديده گواهى او را نپذيريم چون خدا تعالى فرمايد « راستى او و تيره‌اش بينند شما را از آنجا كه آنها را نبينيد » جز اينكه مدعى آن پيغمبر باشد ، و ابن سعد طبرانى ، حافظ و ابو موسى و جز او ، عمرو بن جابر جنى را از صحابه شمردند و بسندهاى خود از صفوان بن معطل سلمى روايت كردند كه گفت براى حج بيرون شديم و چون به عرج رسيديم ناگاه مارى ديديم پريشانست و درنگى نشد كه مرد ، و يكى از ما پارچه‌اى درآورد و آن را در آن پيچيد و برايش گودالى كند و آن را به خاك سپرد و ما به مكه آمديم و در مسجد الحرام مردى نزد ما آمد و گفت : كدامتان عمرو بن جابر را به خاك سپرديد ؟ گفتيم : او را نشناسيم ، گفت : كدام شما آن مار را به خاك سپرد ، گفتند : اين ، گفت خدايت جزاى خير دهاد او آخرين نه تنى بود از پريان كه از پيغمبر صلّى اللَّه عليه و آله و سلم قرآن شنيده بودند ، و حاكم هم در مستدرك همچنانش روايت كرده .\r\nو از يك تابعى حكايت است كه مارى در چادرش در آمد كه از تشنگى له‌له ميزد و او را آب داد و آنگه مرد و او را به خاك سپرد و شب نزد او كسى آمده و به او سلام كرد و تشكر كرد و گفت : اين مار مرد خوبى بود از پريان نصيبين بنام زوبعه .\r\nگفته : در فضائل عمر بن عبد العزيز بما رسيده كه در بيابانى ميرفت و بمار مرده‌اى برخورد و آن را با زيادى عبايش كفن كرد و به خاك سپرد و ناگاه كسى ميگفت : اى سرق ، گواهم كه از رسول خدا صلّى اللَّه عليه و آله و سلم شنيدم به تو ميفرمود : تو در\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nبيابانى بميرى و مرد خوبى تو را كفن كند و به خاك سپارد ، گفت : خدايت رحمت كند تو كيستى ؟ پاسخ داد از پريان كه قرآن از زبان پيغمبر صلّى اللَّه عليه و آله و سلم شنيديم و از آنها نمانده جز من و همين كه مرده است .\r\nو از عمار بن ياسر روايت شده كه بهمراه رسول خدا صلّى اللَّه عليه و آله با آدمى و پرى جنگيدم و از جنگ با پريش پرسيدند گفت رسول خدايم صلّى اللَّه عليه و آله فرستاد از چاهى آب بياورم ، و شيطان را در صورت خودش ديدم تا با من جنگيد و او را به خاك افكندم و با حربه يا سنگى بينى او را خون آوردم ، رسول خدا صلّى اللَّه عليه و آله بيارانش فرمود :\r\nعمار در سر چاه بشيطان برخورده و با او جنگيده ، و چون برگشتم از من پرسيد و به او گزارش دادم .\r\nو ابو هريره پر ميگفت : كه خدا عمار بن ياسر را به زبان پيغمبرش از شيطان پناه داده ، و اين است كه بخارى بدان اشاره كرده بروايت از ابراهيم نخعى كه علقمه بشام رفت و چون به مسجد درآمد گفت بارخدايا به من همنشين خوبى روزى كن و نزد ابى درداء نشست .\r\nابو درداء گفتش تو از كيستى ؟ گفت : از اهل كوفه گفت : آيا ميان شما نيست يا از شما نيست داننده رازها كه جز خود او نداند يعنى حذيفه ؟ گفتم : چرا گفت از شما نيست آنكه خدايش به زبان پيغمبرش از شيطان پناه داده يعنى عمار گفتم : چرا ، گفت آيا در شما و يا از شما نيست صاحب مسواك و يا دست‌برنجن ( و يا پشتى خ ب ) گفتم : چرا ، گفت : عبد اللّه چگونه ميخواند «    وَ اللَّيْلِ إِذا يَغْشى وَ النَّهارِ إِذا تَجَلَّى    » را ؟ گفتم به او الذكر و الانثى - الحديث و در كتاب خبر البشر است كه چند تن از شاگردان عبد اللّه بن مسعود براى حج بيرون شدند و چون در راه بودند ناگاه مار سپيدى ديدند ميرود و بوى مشك ميدهد ، گويد بهمراهانم گفتم شما برويد كه من نروم تا بدانم كار اين مار بكجا كشد ؟ درنگى نشد كه مرد و براى بوى مشكى كه داشت او را خوب\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nدانستم و او را در پارچه‌اى پيچيدم و از راه دور كردم و شامگاه بيارانم رسيدم گفت : به خدا من نشسته بودم كه چهار زن از سوى باختر پيش آمدند و يكيشان گفت : كدام شما عمرو را به خاك سپرده ، گفتيم : عمرو كيست ؟ گفت :\r\nكدام آن مار را به خاك سپرده ؟ گفتم : من ، گفت به خدا روزه‌دار و شب‌زنده دارى را به خاك سپردى كه بما انزل اللَّه ايمان داشت ، و البته به پيغمبر شما ايمان داشت و وصف او را چهار صد سال پيش از بعثت از آسمان شنيده بود گويد خدا را سپاس گفتيم و حج كرديم و به عمر گذر كرديم و گزارش مار را به دو داديم ، گفت : راست گفتى شنيدم رسول خدا در باره او اين را فرمود :\r\nو در آنست از ابن عمر كه من نزد عثمان بودم و مردى نزد او آمد و گفت داستان شگفتى برايت نگويم ؟ گفت : چرا گفت : در اين ميان كه در بيابانى بودم دو دسته ديدم كه بهم زدند و چون از هم جدا شدند بلشگرگاهشان رفتم و ديدم مار فراوانى در آنست كه مانند آنها را هرگز نديده بودم و از يك مار زرد باريك بوى مشك يافتم و گمان خوبى به دو بردم و او را در عمامه‌ام پيچيدم و به خاك سپردم ؛ و چون راه ميرفتم يكى فرياد زد خدايت رهنمايد ، اين دو تيره پرى بودند كه ميان آنها جنگ شد و آن مارى كه به خاك سپردى شهيد شد و او از آنها بود كه از رسول خدا صلّى اللَّه عليه و آله وحى را شنيده بودند .\r\nو در آنست كه فاطمه دختر نعمان از بنى نجار گفت : مرا همزادى بود از پريان و هر گاه در خانه‌اى در آمدم هجوم مياورد به من ، يك روز آمد و بر ديوار نشست و كارى كه ميكرد نكرد ، گفتم : تو را چه شده كه كار خود را چنانچه ميكردى نميكنى ؟ گفت : امروز پيغمبرى آمد كه زنا را حرام كرده و از ابو يعلى مصيصى روايت است كه بطرطوس رفتم و به من گفتند در اينجا زنيست بنام نهوس كه پرى ديده پريانى كه نزد رسول خدا صلّى اللَّه عليه و آله و سلم رفتند ، نزد او رفتم\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nزنى ديدم به پشت خوابيده گفتم از پريانى كه نزد رسول خدا صلّى اللَّه عليه و آله رفتند ديدى ؟ گفت آرى ، عليّة بن سمحج كه رسول خدايش عبد اللّه ناميد برايم باز گفت كه رسول خدا صلّى اللَّه عليه و آله فرمود : بر هر بيمارى يس خوانند و بميرد سيراب مرده و سيراب بگور رفته و در قيامت سيراب محشور شود .\r\nدر اسد الغابه است از انس بن مالك كه با رسول خدا صلّى اللَّه عليه و آله از كوههاى مكه بيرون شديم و ناگاه شيخى تكيه بر عصا پيش آمد و پيغمبر فرمود : راه رفتن و آهنگ جن دارى ؟ گفت : آرى ، فرمود : از كدام پريانى ؟ گفت : من هامة بن هيم - يا ابى هيم - بن لاقيس بن ابليسم ، فرمود : ميان تو و او جز دو پدر فاصله ندانم ، گفت : آرى فرمود : چند سال دارى ؟ گفت : همه عمر دنيا جز اندكى از آن ، در آن شبها كه قابيل هابيل را كشت پسر بچه‌اى چند ساله بودم و بر بلنديها برميآمدم و بمردم سركشى ميكردم ، فرمود : بدكارى ميكردى .\r\nگفت يا رسول اللَّه سرزنشم مكن كه من از مؤمنان بنوحم و بدست او توبه كردم ، و من او را بنفرين بر قومش سرزنش كردم و گريست و مرا گرياند و گفت به خدا كه من از پشيمانهايم ، و پناه برم به خدا كه از نادانها باشم ، هود را ديدار كردم و به او ايمان آوردم ، ابراهيم را ديدار كردم و با او به آتش رفتم چون در آتش افكندند ، با يوسف بتك چاه رفتم و بر او پيشى جستم ، با شعيب و با موسى بودم ، عيسى بن مريم را ديدار كردم و به من فرمود : اگر محمّد را ديدى از منش سلام برسان ، من پيامش به تو رساندم و به تو گرويدم .\r\nرسول خدا صلّى اللَّه عليه و آله فرمود : بر تو و بر عيسى درود اى هامه چه حاجتى دارى ؟\r\nموسى به من تورات آموخت ، عيسى انجيل و شما قرآن به من بياموزيد و قرآن را به او آموخت .\r\nو در روايتى ده سوره قرآن را به او آموخت رسول خدا صلّى اللَّه عليه و آله از دنيا رفت و جز مرگش را بما نداد و ما او را جز زنده ندانيم و خدا داناتر است\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nو در آنست كه عمر بن خطاب روزى بابن عباس گفت : حديثى به من باز گو كه شگفتم آرد و خوشم آيد گفت : خريم بن فاتك اسدى به من باز گفت : روزى در زمان جاهليت بدنبال شتر گمشده خود بيرون شد و آن را در ابرق الغراف جست ، و اين نامش دادند چون نواى پريان در آن شنيده شود ، گويد : زانو بندش بستم و يك دست او را بالش كردم و گفتم پناه ببزرك اين مكان يا اين وادى - در روايت ديگر به كبير است - ناگاه هاتفى آواز داد و ميسرود .\r\nبخداى ذو الجلال پناه بر * كه حرام و حلال فرود آرد خدا را يگانه‌شناس و باك مدار * از هراس پريان و هيچ هراس من گفتم :\r\nاى خواننده اين چه خيال‌افكنى است * آيا رهنمائى است از تو يا گمراه كردنست گفت :\r\nاينست رسول خدا صاحب خيرات * كه ياسين آورده و حاميمات و سوره‌هاى ديگر مفصل باشند * ببهشت و نجات دعوت مىكند به نماز و روزه فرمان ميدهد * و از كارهاى بد و زشت مردم را باز ميدارد گويد : گفتم : تو كيستى ؟ خدايت رحمت كند ؟ گفت ، من مالك پسر مالك رسول خدا مرا فرستاده است بپريان اهل نجد گفتم : اگر كسى اين شتران مرا نگه مىداشت ميرفتم و به او ايمان مىآوردم ، گفت من آنان را نگه مىدارم و سالم بكسان تو ميرسانم ان شاء اللَّه و سوار يكى از آنها شدم تا نزد پيغمبر صلّى اللَّه عليه و آله آمدم مدينه و روز جمعه هنگام نماز بمردم رسيدم و شترم را خواباندم ناگاه ابو ذر نزد من بيرون شد و به من گفت : رسول خدا صلّى اللَّه عليه و آله و سلم ميفرمايد درآى ، در آمدم چون مرا ديد فرمود : آن شيخ كه ضامن شد شترهايت را بخاندانت رساند چه كرد ؟ بدان كه آنها را سالم بخاندانت رساند ، گفتم : رحمه اللَّه ، رسول خدا صلّى اللَّه عليه و آله و سلم فرمود : آرى ، رحمه اللَّه و مسلمان شد و خوب مسلمانى شد .\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nو در مسند دارمى از عبد اللّه بن مسعود است كه يكى از ياران رسول خدا صلّى اللَّه عليه و آله و سلم با يك پرى كشتى گرفت و او را به زمين زد و به او گفت تو را لاغر و استخوانى بينم و گويا ذراعت ذراع سگى است ، شما گروه پريان همه چنين هستيد يا تو در ميانشان چنينى ؟\r\nگفت : نه به خدا من ميان آنها گوشتين و فربه‌ام ، بار ديگر با من كشتى بگير و اگرم به زمين زدى به تو چيزى آموزم كه سودت دهد ، گفت : بسيار خوب ، و با او باز كشتى گرفت و بزمينش زد و پرى به او گفت : آية الكرسى ميخوانى ؟ گفت : آرى ، گفت آن را در هيچ خانه‌اى نخوانى جز اينكه شيطان از آن بيرون جهد و چون خر تيز دهد و بدان تا بامداد باز نگردد .\r\nدميرى گفته با چهل كس نماز جمعه را ميتوان بر پا داشت خواه پرى باشند و خواه آدمى و خواه از هر دو جنس قمولى گفته : در مناقب شافعى نقل است كه ميگفت : هر عادلى كه پندارد جن بيند گواهيش مردود است و بايد تعزير شود چون خلاف قول خدا تعالى است كه فرمايد « راستى او و تيره‌اش شما را بينند از آنجا كه شما آنها را نبينيد ، مگر معتقد بدان پيغمبر باشد ، و گفتار او حمل شده بدعوى ديدار جن به صورت اصلى او و قول قمولى حمل شده بديدار پريان به صورت آدميزاده مشهور است كه همه پريان نژاد ابليسند و آن را دليل دانند كه او از فرشته‌ها نيست ، زيرا فرشته نژاد نيارد چون ماده ندارد ، و گفتند : پرى جنس عام است و ابليس يكى از آنها است ، و شك ندارد كه آنان نژاد دارند بنصّ قرآن ، هر پرى كافرى را شيطان گويند .\r\nو در حديث است كه چون خدا خواست براى ابليس نژادى باشد و همسرى او را بخشم آورد و تيكه‌اى آتش از او پريد و زنش را از آن آفريد .\r\nابن خلكان در تاريخش در شرح حال شعبى نقل كرده كه گفت : روزى نشسته بودم و شتر دارى آمد و خمره‌اى با خود داشت و آن را واگذاشت و نزد من آمد\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nو گفت : تو شعبى هستى گفتم . آرى ، گفت : به من بگو ابليس زن داشت گفتم : من در عروسى آنها نبودم ، گويد : سپس به ياد آوردم قول خدا تعالى را «  أَ فَتَتَّخِذُونَهُ وَ ذُرِّيَّتَهُ أَوْلِياءَ مِنْ دُونِي  » و گفت نژاد بىزن نشود گفتم : آرى و خمره‌اش را برداشت و رفت و گويد ديدمش كه مرا مرا مىآزمود .\r\nو روايت است كه خدا تعالى بابليس فرمود ، فرزندى بآدم ندهم جز مانندش برايت بر آورم ، و هر آدميزاده همزاد شيطانى دارد گفتند : شياطين نر و ماده دارند و زاد و ولد و خود ابليس خدا تعالى بر ران راستش ذكرى آفريده و بر چپ فرجى و با اين آن را بگايد و هر روز ده تخم نهد .\r\nمجاهد گفته : از فرزندان ابليس لاقيس است و ولهان كه گماشته بر طهارت و نماز ، و اهفاف و در بيابانها است ، و مره كه به دو كنيه دارد ، زلنبور كه گماشته ببازارها است و لغو و سوگند دروغ و ستايش كالا را جلوه دهد ، و بثر ، گماشته بر مصيبت است و وادارد به خراشيدن چهره و سيلى زدن و گريبان دريدن ابيض كه پيغمبران را وسوسه كند ، اعور گماشته بر زنا است در آلت مرد و كفل زن باد دمد .\r\nداسم كه چون مردى بىسلام و بردن نام خدا در خانه خود درآيد او بهمراهش درآيد و ميان او و خاندانش ستيزه بر پا كند و اگر بخورد بىبسم اللَّه همخور او باشد و چون مردى بخانه‌اش در آمد و سلام نكرد و نام خدا نبرد و بدى ديد بايد بگويد :\r\nداسم ، داسم اعوذ باللَّه منه مطرش ، گماشته بر نشر اخبار دروغ و بىاصل است در ميان مردم ، و اقبض ( اقنص خ ب ) كه مادرشان طرطبه است ، نقاش گفته : بلكه او دايه آنها است ، و گفتند 30 تخم گذاشت 10 در خاور 10 در باختر ، 10 در ميان زمين و از هر تخم يك جنس شيطان بر آمد چون عفريت ، غول ، قطاربه ، جانّ ، و نامهاى گوناگون و همه دشمنان آدميزاده‌اند كه خدا فرموده « آيا برگيريد او را و نژادش دوستان با اينكه آنان دشمن شمايند ، 51 - الكهف » مگر مؤمنان آنها و كنيه ابليس\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nابو مرّه است .\r\nعلماء اختلاف دارند كه ابليس از فرشته‌ها است از گروهى بنام جن يا اصلا فرشته نيست و هم در اينكه نام ابليس عربى است يا عجمى ، ابن عباس ، ابن مسعود ابن مسيب ، قتاده ، ابن جريج ، زجّاج و ابن انبارى گفتند ابليس فرشته‌ايست از طائفه‌اى كه آنان را جن گويند ، و نام او در عبرانى عزازيل است و در عربى حارث ، و از دربانان بهشت بود و سرور فرشته‌هاى آسمان دنيا و پادشاه آن و پادشاه زمين و از همه فرشته‌ها كوشاتر و داناتر بود ، و ميان آسمان تا زمين را اداره ميكرد ، پناه به خدا از رانده شدن او .\r\nگفتند : اينكه خدا فرموده از جن بود يعنى از گروه فرشته‌ها بنام جن ، ابن جبير و حسن گفتند : يك چشم بهمزدن هم فرشته نبوده و او ريشه پريانست چنانچه آدم ريشه آدميان ، عبد الرحمن بن زيد و شهر بن حوشب گفتند : از پريانى بود كه فرشته‌ها بر آنها پيروز شدند و يكى از آنها او را اسير گرفت و به آسمان برد بيشتر اهل لغت و تفسير گفتند : ابليس نام او شد براى اينكه از رحمت خدا سخت نوميد شد ، و درست آنست كه امام نووى و جز او از ائمه اعلام گفتند كه او فرشته است و ابليس نامى است عجمى و استثناء در آيه متصل است زيرا گفته نشده كه جز فرشته فرمان سجده داشتند ، و اصل در استثناء اينست كه از جنسى مستثنى منه باشد .\r\nقاضى عياض گفته : بيشتر بر آنند كه او پدر پريانست چنانچه آدم پدر بشر است ، و استثناء از جز جنس در سخن عرب شايع و فراوانست ، خدا فرموده « علمى نداشتند جز پيروى گمان » و درست و گزيده همانست كه از نووى و هم‌قولان او گذشت ، و از محمّد بن كعب قرظى است كه جن مؤمن باشند و شيطان كافر و اصل آنها يكى است .\r\nو از وهب بن منبه پرسيدند جن چه باشند ؟ و آيا بخورند و بنوشند و ازدواج\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nكنند ؟ گفت ، چند جنسند ، و پاك و خالص آنها از باد است نه بخورند و نه بنوشند و نه در دنيا بميرند و نه زايش دارند و اجناسى دارند كه ميخورند و مينوشند و ازدواج دارند چون سعالا ، غول ، قطارب و مانند آنها .\r\nقرافى گفته ، مردم همه ابليس را كافر دانند بر سر داستان او با آدم عليه السّلام و دليل كفرش سجده نكردن او نيست و گر نه بايد بهر كه سجده فرمودند و نكرد كافر باشد و چنين نيست ، و كفرش براى حسد بردن بر آدم نسبت بمقام او نيست و گر نه بايد هر حسودى كافر باشد و چنين نيست ، و كفرش براى نافرمانى و فسق او نيست و گر نه بايد هر نافرمان و فاسقى كافر باشد ، و اين موضوع بر جمعى فقهاء مشكل شده تا چه رسد به ديگران .\r\nو بايد دانست كه علت كفر او اينست كه نسبت ستمكارى به خدا داد و كار ناپسند و اين را در ضمن گفته خود « من بهتر از اويم مرا از آتش آفريدى و او را از گل » آشكار كرد ، و منظورش بگفته پيشوايان محقق از مفسران و ديگران اينست كه واداشتن بزرگ و و الا به سجده بر زبون جور است و ستم و اينست وجه كفر او لعنه اللَّه و مسلمانان اتفاق دارند كه هر كه آن را به خدا تعالى و تنزّه بندد كافر است اختلاف دارند كه پيش از ابليس كافرى بوده يا نه ؟ قولى است كه نه و او نخست كافر است و برخى هم گفتند پيش از او كفارى بودند چون پريانى كه در زمين بودند پايان آيا كفر ابليس از نادانى شد يا لج‌بازى اهل سنت دو قول دارند و خلافى نيست كه پيش از كفرش خداشناس بوده ، هر كه او را از نادانى كافر داند گويد دانش او رفت و خدانشناس شد چون كافر شد و آنكه از لج داند گويد كافرى خداشناس بود ، ابن عطيه گفته : كفر با ماندن دانش او بعيد است جز اينكه به نظر من رواست و نشدنى نيست با خذلان خدا تعالى هر كه را خواهد .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nبيهقى در شرح اسماء حسنى در قول خدا تعالى «  ما كانُوا لِيُؤْمِنُوا إِلَّا أَنْ يَشاءَ اللَّهُ  ، 111 - الانعام » از عمر بن ذر آورده كه شنيدم عمر بن عبد العزيز ميگفت :\r\nاگر خدا ميخواست نافرمانى نشود ابليس را نمىآفريد ، و آن را در آيه‌اى از كتابش بيان كرده و شرح داده و داندش هر كه داند و نداند هر كه نداند و آن قول خدا تعالى است « نيستيد شما بر او آشوبگر . جز كسى كه دوزخ گير شده باشد ، 162 و 163 - الصافات » وانگه از طريق عمرو بن شعيب از پيغمبر صلّى اللَّه عليه و آله و سلم روايت كرده كه بابى بكر فرمود : اى ابا بكر اگر خدا ميخواست نافرمانى نشود نمىآفريد ابليس را - پايان - مردى به حسن گفت : اى ابو سعيد ابليس ميخوابد ؟ گفت اگر خواب داشت ما راحت بوديم ، مؤمن از او رها نيست جز بتقوى و ترس از خدا تعالى و در احياء گفته : هر كه از ياد خدا غفلت كند گرچه لحظه‌اى باشد در آن لحظه جز شيطان قرينى ندارد خدا فرموده « و هر كه از ياد خدا چشم پوشد فراهم سازيم برايش شيطانى كه قرين او باشد ، 36 - الزخرف » آيا بر پريان از خودشان پيغمبرى پيش از پيغمبر ما محمّد صلّى اللَّه عليه و آله مبعوث شده ؟\r\nضحاك گفته : مبعوث شده به ظاهر قول خدا تعالى « اى گروه جن و انس آيا نيامد براتان رسولانى از خودتان ، 130 - الانعام » و محققان گفتند هرگز رسولى براشان نيامده ، و هرگز پرى پيغمبر نشده و همانا رسل خدا از آدميان بودند و اين درست است و مشهور ، در جن بيم‌ده بوده ، و مقصود آيه از منكم يعنى از يكى دو گروه مانند قول خدا «  يَخْرُجُ مِنْهُمَا اللُّؤْلُؤُ وَ الْمَرْجانُ  » با اينكه لؤلؤ و مرجان از شور برآيند نه شيرين . منذر بن سعيد بلوطى از قول ابن مسعود گفته : پريانى كه به پيغمبر صلّى اللَّه عليه و آله و سلم برخوردند رسولان بر قوم خود بودند ، مجاهد ، گفته : نذيران از پرى باشند و رسولان از آدمى و شك ندارد كه پريان در امتهاى گذشته مكلف بودند\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nچنانچه در اين امت چه خدا فرموده « آنانند كه بر آنها ثابت شد در امتهاى گذشته از پرى و آدمى كه البته آنها زيانكارانند ، 18 - الاحقاف » و خدا فرموده « و نيافريدم جن و انس را جز براى اينكه عبادت كنندم ، 56 - الذاريات » گفتند مقصود از آن مؤمنان هر دو گروهند كه فرمانبران آنان براى عبادت آفريده شدند ، و اشقياء آفريده نشدند جز براى شقاوت ، و مانعى ندارد كه از عام خاص اراده شود ، و گفته‌اند : يعنى جز براى امر و دعوت بعبادت ، و گفتند : يعنى جز براى اينكه مرا يگانه دانند .\r\nاگر گويند چرا همان بجن و انس بس كرد و نام فرشته را نبرد ، جواب اينست كه براى فراوانى كفار از اين دو گروه ولى فرشته‌ها را خدا معصوم آفريده چنانچه گذشت .\r\nاگر گويند چرا در اين آيه جن را بر انس پيش داشت ؟ جواب اينكه واژه انس سبكتر است و تقديم واژه سنگين در آغاز سخن سزاوارتر چون سخن گو تازه نفس و نيرومند است .\r\n( فرع ) شيخ عماد الدين يكى از موانع ازدواج را اختلاف جنس دانسته و ميگويد جائز نيست آدمى زن جنيه بگيرد چون خدا فرموده « و خدا ساخت براتان از خودتان همسرانى تا آرام شما باشند و ميان شما دوستى نهاد و رحمت » دوستى جماع است و رحمت فرزند و جمعى از حنابله تصريح بمنع آن كردند در فتاواى سراجيه گفته : روا نيست براى اختلاف جنس ، و در قنيه است كه از بصرى آن را پرسيدند ، گفت در حضور دو گواه جائز است و در مسائل ابن حربست كه حسن و قتاده آن را مكروه داشتند و بسندى از ابن لهيعه روايت كرده كه پيغمبر صلّى اللَّه عليه و آله نهى كرده از ازدواج با پريان و از زيد عمى است كه بسيار ميگفت : بارخدايا روزيم كن با يك پرى ازدواج كنم كه هر جا با من باشد .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nو ابن عدى بسندى از نعيم بن سالم روايت كرده كه نعيم بن سالم مصر آمد و شنيدم ميگفت زنى از پريها گرفتم و بدان باز نگردم و در شرح حال سعيد بن بشير بسندى از ابى هريره روايت است كه رسول خدا صلّى اللَّه عليه و آله فرمود : يكى از پدر و مادر بلقيس پرى بوده شيخ نجم الدين قمولى گفته : در منع از تزويج اعتراض است زيرا هر دو گروه مكلفند ، پير استادى به من گفت كه با پرى ازدواج كرده من گويم : مردى قرآن‌دان و دانشمند ديدم كه با چهار پرى يكى پس از ديگرى ازدواج كرده بود ، ولى ميماند سخن در حكم طلاق و لعان و ايلاء و عده و هزينه خوراك و پوشاك و جمع ميان آنها و چهار زن جز آنها و آنچه به اينها وابسته است و همه مورد تامل است چنانچه پوشيده نيست .\r\nو شيخ الاسلام ذهبى بسندى از عبد السلام كه در جواب پرسش از ابن عربى گفت شيخ بد و بسيار دروغگوئى است ، گفت : يعنى دروغگو هم هست ؟ گفت : آرى ، يك روز از ازدواج با پرى سخن داشتيم و او گفت : پرى روح لطيف است و آدمى جسم كثيف و چگونه با هم جمع شوند ، سپس مدتى از ما نهان شد و آمد و در سرش شكستى بود و در باره آن از وى پرسيدند ، گفت : يك زنى از پريان گرفتم و ميان ما اختلاف شد و سرم را شكست ، امام ذهبى پس از آن گفت : گمان ندارم ابن عربى اين دروغ را ساخته و عمدا گفته باشد و همانا از خرافات رياضت تراويده است .\r\nفرع - ابو عبيد در كتاب اموال و بيهقى از زهرى روايت كردند كه پيغمبر صلّى اللَّه عليه و آله و سلم نهى كرد از ذبائح جن ، و ذبائح جن اين بوده كه كسى خانه ميخريده يا گنج طلا در مىآورده و مانند آنها و حيوانى سر ميبريده براى دفع بدى و طيره و در جاهليت ميگفتند : چون كسى چنين كند پريان باهل آن زيان ندارند و\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nپيغمبر صلّى اللَّه عليه و آله و سلم آن را ملغى كرد و از آن نهى كرد .\r\nدميرى گفته : پرى وارد خانه‌اى نشود كه در آن اترج باشد ، گفته از پيغمبر روايت است كه پرى بخانه‌اى در نيايد كه در آن اسب عتيق باشد ( حيات الحيوان 1 : 147 - 155 - باب جيم در الجن ) و گويم : گفته : سعلاة بدترين غول است و آن را سعلاء هم گويند و سعلاء و جمعش سعالى است .\r\nجاحظ گفته : عمرو بن يربوع از سعلاة و آدمى متولد شده گفته : ذكر كردند كه جرهم فرزند فرشته‌ها و دختران آدم بوده ، گفته : چون فرشته‌ها گناه ميكردند به صورت مردى به زمين فرو مىآمدند چنانچه هاروت و ماروت و جرهم از آنها متولد شدند ، گفته : از اين قبيل بلقيس ملكه سبا است و هم ذو القرنين كه مادرش آدمى و پدرش فرشته بوده ، و از اين رو چون عمر شنيد مردى فرياد مىزند ، يا ذو القرنين ، گفت : نام پيغمبران را تمام كرديد و بنام فرشته‌ها بر آمديد - پايان - و حق اينست كه فرشته‌ها معصومند از گناه صغيره و كبيره مانند انبياء عليه السّلام چنانچه قاضى عياض و جز او گفتند و آنچه در باره جرهم و ذى القرنين و بلقيس آورده‌اند ممنوع است و استدلالشان بداستان هاروت و ماروت بىپايه است و ثابت نيست بدان روشى كه خواستند بلكه ابن عباس گفته : آنها دو مرد جادوگر بودند در شهر بابل نه دو فرشته .\r\nجاحظ گفته : پندارند زناشوئى و نطفه بندى ميان پرى و آدمى مىشود چون خدا فرموده « شركت كن با آنها در اموال و اولاد ، 64 - الاسراء » و اين روشن است براى اينكه زن پرى مردان آدمى را بغش ميكشد از روى عشق بخاطر همخوابى و همچنين مردان پرى زنان آدمى را ؛ و اگر آن نبود مردان بمردان در آويختند و زنان بزنان ، خدا فرموده « خونى نكرده آنها را آدمى پيش از آنان و\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nنه پرى ، 74 - الرحمن » و اگر مردان پرى پرده بكارت زنان آدمى را بر نميداشتند و در طبع آنها نبود خدا چنين نميفرمود ، و گفتند واق‌واق نتايج برخى گياهها و جاندارانست .\r\n\r\n[ در استعاذه از غول و شيطان 
  ]\r\nسهيلى گفته : سعلاة آنست كه در روز خود را بمردم نمايد و غول آنكه در شب .\r\nقزوينى گفته ، سعلاة يك نوع شيطانست جز غول و بيشتر در نيزارها يافت شود و چون آدمى را دستگير كند او را برقصاند و با او بازى كند مانند گربه با موش گفته بسا گرگ در شب سعلاة را شكار كند و بخورد و چون او را بجنگ آورد فرياد كشد و گويد : مرا دريابيد كه گرگم مىخورد ، و بسا گويد : چه كسم رها كند كه با من هزار اشرفى است و آن را بگيرد ، مردم ميدانند كه اين سخن از سعلاة است و كسى او را رها نكند و گرگش بخورد ( حيات الحيوان 2 : 14 - 16 - باب سين ) و باز دميرى گفته : غول از جنس پرى است و شيطان و جادوگر آنها است و جوهرى گفته : از سعالى است . . . طبرانى و جز او از ابى هريره روايت كردند كه پيغمبر صلّى اللَّه عليه و آله فرمود : چون غول زده شويد فرياد اذان بلند كنيد كه چون شيطان بنگ آن را شنود پس رود و تيز دهد .\r\nنووى گفته در اذكار : كه آن حديث درستى است و پيغمبر صلّى اللَّه عليه و آله و سلم رهنمائى كرده براى جلوگيرى از زيانش بذكر خدا و نسائى در آخر سنن كبراى خود از جابر بن عبد اللّه آورده كه پيغمبر صلّى اللَّه عليه و آله و سلم فرمود : شب روى كنيد كه زمين در شب نور ديده شود و چون غول زده شديد فرياد اذان كشيد .\r\nنووى گفته : و همچنين سزاوار است كه اذان نماز دهند چون شيطانى بآدمى رخ دهد براى آنچه مسلم از سهل بن ابى صالح روايت كرده كه پدرم مرا به بنى حارثه فرستاد و بهمراه غلام ما بود يا رفيق ما و يك منادى از يك باغى او را بنام فرياد\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nكرد و آنكه با من بود در آن سر كشيد و كسى را نديد ، و براى پدرم آن را گفتم و گفت : اگر ميدانستم چنين چيزى برميخورى تو را نميفرستادم ، ولى چون چنين آوازى شنيدى بانگ نماز بكش كه من از ابى هريره شنيدم از رسول خدا باز ميگفت كه چون بانگ نماز بلند شود شيطان پس ميرود .\r\nو مسلم از جابر روايت كرده كه پيغمبر صلّى اللَّه عليه و آله و سلم فرمود : نه عدوى هست ، نه طيره ، نه غول گفته : جمهور علماء گفتند : عرب ميپنداشتند غولها در بيابانهايند و آنها از جنس شياطينند و خود را بمردم نمايند و رنگارنگ سازند و از راه بگردانند و آنها را نابود كنند ، و پيغمبر صلّى اللَّه عليه و آله آن را باطل كرد و ديگران گفتند : منظور حديث نبودن غول نيست بلكه ابطال عقيده مردم است كه غول بهر شكلى در آيد و معنى غول نيست ، اينست كه نتواند كسى را گمراه كند و گواهش حديث ديگر است كه « غول نيست ولى سعالى است » علماء گفتند : سعالى با سين فتحه‌دار و عين بىنقطه جادوگران پريند .\r\nو از آنست روايت ترمذى و حاكم از ابى ايوب انصارى كه گفت مرا انبارى بود كه در آن خرما بود و غولى به شكل گربه مىآمد و از آن برميداشت و ما از آن به پيغمبر صلّى اللَّه عليه و آله و سلم شكايت كرديم فرمود : برو چونش ديدى بگو : بسم اللَّه پذيرا شو رسول خدا را ، و من او را گرفتم و سوگند خورد كه باز نگردد ، و رهاش كردم ، آمد نزد رسول خدا صلّى اللَّه عليه و آله فرمودش اسيرت چه كرد ؟ گفت سوگند خورد كه باز نگردد .\r\nفرمود : دروغ گفته ، او بدروغ عادت دارد ، باز او را گرفت و گفت تو را رها نكنم تا نزد رسول خدا صلّى اللَّه عليه و آله برم ، گفت : چيزى بيادت آورم ، آية الكرسى بخوان تا شيطان و جز او به تو نزديك نشود ، و آمد نزد رسول خدا صلّى اللَّه عليه و آله و فرمودش اسيرت چه كرد ؟ و به آن حضرت گزارش داد آنچه را گفته بود فرمود : راست گفته با اينكه دروغگو است .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nترمذى گفته : حديث حسن غريبى است ، و بخارى هم از ابى هريره مانندش را آورده ، و در پايانش ميدانى سه شب است با كه گفتگو دارى اى ابو هريره ؟ گفت نه ، فرمود صلّى اللَّه عليه و آله آن شيطان است .\r\nو بروايت حاكم و ابن حبّان از ابى بن كعب است كه بنگاه خرما خشك كنى داشت و ميبافت كم مىشود يك شب پاسبانى كرد و ناگاه بمانند جوان نورسى آمد گويد سلامش دادم و پاسخ داد به من و گفتم : كيستى دست به من بده ، و دست داد و ناگاه دست سگى بود و موى سگى داشت ، گفتم پرى هستى يا آدمى ؟ گفت بلكه پرى ، گفتم : مىبينم آفرينش ناتوانى دارى ، همه پريان چنين باشند ؟ گفت پريان دانند كه از من محكمتر ميان آنها نيست .\r\nگفتم : چه تو را واداشت بر آنچه كردى ؟ گفت به من خبر رسيد تو مردى هستى كه صدقه دادن را دوست دارى و خواستم از مالت برده باشم ، گفتم : چه پناه دهد ما را از شما ؟ گفت : آية الكرسى بخوان كه چون بامداد بخوانى تا شب از ما در امانى و چون شب بخوانى تا بامداد از ما در امانى ، گويد : صبح نزد رسول خدا صلّى اللَّه عليه و آله و سلم رفتم و به او گزارش دادم ، فرمود : آن خبيث راست گفته و عرب پندارند چون آدمى تنها در بيابان راه رود در صورت آدمى به او نمايان نشود و بدنبال او باشد تا او را از راه بدر برد ، و به او نزديك شود و بصورتهاى گوناگون به نظر او آيد تا از ترس او را هلاك كند ، گويند چون خواهد آدمى را گمراه كند ، آتش افروزد تا در بر آن رود و با او چنين كارى كند ، گفتند به صورت آدمى است ولى پاهايش مانند الاغ است و سم دارد .\r\nقزوينى گفته : جمعى از صحابه غول را ديدند يكى از آنها عمر است در سفرى كه پيش از اسلام بشام كرده و او را با شمشير زده و از ثابت بن جابر فهرى هم ياد شده كه غول را ديده و شعرهاى او را بقافيه ياد كرده ( حيات الحيوان 2 : 134 137 باب غين ) .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nو نيز دميرى گفته : قطرب پرنده شب گرديست كه خواب ندارد و ابن سيده گفته سعلاة نر است ، و گفتند از خردان پريند ، و گفتند ، قطارب سگان ريزند ، يا جانورى كه همه روز در تلاش است ، محمّد بن ظفر گفته : قطرب جانوريست در سرزمين مصر كه به آدم تنها پديدار شود ، و بسا اگر دلير باشد او را از خود براند و گر نه به او آويزد تا او را بگايد ، و چون بگايدش هلاك شود ، و مصريان چون كسى را بينند كه دچار قطرب شده ، گويند گائيده شده يا ترسيده ؟ اگر گويند گائيده شده از او نوميد شوند و اگر گويند هراسان شده او را درمان كنند ، و من ديدم مردم مصر پر در باره او گفتگو كنند ( حيات الحيوان 3 : 181 باب قاف ) پايان نقل از كتاب حياة الحيوان .\r\nشرح برخى عبارات كه بسا نياز بدان دارند « او فرما كان » كه در غذاى پريان آمده آبى گفته : روشنتر است كه همان است كه پس از خوردن در آن ميماند ، و بسا كه خدا روزى آنها را در استخوان بيافريند ، و اين فكر مىآيد كه خوبست استخوان را خوب پاك نكنند و آيا ثوابى دارد كه بر آن چيزى گذارند ؟ و اظهر اينست كه جن همان بو كشند زيرا چيزى در آن نماند كه بخورند مگر آنكه خوراكى جز آدمى داشته باشند - پايان - در نهايه در وصف جن آورده مردانى دراز چون نيزه - مستثفرين ثيابهم يعنى جامه‌هاشان را ميان دو پاشان كرده بودند چنانچه سگ دم خود را ، و گفته عرج به عين فتحه‌دار و سكون راء دهى است جامع از نواحى فرع در چند منزلى مدينه ، و عكاظ جايى است نزديك مكه و در زمان جاهليت چند روز در آن بازارى بر پا ميكردند .\r\nو در حديث عمر گفته : كه از مردى كه پرى او را ربوده بود پرسيد ، خوراكشان چه بود ؟ گفت غول و آنچه نام خدا بر آن نبرند ، گفت نوشابه‌شان چه بود ؟ گفت جذف . فول باقلا است و جذف با حركت گياهى است در يمن كه خورنده‌اش نياز\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nبنوشيدن آب ندارد ، و گفتند هر نوشابه روباز است و قتيبى گفته : منظور آنچه است كه از نوشابه بدور ريزند چون كف و خاشاك گفته : در حديث است كه هيچ آدمى نيست جز همراهش شيطانيست ، گفتند و با تو هم ؟ فرمود : آرى ولى خدا مرا به دو كمك داده و او تسليم شده و مسلمان گرديده و من از شر او آسوده‌ام .\r\nمن گويم : داستان سعد بن عباده را بدروغ بر پريان بستند و او را فرستاده عمر كشت چنانچه در كتاب فتن شرح داديم .\r\nدر نهايه است كه صبا گويند به كسى كه از كيش خود بكيش ديگرى گرائيده و قريش پيغمبر صلّى اللَّه عليه و آله را صابى گفتند كه از كيش قريش بكيش اسلام گرائيد و مسلمانان را صباة ميخواندند .\r\nدر قاموس گويد : غريف آواز پريست كه چون زنگ در بيابانها شنيده شود در شب و غراف ريگزاريست از بنى سعد يا كوهى است در دهناء 12 ميلى مدينه و اين نام براى آنست كه در آن آواز پرى شنيده شود و ابرق الغراف آبيست از بنى سعد .\r\nدر نهايه است كه گفت : به جنى تو را ضئيل و شخيت بينم ، ضئيل بمعنى لاغر و شخيت بمعنى باريك‌اندام و كم‌گوشت رازى در ديباچه تفسيرش در تحقيق استعاذه از شيطان و بيان آنكه از او پناه گيرند گفته : در آن مسائلى است .\r\n\r\n[ مسائلى در مورد استعاذه 
  ]\r\n\r\n1 [ در ماهيت پرى و ديو 
  ]\r\nمردم اختلاف دارند كه پرى و ديو هستند يا نه ؟ و برخى مردم منكر بودن آنهايند ، و بايد نخست از ماهيت پرى و ديو بحث كرد و گوئيم همه ميگويند پرى و ديو اشخاصى تنومند چون مردم و بهائم نيستند كه بيايند و بروند و خلاصه در باره آنها دو قول است يكم : جسمى هواوشند و توانند بهر شكلى درآيند و خرد و فهم دارند و بر كارهاى سخت و دشوار توانايند ، دوم : بسيارى آنها را وجود مجرّد و لا مكان دانند و بيجسم ، و اين گونه موجودات گاهى و الا و\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nمقدس و بر كنار از اجسامند به كلى و آنان فرشته‌هاى مقربند كه خدا فرموده « و آنان كه نزد اويند تكبر نورزند از پرستش او و خسته نشوند ، 19 - الأنبياء » و دنبال آنان مقام ارواحى است كه وابسته بسرپرستى اجسامند و اشراف آنها حاملان عرشند كه خدا تعالى فرموده « و برميدارند عرش پروردگارت را آن روز هشتا ، 17 - الحاقه » مرتبه دوّم : فراگيران گرد عرشند كه خدا فرمود : « بينى فرشته‌ها را فراگير گرد عرش ، 75 - الزمر » مرتبه سوّم : فرشته‌هاى كرسى .\r\nمرتبه چهارم : فرشته‌هاى آسمان طبقه بطبقه .\r\nمرتبه پنجم : فرشته‌هاى كره اثير مرتبه ششم : فرشته‌هاى كره هوا كه طبع نسيم دارد .\r\nمرتبه هفتم : فرشته‌هاى كره زمهرير .\r\nمرتبه هشتم ، ارواح وابسته بدرياها .\r\nمرتبه نهم : ارواح وابسته بكوهها : مرتبه دهم : ارواح فروردين كه سرپرست اجسام گياهى و جانداران عالمند و بنا بهر دو قول اين ارواح بسا شريف و خدا خواه و سعادتمندند كه صالحان جن نام دارند و بسا تيره و پست و بدخواه و بدبختند و ديو نام دارند ، دليل آنان كه منكر وجود پرى و ديوند چند تا است .\r\n1 - اگر شيطان باشد جسمى است لطيف يا تيره و درهم و هر دو نشدنى است .\r\nزيرا اگر تيره و درهم باشد بايد هر كه ديد سالم دارد او را بيند زيرا اگر تواند در حضور ما اجسام تيره و درهم باشد و بديد ما نيايند رواست در بر ما كوههاى بلند و خورشيدهاى تابان و رعدها و برقها باشند و هيچ كدام را درنيابيم و هر كه اين را روا داند از خرد بدر است و نتواند جسم لطيف و نازك باشند زيرا بايد بر اثر بادهاى تند از هم دريده شوند و توانا به كارهاى دشوار نباشند و آنان كه پرى را ثابت كنند او را به كارهاى دشوار توانا دانند و چون اين هر دو نشدنيست فساد\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nقول بوجود پرى روشن است .\r\n2 - آنچه را پرى نامند اگر در اين جهانند و با بشر در آميزشند بايد بر اثر آميزش و همنشينى يا دوست شوند و يا دشمن اگر دوست شوند بايد سودى بدهند و اگر دشمن بايد زيانى بزنند ، و ما نه اثرى از دوستى بينيم و نه از دشمنى و آنان كه جن گيرند چون توبه كنند و از كار خود دست كشند اقرار كنند كه هرگز اثرى از جن نديدند ، و بنا بر اين گمان رود كه نباشند ، و از كسى كه از فن جن‌گيرى توبه كرده بود شنيدم ميگفت من بفلان دستور تسخير پرى چندان روز مواظبت كردم و هيچ خرده‌اى فروگزار نكردم كه به كار بستم و از احوالى كه گفتند هيچ اثر و خبر نديدم .\r\n3 - راه شناخت اين چيزها يا حس است يا گزارش يا دليل ، حسّ كه نيست زيرا ما نه چيزى از آنها ديديم و نه آوازى شنيديم و از كجا در حس در آيند ، و كسانى كه گويند آنها را ديديم يا آوازشان را شنيديم يا ديوانه‌اند و بر اثر اختلال مزاج چيزى به خيال آنها آيد و گمان برند ارواحند و يا دروغگو و دغلند و فريبكار .\r\nو اثبات اين چيزها بگزارش پيغمبران و رسولان باطل است چون اگر اينها باشند نبوت انبياء باطل گردد ، زيرا توان گفت : هر چه پيغمبرها معجزه آوردند بكمك پرى و ديو بوده ، و نتيجه‌اى كه مقدمه را باطل كند خود باطل است .\r\nمثلا اگر روا داريم پرى در درون آدمى در آيد رواست گفته شود ناله ستون كه معجزه پيغمبر صلّى اللَّه عليه و آله شمردند از شيطان بوده كه درون آن رفته و ناليده يا سخن ناقه با پيغمبر از شيطان بوده كه درون آن رفته و سخن گفته و يا اينكه درخت را شيطان كنده و نزد او آورده ، و روشن شد كه عقيده بوجود پرى و ديو مايه بطلان نبوت پيغمبرانست و اما چسبيدن بدليل براى اثبات وجود پرى و شيطان نشدنيست زيرا دانستن بودن آنها راهى ندارد و بايد عقيده ببود آنها نادرست باشد اينها است شبهه منكران پرى و ديو .\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nو جواب دليل يكم اينست كه اين شبهه دلالت دارد كه پرى نتواند جسم باشد پس چرا جوهر مجرّد از جسم نباشد و آنان كه چنين گويند چند گروهند يكم : گويند نفوس ناطقه آدمى كه از تن جدا شوند گاهى نيك خواه و گاهى بدخواهند ، اگر نيكخواهند همانا فرشته‌هاى زمينند و اگر بدخواهند ديوان زمينند .\r\nو چون تنى با ديد شود كه با تن آن روح خوب همانند باشد و جانى دمساز او داشته باشد آن جان جدا شده از تن با جانى كه در تن است يك وابستگى پيدا كند و ياور اين جان حاضر در تن گردد بهر كارى او را سزد ، و اگر هر دو پاك و شريف و خير خواه باشند اين كمك به صورت الهام انجام شود و اگر پليد و بدخواه باشند وسوسه باشد و اين حقيقت الهام و وسوسه است بعقيده اين گروه .\r\nگروه دوم : گويند پرى و ديو جوهر مجرد از جسم و علاقه‌هاى آنند و جدا از روح آدميند خود چند نوعند ، اگر پاك و نورانى باشند فرشته‌هاى زمينند و پرى نام گيرند ، و اگر پليد و بدخواه ديوهاى آزار بخشند ، و چون اين را دانستى گوئيم هم جنسى علت پيوستگى است و جانهاى پاك آدمى كه نورانيند بدان ارواح نورانى پاك پيوندند و آنان در كار خوب ، نيكى و پرهيزكارى بدانها كمك دهند ، و نفوس آدمى پليد و بدخواه بدان ارواح پليد و بدخواه پيوندند و آنان هم به كارهاى بد از شرارت و گناه و تجاوز بدانها كمك دهند گروه سوم : ارواح فرودين را منكرند ولى با ارواح مجرّد آسمانى معتقدند و پندارند اين ارواح و الا و زورمندند و نيرومند و در جوهر خود گوناگون :\r\nو چنانچه هر روح آدمى تنى ويژه خود دارد هر روح فلكى هم تنى مشخص دارد كه همان آسمان وابسته به دو است .\r\nو چنانچه روح آدمى نخست بدل پيوندد و بوسيله او در همه اعضاء تن اثر كند روح آسمانى هم به اختر آن پيوندد و بوسيله او در همه اجزاء فلك و كليه جهان اثر كند و چنانچه در دل و مغز ارواح لطيفى پديد گردند و با شرائين و اعصاب بهر\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nجزء تن رسند و بدان زندگى و حسّ بخشند و هر جزء و عضو را بجنبانند همچنين از جرم فلك پرتوى به همه سوى جهان تابد و نيروى آن اختر بوسيله پرتو به همه اجزاء جهان رسد ، و چنانچه ارواح فائضه از دل و مغز در پاره‌هاى تن نيروهاى گوناگون پديد كنند چون غاذيه ، ناميه ، مولده و حساسه و اين نيروها نتاج و زاده گوهر نفسند كه سرپرست كل تن است .\r\nهمچنين بوسيله پرتوى كه از اختران بر سراسر جهان پخش شود در هر تيكه از آن نفس ويژه‌اى پديد گردد بمانند نفس زيد و نفس عمرو ، و اين نفوس زاده نفوس فلكيه‌اند ، و چون نفوس فلكيه در گوهر خود گوناگونند اين نفوس زاده از آنها هم در گوهر خود گوناگونند و نفوس زاده فلك زحل يك گروهند و نفوس زاده فلك مشترى گروه ديگر و نفوس وابسته بفلك زحل هم جنس و دمسازند و ميان آنها مهر و دوستى است و در جوهر خود مخالف با نفوس وابسته بفلك مشترى باشند .\r\nچون اين را دانستى گوئيم علت نيرومندتر از معلول است ، و هر گروه از نفوس آدمى طبعى ويژه دارند كه اثر همان ارواح فلكى باشند و آن طبع در روح فلكى بسيار والاتر و نيرومندتر از آنست كه در ارواح آدمى است و آن روح فلكى چون پدر مهربان است براى اين روح آدمى و چون پادشاهى دلسوز و از اين رو اين ارواح فلكىزاده‌هاى خود را در صلاح آنها كمك دهند و يك بار در خواب از نظر رويا و يك بار در بيدارى به صورت الهام آنها را راهنمائى كنند .\r\nسپس اگر يك روح آدمى بسيار نيرومند و در خاصيت روح فلكى وابسته بدان كاملتر باشد كارهاى شگفت آور و خارق العاده از او بروز كند ، اينست شرح عقائد معتقدان باينكه پرى و ديو هستند و مجرد از ماده‌اند و بدان كه گروهى از فلاسفه بدين عقيده معترضند و گويند مجرد نه جزئى را در يابد و نه كارى در جزئيها دارد و تواند\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nو اين اعتراض نادرست است به دو دليل :\r\nيكم : اينكه ما بر شخص معينى حكم كنيم كه آدمى است ، اسب نيست و قضاوت كار نفس است و بايد دو طرف را دريابد تا قضاوت كند ، و در اينجا همان نفس است كه درك كلى كند و بايد كه مدرك جزئى هم او باشد .\r\nدوم : بگو نفس مجرد نتواند از آغاز و بيواسطه جزئى را دريابد ولى نزاعى نيست كه با ابزار تن ميتواند جزئيات را دريابد ، و چرا روا نباشد كه براى اين جواهر مجرده بنام پرى و ديو ابزارى جسمانى باشد چون كره اثير و كره زمهرير و بوسيله آنها جزئى را دريابند و در اين تنها اثر كنند و اين تمام گفتار است در باره اين مذهب .\r\nو اما آنها كه معتقدند پريان جسمى هوائى يا آتشىاند گفتند اجسام در حجم پذيرى و اندازه دارى برابرند و اين دو خاصيت عمومى از اعراضند و همه اجسام در پذيرش اين اعراض با همند ولى چند چيز كه در ماهيت از هم جدايند مانعى ندارند كه در برخى لوازم شريك هم باشند و چرا نگوئيم اجسامى كه ذات و ماهيت مخصوص به خود دارند اگر چه در حجم پذيرى و اندازه دارى با اجسام ديگر شريكند ، خود لطيف و نفوذ كن و زنده و خردمندند و توانا بر كارهاى دشوار ، و تفرقه و پاره پذير نباشند .\r\nو در اين صورت اين اجسام مىتوانند بهر صورت در آيند و خود را بهر شكلى بسازند و بادهاى تند آنها را ندرد و جسم كثيف و درهم آنها را از هم جدا نسازد ، آيا فلاسفه نگفتند آتشى كه از صاعقه برآيد در يك لحظه در درون سنگها و آهن درآيد و از سوى ديگر بدر رود ، و چرا اين صورت پريوش چنين نباشد ، و بنا بر اين پريان توانند در درون مردم روان باشند و در آن كار كنند و زنده و فعال و محفوظ از تباهى بمانند تا مدت معين و وقت معلوم ، همه اين حالات تصور\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nروشنى دارند و دليل بر نادرستى آنها نيست و نبايد آنها را نادرست انگاشت .\r\nو پاسخ شبهه دوم اينست كه دوستى و دشمنى براى هر فردى بايد و هر فردى جز حال خود نداند و اين صرف احتمالى است و جواب از شبهه سوّم اينست كه ما نپذيريم عقيده ببودن پرى و ديو مايه طعن به نبوت پيغمبران باشد و پاسخ اين شبهه كه آورديد پس از اين روشن گردد ، و اينست پاسخ اين شبهه‌ها .\r\n\r\nمسأله - 2 [ پرى و شيطان در قرآن و اخبار 
  ]\r\nبدان كه قرآن و اخبار دلالت دارند ببودن پرى و شيطان و در قرآن آياتيست .\r\nيكم : قول خدا تعالى « و چون كه رو به تو كرديم گروهى از پريان را تا شنوند قرآن را ( تا آيه 29 و 30 احقاف ) و اين صريح است كه پرى هستند و قرآن را شنيدند و قوم خود را بيم دادند .\r\nدوّم : قول خدا تعالى « و پيروى كردند آنچه را شياطين خواندند بر ملك سليمان ، 102 - البقره » .\r\nسوم : قول خدا تعالى در داستان سليمان : « ميكردند برايش از هر چه ميخواست از محرابها و تمثالها و كاسه‌هاى چون حوض و ديگهاى پا برجا 13 - السبأ » .\r\nو خدا فرموده « و ديوانى همه بناء و غواص و ديگران همگنان در بندهاى گران ، 38 - ص » .\r\nو خدا فرمود : « و از آن سليمان بود باد - تا فرموده « و از جن كسى كه برابر او كار ميكرد بفرمان پروردگارش 12 - السبأ » آيه 4 - قول خدا تعالى : اى گروه جن و انس اگر توانيد از كناره‌هاى آسمانها و زمين بدر رويد ، 33 - الرحمن .\r\nآيه پنجم قول خدا تعالى : البته ما زيور كرديم آسمان دنيا را بزيور اختران و براى حفظ از هر ديو پليد ، 6 و 7 - الصافات .\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nو اما اخبار بسيارند .\r\nخبر - 1 - در موطأ بسندش از ابى سائب كه رفت نزد ابى سعيد خدرى گويد : ديدمش نماز ميخواند بانتظارش نشستم تا نماز را پايان دهد ، گفت :\r\nزير تختش در ميان خانه‌اش سوتى شنيدم و ناگاه مارى بود و گريخت و خواستم آن را بكشم .\r\nابو سعيد اشاره كرد بنشين ، بانتظارش نشستم تا نمازش را تمام كرد و چون فارغ شد باتاقى در خانه اشاره كرد و گفت : اين اتاق را مىبينى ؟ گفتم : آرى ، گفت : در آن يك جوان انصارى تازه داماد بود - و حديث را كشانده تا گفته - ديد زنش ميان دو در ايستاده و نيزه كشيد تا از غيرت به او زند .\r\nزنش گفت : درآ در اتاق تا ببينى ، در اتاقش درآمد و ناگاه مارى در بسترش بود و نيزه را در او فرو كرد و او بر سر نيزه به خود پيچيد و جوان به خاك افتاد و دانسته نشد كدام جلوتر بود مرگ آن نوجوان يا مار ، و ما آن را از رسول خدا صلّى اللَّه عليه و آله و سلم پرسيديم . فرمود : در مدينه پريانى باشند كه مسلمان شدند ، و بهر كدام شما با ديد شدند سه روز به آنها اعلام كنيد بروند و اگر باز آمدند آنها را بكشيد كه شيطانست .\r\nخبر 2 - در موطأ از يحيى بن سعيد كه چون پيغمبر صلّى اللَّه عليه و آله را به آسمان بردند يك عفريت جنى با شعله‌اى آتش بدنبالش بود و هر گاه رو برميگردانيد او را ميديد جبرئيل عليه السّلام به او گفت : آيا كلماتى به تو نياموزم كه چون بگوئى آتشش را خاموش و خودش را برگردانى ؟ بگو : اعوذ بوجه اللَّه الكريم ، و بكلمات اللَّه التامات التى لا يجاوزهن برّ و لا فاجر من شرّ ما ينزل من السماء و من شرّ ما يعرج فيها و من شرّ ما ينزل الى الارض و من شرّ ما يخرج منها ، و من شرّ فتن الليل و النهار و من شرّ طوارق الليل و النهار ، الا طارقا يطرق بخير يا رحمان خبر 3 - باز در موطأ كه كعب الاحبار بسيار ميگفت : اعوذ بوجه اللَّه\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nالعظيم الذى ليس شىء اعظم منه و بكلمات اللَّه التامات التى لا يجاوزهنّ بر و لا فاجر ، و باسمائه كلها ما قد علمت منها و ما لم اعلم ، من شرّ ما خلق و ذرأ و برأ خبر 4 - نيز از مالك است كه خالد بن وليد گفت : يا رسول اللَّه من در خواب مىهراسم فرمود : بگو اعوذ بكلمات اللَّه التامات من غضبه و عقابه و شرّ عباده و من همزات الشياطين و أن يحضرون .\r\nخبر 5 - آنچه مشهور است تا حد تواتر كه پيغمبر شب جن بدر آمد و بر آنها قرآن خواند و آنها را باسلام دعوت كرد .\r\nخبر 6 - قاضى ابو بكر در هدايه روايت كرده كه عيسى از پروردگارش خواست كه مكان شيطان را از آدميزاده به او نمايد و به او نمود كه سرى دارد چون سر مار و آن را بر دل آدمى نهاده و چون ياد خدا كند پس كشد و چون ياد خدا نباشد سرش را بر دانه دل او نهد .\r\nخبر 7 - قول آن حضرت صلّى اللَّه عليه و آله كه شيطان چون خون در بنى آدم روانست و نباشد از شما كس جز كه شيطانى دارد گفته شد و نه شما يا رسول اللَّه ؟ فرمود : و نه من جز اينكه خدا تعالى به من كمك كرده بر ضد او و مسلمان شده احاديث در اين باره بسيار است و آنچه آورديم بس است .\r\n\r\nمسأله 3 [ در آفرينش جن از آتش 
  ]\r\nجن را از آتش آفريده‌اند و دليلش قول خدا تعالى است « و جان را آفريديم پيش از آن از آتش زلال » و خدا تعالى از گفته ابليس فرمايد « مرا آفريدى از آتش و او را آفريدى از گل » .\r\nو بدان كه زندگى در آتش بعيد نيست ، ندانى پزشكان گويند وابسته نخست نفس دل است و روح كه در نهايت گرمند ، جالينوس گفته : من يك بار دل ميمون را شكافتم و دست در درونش بردم و انگشت در دلش فرو كردم و در نهايت داغى بود ، و گوئيم پزشكان اتفاق دارند كه زندگى نشود جز بوسيله حرارت غريزيه و يكى از آنها\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nگفته گمان غالب اينست كه كره آتش پر از روحانيات است .\r\n\r\nمسأله 4 [ در نام گذاشتن جن 
  ]\r\nدر نام گذاشتن جن دو قول است .\r\nيكم : اينكه جن بمعنى پوشيده است و بهشت را جنه گويند چون زمينش پوشيده از درخت است ، و سپر را جنّه چون آدمى را پوشاند ، و جن هم از ديده نهانند ، و جنون هم پوشنده خرد است ، و جنين هم در شكم مادرش نهانست و از آنست قول خدا تعالى « برگرفتند سوگندهاى خود را سپر » يعنى پرده عقيده فاسد خود ، و بنا بر اين بايد فرشته‌ها هم جن باشند چون به چشم نيايند جز اينكه گفته شود عرف آن را مخصوص پرى كرده .\r\nدوّم : اينكه چون نخست دربانان بهشت بودند نام آنها جن شده و قول نخست اقوى است .\r\n\r\nمسأله 5 [ در اختلاف جن و پرى 
  ]\r\n- بدان كه چهار تيره مكلفند : فرشته ، آدمى ، پرى ، و ديو ، و اختلاف دارند كه جن و ديو يك جنسند و حقيقت واحده دارند يا پرى يك نوع است و ديو نوع ديگر چون آدمى و اسب ، و گفتند پرى نيك و بد دارد و بد آنها را ديو و شيطان نامند .\r\n\r\nمسأله 6 [ در رفتن پرى بدرون آدمى 
  ]\r\n- مشهور است كه پريان در درون آدمى روند و معتزله آن را منكرند و معتقدان چند دليل آوردند .\r\nيكم : بنا بر اينكه پرى روح مجرد باشد در آمدنش در درون بمعنى تصرف او است در آن و اين دور نيست و اگر جاندار هوا منش لطيف نفوذ كن باشد كه شرح داديم نفوذش در درون آدميزاده دور نيست مانند جان و روان در تن انسان و جز آن .\r\nدوّم : قول خدا تعالى : برنخيزند جز مانند كسى كه شيطانش ديوانه كرده از مسّ .\r\nسوّم : قول آن حضرت صلّى اللَّه عليه و آله و سلم كه شيطان مانند خون در تن آدمى روانست .\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nمنكران چند دليل آوردند يكم : قول خدا تعالى بنقل از ابليس « و نبود مرا بر شما تسلطى جز اينكه شما را دعوت كردم و از من پذيرفتيد » صريح است كه شيطان جز يك تسلط بر آدمى ندارد و آن هم وسوسه كردن و دعوت بباطل است .\r\nدوم : شك ندارد كه پيغمبران و علماء محقق مردم را بلعن شيطان دعوت كنند و بيزارى از آنان و بايد شياطين دشمن آنها باشند ، و اگر ميتوانستند در درون بشر نفوذ كنند و بلاء و بدى به آنها رسانند بايد پيغمبران و علماء بيش از ديگران از آنان زيان كشند و چون چنين نيست آن دعوى باطل است .\r\n\r\nمسأله 7 [ در احوال فرشته و پرى 
  ]\r\n- اتفاق دارند كه فرشته‌ها نه بخورند و نه بنوشند و نه بگايند ، تسبيح گويند شب و روز وانمانند و اما جن و شياطين بخورند و بنوشند ، پيغمبر صلّى اللَّه عليه و آله در باره سرگين و استخوان فرمود : كه آنها توشه برادران پرى شمايند ، و نيز فرزند آرند كه خدا فرمود : « آيا او را و فرزندانش را دوستان خود گيريد در برابر خدا » و خدا داناتر است .\r\n\r\n[ در مورد وسوسه 
  ]\r\n\r\nمسأله 8 - در وضع وسوسه به شرحى كه در اخبار است ،\r\nگفتند كه فرو رود درون آدمى و سر نهد بر حبه دلش و او را وسوسه كند و دليل آنها فرموده پيغمبر است صلّى اللَّه عليه و آله كه شيطان چون خون در تن آدمى روانست ، هلا راه او را تنگ كنيد بگرسنه ماندن ، فرمود : اگر نبود كه شياطين گرد دلهاى آدميزاده‌ها را فرا دارند البته بملكوت آسمانها و زمين نگران بودند .\r\nبرخى مردمند كه گويند بايد اين اخبار را تاويل كرد چون ظاهر آنها نشدنيست و چند دليل آوردند :\r\nيكم : رفتن شياطين در درون آدمى نشدنيست زيرا يا بايد روزنه‌ها گشاد شوند يا اجسام درهم روند .\r\nدوم : آنچه گفتيم كه دشمن سخت آدميند كه دين دار است و اگر ميتوانست\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nبدرون او رود بايد زيانى ويژه به او زند .\r\nسوّم : شيطان آتشين است و اگر بدرون تن آدمى ميرفت بايد مانند آتش در درون خود احساس كند .\r\nچهارم : شياطين دوست گناه و كفر و فسق باشند و ما سخت بر آنها لابه كنيم كه انواع كفر و فسق از خود نشان دهند و اثرى نيابيم و خلاصه نه دشمنى آنها زيانى دارد و نه دوستى آنها سودى و نشانى و معتقدان بنفوذ شيطان از دليل نخست پاسخ دادند كه اين اعتراض بنا بر اينكه روح مجرّدند بيهوده است و اگر هم جسم لطيفند مانند پرتو و هوا باز وجهى ندارد .\r\nو از دوم باينكه دور نيست گفت : خدا و فرشته‌ها آنها را از آزار علماء باز ميدارند .\r\nو از سوّم : باينكه چون خدا به آتش ابراهيم فرمود : « سرد و سالم باش بر ابراهيم 69 - الأنبياء » چرا در اينجا مانند آن روا نباشد ، و از چهارم : باينكه شياطين فاعل مختارند و بسا كار زشتى را نخواهند انجام دهند .\r\n\r\nمسأله 9 - در تحقيق وسوسه طبق تحقيق غزالى\r\nدر كتاب الاحياء گفته : دل چون گنبديست كه درها دارد و احوال از هر در بر آن ريزند يا چون نشانى كه از هر سو تير بر آن زنند يا چون آينه در رهگذر كه پياپى مردم در برابر آن گذرند و صورتها بدنبال هم در آن ديده شوند ، يا چون حوضى كه آبهاى گوناگون از جويهاى باز در آن ريزند ، و ورود آثار در دل در هر ساعت يا از برونست بواسطه حواس پنجگانه و يا از درونست چون خيال ، شهوت و خشم و اخلاقى كه در مزاج آدمى آميختند و چون شهوت و خشم هم افروخته شوند از آنها اثرها در دل با ديد گردند .\r\nو چون آدمى از ادراكات حواس ظاهر جلو گيرد و چشم و گوش بندد باز خيال در نفس بماند و از سوئى بسوئى دود و دل را دگرگون سازد و بهر جا كشاند ، و دل پيوسته در دگرگونيست و ويژه‌تر اثر دل خاطره‌ها است ، يعنى\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nآن انديشه و يادها كه در آن رخ دهد كه همان ادراك و علوم او است يا تازه بتازه يا بيادآورى گذشته و آنها را خاطره گويند چون كه بدل در آيند پس از بيخبرى .\r\nو خاطره‌ها اراده جنبانند و اراده اعضاء را بجنباند و اين خاطره‌هاى اراده جنبان گاهى ببد كشانند يعنى آنچه انجامش بد است گاهى به نيكى و عملى كه سرانجامش سودمند است ، و اين دو خاطره از هم جدايند و دو نام دارند ، خاطره پسنديده الهام است و خاطره نكوهيده را نام وسواس ، و تو ميدانى اين خاطره‌ها پديده‌اند و سببى خواهند و تسلسل هم نشدنيست پس بايد همه از واجب الوجود باشند .\r\nاين خلاصه سخن غزالى است با اسقاط پرگوئيهاى او .\r\n\r\nمسأله 10 - در تحقيق گفتار غزالى ،\r\nاين مرد گرد مقصد گشته جز اينكه دريافت هدف نياز بمزيد تنقيح دارد .\r\nگوئيم پيش از رسيدن به مقصد چند مقدمه بايد .\r\nمقدمه 1 - شك ندارد كه در پيش هر كس خواستنى هست و آنچه بايدش از آن گريخت و هر كدام يا خود به خود چنين باشند يا براى ديگرى و نشود كه هميشه براى ديگرى چنين باشند و گر نه دور بايد يا تسلسل آيد و هر دو نشدنى باشند و ثابت شد كه بايد چيزى باشد كه خودش خواستنى است و چيزى كه از خودش گريز بايد .\r\nمقدمه 2 - بررسى دليل است كه كاميابى و شادى خود به خود خواستنى باشند و هر چه جز آنها كه ابزار آنها و وسيله آنها است براى آنها خواستنى است و درد و اندوه است كه خود گريز آورند و هر چه وسيله آنها است بخاطر آنها از آن گريزند .\r\nمقدمه 3 - نيروهاى نفسانى هر كدام كامى ويژه خود دارند و كام ديد چيزيست و كام شنيد چيز ديگر و كام شهوت چيز سومى و كام خشم چهارم و لذت و كام نيروى خرد پنجمين است .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nمقدمه 4 - چون چشم چيزى بيند و بايد ، او را بفهمد و چون فهميد ميداند كام ده است يا آزار بخش يا نه اين و نه آن و اگر بداند كام بخش است ميل تحصيل آن كند و اگر بداند آزار ده است مايل بدورى و گريز از او شود و اگر نه اين و نه آنست نسبت بدان بىتفاوت است .\r\nمقدمه 5 - علم بكامبخشى ميل و رغبت به تحصيل آورد به شرط كه معارض و جلوگير نداشته باشد و گر نه بىاثر ماند چنانچه دانستيم خوراكى كام بخش است و شرط ميل بدان اينست كه زيان بيش در آن ندانيم و اگر بدانيم زيان بيش دارد در خرد آن را بسنجيم تا كدام برتر آيد و آن را به كار بنديم چنانچه بسا كسى خودكشى كند براى گريز از دردى سخت‌تر از آن يا بدست آوردن سودى برتر از جان و ثابت شد كه اعتقاد بكام بخشى يا زيانبارى مايه شوق يا گريز شوند در صورتى كه معارضى نباشد .\r\nمقدمه 6 - تقريرى كه كرديم دليل است بر اينكه كار جانداران مراتبى دارد دنبال هم كه بايد باشند ، چون كار از حركت عضلات تن است و نيروى عضله‌ها براى كردن و نكردن هر دو شايسته‌اند و ترجيح يكى بر ديگرى بايد بخواست و اراده باشد و اين اراده هم بايد براى اعتقاد بكامبخشى يا آزار دهى باشد و اين علوم يا كار خود آدم است و آن كار هم همين مقدمات را دارد تا برسد به علم و دور گردد يا تسلسل و هر دو نشدنى باشد و يا برسند به علوم و ادراكات و تصورات گوهر نفس كه معلول اسباب برونيند و آنها يا اتصالات فلكى است بعقيده مردمى يا سبب حقيقى همان خدا تعالى است كه اين اعتقادات و علوم را در دل آفريند .\r\nاين خلاصه سخن است در اينكه كار از جانور چگونه سر زند ، چون اين را دانستى بدان كه منكران شيطان و وسوسه گفتند : ثابت است كه مصدر نزديك كارهاى جانداران همان نيروها است كه در ماهيچه‌ها و بندهاى تن او است و اين نيروها تا خواستى نباشد كارى نكنند و اين خواست برخاسته از فهم بكامبخشى\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nيا آزاررسانى چيزيست ، و اين فهم بايد بىواسطه يا با واسطه آفريده خدا باشد به ترتيبى كه گفتيم .\r\nو ثابت است كه ترتيب هر كدام از اين مراتب بر پيش از خود بايست است و چاره‌اى ندارد ، زيرا چون چيزى را دريافت و آن را سازگار خود شناخت خواهى نخواهى بدان گرايد و چون بدان گرائيد نيرو بجستجو خيزد و چون همه مراتب انجام شد بناچار كار شود .\r\nو اگر فرض كنيم شيطانى هم برون از تن آدمى باشد و وسوسه كند آن وسوسه اثر ندارد ، زيرا اگر اين مراتب نامبرده بوجود آيند كار شود چه شيطان باشد و وسوسه كند يا نه و اگر اين مراتب وجود نيابند صدور كار نشدنيست خواه شيطانى باشد يا نباشد ، و دانستيم كه قول بوجود شيطان و وسوسه شيطان باطل است ، و درست اينست كه گوئيم اگر اين مراتب بسود و براى سعادت باشند الهام نام دارند و اگر بزيان و سرانجام بد كشند وسوسه نام گيرند .\r\nاين تمام گفتار است در تقرير اشكال و جواب اينست كه همه گفته‌هاى شما درستند و راست جز اينكه دور نباشد كه آدمى از چيزى غافل و بى خبر باشد و چون شيطان آن را بيادش آرد ياد آور شود بدنبال آن ميل آيد و بدنبالش كردار ، و كار شيطان برونى جز همين يادآورى نباشد كه خدا بدان اشاره كرده در حكايت از ابليس كه گويد «  ما كانَ لِي عَلَيْكُمْ مِنْ سُلْطانٍ إِلَّا أَنْ دَعَوْتُكُمْ فَاسْتَجَبْتُمْ لِي  ، 22 - ابراهيم » .\r\nجز اينكه ميتوان گفت : آدمى بيادآورى شيطان گناه مىكند ، خود شيطان به ياد آورى كى گناه مىكند ؟ اگر به ياد آورى شيطان ديگر و ديگر تسلسل بايد و اگر كار او بيادآورى شيطان ديگر نيست بايد اعتقاد شيطان يكم در دل او پديده‌اى باشد و ناچار پديد آور خواهد و آن جز خدا تعالى نباشد .\r\nو از اينجا روشن شود كه همه از خدا تعالى است ، اين نهايت سخن\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nاست در اين بحث دقيق و عميق ، و حاصلش همانست كه سيد رسل صلّى اللَّه عليه و آله فرموده « و پناه برم به تو از تو » و خدا داناتر است .\r\n\r\nمسأله 11 [ در مورد خيالات 
  ]\r\nچون آدمى تنها نشيند و پياپى خاطره در دل گيرد بسا به جائى رسد كه گويا درون دل و مغزش آواز نهانى و حروف نهانى شنود و هم سخنى با او سخن گويد و گفت و گو كند ، اين امر وجدانيست و هر كسى در خود دريابد ، در اين گونه خاطرات اختلاف است .\r\nفلاسفه گويند نه حروفند و نه آواز بلكه خيال آنهايند و خيال هر چيز اينست كه نمونه‌اش در ذهن آيد مانند اينكه صورت درياها و اشخاص را در خيال آريم كه خود آنها در خرد و دل نباشند بلكه نمونه و صورت آنها باشد و ميتوان آن را مانند نقش در آينه دانست كه چون نقش آسمان و خورشيد و ماه در آينه افتند خود آنها نباشند زيرا نشدنيست و همانا نقشه و نمونه آنها باشند چون اين را در خيال آوردن ديدنىها دانستى بدان كه حال خيال آوردن حروف و كلمات شنيدنى همچنين است .\r\nاين عقيده جمهور فلاسفه است ، و بسا اعتراض شود كه اين صورتى را كه نام حروف خيالى يا خيال حروف و كلمات بدان نهى ، برابر است با حروف و كلمه در ماهيت خود يا نه ؟ اگر برابر باشند سخن به اين برگردد كه حقائق حروف و اصوات در خيال هستند و در تخيل دريا و آسمان هم حقيقت دريا و آسمان هستند و اگر چه حق وجه دوم است و آن اينست كه حاصل در خيال چيزيست مخالف آنچه در خارج ديده يا شنيده شود .\r\nبنا بر اين پرسش برگردد كه چگونه ما در خود صورت اين ديدنيها را دريابيم ، و چگونه اين كلمات و عبارات را در خود بيابيم و ترديد نداريم كه اين حروف در خرد ما دنبال هم هستند ؟ اينست پايان گفتگو در سخن فلاسفه .\r\nولى جمهور اعظم دانشمندان پذيرايند كه اين خاطرات پياپى و دنبال هم\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nحروف و آواز نهانيند و گويند پديد كن آنها يا خود اين آدم خاطره‌دار است يا آدمى ديگر ، يا يك موجود روحانى جدا كه تواند اين حروف و آوازها را به اين آدم القاء كند خواه پرى و ديو باشد يا فرشته يا بايد گفت خدا آفريننده اين خاطره‌ها است .\r\nبخش نخست كه گوئيم خود آدمى آنها را پديد كند نادرست است ، زيرا بخواست آدمى نيستند و خواهى نخواهى بذهن او آيند چنانچه آدمى ديگر هم نتواند خاطره ساز ديگرى شود ، و ميماند همين كه كار پرى يا فرشته يا كار خدا باشد ، آنان كه معتقدند خدا زشت كار نشود بايد بگويند خاطره‌هاى بد و زشت كار خدا نيست و ناچار كار پرى و ديو است ، و آنان كه معتقدند هيچ كارى از خدا زشت شمرده نشود ، مانعى ندارند كه همه را آفريده خدا دانند .\r\nو بدان كه ثنويه گويند براى جهان دو خدا است يكى نيك كه سپاهش فرشته‌هايند و ديگرى بد كه سپاهش ديوانند و پيوسته با هم ستيزه جويند و هر چه در جهانست وابسته بيكى از آن دو تا است ، و خاطره‌هاى واداركن به كارهاى خير كه پندار نيكند كار سپاه خدايند و پندارهاى بدكار سپاه ديو ، و بايد بدانى اثبات دو خدا بدليلها كه در جاى خود آورده‌اند نادرست است ، اينست پايان گفتار در اين باب .\r\n\r\nمسأله 12 [ در قدرت ديوها 
  ]\r\n- برخى معتقدند ديوها مىتوانند زنده كنند ، بميرانند ، جسم بيافرينند اشخاص را از صورت خود به صورت ديگر بگردانند ، برخى منكر اين احوالند گفته‌اند توانا بر هيچ كدام از اين كارها نيستند ، و اصحاب ما دليل آوردند بر اينكه توانائى بر آفرينش و بود كردن و پذيرش براى جز خدا نيست ، و اين عقائد سراسر نادرستند ، ولى معتزله گويند آدمى ميتواند برخى پديده‌ها بيافريند و از اين رو نياز دارند دليل بياورند كه ديوان نتوانند جسم و زندگى آفرينند و دليلشان اينست كه شيطان جسم است و هر جسمى داراى نيروى جدا از خود است ،\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nو نيروى عاريه ما بآفريدن جسم رسا نيست .\r\nو اين دليل سه مقدمه دارد 1 - شيطان جسم است و پايه‌اش اينست كه هر چه جز خدا مكان دارد يا در مكانى جا دارد ، و براى اثبات اين مقدمه هيچ دليلى ندارند .\r\nمقدمه 2 - جسم داراى نيرومندى جدا از خود است و اينكه جسمها مانند هم باشند و اگر يكى از آنها به خود توانا بود بايد همه به خود توانا باشند ، و پايه اين مقدمه همانندى اجسام است .\r\nو مقدمه 3 - اينست كه نيروى ما شايان آفريدن جسم نيست و بايد نيروى حادث جسم آفرين نباشد ، و اين هم سست است ، زيرا به آنها گفته شود چرا نشود نيروئى جدا از نيروى ما پديد گردد و آن توانا بر آفريدن اجسام باشد ، زيرا نبودن چيزى دليل نشدن آن نيست ، اينست پايان سخن در اين مسأله .\r\n\r\nمسأله 13 [ در غيب دانستن پريان 
  ]\r\n- آيا پريان غيب دانند ؟ خدا تعالى در قرآنش بيان كرده كه تا مدتى پس از درگذشت سليمان عليه السّلام در بند و زندان او ماندند و ندانستند كه مرده ، و اين دليل است كه غيب ندانند و برخى مردم گويند غيب دانند يكى گويد كسانى از آنها بآسمانها برآيند و يا نزديك آنها و پاره‌اى غيب از زبان فرشته برگيرند و يكى گويد براى دانستن غيب راههاى ديگر دارند ، و بدان كه راه‌گشائى در اين بحثها جز گمان و پندار ببار نياورد و خدا سبحانه و تعالى بحقائق آنها دانا است .\r\n\r\n[ باز هم در حقيقت جن و پرى 
  ]\r\nو نيز در سوره جن ( 30 : 148 - 152 تفسيرش ) گفته مردم از قديم و جديد در اينكه جن هست اختلاف دارند در ظاهر از بيشتر فلاسفه نقل است كه نيست چون ابو على بن سينا در رساله « حدود الاشياء » خود گفته : پرى جاندارى است هوائى و باشكال گوناگون درآيد و آنگاه گفته : اين شرح اسم است ، يعنى بيان مفهوم اين واژه است و اين حقيقت وجود خارجى ندارد .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nولى بيشتر پيروان آئين و باور كنان پيمبران بپرى اعتراف دارند و از گروه بسيارى فلاسفه قديم و اصحاب روحانيات هم نقل شده و آنها را ارواح سفلى ناميدند و پنداشتند ارواح سفلى زودتر اجابت كنند و سست‌تر باشند و ارواح فلكى دور اجابت و سخت نيرو باشند .\r\nو معتقدان بوجود پرى را دو قول است 1 - جواهرى مجرد از ماده و خود دارند و بايست نباشد كه همانند ذات خدا شوند ، زيرا مجرد بودن يعنى جسم نبودن و جسمانى نبودن و اينها اوصاف سلبى باشند و مشاركت در عدميات بمعنى همانندى ذات نيست .\r\nگفتند اين ارواح كه همه مجردند در ماهيت از هم جدايند و گوناگون مانند اعراض كه همه در نياز به محل شريكند ولى در ماهيت از هم جدا ، برخى نيكند ، برخى بد ، برخى ارجمند و راد ، خير خواه و آزاد ، برخى پست ، زبون بدخواه و آفت آور و شماره انواع و اصناف آنها را جز خدا تعالى نداند .\r\nگفتند مجرد بودن آنها جلوگير نيست از اينكه خوبيها را بدانند و هر كارى را بتوانند و شنوا و بينا و دانا بنيكى باشند و توانا بر كارها و دور نيست كه برخى كارهاى دشوار توانند كه آدمى از آن درماند ، و دور نيست هر نوعيشان بنوعى مخصوص از اجسام اين جهان وابسته باشند ، و چنانچه نفس ناطقه آدمى نخست وابسته با روح تن او است كه بخارى لطيف است و از زلالترين پاره‌هاى خون در گوشه چپ دل پديد گردد و بوسيله آن با همه اعضائى كه اين بخار در آنها روانست پيوسته شود ، دور نباشد كه هر كدام از پريها نخست بجزئى از هوا پيوسته شوند و بوسيله آن بجسم كثيف وابسته گردند و در آن تصرف كنند .\r\nبرخى پرى را از همان ارواح در گذشتگان آدمى دانند كه پس از جدائى از تن نيرومند شدند و برازهاى آن جهان آگاه گرديدند و با روح آدم زنده‌اى همانند باشند و بدان پيوندند و اگر او نيكخواه است ويرا فرشته\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nگويند و كمك او را الهام و اگر آن زنده بدخواه است روح ياور را ديو نامند و كمك او را وسوسه .\r\nقول دوم اينست كه پرى جسم است و معتقدان بدان هم دو قول دارند .\r\nيك جسمها در ماهيت از هم جدايند و در يك وصف مشترك و آن جا داشتن و جهت داشتن و دراز و پهن و ژرف بودنست ، كه همه اشاره بوصفند و هم ولادت بودن هم ماهيت بودن را نبايد ، چون ثابت شده چند چيز در ماهيت كلى خود از هم جدايند و در يك لازم مشتركند و دليل كسانى كه همه اجسام را مانند و هم - حقيقت دانند درست نيست .\r\nدليل يكم اينكه جسم در ذات خود يك تعريف دارد و يك حقيقت است و بايد تفاوت در ماهيت آن نباشد و اگر تفاوتى هست در مفهوم زائد بر آن باشد ، دوّم اينكه توانيم جسم را تقسيم كنيم بلطيف كثيف ، آسمانى ، زمينى و مورد تقسيم مشترك است ميان اقسام و همه جسم باشند . و جدائى از اين اوصاف آمده چون لطافت و كثافت و بالا و پائين .\r\nو گفتند هر دو دليل سستند اما يكم : براى اينكه گوئيم جسم يك حد دارد كه بيان حقيقت آنست مانند عرض كه از نظر كلى يك حدّ و حقيقت دارد و بنا بر اين بايد همه اعراض در ماهيت همانند و برابر باشند ، و هيچ خردمندى چنين نگويد ، بلكه آنچه نزد فلاسفه درست است اينست كه عرضها هيچ قدر مشترك ذاتى ندارند و در ذات به كلى از هم جدايند زيرا اگر قدر مشتركى باشد جنس آنها گردد و اگر چنين باشد آنها جنس عالى نباشند بلكه نوعها باشند از جنس واحد .\r\nبنا بر اين گوئيم اعراض از نظر كلى عرض يك حقيقت دارند با اينكه ماهيت آنها به كلى از هم جدايند و همانند نيستند و چرا جسم همچنين نباشد و مانند اعراض كه با هم در تمام ماهيت اختلاف دارند و در يك وصف مشتركند كه عروض بر محل باشد ، رواست كه اجسام هم در ماهيت مختلف باشند و در وصف پذيرش اشاره حسّى و جا داشتن و بعد پذيرى مشترك باشند و اين احتمال جواب ندارد .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nو دليل دوم هم كه تقسيم جسم بلطيف و كثيف و غيره باشد باز به عرض نقض شود كه به كم و كيف بخش پذير است و قدر مشترك ذاتى در ميان بخشها نيست تا برسد بهمانندى در همه ذات و چرا در اينجا نيز چنين نباشد .\r\nو چون اختلاف جوهر اجسام ممكن است و دليلى بر نادرستى آن نيست گفتند رواست كه يك جسم لطيف هوائى مخالف بخشهاى ديگر هوا باشد و بتواند دانش پذير گردد و نيرومند بر كارهاى شگفت‌آور باشد و بنا بر اين وجود جن و پرى احتمالى است روشن و توانائى آنها به شكل پذيرى گوناگون هم امريست روشن .\r\nقول دوم اينست كه اجسام همه در تمام ذات برابرند و همانند و اينان هم دو دسته‌اند يكى گويد بنياد و پيكر شرط زندگى نيست چون اشعرى و بيشتر پيروانش و ادله آنها در اين باره روشن و با نيرو است ، گفتند : اگر پيكر شرط زندگى باشد يا بايد زندگى بمجموع اجزاء قائم باشد يا هر جزئى زندگى جدا داشته باشد ، اولى كه نشدنيست زيرا يك عرض در آن واحد نتواند در چند جا باشد زيرا خرد نپذيرد ، و دومى هم نادرست است زيرا اگر اجزاء جسم برابرند و هر كدام زندگى برابر هم دارند و دو مانند را يك حكم باشد ، اگر زندگى هر كدام توقف بزندگى ديگرى دارد ، دور شود كه محال است ، و اگر توقف ندارد و يك جزء ميتواند زنده و دانا و توانا باشد و اراده كند شرط بودن بنياد و پيكره در زندگى نادرست است .\r\nگفتند : دليل معتزله كه بنياد و پيكره شرط زندگى است تنها استقراء است و بررسى كه ما مىبينيم چون بنياد و پيكره تباه شود زندگى از ميان برود و تا تباه نشده زندگى بماند و بايد كه زندگى وابسته به بنياد و پيكره باشد جز اينكه اين دليل ناچيز است زيرا اين گونه بررسى مايع قطع به كلى نشود و دليلى نيست كه حال ناديده چون حال ديده شده است .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nبعلاوه اين سخن درست آيد بعقيده منكر خرق عادت و كسى كه آن را روا دارد پابند آن نگردد و اينكه گفتند در برخى موارد شيوه بر وجود بنيه است و در برخى بنيه لازمست ، زورگوئى محض است و راهى ندارد و ثابت شد كه بنيه و پيكره شرط زندگى نيست .\r\nپس از ثبوت اين مطلب دور نباشد كه خدا تعالى در جوهر فرد دانش بسيار و نيروى بر كارهاى دشوار و سخت آفريند و وجود پرى ممكن شود با تن لطيف يا تيره ، درشت يا خرد و بنا بر قول دوم كه بنيه شرط زندگى است و بايد سخت باشد تا كار دشوار تواند ، مسأله ديگر بميان آيد ، و آن اينست كه آيا مىشود ديدنى در برابر و مانع نيست و شرط از نظر دورى و نزديكى فراهم و ديده سالم و با همه اينها بديد نيايد يا اينكه در خرد نشدنيست ، اشعرى و پيروانش آن را روا دارند و معتزله آن را ناشدنى شمارند و اشعرى دليل از عقل و نقل آورده ، از عقل دو دليل :\r\n1 - ما بزرگ را از دور خرد بينيم و سببى ندارد جز اينكه برخى پاره‌هايش بديد آيند و برخى نيايند با اينكه قوه ديد و شرائط در همه يكسانست و اين دليل است كه با سلامت ديده و وجود شرائط ديدن بايست نيست .\r\n2 - جسم بزرگ همان مجموع اتمهاى بهم پيوسته است و چون آن را در دورى مناسب بينيم همه اجزاء اتمى را ديديم و اگر ديد هر جزء توقف بديد جزء ديگر داشته باشد دور باشد و ديده نشدنى گردد ، و اگر نباشد ديد اتم بايد در ذات خود امكان پذير باشد در اين مسافت مخصوصه ، و معلوم است اگر خودش تك باشد و با اجزاء ديگر پيوسته نباشد ديده نشود و نتيجه اينست كه ديدن چيزى با بودن همه شرائط بايست نيست بلكه رواست .\r\nولى معتزله استناد كردند كه اگر چنين چيزى روا باشد بايد روا دانيم كه در بر ما طبلها و بوقات فراوان باشند و نه آنها را بينيم و نه آوازشان را شنويم ، و\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nچون به آنها نقض كنيم بامور عادى ديگر بايد شما روا داريد كه همه آبهاى درياها طلا و نقره شوند و همه كوهها ياقوت و زبرجد ، و بمحض اينكه ما چشم بنديم در آسمان هزار خورشيد و ماه پديد شوند و تا چشم گشائيم خدا تعالى همه را نيست كند ، از جدا كردن اينها و آن از هم درمانند .\r\nپريشانى انديشه آنها از اينست كه امور عادى را بديد آوردند و برخى را واجب شمرده و برخى را جائز و چون قانون درستى براى جدا كردن اين دو دسته از هم ندارند پريشان خاطراند و بايد همه را يكسان دانند و مانند فلاسفه همه را روى قانون علت و معلول واجب شمارند يا چون اشعرى همه را غير واجب و منوط باراده خدا دانند ، و زورگوئى در فرق ميان آنها دور از باور است و بنا بر اين توان گفت پريان با تن تيره و نيرومند هستند و نشدنى نيست كه در بر ما باشند و ديده نشوند اين از نظر اشعريست و شرح اين وجوه است .\r\nو من در شگفتم از اين معتزله كه چگونه قرآنى كه فرشته و جن را ثابت مىكند باور دارند و بعقائد خود هم پايدارند ، زيرا قرآن دلالت دارد كه فرشته‌ها نيروى بزرگى بر كارهاى دشوار دارند ، و هم پريها ، و اين نيرو جز در اجزاء درهم و سخت نشود و بايد فرشته و پرى چنين باشند ، وانگه اين فرشته‌ها كه نويسنده اعمال و پاسبان مايند هميشه در بر ما هستند ، و براى جان گرفتن هم در بر محتضر آيند و در بر پيغمبر صلّى اللَّه عليه و آله و سلم هم مىآمدند و ديگران كه پيش او بودند آنها را نمىديدند و كسانى هم كه نزد كسى باشند كه جان ميدهد چيزى نمىبينند .\r\nاگر ديدن جسم كثيف و تيره بايست است چرا ما آنها را نبينيم و اگر بايست نيست عقيده آنها نادرست است و اگر فرشته‌ها ديده نشوند براى اينكه جسم آنها لطيف است و مانند هوا است و با اين توانا بر كارهاى سخت و دشوارند اينكه گويند بنيه و پيكره شرط زندگيست نادرست در آيد و اگر گويند جسم لطيفند ولى توانا به كارهاى سخت نيستند موجب انكار\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nصريح قرآنست ، و خلاصه اعتراف آنها ببودن فرشته و جن با اين عقائد شگفت آور است .\r\nبيان : من اين اقوال ركيكه را آوردم تا بعقيده همه فرق در اين باره آگاه شوى ، و آنچه از آيات و اخبار معتبره بر آيد دانستى و آنچه درست و سزاوار پذيرش بود بدان اشاره كرديم ، و انتقاد اقوال نادرست را وانهاديم تا سخن دراز نشود .\r\nنووى گفته : چون تا سه روز به آنها اخطار شود و از خانه نروند بدانيد از عوامر بيوت و مسلمانان پرى نيستند بلكه شيطانند و كشتن آنها خطرى ندارد ، و عبارت اخطار اينست : بدان پيمانى كه سليمان از شماها گرفته مبادا ما را آزار دهيد و خود را بما بنمائيد : گفتند مارهاى مدينه را بىاخطار نبايد كشت و در جاى ديگر توان كشت براى آنكه گروهى از پريان مدينه مسلمان شدند ، و گفتند ، نهى از كشتن مارهاى خانگى عمومى است در همه بلاد و آنچه در خانه‌ها نباشند بىاخطار كشته شوند .\r\nگويم : در برخى روايات آنها است كه بر او سخت‌گيرى كنيد ، نهايه در شرح « فليحرّج عليها » گفته : يعنى بمار بگويد : تو در سختى خواهى افتاد اگر نزد ما برگردى ، و اگر كارت سخت شد براندن و كشتن ما را سرزنش مكن .\r\nنووى گفته : بگويد : سخت گيرم بر تو به خدا و روز جزا كه بر ما خود را ننمائيد و آشكار نشويد براى ما و اگر نرفت يا باز برگشت بكشيدش كه يا پرى كافر است يا مار است ، و اينكه فرمود شيطانست يعنى ابليس‌زاده و يا مار است .\r\nپايان شرح و ترجمه جلد 7 السماء و العالم بحار .\r\n8 آبان 1351 برابر 22 ماه رمضان در ورآباد خمين محمّد باقر كمره‌اى\r\n\r\n","description":"","footnote":"","page_name":" 277 ","page_number":277},
  {"content":"\r\n\r\n\r\nفهرست جلد هفتم كتاب آسمان و جهان\r\nباب اول تاثير جادو و چشم و حقيقت آنها بيش از آنچه در باب عصمت فرشته گذشت 2\r\nنقل سخن دانشمندان و تحقيق در آن 24\r\nباب دوم در حقيقت جن و احوال آنان قسمت آيات و اقوال مفسرين 37\r\nنقل اخبار در اثبات وجود جن و احوالات آنها 51\r\nباب سوم ابليس ، داستانهاى او ، آغاز آفرينش و دامهاى او احوال نژاد او و احتراز از آنها قسمت آيات و اقوال مفسرين و حكما 103\r\nنقل اخبار در حال ابليس و مكائد او و احوال نژادش\r\nمسخر شدن شياطين براى سليمان 150\r\nمعارضه شيطان با ذى الكفل 152\r\nمسلط شدن شياطين بر جسم ايوب و اموال و اولادش 155\r\nكشتى گرفتن با امير المؤمنين عليه السلام 160\r\nمجسم شدن براى هاجر مادر اسماعيل عليه السلام 161\r\nشركت شيطان در ميوه انگور به نسبت دو بر سه 162\r\nشرح تعصب و تكبر ابليس 165\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nسرمهء ابليس و مزهء او و قاووت او 167\r\nآشكار شدن بر يحيى عليه السلام با تمام وسائل و دامها و مباحثه آنها 171\r\nشيطان چهار نوبت مجسم شده 180\r\nآيا ابليس جن بود يا فرشته 181\r\nجيغ كشيدن شيطان 199\r\nدعاى از شر شيطان 206\r\nشيطان در آدميزاده مثل خون روان است 207\r\nفريب دادن عابد بنى اسرائيل 209\r\nمبارزه فرشته و شيطان در بارهء آدمى 210\r\nخلقت آدمى و سجده نكردن شيطان 213\r\nفريب خوردن عابد از زيادى عبادت شيطان 215\r\nبه خواب آمدن شيطان و تعليم لواط 216\r\nسفارش او به موسى عليه السلام 218\r\nدنباله كلام و نقل كلمات دانشمندان و حكما\r\nآيا فرشته و جن جسم دارند ؟ سخنان صاحب مقاصد 222\r\nآيا ابليس فرشته بوده يا پرى ؟ سخنان شيخ مفيد 224\r\nسخنان شيخ طوسى 225\r\nآيا پرى و شيطان مكلف‌اند ؟ سخنان دميرى در كتاب حياة الحيوان 230\r\nنقل روايات اهل سنت در اين بارهء 231\r\nفرع : ازدواج با جن چه صورت دارد ؟ 247\r\nفرع : ذبائح جن و قربانى براى خريد خانه 248\r\nسخنان فخر رازى در مقدمهء تفسيرش راجع بشيطان :\r\n1 - آيا ديو و پرى وجود دارد ؟ 254\r\n\r\n","description":"","footnote":"","page_name":" 279 ","page_number":279},
  {"content":"\r\n\r\n2 - دلائليكه بر وجود آنها اقامه مىشود 260\r\n3 - جن از آتش آفريده شده 262\r\n4 - نامگذارى جن 263\r\n5 - چند فرقه مكلف‌اند 263\r\n6 - آيا پريان در درون آدمى ميميرند ؟ 263\r\n7 - آيا پريان و شيطان خوراك و جماع دارند ؟ 264\r\n8 - آيا چگونه وسوسه كنند ؟ 264\r\n9 - حقيقت وسوسه چيست ؟ 265\r\n10 - سخن غزالى در بارهء شيطان و وسوسه او 266\r\n11 - خاطرات و توهماتيكه بر دل نشيند 269\r\n12 - آيا پرى و ديو تواند بيافريند و بميراند ؟ 270\r\n13 - آيا ديوان و پريان غيب مى دانند 171\r\n14 - دنباله كلام در وجود جن 272\r\nپايان\r\n\r\n\r\n","description":"","footnote":"","page_name":" 280 ","page_number":280}
  ]