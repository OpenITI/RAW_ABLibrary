[
  {"content":"\r\n\r\n7\r\nهدايتگران راه نور\r\nزندگانى باقر العلوم\r\nحضرت محمد بن على عليه السلام\r\nآيت الله سيد محمدتقى مدرسى\r\nمترجم : محمدصادق شريعت\r\nچاپ هشتم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمدرسى ، محمدتقى ، 1945 -\r\nmudarrisi muhammad taqi\r\nزندگانى باقر العلوم امام محمدباقر عليه السلام / محمد تقى مدرسى ؛ مترجم محمدصادق شريعت : محبان الحسين عليه السلام 1379 .\r\n93 ص - ( هدايتگران راه نور ؛ ج 7 )\r\n0 - 75 - 5648 - 964 : isbn\r\nفهرستنويسى براساس اطلاعات فيپا .\r\nعنوان اصلى : الامام الباقر قدوة واسوة .\r\nچاپ قبلى : نشر بقيع ، 1376 .\r\nكتابنامه به صورت زيرنويس .\r\nچاپ هشتم : 1389 : 10000 ريال .\r\n1 . چهارده معصوم - سرگذشتنامه . 2 . محمدبن على عليه السلام ، امام پنجم ، 57 - 114 ق - سرگذشتنامه . الف . شريعت ، محمدصادق ، 1342 - مترجم . ب . عنوان . ج . فروست .\r\n4 ه‍ 36 م / 36 bp\r\n954 / 297\r\nج . 6\r\n1379\r\nكتابخانه ملى ايران\r\n27411 - 78 م\r\nانتشارات محبان الحسين ( ع )\r\nهدايتگران راه نور ( 7 )\r\nزندگانى امام محمدباقر عليه السلام\r\nآية الله العظمى سيد محمد تقى مدرسى\r\nناشر : انتشارات محبان الحسين عليه السلام\r\nچاپ هشتم : تابستان 1389 - 3000 نسخه\r\nقيمت : 10000 ريال\r\nآدرس : تهران - خيابان 15 خرداد - كوچهء امامزاده يحيى كوچهء شهيد تين نژاد - پلاك 42 تلفن 33553329\r\nدفتر پخش : تهران - خيابان ناصر خسرو - كوچهء حاج نايب\r\nتلفن : 33907181 همراه 09125446513\r\nشابك : 0 - 75 - 5648 - 964\r\n0 - 75 - 5648 - 964 : isbn\r\nليتوگرافى وچاپ : نينوا - قم 7232501\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\n[ مقدّمه ناشر 
  ]\r\nبسم الله الرحمن الرحيم\r\nسخن گفتن پيرامون ائمه اطهار عليهم السلام سخت است .\r\nدر گذر تاريخ انسانهاى فراوانى مىيابيم كه بر آستانه راه اين انوار الهى ايستاده‌اند و مىخواهند بگونه‌اى به آنها نزديك شوند تا از سرچشمه معرفت آنها بهره‌مند گردند .\r\nهيچ جاى شگفتى نيست ، زيرا ائمه معصومين عليهم السلام افسانه يا اسطوره‌هاى تاريخى نمىباشند بلكه ، آنها راه روشنى هستند كه رودى را در دل امت جارى ساخته‌اند كه با گذشت قرنها از شهادت و رحلت اين بزرگواران پيروان‌شان آنها را از ياد نبرده‌اند .\r\nپس ياد اين بزرگواران سخنى است كه هرگز از آن خسته نمىشويم و مدرسه‌اى است كه هرگز نمىتوان آن را ترك نمود .\r\nاز اين رو مرجع عاليقدر حضرت آيت اللَّه العظمى مدرّسى ( حفظه اللَّه ) سال‌ها قبل مبادرت به نگارش يك سلسله 14 جلدى تحت عنوان ( قدوة واسوة ) نمودند كه كتاب حاضر ( زندگانى باقر العلوم امام محمد باقر عليه السلام ) هفتمين شماره از سلسله فوق مىباشد كه بارها به زبان عربى چاپ گرديده است .\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبا توجه به سبك نگارش وسليس بودن آن ، اين مجموعه توسط ناشرين مختلف از جمله انصار الحسين عليه السلام ، بقيع ، و محبان الحسين عليه السلام تحت عنوان ( هدايتگران راه نور ) ترجمه و چاپ گرديده است . انتشارات محبان الحسين عليه السلام به خود مىبالد كه اولين چاپ اين مجموعه را در سال 1379 و چاپ هشتم آن را نيز در تابستان سال 1389 انجام داده است .\r\nاز خداوند متعال مىخواهيم كه در راه نشر معارف اسلامى موفقمان بدارد .\r\nواحد فرهنگى انتشارات محبّان الحسين عليه السلام\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nپيشگفتار\r\nالحمد للَّه ، و صلّى اللَّه على محمّد و آله الطاهرين .\r\nدرآغاز گفتگو دربارهء امام محمّدباقر عليه السلام لازم است كه‌به دوشيوهء متفاوت در ارزيابى زندگى ائمه و سيرهء استوار آنان اشاره كنيم .\r\nعده‌اى هستند كه زندگى امامان معصوم را با مقياس سياست ونهايت نقشى را كه آنان در اين عرصه برعهده داشته‌اند ، ارزيابى مىكنند اينان حتى عبادت و دانشها و اخلاق ائمه را با عينك سياسى مىنگرند .\r\nدراين ميان‌اغلب مورخان‌را نيز در اين عهد ، مىبينيم زندگى آنان را فقط در چهارچوب تنگ فرديت محدود مىكنند و حتى آن را از سياق زمانى خود نيز جدا مىسازند .\r\nدر ميان اين دو شيوه ، روش ميانه‌اى وجود دارد كه زندگى ائمه را آكنده از پرتوافشانيهاى فردى مىداند كه از مرزهاى زمانى ومكانى فراتر رفته است و آن را داراى چنان گسترهء باز سياسى قلمداد مىكند كه باشرايط تاريخى مخصوص به خود ، هماهنگ و سازگار است .\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nآرى ، ائمه نمونه‌هاى والاى انسانيت هستند . همواره شمار مردان سياستمدار نسبت به ديگر مردمان ، بسيار اندك و ناچيز است . بنابر اين درست نيست كه هر يك از نمونه‌هاى كامل بشرى در قله حكومت باشند تا رفتار و كردار آنان تنها روشنگر راه حكام ديگرى نظير خودباشد . بلكه منطقى ومعقول آن است كه آنها در تمام سطوح اجتماعى ، افرادى نمونه و الگو باشند تا حجت خدا بر مردم با شدّت و كمال تمام گردد !\r\nاگر قرار بود كه تمام آنها در رأس حكومت باشند ، البته مردم مىگفتند كه شيوه وعملكرد آنان تنها مخصوص صاحبان قدرت وحكومت است و به ما ربطى ندارد كه در كار حكام دخالت كنيم ؟ !\r\nعلاوه بر اين برخى از مردم همواره مىكوشيده‌اند ازپيروى كردن از پيامبران و امامان سربتابند تنها به‌اين بهانه كه آنان بشر نبوده‌اند و در نتيجه نمىتوان از هدايت آنان بهره‌مند شد و يا اينكه هيچ يك از ما نمىتوانيم در قالب فرشته درآييم !\r\nتمام فشارها و شكنجه‌هايى كه بر پيامبران وامامان روا شد وزندانها وآزارها و دربدريها وترسها وحتى كشتارها واسارتها وبدنام كردن آنان همه دليل بر آن است كه اينان نيز انسانهايى مابوده‌اندكه تنها با گرفتن وحى واراده وتمسك به حبل‌اللَّه از ما تمايز گشته‌اند . خداوند در اين بار به پيغمبر خود مىفرمايد :\r\n( قُلْ إِنَّمَا أَنَا بَشَرٌ مِثْلُكُمْ يُوحَى إِلَيغَّ أَنَّمَا إِلهُكُمْ إِلهٌ وَاحِدٌ ) « 1 » .\r\n« بگو همانا من بشرى همانند شما هستم كه بر من وحى مىشود همانا معبودتان خدايى است يگانه . »\r\nونيز مىفرمايد : پيامبران به مردم گفتند :\r\n( إِن نَّحْنُ إِلَّا بَشَرٌ مِّثْلُكُمْ وَلكِنَّ اللَّهَ يَمُنُّ عَلَى مَن يَشَاءُ مِنْ عِبَادِهِ وَمَا كَانَ لَنَا\r\n\r\n\r\n","description":"","footnote":"\r\n( 1 ) - سورهء كهف ، آيهء 110 .\r\n","page_name":" 6 ","page_number":6},
  {"content":"\r\n\r\nأَن نَّأْتِيَكُم بِسُلْطَانٍ إِلَّا بِإِذْنِ اللَّهِ وَعَلَى اللَّهِ فَلْيَتَوَكَّلِ الْمُؤْمِنُونَ ) « 1 » .\r\n« ماجز بشرى همانند شما نيستيم لكن خداوند بر هر كس ازبندگانش كه خواهد منت نهد و ما را نيست كه معجزه‌اى آوريم مگر با اذن خدا ، ومؤمنان بايد بر خداوند توكل كنند . »\r\nشايد همين كه خداوند مىدهد اوليايش در معرض شكنجه‌ها و آزارها قرار گيرند ، بدان جهت باشد كه از يك‌سو مردم آنان را تا مرز خدايى بالا نبرند و خود سقوط كنند و از سوى ديگر به خاطر اين‌فشارها وسختتيهايى كه متحمل مىشوند ، بر درجات آنان در پيشگاهش بيفزايد ، از طرفى هم به مردم ساده‌لوح بفهماند كه از ترس شكنجه و فشار و فرار از آن دست از دين نشويند .\r\nاينك زمانى به نوشتن دربارهء زندگى پنجمين پيشواى شيعه و هفتمين الگوى والاى معصوم عليه السلام مىپردازم كه‌كنار مرقد زينب بزرگ بانوى جهان اسلام ، در شام مسكن گزيده‌ام و از خداوند مىخواهم نور هدايت امام‌باقر عليه السلام را بر ما تمام كند و ما را از پايدارترين پيروان آن حضرت و نيك فرجام ترينشان قرار دهد !\r\nانّه ولىُّ التّوفيق\r\nمحمّدتقى مدرّسى\r\n\r\n\r\n","description":"","footnote":"\r\n( 1 ) - سورهء ابراهيم ، آيهء 11 .\r\n","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\nزندگينامه\r\nنام : محمّد بن على عليه السلام\r\nپدر و مادر : امام سجّاد عليه السلام ، فاطمه ( دختر امام حسن مجتبى ) ( از اين رو ، آن حضرت هم از ناحيهء پدر و هم از ناحيهء مادر ، به بنىهاشم ، منسوب است ) .\r\nشهرت : باقر\r\nكُنيه : ابو جعفر\r\nزمان و محلّ تولّد : اوّل رجب ، يا سوّم صفر سال 57 هجرى در مدينه .\r\nزمان و محلّ شهادت : روز دوشنبه 7 ذيحجّه سال 114 ه ق در سنّ 57 سالگى ، به دستور هشام بن عبد الملك ، مسموم شده و در مدينه به شهادت رسيد .\r\nمرقد شريف : در مدينه ، در قبرستان بقيع .\r\nدوران زندگى : سه بخش :\r\n1 - 3 سال و 6 ماه و 10 روز با جدّش‌امام حسين عليه السلام .\r\n2 - 34 سال و 15 روز با پدرش امام سجّاد عليه السلام .\r\n3 - 19 سال و ده ماه و 12 روز مدّت امامت ، در اين دوره كه بنىاميّه و بنى عبّاس ، در جنگ بودند ، امام باقر عليه السلام كمال استفاده را در جهت تربيت شاگرد ، و استحكام و گسترش تشيّع و انقلاب فرهنگى نمود .\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nميلاد فرخنده\r\nاز پدر و مادرى علوى به دنيا آمد . ( امام سجاد و ام عبداللَّه دختر امام حسن مجتبى )\r\nامام محمّد باقر چهار سال پيش از واقعه عاشوراى كربلا . يعنى در سال 57 هجرى ، چشم به جهان گشود .\r\nدر بارهء روز ولادت او ميان راويان اختلاف است . برخى ميلاد آن‌حضرت را سوّم صفر و برخى اوّل رجب گفته‌اند . آن‌حضرت از نظر سنّى بزرگترين فرزند پدرش نبوده است ، امّا براى تصدّى منصب امامت از ديگران شايستگى بيشترى داشت ، و پدرش پيرو فرمان رسول خدا صلى الله عليه و آله او را به پيشوايى مردم منصوب كرد .\r\nزهرى ، همين نكته را از امام سجاد عليه السلام مىپرسد : اى فرزند رسول خدا چرا به بزرگترين فرزندانت وصيّت نكردى ؟ آن‌حضرت در پاسخ فرمود : اى ابو عبداللَّه امامت به خردى است و به بزرگى نيست بلكه رسول خدا اين گونه مقدر كرده و ما آن را اين گونه در لوح و صحيفه يافته‌ايم .\r\nمادر گرامى آن‌حضرت ، چنان كه امام صادق فرمود است : صديقه‌اى\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nبود كه در خاندان امام حسن همتا و نظير نداشت . « 1 »\r\n\r\nزندگى پاك\r\nاو چهار سال از عمر خود را در سايهء جدّش ، سبط شهيد پيامبر ، سپرى كرد و از صبغه الهى كه در زندگى امام حسين تجلّى يافته بود ، برخوردار گشت . بى گمان فاجعهء جانگداز كربلا ، بر شخصيّت امام باقر كه لحظه به لحظه شاهد صحنه‌هاى آن بود ، تأثير خود را گذاشت چرا كه بنابر برخى روايات ، آن‌حضرت از جمله كسانى بود كه همراه با بقيه بنى هاشم در اين ماجرا حضور داشت .\r\nامام پس از اين فاجعه 19 سال و 60 روز در سايهء پدر بزرگوارش ، سيّد الساجدين ، به سر برد « 2 » كه حيات او نمونه‌اى و الا از زندگى ربّانى بود و پرتو اين حيات ، طريق سالكان حق را تا به امروز روشنى بخشيده است .\r\nاز همان روزهاى آغازين حياتش ، خطوط امامت در سيمايش آشكار بود . در حديثى از ابو الزبير محمّد بن مسلم مكّى آمده است كه گفت : نزد جابر بن عبداللَّه بوديم كه على بن الحسين و فرزندش محمّد كه هنوز كودك بود ، وارد شدند . جابر ، آن‌حضرت را در آغوش گرفت ، على بن الحسين خطاب به فرزندش فرمود : سر عمويت را ببوس ، محمّد به جابر نزديك شد و سر او را بوسيد ، جابر كه بينايىاش را از دست داده بود ، پرسيد : اين\r\n\r\n\r\n","description":"","footnote":"\r\n( 1 ) - بحارالانوار ، ج 46 ، ص 215 .\r\n( 2 ) - همان مأخذ ، ص 217 .\r\n","page_name":" 12 ","page_number":12},
  {"content":"\r\n\r\nكيست ؟ على بن الحسين پاسخ داد : اين محمّد پسر من است . جابر او را در\r\nآغوش گرفت و گفت : اى محمّد ! رسول خدا صلى الله عليه و آله بر تو سلام فرستاده ، پرسيدند : چطور ؟ ! گفت : پيش رسول خدا بودم و حسين در اتاق آن‌حضرت مشغول بازى بود ، پيامبر فرمود :\r\nاى جابر : فرزندم حسين را پسرى است كه على خوانده مىشود چون روز قيامت فرا رسد ، منادى بانك بر آورد كه سيد العابدين برخيزد . در آن هنگام على بن الحسين بر مىخيزد ، براى اين على پسرى به دنيا خواهد آمد كه محمّد نام دارد . اى جابر چنانچه او را ديدى سلام مرا به او برسان و بدان كه عمر تو پس از ديدار او ، اندك خواهد بود .\r\nپس از اين ديدار ديرى نپاييد كه جابر جهان را بدرود گفت . « 1 »\r\nامام محمّد باقر پس از رحلت پدرش ، امامت مردم را عهده دار شد .\r\n\r\nامامت و علم پيامبران\r\nهنگامى كه خورشيد اقتدار بنى اميّه افول كرد و پايه‌هاى حكومت آنان در اثر انقلابهاى پياپى مكتبى ، هر روز سُست‌تر از روز پيش مىشد ، امام باقر عليه السلام فرصت نشر معارف قرآنى را پيدا كرد . اين معارف در صحيفه‌اى گرد آمده بود كه اهل بيت هر يك آن را از رسول خدا صلى الله عليه و آله به ارث برده بودند .\r\nو در اين روزگار جامعه اسلامى كه دامنهء آن بسيار گسترش يافته و به\r\n\r\n\r\n","description":"","footnote":"\r\n( 1 ) - بحارالانوار ، ج 46 ، ص 227 .\r\n","page_name":" 13 ","page_number":13},
  {"content":"\r\n\r\nمثابهء چادرى بزرگ ملّتهاى گوناگون و فرهنگهاى مختلف را در خود جاى داده بود ، به معارف قرآنى پيش از پيش نياز داشت . اين جامعهء نوين را بر اساس چه ارزشهايى بايد ارزيابى كرد ؟ و ارزشهاى توحيدى و چهار چوبهاى عمومى و فرهنگى و روح قوانين حاكم بر اين جامعه در زمينه‌هاى مختلف چگونه بايد باشد ؟\r\nتا ديروز امام سجاد از طريق نيايشها و راز و نيازهايش با خداوند ، پرچم توحيد را بر مىافراشت و با دعا و نيايش حيات جامعهء مسلمانان و بويژه جامعهء مكتبى پيرو خط اهل بيت عليهم السلام را سر و سامان مىداد .\r\nامّا امروز اين شالودهء توحيدى استوار شده است و امام باقر عليه السلام مىآيد تا قلّه معارف را بر آن بنياد نهد و پس از وى امام صادق عليه السلام با بيان بسيارى از مسائل حكمت الهى و تفسير و فقه اين بنياد را تكميل مىكند .\r\nمعارفى كه امام باقر در راه نشر و گسترش آن مىكوشيد ، چه بودند و آن‌حضرت چگونه توانست راهى به سوى آنها باز كند ؟\r\nگاه در راه علم مىتوان از تجارب جزئى به قواعد عمومى دست يافت و گاه نيز مىتوان از اين قواعد عمومى راهى به جزئيات باز كرد . اگر راه نخست ، شيوه عموم مردم در رسيدن به علم است ، راه دوّم نيز ، راه علم پيامبران و جانشينان مرتبط با وحى آنان است .\r\nاز اين روست كه در يكى از كلمات قصار آمده است :\r\n« علم نقطه‌اى است كه نادانان آن را گسترش داده‌اند » .\r\nظاهراً اساس علم پيامبر و جانشينان معصوم آن‌حضرت ، قرآنى است\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nكه با حديث نبوّى تفسير شده است ، امّا اساس حقيقى علم آنان نور عقلى است كه با ايمان و الهام در قلوب خدا شناسان شعله مىگيرد . اين همان عقلى است كه به مردم ، اندكى از آن اعطا شده و در عوض خداوند پيامبران و جانشينان آنها را از آن كاملًا بهره‌مند ساخته است .\r\nدر واقع درخشش نور عقل نزد انسانها و تجلّى آن در معارف اوّليه‌اى كه هر شخصى آن را مىداند و در ارزشهايى كه مردم در ميان خود حاكم گردانيده‌اند و در پرتو افشانيها و روشنگرايهايى كه فقط نزد گروهى از مردم يافت مىشود و آنان را به نوابغ و سران و بزرگان تبديل مىكند و . . .\r\nما را به معنى علم تكوينى كه پروردگار در قلب اولياى برگزيدهء خويش افكنده است ، رهنمون مىشود . در حديث آمده است :\r\n« العلم نور يقذفه اللَّه فى قلب من يشاء » « 1 » .\r\nبه نظر مىرسد كه برخى از مردم در وجود چنين علمى نزد پيامبران و امامان و گروهى از فقهاى امّت ترديد مىكنند و بدين سخنان خداوند استناد مىجويند كه :\r\n( وَعِندَهُ مَفَاتِحُ الْغَيْبِ لَايَعْلَمُهَا إِلَّا هُوَ ) « 2 » .\r\n« وكليدهاى غيب پيش او ( خدا ) است كه كسى جز او از آنها آگاهى ندارد . »\r\nو : ( قُل لَّا يَعْلَمُ مَن فِي السَّماوَاتِ وَالْأَرْضِ الْغَيْبَ إِلَّا اللَّهُ ) « 3 » .\r\n\r\n\r\n","description":"","footnote":"\r\n( 1 ) - علم نورى است كه خداوند در قلب هر كه خواهد ، بيفكند .\r\n( 2 ) - سورهء انعام ، آيهء 59 .\r\n( 3 ) - سورهء نمل ، آيهء 65 .\r\n","page_name":" 15 ","page_number":15},
  {"content":"\r\n\r\n« بگو در آسمانها و زمين ، هيچ كس جز خداوند غيب نمىداند . »\r\nدر حقيقت اگر مقصود اينان آن باشد كه انسان به عنوان انسان نمىتواند بر غيب آگاهى يابد ، بى ترديد حق به جانب ايشان است ، امّا اگر آنان بخواهند بگويند كه خداوند نمىتواند به برخى از انسانها ، غيب را بياموزد پاسخ خواهيم داد كه :\r\nچنين نيست بلكه خداوند بر انجام اين كار تواناست . مگر هر يك از ما تا اندازه‌اى به آينده علم نداريم . به عنوان مثال مگر ما نمىدانيم كه روزى خواهيم مرد و يا مگر نمىدانيم كه قيامت بر پا خواهد شد وخداوند مردگان را بر خواهد انگيخت و خورشيد فردا طلوع خواهد كرد و امروز نيز بالاخره در پس كوههاى مغرب فرو مىرود ؟ اين معارف و دهها دانش ديگر مربوط به آينده ، بيش از نيمى از اطلاعات ما را تشكيل مىدهند و پايهء علم و هدف اساسى علم مىباشند .\r\nخداوند پاك به انسان چيزهايى را كه نمىدانست آموخت . وحى نيز بخشى از علم غيبى است كه پروردگار به هر يك از بندگان خود كه بپسندد ، آن را مىآموزد .\r\nخداوند متعال در قرآن فرموده است :\r\n( عَالِمُ الْغَيْبِ فَلَا يُظْهِرُ عَلَى غَيْبِهِ أَحَداً * إِلَّا مَنِ ارْتَضَى مِن رَّسُولٍ فَإِنَّهُ يَسْلُكُ مِن بَيْنِ يَدَيْهِ وَمِنْ خَلْفِهِ رَصَداً ) « 1 » .\r\n« دانندهء غيب است و هيچ كس را بر غيبش آگاه نگرداند * مگر آن كس از\r\n\r\n\r\n","description":"","footnote":"\r\n( 1 ) - سورهء جنّ ، آيهء 26 - 27 .\r\n","page_name":" 16 ","page_number":16},
  {"content":"\r\n\r\nرسولان خود كه بر گزيده است كه بر محافظت او ( فرشتگان را ) از پيش رو و پشت سر مىفرستد . »\r\nو نيز فرموده است :\r\n( وَمَا كَانَ اللَّهُ لِيُطْلِعَكُمْ عَلَى الْغَيْبِ وَلكِنَّ اللَّهَ يَجْتَبِي مِن رُسُلِهِ مَن يَشَاءُ فَآمِنُوا بِاللَّهِ وَرَسُولِهِ وَإِن تُؤْمِنُوا وَتَتَّقُوا فَلَكُمْ أَجْرٌ عَظِيمٌ ) « 1 » .\r\n« و خداوند تمام شما را بر غيب آگاه نسازد و ليكن خداوند هر كس از رسولانش را كه بخواهد بر مىگزيند . پس به خداوند و فرستادگانش ايمان آريد و اگر ايمان آوريد و تقوا پيشه كنيد ، شما را پاداشى بزرگ است . »\r\nهمچنين در جاى ديگرى فرموده است :\r\n( ذلِكَ مِنْ أَنْبَاءِ الْغَيْبِ نُوحِيهِ إِلَيْكَ وَمَا كُنتَ لَدَيْهِمْ إِذْ يُلْقُونَ أَقلَامَهُمْ أَيُّهُمْ يَكْفُلُ مَرْيَمَ وَمَا كُنْتَ لَدَيْهِمْ إِذْ يَخْتَصِمُونَ ) « 2 » .\r\n« اين از خبرهاى غيب است كه آن را به تو وحى مىكنيم و تو نزد آنان حاضر نبودى آن زمان كه قرعه به نام نگهبانى و كفالت مريم مىزدند و تو نزد آنان نبودى هنگامى كه با يكديگر به مخاصمه بر مىخاستند . »\r\nبالاخره آنكه اينان در « وسعت » دانش پيامبران و اوصيا به ترديد افتاده‌اند . آنان هنوز در نيافته‌اند كه چگونه بشرى محدود مىتواند به راهنمايى پروردگار خويش به علم حقايق دست يابد . اينان از همان خاستگاهى به تكذيب اين « وسعت » علم مىپردازند كه پيشينيان از\r\n\r\n\r\n","description":"","footnote":"\r\n( 1 ) - سورهء آل عمران ، آيهء 179 .\r\n( 2 ) - سورهء آل عمران ، آيهء 44 .\r\n","page_name":" 17 ","page_number":17},
  {"content":"\r\n\r\nهمان خاستگاه پيامبرى پيامبران را تكذيب مىكردند و اين خاستگاه همان جهل به مقامى است كه براى انسان مخلص و خداگر اختصاص داده شده است . اينان هنگامى كه « مجبور » شدند نبوّت را به رسميّت بشناسند وابعاد آن را نشناختند كوشيدند تا آنجا كه ممكن است از شأن و مقام آن بكاهند و تا آنجا كه مىتوانند سعى ميكنند معجزات و مقامات والاى آنان را انكار كنند و چون در اين هدف ناكام شدند ، از قدر اوصياء مىكاهند و كرامات و برخوردارى آنان را از علم ، آن هم از سر چشمه‌اى غيبى و به صورت الهام ، نفى كردند . حال آن كه اگر اينان با خود و با حق منصفانه برخورد مىكردند و پس از آن همه دلايل محكمى كه از خلال بررسى و پژوهش سخنان آنان به دست مىآمد ، بدون هيچ تعصب كوركورانه يا پيشداورى هيچ مانع عقلى براى اعتراف به اين نكته نمىيافتند .\r\nامام باقر نيز همچون ديگر ائمه عليهم السلام با دو گروه متفاوت از مردم برخورد داشت . در همان هنگامى كه برخى وى را از جنس بشر نمىدانستند و به سبب غلوى كه در اين خصوص نشان مىدادند از مرز دين فراتر مىرفتند ، برخى ديگر اصلًا وابداً مقام و الا و بزرگ حضرتش را به رسميّت نمىشناختند ! !\r\nيكى از افراد گروه نخست ، مغيرة بن سعيد بود كه راه غلو پوييد و بر امام باقر دروغ بست تا آنجا كه امام در بارهء او به يكى از يارانش به نام سليمان لبان فرمود :\r\nهيچ مىدانى داستان مغيرة بن سعيد مانند كيست ؟ سليمان گفت : نه .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nآن‌حضرت فرمود :\r\nماجراى او همچون ماجراى بلعم است كه اسم اعظم به دو داده شده بود كه خداوند در بارهء او فرموده بود :\r\n( آتَيْنَاهُ آيَاتِنَا فَانْسَلَخَ مِنْهَا فَأَتْبَعَهُ الشَّيْطَانُ فَكَانَ مِنَ الْغَاوِينَ ) « 1 » .\r\n« آيتهاى خويش را به او عطا كرديم پس او از اين آيات سر پيچيد چنان كه شيطان او را تعقيب كرد و از گمراهان شد . »\r\nامّا گروه دوّم پر شمارتر بودند . اينان كسانى بودند كه نمىتوانستند علم امام و معرفت وى را بدانچه آنان نمىشناختند و كرامت او را در نزد خداوند و پذيرفتن دعاهايش از سوى خداوند را به خود بقبولانند ! !\r\nاينان نه تنها منكر فضايل اهل‌بيت عليهم السلام هستند بلكه حتّى آنها را امورى ناممكن قلمداد مىكنند . چرا ؟ چون هنوز انبيا و اولياى خدا و مقام والاى آنان را در پيشگاه پروردگار به درستى نشناخته‌اند .\r\nاگر اينان واقعاً در آفرينش انسان و اينكه چگونه خداوند انسان را در زمين به جانشينى خويش برگزيد و به واسطهء دانايى و توانايى كه به دو بخشيد ، هر آنچه كه در زمين بود به تسخير وى در آورد انديشه مىكردند ، پى مىبردند كه اين از حكمتهاى خداوند سبحان است كه يكى را در علم و دانايى بر ديگرى برترى دهد و به فرمانبرداران و مخلصانش ، چه از راه وحى ، همچون پيامبران ، و چه از راه الهام ، همچون جانشينان پيامبران ، معرفت و آگاهى بيشترى بخشد .\r\n\r\n\r\n","description":"","footnote":"\r\n( 1 ) - سورهء اعراف ، آيهء 175 .\r\n","page_name":" 19 ","page_number":19},
  {"content":"\r\n\r\nاز سوى ديگر ، كتابى كه خداوند به وحى فرو فرستاده است خود در برگيرندهء چشم اندازهاى گستردهء علم و دانش است كه جز كسانى كه خداوند دلهايشان را به ايمان آزموده است ، بدانها دست نيازند كه ايمان نور خداوندى است كه از مشكات نبوّت تابيده مىشود . اين همان ياد و نام خداست كه از خانه‌هاى اوصيا اوج مىگيرد چنان كه خداوند در قرآن كريم فرموده است : ( اللَّهُ نُورُ السَّماوَاتِ وَالْأَرْضِ مَثَلُ نُورِهِ كَمِشْكَاةٍ فِيهَا مِصْبَاحٌ الْمِصْبَاحُ فِي زُجَاجَةٍ ) « 1 » .\r\n« خداوند نور آسمانها و زمين است . داستان نورش به مشكاتى ماند كه در آن روشن چراغى باشد و آن چراغ در ميان شيشه‌اى . »\r\nو فرموده است : ( فِي بُيُوتٍ أَذِنَ اللَّهُ أَن تُرْفَعَ وَيُذْكَرَ فِيهَا اسْمُهُ يُسَبِّحُ لَهُ فِيهَا بِالْغُدُوِّ وَالآصَالِ * رِجَالٌ لَّا تُلْهِيهِمْ تِجَارَةٌ وَلَا بَيْعٌ عَن ذِكْرِ اللَّهِ ) « 2 » .\r\n« در خانه‌هايى خداوند رخصت داده كه آنجا رفعت يابد و در آن ذكر نام خدا شود و صبح و شام در آنها خداى را تسبيح كنند . مردانى كه نه سوداگرى و نه خريد و فروش آنان را از ياد خداوند غافل نگرداند . »\r\nآنگاه مىفرمايد : ( وَمَن لَّمْ يَجْعَلِ اللَّهُ لَهُ نُوراً فَمَا لَهُ مِن نُورٍ ) « 3 » .\r\n« و هر كس كه خداوند برايش قرار ندهد نورى ، برايش نورى نخواهد بود . »\r\nاين نور خدايى است كه بخشى اندك از آن به انسان داده شده كه اگر\r\n\r\n\r\n","description":"","footnote":"\r\n( 1 ) - سورهء نور ، آيهء 35 .\r\n( 2 ) - سورهء نور ، آيهء 36 - 37 .\r\n( 3 ) - سورهء نور ، آيهء 40 .\r\n","page_name":" 20 ","page_number":20},
  {"content":"\r\n\r\nبدان آگاهى يابد ، به بركت آن تمام آنچه را كه در گرداگرد خود دارد ، رام مىكند . حال اگر اين نور از او گرفته شود به نظر شما چه چيزى برايش به جا مىماند ؟ آيا او در اين صورت مىتواند چيزى را بشناسد ؟ اگر همهء انسانها گرد آيند و بخواهند ديوانه‌اى را بر سر عقل آورند يا پيرى كهنسالى را دوباره بخواهند آموزش دهند و به او دروس رياضى - مثلًا - بياموزند ، آيا بدون وجود اين نور مىتوانند راه به جايى برند ؟ هرگز ! پس اينان به كدام دليل از خدايى كه اين نور را به بشر بخشيده ، بعيد مىدانند كه آن را براى برخى از بندگان برگزيده‌اش چند برابر كند ؟ !\r\nبنابر اين در مىيابيم كه وحى و الهام در چهار چوب سنّتهاى جارى خداوند در ميان مردم جاى دارد و عقل هم آنها را مىپذيرد و دل بدانها آرام مىگيرد .\r\nعلم امامان اهل بيت عليهم السلام نيز در دايرهء همين سنّتهاست . علم اينان يا از وحى سر چشمه مىگيرد و يا از الهام .\r\nعلم ائمه عليهم السلام از راههاى زير با وحى ارتباط پيدا مىكند :\r\nاولًا : از كتاب خدا ( قرآن كريم ) و تدّبر در آيات و تأويل آنها بر حقايق و واقعيات . آيا مگر علوم گذشته و آينده و تفصيل آنچه كه در زمان حال جريان دارد در كتاب خداوند نيامده است ؟ و راستى چه كسانى به قرآن سزاوارتر از كسانى هستند كه قرآن در خانه‌هايشان فرود آمده است و علم و دانش آن را از روز نخست با شير مادر نوشيده‌اند ؟ امامان بسيار سخت شيفتهء قرآن بودند و آن را فراوان پاس مىداشتند . در هر سه\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nروز و چه بسا گاه در يك روز همهء آن را مىخواندند و همواره مىگفتند كه در هر دوره كردن قرآن ، از دانش جديدى بهره‌مند مىگردند . حتّى آنان از طريق خواندن آيات كريمهء قرآن از آفاق گوناگون نيز آگاهى مىيافتند . در حديثى كه از امام صادق عليه السلام روايت شده ، آمده است .\r\n« به‌خدا سوگند من آنچه را كه در آسمانها و زمين و آنچه را كه در دنيا و آخرت است ، همه را مىدانم » و چون ديد كه حالت برخى ، از شنيدن اين سخن دگرگون شد ، خطاب به بكير بن اعين فرمود : « اى بكير من اين علوم را از كتاب خداوند تعالى آموختم كه خود مىفرمايد :\r\n( وَنَزَّلْنَا عَلَيْكَ الْكِتَابَ تِبْيَاناً لِكُلِّ شَيْءٍ ) » « 1 » .\r\n« و كتاب را بر تو فرو فرستاديم كه بيانگر هر چيز است . »\r\nثانياً : احاديث رسول خدا صلى الله عليه و آله كه ائمه هدى آنها را از طريق نياكان بزرگ خويش امير مؤمنان و فاطمه زهرا به ارث بردند . در حديث آمده است كه امام باقر به جابر بن عبداللَّه فرمود :\r\n« اى جابر اگر ما از رأى و نظر خود به شما حديث مىگفتيم هر آينه از نابود شوندگان بوديم ، ولى ما احاديثى از رسول خدا صلى الله عليه و آله اندوخته‌ايم ، چنان كه اينان طلا و مال خويش را مىاندوزند » . « 2 »\r\nمعروف است كه گنجينه‌هاى علم نبوّت به رسول خدا منتقل شد و اهل بيت آن‌حضرت اين گنجينه‌ها را به ارث بردند . به نظر مىرسد كه اين\r\n\r\n\r\n","description":"","footnote":"\r\n( 1 ) - سورهء نحل ، آيهء 89 .\r\n( 2 ) - بحارالانوار ، ج 26 ، ص 28 .\r\n","page_name":" 22 ","page_number":22},
  {"content":"\r\n\r\nعلوم در جفرى بزرگ ، مكنون بوده است ، زيرا در حديثى از امام صادق آمده است كه « جفرى سپيد نزد من است » .\r\nو چون را وى از او پرسيد كه در آن چيست ؟ فرمود :\r\n« در آن زبور داوود و تورات موسى و انجيل عيسى و صحف ابراهيم و حلال و حرام و مصحف فاطمه است . نمىگويم كه قرآن هم در آن است . در آن چيزهايى است كه مردم براى دانستن آنها به ما نيازمندند و ما به كسى نيازمند نيستيم . حتّى در آن از تازيانه و نصف تازيانه و ثلث وربع آن و ديه خراش كوچك نيز سخن گفته شده است » . « 1 »\r\nاين جفر در بردارندهء مجموعهء ميراث اهل بيت از احاديث پيامبر صلى الله عليه و آله است . يكى از اين مجموعه‌ها ، مصحف فاطمه است كه عبارت است از مجموعه احاديث كه امام على عليه السلام در صحيفه‌اى نگاشته است و مطابق آنچه در روايت آمده حوادث و نامهاى كسانى كه تا روز قيامت حكومت مىكنند در اين مصحف ذكر شده است . « 2 »\r\nيكى ديگر از اين مجموعه‌ها ، كتابى است كه « جامعه » خوانده مىشود . اين كتاب را رسول خدا صلى الله عليه و آله املاء كرده و اميرمؤمنان عليه السلام نگاشته است . طول اين كتاب هفتاد ذراع است و تمام احكام دين در آن ياد شده است .\r\nدر حديثى از ابو بصير از امام صادق نيز همين مطلب آمده است ، ابوبصير مىگويد :\r\n\r\n\r\n","description":"","footnote":"\r\n( 1 ) - بحارالانوار ، ج 26 ، ص 37 .\r\n( 2 ) - بحارالانوار ، ج 26 ، ص 37 .\r\n","page_name":" 23 ","page_number":23},
  {"content":"\r\n\r\n« شنيدم كه آن‌حضرت از ابن بسترمه كه در خصوص مسأله‌اى فتوا داده بود ، ياد كرد و فرمود : اين فتوا كجا و آن « جامعه » كه املاى رسول خدا صلى الله عليه و آله و به خط على عليه السلام بود كجا ؟ ! تمام حلال و حرام و حتّى ديهء جراحات در اين « جامعه » موجود است . « 1 »\r\nاين ميراث علمى ، دست به دست در ميان ائمه اهل بيت عليهم السلام مىگشت و وجود آن در نزد يكى از فرزندان امام راحل ، خود گواه آن بود كه او جانشين آن امام است . در تاريخ زندگى امام باقر مىخوانيم كه پدر بزرگوارش ، امام سجاد ، در هنگام شهادت به فرزندانش كه گردش را گرفته بودند نگريست و سپس به محمّد بن على رو كرد و فرمود :\r\n« اى محمّد ! اين صندوق را به خانه‌ات ببر . . . سپس فرمود : بدان كه اين صندوق حاوى دينار و درهم نيست بلكه آكنده از علم و دانش است » « 2 »\r\nشايد ما بپرسيم : چگونه ممكن است كه تمام احكام شريعت در كتابى محدود كه طول آن به هفتاد ذراع مىرسد ، گرد آيد ؟\r\nشايد اين كتاب محتوى اصول و ارقام و نور علم بوده است و ائمه عليهم السلام با توجّه به آنها ، به ديگر ابواب علمى رهنمون مىشده‌اند . چنان كه پيامبر صلى الله عليه و آله به همين شيوه تمام ابواب علمى را به امير مؤمنان على آموخت . در حديثى از امام صادق آمده است كه فرمود :\r\n« رسول خدا هزار كلمه به على وصيّت كرد كه براى هر كلمه هزار\r\n\r\n\r\n","description":"","footnote":"\r\n( 1 ) - بحارالانوار ، ج 26 ، ص 18 .\r\n( 2 ) - همان مأخذ ، ص 33 .\r\n","page_name":" 24 ","page_number":24},
  {"content":"\r\n\r\nكلمه ديگر گشوده مىشد » . « 1 »\r\nدر تعبير ديگرى امام باقر از زبان جدّش امام على مىفرمايد :\r\n« همانا رسول خدا هزار باب به من بياموخت كه هر باب را هزار باب گشوده مىشد » . « 2 »\r\nبنابر اين ائمه عليهم السلام بيان مىكردند كه اصول علم در نزد آنان است و چنين به نظر مىرسد كه اين همان ميراث ايشان از رسول خدا بوده است . در حديثى از امام باقر آمده است كه فرمود :\r\n« همانا رسول خدا صلى الله عليه و آله به مردم بخشيد و بخشيد و بخشيد و ما نيز اهل‌بيتيم . پناهگاههاى علم وابواب حكمت ونور شريعت در نزد ماست » .\r\nو در حديثى از امام صادق آمده است :\r\n« همانا رسول خدا صلى الله عليه و آله به مردم بخشيد و بخشيد و بخشيد ، آنگاه امام به شمارى از نعمتهايى كه رسول خدا به مردم بخشيده بود اشاره فرمود ( و آنگاه گفت ) و شالوده‌ها و ريسمانها و انوار تابناك و مهميز علم همه در نزد ما اهل بيت است » . « 3 »\r\n\r\nعلم الهام\r\nاگر علم نورى باشد كه خداوند آن را در قلب هر كس خواهد بيفكند\r\n\r\n\r\n","description":"","footnote":"\r\n( 1 ) - بحار الانوار ، ج 46 ، ص 229 .\r\n( 2 ) - همان مأخذ ، ص 29 .\r\n( 3 ) - همان مأخذ ، ص 31 .\r\n","page_name":" 25 ","page_number":25},
  {"content":"\r\n\r\nپس كدام مانع مىتواند از افكندن نور علم در قلب اولياى خداوند جلوگيرى كند ؟ بنابر اين يكى از سر چشمه‌هاى علم ائمهء عليهم السلام ، الهام است . اين الهام همواره با سكينه و آرامش همراه است و به ائمه اطمينان مىدهد كه اين علم از جانب خداوند است . همين نكته در حديثى از امام صادق روايت شده است . آن‌حضرت مىفرمايد :\r\n« علم ما غابر و مزبور و نكث در قلب و نقر در گوشهاست . امّا غابر آن است كه علم ما پيشى گرفته و مزبور آن است كه بر ما مىآيد و نكث در قلوب الهام ، و نقر در گوشها از فرشته است » .\r\nزراره نيز همانند اين حديث را نقل كرده و افزوده است :\r\nگفتم : وقتى كه شخص ديده نمىشود از كجا پى مىبرد كه آن از فرشته است و نمىترسد كه از شيطان باشد ؟\r\nامام صادق فرمود :\r\n« به روى آرامش افكنده مىشود و او مىداند كه اين الهام از فرشته است و اگر از شيطان بود به روى ترس و اضطراب مستولى مىشد و اگر شيطان به مقابلهء او در آيد ، نمىتواند جلوى آن « آرامش » را بگيرد » . « 1 »\r\nعلم و دانش امام باقر همچون ساير ائمه عليهم السلام از اين سر چشمه‌ها نشأت مىگرفت . بنابر اين معارف دينى كه خداوند بر زبان آن‌حضرت جارى مىكرد چندان موجب شگفتى نيست تا آنجا كه شيخ مفيد در اين باره مىگويد : از هيچ يك از فرزندان حسن و حسين عليهما السلام در بارهء علم دين\r\n\r\n\r\n","description":"","footnote":"\r\n( 1 ) - بحارالانوار ، ج 46 ، ص 60 .\r\n","page_name":" 26 ","page_number":26},
  {"content":"\r\n\r\nو آثار و سنّت و علم قرآن و سيره و شاخه‌هاى آداب ، آن چنان كه از امام باقر ظاهر شده ، آشكار نشده است . « 1 »\r\nاز اين رو مىبينيم كه بزرگان فقه و حديث نيز به اين سر چشمهء الهى علم سرشار اعتراف كرده‌اند . در كشف الغمه از عبد العزيز بن اخضر جنابذى در كتابش موسوم به معالم العتره از حكم بن عتيبه يكى از فقهاى بزرگ روزگار خود روايت شده است كه در تفسير اين آيه از قرآن كه فرمود است :\r\n( إِنَّ فِي ذلِكَ لَآيَاتٍ لِلْمُتَوَسِّمِينَ ) « 2 » .\r\n« همانا در اين آيتى است براى هوشمندان . »\r\nگفت : به خدا سوگند محمّد بن على امام باقر عليه السلام ، يكى از ايشان ( هوشمندان ) بود . « 3 »\r\nهمچنين ابو نعيم اصفهانى در كتاب حلية الاولياء آورده است : مردى از ابن‌عمر پرسشى كرد و او نتوانست پاسخ دهد و گفت : نزد اين جوان ( امام باقر ) برو و از او بپرس و مرا هم از پاسخ او آگاه كن . امام پرسش مرد را پاسخ گفت . آن مرد نزد ابن عمر رفت و او را از جواب امام باقر آگاه ساخت ، آنگاه ابن عمر گفت : انهم اهل بيت مفهمون . « 4 »\r\nعبارت « مفهمون » در آن روزگار شايع بود ، منظور آن است كه اينان\r\n\r\n\r\n","description":"","footnote":"\r\n( 1 ) - بحارالانوار ، ج 46 ، ص 60 .\r\n( 2 ) - سورهء حجر ، آيهء 75 .\r\n( 3 ) - فى رحاب ائمّة اهل البيت ، ص 7 .\r\n( 4 ) - فى رحاب ائمّة اهل البيت ، ص 7 .\r\n","page_name":" 27 ","page_number":27},
  {"content":"\r\n\r\nاز جانب خداوند مؤيدند و پروردگار از راه الهام به ايشان مسائل مختلف را مىآموزد .\r\nاز اين روست كه مىبينيم عدّه‌اى از دانشمندان ، به قصد بهره بردارى از دانش الهى آن‌حضرت ، از هر گوشه‌اى به محضرش مىشتافتند تا آنجا كه از عبداللَّه بن عطاء روايت شده است كه گفت : هرگز دانشمندان را در محضر كسى همچون ابو جعفر محمّد بن على بن الحسين عليهم السلام خوارتر و كوچكتر نديدم . من حكم بن عتيبه را با آن همه بزرگى و جلالتى كه در قوم خود داشت در نزد او مىديدم كه گويى همچون كودكى در برابر معلم خويش نشسته است . « 1 »\r\nمحمّد بن مسلم ، آن فقيه بزرگ و نام آور ، از آن‌حضرت سى هزار حديث روايت كرده است ، همچنين جابر جعفى دربارهء آن‌حضرت گويد :\r\nابو جعفر عليه السلام هفتاد هزار حديث برايم گفت كه هرگز از كسى نشنيده بودم . « 2 »\r\nاز آنجا كه فضاى سياسى در آن روزگار تا حدودى باز شده بود ، اين فرصت براى امام باقر عليه السلام فراهم گشت تا با بسيارى از مخالفان به مناظره پردازد و آنان را به جادهء صواب باز گرداند . تاريخ ، برخى از اين مناظره‌ها را در خود ثبت كرده است و ما اينك بخشى از آنها را نقل مىكنيم تا خود گواه حجّتهاى بالغهء الهى در پشت اين مناظرات باشد .\r\n1 - عبداللَّه بن نافع بن ازرق يكى از سران فرقه خوارج بود كه جزو\r\n\r\n\r\n","description":"","footnote":"\r\n( 1 ) - فى رحاب ائمّة اهل البيت ، ص 7 .\r\n( 2 ) - فى رحاب ائمّة اهل البيت ، ص 7 .\r\n","page_name":" 28 ","page_number":28},
  {"content":"\r\n\r\nسرسخترين دشمنان حضرت على و خاندان وى به شمار مىرفت . وى مىگفت : اگر بدانم در زمين كسى هست كه با من بر سراين نكته بحث كند كه على اهل نهروان را كشته و در اين خصوص مرتكب ستمى نشده هر آينه به سوى او مىشتابم .\r\nاز او سئوال شد : اگر در ميان فرزندانش كسى باشد كه اين پرسش تو را پاسخ گويد چطور ؟ عبداللَّه گفت : آيا مگر در ميان فرزندان او دانشمندى وجود دارد ؟ به وى گفته شد : اين آغاز نادانى توست آيا مگر اين خاندان هيچ گاه از وجود دانشمند تهى مىماند ؟ ! عبداللَّه گفت : دانشمند امروز آنان كيست ؟ پاسخ گفتند : محمّد بن على بن الحسين بن على .\r\nعبداللَّه به همراه تنى چند از بزرگان ياران خويش به سوى امام باقر روانه شد و به مدينه در آمد و از امام باقر اذن ورود خواست . به ان حضرت عرض شد اين عبداللَّه بن نافع است . امام فرمود : او را با من چه كار كه هر روز ، در صبح و شام از من و پدرم ، بيزارى مىجويد ؟\r\nابو بصير كوفى به آن‌حضرت عرض كرد : فدايت شوم او ادعا مىكند كه اگر بداند كسى در زمين وجود دارد كه با وى بر سر اين نكته بحث كند كه على نهروانيان را كشت و در اين خصوص مرتكب ستمى نشده هر آينه به سوى او مىشتابد .\r\nامام باقر به ابو بصير گفت : آيا فكر مىكنى كه او به قصد مناظره آمده است ؟ ابو بصير عرض كرد : آرى . امام فرمود : اى غلام برو بار او را بر زمين گذار و به وى بگو كه فردا نزد ما بيايد .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nچون صبح روز بعد فرا رسيد ، عبداللَّه بن نافع به همراه بزرگان يارانش آمدند . ابو جعفر نيز در پى فرزندان مهاجران ، و انصار فرستاد و آنان را جمع كرد . سپس خود به سوى مردم رفت ، گويى پاره‌اى از ماه بود .\r\nآن‌حضرت به سخنرانى ايستاد . خداى را ، ستود و بر پيامبرش صلى الله عليه و آله درود فرستاد و آنگاه فرمود : سپاس خدا را كه ما را به نبوّت گرامى داشت و به دوستى خويش اختصاص داد . اى فرزندان مهاجران و انصار هر كه منقبتى از على بن ابى طالب به ياد دارد ، برخيزد و بگويد .\r\nمردم برخاستند و مناقب آن‌حضرت را بر شمردند . عبداللَّه گفت : من نيز اين مناقب را از اين مردم روايت مىكنم ، امّا من از كفر على پس از تعيين حكمين سخن مىگويم . صحبت تا آنجا ادامه يافت كه به حديث خيبر رسيدند . يعنى حديثى كه پيامبر صلى الله عليه و آله در جنگ خيبر خطاب به مسلمانان فرموده بود : هر آينه فردا پرچم را به دست مردى خواهم داد كه خدا و رسولش را دوست مىدارد و خدا و رسولش هم او را دوست مىدارند . وى حمله كننده است نه گريزنده و باز نمىگردد مگر آنكه خداوند فتح را بر دستان او جارى سازد .\r\nامام باقر خطاب به عبداللَّه گفت : در بارهء اين حديث چه مىگويى ؟\r\nوى پاسخ داد : اين حديث حق است و در آن ترديد نتوان كرد ، امّا على بعداً اظهار كفر كرد . امام باقر ؛ با شنيدن اين پاسخ به او گفت : مادرت به عزايت نشيند . به من بگو آيا روزى كه خداوند على بن ابىطالب را دوست مىداشت ، مىدانست كه وى روزى نهروانيان را مىكشد يا نمىدانست ؟\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nاگر بگويى نمىدانست ، كفر ورزيده‌اى . عبداللَّه گفت : مىدانست امام فرمود : خداوند او را دوست مىداشت چون اطاعتش مىكرد يا چون نا فرمانيش مىكرد ؟ عبداللَّه پاسخ داد : بنابر اين كه اطاعتش مىكرد . پس امام باقر به او فرمود : برخيز كه شكست خوردى .\r\nعبداللَّه برخاست در حالى كه مىگفت : تا بر شما رشتهء سپيد از رشتهء سياه صبح آشكار شود ، خداوند خود نيك مىداند كه رسالتش را كجا قرار دهد . « 1 »\r\n2 - قتاده يكى از برجسته‌ترين فقيهان بصره بود ، با وجود اين بسيار دوست داشت كه امام باقر را ديدار و با وى مناظره كند . چرا كه مدينه در آن هنگام پايگاه فقه و تفسير و ديگر معارف الهى به شمار مىآمد و از همين رو بود كه آوازه علم و دانش امام باقر تا افقهاى دور دست پيچيده بود .\r\nقتاده ، نيز به همين خاطر به مدينه آمد و سراغ امام را گرفت و چون با آن‌حضرت رو به رو شد ، امام از وى پرسيد : تو فقيه مردم بصره‌اى ؟ قتاده گفت : آرى . امام به وى فرمود : واى بر تو اى قتاده . همانا خداوند عزّوجلّ عدّه‌اى را آفريده آنان را بر خلق خويش حجّت قرار داد ، پس آنان ستونهاى خداوند بر زمينند و فرمان او را راست مىگردانند و بر گزيدگانند در علم او ، پيش از خلق آنان را آفريد و آنان سايه‌هاى عرش اويند .\r\nقتاده ديرى خاموش ماند و آنگاه گفت : خداوند حال تو را نكو\r\n\r\n\r\n","description":"","footnote":"\r\n( 1 ) - فى رحاب ائمّة اهل البيت ، ص 9 .\r\n","page_name":" 31 ","page_number":31},
  {"content":"\r\n\r\nگرداند . به خدا من فراروى فقيهان و برابر ابن عبّاس نشستم ، امّا دل من در مقابل هيچ يك از آنان چنان نلرزيد كه در برابر تو . ابو جعفر از او پرسيد : آيا تو هيچ مى دانى كه كجايى ؟ تو در برابر خانه‌هايى هستى كه خداوند رخصت فرموده كه بلندى گيرند و نامش در آنها ياد شود و هر بام و شام مردانى كه نه تجارت و نه سوداگردى آنان را از ياد خدا و اقامهء نماز و پرداخت زكات غافل نكند ، وى را در اين خانه‌ها تسبيح مىكنند . تو اين هستى و ما اين ! .\r\nقتاده گفت : به خدا راست گفتى . خداوند مرا فداى تو كند ! آن خانه‌ها ، سنگى و گلى نيستند آنگاه گفت : در بارهء پنير به من بگو . پس ابوجعفر لبخندى زد و فرمود : پرسشهاى تو به اين مسائل باز مىگردد ؟ ! قتاده پاسخ داد : من حكم آن را از ياد برده‌ام و نمىدانم .\r\nامام باقر فرمود : در آن اشكالى وجود ندارد . قتاده پرسيد : چه بسا بوهاى ميّت در آن نهفته باشد . آن‌حضرت فرمود : اشكالى ندارد ، زيرا اين بوها نه عروقى دارند و نه خونى و نه استخوانى بلكه آن از ميان سرگين و خون بيرون مىآيد . سپس فرمود : اين بوها همانند مرده مرغى هستند كه از آن تخمى بيرون مىآيد . آيا تو اين تخم را مىخورى ؟ قتاد گفت : نه خود آن را مىخورم و نه به كسى مىگويم كه آن را بخورد . امام پرسيد :\r\nچرا ؟ قتاده پاسخ داد : چون از ميّته است . حضرت به او فرمود : اگر اين تخم نگه دارى شود و جوجه‌اى از آن زاده شود آيا آن جوجه را مىخورى ؟\r\nقتاده پاسخ داد : آرى مىخورم . امام پرسيد : چه چيز باعث مىشود كه آن\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nتخم بر تو حرام و اين جوجه بر تو حلال شود ؟ سپس فرمود : اين بوها نيز همانند اين تخم هستند . پنير را از بازارهاى مسلمانان و از دستان نمازگزاران بخر و در بارهء آن پرس و جو مكن تا مگر كسى در بارهء آن به تو خبرى برساند . « 1 »\r\n3 - آوازهء علم و دانش امام محمد بن على الباقر چنان در بين مردم پيچيده بود كه وى را « باقر » ناميدند . در زبان عرب آن‌حضرت به باقر شهرت داشت چون علم را مىشكافت و اهل‌آن را مىشناخت و شاخه‌هاى علم را گسترش و توسعه مىداد . در زبان عرب نيز « تبقر » به معنى توسّع « گسترش داد » آمده است . « 2 »\r\nابن حجر در كتاب الصواعق المحرقه گويد : او را باقر ناميدند و بقر الأرض به معنى شكافت زمين را و هويدا كرد نهفته‌ها و مكنونات آن را .\r\nاو نيز معارف و علوم و حقايق احكام و حكمتها و لطايف را از گنجينه‌هاى نهان استخراج و آشكار مىكرد و اين امور جز بر كسى كه بصيرتش ربوده شده يا سرشت و باطنش به تباهى گراييده بر همگان مُبرم و آشكار است . از اين روست كه آن‌حضرت را شكافنده و جامع علم و آشكار كننده و بالا برندهء دانش خوانده‌اند . « 3 »\r\nامام از طريق تربيت گروهى بزرگ از فقيهان و مفسران و حكيمان معارف الهى ، همچون جابر بن يزيد جعفى ، محمّد بن مسلم ، ابان بن\r\n\r\n\r\n","description":"","footnote":"\r\n( 1 ) - فى رحاب ائمّة اهل البيت ، ص 10 - 11 .\r\n( 2 ) - همان مأخذ ، ص 40 .\r\n( 3 ) - همان مأخذ ، ص 40 .\r\n","page_name":" 33 ","page_number":33},
  {"content":"\r\n\r\nتغلب ، محمّد بن اسماعيل بن بزيع ، ابو بصير اسدى ، فضيل بن يسار و گروهى ديگر مسلمانان را از فيض دانش خويش سرشار مىساخت .\r\nهمچنين وى از طريق گروهى از علماى عصر خويش كه از او روايت نقل مىكردند ، به نشر و گسترش علم مىپرداخت . كسانى همچون ابن مبارك ، زهرى ، اوزاعى ، ابو حنيفه ، مالك ، شافعى ، زياد بن منذر ، هندى ، بطرى ، بلاذرى ، سلامى ، خطيب و بسيارى ديگر كه در زمرهء شاگردان آن‌حضرت بوده‌اند . « 1 »\r\nحكام و سلاطين ، به رغم مبارزهء شديد و پيوستهء خود با اهل بيت عليهم السلام ، در هر حادثه و رويداد سختى به ايشان پناه مىبردند .\r\nائمه عليهم السلام نيز هيچ گاه از خدمت در راه اسلام و نجات امّت از اشتباهات دريغ نمىكردند .\r\nدر اين باره تاريخ از گرفتارى عبد الملك خليفه اموى نمونه‌اى براى ما ثبت كرده است . بنابر آنچه ابراهيم بن محمّد بيهقى در كتاب المحاسن و المساوى از كسائى نقل كرده آمده است :\r\nروزى بر رشيد وارد شدم . وى در ايوان مخصوص خود نشسته بود رو به رويش پول فراوانى قرار داشت كه از بسيارى آنها ، كيسه‌ها شكافته شده بودند . رشيد دستور داده بود كه اين پول را در ميان خدمتكاران مخصوصش تقسيم كنند و خود درهمى به دست گرفته بود كه نوشتهء آن آشكار بود . رشيد در اين نوشته تأمل مى كرد . او با من بسيار سخن\r\n\r\n\r\n","description":"","footnote":"\r\n( 1 ) - فى رحاب ائمّة اهل البيت ، ص 17 .\r\n","page_name":" 34 ","page_number":34},
  {"content":"\r\n\r\nمىگفت ، از من پرسيد : آيا مىدانى چه كسى نخستين بار اين نوشته را در طلا و نقره مرسوم كرد ؟ گفتم : سرورم ! آن شخص عبد الملك بن مروان بود ! رشيد گفت : علت آن چه بود ؟ گفتم : در اين باره چيزى نمىدانم جز آنكه وى نخستين شخصى بوده كه اين نوشته را مرسوم كرده است ! رشيد گفت : اينك تو را از اين بابت آگاه مىگردانم . كاغذ از آن روميان بود و بيشتر كسانى كه در مصر زندگى مىكردند نصرانى و بر آيين پادشاه روم بودند . حواشى اين كاغذها با نقوش رومى تزيين مىشد و نقش آنها پدر و پسر و روح القدس بود اين وضع همچنان ادامه داشت و در صدر اسلام نيز در آنها تغييرى روى داده نشد تا آنكه عبد الملك به حكومت رسيد .\r\nاو كه مردى هوشمند بود ، متوجّه اين امر شد .\r\nروزى به كاغذى برخورد ، به حاشيه آن نگريست و دستور داد آن را به عربى ترجمه كنند . چون اين نقوش ترجمه شد وى را خوش نيامد و گفت :\r\nچه دشوار است براى دين اسلام كه حاشيهء كاغذها و آنچه در گرداگر كاسه‌ها و جامه‌هاست و در مصر ساخته مىشوند و نقش و نگارهايى كه روى پرده‌ها و غير آنها در اين ديار كه اين همه وسعت و ثروت و جمعيّت دارد انجام مىشود اين گونه باشد ! اين كاغذها از مصر بيرون مىآيد و در آفاق و شهرهاى مختلف دست به دست مى گردد در حالى كه بر روى آنها عبارات شرك ، حك شده است ! سپس وى نامه‌اى به عبد العزيز بن مروان ، عامل مصر نوشت مبنى بر آنكه اين حاشيه‌ها را بر روى هر جامه و كاغذ و پرده و . . . ديد باطل كند و به جاى آن ، آنها را به سورهء توحيد\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nو ( شَهِدَ اللَّهُ أَنَّهُ لَاإِلهَ إِلَّا هُوَ . . . ) مزين سازد . حاشيه كاغذها تا آن وقت همين بود نه يك كلمه بيش و نه يك كلمه كم و بدون تفاوت . همچنين وى به ديگر كارگزاران خود دستور داد كه چنانچه در محلّ تحت فرمان خود كاغذهاى مزيّن به طراز رومى را ديدند از بين ببرند و اگر پس از دستور عدم استفاده از آنها ، از اين كاغذها نزد كسى يافتند او را به شدّت مجازات و به زندانهاى دراز مدّت محكوم كنند .\r\nچون كاغذهاى مزيّن به طراز جديد مزين به سوره توحيد در ميان مردم رواج يافت و برخى از آنها به ديار روم برده شد ، خبر اين اقدام عبدالملك در روم انتشار يافت و به گوش پادشاه آنان رسيد . وى دستور داد اين طراز را براى او ترجمه كنند و چون آن را خواند بسيار خشمگين شد و به عبد الملك نوشت : كار كاغذ سازى و آنچه در آنجا نقش و نگار مىيابد متعلق به روم است . اين روال از قبل نيز جريان داشته تا آنكه تو آن را ابطال كردى . پس اگر خلفاى پيش از تو درست رفته بودند تو خطا كرده‌اى و اگر تو درست رفته‌اى آنان خطا كار بوده‌اند حال هر يك از اين دو حالت را كه مىخواهى و دوست دارى برگزين . من براى تو هديه‌اى در خور و شايستهء مقامت نيز فرستاده‌ام و دوست دارم كه كار طراز را در تمام مواردى كه پيش از اين انجام مىشد ، به روال سابق باز گردانى . اين درخواست من است كه اگر آن را روا دارى از تو سپاسگزارم و نيز دستور بده كه اين هديه را - كه بسيار گرانبها بود بپذيرند .\r\nچون عبد الملك نامه پادشاه روم را خواند ، قاصد را باز گرداند و به\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nوى اطلاع داد كه پاسخى براى پادشاه روم ندارد و هديه را هم نمىپذيرد .\r\nقاصد به نزد پادشاه رفت . پادشاه ميزان هديه را دو برابر كرد و باز قاصد را روانه دربار عبد الملك ساخت و پيغام داد : به گمانم تو هديه را نا چيز شمردى و آن را نپذيرفتى و نامه‌ام را پاسخ ندادى از اين رو من مقدار هديه را دو برابر كردم . من به تو همان قدر علاقه دارم كه به بازگرداندن نقش و نگارها به همان صورت اوّليهء خودشان .\r\nعبد الملك اين نامه را خواند ، امّا پاسخى به آن نداد و هديه را هم باز پس فرستاد . ديگر بار ، پادشاه روم به عبد الملك نامه‌اى نگاشت و از او خواست كه پاسخ نامه‌هايش را بنويسد . وى در اين نامه نوشت :\r\nتو پاسخ به نامه‌هاى مرا نا چيز انگاشتى و هديه‌ام را ناديده گرفتى و به خواستهء من وقعى ننهادى . من گمان كردم كه تو هديهء مرا كم بها دانستى از اين رو آن را دو برابر گردانيدم ، امّا تو باز رويه‌ات را تغيير ندادى و من هديه را سه برابر كردم ، من تو را به مسيح سوگند مىدهم كه دستور دهى طراز كاغذها را به شكل نخستين خود بازگرداند من فرمان مىدهم كه درهم و دينارها را نقش زنند و تو خود نيك مىدانى كه سكه‌ها تنها در سرزمين من نقش زده مىشوند و هيچ سكه‌اى در بلاد اسلام نقش زده نمىشود . پس دستور مىدهم تا روى آنها بر پيامبرت ناسزا حك كنند كه چون بخوانى عرق بر پيشانىات نشيند بنابر اين دوست دارم كه هديه‌ام را بپذيرى و دستور دهى كه طرازها را به شكل سابق خود برگردانند و اين كار را به عنوان هديه‌اى براى نيكى به من تلقّى كنى و روابط ميان من و خود را\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nبه صورت گذشته باقى گذارى .\r\nچون عبد الملك اين نامه را خواند ، بسيار خشمگين شد و زمين بر او تنگ آمد و گفت : آيا مرا پست‌ترين كسى گمان برده كه در اسلام زاده شده است كه شتم و ناسزاى اين كافر را به رسول خدا صلى الله عليه و آله بپذيرم ، كارى كه تا ابد باقى خواهد ماند و نتوان ننگ آن را از تمام مملكت عرب پاك كرد ؟\r\nچون در اين صورت مردم با درهمها و دينارهاى روميان معاملات خود را انجام مىدهند . آنگاه عبد الملك مسلمانان را گرد آورد و با آنان در اين باره مشورت نمود ، امّا هيچ كسى پيشنهادى عملى از خود ارايه نداد . در اين حال روح بن زنباع به او گفت : تو خود حلّال اين مشكلات را به خوبى مىشناسى ، امّا عمداً نمىخواهى به او وقعى نهى ! عبد الملك گفت : واى بر تو ! او كيست ! روح پاسخ داده « باقر » كه از خاندان پيامبر صلى الله عليه و آله است .\r\nعبد الملك گفت : راست گفتى ، امّا من در نظر خواهى از او ترديد داشتم .\r\nسپس وى به عامل خود در مدينه نوشت كه محمّد بن على بن الحسين را با كمال احترام به سوى او روانه كند و به وى دويست هزار درهم براى آماده كردن وسايل سفر و سيصد هزار براى خرجش بدهد و همچنين مخارج لازم براى هر يك از همراهان آن‌حضرت را به وى بپردازد . وى فرستادهء پادشاه روم را نيز نگه داشت تا امام باقر عليه السلام از راه برسد و در اين باره با وى مشورت كند و پاسخ او را بگويد .\r\nچون امام رسيدند ، عبدالملك ماجرا را به آن‌حضرت باز گفت . امام باقر به او فرمود :\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nاين امر بر تو بزرگ نيايد ، اين مسأله از دو جهت نا چيز است ، نخست آنكه خداوند عز و جل نمىگذارد تا پادشاه روم تهديد خود را در مورد رسول خدا صلى الله عليه و آله عملى كند و دوّم آنكه اين كار چاره دارد .\r\nعبد الملك پرسيد : چارهء آن چيست ؟ فرمود : همين حالا صنعتگران را بخوان تا پيش رويت سكه‌هاى درهم و دينار ضرب كنند و تو بفرما كه در يك روى اين سكه‌ها ، سوره توحيد و در روى ديگر نام رسول خدا صلى الله عليه و آله را نقش زنند و در گراگرد سكه‌ها نام شهر و نيز سالى را كه اين سكه‌ها در آن ضرب شده ، بنگار و اوزان سى درهم را بدين ترتيب سه قسمت كن كه ده تا از آنها ده مثقال و ده تاى ديگر شش مثقال و ده تاى آخر پنج مثقال و در كل وزن تمام آنها بيست و يك مثقال باشد و آنها را از سى جدا كن بدين ترتيب وزن همه هفت مثقال مىشود .\r\nسنگ ترازوها را شيشه‌اى قرار ده كه در آنها زياده و نقصان راه نداشته باشد . وزن درهمها و ده دينارها را هفت مثقال تعيين كن . درهمها در آن موقع كسرويه بودند كه امروز به آنها بغليه مىگويند ، زيرا رأس البغل آنها را براى عمر بن خطاب در مقابل سكه كسرويه ضرب كرده بود و بر روى آنها تصوير پادشاه نقش بسته و در زير تخت وى به فارسى نوشته شده بود ( نوش خور ) يعنى گوارا بخور وزن درهم اين سكه‌ها پيش از اسلام يك مثقال بود و درهمهايى كه وزن ده تا از آنها شش مثقال و ده تاى ديگر آنها پنج مثقال بود همان درهمهاى سميرى سبك و سنگين بودند و نقش آنها نقش اسب سوار بود .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nعبد الملك چنين كرد . محمّد بن على بن الحسين به او دستور داد كه سكه‌ها را در تمام شهرهاى اسلامى براى معاملات در اختيار مردم قرار دهد و تهديد كند كه هر كس كه در معاملات از غير اين سكه‌ها استفاده كند ، كشته خواهد شد و معامله‌اش باطل و موقوف است مگر آنكه از سكه‌هاى اسلامى استفاده كند . عبد الملك فرمان امام را به كار بست و فرستادهء پادشاه روم را به كشورش فرستاد و به او گفت : خداوند عزّ و جلّ تو را از اقدامى كه در سر دارى مانع شود و من به كار گزارانم در تمام كشور چنين و چنان گفتم سكه‌ها و طراز رومى را از اعتبار ساقط كردم . به پادشاه روم گفته شد : به تهديدهاى خود در مورد پادشاه عرب جامهء عمل بپوشان ! پادشاه گفت : من با نامه‌هايى كه براى او فرستادم مىخواستم خشمگينش كنم چون من بر او قدرت داشتم و سكه‌هاى رومى در كشور او رايج بود ، اينك بر او قدرت ندارم چون مسلمانان با سكه‌هاى رومى خريد و فروش نمىكنند و عملى كردن آن تهديدها از كسى كه آنها را بر زبان راند ، امكان پذير نيست . بدين گونه پيشنهاد محمّد بن على بن الحسين تا امروز بر جاى ماند . آنگاه رشيد آن درهمى را كه در دست گرفته بود به طرف يكى از خدمتگزارانش افكند . « 1 »\r\nدر واقع علم الهى كه پروردگار به سبب اخلاص امام باقر عليه السلام و تلاش فراوان وى در دعا و عمل به دو بخشيده بود ، در وراى راهنمايى و ارشاد آن‌حضرت راهى برتر براى رويارويى با تهديد پادشاه روم بود و همين\r\n\r\n\r\n","description":"","footnote":"\r\n( 1 ) - فى رحاب ائمّة اهل البيت ، ص 13 - 61 .\r\n","page_name":" 40 ","page_number":40},
  {"content":"\r\n\r\nعلم ، امام حق را از مدعيانى كه به ناحق اين مقام را به خود اختصاص مىدادند ، چه حكام ستمگر و چه علويانى كه بر سر حق ائمه با آنان به نزاع بر مىخاستند ، متمايز مىساخت .\r\nاز همين روست كه در تاريخ اهل بيت عليهم السلام مى بينيم كه آنان چگونه شيعيان خود را به اذن خداوند به نور او و به تأييد ملائكه اللَّه از علم دين و نيز به علم حقايق خفيه مستفيض مىكردند .\r\nآنچه در زير نقل مىشود ، برخى احاديث است كه شناخت ما را به مقام‌امامت بالاعم ، و به درجات والاى امام‌باقر بالاخص ، افزايش مىدهد .\r\nحلبى از امام صادق عليه السلام روايت كرده است كه فرمود : عدّه‌اى بر پدرم وارد شدند و از او پرسيدند : شاخصهء امام چيست ؟ آن‌حضرت فرمود : حدّ و شاخصه امام بس بزرگ است . چون بر او داخل شويد حرمتش را پاس داريد و در بزرگداشتش بكوشيد و بدانچه مىآورد ايمان آريد ، بر اوست كه شما را هدايت كند و در او خصلتى است كه چون بر او وارد شويد هيچ كسى نمىتواند به خاطر بزرگى و ابهّت وى خيره به دو بنگرد ، زيرا رسول خدا صلى الله عليه و آله چنين بود و امام نيز چنين است . پرسيدند : آيا شيعيانش را مىشناسد ؟ فرمود : آرى همان ساعت كه آنها را ببيند مىشناسد پرسيدند :\r\nپس آيا ما از شيعيان توييم ؟ فرمود : آرى ، همه شما . پرسيدند : ما را از نشانه‌هاى آن آگاه ساز . فرمود : شما را از نامهايتان و نامهاى پدران و قبيله‌هايتان آگاه كنم ؟ گفتند : آگاه فرما . پس پدرم آنان را از نامهايشان و نامهاى پدرانشان و قبايلشان آگاه فرمود . گفتند : درست گفتى ، پدرم\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nفرمود : آيا آگاه كنم شما را از آنچه در سر داريد ؟ مىخواهيد در بارهء اين سخن خداوند تعالى كه فرمود : ( كَشَجَرَةٍ طَيِّبَةٍ أَصْلُهَا ثَابِتٌ وَفَرْعُهَا فِي السَّماءِ ) . بپرسيد ما علم خود را به هر يك از شيعيانمان كه بخواهيم اعطا مىكنيم . آنگاه پرسيد : اينها شما را قانع مىكند ؟ گفتند : ما به كمتر از اين هم قانع مىشويم . « 1 »\r\nعبداللَّه بن معاويه جعفرى ماجراى خود را با والى مدينه كه وى را با نامه‌اى تهديد آميز به سوى امام باقر روانه كرده بود ، نقل مىكند . وى مىگويد : آن‌حضرت اصلًا از نامهء والى مدينه بيمناك نشد چون خداوند وى را آگاه ساخته بود كه آن والى به زودى از كار بر كنار مىشود . عبداللَّه بن معاويه در تفصيل اين ماجرا مىگويد : اكنون آنچه را كه با گوشهاى خود شنيده و با ديدگانم از ابو جعفر عليه السلام ديده‌ام ، برايتان نقل مىكنم . بر مدينه يكى از مردان آل مروان فرمانروايى داشت . او روزى در پى من فرستاد چون به نزدش آمدم هيچ كس پيش او نبود . پس به من گفت : اى پسر معاويه من تو را خواندم چون به تو اعتماد دارم و نيز مى دانم كه كسى جز تو پيغام مرا نمىرساند . من مايلم كه تو عموهايت ، محمّد بن على و زيد بن حسين ، را ديدار كنى و بديشان بگويى كه يا از كارهايى كه از شما خبرش به من رسيده دست برداريد و يا انكار كنيد .\r\nمن به قصد ديدار ابو جعفر روانه شدم . او را ديدم كه به طرف مسجد مىرود همين كه به او نزديك شدم لبخندى زد و گفت : اين ستمگر در پى\r\n\r\n\r\n","description":"","footnote":"\r\n( 1 ) - بحارالانوار ، ج 46 ، ص 244 .\r\n","page_name":" 42 ","page_number":42},
  {"content":"\r\n\r\nتو فرستاد و به تو گفت : كه به عموهايت چنين و چنان بگو ؟ !\r\nعبداللَّه گويد : ابو جعفر تمام سخنان والى مدينه را برايم نقل كرد چنان كه گويى خود در آنجا حضور داشته است . سپس به من فرمود : اى پسر عمو ، پس فردا از عهدهء كار او بر مىآييم . او از كار بر كنار و به مصر تبعيد مىشود ، به‌خدا من‌نه جادوگرم و نه پيشگو ، امّا اين‌خبر به من رسيده‌است .\r\nعبداللَّه بن معاويه گويد : به خدا سوگند دو روز از اين ماجرا سپرى نشده بود كه حكم عزل والى مدينه و تبعيد او به مصر به دستش رسيد و كس ديگرى به جاى او منصوب شد . « 1 »\r\nابو بصير يكى از ياران خاصّ امام باقر عليه السلام نيز داستان خود را با آن‌حضرت نقل كرده كه چگونه مراقب كار وى بوده و او را تأديب كرده است وى مىگويد :\r\nدر كوفه به زنى قرآن مىآموختم در اين اثنا اندكى به او خيره شدم ، پس چون بر ابو جعفر وارد گشتم زبان به نكوهش من گشود و فرمود : هر كه در خلوت مرتكب گناه شود خداوند به او بى اعتنا خواهد شد . به آن زن چه گفتى ؟ من از شرم صورتم را پوشاندم و توبه كردم و ابو جعفر فرمود : ديگر چنين نكن . « 2 »\r\nهمچنين ابو بصير روايت مىكند كه چگونه امام باقر چندين سال پيش از روى كار آمدن بنى عبّاس ، خبر چيرگى و سلطنت آنها را داده است .\r\n\r\n\r\n","description":"","footnote":"\r\n( 1 ) - بحارالانوار ، ج 46 ، ص 346 .\r\n( 2 ) - همان مأخذ ، ص 247 .\r\n","page_name":" 43 ","page_number":43},
  {"content":"\r\n\r\nوى مىگويد : با امام باقر در مسجد رسول خدا صلى الله عليه و آله نشسته بوديم . تازه امام سجّاد به شهادت رسيده بود . در اين هنگام دوانيقى و داوود بن سليمان به مسجد داخل شدند . اين واقعه قبل از زمانى بود كه حكومت به دست فرزندان عبّاس افتد تنها داوود به نزد امام باقر آمده و آن‌حضرت از او پرسيد : چه چيز دوانيقى را از آمدن باز داشت ؟ داوود پاسخ داد : او جفا مىكند . امام فرمود : روزها سپرى شود تا آنگاه كه وى بر مردم ولايت كند ، وبرگرده حرام سوار شود و خاور و باختر اين ديار را با طول عمر خود مالك مىشود و چنان گنجينه‌ها از اموال انباشته مىكند كه كسى پيش از او اينقدر گرد نياورده است . پس داوود برخاست و اين خبر را به دوانيقى رساند . دوانيقى به نزد امام آمد و عرض كرد : جز جلال و ابهّت تو هيچ چيزى مانع من از نشستن در كنار شما نبود . اين چه خبرى است كه داوود به من داد ؟\r\nآن‌حضرت فرمود : آنچه گفتم روى مىدهد . دوانيقى پرسيد : آيا حكومت ما پيش از حكومت شماست ؟ امام باقر فرمود : آرى . دوانيقى پرسيد : آيا پس از من يكى ديگر از فرزندانم حكومت مىكند ؟ امام پاسخ داد : آرى . دوانيقى پرسيد : آيا مدّت حكومت بنى اميّه بيشتر است يا مدّت حكومت ما ؟\r\nآن‌حضرت فرمود : مدّت حكومت شما ، و بچّه‌هاى شما اين حكومت را به دست مىگيرند و چنان با آن بازى مىكنند كه انگار با توپ بازى مىكنند اين خبرى است كه پدرم به من فرموده است .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nچون دوانيقى به حكومت رسيد از سخن امام باقر عليه السلام در شگفت شد . « 1 »\r\n\r\nخصلتهاى پسنديده\r\nخداوند هيچ بنده‌اى را براى عهده‌دار شدن مقام امامت بر نمىگزيند و او را حجّت آشكار خويش بر آفريدگانش قرار نمىدهد مگر آنكه خصلتهاى پسنديده در وجود او به كمال رسيده باشد و در خدا ترسى و اجلال او و نشان دادن اخلاص در بندگى كه در تمام گفتار و كردارش براى خدا الگو و نمونهء باشد . پس جز به صواب سخن نمىگويد و جز كار نيك انجام نمىدهد .\r\nاگر ما به نقل برخى از خصلتهاى پسنديدهء امام باقر يا خصال يكى از معصومين عليهم السلام مىپردازيم ، براى آن است كه شواهد روشنى بياوريم تا ما را به وجود اين صفات رهنمون شود ما بر سر آن نيستيم كه تمام زندگى امام را در اين صفات خلاصه كنيم و يا فضيلتها و ويژگيهاى پسنديده و والاى او را گرد آوريم . هرگز ، ما از پيش مىدانيم كه زندگى آنان تصويرى واقعى از قرآن كريم است و آنچه ما در بارهء آنان مىدانيم تمام ابعاد زندگى آنها را در بر نمىگيرد ، زيرا معمولًا گوشه‌اى از ويژگيها و فضايل آنان توجّه مورخان را به خود جلب كرده است و آنان را واداشته تا در بارهء اين بُعد بيش از ابعاد ديگر بنويسند و از پرداختن به ديگر ابعاد در مقايسه با آن بُعد ، دست نگه دارند . مثلًا آنان جنبهء عبادت را در\r\n\r\n\r\n","description":"","footnote":"\r\n( 1 ) - بحارالانوار ، ج 46 ، ص 249 .\r\n","page_name":" 45 ","page_number":45},
  {"content":"\r\n\r\nزندگى امام سجاد عليه السلام بسيار برجسته كرده از آن بسيار سخن گفته‌اند ، امّا بُعد علمى آن‌حضرت را فروگذارده‌اند و بر عكس در مورد امام باقر عليه السلام بيشتر به جنبهء علمى آن‌حضرت پرداخته‌اند تا به جوانب ديگر .\r\nبنابر اين ما به ذكر برخى از پرتوهايى كه از زندگى امام باقر بر ما تابيده است ، بسنده مىكنيم و خواننده را وامىگذاريم تا خود با قياس با آنچه ذكر مىشود به ديگر ابعاد نا گفته آن‌حضرت نيز پىبرد .\r\nابن شهرآشوب در كتاب مناقب در مورد امام باقر مىنويسد :\r\nاو راستگوترين و گشاده روترين و بخشنده‌ترين مردمان بود . در ميان اهل بيت كمترين ثروت و در عين حال بيشترين هزينه را داشت . هر جمعه يك دينار صدقه مىداد و مىفرمود : صدقه روز جمعه به خاطر فضيلت اين روز بر ديگر روزها ، دو چندان مىشود . چون پيشامدى غم انگيز به او روى مىنمود زنان و كودكان را جمع مىكرد و آنگاه خود دعا مىكرد و آنان آمين مىگفتند . بسيار ذكر خدا مىگفت . راه مىرفت در حالى كه ذكر خدا مىكرد . غذا مىخورد در حالى كه ذكر خدا مىكرد با مردم سخن مىگفت ، امّا اين امر او را از ذكر خدا باز نمىداشت .\r\nفرزندانش را جمع مىكرد و به آنان مىفرمود تا سر زدن آفتاب ذكر بگويند . هر كس از آنان را كه مىتوانست قرآن بخواند به تلاوت قرآن و هر كس را كه نمىتوانست به گفتن ذكر ، امر مىفرمود . شيخ مفيد نيز در بارهء آن‌حضرت مىگويد : مراتب بخشندگى او در خاص و عام آشكار و بزرگوارىاش در ميان مردم مشهور و با وجود كثرت عيال و متوسّط\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nبودن وضع زندگىاش به تفضيل و احسان شناخته شده بود .\r\nاز سليمان بن دمدم نقل شده است كه گفت : آن‌حضرت از پانصد درهم تا ششصد و تا هزار درهم جايزه مىداد و هيچ گاه از دادن صله به برادران و ديداركنندگان و اميدواران و آرزومندانش به ستوه نمىآمد . هر گاه مىخنديد ، مىفرمود : خداوندا بر من خشم مگير ! .\r\nأبى در كتاب نثر الدر مىنويسد : هر گاه فرد دردمند و گرفتارى را مىديد ، زير لب استعاذه مىگفت و هيچ گاه از اهل خانه‌اش شنيده نشد كه به فقير بگويد : اى فقير خدا به تو بركت دهد و يا اى فقير اين را بگير بلكه آن‌حضرت همواره مىفرمود كه فقيران را با بهترين نامهايشان صدا بزنند . « 1 »\r\nابو نعيم اصفهانى به هنگامى كه از امام باقر در كتاب خود ( حلية الاولياء ) نام مىبرد او را با اين صفات وصف مىكند : حاضر ، ذاكر ، خاشع ، صابر ابو جعفر محمّد بن على الباقر . « 2 »\r\nدر بارهء خشوع فراوان آن امام در برابر خداوند ، از افلح ، آزاد كردهء ابوجعفر بشنويم كه چه مىگويد : با محمّد بن على به قصد حج بيرون شدم . چون به مسجد در آمد به خانهء خدا نگريست با بانك بلند گريست . عرض كردم : پدر و مادر فدايت مردم به شما مىنگرند اى كاش اندكى صداى خود را پايين مىآورديد . امام به من پاسخ داد : واى بر تو اى افلح ! چرا نگريم ؟ ! شايد خداى تعالى در اثر اين گريه بر من به مهربانى\r\n\r\n\r\n","description":"","footnote":"\r\n( 1 ) - فى رحاب ائمّة أهل البيت - سيرة الباقر ، ص 6 .\r\n( 2 ) - حلية الاولياء ، ص 289 .\r\n","page_name":" 47 ","page_number":47},
  {"content":"\r\n\r\nبنگرد و فردا در پيشگاهش سر فراز و رستگار شوم . افلح گويد : آنگاه امام طواف كرد وسپس‌آمد تا نزد مقام‌نماز گزارد سپس سر از سجودش برداشت وديدم كه پيشانى آن حضرت از بسيارى اشك ، خيس و تر شده است .\r\nافلح مىافزايد : آن‌حضرت هر گاه مى خنديد ، مىفرمود : خداوندا بر من خشم مگير ! « 1 »\r\nفرزند بزرگوارش امام جعفر صادق عليه السلام در وصف اخلاص و عبادت پدرش چنين مىفرمايد :\r\nپدرم بسيار ذكر خدا مىگفت . من با او مىرفتم ، و او ذكر خدا مىگفت . با او غذا مىخوردم و او ذكر خدا مىگفت . با مردم سخن مىگفت ، امّا اين امر او را از ذكر خدا باز نمىداشت . زبانش را مىديدم كه به كامش مىچسبيد و با اين وصف پيوسته از گفتن ذكر لا إله الا اللَّه باز نمىايستاد . ما را جمع مىكرد و به ما مىفرمود كه تا سرزدن آفتاب ذكر خدا بگوييم و هر يك از ما را كه مىتوانست بخواند به تلاوت قرآن فرمان مىداد و هر كه نمى توانست ، مىفرمود ذكر بگويد . « 2 »\r\nامام صادق عليه السلام در همين باره باز مىفرمايد :\r\nمن بستر پدرم را مىگستردم و انتظار مىكشيدم تا بيايد . چون او به بسترش مىآمد و مىخوابيد من نيز به سوى بستر خود مىرفتم . شبى او دير كرد و من به جستجويش به مسجد رفتم . مردم همه در خواب بودند .\r\n\r\n\r\n","description":"","footnote":"\r\n( 1 ) - حلية الأولياء ، ص 290 .\r\n( 2 ) - همان مأخذ ، ص 298 .\r\n","page_name":" 48 ","page_number":48},
  {"content":"\r\n\r\nناگهان پدرم را ديدم كه در مسجد به حال سجده است . در مسجد جز او كس ديگر نبود . ناله‌اش را مىشنيدم كه مىگفت : پيراسته‌اى پروردگارا ! تو ، به حقيقت پروردگار منى . از روى تعبّد و بندگى تو را سجده مىكنم .\r\nمعبودا ! كردار من اندك است پس تو خود آن را برايم دو چندان كن . بار الها ! مرا از شكنجه‌ات در روزى كه بندگانت را بر مىانگيزى ، در امان نگاه دار و بر من نظر كن كه تو البته توبه پذير و مهربانى . « 1 »\r\nآن‌حضرت بسيار به قرآن عشق مىورزيد و بدان علاقه نشان مىداد و تحت تأثير آيات آن قرار مىگرفت . ابان بن ميمون قداح گويد : ابو جعفر عليه السلام به من فرمود : قرآن بخوان ؟ پرسيدم : از كدام سوره بخوانم ؟\r\nفرمود : از سوره نهم ( توبه ) . ابان گويد : آمدم كه حواس خود را بر آن سوره متمركز كنم آن‌حضرت فرمود : از سورهء يونس بخوان ابان گويد : اين آيه را خواندم :\r\n( لِلَّذِينَ أَحْسَنُوا الْحُسْنَى وَزِيَادَةٌ وَلَا يَرْهَقُ وُجُوهَهُمْ قَتَرٌ وَلَا ذِلَّةٌ ) . « 2 »\r\n« براى كسانى كه ايمان آوردند نيكوى و زيادت است و هرگز بر رخسارشان گرد خجالت و ذلّت ننشيند . »\r\nامام با شنيدن اين آيه فرمود : بس است . آنگاه گفت : رسول خدا صلى الله عليه و آله فرمود : در شگفتم كه چطور وقتى قرآن مىخوانم پير نمىشوم . « 3 »\r\n\r\n\r\n","description":"","footnote":"\r\n( 1 ) - حلية الأولياء ، ص 301 .\r\n( 2 ) - سورهء يونس ، آيهء 26 .\r\n( 3 ) - حلية الاولياء ، ص 303 .\r\n","page_name":" 49 ","page_number":49},
  {"content":"\r\n\r\nاو از كتاب پروردگارش ، معارف دينى را الهام مىگرفت تا آنجا كه راويان را وامىداشت تا از وى در بارهء منشأ قرآنى گفته‌هايش سؤال كنند .\r\nابو الجارود در اين باره ماجرايى نقل كرده است . وى مىگويد :\r\nابوجعفر عليه السلام فرمود : چون در بارهء چيزى با شما سخن گفتم مرا از سر چشمه قرآنى آن بپرسيد . سپس فرمود : خداوند از قيل و قال و تباه شدن مال و بسيار سؤال كردن نهى فرموده است . پرسيدند : اى فرزند رسول خدا اين مورد در كجاى قرآن آمده است ؟\r\nفرمود : خداوند عز و جل در كتابش مىفرمايد :\r\n( لَا خَيْرَ فِي كَثِيرٍ مِن نَجْوَاهُمْ . . . ) « 1 » .\r\n« هيچ خيرى در بسيارى از نجواهاى آنان نيست . »\r\nو مىفرمايد :\r\n( وَلَا تُؤْتُوا السُّفَهَاءَ أَمْوَالَكُمُ الَّتِي جَعَلَ اللَّهُ لَكُمْ قِيَاماً ) « 2 » .\r\n« و اموالى كه خداوند شما را به‌نگاهبانى آن گماشته به‌دست سفيهان مدهيد . »\r\nو نيز مىفرمايد :\r\n( لَاتَسْأَلُوا عَنْ أَشْيَاءَ إِن تُبْدَ لَكُمْ تَسُؤْكُمْ ) « 3 » .\r\n« از چيزهايى مپرسيد كه چون براى شما آشكار شود ، بدتان مىآيد و غمناك مىشويد . »\r\n\r\n\r\n","description":"","footnote":"\r\n( 1 ) - سورهء نساء ، آيهء 114 .\r\n( 2 ) - سورهء نساء ، آيهء 5 .\r\n( 3 ) - سورهء مائده ، آيهء 101 .\r\n","page_name":" 50 ","page_number":50},
  {"content":"\r\n\r\nچون از احوالش جويا مىشدند ، فرصت را غنيمت مىشمرد و پاسخى مىداد كه هم تذكرى بود براى خودش و هم پند و تذكرى براى پرسش كننده ، در اين باره روايت شده است كه به محمّد بن على عليه السلام عرض شد :\r\nچگونه صبح كردى ؟ فرمود :\r\nصبح كرديم در حالى كه در نعمت غوطه وريم و به گناهان گرفتار .\r\nخداوند با ارزانى داشتن نعمتها بر ما ، به ما دوستى مىورزد و ما با ارتكاب معاصى به او خشم مىگيريم در حالى كه ما به دو نيازمنديم و او از ما بى نياز است . « 1 »\r\nآن‌حضرت عليه السلام كاملًا به فرمان خداوند تسليم بود . يكى از اصحابش روايت مىكند كه عدّه‌اى نزد ابو جعفر آمدند و ديدند كه پسر آن‌حضرت بيمار و خود وى نيز ناراحت و اندوهگين است و آرام و قرار ندارد . ديدار كنندگان گفتند : به خدا قسم اگر به وى مصيبتى رسد ، مىترسيم از او چيزى ببنيم كه خوش نداريم . پس ديرى نپاييد كه صداى شيون و زارى بر آن پسر بلند شد . در اين لحظه امام باقر با رويى گشاده و حالتى متفاوت با آنچه پيش از اين داشت ، بر ديدار كنندگانش وارد شد .\r\nآنان عرض كردند : فدايت شويم ، ما از حالتى كه شما پيش از اين داشتيد ، مىترسيديم ( با مرگ اين كودك ) حادثه‌اى پيش آيد كه موجب اندوه و ناراحتّى ما شود ! حضرت به آنان پاسخ داد : ما مايليم كسانى كه به آنان علاقه داريم ، سالم بمانند و بهبود يابند . اما هنگامى كه فرمان خدا\r\n\r\n\r\n","description":"","footnote":"\r\n( 1 ) - حلية الاولياء ، ص 304 .\r\n","page_name":" 51 ","page_number":51},
  {"content":"\r\n\r\nجارى مىشود به آنچه كه او دوست مىدارد گردن مىنهيم . « 1 »\r\nآن‌حضرت از انجام هيچ كردار صالحى فرو گذار نمىكرد . در اين باره روايت جالبى از زبان يكى از اصحاب آن‌حضرت نقل شده است .\r\nراوى مىگويد : ابوجعفر عليه السلام در تشييع جنازهء يكى از مردان قريش حاضر شد . من نيز با آن‌حضرت بودم . مردى بنام عطاء در ميان تشييع كنندگان بود . ناگاه زنى فرياد سرداد . عطاء گفت : اى زن اگر ساكت نشوى ما باز مىگرديم ، امّا زن خاموش نشد و در نتيجه عطاء بازگشت . راوى مىگويد : به ابو جعفر گفتم : عطاء بازگشت امام پرسيد : چرا ؟ گفتم :\r\nاين زن فرياد سر داد و عطاء به او گفت : يا خاموش شو يا ما باز مىگرديم و چون اين زن دست از فرياد بر نداشت عطاء هم بازگشت .\r\nامام عليه السلام فرمود : به راه خود ادامه دهيم . اگر ما باطلى را با حق ببينيم و حق را به باطل واگذاريم حق مسلمان را ادا نكرده‌ايم . چون بر جنازه نماز گزارده شد ، صاحب عزا به ابوجعفر عرض كرد : باز گرد كه تو پاداش خود را گرفتى خداوند تو را بيامرزد . تو نمىتوانى راه به روى ، امّا آن‌حضرت از بازگشت امتناع ورزيد . به آن‌حضرت عرض كردم : صاحب عزا به تو اجازهء بازگشت داد و من حاجتى دارم كه مىخواهم آن را از شما در خواست كنم :\r\nآن‌حضرت پاسخ داد : من با جنازه مىروم . ما به اجازهء او نرفتيم و به اجازهء او هم باز نمىگرديم بلكه اين فضل و پاداشى است كه ما آن را طلب\r\n\r\n\r\n","description":"","footnote":"\r\n( 1 ) - حلية الاولياء ، ص 301 .\r\n","page_name":" 52 ","page_number":52},
  {"content":"\r\n\r\nكرده بوديم . انسان تا آن اندازه كه به دنبال جنازه مىرود ، پاداش آن را دريافت مىكند . « 1 »\r\nمعاشرت آن‌حضرت با ديگران در نهايت ادب و بزرگوارى بود . به عنوان مثال ابو عبيده از ادب امام باقر عليه السلام به هنگام سفر روايتى نقل كرده و گفته است : من رفيق راه ابو جعفر بودم . ابتدا من سوار مىشدم و سپس آن‌حضرت . پس چون هر دو بر پشت مَركب سوار مىشديم ، سلام مىكرد و احوال مىپرسيد مانند كسى كه انگار تا اين لحظه دوستش را نديده بود و با من مصافحه مىكرد و به هنگام پايين آمدن ، پيش از من فرود مىآمد و چون هر دو قرار مىيافتيم ، سلام مىداد و احوالپرسى مىكرد چنان كه گويى تازه دوستش را ديده است . پس به او عرض كردم : اى فرزند رسول خدا كارى مىكنى كه پيشينيان ما چنين نكرده‌اند و اگر حتّى يك بار هم اين كار را بكنند ، بسيار است .\r\nامام فرمود : « آيا نمىدانى در مصافحه چه چيزى ( نهفته ) است ؟ دو مؤمن كه با يكديگر برخورد مىكنند و يكى از آنها با ديگرى مصافحه مىكند گناهان آن دو فرو مىريزد چونان كه برگ از درخت مىريزد و خداوند تا زمانى كه آن دو از هم جدا شوند به آن دو مىنگرد . « 2 » »\r\nدر رفتار با مردم نكو كار و عفيف و پاكدامن بود . بدين سان از گناه ديگران تا آنجا كه مىتوانست چشم مىپوشيد و همين بهترين اثر را در دل\r\n\r\n\r\n","description":"","footnote":"\r\n( 1 ) - حلية الاولياء ، ص 301 .\r\n( 2 ) - همان مأخذ ، ص 289 .\r\n","page_name":" 53 ","page_number":53},
  {"content":"\r\n\r\nمردمان مىگذاشت .\r\nروزى مردى مسيحى ( از روى طعنه ) به آن‌حضرت گفت : تو بقرى ( گاوى ) ؟\r\nامام فرمود : نه من باقرم . باز مرد به قصد طعنه گفت : تو فرزند آشپزى ؟\r\nامام فرمود : آشپزى حرفهء مادرم بود . مرد باز گفت : تو پسر آن زن سياه چرده زنگى بد اخلاقى ؟\r\nحضرت پاسخ داد : اگر تو راست مىگويى خداوند او را بيامرزد و اگر تو دروغ مىگويى خداوند تو را بيامزرد !\r\nمرد نصرانى از اخلاق امام باقر مات و مبهوت ماند و همين امر او را واداشت تا به دست امام باقر به دين اسلام تشرّف يابد . « 1 »\r\nرفتار آن‌حضرت با مستضعفان با نرمى و مهربانى متمايز بود . فرزندش امام صادق مىفرمايد :\r\nهنگامى كه كارى را به غلامان خود مىسپاريد و بر آنان سنگين مىآمد ، با ايشان در انجام آن همكارى كنيد . همانطوريكه پدرم ، امام باقر عليه السلام ، وقتى به خدمتكاران خود دستورى مىداد ، پس مىنگريست اگر آن كار سنگين بود مىگفت بسم اللَّه و با آنان همكارى مىكرد و اگر سبك بود از آنان دور مىشد . « 2 »\r\nچه بسا كار كردن آن‌حضرت در مزرعه‌اش به همين خاطر بوده است ،\r\n\r\n\r\n","description":"","footnote":"\r\n( 1 ) - حلية الاولياء ، ص 289 .\r\n( 2 ) - همان مأخذ ، ص 303 .\r\n","page_name":" 54 ","page_number":54},
  {"content":"\r\n\r\nزيرا ائمه بر اين باور بوده‌اند كه كار و كوشش امرى محبوب در نزد خداست و آنها را به بارگاهش نزديكتر مىكند .\r\nدر اين باره امام صادق عليه السلام روايت مىكند كه محمّد بن مكدر مىفرمود : من گمان نمىكردم كسى همانند على بن الحسين جانشين شايسته‌اى از خود به يادگار گذارد تا آنكه فرزندش محمّد بن على را ديدم .\r\nخواستم او را پندى داده باشم ، امّا او مرا اندرز گفت . يارانش به وى گفتند : او تو را چه پندى فرمود ؟ گفت : در يكى از ساعتهاى بسيار گرم روز به يكى از نواحى مدينه رفته بودم . در آنجا محمّد بن على را كه مردى تنومند بود ، ديدم . او به دو غلام سياه يا دو نفر از دوستانش تكيّه داده بود . به خودم گفتم : بزرگى از بزرگان قريش در اين ساعت و با اين حالت در طلب دنيا مىكوشد ؟ !\r\nخدا را شاهد گرفتم كه به او اندرز دهم . پس نزديك او شدم و بر وى سلام كردم . او كه بسيار عرق كرده بود ، باگشاده رويى سلام مرا پاسخ داد .\r\nبه او گفتم : خداوند اصلاحت كند ! بزرگى از بزرگان قريش در اين ساعت و با اين حالت در طلب دنيا مىكوشد شايد در اين حالت مرگت فرارسد ؟ ! امام خود را از دست غلامانش رها كرد و سپس بر پاى خويش ايستاد و فرمود : به خدا قسم اگر مرگ در اين حالت مرا دريابد ، در حالى نزد من آمده است كه به طاعت خداوند مشغولم و بدين وسيله خود را از تو و ديگران بى نياز سازم ، امّا من از اين مىترسم كه مرگم زمانى فرا رسد كه به نا فرمانى خداوند مشغول باشم . من با شنيدن اين سخن عرض كردم :\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nخدايت رحمت كند ! من مىخواستم شما را نصيحت گويم ، امّا شما مرا اندرز داديد . « 1 »\r\nامام مىتوانست از خدمتگزارانش در كار سر و سامان دادن به كشتزارش استفاده كند ، امّا او دوست مىداشت براى تحصيل معاش خانواده‌اش كوشش كند و خود را به رنج اندازد .\r\nبه عنوان خاتمهء سخن ، به نقل حديثى از امام صادق عليه السلام در بارهء نحوه برخورد پدرش مىپردازيم : ابو جعفر عليه السلام به هنگام شهادت ، غلامان بد خويش را آزاد كرد و خوبان آنها را نگاه داشت . من گفتم : اى پدر اينها ( بدان ) را آزاد مىكنى و آنها ( خوبان ) را نگاه مىدارى ؟ فرمود : اينان از من اندوهناك شده اند پس اين در برابر آن . « 2 »\r\nبدين سان امام باقر به عنوان والاترين و جاودانه ترين نمونهء خصال و اخلاق پسنديده در آمد . اين در حالى است كه مىتوان يقين داشت كه راويان ، بى ترديد جز موارد اندكى از ابعاد زندگى نورانى و آكنده از حكمت و هدايت حضرتش را براى ما نقل نكرده‌اند .\r\nسلام و درود جاويد الهى همواره بر او باد !\r\n\r\n\r\n","description":"","footnote":"\r\n( 1 ) - حلية الاولياء ، ص 287 .\r\n( 2 ) - همان مأخذ ، ص 300 .\r\n","page_name":" 56 ","page_number":56},
  {"content":"\r\n\r\n\r\nدوران زندگى امام باقر عليه السلام\r\nبا نگاهى گذرا به دوران زندگى امام محمّد باقر در مىيابيم كه پيش از وزش طوفان انقلاب كه به كار حكومت اموى پس از وفات امام باقر پايان داد و منجر به روى كار آمدن عبّاسيان در روزگار امام صادق شد ، سكوت و آرامشى آكنده از خشم بر جامعه حكمفرما بوده است .\r\nاز طريق شواهدى كه از رويدادهاى زندگى آن‌حضرت در دست داريم ، مىتوان سيماى آن روزگار را به خوبى لمس كرد و نيز از وجود طوفانهاى سهمگين انقلاب در اينجا و آنجا آگاهى يافت .\r\nاوّلًا : وجود پديده‌اى به نام عمر بن عبد العزيز ، خليفه اموى كه اصلاحاتى در رأس هرم قدرت انجام داد و تا اندازه‌اى نيز به توفيقهاى جزئى در اين راه نائل شد . با اين همه وى ، به دلايلى نتوانست كاملًا به موفقيّت برسد .\r\nاو بسيار دير به روى كار آمد . چون گروههاى اسلامى كه با حكومت اموى سر ستيز داشتند ، تا عمق امّت اسلامى ريشه دوانيده بودند و فريب اين بازى سياسى را نمىخوردند . در رأس اين گروهها بايد از شيعيان اهل بيت عليهم السلام نام برد . آنان تا آنجا از بينش سياسى بر خوردار بودند كه\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nعمر بن عبد العزيز يا عبداللَّه مأمون نمىتوانستند ، در آنها تأثير بگذارند .\r\nاين آگاهى سياسى شيعيان را بايد مرهون فرهنگ قرآن و معرفى حقايق اسلام از سوى ائمه عليهم السلام دانست . يكى از بارزترين اين حقايق آن بود كه حكومت نه ارثى است ، نه مىتوان از راه زور بدان دست يافت بلكه بايد به امر و فرمان دين باشد . اين امام باقر است كه به يارانش مىفرمايد :\r\nساكنان آسمان ، عمر بن عبد العزيز را لعنت مىكنند . امام اين عبارت را پيش از رسيدن وى به قدرت بيان كرده بود .\r\nبه حديث زير توجّه فرماييد :\r\nابو بصير روايت كرده است كه با امام باقر در مسجد بودم كه عمر بن عبد العزيز وارد شد . او دو جامهء رنگين در بر كرده و به غلامش تكيّه داده بود . امام عليه السلام فرمود :\r\n« اين جوان نرمى پيشه مىكند و عدالت را آشكار مىسازد و چهار سال زندگى سپس مىميرد و زمينيان بر او مىگريند و كروبيّان نفرينش مىكنند و نيز فرمود : در جايگاهى مىنشيند كه حق او نيست . سپس عبد الملك به خلافت رسيد و تمام كوشش خود را در آشكار ساختن عدالت به كار گرفت » . « 1 »\r\nامام باقر عليه السلام عمر بن عبد العزيز را مستحق نفرين مىدانست چون مقام خلافت را كه هيچ گاه حق او نبود ، اشغال كرده بود .\r\nصحيح است كه عمر بن عبد العزيز ، فدك را كه رمز مظلوميّت\r\n\r\n\r\n","description":"","footnote":"\r\n( 1 ) - حلية الاولياء ، ص 251 .\r\n","page_name":" 58 ","page_number":58},
  {"content":"\r\n\r\nاهل‌بيت و باز گرداندن آن دليل صدق مذهب آنان در نظر مردم بود ، به ايشان باز پس داد ، امّا ائمه به اين امر توجّه نداشتند و آن را براى حسن سلوك نظام كافى نمىدانستند ، چرا كه بنياد نظام از اساس بر باطل قرار داشت و ائمه همچون انبيا مىخواستند جامعه را از ريشه و بنياد اصلاح كنند .\r\nحديث زير از شيوهء نگرش پيشتازان امّت بدانچه به خلافت عمر بن عبد العزيز مربوط مىشود ، پرده بر مىدارد .\r\nروزى عمر بن عبد العزيز به عامل خود در خراسان نوشت كه صد نفر از دانشمندان آن ديار را به سوى من روانه كن تا از آنان در بارهء روش تو پرس و جو كنم . عامل وى دانشمندان را جمع كرد و اين امر را به اطلاع آنان رساند . دانشمندان از اجابت در خواست خليفه عذر خواستند و گفتند : ما كار و خانواده داريم و نمىتوانيم آنها را رها كنيم عدالت خليفه هم اقتضا نمىكند كه ما را به اجبار به اين كار وادارد ، ولى ما يك تن را به نمايندگى از ميان خود ، انتخاب كرده به سوى او گسيل مىداريم و عقيدهء خود را به او مىگوييم تا به آگاهى خليفه رساند . سخن او همان سخن ما و نظر او همان نظر ماست . عامل خليفه موافقت كرد و آن مرد را به نزد عمر فرستاد . چون مرد بر خليفه وارد شد ، به وى سلام گفت و نشست . مرد به خليفه گفت : مجلس را برايم خلوت كن . خليفه گفت :\r\nچرا ؟ تو يا سخن حقى مىگويى كه اينان تصديقت مىكنند و يا باطلى مىگويى كه اينان تكذيب مىكنند . مرد گفت : من به خاطر خودم اين پيشنهاد را نمىدهم بلكه به خاطر خود توست ، زيرا من بيم دارم سخنى\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nميان ما گفته شود كه شنيدن آن تو را خوش نيايد .\r\nخليفه به حاضران دستور داد كه مجلس را ترك گويند سپس به او گفت : حرف بزن ! مرد گفت : به من بگو اين خلافت از كجا به تو رسيده است ؟ خليفه دير زمانى خاموش ماند . مرد گفت : آيا پاسخى ندارى ؟\r\nخليفه گفت : نه . مرد پرسيد : چرا ؟ خليفه جواب داد : اگر بگويم به نص خدا و رسولش ، دروغ گفته‌ام و اگر بگويم به اجماع مسلمانان ، خواهى گفت ما اهل مشرق از اين امر بىاطلاع بوده و بر آن اجماع نكرده‌ايم و اگر بگويم آن را از پدرانم به ارث برده‌ام خواهى گفت كه پدرت فرزندان بسيارى داشته است . پس چرا از ميان آنان تو از اين ميراث بر خوردار شده‌اى ؟ مرد گفت : خدا را سپاس كه تو خود اعتراف كردى كه اين حق از آن كس ديگرى جز توست . اكنون اجازه مىدهى كه به ديار خودم باز گردم ؟ خليفه گفت : نه به خدا سوگند كه تو هشدار دهنده بودى . بگو تا ببينم از اين پس چه مىگويى ؟ سپس عمر گفت : من چنين ديدم كه خلفاى پيشين به ستم و ناروا دست مىآلودند ، زور مىگفتند و غنيمتهاى مسلمانان را به خود اختصاص مىدادند حال آنكه من پيش خود پى بردم كه اين اعمال هيچ روا نيست . هيچ چيز و هيچ كسى در نزد خلفاى پيشين بدتر از مؤمنان نبود . از اين رو بود كه من پذيراى منصب خلافت شدم .\r\nمرد پرسيد : اگر تو عهده دار اين منصب نمىشدى و كس ديگرى به خلافت مىنشست و همان كردار خلفاى پيشين را در پيش مىگرفت آيا چيزى از گناهان او بر تو نوشته مىشد ؟ عمر گفت : هرگز .\r\nمرد گفت : پس مىبينم كه تو با به رنج افكندن خويش راحتى ديگرى\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nرا فراهم ساختى و با به خطر انداختن خويش اسباب سلامتى ديگرى را مهيّا كردى !\r\nعمر بن عبد العزيز گفت : راستى تو عبرت دهنده بودى . مرد برخاست تا برود و به عمر گفت : به خدا سوگند كه اوّلين ما به دست اوّلين شما و اوسط ما به دست اوسط شما كشته شد و سر انجام هم آخرين ما به دست آخرين شما كشته خواهد شد و خدا ياور ماست بر شما كه او خود ما را بس است و خوب تكيه گاهى است .\r\nموضع امام باقر عليه السلام در برابر عمر بن عبد العزيز اين گونه بود كه از فرصت به دست آمده در آن دوران براى تبليغ مكتب و نصيحت كار گزاران به خوبى بهره بردارى مىكرد . آن‌حضرت مىكوشيد تا بدون آنكه كليد نظام اموى را به رسميّت شناسد ، اوضاع امّت را تا آنجا كه ممكن است اصلاح كند . حديث زير يكى از اين فرصتهاى به دست آمده را در برابر ديدگان ما به نمايش مىگذارد :\r\nهشام بن معاذ مىگويد : عمر بن عبد العزيز به مدينه آمده بود و ما نزد او نشسته بوديم . مُنادى خليفه جار زده بود كه هر كس شكايت يا تظلّمى دارد به درگاه آيد . پس محمّد بن على يعنى باقر عليه السلام به درگاه آمد .\r\nمزاحم ، پيشكار عمر ، نزد وى آمد و گفت : محمّد بن على بر در است .\r\nعمر گفت : او را داخل كن . در حالى كه عمر داشت اشك چشمش را با دست پاك مىكرد ، امام محمّد باقر داخل شد و از وى پرسيد :\r\n« چرا مىگريى ؟ عمر پاسخ داد : اى فرزند رسول خدا مسائلى چند مرا به گريه واداشت . پس محمّد بن على الباقر فرمود : اى عمر ! دنيا يكى از\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nبازارهاست برخى از اين بازار چيزى را كه بديشان سود مىرساند بر مىگيرند و بيرون مىروند و بعضى با چيزى كه زيانشان مىرساند ، از آن خارج مىشوند و چه بسيار مردمانى كه دنيا آنان را بمانند چيزى كه ما در آنيم ، فريفت تا آنجا كه چون مرگشان فرا رسد آن را پذيرا گردند و با بارى از ملامت و سرزنش از اين دنيا بيرون شوند كه چرا براى رسيدن به آنچه كه در آخرت دوست مىداشتند ، توشه‌اى بر نگرفتند و از آنچه كه نا خوش مىداشتند ، دورى نگزيدند . گروهى ، آنچه جمع كرده بودند به كسانى قسمت شد كه آنها را ستايش نمىكنند . و به سوى كسى روانه شدند كه معذورشان نخواهد كرد . پس ما به خدا شايسته‌ايم اگر به اين اعمالى كه به آنها غبطه مىخوريم بنگريم و با آنها موافقت كنيم و اگر به اين اعمالى كه از ارتكاب آنها مىترسيم بنگريم و از آنها دست باز داريم .\r\nاز خدا بترس و در قلب خود دو چيز را قرار ده . بدانچه دوست دارى هنگام حضور در پيشگاه پروردگارت با تو باشد ، بنگر و آن را فراروى خويش بگذار و به آنچه دوست ندارى هنگام حضور در پيشگاه پروردگارت با تو باشد بنگر و در جستجوى تعويض از آنها باش . به سوى كالايى مرو كه بر پيشينيان سودى نداشته و تو اميد دارى كه براى تو سود كند . از خدا بترس اى عمر ! درها را بگشاى و در بانها را بردار و ستمديده را يارى كن و حقوق تباه شدهء مردم را به ايشان باز گردان . سپس فرمود :\r\nسه چيز است كه در شخصى باشد ، ايمانش به خداوند كامل شده است . . .\r\nدر اين هنگام عمر بر روى زانوانش افتاد و گفت : بگو اى برخاسته از خاندان نبوّت . امام باقر عليه السلام فرمود : آرى ، اى عمر كسى كه چون خشنود\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nشد خشنودىاش او را در باطل داخل نگرداند و چون خشمگين شد خشمش او را از جادهء حق برون نبرد و چون قدرت يافت ، به چيزى كه از آن او نيست ، دست دراز نكند .\r\nپس عمر ، دوات و كاغذ خواست و نوشت : بسم اللَّه الرحمن الرحيم اين نامه‌اى است مبنى بر آنكه عمر بن عبد العزيز به تظلّم محمّد بن على رسيدگى كرد و فدك را به او باز پس داد .\r\nثانياً - چنين به نظر مىرسد كه بنى اميّه به خاطر باز تابهاى منفى جريان كربلا ، از كشتن خاندان على عليه السلام به صورت آشكار امتناع مىورزيدند . از طرفى ائمه عليهم السلام نيز به نوبهء خود شرايط را براى ايجاد يك نهضت خونين مناسب نمىديدند . داستان زير كه از زبان يكى از راويان نقل شده ، گواه درستى اين ادعاست .\r\nپس از آنكه زيد بن حسن بر سر ميراث رسول خدا صلى الله عليه و آله با امام باقر به منازعه بر خاست به قصد چاره جويى به سوى خليفهء اموى ( عبد الملك بن مروان ) رفت و به وى گفت : از نزد جادوگرى دروغگو كه وانهادنش به صلاح تو نيست ، به نزدت آمده‌ام .\r\nعبد الملك نيز نامه‌اى به والى مدينه نوشت و به او دستور داد كه محمّد بن على را دست و پا بسته به درگاه او بفرستد و به زيد گفت : به نظرم اگر تو را مسئول كشتن او كنم ، هر آينه وى را خواهى كشت ؟ زيد پاسخ داد : بلى همين طور است .\r\nامّا والى مدينه متوجّهء مطلب شد و به خليفه نوشت مردى را كه تو مىخواهى ، امروز در روى زمين پارساتر و زاهدتر و پرهيزكارتر از وى\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nيافت نشود . او در محراب نمازش قرآن مىخواند و پرندگان و وحوش در اثر شيفتگى به صدايش به گرد محراب او جمع مىآيند . قرائت و كتابهاى او همچون سرودهاى داوودى است . او از داناترين و خوش قلب‌ترين و كوشاترين مردم در كار و عبادت است . اين والى همچنين افزود :\r\nمن دوست ندارم كه امير المؤمنين بيهوده گرفتار شود كه خداوند سر نوشت هيچ قومى را دگرگون نسازد مگر آنكه آن قوم سر نوشت خود را دگرگون سازند . . .\r\nبدين ترتيب عبد الملك از دستور عجولانه خود انصراف حاصل كرد و پس از آنكه دروغ زيد بن حسن بر او آشكار شد وى را دستگير و زنجير كرد و به دو گفت : از آنجا كه من نمىخواهم دست خود را به خون يكى از شما آلوده كنم ، هر آينه تو را مىكشتم . آنگاه نامه‌اى به امام باقر نوشت و در آن گفت پسر عمويت را به نزدت مىفرستم ، در تربيتش بكوش . « 1 »\r\nاز اين قصه مىتوان پى برد كه حكام بنى اميّه تا آنجا كه ممكن بود ، از كشتن فرزندان حضرت على ، به صورت آشكار ، خوددارى مىورزيدند .\r\nمخالفت علنى با حكومت بنى اميّه ، مسأله‌اى معروف و آشكار بود .\r\nتاريخ برخى از اين نمونه‌ها را ضبط كرده است و ما در اينجا تنها به دو مورد اشاره مىكنيم :\r\n1 - ديلمى در كتاب اعلام الدين ، داستان جالبى نقل‌كرده است . وى مىنويسد : مردى به عبد الملك بن مروان گفت : آيا به من امان مىدهى ؟\r\n\r\n\r\n","description":"","footnote":"\r\n( 1 ) - حلية الاولياء ، ( با اختصار ) ، ص 329 - 331 .\r\n","page_name":" 64 ","page_number":64},
  {"content":"\r\n\r\nعبد الملك گفت : آرى . مرد پرسيد : بگو ببنيم آيا اين خلافت كه به تو رسيده به نص خدا و رسولش بوده است ؟ عبدالملك گفت : نه ، مرد پرسيد :\r\nآيا مسلمانان بر اين اجماع كرده و به تو رضايت داده‌اند ؟ عبد الملك پاسخ داد نه . مرد باز پرسيد : پس آيا بيعت تو به گردن ايشان است كه به خلافت تو راضى شده‌اند ؟ عبد الملك گفت : نه . مرد باز پرسيد : آيا اهل شورا تو را برگزيده‌اند ؟ عبد الملك گفت : نه . مرد گفت : پس آيا چنين نيست كه تو به زور خلافت را عهده دار شده‌اى و تمام امكانات مسلمانان را تنها به خود اختصاص داده‌اى ؟ عبد الملك گفت : آرى چنين است .\r\nمرد پرسيد : پس به كدامين دليل تو خود را امير المؤمنين ناميدى ؟ در حالى كه نه خدا و نه پيامبرش و نه مسلمانان تو را به اميرى بر گزيده‌اند ! ! عبد الملك به وى گفت : از ملك من خارج شو و گرنه ترا مىكشم . مرد گفت : اين پاسخ مردم عادل و منصف نيست . سپس از نزد او خارج شد . « 1 »\r\n2 - شيخ طوسى در كتاب امالى به نقل از شيخ مفيد و او از ثمالى ، حكايت ديگرى در اين باره نقل كرده است :\r\nعبد الملك بن مروان در مكّه براى مردم سخنرانى مىكرد . يكى از كسانى كه در اين مجلس حضور داشته نقل مىكند كه چون عبد الملك به پند و اندرز در خطبه‌اش رسيد . مردى در برابرش برخاست و گفت :\r\nآهسته ، آهسته شما خود امر مىكنيد و امرى نمىپذيريد . نهى مىكنيد و خود باز نمىايستيد . پند مىدهيد و خود پند نمىگيريد ، پس آيا ما به\r\n\r\n\r\n","description":"","footnote":"\r\n( 1 ) - حلية الاولياء ، ص 335 .\r\n","page_name":" 65 ","page_number":65},
  {"content":"\r\n\r\nسيرهء شما راه پوييم يا فرمانتان را گردن نهيم ؟ ! اگر بگوييد از سيرهء ما پيروى كنيد پس جواب دهيد كه چطور مىتوان از سيرهء ستمگران پيروى كرد و چه دستاويزى است در پيروى از گنهكارانى كه مال خدا را چون غنيمت دست به دست مىگردانند و بندگان خدا را خدم و حشم خود قرار مىدهند ؟ و اگر بگوييد از فرمان ما اطاعت كنيد و نصيحت ما را بپذيريد پس بگوييد كه چگونه كسى كه خود محتاج نصيحت و پند است ، مىتواند ديگرى را اندرز گويد ؟ ! يا چگونه اطاعت كسى كه عدالتش ثابت نشده واجب است ؟ و اگر بگوييد كه حكمت را از هر جا كه باشد بايد فرا گيريم موعظه را از هر كس كه شنيديم بايد بپذيريم ، پس چه بسيار در ميان ما كسانى كه به بيان انواع اندرزها گشاده زبان تر و به اقسام زبانها از شما شناستر باشند ، پس دست از آنها برداريد و قفلهايشان را باز كنيد و آزادشان سازيد تا كسانى را كه در شهرها سر گردان ساخته‌ايد و آنان را از خانه و كاشانهء خود رانده و در بيابانها آواره كرده‌ايد باز گردند و اين مهم را عهده‌دار شوند . به خدا سوگند ما در امور مهم خويش از شما پيروى نخواهيم كرد و شما را در مال و جان و دين خود حاكم نخواهيم ساخت تا به روش ستمگران بر ما حكم برانيد . اينك ما به خويشتن بيناييم تا پيمانهء زمان پر شود و مدّت به پايان رسد و رنج و محنت خاتمه پذيرد براى هر يك از قيام كنندگان شما روزى است كه از آن گذر نتواند كرد و كتاب است كه به ناچار بايد آن را بخواند . هيچ خرد و كلانى در اين كتاب فروگذار نشده و هر چه كرده‌ايد در آن گرد آمده است و به زودى ستمگران خواهند دانست كه به چه جايگاهى بازگشت مىكنند . راوى اين ماجرا\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nگويد : در اين هنگام چند تن از ياران مسلّح خليفه بر آن مرد هجوم برده وى را دستگير كردند و اين آخرين اطلاعى است كه ما از اين مرد داريم و از آنچه پس از اين ماجرا بر سر وى آمد ، نا آگاهيم . « 1 »\r\nحادثة دستور هشام بن عبد الملك به حضرت باقر براى حركت از مدينه به سوى شام از چگونگى رابطهء امام با دستگاه سياسى وقت و مسائلى كه از آنها در فشار بود و نيز شيوهء مبارزه آن‌حضرت با اين دستگاه پرده بر مىدارد . ما در اينجا به ذكر روايتى تاريخى مىپردازيم تا خوانندگان بتوانند در اين باره بيشتر انديشه كنند . البته در شرح اين واقعه ، روايات و مدارك مختلفى در دست است ، ولى ما روايتى را كه از همه مفصل تر است ، برگزيده‌ايم .\r\nاز امام صادق عليه السلام روايت شده است كه فرمود :\r\n« در يكى از سالها هشام بن عبد الملك به سفر حج رفت در اين سال محمّد بن على و پسرش جعفر بن محمّد عليهما السلام نيز به حج رفتند . امام صادق فرمود : سپاس خدا را كه به حق ، محمّد را به پيامبرى فرستاد و ما را به دو بزرگ و گرامى داشت . ما برگزيدگان خداوند بر خلقش و بهترين بندگان و خلفاى او هستيم . پس خوشبخت كسى است كه از ما پيروى كند و تيره روز آن كه با ما به دشمنى برخيزد و ستيزه جويد .\r\nسپس گفت : مسلمه برادرش را از آنچه شنيده بود آگاه كرد ، امّا وى بر ما خرده‌اى نگرفت تا آنكه او به دمشق رفت و ما نيز رهسپار مدينه\r\n\r\n\r\n","description":"","footnote":"\r\n( 1 ) - حلية الاولياء ، ص 237 .\r\n","page_name":" 67 ","page_number":67},
  {"content":"\r\n\r\nشديم . پس پيكى به عامل مدينه فرستاد مبنى بر اينكه پدرم و مرا نيز به دمشق بفرستد . چون ما وارد شهر دمشق شديم سه روز ما را نگه داشتند و در روز چهارم به ما اذن دخول دادند . هشام بر تخت شاهى نشسته بود وسپاهيان و ياران خاصّش ، با سلاح در دو صف ، بر پاى ايستاده بودند ، نشانه‌اى برابر او نصب كرده بودند و پيران قوم وى ، به سوى آن تير مىانداختند ، چون داخل شديم ، پدرم جلو بود و من پشت سر او بودم ، هشام پدرم را صدا زد و گفت :\r\nاى محمّد ! با پيران قومَت به سوى نشانه تير انداز . پدرم به او پاسخ داد : من براى تيراندازى پير شده‌ام . آيا بهتر نيست كه مرا از اين كار معاف دارى ؟ هشام پاسخ داد : به حق خداوندى كه ما را به دين خود و پيامبرش عزّت بخشيد تو را معاف نمىكنم . سپس به پير مردى از بنى اميّه اشاره كرد كه كمانت را به او بده . پدرم كمان و تير گرفت سپس تير را در چلّهء كمان نهاد و كمان را كشيد و تير انداخت . تير درست در وسط هدف نشست .\r\nآنگاه براى دوّمين بار تيرى انداخت در اين بار سوفار تير را تا پيكان آن شكست و همچنين نُه تير ديگر انداخت كه يكى در دل ديگرى مىنشست .\r\nهشام از ديدن اين صحنه ، عنان اختيار از دست داد و گفت :\r\nبسيار عالى بود ! اى ابو جعفر تو ماهرترين تير انداز در ميان عرب و عجم هستى . چرا فكر مىكنى كه براى اين كار پير شده‌اى ؟ آنگاه از آنچه گفته بود ، پشيمان شد .\r\nهشام در دوران خلافتش هيچ كس را پيش از پدرم يا بعد از او به كنيه\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nصدا نكرده بود ! او به پدرم توجّه كرد و اندكى به سرزير افكندهء غرق در انديشه شد و من و پدرم در برابر او ايستاده بوديم چون ايستادن ما به طول انجاميد پدرم خشمگين شد و هشام به عصبانيّت او پى برد . عادت پدرم چنان بود كه وقتى خشمگين مىشد ، به آسمان مىنگريست و چنان خشم آلوده مىنگريست كه بيننده مىتوانست غضب‌را در چهرهء او آشكار ببيند .\r\nچون هشام متوجّهء خشم پدرم شد به او گفت : محمّد به سوى من آى .\r\nپدرم به سوى تخت بالا رفت و من نيز به دنبالش رفتم . چون به هشام نزديك شد ، وى برخاست و با پدرم معانقه كرد و او را در سمت راست خويش نشانيد . سپس با من نيز معانقه كرد و مرا هم در سمت راست پدرم نشانيد . آنگاه به پدرم روى كرد و گفت : اى محمّد ! قريش تا هنگامى كه كسانى همانند تو دارد ، بر عرب و عجم سرورى مىكند . خداوند جزايت دهد ! چه كسى اين‌گونه به تو تيراندازى آموخت ؟ و در چند سالگىآموختى ؟\r\nپدرم فرمود : مىدانى كه اهل مدينه همه اين گونه‌اند . من نيز در ايام جوانى به تير اندازى روى آوردم و سپس آن را رها كردم و چون خليفه از من تقاضا كرد دوباره دست به تير و كمان بردم .\r\nهشام گفت : من از زمانى كه بالغ شده‌ام هرگز چنين تير اندازى نديده بودم و گمان نمىكنم كسى همانند تو بتواند چنين تير اندازد . آيا جعفر هم مىتواند مانند تو تير اندازى كند ؟ پدرم فرمود :\r\n« ما همه ( ويژگى ) تمام و كمالى را كه خداوند بر پيامبرش صلى الله عليه و آله در آيهء : ( الْيَوْمَ أَكْمَلْتُ لَكُمْ دِينَكُمْ وَأَتْمَمْتُ عَلَيْكُمْ نِعْمَتِي وَرَضِيتُ لَكُمُ الْإِسْلَامَ\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nدِيناً ) « 1 » « امروز براى شما دينتان را كامل و نعمتم را بر شما تمام ساختم و اسلام را به عنوان آيين برايتان پسنديدم . » فرود آورده است ، به ارث مىبريم و زمين نيز هيچ گاه از وجود ما كه اين امور را به كمال دارا هستيم و ديگران از آن محروم ، خالى نباشد .\r\nامام صادق عليه السلام فرمود : چون هشام اين سخن را از پدرم شنيد ، چشم راستش برگشت و همان گونه خيره بماند و چهره‌اش سرخ شد . اين نشانهء خشم او بود . آنگاه اندكى سكوت كرد و سپس سرش را بالا آورد و گفت :\r\nمگر ما بنى عبدمناف نيستيم و نسب ما و شما يكى نيست ؟ پدرم فرمود : ما چنينيم ، امّا خداوند از مكنون سرّ خويش و خالص علم خود به ما بهره‌اى اختصاص داد كه ديگران را از آن محروم داشته بود ، هشام پرسيد : آيا مگر خداوند ، محمّد را از شجرهء عبد مناف بر نگزيد و به سوى تمام مردم چه سرخ و چه سياه و چه سفيد نفرستاد . پس شما از كجا وارث چيزى شديد كه از آنِ كس ديگرى جز شما نيست ؟ حال آنكه رسول خدا به سوى تمام مردم مبعوث شد و اين سخن خداى متعال است كه فرمود :\r\n( وَللَّهِ مِيرَاثُ السَّماوَاتِ وَالْأَرْضِ ) « 2 » .\r\n« ميراث آسمانها و زمين از آن خداست . »\r\nپس شما از كجا وارث اين علم شديد در حالى كه پس از محمّد پيامبرى نيست و شما هم پيامبر نيستيد ؟ پدرم فرمود : از اين آيه قرآن كه به\r\n\r\n\r\n","description":"","footnote":"\r\n( 1 ) - سورهء مائده ، آيهء 3 .\r\n( 2 ) - سورهء حديد ، آيهء 10 .\r\n","page_name":" 70 ","page_number":70},
  {"content":"\r\n\r\nپيامبرش فرمود :\r\n( لَاتُحَرِّكْ بِهِ لِسَانَكَ لِتَعْجَلَ بِهِ ) « 1 » .\r\n« با شتاب و عجله زبان به خواندن قرآن مگشاى . »\r\nكسى كه زبانش را به خواندن قرآن جز براى ما حركت نداده بود خداوند به دو فرمود كه تنها ما و نه ديگران را بدين امر اختصاص دهد .\r\nاز اين رو او تنها با برادرش على و نه ديگر يارانش ، راز مىگفت . پس خداوند آيه‌اى در اين باره فرو فرستاد و فرمود :\r\n( وَتَعِيَهَا أُذُنٌ وَاعِيَةٌ ) « 2 » .\r\n« و گوش شنوا آن پند را نگه تواند داشت . »\r\nرسول خدا صلى الله عليه و آله به اين خاطر به يارانش گفت : از خدا خواستم كه گوش تو را اين گونه گرداند اى على و به همين خاطر بود كه على بن ابى طالب در كوفه فرمود :\r\nرسول خدا صلى الله عليه و آله هزار باب از علم به من آموخت كه هر بابى هزار باب داشت . رسول خدا صلى الله عليه و آله تنها امير المؤمنين عليه السلام را كه گرامى ترين مردم در نزد وى بود ، به اين اسرار خويش اختصاص داد و چنان كه خداوند پيامبرش را محرم اسرار خويش گردانيد پيامبر هم برادرش على را ، و نه كس ديگر از قوم خود را ، محرم رازهاى خويش قرار داد تا آنكه اين اسرار به ما رسيد و ما وارث آنها شديم نه كس ديگر از قوم و نژاد ما .\r\n\r\n\r\n","description":"","footnote":"\r\n( 1 ) - سورهء قيامت ، آيهء 16 .\r\n( 2 ) - سورهء حاقّه ، آيهء 12 .\r\n","page_name":" 71 ","page_number":71},
  {"content":"\r\n\r\nهشام گفت : على ادعا مىكرد كه علم غيب مىداند حال آنكه خداوند هيچ كس را به غيب خويش راه نمىداد . پس على از كجا چنين ادعايى مىكرد ؟ پدرم پاسخ داد :\r\nخداوند بلندمرتبه ، بر پيامبرش كتابى فرو فرستاد كه علم گذشته و آنچه تا روز قيامت واقع مىشود در آن آمده است چنان كه خود فرموده است : ( وَنَزَّلْنَا عَلَيْكَ الْكِتَابَ تِبْيَاناً لِكُلِّ شَيْءٍ وَهُدىً وَرَحْمَةً وَبُشْرَى لِلْمُسْلِمِينَ ) « 1 » .\r\n« ما اين كتاب را بر تو فرو فرستاديم تا حقيقت همه چيز را بيان كند و هدايت و رحمت و نويد براى مسلمانان باشد . »\r\nو نيز فرموده است : ( وَكُلَّ شَيْءٍ أَحْصَيْنَاهُ فِي إِمَامٍ مُبِينٍ ) « 2 » .\r\n« و همه چيز را در پيشوايى آشكار گرد آورديم . »\r\nو نيز گفته است : ( مَا فَرَّطْنَا فِي الْكِتَابِ مِن شَيْءٍ ) « 3 » .\r\n« و در كتاب از هيچ چيز فرو گذار نكرديم . »\r\nو خداوند به پيامبرش وحى كرد كه از غيب و راز و اسرار نهانىاش چيزى باقى نگذارد مگر آنكه آن را با على در ميان گذارد . پس پيامبر صلى الله عليه و آله على را فرمود كه پس از وفاتش قرآن را گرد آورد و عهده دار كار غسل وتكفين و حنوط كردن او شود و جز او كسى اين كارها را به انجام نرساند .\r\n\r\n\r\n","description":"","footnote":"\r\n( 1 ) - سورهء نحل ، آيهء 89 .\r\n( 2 ) - سورهء يس ، آيهء 12 .\r\n( 3 ) - سورهء انعام ، آيهء 438 .\r\n","page_name":" 72 ","page_number":72},
  {"content":"\r\n\r\nاو به اصحابش فرمود : بر ياران و خانواده‌ام حرام است كه به عورتم بنگرند مكر برادرم على كه او از من است و من از اويم . آنچه براى على است براى من است و آنچه بر اوست بر من نيز هست . او قاضى دين من و تحقق بخشنده وعدهء من است . سپس به اصحابش فرمود : على بر تأويل قرآن مىجنگد چنان كه من بر تنزيل آن جنگيدم ، و تأويل كمال و تمام قرآن نزد هيچ يك از اصحاب نبود جز نزد على و از همين رو بود كه رسول خدا به اصحابش فرمود :\r\nداورترين شما على است . يعنى على قاضى شماست و نيز از همين رو بود كه عمر بن خطاب گفت : اگر على نمىبود هر آينه عمر هلاك مىشد .\r\nعمر به على گواهى مىداد و حال آنكه ديگران او را منكر مىشوند !\r\nهشام ديرى خاموش ماند سپس سر بلند كرد و گفت : بگو چه مىخواهى ؟ پدرم فرمود :\r\nخانواده و فرزندانم را رها كرده‌ام در حالى كه آنان از خروج من دل نگرانند .\r\nهشام گفت : خداوند وحشت آنان را با بازگشت تو به سوى ايشان به انس و آرام تبديل مىكند . اينجا درنگ مكن و همين امروز به سوى آنان باز گرد . آنگاه پدرم با او معانقه و برايش دعا كرد من نيز همان كارى را كه پدرم كرد انجام دادم . سپس برخاست و من هم با او برخاستم و به سوى در بارگاه او بيرون شديم . ميدانى در مقابل بارگاه هشام بود . در انتهاى ميدان عدّهء بسيارى از مردم نشسته بودند . پدرم پرسيد : اينان كيستند ؟\r\nدر بانان پاسخ گفتند : اينان كشيشان و راهبان دين مسيحند و اين داناى\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nايشان است كه سالى يك روز به اينجا مىآيد و مردم از وى فتوا مىخواهند و او نظر مىدهد .\r\nدر اين هنگام پدرم سرش را با قسمت اضافى ردايش پيچيد ، من نيز چنان كردم . پدرم به سوى آنان رفت و نزد آنان نشست و من نيز پشت‌سر پدرم نشستم ، اين خبر به هشام رسيد . وى به برخى از غلامانش دستور داد كه در آنجا حاضر شوند و ببينند پدرم چه مىكند شمارى از مسلمانان گرد ما را فرا گرفتند . عالم مسيحى ابروانش را به حريرى زرد بسته بود ، ما در وسط جمع جاى گرفتيم . عدّه‌اى از كشيشان و راهبان نزد وى آمده بر او سلام گفتند و او را به صدر مجلس آوردند و وى در آنجا نشست . ياران آن مرد و پدرم دور آن مرد جمع شدند . و من نيز در ميانشان بودم دانشمند مسيحى ، جمع را با نگاه خويش ورانداز كرد و سپس به پدرم گفت : آيا از مايى يا از اين امّت مرحومه ؟ پدرم پاسخ داد : البته جزو اين امّت مرحومه هستم . او باز پرسيد : از كدامين گروهشان آيا از دانشمندان آنهايى يا از جاهلانشان ؟\r\nپدرم به او گفت ، از جاهلانشان نيستم . مرد با شنيدن اين پاسخ سخت مضطرب شد و سپس به پدرم گفت : آيا از تو بپرسم . پدرم جواب داد :\r\nبپرس . مرد پرسيد : از كجا ادعا مىكنيد كه اهل بهشت مىخورند و مىنوشند ، امّا حدثى از آنها سر نمىزند و بول نمىكنند ؟ دليل شما به آنچه ادعا مىكنيد چيست ؟ گواهى معروف و شناخته شده ارائه دهيد .\r\nپدرم به او پاسخ داد : دليل ما وجود جنين در شكم مادر است كه غذا مىخورد ، امّا از وى حدثى سر نمىزند .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nدانشمند مسيحى بسيار هراسان شد و گفت : آيا نگفتى كه از علماى آنان نيستى ؟ ! پدرم به او گفت : گفتم از جاهلان آنان نيستم . اصحاب هشام اين گفتگوها را مىشنيدند ، آنگاه دانشمند مسيحى به پدرم گفت :\r\nآيا از تو پرسش ديگرى كنم ؟ پدرم پاسخ داد : بپرس . مرد پرسيد : از كجا ادعا مىكنيد كه ميوهء بهشت هميشه تر و تازه و موجود است و هيچ گاه نزد بهشتيان از بين نمىرود ؟ دليل شما بر آنچه ادعا مىكنيد چيست ؟ گواهى معروف و شناخته شده ارائه دهيد . پدرم به او پاسخ داد : دليل ما بر اين ادعا خاك ماست كه همواره ، تر و تازه و موجود است و هيچ گاه نزد تمام مردم دنيا از بين نمىرود . دانشمند مسيحى از شنيدن اين پاسخ به شدّت مضطرب شد و گفت : آيا نگفتى كه از علماى آنان نيستى ؟ پدرم گفت :\r\nگفتم : از جاهلان آنان نيستم .\r\nدانشمند مسيحى گفت : آيا از تو مسألهء ديگرى بپرسم ؟ پدرم فرمود :\r\nبپرس ، گفت : به من بگو كدام وقت است كه نه آن را جزو اوقات شب محسوب مىكنند و نه جزو اوقات روز ؟ پدرم به او پاسخ داد : اين همان ساعت ميان طلوع فجر تا طلوع آفتاب است كه دردمند در آن آرام مىيابد و شب زنده دار در آن مىخوابد و بى هوش در آن بهبود مىيابد . خداوند اين ساعت را در دنيا براى راغبان ، رغبت و در آخرت براى كسانى كه براى آخرت فعاليت مىكردند دليل روشن ، و براى متكبران جاحد كه آخرت را ترك كرده‌اند حجتى بالغ قرار داده است .\r\nامام صادق عليه السلام فرمود : دانشمند نصرانى از شنيدن اين پاسخ فريادى كشيد و آنگاه گفت : تنها يك پرسش باقى مانده است : به خدا از تو سؤالى\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nمىكنم كه هرگز نتوانى براى آن پاسخى بيابى . پدرم به او گفت : بپرس كه سوگندت را خواهى شكست . مرد پرسيد : به من بگو از دو نوزادى كه هر دو يك روز به دنيا آمده و در يك روز هم از دنيا رفته‌اند ، امّا يكى از آنها پنجاه سال و ديگرى صد و پنجاه سال در دنيا زندگى كرد ؟\r\nپدرم گفت : آن دو عزير و عزيره بودند كه در يك روز به دنيا آمدند و چون به سن مردان ، بيست و پنج سالگى ، رسيدند ، عزير در حالى كه بر دراز گوشش سوار بود به قريه‌اى در انطاكيه ، كه ويران شده بود ، گذشت و گفت : خداوند مردم اين قريه را پس از مرگ چگونه زنده خواهد ساخت ؟ ! پيش از اين خداوند عزير را به پيامبرى برگزيده و هدايتش كرده بود ، امّا همين كه وى اين سخن را گفت ، خداوند بر او خشم گرفت و يك صد سال وى را ميراند كه چرا اين سخن را گفته است . سپس او را عينا با همان دراز گوش و خوراكى كه همراه داشت زنده كرد . عزير به خانه‌اش بازگشت . عزيره برادرش او را نشناخت عزير از وى تقاضا كرد كه به عنوان ميهمان پذيرايش شود و عزيره نيز پذيرفت . فرزندان عزيره و نيز فرزندان فرزندش كه همگى پير شده بودند ، به نزد او آمدند عزير بيست و پنج سال داشت . وى پيوسته از برادر و فرزندانش كه اكنون پير شده بودند خاطره نقل مىكرد و آنان آنچه را كه او مىگفت ، به خاطر مىآوردند و مىگفتند : چگونه از چيزهايى كه مربوط به سالها و ماه‌هاى بسيار گذشته است ، خبر دارى ؟ !\r\nعزيره ، كه آن هنگام پير مردى 125 ساله بود ، گفت : نديدم جوان بيست و پنج سال‌اى به آنچه ميان من و برادرم « عزير » در ايام جوانيمان\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nگذشته ، بيشتر از تو مطلع باشد ! آيا تو از آسمان آمده‌اى ؟ يا از اهل زمينى ؟ عزير پاسخ داد : اى عزيره ، من همان عزير هستم كه پس از آنكه خدايم مرا برگزيد و هدايتم كرد ، به واسطه سخنى كه گفتم مرا يك صد سال ميراند و سپس دوباره زنده‌ام كرد تا يقينم بدين نكته افزايش يابد كه خداوند بر هر چيز تواناست و اين همان دراز گوش و اين همان آب و خوراكى است كه هنگام ترك كردن شما از اينجا با خود داشتم . خداوند دوباره آنها را همان گونه كه بوده‌اند ، اعاده فرموده است . در اين هنگام آنان به گفتار عزير يقين آوردند و او در ميانشان بيست و پنج سال زيست . سپس خداوند جان او و برادرش را در يك روز ستاند .\r\nدر اين هنگام دانشمند مسيحى از جاى خويش بر پا خاست و ديگر مسيحيان نيز بر خاستند ، دانشمند آنان خطاب به ايشان گفت : داناتر از مرا پيش من‌آورديد و او را در كنار خود نشانديد تا پردهء حرمت مرا به درد و رسوايم سازد و مسلمانان دانند كه كسى در ميان آنان هست كه بر علوم ما احاطه دارد و چيزهايى مىداند كه ما نمىدانيم . نه به خدا سوگند ديگر يك كلمه هم با شما سخنى نمىگويم ، و اگر تا سال ديگر زنده بودم نزد شما نخواهم آمد .\r\nهمه پراكنده شدند تنها من و پدرم در همان جا نشسته بوديم . خبر اين ماجرا به گوش هشام رسيد . همين كه مردم رفتند پدرم برخاست و به سوى منزلى كه در آن مسكن گزيده بوديم ، رفت . پيك هشام در آنجا به‌ديدار ما آمده و جايزه‌اى از سوى هشام براى ما آورده به ما دستور داد كه از هم اينك به سوى مدينه رهسپار شويم و لحظه‌اى درنگ نكنيم ،\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nزيرا مردم در بارهء مباحثه‌اى كه ميان پدرم و آن دانشمند مسيحى رخ داده بود به گفتگو نشسته بودند ( و هشام از اين مىترسيد ) .\r\nما بر مركوبهاى خود سوار شديم و رو به مدينه آورديم . پيش از ما پيكى از طرف هشام به عامل مدّين ، ديارى كه در سر راه ما به مدينه قرار داشت ، گسيل شده و به وى پيغام داده بود كه اين دو جادوگر پسران ابوتراب ، محمّد بن على و جعفر بن محمّد ، كه در آنچه از اسلام اظهار مىكنند دروغگويند بر من وارد شدند . . و زمانى كه آنان را روانه مدينه كردم ، نزد كشيشان وراهبان مسيحى رفته و به دين آنان گرويدند و از اسلام خارج شدند و به آنان بدينوسيله تقرب جستند . من به خاطر پيوند خويشى اى كه با آنها دارم خوش نداشتم ايشان را به عقوبت رسانم . از اين رو هر گاه نامهء مرا خواندى در ميان مردم بانگ سرده . ذمهء خود را از كسانى كه با اين دو خريد و فروش يا مصافحه كنند يا بر آنان درود فرستند برداشتم ، زيرا اينان مرتد شده‌اند و أميرالمؤمنين بر آن است كه اين دو و مركوبها و غلامهايشان و كليهء همراهانشان را به بدترين شكل بكشد !\r\nامام صادق عليه السلام فرمود : پيك به ديار مدّين آمد . همين كه ما به اين شهر رسيديم پدرم يكى از غلامانش را پيش فرستاد تا براى ما منزلى تهيهء كند و براى مركوبهايمان علف و براى خودمان خوراك فراهم سازد . چون غلام ما به دروازهء شهر نزديك شد ، در را به رويمان بستند و نا سزايمان گفتند و از على بن ابى طالب عليه السلام به بدى ياد كردند و اظهار داشتند : شما نمىتوانيد در شهر ما فرود آييد و در اينجا خريد و فروشى با شما نيست .\r\nاى كفار ، اى مشركان ، اى مرتدان ، اى دروغگويان ، اى بدترين همهء خلق ! !\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nغلامان ما بر دروازه درنگ كردند تا ما رسيديم پدرم با آنان سخن گفت و به نرمى با آنان گفتگو كرد و فرمود : از خدا بترسيد و درشتى مكنيد . ما نه آنيم كه به شما خبر رسيده و نه آن گونه كه مىگوييد . به سخنان ما گوش فرا داريد . پدرم به آنان فرمود : گيريم كه همانگونه كه شما مىگوئيد هستيم‌در را به‌رويمان بگشايد وهمچنان كه با يهود و نصارى و مجوس خريد و فروش مىكنيد با ما نيز خريد و فروش كنيد ، امّا آنان پاسخ دادند : شما از يهود و نصارى و مجوس بدتريد ، زيرا اينان جزيه مىدهند ، امّا شما اين را هم نمىپردازيد . پدرم به آنان گفت : در به روى ما بگشاييد و ما را فرود آوريد و همچنان كه از آنان جزيه مىگيريد از ما نيز جزيه بستانيد . گفتند : در نمىگشاييم و شما را هيچ پاس نداريم تا آنكه گرسنه و تشنه بر پشت ستورانتان بميريد يا ستورانتان در زير شما بميرند . پدرم اندرزشان داد ، امّا آنان در مقابل بر مخالفت و گردنكشى خويش افزودند . در اين هنگام پدرم از مركوبش فرود آمد و به من فرمود :\r\nجعفر از اينجا تكان نخور . سپس بر فراز كوهى مشرف بر شهر مدين بالا رفت مردم مدين آن‌حضرت را مىديدند كه چه مىكند چون بر فراز كوه رسيد ، صورت و بدن خويش را به سمت شهر گردانيد و سپس انگشتانش را در گوشهايش گذاشت و با بانگى بلند فرياد زد : ( وَإِلَى مَدْيَنَ أَخَاهُمْ شُعَيْباً ) ؛ « و به سوى مدين برادرشان شعيب را فرستاديم . . . » تا ( بَقِيَّةُ اللَّهِ خَيْرٌ لَكُمْ إِن كُنتُم مُؤْمِنِينَ ) « 1 » « بقيّت خداوند شما را بهتر است\r\n\r\n\r\n","description":"","footnote":"\r\n( 1 ) - سورهء هود ، آيهء 86 .\r\n","page_name":" 79 ","page_number":79},
  {"content":"\r\n\r\nاگر مؤمن باشيد » را خواند . سپس فرمود : به خدا سوگند ما بقيت اللَّه در زمين هستيم . پس خداوند بادى بسيار سياه را وزيدن فرمود . باد وزيد و صداى پدرم را با خود برداشت و آن را به گوش مردان و كودكان و زنان رساند . هيچ زن و مرد و كودكى نبود مگر آنكه بر بامها رفتند و پدرم بر آنها اشراف داشت . يكى از كسانى كه بر فراز بام رفته بود ، پير مردى سالخورده از مردم مدين بود . او به پدرم كه به روى كوه ايستاده بود ، نگريست و سپس با بانگى بلند فرياد زد : اى مردم مدين از خدا بترسيد .\r\nاين مرد همان جايى ايستاده كه پيش از اين شعيب عليه السلام به هنگام دعوت قوم خود ايستاده بود . پس اگر شما در به روى اين مرد نگشاييد و فرود نياريدش ، از سوى خدا عذابى بر شما نازل خواهد شد .\r\nهمانا من بر شما بيمناكم و هيچ عذرى از هشدار داده شده پذيرفته نيست . . مردم ترسيدند و در را گشودند و ما را فرود آوردند . تمام ماجرايى را كه روى داده بود براى هشام نوشتند و ما در روز دوّم از آنجا رخت سفر بر بستيم . هشام نيز در پاسخ به عامل مدين نوشت كه آن پير مرد را بگيرند و بكشند . ( رحمت و صلوات خداوند بر او باد ) . و نيز به عامل خود در مدينه دستور داد كه در آب يا خوراك پدرم زهر بريزد ، امّا هشام در گذشت بى آنكه فرصت يابد كه به پدرم گزندى رساند . « 1 »\r\n\r\n\r\n","description":"","footnote":"\r\n( 1 ) - بحار الانوار ، ص 306 - 313 به نقل از دلايل الامامه ، محمّد بن جرير طبرى امامى .\r\n","page_name":" 80 ","page_number":80},
  {"content":"\r\n\r\n\r\nشهادت امام باقر عليه السلام\r\nامام محمّد باقر عليه السلام پس از 18 سال ، رهبرى و ارشاد خلق ، در حالى كه از عمر مباركش 57 بهار گذشته بود با قلبى آكنده از رضايت وخشنودى دعوت حق را لبيك گفت و چشم از جهان فرو بست .\r\nدر نخستين روز از ماه رجب سال 114 هجرى ، خاندانش گرد بستر او جمع آمده بودند . زهرى كه از طريق زينى كه بر آن مىنشست در بدن وى نفوذ كرده بود ، هر لحظه بيشتر و بيشتر تأثير خود را آشكار مىساخت در اين حال آن‌حضرت ، به فرزند و وصى برومندش امام صادق عليه السلام نگريست و به دو فرمود : « شنيدم على بن الحسين مرا از پس ديوار صدا مىزند و مىگويد : محمّد ! بيا ، بشتاب و گفت : فرزندم ! اين شبى است كه بدان وعده داده شده ، ظرفى كه در آن وضو مىگرفت نزديكش بود ، پس فرمود :\r\nبريزش بريزش . برخى گمان بردند كه او از خمس مىگويد .\r\nپس فرمود : فرزندم بريزش . چون آن را ريختيم نا گهان ديديم كه در آن موشى است » .\r\nامام باقر به فرزندش امام جعفر بن محمّد وصيّت كرد كه او را در سه جامه كفن كند . يكى جامهء نوى كه در روزهاى جمعه با آن نماز\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nمىخواند ، و دوّم جامه‌اى ديگر و سوّم يك پيراهن . او همچنين وصيّت كرد كه قبر را براى او بشكافند و افزود : اگر به شما گفته شود كه براى رسول خدا لحد گذاشتند ، بدانيد كه راست مىگويند .\r\nآن‌حضرت وصيّت كرد كه قبرش را به اندازه چهار انگشت بالاتر از سطح زمين آورند و بر آن آب بپاشيد و از اموالش به قدرى وقف كنند كه زنان نوحه‌گر بيست سال در منى نوحه گرى كنند .\r\nچون آن‌حضرت درگذشت ، مدينه منوره يكپارچه غرق در شيون و ماتم شد . از امام صادق عليه السلام روايت شده است كه فرمود :\r\n« مردى چندين مايل از مدينه دور بود . او در خواب ديد كه به او گفته مىشود . برو و بر ابو جعفر [ امام باقر 
  ] نماز بگزار كه فرشتگان غسلش داده‌اند . آن مرد به مدينه آمد و ديد كه ابو جعفر از دنيا رفته است » .\r\nپس از آنكه آن‌حضرت را شستشو دادند و كفن كردند ، وى را به قبرستان بقيع آورده در كنار آرامگاه پدرش ، امام زين العابدين عليه السلام ، و نيز در جوار قبر عموى پدرش ، امام حسن مجتبى عليه السلام ، به خاك سپردند . « 1 »\r\nدرود خدا بر او باد روزى كه به دنيا آمد و روزى كه مسموم از دنيا رفت و آن روز كه زنده برانگيخته خواهد شد .\r\n\r\nسخنان تابناك و اندرزهاى حكيمانه\r\nكتابهاى معارف سرشار از سخنان تابناك آن‌حضرت است . زيرا او\r\n\r\n\r\n","description":"","footnote":"\r\n( 1 ) - در بارهء وفات و سن آن‌حضرت اختلافاتى وجود دارد و آنچه در اينجا نقل شد با استناد به برخى از رواياتى است كه در بحار ، ج 46 ، ص 112 - 120 ذكر شده است .\r\n","page_name":" 82 ","page_number":82},
  {"content":"\r\n\r\nشكافندهء دانش ، در خاندان رسالت بود . ولى ما در اينجا تنها به ذكر پرتوهايى از اين انوار تابناك پسنده مىكنيم باشد كه خداوند دلهاى ما را بدانها روشنايى بخشد و حقيقت جانهايمان را به ما نشان دهد و ما را به راه راست و استوار خود ، رهنمون شود .\r\nاينك با هم اندرزهاى حكيمانهء امام باقر عليه السلام به يكى از اصحابش به نام جابر بن يزيد جعفى را از نظر مىگذرانيم :\r\n« تو را به پنج چيز سفارش مىكنم : اگر مورد ستم واقع شدى تو ستم مكن ، اگر به تو خيانت شود تو خيانت مكن ، اگر به تو دروغ گويند تو دروغ مگو ، اگر تو راستودند شاد مشو و اگر نكوهشت كردند بى تابى مكن و در بارهء آنچه در خصوص تو مىگويند بينديش اگر آنچه در باره‌ات مىگويند در خودت ديدى بدان كه سقوط تو از چشم بيناى خداوند عز و جل در هنگامى كه براى كار درستى خشم كردى مصيبتى بزرگتر است برايت از اين كه بيم دارى از چشم مردم بيفتى و اگر بر خلاف واقع گفته‌اند اين خود ثوابى است كه بىرنج آن را به دست آورده‌اى .\r\nبدان كه تو دوست و يار ما محسوب نخواهى شد تا چنان شوى كه اگر تمام همشهريانت گرد آيند و يكزبان گويند كه تو مرد بدى هستى مايه اندوه تو نگردد و اگر همه گويند تو مرد نيكى هستى موجبات شادى تو فراهم نشود ، امّا همواره خودت را به قرآن عرضه كن كه اگر به راه قرآن مىروى و آنچه را كه او نخواسته تو نيز نمىخواهى و آنچه را كه خواسته ، مىخواهى و از آنچه بر حذر داشته مىترسى پس استوار باش و مژده‌ات باد كه هر چه در بارهء تو گويند ، تو را زيان نرساند و اگر از قرآن جدايى پس چرا بر خود مىبالى ؟ ! براستى مؤمن\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nسر سختانه مشغول جهاد با نفس است تا بر هوا و هوس نفس خويش غلبه كند . يك بار نفس را از كژى به راستى آرد و با خواهش او براى خدا مخالف شود و بار ديگر هم نفس او را به زمين زند و پيرو خواهش او گردد و خدايش دست گيرد و از جا بلند كند و از لغزشش بگذرد و متذكر شود و از خداى بترسد و به دو توبه كند و معرفت و بنيائىاش افزون شود چرا كه ترسش از او بيشتر شده است و خداوند در اين باره مىفرمايد :\r\n( إِنَّ الَّذِينَ اتَّقَوْا إِذَا مَسَّهُمْ طَائِفٌ مِنَ الشَّيْطَانِ تَذَكَّرُوا فَإِذَا هُم مُبْصِرُونَ ) « 1 » . « براستى چون ايمان آوردگان را از شيطان و سوسه‌هايى به دل رسد ، همان دم خدا را به ياد آرند و بى درنگ بصيرت يابند . »\r\nاى جابر روزى اندك را از سوى خدا براى خويشتن بسيار گير كه از عهدهء شكرش بايد به درآيى و طاعت افزون خود را براى خود اندك انگار تا بدين وسيله نفس را خوار دارى و خود را سزوار گذشت گردانى . شرّ موجود را از خود به وسيله دانش حاضر دفع كن و علم حاضر خود را با عمل خالصانه به كار بند و در عمل خالص از غفلت بزرگ به نيك بيدارى و هشيار بودن كناره گير و نيك بيدارى را با ترس صحيح از خداوند تحصيل كن و از آرايشهاى نهانى به زندگى موجود دنيوى بر حذر باش و زياده رويهاى هوا به رهنمايى عقل محدود كن و هنگام غلبه هوا از علم راهنمايى و مدد جو و اعمال خالصانه‌ات را براى روز قيامت ذخيره نگه دار و با انتخاب قناعت از زياد حرص ورزيدن خوددارى نما و با كوتاه كردن آرزو ، شيرينى زهد را به سوى خدا جلب كن و طنابهاى آز را به سردى يأس و نااميدى ببر و با خود شناسى راه خود بينى را ببند و با تفويض صحيح امور به خداوند ، به آسودگى برس و با فزون ياد كردن خداوند در خلوتها به رقت قلب دست ياب و با دوام اندوه ، دل\r\n\r\n\r\n","description":"","footnote":"\r\n( 1 ) - سورهء اعراف ، آيهء 201 .\r\n","page_name":" 84 ","page_number":84},
  {"content":"\r\n\r\nرا نورانى كن و با ترس راست و صادقانه ، خود را از ابليس حفظ كن مبادا به اميدوارى دروغين دل خوش كنى كه اين تو را در هراسى راست خواهد انداخت و مبادا در كارها امروز و فردا كنى كه‌اين دريايىاست كه نابود شوندگان در آن غرق خواهند شد و مبادا غفلت كنى كه اين مايه سنگدلى و از آنچه در آن عذر و بهانه‌اى برايت نباشد بپرهيز كه پشيمانها بدين پناه مىآرند و به پشيمانى بسيار و استغفار فراوان از گناهان گذشته‌ات باز گرد و با دعاى خالصانه و راز و نيازهاى شبانه از رحمت و گذشت الهى بر خوردار شو ، و با بسيارى شكر ، نعمتهاى بيشترى به سوى خود جلب كن ، و با كشتن آز وطمع در پى بقاى عزت و سر فرازى باش و اين آز را با عزّت نا اميدى از ميان بر و اين عزّت نااميدى را با بلند همتى به دست آر و كوتاه كردن آرزو را از دنيا توشه بردار و از هر فرصتى براى رسيدن به مقصود خويش سود جو و مبادا به چيزى كه بدان اطمينان ندارى ، اعتماد كنى . و بدان كه هيچ دانشى چون سلامت جويى نيست و هيچ سلامتى همچون سلامت دل نيست و هيچ خردى همچون مخالفت با هوا نيست و هيچ فقرى همچون فقر قلب نيست . هيچ ثروتى همانند بى نيازى دل و هيچ شناختى همچون خود شناسى نيست و هيچ نعمتى مانند عافيت و هيچ عافيتى مثل يار شدن توفيق نيست و هيچ شرفى همسنگ بلند همتى نيست و هيچ زهدى همگون با كوته آرزويى نيست و هيچ عدالتى همانند انصاف نيست و هيچ ستمى همچون موافقت با هوا و هوس نيست و هيچ اطاعتى بمانند انجام فرايض نيست و هيچ مصيبتى همچون بى خردى نيست و هيچ گناهى همانند كوچك شمردن گناهت و خشنودى از حالتى كه در آنى نيست و هيچ فضيلتى همچون جهاد و هيچ جهادى همانند جهاد با هوا و هوس نيست و هيچ نيرويى همچون نيروى جلوگير از خشم نيست و هيچ ذلّتى همچون ذلّت آز نيست و مبادا با وجود فرصت بهره ورى را از دست دهى كه اين عرصه‌اى است كه به اهل خود زيان مىرساند . »\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nونيز آن‌حضرت فرمود :\r\n« سخن پاك را از هر كس كه مىگويد ، فراگيريد اگر چه خود بدان عمل نمىكند ، زيرا خداوند مىفرمايد :\r\n( الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ أُولئِكَ الَّذِينَ هَدَاهُمُ اللَّهُ ) « 1 » .\r\n« بندگانى كه سخنان را مىشنوند و از بهترين آن پيروى مىكنند . آنانند كسانى كه خدا هدايتشان كرده است . »\r\nواى بر تو اى فريب خورده چرا نمىستايى كسى را كه به دو چيزى فانى مىدهى و او به تو چيزى باقى مىبخشد . يك درهم فانى را به ده درهم ده تا هفتصد درهم باقى بگيرد يعنى چندين برابر .\r\nواى بر تو براستى تو يكى از دزدان گناهان هستى هر آنگاه كه بر تو شهوتى يا ارتكاب گناهى رخ دهد و تو شتابان به سوى آن روى و به جهل خويش در انجام آن بكوشى گويى كه در برابر چشم خدا نيستى و يا خداوند در كمين تو ننشسته است .\r\nاى جويندهء بهشت ! چقدر خواب تو دراز و مركبت كند و همتت سُست است . پس واى خدايا از اين طالب و مطلوب ! واى گريزنده از دوزخ ! چه شتابان به سوى آتش روانه‌اى و چه زود خود را در آن فرو مىافكنى » ! ! « 2 »\r\n\r\n\r\n","description":"","footnote":"\r\n( 1 ) - سورهء زمر ، آيهء 18 .\r\n( 2 ) - فى رحاب ائمّة اهل البيت - سيرة الباقر ، ص 21 - 22 .\r\n","page_name":" 86 ","page_number":86},
  {"content":"\r\n . \r\n","description":"","footnote":"","page_name":" 87 ","page_number":87},
  {"content":"\r\n . \r\n","description":"","footnote":"","page_name":" 88 ","page_number":88},
  {"content":"\r\n . \r\n","description":"","footnote":"","page_name":" 89 ","page_number":89},
  {"content":"\r\n . \r\n","description":"","footnote":"","page_name":" 90 ","page_number":90},
  {"content":"\r\n . \r\n","description":"","footnote":"","page_name":" 91 ","page_number":91},
  {"content":"\r\n . \r\n","description":"","footnote":"","page_name":" 92 ","page_number":92},
  {"content":"\r\n . \r\n","description":"","footnote":"","page_name":" 93 ","page_number":93},
  {"content":"\r\n . \r\n\r\n","description":"","footnote":"","page_name":" 94 ","page_number":94}
  ]