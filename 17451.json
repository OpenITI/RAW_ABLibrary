[
  {"content":"\r\n\r\nزندگى نامهء\r\nعارف الهى آقا محمدرضا قمشه اى\r\n( حكيم صهبا )\r\n1241 - 1306 ه‍ . ق\r\nتأليف :\r\nخليل بهرامى قصرچمى\r\nبا همكارى\r\nحامد ناجى اصفهانى\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nمجموعه آثار آقا محمدرضا قمشه اى حكيم « صهبا »\r\nبه همراه زندگينامه\r\nتحقيق و تصحيح :\r\nحامد ناجى اصفهانى ، خليل بهرامى قصرچمى\r\nناشر : كانون پژوهش\r\nنوبت چاپ : اول 1378\r\nتعداد : 3000 نسخه\r\nچاپ : اصفهان ، صحافى : ميثم\r\nشابك : 2 - 14 - 6017 - 964\r\nقيمت : 2050 تومان\r\nكليه حقوق مادى براى ناشر محفوظ است\r\nبه مناسبت كنگره آقا محمدرضا قمشه اى « حكيم صهبا »\r\nو با همكارى انجمن مفاخر اداره فرهنگ و ارشاد اسلامى اصفهان\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nبسم الله الرحمن الرحيم\r\nارزش يك ملت و فرهنگ به فرهيختگان و فرزانگان آن بستگى كامل داشته ، و شناسايى آنها بر تمام انديشه مندان لازم است ؛ در اين دو دهه اخير با گرامى داشت و ياد پاره اى از فرزانگان سترگ فرهنگ شيعى - ايرانى خدمت به سزايى در اين امر رخ داده كه مهمترين نتايج آن نشر و ارائه آثار اين بزرگان بود .\r\nدر اين راستا ، در پى گرامى داشت حكيم آقا محمد رضا قمشه اى « حكيم صهبا » بر آن شديم كه مجموعهء آثار وى را دو مجلد را در اختيار پژوهشگران قرار دهيم .\r\n1 - مجموعه آثار حكيم صهبا ، مشتمل بر ده رساله به انضمام زندگى نامه تفصيلى وى .\r\n2 - شرح رساله خلافت كبرى از حكيم قمشه اى\r\nناشر\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nفهرست شاگردان حكيم آقا محمد رضا قمشه‌اى\r\nآيت اللّه حكيم ميرزا جهانگير خان قشقايى دهاقانى ، 104 آيت اللّه حكيم آقا ميرزا عبد الغفار تويسركانى اصفهانى ، 189 حكيم آخوند ملّا محمّد كاشانى ، 100 حكيم آقا شيخ على أكبر نهاوندى ، 151 حكيم آقا شيخ غلام على شيرازى ، 137 حكيم آقا ميرزا إبراهيم بن ابى الفتح ، الرياضي الزنجاني ، 153 حكيم آقا ميرزا ابو الفضل بن ميرزا ابو القاسم تهرانى ، 177 حكيم آقا ميرزا أبوالقاسم آشتيانى ، 167 حكيم آقا ميرزا جعفر آشتيانى 167 حكيم آقا ميرزا حسن كرمانشاهى ، 94 حكيم آقا ميرزا صفاى اصفهانى ( حكيم صفا ) ، 182 حكيم آقا ميرزا عبد اللّه رياضى رشتى ، 161 حكيم آقا ميرزا على محمّد اصفهانى ( حكيم ) ، 178 حكيم آقا ميرزا محمّد باقر مجلسى ( شريعت گيلانى ) ، 157 حكيم آقا ميرزا محمّد طاهر تنكابنى ، 168 حكيم آقا ميرزا محمود مدرّس كهكى قمى ، متخلّص به « رضوان » ، 97 حكيم آقا ميرزا هاشم اشكورى گيلانى ، 91 حكيم آقا مير شهاب الدين نيريزى شيرازى ( آقا مير شيرازى ) ، 93 حكيم آية اللّه ميرزا على أكبر مدرّس ( حكمى ) يزدى ، 111\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nحكيم امين الحكماء ، 177 حكيم جلال الدّين على ابو الفضل عنقاء طالقانى ، 128 حكيم حاج شيخ عبد اللّه حائرى ، 160 حكيم حاجى شيخ الرئيس قاجار ابو الحسن ميرزاى حيرت ، 158 حكيم سيّد على أكبر بن سيّد عبد الحسين ، بن محمّد صادق طباطبائى ، 132 حكيم شاهزاده عبد العلى ميرزا ، 133 حكيم شهيد آقا ميرزا محمود بن ملّا صالح بروجردى ، 174 حكيم شهيد حضرت آية اللّه ميرزا محمّد باقر اصطهباناتى ، 165 حكيم شيخ آقا حسين نجم‌آبادى تهرانى ، 149 حكيم شيخ حيدر نهاوندى ، 151 حكيم شيخ على أكبر بن محمّد مهدى يزدى قمى ، 160 حكيم شيخ على نورى حكمى ( شيخ شوارق ) ، 137 حكيم محمود حسينى ساوجى ، 148 حكيم ملّا على سمنانى ، 122 حكيم ملّا محمّد سمنانى ( فانى ) ، 120 حكيم ، ملك الشعراء ، ميرزا محمّد حسين عنقاء ، بن هما شيرازى ، 155 حكيم ميرزا سيّد حسين ( صدر الحفّاظ ) قمى ، 147 حكيم ميرزا لطف على صدر الأفاضل ( دانش ) ، 125 حكيم ميرزا محمّد مهدى قمشه‌اى ، 139 حكيم ميرزا نصر اللّه قمشه‌اى ، 144 ميرزا زكى قفقازى ، 191 .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nپيش گفتار\r\n( بسم اللّه الرّحمن الرّحيم ) در يك ديد كلّى ، در معرفى شخصيتهاى شخيص عالم انسانى ، معمولا پنج محور را بايد مدّ نظر داشت :\r\nمحور اوّل : چگونگى زندگى شخصى و خصوصيات اخلاقى و عملى آنان .\r\nمحور دوّم : آراء و نظرات عرفانى ، فلسفى ، كلامي و اخلاقى آنان .\r\nمحور سوّم : تأثير كه از گذشتگان گرفته‌اند ، ردّ پاى سلوك علمى و فكر و عملى آنان كه از چه مجارى ارتزاق نموده ، و مقدار تأثير پذيرى آنان از اسلاف تا چه حد بوده است .\r\nمحور چهارم : تاثيرى است كه اين اشخاص بر آيندگان گذاشته‌اند كه خود به سه محور فرعى تقسيم و قابل بررسى است .\r\nألف : شاگردانى كه بلا فصل و بدون واسطه پرورش داده‌اند و حامل شخصيت علمى و عملى آنان است .\r\nب : بررسى آرائى كه از آنان در سنت فرهنگى پذيرفته شده است .\r\nج : بررسى آراء و نظرياتى كه مهجور مانده و يا مورد مخالفت قرار گرفته است .\r\nمحور پنجم : امروز با توجه به مسائل و معضلات علمى و فرهنگى ، تا چه حدّ مىتوان از اين بزرگواران كمك گرفت .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nاين رسالة و رسائل ديگر كه در خصوص عارف جليل القدر ، و حكيم نكته سنج ، جناب « آقا ميرزا محمّد رضاى قمشه‌اى ( صهبا ) » - اعلى اللّه مقامه - است ، بر اساس محورهاى فوق تنظيم شده است . بنده علما و عملا در آن مقام نبوده و نيستم كه قادر باشم ، عزيزى اين چنين را - كما هو حقّه - معرفى نمايم ولى توفيق آن را از ساحت قدس خداوندى يافتم كه از أعاظم و اجلّه علم و أدب و هنر و عرفان مطالبى را فرا گرفته و مجموعه‌اى را گرد آورده و به برادران و خواهران ايمانى خود ، هديه نمايم .\r\nبى شكّ بهترين درس اخلاق را مىتوان ، با مطالعه زندگى مفاخر و بزرگان فرهنگ خود گرفت و ميراث ارزشمند آنان را از گوشه گوشهء كتابخانه‌ها گرد آورده تأليف نمود و در اختيار فرهنگ دوستان تشنه قرار داد متأسفانه در اين راستا كم كار شده است و چه بسا بزرگانى كه با داشتن بيش از پنجاه اثر ، مهجور و متروك مانده‌اند و بدون معرفى آنان ، امّت اسلامى از لحاظ بينش و منش فرهنگى خود را بارور نخواهد ساخت . لذا از تمامى آنانى كه رايحه دل‌انگيز بهشت سعادت را ، از اين بهشتى صفتان ، استشمام كرده‌اند ، استدعا دارم كه هيچ چيز از حطام دنيا ، حتى حور و قصور را ، با آن مقايسه نكنند و اين بارقه را در قلوب خود حفظ نمايند تا با توكّل و توسّل و تلاش جامعه و هم گسترهء وجودى خود را منور به انوار الهى اين انسانهاى خدايى نمايند . ان شاء اللّه .\r\nدر پايان ذكر چند نكته در خصوص اين رسالة ضرورى است :\r\n1 - اين نگارش بر اساس نگاشته استاد بزرگوار منوچهر صدوقى « سها » در كتاب مستطاب « تاريخ حكماء و عرفاى متأخر بر صدر المتألهين » و اجازهء ايشان تدوين شده است .\r\n2 - از فيشها و اطلاعات برادر ارجمند و استاد گرامى آقاى حامد ناجى\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nاصفهانى بهرهء فراوان گرفته شده است .\r\n3 - ان شاء رسالة و نگارش و تدوين آن از اين جانب ، خليل بهرامى قصرچمى است .\r\n4 - مطالب مؤلّفه به شكل اقتباس مستقيم يا غير مستقيم و نقل به معنا و مضمون مىباشد .\r\nاز تمامى عزيزانى كه به نحوى از انحا اين بندهء حقير را در طول پنج سال مساعدت و تحمل فرموده‌اند به ويژه بزرگواران فوق الذكر و همسر ارجمندم ، سپاسگزارى مىكنم و اميدوارم خداوند متعال تمامى آن بزرگواران را در امور دنيا و آخرتشان يارى و در روز جزاء با صالحان محشور و بهتر پاداشها را مشمول حالشان گرداند . آمين .\r\n فجنّة اللّقاء و جنّة الصّفة * يثمر للكمّل غرس المعرفة\r\nإن تغرسوا ، فمثل هذا اغرسوا * و في ابتغائه بجدّ نافسوا « 1 » \r\n رَبَّنا تَقَبَّلْ مِنَّا إِنَّكَ أَنْتَ السَّمِيعُ الْعَلِيمُ  « 2 » عضو هيأت علمى گروه معارف اسلامى دانشگاه آزاد اسلامى واحد دهاقان خليل بهرامى قصر چمى پنج شنبه چهاردهم مرداد ماه 1378 ه . ش .\r\nمطابق با بيست و دوم ربيع الثاني 1420 ه . ق .\r\n\r\n\r\n","description":"","footnote":"\r\n( 1 ) - سبزوارى ، حاج ملّا هادى ، شرح منظومه ، چاپ سنگى ، ص 339 .\r\n( 2 ) - سوره مباركه بقره ، آيهء 127\r\n","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\n\r\n( فصل اوّل زندگى نامهء حكيم الهى و عارف سترگ استاد آقا محمّد رضا قمشه‌اى « صهبا » )\r\n\r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\n\r\n( سال و محلّ تولّد و گذراندن مقدمات )\r\nحكيم متألّه عارف بىبديل مرحوم آقا ميرزا محمّد رضا صهباى قمشه‌اى ، فرزند بزرگوار فاضل و الا مقام شيخ ابو القاسم قمشه‌اى مىباشد « 1 » . وى به سال 1241 هجرى قمرى در شهر قمشه ( شهرضا ) چشم به جهان گشود « 2 » . و مقدمات را در اين شهر ( قمشه ) ، نزد اساتيدى چون والد بزرگوارش و ديگر فضلاى اين شهر « 3 » به پايان رساند .\r\nسپس عازم اصفهان ( در 80 كيلومترى شمال زادگاه خويش ) شد ، و در نزد بزرگان و اساتيد حكمت و عرفان ، بهره‌ها جست .\r\nدر اين خصوص استاد محترم آقاى آشتيانى مىنويسد :\r\n« پدر آقا محمّد رضا ، شيخ ابو القاسم ، از نزديكان و مقرّبان سيّد الفقهاء و المجتهدين ، آقا ميرزا حسن مدرّس اصفهانى ، استاد ميرزاى شيرازى بود ، اين مير سيد حسن در حكمت متعاليه ، از تلاميذ و شاگردان آخوند ملّا على نورى بود ، كه بعد از ملّا صدرا ، احدى به مرتبه او نرسيده است ، مير سيّد حسن مدرّس به پدر آقا محمّد رضا فرمود : قدر اين پسر را بشناس و بر او لازم است كه جز تحصيل علم\r\n\r\n\r\n","description":"","footnote":"\r\n( 1 ) - مهدوى ، سيّد مصلح الدّين - تذكرة القبور - ص 327 .\r\n( 2 ) - ايضا ، ص 327 .\r\n( 3 ) - ما در تفحص خود به كتب تراجم و افراد آگاه در اين رابطه ، چه در شهرستان شهرضا و چه در ديگر مناطق مراجعه نموديم ولى متأسفانه هيچگونه رهيافتى به چگونگى تدرّس و تعلّم معظّم له در اين منطقه ، غير از والد ماجدشان ، نيافتيم . گويا اين ايام در اصفهان به استفاده از بزرگان مىپرداخته است .\r\n","page_name":" 19 ","page_number":19},
  {"content":"\r\n\r\nبه امر ديگرى نپردازد ، آقا محمّد رضا در حدّ لزوم به تحصيل فقه و اصول پرداخت .\r\nجاذبهء ميرزا سيّد رضى استاد بزرگوار عرفان و حكمت ، ميرزا محمّد رضا را به خود جلب كرد و ميرزا محمّد رضا بعد از مدتى جاى خالى استاد را پر نمود و به مقامى رسيد كه دست احدى به آن نرسيد » « 1 »\r\n\r\n( استادان )\r\nألف - حاج محمّد جعفر لاهيجى ( لنگرودى ) ( ره ) وى فرزند محمّد صادق لاهيجى « 2 » شارح مشاعر ملّا صدرا « 3 » و نويسنده حاشيه بر الهيات شرح تجريد قوشچى و حاشيه خفرى « 4 » بر آن ، است كه در سالهاى بعد از 1255 هجرى قمرى وفات يافته « 5 » و يكى از معروف‌ترين شاگردان او آخوند ملّا على نورى « 6 » مىباشد .\r\nاستاد محقق داماد در نامه فرهنگستان علوم مىنويسد : « نويسندهء جغرافياى اصفهان دربارهء او آورده است :\r\nمرحوم حاجى محمّد جعفر لاهيجى ، كهنه استاد بوده و پسرش مرحوم حاجى ميرزا محمّد كاظم با فقها پيوند نموده صبيه مرحوم حاجى كلباسى را گرفت ، طريق فقاهت پيمود ، باب علم پدر از اولادش مفتوح نشد .\r\n\r\n\r\n","description":"","footnote":"\r\n( 1 ) - نامهء استاد آشتيانى به دست‌اندركاران كنگره بزرگداشت حكيم آقا محمّد رضا قمشه‌اى « صهبا » پاييز 1376 .\r\n( 2 ) - آشتيانى ، سيّد جلال الدين - شرح حال ملّا صدرا - ص 225 ، ( به نقل از تاريخ حكما و عرفا . . . ) .\r\n( 3 ) - صدوقى « سها » ، منوچهر - تاريخ حكما و عرفاى متأخر بر صدر المتألهين - ص 45 .\r\n( 4 ) - مدرّس ، محمّد على - ريحانة الأدب - ج 5 ص 124 ، ( به نقل از تاريخ حكما و عرفا . . . ) .\r\n( 5 ) - تهرانى ، آقا بزرگ - الذريعة - ج 16 ص 614 .\r\n( 6 ) - آشتيانى ، سيّد جمال الدين - شرح حال ملّا صدرا ، ص 215 ، ( به نقل از تاريخ حكما و عرفا . . . ) .\r\n","page_name":" 20 ","page_number":20},
  {"content":"\r\n\r\nمرحوم جلال الدين همايى نيز نوشته‌اى دربارهء وى دارد ، و در خاتمهء آن نظير گفتهء نويسندهء جغرافياى اصفهان را بازگو كرده است :\r\nحاج ملّا محمّد جعفر فرزند ملا محمّد صادق لاهيجى ، از مشايخ حكما و مدرّسان فلسفه است كه در اصفهان مىزيست و معاصر با فقيه و مجتهد معروف حاج محمّد إبراهيم كرباسى متوفاى جمادى الأول سنهء 1261 ق و از اساتيد آقا على مدرّس زنوزى و آقا محمّد رضا قمشه‌اى بود .\r\nاطلاعى كه اين حقير از سرگذشت احوال وى دارم زايد بر آن چه در مواضع مختلف كتاب « الذريعة » آمده و در « ريحانة الأدب » نقل شده اين است كه وى در فلسفه شاگرد ميرزا ابو القاسم مدرّس خاتون‌آبادى متوفاى 1202 ه . ق . و ملّا محراب گيلانى متوفاى 1217 ه . ق . و افضل الحكماء و المدرّسين آخوند ملّا على بن جمشيد نورى مازندرانى متوفّاى رجب 1246 ه . ق . بوده . [ حاج ملّا محمّد جعفر 
  ] على التحقيق پيش از سنهء 1294 قمرى فوت شده است . وى فرزندى به نام حاج ميرزا محمّد كاظم داشت كه با دختر حاج محمّد إبراهيم كرباسى ازدواج كرد و داخل جرگهء فقها و علماى شريعت شده بود و از ميراث فلسفى پدر چيزى عايد او نشد يا از وى بروز نكرد .\r\nو سرانجام حاج آقا بزرگ تهرانى ، دربارهء وى و آثارش مىنويسد :\r\nالشيخ محمّد جعفر بن المولى محمّد صادق اللّاهيجانى ، من فلاسفة عصره كان من مشاهير مدرسى العلوم العقليّه - و لها آثار منها حاشية على إلهيّات شرح التجريد ، شرح المشاعر لصدر الدين الشيرازي و غيرهما . . . » « 1 » ب - ميرزا حسن نورى - رحمه اللّه - :\r\nاستاد سيد مصلح الدين مهدوى مىنويسد :\r\n\r\n\r\n","description":"","footnote":"\r\n( 1 ) - نامهء فرهنگستان علوم ، ش 6 و 7 ، س 4 ، صص .\r\n","page_name":" 21 ","page_number":21},
  {"content":"\r\n\r\n« وى فرزند آخوند ملّا على نورى بن جمشيد نورى مازندرانى ( ره ) مردى حكيم و فيلسوف بوده و در رجب 1246 در اصفهان وفات يافته و در نجف مدفون شده و از شاگردانش حاج ملّا هادى سبزوارى ( 1212 - 1290 ه . ق . ) در سبزوار است » « 1 » .\r\nاستاد آشتيانى در اين باره مىفرمايند : « مرحوم حكيم متأله آقا ميرزا حسن نورى فرزند برومند آخوند ملّا على نورى و استاد آقا على حكيم به دعوت اعتماد السلطنهء قاجار ( از اصفهان ) به تهران سفر و مدتى تدريس نمود ، از قرارى كه استادم آقا ميرزا احمد آشتيانى مىفرمود : آقا ميرزا حسن كرمانشاهى مدتى به درس وى حاضر شده است « 2 » » .\r\nمرحوم آقا ميرزا طاهر تنكابنى ، دربارهء وى مىنويسد :\r\n« ميرزا حسن ، فرزند مرحوم ملّا على نورى - حكيم معروف - از اساتيد بزرگ دوره متأخّره است . جمعى از اساتيد معاصر از شاگردان او بوده‌اند .\r\nو استاد آشتيانى دربارهء او مىگويد :\r\nبرخى ، آقا ميرزا حسن نورى را در ذكاوت و استعداد فطرى بر پدر ماجد خود آخوند نورى ترجيح داده‌اند . آقا ميرزا حسن چينى با آقا ميرزا حسن نورى در يك درجه محسوب مىشوند با اين فرق كه چينى در حسن بيان و تقرير مطالب مقدم بر نورى بوده است .\r\nاز چند حاشيه‌اى كه احتشام الملك آنها را در شرح اشارات خواجه آورده و در واقع تقرير استادش آقا محمّد رضا مىباشد ، چنين بر مىآيد كه عارف قمشه‌اى خود اين شرح را در نزد آقا ميرزا حسن نورى خوانده و در هنگام تدريس اين شرح به آراء و انديشه‌هاى استادش وفادار بوده و در موقع تدريس ، جاى به جاى به ذكر آن‌ها\r\n\r\n\r\n","description":"","footnote":"\r\n( 1 ) - مهدوى ، سيد مصلح الدين - تذكرة القبور - ص 327 .\r\n( 2 ) - آشتيانى ، سيّد جلال الدين - مقدمه شرح مقدمه قيصرى بر فصوص الحكم - ص 32 .\r\n","page_name":" 22 ","page_number":22},
  {"content":"\r\n\r\nمىپرداخته ، مزيد اطّلاع خوانندگان ، 3 حاشيه مزبور را از شرح اشارات ياد شده استخراج كرده و به عين عبارت در اينجا مىآوريم :\r\n[ 1 
  ] قوله « سبب كمال » ، « أراد به ما به الكماليّة - أي الصورة الحاصلة لا المعد للكمال ، كما يتوهّم من ظاهر العبارة ! » ، كذا قرّر الأستاد آقا محمّد رضا دام ظلّه ، نقلا من شيخه و استاده ميرزا محمّد حسن ابن الفيلسوف على النوري - غفر اللّه لهما - ( لمحرّره عبد العلى ) « 1 » .\r\n[ 2 
  ] قوله « ما يرجوه أو ما يذكره » ، أي ما يحضره ، فالفرق بينه و بين ما يرجوه بالعليّة و عدمه . كذا قرّر الأستاد نقلا من أستاده . ( عبد العلى ) « 2 » .\r\n[ 3 
  ] قوله : « لا يمايز الذات » ، أي يرتسم في الذات و لا يباينه و قد حمل الأستاد نقلا من استاده على اتحاد العاقل و المعقول و ان أبطله الشيخ في هذا الكتاب . ( حرّره عبد العلى ) . « 3 » ج - آقا سيّد رضى لاريجانى - رحمه اللّه - :\r\nمعظم له كه فردى صاحب حال و مالك باطن « 4 » و داراى يدي طولى در علوم غريبه بوده است « 5 » و در سال 1270 هجرى قمرى وفات يافته است « 6 » .\r\n\r\n\r\n","description":"","footnote":"\r\n( 1 ) - طوسى ، نصير الدين ، شرح اشارات و تنبيهات ، ج 3 ، ص 345 ، س 2 .\r\n( 2 ) - همان كتاب ، ج 3 ، ص 345 ، س 7 .\r\n( 3 ) - همان كتاب ، ج 3 ، ص 345 ، س 11 به نقل از نامهء فرهنگستان علوم ، ش 6 ، 7 س 4 ، صص 53 ، 54 .\r\n( 4 ) - تحويل دار - جغرافياى اصفهان - ص 68 . ميرزاى عبرت - مدينة الأدب نسخهء اصل - مجلس 4182 ج 1 ص 732 ( به نقل از تاريخ حكما و عرفا . . . ) .\r\n( 5 ) - هدايت ، رضا قلى خان - مجمع الفصحاء - ج 2 ص 212 . ( به نقل از تاريخ حكما و عرفا . . . ) .\r\n( 6 ) - تهرانى - آقا بزرگ - اعلام الشيعة - ج 2 ق 2 ع 1027 ( به نقل از كتاب حكما و عرفا . . . ) .\r\n","page_name":" 23 ","page_number":23},
  {"content":"\r\n\r\nآقا محمّد رضا - رحمه اللّه - اكتساب علوم عقلى و معارف الهى و معارف يقيني را به ايشان نسبت داده و بدان وسيله ، به كمال راه يافته است .\r\nدر احوالات آن استاد كل ، نوشته‌اند : « در اوان بلوغ به شرف ملاقات با فقيرى نائل شد كه معروف به درويش كافى بود . وى تأثير فراوانى بر ايشان گذاشت ، پس از مدتى به علت پريشان خاطرى كه از شهادت پدر ، عارض وى گشته بود و نيز به جهت عدم تجانس و سازگارى اهالى لاريجان ، وطن را ترك و به اتفاق مادر و برادر خود ، سيّد زكى الدين ، به قصد تحصيل به سوى اصفهان رهسپار گشته و پس از تكميل مقدمات علمى و يك دوره فقه ، نزد مرحوم ملّا على نورى - رحمه اللّه - و مرحوم استاد ملّا اسماعيل واحد العين به تحصيل حكمت جديد مرحوم صدر الدين شيرازى مشغول شد و در نزد استادان ديگر حكمت مشاء را فرا گرفت و در مدت كمى در حكمت مشاء و اشراق و تصوف و عرفان ، بدان مقامى رسيده كه معاصران وى كمتر بدان دست يافتند .\r\nمحضر درسش محل تجمع علما گرديد و بزرگان از آن دوره ، به تبحر و استادى وى اقرار و از وجود بزرگوارش ، استفاده مىكردند و كتابهاى شيخ محى الدين ابن عربى ( ره ) و صدر الدين قونوى ( ره ) را تدريس مىكرد و شاگردان مبرزى تربيت كرد كه از آن جمله آقا محمّد رضا قمشه‌اى - رحمه اللّه - و حاج ميرزا نصير گيلانى - رحمه اللّه - را مىتوان نام برد « 1 » » .\r\nمرحوم آقا ميرزا طاهر تنكابنى ، در رسالهء مختصرى كه در شرح احوال برخى از حكما ، متكلّمان و عرفا به نگارش آورده ، از او ياد كرده و به نقل از استاد خود آقا محمّد رضا قمشه‌اى ، دربارهء وى مىنويسد :\r\n« آقا سيّد رضى الدين لاريجانى ، از بزرگان حكما و عرفاى عصر متأخّر بوده و آن\r\n\r\n\r\n","description":"","footnote":"\r\n( 1 ) - ميرزاى عبرت ، مدينة الأدب ، ج 2 ص 101 ( نقل به معنا از تاريخ حكما و عرفا . . . )\r\n","page_name":" 24 ","page_number":24},
  {"content":"\r\n\r\nمرحوم از تلاميذ حكيم ملّا على نورى بوده . و از استاد خود ، آقا محمّد رضا قمشه‌اى اصفهانى - قدّس سرّه - كه از شاگردان سيّد مرحوم بوده ، شنيده‌ام كه : « اين سيّد بزرگوار در زهد و وارستگى وحيد عصر خود بوده و در اوايل عمر كه از مازندران به اصفهان براى تحصيل علوم رفته بود ، به واسطهء كثرت فقر و پريشانى ، در حمّامهاى اصفهان به كسب دلّاكى در ايّام تعطيل مىپرداخت و تحصيل معاش ايام تحصيل مىنمود . و بعد از تكميل مراتب تحصيلات ، با زنى از خواتين مكرّمات بستگان نسبى خود ازدواج نموده ، و آن خاتون از طرف پدر خود بالإرث متموّله بوده ، و چون سيّد بزرگوار بدين وسيله سعه در معاشش حاصل گرديد ، طريقهء انفاق بر فقرا و ايثار مساكين را شيمهء عاليهء خود قرار داده ، به نحوى كه گاهى در عبور و مرور در كوچه‌هاى اصفهان ، عبا و يا قبا و يا شلوار خود را به فقرا و مساكين مىبخشيد و حالت بكاء و گريه زياد داشت .\r\nاستادم [ آقا محمّد رضا 
  ] مىفرمودند : « چون صبح‌ها به منزل سيّد معظم براى درس حاضر مىشديم آن بزرگوار همه روزه به بأم خانه‌اش مناجات خمسه عشر را كه مأثور از حضرت سيّد الساجدين زين العابدين على بن الحسين - عليهما السلام - است از حفظ مىخواند و چون ثكلى [ مادر فرزند از دست داده 
  ] مىگريست و بعد از اجتماع شاگردان در مدرس از بأم به مدرس مىآمدند . و همه روزه قبل از شروع به تدريس شرحى به شاگردان خود موعظه مىفرمودند و قسطى كامل در تشويق و ترغيب به تحلّى به اخلاق حسنه و تحذير از ملكات رذيله و خبث و تحريص بر سلوك طريقهء اوليا و اصفياى كامل و حكما و عرفاى شامخين بيان مىكردند . بعد شروع به تدريس مىنمودند . و اكثر تدريسش علوم الهيّه و كتب عرفا و صوفيه بوده ، و با كمال استيناس و حسن معاشرت كه با عموم ، خصوص با شاگردان خود داشتند ، صاحب مهابت عظيمه در انظار بوده‌اند . . .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nدر خاتمه مىنويسد :\r\n. . . و از مؤلفات و مصنّفاتش چيزى به نظر حقير نرسيده .\r\nآقا سيّد رضى لاريجانى ، بنا به ضبط اعتماد السلطنة در المآثر و الآثار ، در 1270 ه . ق . در تهران ، رحلت كرده است .\r\nمرحوم جلال الدين همايى نيز دربارهء او مىنويسد :\r\n. . . آقا سيّد رضى لاريجانى ، استاد آقا محمّد رضا قمشه‌اى نيز از جمله كسانى است كه در فنون حكمت با آخوند ملّا على نورى ، همسرى مىنمود و بر فرض كه يك چند به حوزهء درس وى نشسته و سمت استادى و پيش كسوتى او را گردن نهاده بود ، خواص اهل فن او را در خصوص فلسفهء اشراق و عرفانيات و ذوقيات بر خود نورى ترجيح مىدادند » .\r\nاستاد سيّد جلال الدين آشتيانى نيز در پيروى از سخن همايى ، دربارهء او چنين اظهار مىدارد :\r\n. . . در بين شاگردان آخوند [ نورى 
  ] ، آقا سيّد رضى در عرفان بزرگترين استاد عصر خود بود . سيّد رضى مازندرانى اگر چه در حكمت متعاليه شاگرد آخوند نورى است و شايد در مسائل نظرى و فلسفه بحثى به مرتبهء آخوند نورى نرسد ولى در عرفانيات و حكمت ذوقى و احاطهء به كلمات اهل عرفان بر آخوند نورى ترجيح دارد بلكه فاصلهء اين دو در اين قسمت زياد است و همان طورى كه آخوند نورى در حكمت متعاليه كم نظير است آقا سيّد رضى مازندرانى در تصوف و عرفان در بين متأخران بىنظير و در تسلّط به افكار محيى الدين در مرتبه و مقام بعد از شارحان كلمات محيى الدين و عارفان قرن هفتم و هشتم قرار دارد . اين سيّد رضى استاد عارف نامدار و حكيم بزرگوار آقا ميرزا محمّد رضا قمشه‌اى - قدس سره -\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nمىباشد . » « 1 » از آن بزرگوار اشعارى به جاى مانده كه اين دو بيت زير از آن جمله است :\r\n ز فيض صبحدم دارم ، چو شمع از جانگدازيها * دم گرمى كه با خورشيد دارد تيغ بازيها\r\nز چشم تر ، نشان دل طلب ، گر بينشى دارى * كه نقش پاى كس جز در ره نمناك ننشيند « 2 » \r\nاستاد عالى قدر آقاى آشتيانى ، در مقدمه شرح مشاعر سخنى از مرحوم آقا محمّد رضا قمشه‌اى آورده است كه خود گشايشى براى شناخت اساتيد آن بزرگوار مىباشد ايشان مىفرمايند :\r\n« در اصفهان نزد ملّا محمّد جعفر شروع به خواندن شرح فصوص نموديم ، مرحوم لاهيجى اقتدار كامل به تدريس اين كتاب نداشت ، تا اينكه به سراغ آقا سيّد رضى مازندرانى رفتيم و نزد او شروع به قرائت شرح فصوص نموديم ، او از اينكه ما درس او را بر درس حكيم لاهيجى ترجيح داده‌ايم با حالت نگران به ما گفت :\r\nتدريس شرح فصوص كار قلندرى است و حاج ملّا جعفر ، حكيم است نه قلندر « 3 » .\r\n\r\n\r\n","description":"","footnote":"\r\n( 1 ) - نامه فرهنگستان علوم ، ش 6 ، 7 ، س 4 ، صص 51 ، 52 ، 53 .\r\n( 2 ) سپهر - گلزار - تبريز - ص 92 .\r\n( 3 ) آشتيانى ، سيّد جلال الدين - مقدمه شرح مشاعر ص 25 ، ( نقل به معنا از تاريخ حكما و عرفا . . . ) استاد آشتيانى مىگويد در مسائل عرفانى ، آقا سيّد رضى گويا شاگرد آخوند ملّا جعفر آباده‌اى « 1 » عارف و فيلسوف معاصر آخوند ملّا على نورى بوده است . ( مقدمه شواهد - ص 108 . ) ميرزا محمّد على مظفر « 2 » متوفاى 1198 معاصر آقا محمّد بيدآبادى بوده ، از تلامذه مع الواسطهء ميرزا حسن طالقانى « 3 » و ظاهرا عرفان ، از طريق او به آباده و قمشه رسيده است ( مقدمه شواهد - ص 121 ) و مير سيّد حسن مدرّس شارح فصوص و كتب شيخ الاشراق و شايد از تلاميذ ملّا محسن لنبانى « 4 » شارح مثنوى بوده است . ( مقدمه شواهد ص 117 . )\r\n","page_name":" 27 ","page_number":27},
  {"content":"\r\n\r\n\r\n\r\n","description":"","footnote":"\r\n- از آخوند ملّا محمّد جعفر آباده‌اى ، عارف و حكيم معاصر آخوند نورى ، مدركى در دست نداريم و هيچ يادى هم در تذكره‌ها و شرح حال‌ها نمىباشد ولى در همان روزگار فقيهى را به اين نام مىشناسيم كه در اصفهان به سال 1280 فوت كرده و از شاگردان مرحوم حجة الإسلام شفتى ( مدرّس ، محمّد على - ريحانة الأدب ج 1 ص 12 ) بوده است كه صاحب نفوذ المسائل ، در فقه استدلالى و كتاب المرايا در اصول و رسالة خماسيه و شرح الدروس و كتاب السؤال و الجواب ( صاحب جواهر - دائرة المعارف ج 1 ص 13 ) بوده با شرحى بر تجريد الاعتقاد خواجهء طوسى ( مدرّس ، محمّد على ، ريحانة الأدب ج 1 ص 12 ) . و خواص اسماء الحسنى را به خط خودش در كتابخانه مروى تهران به شماره 1022 مشاهده كرديم بسيار ارزنده بود .\r\n- ميرزا محمّد على مظفر - رحمه اللّه - كتابهاى ذوقيه ( عرفانى ) را تدريس مىكرده ( مجذوب - مرآة الحق - ص 67 ) كه فصوص از بزرگترين آن كتابهاست و تمهيد القواعد ابن تركه كه به ظن قريب به يقين از متون درسى آن دوره بوده است . وى شاگرد زاهد محقق آقا محمّد بيدآبادى ، استاد محمّد جعفر مجذوب على كبوتر آهنگى كه عارف و حكيم و متكلم و كثير العبادة و الرياضة بوده است . ( مجذوب - مرآة الحق - تهران - ارمغان 1315 ص 667 ) و از تلاميذ ارشد و اعلم و اورع جناب بيدآبادى بوده و در الهيات كمال مهارت را داشته و در سال 1198 يك ساعت به غروب روز سه شنبه 13 شوال المكرم ( معلم ، حبيب‌آبادى - مكارم الآثار ، ص 70 ) در اصفهان دار فانى را وداع گفته است ( زنوزى - الروضة الرابعة ) .\r\n- مير سيّد حسن طالقانى كه استاد حزين لاهيجى بوده است به ظاهر پدر زن مرحوم ملا مصطفى قمشه‌اى ( مصطفى العلماء ) بوده است . و خود مرحوم لاهيجى مىگويد : پس از اينكه نزد شيخ عنايت اللّه گيلانى شاگرد مير قوام الدين حكيم ، شاگردى كردم « خدمت سيّد المتبحرين مير سيّد حسن طالقانى - رحمة اللَّه عليه - » كه از أعاظم علما و أكابر صوفان بود ، رسيدم . كتاب فصوص الحكم شيخ عربي ، مباحثه مىفرمود به استفاده مشغول شدم و شرح هياكل النور را ، نيز در خدمت ايشان خواندم . شفقتى عظيم به من داشت . در هيچ فنى از علوم نبود كه استحضارش به تمام نباشد . مسائل حكمت را با مشاهدات صوفيه انطباق داده ، علوم عظيم در اظهار مراتب ثلاثهء توحيد داشت . قوت تقرير و مباحثه‌اش به مثابه‌اى بود كه احدى از اصحاب جدل را نزد او ياراى سخن گفتن نبود . . . در اصفهان رحلت نمود . بعض طلبه ظاهر ، وى را به عقايد غير مستفاد نسبت مىدادند . « و الناس أعداء ما جهلوا .\r\n» ( صدوقى « سها » - تاريخ حكما و عرفاى متأخر بر صدر المتألهين - ص 48 ) شايد اين بزرگوار همان «\r\n","page_name":" 28 ","page_number":28},
  {"content":"\r\n\r\n\r\n( مهاجرت به تهران )\r\nآن چه در مورد احوال مرحوم آقا محمّد رضا قمشه‌اى در تذكره‌ها آورده‌اند بدين قرار است :\r\n1 - وى در اصفهان معارف حكمى و عرفانى را تدريس مىكرده است .\r\n2 - در قحطى و گرسنگى سال 1288 ه . ق . تمام آن چه را كه به ميراث برده بود فروخت و صرف حوائج نيازمندان بالاخص طلاب بىبضاعت نمود . « 1 »\r\n\r\n\r\n","description":"","footnote":"\r\nسيّد حسن » فرزند سيّد عبد الحسين حسينى نجفى ، مشهور به طالقانى باشد كه در سال 1116 زنده بوده است و از شاگردان شيخ فقيه ، شيخ قاسم فرزند محمّد بن جواد مشهور به ابن الوندى الكاظمي بوده است ( جبل عاملى - اعيان الشيعة - ج 22 ع 4239 . )\r\n- ملّا محسن لنبانى - وى در سال 1094 ه . ق . به روز 16 صفر به علت اختلالى كه در قوه دماغيه وى فراهم آمد دار فانى را وداع گفت ( مهدوى - تذكرة القبور - ص 288 ) . او مردى حكيم ، صوفى و ماهر در حكمت بوده كه در جامع كبير عباسى اصفهان مشغول تدريس بوده ( افندى ، رياض العلماء ، ق 2 ج 2 ص 26 ) و تصوف را با حكمت درهم آميخته و هميشه با جذبه ، شور و شوق بوده و باب تعشق حقيقى را به روى خود گشوده بوده است . ( نصرآبادى - تذكرة - ص 157 ) . در كتاب قصص خاقانى آمده است كه : « هذا اليوم به مطالعه كتب حكمى اشتغال دارد . بعضى از طالبان دلائل ، حكمت در خدمت آن معلم ثانى تحصيل معانى مىنمايند . طبع آن جناب به قرائت كلام مولانا ، بسيار مايل است .\r\nايشان را در هر بيت مولوى تحقيقات روى داده . هذا اليوم در اين فن كه شمه‌اى از كمالات اوست ، منفرد است و چون نخواسته‌اند كه مشكلات أبيات مولانا ( قدس سره ) مبهم بماند ، مدت اوقات كثير البركات را شرح مبسوط بر مثنوى حضرت مولوى نوشته‌اند . به عبارت تازه و استعارات زيادة از اندازه . . . و رسالة ديگر قريب به هفت هزار بيت در تصوف . . . و همچنين حواشى شفاء ، آيات بر اشارات . . . » ( ولى قلى بيگ ، قصص خاقانى - ص 774 ) . اين بزرگوار را فرزندى بوده است به نام ملّا حسين كه در حكمت متبحر بوده و در 26 رمضان 1129 وفات يافته است . او همان دائى جدّ جدّ صاحب روضات - رحمه اللّه - مىباشد . ( مهدوى - تذكرة القبور - ص 288 . ) .\r\n( 1 ) نائب الصدر شيرازى ، معصوم على : طرائق الحقائق ، ج 3 ص 237 - همايى ، جلال الدين : مقدمه‌اى برگزيدهء ديوان سه شاعر ، ص 21 .\r\n","page_name":" 29 ","page_number":29},
  {"content":"\r\n\r\n3 - شكايت به حكام قاجار از برخى خوانين و اصحاب جاه و مال كه املاك او را غصب نمودند و به مردم آن سامان ظلم و تعدى روا داشتند كه به علت عدم دريافت پاسخ و رسيدگى از سوى حاكمان آن عصر قصد بازگشت داشتند و ليك بنا به دليلى در تهران ماندگار شد و علت اين ماندگارى را داستان دلكشى است كه آقا مرتضى مدرّس آن را روايت كرده و گفته است من آن را از آقا شيخ عبد الحسين رشتى - رحمه اللّه - شنيدم كه به قرار ذيل است :\r\n« قمشه‌اى در سفر تهران به مدرسهء صدر شد و محصلى كه انموذج همى خواند سؤالى از او كرد و چون جواب شنيد به نزد طلاب شد و گفت ، آخوندى آمده است كه انموذج خوب مىداند ؟ ! و استاد آنان بيامد و فضل وى دريافت و گفت كه شما را حاصلى از وى نتواند بود و به هر تقديرى كه بود نگه داشتند او را » « 1 » .\r\nمرحوم نايب الصدر مىنويسد : « به هر حال او در آن جا به تدريس آغازيد و هر چند كه حكمت نيز مىگفت ولى همّ خويش را بيشتر مصروف تدريس معارف عرفانى مىكرد بدان پايه كه يكى از شاگردان او به نام محمود حسينى ساوجى در پشت جلد مجموعه‌اى املّا كرده است كه : ( خداوند رحمت فرمايد آقا محمّد رضا اصفهانى قمشه‌اى را كه در عصر ناصر الدين شاه فتح باب تدريس عرفانيات و تصوف از او شد . . . شرح فصوص الحكم و كتاب تمهيد را قبل از ورودشان به دار الخلافة ، كسى نمىدانست چه رنگ است ) » « 2 » .\r\n\r\n\r\n","description":"","footnote":"\r\n( 1 ) - شواهد - مشهد - ص 127 . مستفاد از جغرافياى اصفهان : تحويل دار ص 29 با عنايت به سال تأليف كتاب آقاى همايى نيز بدين معنا اشاره كرده است ص 21 . ( به نقل از تاريخ حكما و عرفا )\r\n( 2 ) - مرحوم معصوم على شاه صاحب طرائق الحقائق نوشته فوق را در كتابخانه آقا على مدرّس فرزند ملّا عبد اللَّه زنوزى يافته و آن را در كتاب خود بدين مضمون آورده است :\r\n« مرحوم مغفور ملا عبد اللّه مدرس ، مسقط رأسش قرية زنوز از قراء تبريز در بدايت سن از زنوز به خوى\r\n","page_name":" 30 ","page_number":30},
  {"content":"\r\n\r\nآقاى صدوقى ( سها ) در اين باب مىفرمايند :\r\n\r\n\r\n","description":"","footnote":"\r\nرفت و به تحصيل علوم عربيه و ادبيه مشغول شد و به اقصى الغاية تحصيل نمود . چنان كه به ملّا عبد اللّه نحوى معروف شد از خوى به كربلا رفت و خدمت مرحوم مغفور آقا سيّد على طباطبايى صاحب رياض ، مشهور به شيخ كبير به تحصيل علم اصول فقه ، مشغول شد . پس از چندى به دار الايمان قم رفت و در خدمت مرحوم آقا ميرزا ابو القاسم قمى صاحب كتاب قوانين الأصول به خواندن آن كتاب مواظبت نمود . پس از فراغ به اصفهان رفت و خدمت مرحوم ملّا على نورى به تحصيل علوم حكميه و در خدمت مرحوم آقا سيّد محمّد ولد آقا سيّد محمد ولد آقا سيد على طباطبايى مذكور به تحصيل علم فقه مشغول شد و از علوم رياضيه نيز به قدر امكان تحصيل نمود .\r\nپس از آن كه مرحوم حاج محمّد حسين خان مروى در دار الخلافهء تهران مدرسهء مروى را عمارت كرد و به إتمام رسيد از خاقان خلد آشيان استدعا كرد كه مرحوم ملّا على نورى را از اصفهان به تهران احضار فرمايد تا در آن مدرسه تدريس فرمايند . پس از إبلاغ احضار مرحوم ملّا على نورى در جواب نوشت كه « در اصفهان قريب دو هزار نفر ! ! طلاب مشغول تحصيل علم معقولند كه چهار صد نفر بلكه متجاوز ! ! كه شايستهء حضور مجلس درس هستند به مجلس درس اين دعاگو حاضر مىشوند . چنانچه در طهران بيايد موجب پريشانى اين همه طالب علم خواهد شد . » پس از رسيدن جواب مرحوم خان مروى استدعا نمود كه مجددا فرمايش شود كه يكى از ، تلامذهء خود را كه لايق دانند ، روانه كنند . آن جناب مرحوم ملّا عبد اللَّه را معين فرمود و به طهران فرستاد و در مدرسهء مذكور مدرّس شد . . . و مدت بيست سال در آن مدرسه تدريس فرمود و به رحمت ايزدى پيوست .\r\nتاريخ وفاتش ( روح عبد اللّه همى روحانيون را ، پيشوا ، 1257 ) .\r\nمصنفاتش 1 - لمعات الهيه در اثبات واجب الوجود و اثبات صفات او تبارك و تعالى .\r\n2 - انوار جليه در شرح حديث كميل تخمينا سه هزار بيت .\r\n3 - رسالهء عليّه در چگونگى غضب خداوند بر عاصين . ( طرائق الحقائق ج 3 صص 236 - 235 به نقل از تاريخ حكما و عرفا . . . ) بايد اضافه نمود كه آقا سيّد رضى لاريجانى به دعوت مرحوم ميرزا على رضاى گرگانى مستوفى و آقا ميرزا حسن نورى به دعوت اعتماد السلطنة و ميرزا ابو الحسن جلوه براى استفاده از درس حكيم سبزوارى ، عازم سبزوار شده ولى در تهران از رفتن به سبزوار ، منصرف شده است و رفتن آقا محمّد رضا براى احقاق حقوق بوده ولى آن جا ماندگار شده است ، به هر حال رفتن دوستان در تصميم او بىتأثير نبوده است . ( آشتيانى ، سيّد جلال الدين - مقدمه تمهيد القواعد - صص 11 و 12 . ) .\r\n","page_name":" 31 ","page_number":31},
  {"content":"\r\n\r\n« در مورد مهاجرت آقا محمّد رضا به تهران گر چه براى دادخواهى از دار الخلافهء تهران بوده كه عمال زور را در موطنش به جاى خود نشانده و حقوق او را استيفاء نمايند ولى انتقال حوزه علميه از اصفهان به تهران و مهاجرت گروهى از حكماء عصر از اصفهان به تهران بدون تأثير نبوده است . مانند آخوند ملّا عبد اللّه زنوزى و ميرزا حسن حكيم و آقا ميرزا ابو الحسن جلوه .\r\nدر هر صورت مىتوان گفت كه آقا محمّد رضا على الظاهر براى دادخواهى ولى باطنا به قصد اقامت رفته باشد يا اينكه در آغاز براى بردن شكايت و دادخواهى به تهران آمده و بعدا فضا را مناسب اقامت يافته است به هر شكل كه باشد نوشته آقا على مدرّس - رحمه اللّه - كه حاوى شرح حال و جريان هجرت ملّا عبد اللّه زنوزى به تهران است اين ظن را قوى مىسازد كه هجرت حكما از حوزه اصفهان به تهران ، فضاى مهاجرت را براى وى فراهم نموده است » . « 1 » .\r\n\r\n( شطرى از احوال باطنى )\r\nهر كه از اين حكيم متأله سخن به ميان آورده است ، وى را به خصائل نيكوى باطنى و صاحب مقامات عاليه ستوده است از جمله اينكه : « وى فردى درويش نهاد و بلا ادعا و بلا تعين بوده « 2 » » كه عمر شريف خويش را در كمال بىاعتنايى به ظواهر و در نهايت انزوا به سر برده و بنا به گفته ميرزا جهانگير خان ، يكى از شاگردان آن بزرگوار ، « هيچ جنبه علمايى نداشت . . . » و بهتر از آن را در كلام ديگر شاگردش ، آقا ميرزا ابو الفضل تهرانى بايد جستجو كرد ، كه ساليان دراز شاگردى آن مرحوم را كرده\r\n\r\n\r\n","description":"","footnote":"\r\n( 1 ) - تاريخ حكما و عرفاء . . . صص 49 - 50 - ( نقل به معنا ) .\r\n( 2 ) - اعتماد السلطنة ، محمّد حسن خان : المآثر و الآثار ، ص 164 . ( به نقل از دائرة المعارف تشيع ، ج 1 ص 129 ) .\r\n","page_name":" 32 ","page_number":32},
  {"content":"\r\n\r\nو در ظهر رسالة « فرق بين اسماء الذات و الصفات » از او بدين گونه ياد نموده است :\r\n« و كان هذا الشيخ ، سليم الجثة ، مأمول الناحية ، حسن السمت ، صحيح العقيدة ، قوى الايمان ، صادق اللهجة ، لطيف العشرة ، ظريف الطبع ، مستقيم الطريقة ، جيد الفهم ، مصيف ( مصيب ) النظر و كان شديد التسليم لأخبار اهل البيت - عليهم السّلام - كثير الاقتصار على ظواهرها « 1 » . » [ اين شيخ ، راست قامت ، مورد توجه ، خوش منش ، درست پندار ( باور ) ، سخت اعتقاد ، راست گفتار ، خوش برخورد ، خوش ذوق ، راست اعتقاد ، تيزهوش ، مآل انديش و شديدا متعبد و تسليم اخبار اهل بيت - عليهم السّلام - بود و بسيار كم به معنى اوليه متبادر به ذهن آن بسنده مىكرد 
  ] .\r\nوى در خصوص اينكه ، فرد سالك عقبات سخت طريق الى اللّه را ، به تنهايى قادر به پيمودن نيست ، و بى همراهى خضر گرفتار ظلمات خواهد شد اعتقاد خود را در لزوم متابعت و پيروى از شيخ در حاشيه‌اى بر تمهيد القواعد ابن تركه بيان فرموده است :\r\n« قوله : التعددات الظاهرة في وجود . . .\r\nأقول : توضيحه يستدعى مقدمة : فنقول في كثرة الأشياء الظاهرة في الوجود و وحدتها . . . من الواجب و الممكن جوهرا كان او عرضا ، ثلاثة مذاهب ، ذهب الى كلّ منها طائفة . مذهب جمهور الحكماء و المتكلمين الى . . . و بازاء هذا طائفة في الصوفية . . . و لعلهم يسندون ذلك الى مكاشفاتهم و يلزمهم نفى الشرايع و الملل و انزال الكتب و إرسال الرسل ، و يكذبهم الحس و العقل ، كما علمت ، و هذا امّا من\r\n\r\n\r\n","description":"","footnote":"\r\n( 1 ) - اين رسالهء شريف فعلا در تصرف شيخ العلماء آقاى ميرزا محمّد ثقفي است فرزند وى ( آقا ميرزا ابو الفضل تهرانى ) مىباشد ( به نقل از تاريخ حكما و عرفا . . . ص 106 ) .\r\n","page_name":" 33 ","page_number":33},
  {"content":"\r\n\r\nغلبت حكم الوحدة عليهم و امّا من مداخلة الشيطان في مكاشفاتهم « 1 » .\r\n دام سخت است مگر يار شود لطف خدا * ور نه آدم نبرد صرفه ز شيطان رجيم « 2 » \r\nو هذا احد وجوه احتياج السالك الى شيخ الكامل المكمل .\r\n قطع اين مرحله بى همرهى خضر مكن * ظلمات است بترس از خطر گمراهى « 3 » \r\n[ ( در مورد اختلاف و گوناگونى كه در عالم وجود آشكار است ) بايد توضيحاتى داد : . . . در مورد كثرت أشياء موجود در عالم هستى و وحدت آنها . . . چه واجب باشد ، چه ممكن و چه جوهر باشد چه عرض ، سه طريقه را رفته‌اند ، جمهور حكما و متكلمان به گونه‌اى توجيه كرده‌اند و در مقابل آنان صوفيه نيز طريقى را پيموده‌اند و شايد اينان ( صوفيه ) تمسك به مكاشفات خود كرده‌اند كه نافى شرايع و انزال كتب و إرسال رسل شده‌اند و طرق حسى و عقلانى شناخت را ( كه علماى تجربى و فلاسفه بدانند ) ، تكذيب كرده‌اند و اين گونه مكاشفات يا به علت غلبه حكم وحدت بر آنهاست و يا به جهت مداخله شيطان در مكاشفات آنان .\r\n( لذا فرد سالك چگونه بتواند به مكاشفات خود يقين و عقيده پيدا كند راه سلوك الى اللّه سخت است فقط لطف خداوند بايد شامل حال گردد و گر نه شيطان نخواهد گذاشت آدمى به مقصود برسد ) و اين يكى از وجوه احتياج سالك به شيخ كامل و مكمل است ( كه بايد دستگيرى سالكان نمايد . ( ترجمه به معنا ) 
  ] .\r\nشاگرد و ارادتمند بزرگ مرحوم آقا محمّد رضا قمشه‌اى ، آقا ميرزا محمود\r\n\r\n\r\n","description":"","footnote":"\r\n( 1 ) - ابن تركه ، محمّد : تمهيد القواعد ، ص 21 ( به نقل از تاريخ حكما و عرفا ، صص 51 - 52 ) براى اطلاع بيشتر به بخش آثار مراجعه فرماييد .\r\n( 2 ) - ديوان حافظ ( تصحيح دكتر قاسم غنى و محمّد قزوينى ) - تهران - زوار - چاپ چهارم 1362 ص 253 بيت 11 .\r\n( 3 ) - همان كتاب ، ص 347 ، بيت 5 .\r\n","page_name":" 34 ","page_number":34},
  {"content":"\r\n\r\nبروجردى فرزند مرحوم ملّا صالح ، آن چه را كه در مجلس درس استاد به گوش جان شنيده در حاشيه‌اى بر رسالة اسفار اربعه از آن استاد تقرير و ضبط نموده است :\r\n« و لو خلى السالك و طبعه فلا يعرفها و يميزها و كثيرا ما يقع في الضلالة و المهالك و ايّاك ان تسلك بغرور من نفسك او ارشاد من لا يكون عارفا بتلك المعارف ، و عليك بخدمة الكامل المكمل .\r\n قطع اين مرحله بى همرهى خضر مكن * ظلمات است بترس از خطر گمراهى \r\nو في المثنوى :\r\n گفت پيغمبر على را ، كى على * شير حقى ، پهلوانى ، پر دلى\r\nليك بر شيرى مكن تو اعتميد * اندر آ در سايه نخل اميد « 1 » \r\n[ « اگر سالك بدون حجت درونى يا بيرونى از صحت سلوك خود آگاه نباشد ( و فقط به مكاشفات خود استناد نمايد ) چه بسا ( به علت مداخله شيطان در مكاشفات او ) در ضلالت و گمراهى و هلاكت قرار بگيرد . ( لذا ) بر حذر باش از اين كه ( خداى ناكرده ) مغرور شوى و يا به ارشاد فردى كه عارف به معارف ( حقه ) نيست گوش دهى ، ( و اين را بدان كه ) فقط در خدمت فرد كامل و مكمل ( و ارشادات او ) بايد باشى » ( ترجمه به مضمون ) 
  ] .\r\n\r\n\r\n","description":"","footnote":"\r\n( 1 ) - كتابخانه ملك شماره 9 صفحه 59 سطر 35 . ( تاريخ حكما و عرفا . . . ص 52 )\r\n","page_name":" 35 ","page_number":35},
  {"content":"\r\n\r\n\r\n( استاد و داشتن قوهء طى الأرض )\r\nآقاى جمالى در تاريخ شهرضا مىنويسد :\r\n« به نقل از آقا ميرزا محمّد طاهر تنكابنى ( م 1360 ه . ق . ) كه از شاگردان ممتاز آقا محمّد رضا قمشه‌اى است و از تلاميذ طريق حقيقت آن استاد ، آمده است كه استاد آقا محمّد رضا قمشه‌اى قوّهء طىّ الأرض ، داشته است توضيح اينكه :\r\n« استاد قمشه‌اى با آقا ميرزا طاهر در تهران در سه راه امين ، حضور به هم مىرسانند . آقا محمّد رضا به ميرزا طاهر مىفرمايد آيا مايل هستيد كه امشب با هم به زيارت حضرت معصومه - سلام اللّه عليها - در قم برويم ؟ آقا ميرزا طاهر مىگويد ، من امشب كه شب جمعه است چند نفر مهمان در منزل دارم و نمىتوانم به قم بيايم . آقا محمّد رضا مىگويد من شما را به زيارت مىبرم و طورى بر مىگرديم كه شما به موقع به مهمانان خود برسيد . در اين موقع ، دست او را مىگيرد و مىگويد ، چشمانتان را به هم بگذاريد ، كه ميرزا طاهر نقل مىكند من چشمان خود را بستم بعد آقا محمّد رضا فرمود : صلوات بفرستيد و ميرزا مشغول فرستادن صلوات مىگردد كه ميرزا طاهر مىگويد ناگهان خود را در قم و در ضريح حضرت معصومه - سلام اللّه عليها - يافتم .\r\nبعد از إتمام زيارت مجددا آقا محمّد رضا مىگويد دست خود را به من بدهيد و چشمان خود را به هم بگذاريد و صلوات بفرستيد كه ناگهان خود را در تهران و در سه راه امين ، حاضر يافتم و اين از شگفتيهاى عالم انسانى است .\r\n رسد آدمى به جايى كه بجز خدا نبيند * بنگر كه تا چه حد است مقام آدميت » « 1 » . \r\n\r\n\r\n","description":"","footnote":"\r\n( 1 ) - جمالى ، مسيح اللَّه ، تاريخ شهرضا ، ص 272 - 271 به نقل از راديو ايران ، صبح جمعه 7 / 5 / 1362 .\r\n","page_name":" 36 ","page_number":36},
  {"content":"\r\n\r\n\r\n( رفع اشكال نمودن استاد در خواب )\r\nدر تاريخ شهرضا آمده است :\r\n« موضوع ديگر اين كه مرحوم آقا محمّد رضا قمشه‌اى در مدرسه با طلبه‌اى سر موضوع عقلت و غفلت بحث داشته و اين موضوع بىنتيجه مىماند ، تا آقا محمّد رضا از دنيا مىرود بعد از فوت ، آقا محمّد رضا به خواب دوست خود مىآيد و در عالم خواب به او مىفرمايد عقلت درست است ، اين طور نيست ؟ » « 1 » .\r\n\r\n( گذشت و كرم حكيم آقا محمّد رضا )\r\nبه غير از بخشش تمام اموالى كه استاد در خشكسالى و قحطى به سال ( 1288 ه . ق . ) داشته و تمام ما يملك خود را كه شامل تملكات كشاورزى ، در قسمت فضل‌آباد شهرضا ( قمشه ) بوده ، به درماندگان مىبخشد ، يك بار ديگر اين عدم تعلق به حطام پست دنياوى وى را ، در حكايتى كه آقاى جمالى در كتاب تاريخ شهرضا آورده است ، مكرر مىبينيم :\r\n« زمانى كه آقا محمّد رضا قمشه‌اى در تهران به امر تدريس مشغول بوده ، چند نفر از طلاب قشرى نسبت به تدريس فلسفه ، بخصوص فلسفه يونان به شيخ ايراد مىگيرند ، بخصوص اينكه طلاب فوق ، مخالف امر تدريس فلسفه نيز بوده‌اند .\r\nطلاب ابتدا نزد حاج سيّد على نقى از علماى آن روز تهران مىروند و از او مىخواهند ترتيبى داده تا شيخ را از تهران تبعيد و وادار به اقامت در شهر ديگرى نمايند . بايد دانست كه حاج سيّد على نقى در دربار ناصر الدين شاه مقامى داشته و\r\n\r\n\r\n","description":"","footnote":"\r\n( 1 ) - همان كتاب ، ص 272 . آشتيانى ، جلال الدين ، مقدمه تمهيد القواعد ابن تركه اصفهانى ، ص 42 . به كمك استاد صدوقى « سها » صحيح اين عبارت را يافتيم كه عقلت ( متوحّدة ) است . ولى در كتب ديگر ( غفلت و غفلت ) مسامحة ذكر شده است . طبق تحقيقي كه به عمل آمد طلبهء دوست آقا محمّد رضا كه در متن آمده همان شاگرد ممتاز او آقا ميرزا هاشم اشكورى بوده است .\r\n","page_name":" 37 ","page_number":37},
  {"content":"\r\n\r\nناصر الدين شاه به او علاقه داشته است ، به هر حال از او مىخواهند تا از طريق دستگاه حكومتى شيخ محمّد رضا را از تهران اخراج كنند ، حاج سيّد على نقى ، آن چه به طلاب قشرى گوش زد مىكند و به آنان ياد آور مىگردد كه شما از مقام آقا محمّد رضا ، اطلاعى نداريد و او كسى است كه فلسفه يونان را با فلسفه اسلام آشتى داده و اين كار ، كار بزرگى است ، اما آنان توجهى نداشتند تا اينكه آقا محمّد رضا بدربار ناصر الدين شاه فراخوانده مىشود و او را با مجمعى از علما روبرو مىسازند و سؤالاتى از شيخ مىشود و او در كمال مهارت و تبحّر جواب مىدهد كه همه غرق در رسائى كلام ، و تسلط حكيم صهبا ، به فلسفه مىشوند . از آقا محمّد رضا مى پرسند چرا جمعى با شما كج رفتارى مىكنند ؟ شيخ مىگويد ، در هر كار قدم گذارديد ، براى خدا باشد من هم براى خدا قدم گذاشته‌ام هيچ كس نمىتواند كارى بكند اينها از حسادت و كم دانشى است . در اين موقع ناصر الدين شاه دستور مىدهد ، يك كيسه اشرفى با يك دست جامه مقابل آقا محمّد رضا بگذارند . و مىگويد مىتوانيد تشريف ببريد و بتدريس ادامه دهيد . آقا محمّد رضا به محض خروج ، اشرفىها را به هر فقير كه مىرسد مىدهد و چون به حجره مىرسد ، نقدينه‌ها تمام مىشود كه درويشى از او طلب مىكند ، آقا محمّد رضا داخل حجره شده لباس اعطائيه را با خود آورده و به فقير مىدهد و لباس كهنهء خود را مىپوشد و مىفرمايد حالا راحت شدم .\r\n قرار در كف آزادگان نگيرد مال * نه صبر در دل عاشق ، نه آب در غربال « 1 » \r\n\r\n\r\n","description":"","footnote":"\r\n( 1 ) - جمالى ، مسيح اللّه ، تاريخ شهرضا ، صص 275 - 276 .\r\n","page_name":" 38 ","page_number":38},
  {"content":"\r\n\r\n\r\n( روش تدريس و تواضع حكيم آقا محمّد رضا )\r\nاستاد مدرّسى چهاردهى مىنويسد :\r\n« شادروان آقا ميرزا طاهر تنكابنى ، حكيم بزرگوار عصر ما حكايت كرد مرا كه :\r\nپس از وفات آقا محمّد رضا چون به درس ميرزا ابو الحسن جلوه ( متوفّى سال 1324 ه . ق . ) رفتم ، كتاب تمهيد القواعد ابن تركه را شروع به خواندن كرديم . ميرزا را عادت بر اين بود كه تا كتابى را تصحيح نمىكرد شروع به بحث نمىنمود ، آقا ميرزا طاهر مىگفت مىديدم آن تمهيد القواعدى كه در نزد آقا محمّد رضا خوانده بوديم صفحه به صفحه و گاهى سطر به سطر افتاده داشت و او به نيروى بيان عرفانى ، مباحث كتاب را تقرير مىنمود . ليكن مرحوم ميرزا ابو الحسن جلوه ابتدا تمام كتاب را اصلاح مىكرد ، سپس درس مىگفت ، از اين مقايسه كوچك طرز دقت و تحقيق ميرزاى جلوه با روش تدريس عارف قمشه‌اى كاملا آشكار و مبرهن مىشود .\r\nآقا محمّد رضا قمشه‌اى با حاج ملّا هادى سبزوارى معاصر بودند . ليكن رونق حوزه درس حكيم سبزوارى بيشتر از محفل بحث عارف قمشه‌اى بود . از آقا محمّد رضا ، علت را پرسيدند ، با نهايت انصاف و بىنظرى در پاسخ شاگردانش گفت :\r\nچون زهد و ورع حاجى بر مقام علمى او غلبه دارد عاشقان حكمت و عرفان بيشتر به حوزه‌هاى علمى و روحانى وى به سبزوار مىشتابند . » « 1 » اين عارف بزرگ كه فردى ژوليده حال بوده و در سلك قلندران مىزيسته‌اند ، در فكر خان‌ومان نبوده و اعتنايى به ظواهر دنيوى نداشته در اين مورد مرحوم استاد فاضل آقا جلال الدين همايى - رحمه اللّه - از استاد خود آقا شيخ محمّد حكيم خراسانى و ايشان از استاد خود حكيم و الا مقام جهانگير خان قشقايى - رحمة اللّه عليهما - نقل مىكند كه :\r\n\r\n\r\n","description":"","footnote":"\r\n( 1 ) - مدرسى چهاردهى ، مرتضى - تاريخ فلاسفه اسلام - ص 237 .\r\n","page_name":" 39 ","page_number":39},
  {"content":"\r\n\r\n« من ( جهانگير خان ) سابقه تحصيل به حضرت قمشه‌اى را به طهران و به همان ليلهء ورود به محضر وى شدم ، هيچگونه جنبه ( علمايى ) نداشت ! به كرباس فروشان سده « 1 » مىمانست « 2 » به حال جذبه و چون طلب بنمودم بفرمود كه فردا به خرابات آى و خرابات ، محلى بود به بيرون خندق و درويشى بدان ، قهوه خانه‌اى داشت ، محل تردد اهل ذوق . فردا بدان مقام شدم و بيافتم او را به خلوتگاهى به حصيرى نشسته و اسفار برگشودم و او بخواند آن را از سينه و چنان تحقيقي كرد كه نمانده بود كه ديوانه شوم و آن حالت من دريافت و فرمود : قوت مى بشكند إبريق را » « 3 » .\r\nدر مورد چگونگى تدريس آن مرحوم ، علامه آقا بزرگ تهرانى - رحمه اللّه - در اعلام الشيعة ، مىنويسد :\r\n« كان مشغولا بالتدريس في اكثر العلوم ، الّا انّ اختصاصه في المعقول و العرفان و كتب المتصوف اكثر ، و كان يدرس اكثر كتب محى الدين ابن العربي و شروحها و سائر رسائل العرفاء » . « 4 » [ در اكثر علوم مخصوصا در فلسفه و عرفان تدريس مىكرد ولى كتب متصوفه را بيشتر و اكثرا كتب محى الدين ابن عربى و شروح آن و سائر نوشته‌هاى عرفا را\r\n\r\n\r\n","description":"","footnote":"\r\n( 1 ) - سده : خمينى شهر كنونى در غرب اصفهان واقع است .\r\n( 2 ) - ميرزاى عبرت نيز مىگويد : « هيچ دعوى فضل نمىكرد . هر كه او را در محفلى مىديد گمان دانش و مقامى كه او را بود ، نمىكرد . » مدينة الأدب ج 2 ص 733 ( به نقل از تاريخ حكما و عرفا . . . ) .\r\n( 3 ) - صدوقى « سها » ، منوچهر ، تاريخ حكما و عرفا . . . ، ص 58 .\r\nدر تاريخ 13 / 1 / 78 در ملاقاتى كه با استاد آشتيانى داشتيم فرمودند : « هيچ دليل و سندى كه داشته باشيم مرحوم جهانگير خان قشقايى به تهران رفته باشد و اين قضيه رخ داده باشد ، نداريم . اين از آن سرى داستانهاى موضوعه و ساختگى است .\r\n( 4 ) - تهرانى ، آقا بزرگ - رحمه اللّه - ، اعلام الشيعة ج 1 ق 2 - ص 733 .\r\n","page_name":" 40 ","page_number":40},
  {"content":"\r\n\r\nتدريس مىنمود . 
  ] آقاى منوچهر صدوقى « سها » ( دام عزّه ) در كتاب ( تاريخ حكما و عرفا . . . ) مىنويسد : ( استاد همايى ) از آقاى مرتضى مدرسى نقل مىكرد كه او چه بسيار از آقا شيخ عبد الحسين رشتى و او ظاهرا از آقا مير شهاب حكيم ( ره ) اين مسئله را تكرار مىنمود كه آقا محمّد رضا - رحمه اللّه - هر گاه كه حالى مىداشت درسى مىگفت و شعرى مىخواند و گاه كه حالى نداشت آن را جمع مىكرد . » « 1 » گويا ميرزا ابو الحسن جلوه - رحمه اللّه - و آقا محمّد رضا تبايناتى در مشرب فكرى و تدريسى با هم داشته‌اند . ميرزاى جلوه استاد در فلسفه مشاء بوده ولى در عرفانيات به پاى ميرزا محمّد رضا - رحمه اللّه - نمىرسيده . در عين حال كه آقا محمّد رضا - رحمه اللّه - در تمام مشربهاى فلسفى و عرفانى يدي طولى داشته است .\r\nدر اين مورد حكيم و الا مقام ، آقا سيّد جلال الدين آشتيانى - دام ظله العالي - روايتي را نقل نموده است كه مؤيّد مطالب مذكور است .\r\n« اين مسلم است و اساتيد ما خود ناظر اين جريان بودند كه جلوه خواست با مرحوم آقا محمّد رضا در عمليات معارضه نمايد . آقا محمّد رضا . . . شروع به تدريس فلسفه مشاء فن تخصصى مرحوم جلوه نمود و از عهده برآمد و طلاب فاضل آن زمان او را در اين فلسفه از حيث وسعت اطلاع و كثرت تحقيق و جودت فهم ، بر جلوه ترجيح دادند . ولى آقا ميرزا ابو الحسن شروع به تدريس شرح فصوص و مفتاح الغيب كرد و در همان صفحه اوّل اين كتب توقف نمود ! » « 2 » آقاى مطيعى در سالنامهء فرهنگ شهرضا مىگويد :\r\n\r\n\r\n","description":"","footnote":"\r\n( 1 ) - تاريخ حكما و عرفا . . . ، ص 58 .\r\n( 2 ) - آشتيانى ، سيّد جلال الدين ، شواهد ربوبيه ، مقدمه - ص 68 .\r\n","page_name":" 41 ","page_number":41},
  {"content":"\r\n\r\n« و شايد به همين جهت بوده كه وقتى آقا محمّد رضا به تهران آمد و وارد در حوزه تدريس شد ، گروهى شعار « جلوه از جلوه افتاد » را سر دادند » . « 1 » آقا محمّد رضا - رحمه اللّه - در ذيل فصل اوّل ( شرح فصوص قيصرى ) تعليقه دارد به نام « وحدت الوجود بل الموجود » « 2 » و مرحوم جلوه - رحمه اللّه - بر آن تعليقه‌اى نوشته كه ما به يارى خداوند متعال هر دو را در جلد دوم ( آثار ) فراهم آورده‌ايم .\r\nچنانچه ملاحظه مىشود در اين تعليقه معارضه حادى مشاهده نمىشود و « 3 » اين را مىتوان ملاك تشخيص قرار داد و به ضرس قاطع گفت آن چه كه در أفواه گروهى از مردم بوده جز غلوّ و از كاهى كوهى ساختن ، نبوده است ، زيرا مشاهده شده است كه بين علما اگر اندك معارضه و برخورد رأى و عقيده‌اى بوده است كه به بيرون از حوزه درسى و علمى سرايت و رخنه كرده باشد هياهو و جنجال اهل غوغا را به دنبال داشته است .\r\nاستاد آشتيانى در مقدمه كتاب مصباح الهداية الى خلافة و الولاية حضرت امام خمينى - رحمه اللّه - مىنويسد :\r\n« مرحوم مبرور آقا مير شهاب الدين نيريزى شيرازى ، از تلاميذ بزرگ استاد مشايخنا العظام ، ميرزا محمّد رضا قمشه‌اى « رضوان اللّه عليهما » . . . به اسم « آقا مير » شهرت داشت و معاصر آقا ميرزا محمّد هاشم اشكورى و آقا ميرزا حسن كرمانشاهى بود . او مىگويد : آقا محمّد رضا علاوه بر تدريس آثار ملّا صدرا ، حوزه درسى در تفسير قرآن مجيد داشت كه خواص از تلاميذ او ، در درس تفسيرش\r\n\r\n\r\n","description":"","footnote":"\r\n( 1 ) - مطيعى ، فضل اللّه ، سالنامه فرهنگ شهرضا ص 28 ، تاريخ حكما و عرفا . . . ص 58 .\r\n( 2 ) - مطبوع به آخر تمهيد القواعد - صص 221 - 218 . ( به بخش آثار مراجعه فرماييد ) .\r\n( 3 ) - همان كتاب ، ص 217 .\r\n","page_name":" 42 ","page_number":42},
  {"content":"\r\n\r\nحضور مىيافتند . نام اين درس ، « تفسير الإلقاء » بود از افادات او در اين درس ، تبحر او ، در علوم قرآنى به خوبى معلوم مىگردد .\r\nمرحوم آقا محمّد رضا قمشه‌اى - يا به قول ميرزا مهدى آشتيانى « آمرضا » « 1 » در اوايل ورود به تهران در ايام تعطيلى برخى از آيات قرآنيه را آيات ذات و صفات و افعال و آيات ولايت و هدايت و مختصر آيات متفرقه كه داراى مضمون مشترك هستند تفسير و تأويل مىنمود .\r\nاما بعدها به عللى آن بحث را ترك نمود ، آقا مير شهاب الدين حكيم شيرازى در دوران تدريس دنبال روش استاد را گرفت ، ولى مانند استاد خود در بيان تأويل آيات ، يد باسط نداشت ، آقا محمّد رضا پيرامون سوره مباركه « الكوثر » درست شش ماه تمام بحث كرد . گفته‌اند در اثناى بحث صورت او برافروخته و طلاقت لسان و عذوبت بيان در او رو به اشتداد مىرفت تا بدان حد كه شخص مستعد از تأثير بياناتش مدهوش مىشد » . « 2 » باز استاد آشتيانى در همان ، مقدمه طى يك حكايتى از زندگى خود ، نكات ارزنده‌اى از استاد مشايخ ، آقا محمّد رضا بازگو نموده‌اند كه هم حالات درونى و هم ظاهرى آن استاد كلّ را آشكار مىسازد :\r\n« به ياد دارم كه در ايام صباوت با جده‌ام كه « باران رحمت بر او هر دمى » به مجلس روضه خوانى مىرفتم ، حال و هواى آن روزگار چيزى ديگر و خلوص آن مردم ، حيرت آور بود ذاكرين سيّد الشهداء « عليه و على أصحابه المستشهدين بين يديه من الصلوات أزكاها و من التحيات الماها » كه در عرشه منبر قرار مىگرفتند ، بعد\r\n\r\n\r\n","description":"","footnote":"\r\n( 1 ) - در شهرضا نيز معروف به « آمرضا » و « آميرزا شيخ » بوده است .\r\n( 2 ) - چاپ دوّم - ص 37 . در صفحات 37 - 38 - 39 - 40 - 46 - 128 ، تعليقاتى از « آقا مير » ذكر شده است .\r\n","page_name":" 43 ","page_number":43},
  {"content":"\r\n\r\nاز ذكر بسمله به اين جمله دلنشين « يا رحمة اللّه الواسعة ، و يا باب نجات الامة » با إخلاص تمام مترنم مىشدند سالها پس از آن نيز در دوران جوانى در تهران هفته‌اى يك شب در خدمت مرحوم استاد الأساتيد ، آقا ميرزا مهدى آشتيانى - قدس اللّه روحه - به مسجد « حوض » ( كه پيش نماز آن مسجد آقا سيّد ميرزا محمّد باقر مسجد حوضى شهرت داشت و مردى شريف و بزرگوار بود ) مىرفتم . در اين مجالس مرد سالخورده‌اى موقر كه قدى بلند و خميده داشت ، قبل از أفادت و افاضت ميرزا ذكر مصيبت مىكرد . آقا ميرزا مهدى پس از استماع روضه او به افاده مىپرداخت و معمولا با طرح دو سه مسئله فقهى صحبت خود را آغاز مىكرد و سپس به تدريس اصول عقايد مىپرداخت . در آن زمان عده‌اى از تجار علاقه به شركت در اين گونه مجالس نشان مىدادند و به اشتياق تمام به مطالب مرحوم آقا ميرزا مهدى در معارف اسلامى كه به طريق ارباب معرفت و ذوق بيان مىكرد ، گوش مىسپردند . بعدها روزهاى جمعه هر هفته در منزل مرحوم « جام ساز » رشتى اين مجلس منعقد مىشد و آن مرد كهنسال مانند گذشته در اين مجالس شركت مىكرد و قبل از بيانات آقا ميرزا مهدى به نوحه سرايى مىپرداخت و همچون گذشته بسيار مورد توجه و احترام حضار بود .\r\nاز مرحوم حاج ميرزا تقى آجيلى ( كه يكى از تجار محترم بازار تهران بود و بعدها بين ايشان و بنده دوستيى عميق برقرار شد ) نام آن پيرمرد را پرسيدم ، گفت :\r\nنامش « ضياء خراسانى » و مشهور به « شيخ حسن رثايى » است و آقاى ميرزا براى او احترام خاصى قائل است .\r\nيك بار هم هنگام مراجعت از مسجد حوض ، نگارنده به آقاى آشتيانى عرض كرد كه هر كس صداى دلنشين و رساى آقاى شيخ حسن را بشنود خيال مىكند اين صداى كسى است كه سى سال عمر دارد نه شخصى كه حدود هشتاد سال از سنش\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nگذشته است . مرحوم ميرزا فرمودند : او استاد بىمانند در آواز و ضربيهاى قديم است و بسيارى از اساتيد آواز ايرانى شاگرد ايشان بوده‌اند و فرمودند كه او و آقا سيّد جواد معلم عراقى ( اراكى ) حضور آقا محمّد رضا قمشه‌اى نيز رسيده‌اند .\r\nمرحوم آقا محمّد رضا نيز خود شخصى اهل ذوق بود و هنگام تدريس عرفان ، حال خاصى پيدا مىكرد و گفته‌اند در اين موقع زيبايى و گيرايى بيان او به حدى مىرسيد كه مستمعان مستعد را از خود بىخود مىكرد . آن چنان داد سخن مىداد كه بعد از دقايقى به خود مىآمدند و از آن حالت سكر و جذبه كه در وقت شنيدن بيانات استاد به ايشان دست مىداد ، خارج مىشدند .\r\nمرحوم آقا محمّد رضا شاگردى در اصفهان داشت كه برادر وى عطار بود و در سبزه ميدان تهران دكان عطارى داشت . وى به دستور برادرش در منزل خود اتاقى مجزا براى آقا محمّد رضا مهيا كرده بود . ( البته به اصرار و التماس زياد او ، مرحوم ميرزا ، راضى شده بود كه به منزل او برود ) و بعضى از اوقات تعطيلى آقا محمّد رضا در آن منزل مىرفت و در حمام مجاور آن خانه كه در كوچه سر تخت بربرىها منتهى مىشد به امام زاده يحيى واقع بود ، استحمام مىكرد ، ميرزا لباس آقا را مىشست و سلمانى محل هم لدى الاقتضاء سر و ريش ميرزا را اصلاح مىكرد .\r\nدر موسم تهران نيز همو ميرزا را به باغچه‌اى كه در يوسف‌آباد داشت مىبرد و همان شيخ حسن رثايى در اين منزل ليالى جمعه روضه مىخواند ( يادش به خير باد ) » « 1 »\r\n\r\n( آثار حكيم آقا محمّد رضا قمشه‌اى )\r\nاكثر آثار حكيم متأله آقا محمّد رضا قمشه‌اى تحقيق و تنقيح شده و در كتابى با\r\n\r\n\r\n","description":"","footnote":"\r\n( 1 ) - مقدمه ، چاپ دوّم ، صص 132 - 133 ، پاورقى .\r\n","page_name":" 45 ","page_number":45},
  {"content":"\r\n\r\nعنوان « آثار حكيم متأله آقا محمّد رضا قمشه‌اى ( صهبا ) » به كنگره بزرگداشت آن بزرگوار عرضه شده است ، لذا از توضيح محتوايى آنها در اينجا خوددارى و فقط به ذكر نامى از آنها بسنده مىنمائيم .\r\n( ألف : آثار فارسى ) 1 - اشعار ( ب : آثار عربى ) 1 - تعليقات على فصوص الحكم به محيى الدين بن العربي الطائي الأندلسي 2 - تعليقات على خصوص الكلم في معانى فصوص الحكم للعلامة داود بن محمود بن محمّد الرومي القيصري الساوجى .\r\n3 - تعليقات على تمهيد القواعد لابن التركة الأصفهاني .\r\n4 - تعليقات على مفتاح الانس لمحمد بن حمزه الفنارى .\r\n5 - تعليقات على الاسفار الأربعة لصدر المتألهين محمّد الشيرازي .\r\n6 - تعليقات على الشواهد الربوبية لصدر المتألهين محمّد الشيرازي .\r\n7 - تعليقات على شرح الإشارات و التنبيهات لنصير الدين الطوسي .\r\n8 - رسالة في الولاية .\r\n9 - رسالة في الخلافة الكبرى بعد رسول اللّه ( ص ) .\r\n10 - رسالة في فرق بين اسماء الذات و الصفات و الأفعال .\r\n11 - رسالة في وحدة الوجود ، بل الموجود .\r\n12 - رسالة في تحقيق الاسفار الأربعة .\r\n13 - رسالة في موضوع العلم .\r\n14 - رسالة في تحقيق الجوهر و العرض في لسان اهل اللّه .\r\n15 - رسالة في الردّ على الاعتراض على دليل امتناع انتزاع مفهوم واحد من\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nالحقائق المختلفة .\r\n16 - رسالة في شرح حديث الزنديق .\r\n17 - شرح فقراتى از دعاى سحر .\r\n\r\n( وفات )\r\nارتحال اين حكيم زعيم و پرچمدار صداقت و پاكى و بىتعينى و سادگى ، از سراى غرور به مأواى سرور به سال ( 1306 ه . ق . ) اتفاق افتاده است . كه در روز و ماه آن اختلاف كرده‌اند ولى در سال آن نه . دو تن از شاگردان وى يكى آقا ميرزا ابو الفضل آن را به ماه محرم الحرام « 1 » نوشته و آن ديگر عبد العلى ميرزا به غرّه صفر « 2 » .\r\nاعتماد السلطنة در هنگام احتضار از او كرامتى را نقل كرده است :\r\n« هنگام نزع با خواص خود گفته بود كه آيا اسب سفيدى را كه حضرت صاحب - عليه السّلام - براى سوارى من فرستاده‌اند ، ديده‌ايد « 3 » . »\r\n\r\n( محل دفن )\r\nمدفن آن بزرگوار نيز مورد اختلاف است . گويند در قبرستان ابن بابويه ( شيخ\r\n\r\n\r\n","description":"","footnote":"\r\n( 1 ) - به ظهر رسالهء اسماء و صفات . ( توفّى مصنف هذه الرسالة - قدس اللّه لطيفه و أجزل تشريفه - سنة ستّ و ثلاثمائة بعد الالف اواخر المحرم . . . ) .\r\n( 2 ) - به ظهر شرح اشارات - مجلس شماره 1818 . وفات مرحوم صدر آشيان اعلى عليين الأستاد الاجل و الحبر الكامل المكمّل ، استادى [ و 
  ] استنادى آقا محمّد رضا - قدس اللّه روحه - در غرّه شهر صفر المظفر سنه 1306 [ ه . ق . 
  ] در دار الخلافة طهران واقع شد .\r\n فقدناه ، فقدان الشباب و ليتنا * فديناه من ساداتنا بألوف . \r\n. ( 3 ) - صدوقى « سها » ، منوچهر - تاريخ حكما و . . . ص 107 - اعتماد السلطنة يا صنيع الدولة ، محمّد حسن خان - وزير و سياستمدار ايرانى - مورخ در عهد ناصر الدين شاه است .\r\n","page_name":" 47 ","page_number":47},
  {"content":"\r\n\r\nصدوق ) در تهران نزديك آرامگاه حاج آخوند محلاتى به خاك سپرده شده است « 1 » ، ولى استاد جلال الدين همايى ( سنا ) مىفرمايد كه :\r\n« من از شاگردان و دوستان مكتب قمشه‌اى شنيدم كه او را در سر قبر آقا - مقبره امام جمعه تهران - دفن كردند « 2 » به ايوان او سنگى كوچك نيز داشت و من زيارت كردم آن را . بعدها مرحوم حكيم الهى قمشه‌اى [ مترجم قرآن كريم 
  ] كه مرد ظريف و اديبى بود نقل كرد براى من ، كه وقتى خيابان كشيدند ، من و چند تن ، استخوانهاى آن بزرگ را به ابن بابويه دفن كرديم . صاحب طرائق هم كه گفته به ابن بابويه دفن كردندش « 3 » . نمىدانم كه از كجا گفته است و من تقويت مىكنم دفن او را به مقبره امام جمعه كه خود زيارت كردمش بدان جا « 4 » .\r\n« بنا به پاره‌اى از نگاشته‌هاى افصل الملك ، حكيم ( قمشه‌اى ) در اواخر عمر در تهران در مورد تكفير واقع شده . . . و دچار تنگناهايى بوده است و در بيان مسائل عرفانى و حكمى با مخالفت‌هايى مواجه گشته است » « 5 »\r\n\r\n\r\n","description":"","footnote":"\r\n( 1 ) - نائب الصدر شيرازى ، معصوم على شاه - طرائق الحقائق ج 3 ص 237 .\r\n( 2 ) - نسخه خطى شماره 164 ب كتابخانه مركزى دانشگاه تهران ، محمود حسينى ساوجى شاگرد استاد .\r\n( 3 ) - نائب الصدر شيرازى ، معصوم على شاه - طرائق الحقائق ج 3 ص 237 .\r\n( 4 ) - صدوقى سها ، منوچهر - تاريخ حكما و عرفا . . . ص 108 مىفرمايد : اين گفته را در روز پنج شنبه 2 / 12 / 52 از وى شنيدم . به اتفاق استاد صدوقى ( سها ) در تاريخ جمعه 24 / 5 / 76 در هر دو محل تفحص نموديم ولى چيزى مشاهده نكرديم ، اميد واثق داريم كه معنويت اين مرد بزرگ مساعدت كرده و نشانى از آن بيابيم ( بحوله و قوّته ) .\r\n( 5 ) - نامه فرهنگستان علوم ، ش 6 ، 7 ، س 4 ، ص 68 .\r\n","page_name":" 48 ","page_number":48},
  {"content":"\r\n\r\n\r\n( فصل دوم حكيم قمشه‌اى در آثار بزرگان )\r\n\r\n","description":"","footnote":"","page_name":" 49 ","page_number":49},
  {"content":"\r\n . \r\n","description":"","footnote":"","page_name":" 50 ","page_number":50},
  {"content":"\r\n\r\n\r\n( 1 - حضرت امام خمينى )\r\n« عارف كامل شيخ مشايخ ما آقا محمّد رضا قمشه‌اى - رضوان اللّه عليه - در رساله‌اى كه در تحقيق اسفار اربعه نگاشته‌اند مطلبى است كه خلاصه‌اش اين است :\r\n. . . سفرهاى معنوى چهار نوع است :\r\nاوّل : سفر از خلق به سوى حقّ و آن به اين است كه حجابهاى ظلمانى و نورانى را كه ميان او و حقيقتش هست از ميان بردارد ، حقيقتى كه از أزل تا ابد با اوست .\r\nحجابهاى اصلى بر سه گونه‌اند :\r\n1 - حجابهاى ظلمانى نفسانى ، 2 - حجابهاى نورانى عقلانى ، 3 - حجابهاى نورانى روحانى ، و چون انسان از اين سه مقام نفس و عقل و روح ترقى كرد ، حجابهاى سه‌گانه برداشته مىشود و با برداشته شدن حجابهاى سه‌گانه سالك جمال حقّ را مشاهده مىكند و از خود فانى مىشود كه اين مقام ، مقام خفى و مقام اخفى است .\r\nپس سفر اوّل به پايان مىرسد و وجودش وجودى حقّانى مىشود و حالت محو به او دست مىدهد . و شط حيات از او سر مىزند كه محكوم به كفر مىشود . پس اگر عنايت الهى به داد او رسيد مشمول عنايت شده و حالت محو از او زايل مىشود و پس از ظهور به ربوبيّت ، به عبوديّت خود اقرار و اعتراف مىكند و به هر حال چون سفر اوّل به پايان رسيد سفر دوّم را شروع مىكند سفر دوّم : و آن عبارت است از سفر حقّ به سوى حقّ به وسيله حقّ ، و اينكه سفر به وسيله حقّ انجام مىگيرد از آن رو است كه سالك به مقام ولايت رسيده\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nاست و وجودش حقّانى شده است ، پس سلوكش از مقام ذات به سوى كمالات شروع مىشود تا آن كه به مقام علم به همه اسماء مىرسد ، مگر آن اسمهايى كه خداوند تعالى ، علم آنها را مخصوص خود فرموده است ، و چون به اينجا رسيد داراى « ولايت تامّ » مىشود و ذات و صفات و افعالش در ذات و صفات و افعال حقّ فانى مىشود و در اين مقام است كه فنا از فنا كه مقام اخفاى فنا است براى او حاصل مىشود دايرهء ولايت ، تمام مىگردد و سفر دوّم به پايان مىرسد و سفر سوّم شروع مىشود .\r\nسفر سوّم : و آن عبارت است از سفر از حقّ بسوى خلق و در اين موقف سلوك او در مراتب فعال مىشود و صحو تامّ براى او حاصل مىشود و با ابقاء خداوندى باقى مىماند و در عوالم جبروت و ملكوت و ناسوت مسافرت مىكند . و حظّ و نصيبى از نبوّت براى او حاصل مىشود ، ولى مقام تشريع شامل حال او نمىشود و در اينجا سفر سوّم او به پايان مىرسد و سفر چهارم شروع مىشود سفر چهارم : و آن سفر از خلق به سوى حقّ است به وسيله حقّ ، در اين سفر مخلوقات و آثار و لوازم آنها را مشاهده مىكند و سودها و زيانهاى آنان را مىداند و به كيفيت بازگشت ايشان به سوى اللّه و آن چه مىتواند آنان را به سوى خدا بكشاند آگاه مىشود پس همه آن چه را كه دانسته و هر چه را كه مانع از سير الى اللَّه است به اطلاع ديگران مىرساند و در اين وقت است كه نبوت تشريعى براى او حاصل مىشود . اين بود پايان سخن عارف كامل بطور اختصار « 1 »\r\n\r\n\r\n","description":"","footnote":"\r\n( 1 ) - حضرت امام - رحمه اللّه - سخن آقا محمّد رضا را در باره اعيان ثابته در صفحه 122 همين كتاب آورده است . موسوى خمينى - قدّس سرّه - ، امام روح اللَّه - مصباح الهداية الى الخلافة و الولاية - ترجمه سيّد احمد فهرى . صص 205 ، 206 ، 207 .\r\n","page_name":" 52 ","page_number":52},
  {"content":"\r\n\r\n\r\n( 2 - استاد شهيد مرتضى مطهرى )\r\n« آقا محمّد رضا حكيم قمشه‌اى ، او نيز از أعاظم حكما و أساطين عرفاى قرون اخيره است . آقا محمّد رضا - كه شاگردان و دوستانش نام او را به صورت مخفّف ، « آمرضا » ، تلفظ مىكردند - اهل قمشهء ( شهرضا ) اصفهان است ، در جوانى براى تحصيل به اصفهان مهاجرت كرد و از محضر ميرزا حسن نورى و ملّا جعفر لنگرودى بهره‌مند شد ، سالها در اصفهان عهده‌دار تدريس فنون حكمت بود . حدود ده سال پايان عمر خود را در تهران به سر برد و در حجره مدرسه صدر مسكن گزيد و فضلا از محضر پر فيضش استفاده كردند . پر شورترين دوره زندگانى حكيم قمشه‌اى ده سال آخر است .\r\nوى مردى به تمام معنى وارسته و عارف مشرب بود ، با خلوت و تنهائى مأنوس بود و از جمع تا حدودى گريزان . در جوانى ثروتمند بود ، در خشكسالى 1288 قمرى تمام ما يملك منقول و غير منقول خود را صرف نيازمندان كرد و تا پايان عمر درويشانه زيست . حكيم قمشه‌اى در اوج شهرت آقا على حكيم مدرّس زنوزى و ميرزا ابو الحسن جلوه به تهران آمد و با آن كه مشرب اصليش صدرائى بود ، كتب بو على را تدريس كرد و بازار ميرزاى جلوه را كه تخصّصش در فلسفه بو على بود شكست . به طورى كه معروف شد : « جلوه از جلوه افتاد » .\r\nحكيم قمشه‌اى هرگز جامه روستائى را از تن دور نكرد و در زى و جامهء علما در نيامد ، مرحوم جهانگير خان قشقايى كه سالها شاگرد او بوده است نقل كرده كه به شوق استفاده از محضر حكيم قمشه‌اى به تهران رفتم ، همان شب اوّل خود را به محضر او رساندم ، وضع لباسهاى او علمائى نبود ، به كرباس فروشهاى سده مىمانست . حاجت خود را به دو گفتم ، گفت ميعاد من و تو فردا در خرابات . خرابات محلى بود در خارج از تهران ( قديم ) و در آن جا قهوه خانه‌اى بود كه درويشى آن را\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nاداره مىكرد ، روز بعد اسفار ملّا صدرا را با خود بردم ، او را در خلوتگاهى ديدم كه بر حصيرى نشسته بود . اسفار را گشودم او آن را از بر مىخواند سپس بتحقيق مطلب پرداخت ، مرا آن چنان به وجد آورد كه از خود بىخود شدم ، مىخواستم ديوانه شوم . حكيم حالت مرا دريافت گفت آرى : « قوت مىبشكند إبريق را » .\r\nحكيم قمشه‌اى از ذوق شعرى عالى ، برخوردار بود و به « صهبا » تخلّص مىكرده است . او در سال 1306 قمرى در كنج حجره مدرسه ، در تنهائى و خلوت و سكوتى عارفانه از دنيا رفت . قضا را آن روز مصادف بود با فوت مفتى بزرگ شهر ، مرحوم حاج ملّا على كنى و در شهر غوغايى برپا بود . دوستان و ارادتمندانش ساعتها پس از فوت او ، از درگذشتش آگاه شدند ، آن گروه معدود او را در سر قبر آقا به خاك سپردند .\r\nحكيم قمشه‌اى آن چنان مرد كه زيست و آن چنان زيست كه خود در بيتى از يك غزل سروده و آرزو كرده بود :\r\n كاخ زرين به شهان خوش كه من ديوانه * گوشه‌اى خواهم و ويرانه به عالم كم نيست » « 1 » \r\n« عده‌اى كه داخل در هيچيك از سلاسل تصوف نيستند ، در عرفان نظرى محى الديني متخصّص مىشوند . كه در ميان متصوّفه رسمى نظير آنها پيدا نمىشود ، مثلا صدر المتألّهين شيرازى متوفّى در سال 1050 و شاگردش فيض كاشانى متوفّى در 1091 و شاگردش قاضى سعيد قمى متوفّى در 1103 آگاهيشان از عرفان نظرى محيى الدّينى ، بيش از اقطاب زمان خودشان بوده است با اينكه جزء هيچيك از سلاسل تصوّف نبوده‌اند ، اين جريان تا زمان ما ادامه داشته است . مثلا مرحوم آقا محمّد رضا حكيم قمشه‌اى و مرحوم آقا ميرزا هاشم رشتى از علماء و حكماء صد\r\n\r\n\r\n","description":"","footnote":"\r\n( 1 ) - مطهرى ، مرتضى ، خدمات متقابل اسلام و ايران ، ص 606 .\r\n","page_name":" 54 ","page_number":54},
  {"content":"\r\n\r\nساله اخير متخصّص در عرفان نظريند بدون آن كه خود عملا جزء سلاسل متصوّفه باشند . » « 1 »\r\n\r\n( 3 - استاد متأله حسن حسن زاده آملى ) « 2 »\r\n« . . . غبطه مىخورم كه در ايّام جوانى فرموده‌هاى استاد خود را در باره آقا ميرزا محمّد رضا يادداشت نكردم . در مسجد امام ( امروز ) به منبر مىرفته و تدريس مىكرده و جمعيت در حدود 500 و 800 يا 1000 نفر از علما پاى درس عرفان او جمع مىشدند . » « فاضل تونى نقل مىكرد : « او بزرگ مردى بود » . فاضل شاگرد ميرزا هاشم بود و او شاگرد ايشان ( آقا محمّد رضا ) - خانهاى قمشه املاك او را گرفته بودند . او مثل آقاى طباطبايى در قزوين بود كه املاكش را گرفته بودند و براى باز پس گرفتن املاك به تهران آمده بودند .\r\n« زمانى كه آقا محمّد رضا به تهران آمد ، زمان رياست حوزه درسى آقا حاج سيد رضى لاريجانى بوده است . خوشبختانه عكس سيّد رضى لاريجانى را دارم ، عكس سيّد رضى خيلى زيبا و وجيه است . » « حواشى پراكنده‌اى از آقا محمّد رضا در فصوص دارم كه سازمان تبليغات آنها را با فصوص چاپ مىكند نسخهء فصوص من از يكى از شاگردان آقا محمّد رضا بوده است . جز اين حواشى چيزى ديگر در دست ندارم . » « عرفا حركت را حبّى دانسته و آن را ناشى از تجدّد امثال مىدانند و حركت\r\n\r\n\r\n","description":"","footnote":"\r\n( 1 ) - همان كتاب ، ص 664 .\r\n( 2 ) - اين مطالب در پى ملاقات پاره‌اى از اعضاى كنگرهء حكيم صهبا با حضرت استاد در تاريخ دوشنبه نوزدهم ، آبان ماه ، سال 1376 ، ساعت 9 صبح تا 11 ، گرد آمده است .\r\n","page_name":" 55 ","page_number":55},
  {"content":"\r\n\r\nجوهرى از آن ناشى مىشود ، رساله‌اى دارم به نام « انسان در عارف عرفان » در باره آقا محمّد رضا ( مواردى را ) نقل كرده‌ام . انسان در عرف منطق يعنى جانور گويا اين تعريف در عرف منطق خوب است ولى آيا اين حيوان ، پلنگ گوياست ، گرگ گوياست ، خرس گوياست » و . . . ؟\r\n« . . . بنده از جان و دل دوست دارم در بزرگداشت ايشان شركت كنم ايشان حقّ دارند قمشه قدمگاه آن عزيزان آقا ميرزا مهدى ( الهى قمشه‌اى ) و آقا محمّد رضا است ، من نه سال در خدمت آقا ميرزا مهدى الهى بودم ، از جان و دل شركت مىكنم ولى چون حالم خوب نيست اصلا ممكن است حرف نزنم ، بزرگداشت وى عملى خيلى پسنديده است ، آيا غزليّات ايشان چاپ شده است » ؟\r\n« زمان ايشان ، مرحوم جلوه ، آقا ميرزا حسن كرمانشاهى بودند ، زمان ايشان زمان علم بوده است » .\r\n« در عرفان عرفا ، توحيد ، توحيد صمدى است ، نه اينكه اين كوه و آن درخت و آن ملك و آن فلك ، و آن هم خداست ، اين طور نيست ، توحيد صمدى چيزى ديگر است كه در رسالة « انسان در عرف عرفان » گفته‌ام . به فرزندانم گفته‌ام اين رسالة را بعد از من چاپ كنيد ، ولى براى بزرگداشت آقا محمّد رضا ممكن است آن را تكميل كنم و بفرستم » .\r\n« علم به مفهوم دانايى است و عالم يعنى كسى كه داناست ولى علم اصيل ، عرفان ، به معناى دانايى نيست به معناى دارايى است دارايى يعنى ذوقى ( چشيدنى ) است . يكى دندانش درد مىكرد رفت پيش طبيب ، به طبيب گفت :\r\nدندانم درد مىكند ، گفت : باد است ، گفت آرى آن دردى كه تو مىفهمى باد است ولى من دارم درد مىكشم كجا اين دردى كه من مىكشم مانند آن است كه تو مىفهمى ( اين داستان را به صورت شعر در نسخه خطى رسالة « انسان در عرف\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nعرفان » بود خوانده و سپس فرمودند ) آقا ميرزا ربيع شيرازى استاد سيّد رضى لاريجانى بوده و خيلى اهل رياضت و سير و سلوك بوده است » .\r\nپس از اين استاد سلسله اساتيد خود را كه در رسالة فوق الذكر نوشته بودند اين گونه بيان فرمودند كه : « من حسن حسن زاده آملى شاگرد آيت اللّه محمّد حسين فاضل تونى و او شاگرد آقا ميرزا هاشم رشتى و او شاگرد آقا محمّد رضا قمشه‌اى و او شاگرد سيّد رضى لاريجانى و او شاگرد ميرزا آقا ربيع شيرازى بوده است ، در راه علم عرفان به معنى دارايى بايد خون دلها خورد ، اينها خون دلها خورده بودند » .\r\n\r\n( 4 - استاد عبد اللّه جوادى آملى )\r\n« ما سر سفره مرحوم آقا محمّد رضا قمشه‌اى نشسته‌ايم و شايسته است كه آثار او و آثار معاصرين و اساتيد و شاگردان او زنده شود و بزرگداشت بسيار با شكوه برگزار گردد ولى مهمّ احياء آثار است » « 1 » .\r\n« ( در مكاشفه بعضى از صوفيه ) خطر گمراهى گاهى به قدرى است كه تيه و ضلالت به عنوان صراط مستقيم و هدايت تلقى مىگردد ، لذا مرحوم قمشه‌اى چنين فرموده‌اند :\r\n راه سخت است مگر يار شود لطف خدا * ور نه انسان نبرد صرفه ز شيطان رجيم « 2 » » \r\n« ( كتاب تمهيد القواعد ) در حوزه‌هاى علمى به عنوان يك متن درسى مورد قبول صاحب بصران قرار گرفته و با تدريس رسمى سيّد رضى لاريجانى ( قده )\r\n\r\n\r\n","description":"","footnote":"\r\n( 1 ) - سخنان حضرت آيت اللَّه جوادى آملى با آقاى جعفر رضا شهرضا ، رئيس سابق اداره فرهنگ ارشاد اسلامى شهرستان شهرضا ، در شهرستان دماوند ، تابستان 1376 .\r\n( 2 ) - جواد آملى ، عبد اللّه ، تحرير تمهيد القواعد على بن محمّد تركه اصفهانى ، ص 210 .\r\n","page_name":" 57 ","page_number":57},
  {"content":"\r\n\r\nشاگرد ممتازى چون آقا محمّد رضا قمشه‌اى ( قده ) رشد كرده و با تدريس وى شاگردان نامورى چون ميرزا هاشم اشكورى ( قده ) رشد كرده و آقا ميرزا محمود قمى - رحمه اللّه - ظهور كرده‌اند و با تدريس آنان آيات عظامى مانند رفيعى قزوينى و سيد محمّد كاظم عصار تهرانى و برخى از مشايخ درسى ما چون محمّد حسين فاضل تونى - رحمه اللّه - ( 1339 ه . ش . - 1388 ه . ق . ) و . . . جلوه كرده‌اند كه همه آنان از أساطين معرفت و اركان معدلت همچنان زنده يادند » « 1 » .\r\n\r\n( 5 - استاد سيّد جلال الدين آشتيانى )\r\n« يكى از أكابر مدرّسان در تهران ، عارف محقّق مدقّق بىنظير ، ميرزا محمّد رضا قمشه‌اى ، بود كه در دوران تدريس ، بر مقدمهء قيصرى و كتاب الشواهد و أسفار حواشى محقّقانه نوشته است . آقا ميرزا هاشم اشكورى و آقا ميرزا شيرازى ، معروف به مير شهاب الدين نيريزى شيرازى ، و مغفور له آقا حسين نجم‌آبادى ، برادر آقا حسن تهرانى نجم‌آبادى ، و شيخ هادى نجم‌آبادى ، از تلاميذ ميرزا محمّد رضا بودند و دروس استاد را مىنوشتند . وى در أسفار نيز استادى كم نظير بلكه بىنظير بود .\r\nآقا ميرزا ابو الفضل تهرانى نورى ، از شاگردان ميرزاى شيرازى ، در شرح حال خود مراتب تقوا و طهارت ذاتى استاد عزيز خود را بر مىشمرد و مىگويد در علوم الهيّه احدى در عصر ما در حد آقا محمّد رضا نيست ، گويد :\r\n« قرائت عنده كتاب الأسفار و المبدأ و المعاد ، لم يكن أحد مثله . و كان هذا الشيخ سليم الجثة ، قوى الايمان و لطيف العشرة . كان عارفا و حكيما محققا لم ير مثله . » مرحوم قمشه‌اى شرح اشارات خواجه را از هر كسى بهتر تدريس مىفرمود .\r\n\r\n\r\n","description":"","footnote":"\r\n( 1 ) - همان كتاب ، ص 7 .\r\n","page_name":" 58 ","page_number":58},
  {"content":"\r\n\r\nعرض شد شارح علامه ، داوود بن محمود قيصرى ، در رسالهء التوحيد و النبوة و الولاية و چند رسالهء ديگر مطالب عاليه تحرير كرده است . در مبحث « ولايت » ، در مقام بيان اين مسئلهء مهم ، آقا محمّد رضا براى اثبات حقّ و إبطال باطل رساله‌اى بسيار نفيس نوشته و از حيث متانت و عمق مطالب يد بيضا نموده است . « مقدمهء » قيصرى بر شرح فصوص الحكم تأليف خود وى نيز مشتمل بر مهمترين مسائل است . شاگرد ميرزاى قمشه‌اى نيز بر مقدمهء قيصرى تعليقه دارد كه قابل استفاده است . نام اين شاگرد بزرگ آقا شيخ غلام على شيرازى است كه بر أسفار نيز حواشى نوشته است .\r\nآقا مير شهاب الدين نيريزى شيرازى است كه بر اسفار نيز ، كه از تلاميذ عارف زمانه ميرزا محمّد رضاست ، كتاب قيصرى را تدريس مىكرده است . او بيشتر به أسفار مىپرداخت و درس تفسير قرآن نيز داشت كه هر دو را در سطح عالى تدريس مىفرمود » . « 1 » « مقدمهء شرح قيصرى بر فصوص الحكم مشتمل است بر تعليقات عاليه بر مواضع مشكل به قلم سحّار عارف نيك نهاد زمان ، بلكه افضل عرفاء قرنه ، ميرزا محمّد رضا قمشه‌اى ، كه در سال 1306 جهان خاكى را ترك گفت . آن بزرگوار در مدرسهء صدر تهران ، جلو خان مسجد شاه ، حجرهء وسيعى را محل تدريس خود قرار داده بود - و چه تدريسى كه به هنگام شروع درس آن چنان قدرتى ملكوتى در او پيدا مىشد كه شاگردان نامى خود را مسحور مىساخت . در مقام تقرير مباحث توحيد و ولايت ، نفس شاگردان در سينه‌شان حبس مىشد . اوايل جلسه كه حال آرام‌ترى داشت عارف و عامى را بر جاى ميخكوب مىكرد . آن عارف بزرگ از خلّص ارادتمندان به صاحبان مقام ولايت بود . و مراد ما از ولايت « ولايت تكويني » است ،\r\n\r\n\r\n","description":"","footnote":"\r\n( 1 ) - آشتيانى ، سيّد جلال الدين ، شرح فصوص الحكم - مقدمه ، ص هشت .\r\n","page_name":" 59 ","page_number":59},
  {"content":"\r\n\r\nو وليّى كه قدرت تصرّف در عوالم كليه و جزئيه و ملك و ملكوت را داراست صاحب اين مقام است و متصرّف در عالم وجود است . و هر دو ولايت ملازمهء تامّ است .\r\n هزار نكتهء باريك‌تر ز مو اينجاست * نه هر كه سر بتراشد قلندرى داند \r\nصاحب مقام جمع و تفصيل ، يعنى اولياى محمّديّين ، اين مقام را دارا هستند .\r\nاين ولايت ، كه حقيقت آن را كمتر كسى مىتواند درك كند ، جهت صاحب ولايت مطلقهء محمّديه بالأصالة ، و براى اولياى محمّديّين بالوراثه ثابت است .\r\nتعليقات شاگرد ميرزا محمّد رضا قمشه‌اى ، نضّر اللّه وجهه ، مغفور له آقا شيخ غلام على شيرازى ، بر مقدمهء قيصرى نيز در حد خود عالى است . او مانند استاد داراى قلمى روان و در حل مشكلات نيز ماهر است . در « فصّ شيثى » ( منسوب به « شيث » فرزند آدم ) و در بحث « ولايت » و تقسيم آن به ولايت مطلقه و مقيده ، استاد زمان خود ، آقا ميرزا محمّد رضا - در حد رساله‌اى جداگانه - به ايراد و مناقشه و اشكالات عميق و دقيق بر كلمات شارح در مسئلهء ختم ولايت پرداخته ، و اثبات كرده است كه خاتم ولايت مطلقه آدم الأولياء ، على بن ابى طالب - عليه السّلام - ، است و ديگر اولياى محمّديّين . ولايت وارثان ولايت محمّديّه موهوبى است ، مانند اصل نبوت مطلقه . و صاحبان مقام و مرتبهء نبوت ، نبوت آنها موهبتى است و آنان بى نياز از معلم بشرى هستند . « 1 » » « مرحوم آقا ميرزا محمّد رضا ، أعلى اللّه قدره و رفع اللّه شأنه ، از اين جهت كه اين كتاب ( شرح فصوص الحكم علامه قيصرى ) را چندين دوره تدريس كرده‌اند آن چنان در حل رموز بحث ماهرند كه اين بندهء حقير ، با تفحّص و سير زياد در كلمات\r\n\r\n\r\n","description":"","footnote":"\r\n( 1 ) - آشتيانى ، سيّد جلال الدين ، شرح فصوص الحكم ، ص نه و ده .\r\n","page_name":" 60 ","page_number":60},
  {"content":"\r\n\r\nاعلام اين فنّ شريف ، حقا احدى را ، چه از نظر بحث بر طريقهء صوفيه و چه از جهت غور بنا بر طريق استدلال ، مانند ايشان نيافته‌ام . بنده تا كنون عارف محقق يا صوفى صفى القلبي را نديده‌ام كه در حكمت و عرفان اسلامى به پايهء استاد مشايخنا العظام ، ميرزا محمّد رضاى قمشه‌اى ، رسيده باشد .\r\nآقا ميرزا محمّد رضا - كه خواص اصحاب او را « آمرضا » مىخواندند - در آغاز زندگى مكنت و ثروت فراوان داشت . اما در 1288 هجرى قمرى ، كه قحطى تمام شهرها و قصبات و دهات ايران را فرا گرفت ، از اموال خود هر چه داشت فروخت و بر قحطى زدگان بذل كرد و در آن بلاى خانمانسوز با فداكارى خود جمعى را نجات داد . آن بزرگوار پس از اين واقعهء هولناك سخت تنگدست گرديده بود . عمامهء كوچكى از كرباس به سر مىنهاد ، و شلوار كرباسى به پا مىكرد ، و عبايى از پنبه - كه در يزد مىبافتند - به دوش مىافكند . نقل كرده‌اند در همان ايام روزى ميرزا با همسر خود از مقابل مسجد « كأسه گران » مىگذشت ، ديد چند كودك در كنار مسجد از گرسنگى و حملهء جوع به حال نزع افتاده‌اند . بشقاب و مقدارى نان و چند تخم مرغ و قدرى قند آب فراهم آورد ، و بىدرنگ نزد كودكان آمد . ابتدا اندكى آب قند به آنان خورانيد ، و سپس لقمه‌هاى نان و تخم مرغ به دهان آنان مىنهاد تا كودكان رفته رفته حال عادى خود را باز يافتند و از مرگ قريب الوقوع نجات يافتند . مرحوم حاج امير آقا اصفهانى ، از شاگردان آقا سيد على نجف‌آبادى ، حكايت مىكرد كه در آن سال قحط ، كه طلاب در روز حتى يك وعده غذا براى سير كردن خود نمىيافتند ، و أبدان ضعيف اطفال از شدّت خشكى به برگ زرد خزانى در وزش تند باد مرگ ماننده بود و لسان حالشان اين بيت :\r\n مىروم اندر ديار بىنشانى * همچو برگى در كف باد خزانى \r\n\r\n","description":"","footnote":"","page_name":" 61 ","page_number":61},
  {"content":"\r\n\r\nدر همين روزگار انبارهاى بسيارى از اعيان ، از حكام و صاحبان ثروت و اعلام از آقايان ، آكنده از غلّه بود ، چنان كه اينان در آن سال قحط و غلا ، خم به ابرو نياوردند .\r\nمرحوم حاج ملّا على كنى گندم را كه در آن زمان خروارى شصت تومان قيمت داشت ، به اين عذر كه مال صغير است ، خروارى هشتاد تومان مىفروخت . آقاى آشتيانى ( آقا ميرزا احمد ، مجتهد معروف تهران ) به نقل از آقا ميرزا هاشم ( قده ) ، مىفرمود جناب آقا محمّد رضا پس از آن واقعه احوالش تغيير كرد و مدّتى با خلق تكلّم نمىكرد ، و دو سال در آن حال بود تا كم كم حال عادى يافت ، اما اثر آن تألّم روحى تا پايان عمر در او باقى ماند » . « 1 » « مرحوم عارف محقّق ، استاد الأساتيد ، محمّد رضا قمشه‌اى ، در تعليقهء خود بر « فصّ داودى » اثبات كرده است كه خلافت ظاهرى مانند نبوت تحت اسماء كونيه قرار دارد كه حكم آن قطع نمىشود ، و تنصيص خلافت از اوجب واجبات است .\r\nكشف غير معصوم ، يعنى شخصى كه مستكفى بالذات و بىنياز از معلم بشرى نباشد ، اگر چه به مقام مكاشفه برسد و متوغّل در اين وادى باشد ، از لغزش و اشتباه مصون و از تعصّب خالى نيست .\r\nو چه نيكو فرموده است استاد مشايخنا العظام ، ميرزا محمّد رضا قمشه‌اى ، كه مكاشفات شيخ محيى الدين ابن عربى در موارد متعدّد خالى از اضطراب نيست . لذا بعد از اثبات اين اصل كه امير مؤمنان منصوص الخلافة است ، فرموده است : و ان صعب عليك قبول ما قرّرناه ، فاحشر مع أحبّتك » . « 2 » « . . . نسخهء ( فصوص الحكم ) چاپ دار الفنون كه مشتمل است بر حواشى و تعليقات عالى به قلم حكيم متألّه ، مرحوم آقا شيخ غلام على شيرازى . آن مرحوم\r\n\r\n\r\n","description":"","footnote":"\r\n( 1 ) - آشتيانى ، سيّد جلال الدين ، شرح فصوص الحكم ، مقدمه ، ص ده و يازده .\r\n( 2 ) - همان كتاب ، ص چهل و دو .\r\n","page_name":" 62 ","page_number":62},
  {"content":"\r\n\r\nكتاب فصوص را در تهران نزد استاد محقّق ، خاتم المتألهين ، ميرزا محمّد رضا قمشه‌اى ، قرائت كرد . وى حواشى و تعاليق درخشان استاد را به نسخهء كتاب خود منتقل ساخته و با دقت اغلاط كتاب را تصحيح كرده است .\r\nدر مقدمهء نيز تعليقات ميرزا محمّد رضا و نيز حواشى مفيدى كه با علامت 12 مشخص شده مندرج است . همهء اين حواشى محقّقانه و آموزنده و در بردارندهء طرح و حلّ بسيارى از عويصات فنّ عرفان است » . « 1 » « برخى از اساتيد نقل مىنمودند ، مرحوم آقا محمّد رضا قمشه‌اى هم معتقد به سلوك به طريق ملّا صدرا و مير فندرسكى و آقا محمّد بيدآبادى و جماعت ديگر از متشرعين بود ، لذا او و استاد او ، عارف بىنظير آقا سيّد رضى لاريجانى ، هرگز خود را در معرض قطبيت و مريد بازى قرار نمىدادند كه مردم عوام را به تله اندازند با « گردو و دستمال و نبات مردم نادان بيچاره را به فقر مشرف سازند » و از اين قبيل كارها ، سخت تحاشى و پروا داشتند . أعاظم عرفاى سلف نيز همين رويّه را داشتند و در پرورش دانشمندان مستعدّ كوشا بودند . لذا فضلا و محقّقان بزرگ را تربيت مى نمودند و هرگز در صدد اندوختن مال و اظهار ادّعاهاى بىاساس و عوام فريبى بر نمىآمدند .\r\nعرفان و تصوّف به معناى واقعى پديد آورندهء يك عدالت اجتماعى و بوجود آورندهء يك دنياى با صفا و صميميت دور از كشمكشهاى مادّى است ، در صورتى كه منشأ دنيا دارى و عوام فريبى و نيرنگ نشود . . . همين آلودگيها كه از مدّعيان كاذب ظاهر شد تيشه به ريشهء عرفان زد » . « 2 » آقا محمّد رضا قمشه‌اى ( 1306 ه . ق . ) بر شواهد و اسفار حواشى نوشته\r\n\r\n\r\n","description":"","footnote":"\r\n( 1 ) - همان كتاب ، ص پنجاه و هفت .\r\n( 2 ) - آشتيانى ، سيّد جلال الدين ، رسائل حكيم سبزوارى ، صص 102 ، 103 .\r\n","page_name":" 63 ","page_number":63},
  {"content":"\r\n\r\nاست . نگارنده تعليقات او را بر قسمتى از جواهر و اعراض اسفار ديده‌ام با اين كه آقا محمّد رضا ، در مباحث عرفانى راسخ و در متأخرين نظير ندارد . در مباحث نظرى نيز محقّق و صاحب نظر است .\r\nحواشى او بر شواهد مفصّل‌تر از حواشى اسفار است ، و او بر مواضع و قسمتهاى مخصوص تعليقه دارد و بطور منظم حاشيه ننوشته است .\r\nآن چه از حواشى ديده شده است ، تحقيقي ، پر فايده و در باب خود بىنظير است ، آقا محمّد رضا به مقدّمات قيصرى و اصل شرح فصوص ، حواشى محقّقانه‌اى دارد كه بايد چاپ شود ، تا از زوال محفوظ بماند » . « 1 » « صدر المتألهين شيرازى و تابعان او از جمله حكيم محقق سبزوارى ، آقا على مدرّس ، آقا محمّد رضا ، معتقد بودند كه كمال مطلوب سالك ، وقتى حاصل مىشود كه در عقل نظرى و عملى هر دو كامل گردد ، يعنى هم متوغّل در حكمت بحثى و نظرى گردد و هم در حكمت ذوقى و اشراقى راسخ شود ، چنين وجودى از كبريت احمر اعزّ است .\r\nبه اين معنى كه شيخ عارف قيصرى و شيخ متألّه شهاب الدين سهروردى « شهيد » و شيخ محقّق قطب الدّين شيرازى و جمعى ديگرى از كاملان تصريح نموده‌اند . شايد بتوان گفت جميع حكما به اين امر معتقدند ولى نيل به آن را مشكل قريب به محال ، مىدانند » . « 2 » « كتاب تمهيد القواعد از كتب درسى در حوزهء علمى و عرفانى تهران بود و اين كتاب در اصفهان نيز تدريس مىشد ، مرحوم آقا محمّد رضا قمشه‌اى ، همين كتاب را چند دوره تدريس نموده است و خود نيز همين كتاب را نزد مرحوم سيد رضى\r\n\r\n\r\n","description":"","footnote":"\r\n( 1 ) - همان كتاب ، ص 110 .\r\n( 2 ) - همان كتاب ، ص 150 .\r\n","page_name":" 64 ","page_number":64},
  {"content":"\r\n\r\nلاريجانى در اصفهان قرائت كرده است » . « 1 » « آقا ميرزا محمود حكيم در عرفان و تصوّف و الهيات از تلاميذ به نام آقا محمّد رضا اصفهانى است و در بين اساتيد عصر به آقا محمّد رضا علاقه‌اى خاصّ داشت ، استاد نگارنده آقاى ميرزا ابو الحسن قزوينى . . . مىفرمود ميرزا محمود به آقا محمّد رضا ارادت داشت و او را بر ديگران ترجيح مىداد » . « 2 » « تهيّم در لغت شدّت هيمان است و اين ملائكه به واسطهء شدت هيمان و انغمار و فنا در جمال محبوب أزلي ، به غير محبوب توجه ندارند و از خود نيز غافلند و سرّ اين هيمان را بايد در اسم متجلّى در اين قبيل از مظاهر جستجو كرد . مرحوم آقا محمّد رضا - رض - فرموده است :\r\n در بىخبرى از تو ، صد مرحله من پيشم * تو بى خبر از غيرى ، من بى خبر از خويشم » « 3 » \r\nمرحوم ميرزا مهدى آشتيانى - قدّس سرّه - . به عرفان تمايل شديد داشت و هر بحثى را به عرفان مىكشاند ، لذا به آقا محمّد رضا قمشه‌اى علاقه و ارادت خاصّ داشت . چون استاد او مرحوم آقا ميرزا هاشم از تلاميذ درجهء اوّل قمشه‌اى بود . مرحوم ميرزا در هنگام بيان قواعد عرفانى ، اشعار عرفانى زياد مىخواند و مىفرمود : آقا محمّد رضا در تصوّف اشعار عرفانى زيادى قرائت مىكرد كه بعضى از آنها را خود بداهة انشاء مىنمود و بعد از درس ، اغلب آنها را فراموش مىكرد .\r\nاستاد محقق آقا ميرزا ابو الحسن قزوينى از آقا ميرزا إبراهيم زنجانى نقل كردند كه بيانات و تقريرات آقا محمّد رضا ، بعضى از شاگردان ، از جمله ميرزا صفا را به\r\n\r\n\r\n","description":"","footnote":"\r\n( 1 ) - آشتيانى ، سيّد جلال الدين ، تمهيد القواعد ، مقدمه ص 2 .\r\n( 2 ) - همان كتاب ، ص 10 .\r\n( 3 ) - همان كتاب ، ص 89 ، 90 .\r\n","page_name":" 65 ","page_number":65},
  {"content":"\r\n\r\nحالت جذبه وامىداشت » . « 1 » « برخى از كوته نظران ، هر روايتي كه مشتمل بر مضامين عرفانى و فلسفى باشد ، در استناد آن به امام ، تشكيك مىنمايند و نمىدانند كه امام و ولىّ صاحب تمكين و دعوت نبويّه مستكفى بالذات و بىنياز از معلّم بشرى بوده ، مؤسس قواعد علم توحيد و شئون آن است . اين حقيقت را محقّقان در اين علم درك مىنمايند نه كسانى كه فقط جملهء همّت آنها توغّل در فروع و خطابيات است يا راوى روايات مجرّد از درايت ، مىباشند .\r\nبسيار بوده و هستند كسانى كه از علم كلام تحقيقي نيز بهره ندارند و در عويصات علم توحيد اظهار نظر مىنمايند . بايد از صدر المتألهين و مير داماد و فيض كاشانى و قاضى سعيد قمى و كوتاه سخن آن كه از اساتيد حوزهء اصفهان ، ملّا اسماعيل خواجويى و ملّا محمّد صادق اردستانى و آقا محمّد بيدآبادى و آخوند نورى و اساتيد پرورش يافته مكتب آخوند نورى كه مشعل فروزان علم توحيد بودند ، خصوصا اساتيد بزرگى كه در عرفان و تصوف و راسخ بودند ، سؤال كرد مانند : ميرزا سيّد حسين طالقانى ، مير سيد رضى لاريجانى و ميرزا محمّد رضا قمشه‌اى و غير اين أكابر كه با تحمّل شدائد حيرت آور ، موحّدان بزرگى را تربيت كردند . . . » « 2 » « استاد محقق ، جامع علوم و نقلى آقا ميرزا احمد آشتيانى « رضى اللّه عنه » كه علما و عملا و از نوادر روزگار بود . . . هنگام قرائت كتاب اسفار خدمت حكيم متأله و عارف محقق ميرزا هاشم گيلانى اشكورى ، بيانات استاد را در توضيح مواضع مشكل اسفار ، - مواضعى كه محقق سبزوارى بر آن حاشيه ننوشته - نقل كرده است و\r\n\r\n\r\n","description":"","footnote":"\r\n( 1 ) - همان كتاب ، ص 97 .\r\n( 2 ) - آشتيانى ، سيّد جلال الدين ، انوار جليه - مقدمه ص 19 .\r\n","page_name":" 66 ","page_number":66},
  {"content":"\r\n\r\nدر موارد متعدّد از استاد الأساتيد آقا محمّد رضا حواشى و تعاليقى محقّقانه نقل و مرقوم كرده است : اين تعليقات را به امر استاد نقل كرده‌ام . » . . . مطالب منقول از او ( ميرزا هاشم رشتى ) يا آن چه كه به قلم او در دست داريم مانند الماس مىدرخشد . . . صريحا اقرار كنم ، استادان محقّق رو به نزول رفتند و تنزّل جاى تصاعد را گرفته است و در اين صورت در مدّتى كوتاه چيزى شبيه كاريكاتور - خدا نخواسته - ظاهر خواهد شد . . . » « 1 » « برخى از عرفاى شيعه مثل سيّد حيدر آملى و از متأخّران آقا محمّد رضا قمشه‌اى ، شاگرد او آقا ميرزا هاشم رشتى و تلاميذ او آقا ميرزا مهدى آشتيانى ، آقا ميرزا محمّد على شاه‌آبادى - قد هما - و آقا ميرزا احمد آشتيانى - دام ظلّه - ، اصرار دارند كه جميع مطالب ابن عربى را در مسئله ولايت ، حمل بر قواعد و اصول شيعه نمايند ، به همين مناسبت ، در مواردى مناقشه بر كلمات شارحان محيى الدّين ، از جمله قيصرى نموده‌اند و برخى از مناقشات آنها به قيصرى وارد است ، ولى كلمات شيخ أكبر در امر ولايت مضطرب و مختلف است و اين اختلاف ، منشأ برخى از توجيهات قيصرى كه سنّى است و بعضى از توجيهات اعلام شيعه - كثّر اللّه أمثالهم - شده است » . « 2 » « . . . بعد از رحلت آقا محمّد رضا ، آقا ميرزا هاشم رشتى عهده دار تدريس حوزهء عرفانى استاد شد . مرحوم فقيه و اصولى و حكيم و عارف نامدار آقا ميرزا محمّد على اصفهانى معروف به شاه‌آبادى از تلاميذ دورهء اوّل حوزهء آقا ميرزا هاشم مىباشد كه به درس اسفار ، شرح فصوص و مصباح الانس آقا ميرزا هاشم حاضر شده‌اند و بعد از تكميل علوم عقليه و عرفان اسلامى و حضور به حوزهء تدريس فقه\r\n\r\n\r\n","description":"","footnote":"\r\n( 1 ) - همان كتاب ، ص 21 .\r\n( 2 ) - آشتيانى ، سيّد جلال الدين ، شرح مقدمه قيصرى . صص 16 - 17\r\n","page_name":" 67 ","page_number":67},
  {"content":"\r\n\r\nو اصول اساتيد تهران ، براى ميل بدرجات عاليه به نجف اشرف سفر نمودند و مدّتها بدرس مرحوم آخوند خراسانى استاد و محقّق نامدار عصر خود ، حاضر شده‌اند . . .\r\nحضرت استاد علّامه آية اللّه العظمى امام - ادام اللّه ظله الظليل على رؤوس المسلمين - در عرفان و تصوّف اسلامى تلميذ اين نامدارند و گويا معظم له شاگرد منحصر بفرد شاه‌آبادى مىباشند . . . » « 1 » « . . . او ( ملّا صدرا ) در فلسفه نظرى و فلسفه اشراق و تصوّف تبحّر داشته ، بلكه در جميع اين فنون استاد بىنظير بوده است و امام او را يكى از أكابر اهل مكاشفه مىداند و مرحوم آقا محمّد رضا از وى به قائدنا و مرشدنا ، تعبير كرده است . مخفى نماند كه صدرا جزء عرفا ، و صوفيه محسوب نمىشود بلكه يكى از حكماى بزرگ اسلامى است كه كثيرى از مبانى عرفا را پسنديده و داخل فلسفه نموده است ، سبك بحث و طريقهء مشى او ، همان طريقهء اهل حكمت است . مردى است كه در فلسفه نظرى ، حكيمى مشّائى و در حكمت ذوقى . فيلسوفى اشراقى و در مبانى عرفا راسخ و وارد ، و در رياضيّات شرعي ، صاحب قدمي راسخ بوده است » « 2 » .\r\n« آقا محمّد رضا ، مدتى را در تهران تدريس نموده است ، حوزهء گرمى در تصوّف و عرفان داشته است ، عرفان اسلامى به بركت وجود او ، رونقى گرفت ، شاگردان زيادى تربيت كرد كه سرآمد آنها آقا ميرزا هاشم اشكورى است .\r\nآقا ميرزا هاشم نيز در مسائل تصوّف وارد و عارفى متضلّع بود و شاگردان زيادى تربيت كرده است . پيدايش برخى از حكومتها و افكار ، مانع پيشرفت فلسفه و تصوّف اسلامى گرديد و حوزه‌هاى علوم الهى براى مدّتى متوقّف ماند و اساتيد اين\r\n\r\n\r\n","description":"","footnote":"\r\n( 1 ) - همان كتاب ، صص 32 ، 33 .\r\n( 2 ) - همان كتاب ، صص 49 ، 50 .\r\n","page_name":" 68 ","page_number":68},
  {"content":"\r\n\r\nفنّ تقريبا از بين رفتند « مات العلم بموت اهله » . « 1 » » « آقا سيّد رضى مازندرانى لاريجانى و تلميذ او آقا محمّد رضا و برخى از تلاميذ آقا محمّد رضا . مثل آقا ميرزا هاشم از محقّقان و متفكّران صاحب نظر در تصوّف و عرفان مىباشند و آثار آنها شاهد بر تسلّط آنها بمسائل عرفانى است . اين أعاظم چون در حكمت نظرى ترجيح بر قدما دارند ، در تدوين مبانى عرفا و تنظيم و ترتيب مبانى كشفى ، مردمانى شايسته و قابل توجّه مىباشند و در سر و صورت دادن بمسائل عرفانى مهارت خاصّى داشته‌اند » . « 2 » « نسخه‌اى ( شرح فصوص الحكم ) كه آقا محمّد رضا قمشه‌اى آن را تدريس مىنموده و مدتها نزد آقا ميرزا هاشم گيلانى بوده تصحيح كرده است شايد نسخهء ( شرح فصوص الحكم ) آقا محمّد رضا صحيح‌تر از همهء نسخى است كه ما ، در ايران ديده‌ايم . . . نسخهء خطّى ديگرى داريم كه آقا مير شيرازى « آقا مير شهاب الدين نيريزى » آن را از روى نسخهء استاد خود آقا ميرزا محمّد رضا قمشه‌اى تصحيح نموده است . » « 3 » « مرحوم عارف ربّانى استاد مشايخنا العظام ، آقا ميرزا محمّد رضا اصفهانى ، در حواشى بر شواهد ربوبيه ، در جواب از اشكال وجود ذهنى و اينكه صور علميه از جواهر ، بايد جوهر باشد ، به همين طريق ، اين عويصه را حل نموده است . صور علميه باعتبار آن كه از تعيّنات و ظهورات و اظلال جوهر عقلانى هستند ، به حكم سرايت حكم اصل در فرع ، جوهرند ، اگر چه بوجود فرقى و تفصيلى قيام بنفس دارند . » « 4 » « مرحوم آقا محمّد رضا در حواشى بر تمهيد ، متعرّض اشكالات واردهء بر كتاب نشده است . ولى آقا مير شهاب نيريزى كه از أعاظم تلاميذ آقا محمّد رضا است ،\r\n\r\n\r\n","description":"","footnote":"\r\n( 1 ) - همان كتاب ، صص 57 ، 58 .\r\n( 2 ) - همان كتاب ، صص 61 ، 62 .\r\n( 3 ) - همان كتاب ، ص 88 .\r\n( 4 ) - همان كتاب ، ص 180 .\r\n","page_name":" 69 ","page_number":69},
  {"content":"\r\n\r\nبطور اختصار در موارد زيادى بر كلمات شارح و ماتن ، مناقشه كرده است . » « 1 » « مرحوم آخوند ملّا على نورى . . . از أعاظم فلاسفه و حكماى دوره بعد از صدر المتألهين است ، و فلسفه آخوند ( ملا صدرا ) بدون شك و ترديد توسط اين مرد بزرگ انتشار پيدا نموده است ، در احاطه به كلمات ملّا صدرا و جودت فهم و استقامت نظر ، نظير ندارد . برخى آن مرحوم را در تدريس و تقرير و تربيت شاگرد بر صدر المتألهين مقدّم مىدانند .\r\nآخوندى نورى شاگرد حكيم محقّق ، فخر المتقدّمين و المتأخّرين آقا محمّد بيدآبادى است . آقا محمّد از عجايب دوران و در زهد و ورع مورد اتّفاق كلّ بوده است .\r\nآخوند ملّا على نورى از زهّاد علماى عصر خود است . آخوند ملّا اسماعيل اصفهانى ، آخوند ملّا آقاى قزوينى و آخوند ملّا عبد اللّه زنوزى و حاج ملّا محمّد جعفر لنگرودى و آقا سيّد رضى مازندرانى ( لاريجانى ) از شاگردان مبرّز آخوند نورى بوده‌اند . آقا سيّد رضى در عرفان از تلاميذ ملّا محمّد جواد شيرازى است ، در علم تصوّف و اشراق بر آخوند نورى ترجيح داشته است .\r\nآقا محمّد رضا قمشه‌اى در تصوّف از تلاميذ آقا سيّد رضى لاريجانى است . حقير تا كنون به استاد ملّا محمّد جواد در تصوف بر نخورده‌ام و آن چه تا كنون فحص كرده‌ام ، كسى را نيافته‌ام » « 2 » « . . . آقا محمّد رضا ( م 1306 ه . ق . ) حواشى محققانه‌اى بر مقدمهء فصوص دارد كه ما در برخى از موارد متعرض آن شده‌ايم . آقا محمّد رضا در تصوّف بسيار محقّق و دقيق النظر بوده است . شرح فصوص را در تهران تدريس مىكرده است . آقا محمّد رضا در احاطه به كلمات محيى الدّين نمونه‌اى از قدما بوده است . و بعد از قونيوى منسوب به قونيه و كاشانى و اتراب و اتباع آنها شايد بىنظير باشد ، و در\r\n\r\n\r\n","description":"","footnote":"\r\n( 1 ) - همان كتاب ، ص 204 .\r\n( 2 ) - همان كتاب ، ص 327 .\r\n","page_name":" 70 ","page_number":70},
  {"content":"\r\n\r\nشرح و بسط و تحقيق در مراتب مسائل كشف و شهود از محقّقان عرفاى اسلامى بشمار مىرود ، و در جامعيّت بين مسائل كشفى و حكمت نظرى مقدّم بر شارحان كلمات محيى الدّين است » . « 1 » « سيّد أعاظم الفقهاء و العرفاء ، رئيس الملّة امام خمينى - ادام اللّه ظلّه السّامى - ، در رسالة مصباح الهداية في النبوة و الولاية . . . اسفار اربعه بطريقهء آقا محمّد رضاى اصفهانى ، به اين نحوه تقرير فرموده است : « و ميض و عندي أن السفر الأول من الخلق الى الحقّ . . . إلخ » لا يخفى كه اين تقرير ( حضرت امام - رحمة اللّه عليه - ) عين تقرير آقا محمّد رضا است بانضمام تبديل لفظ خلق در سفر اوّل به حق مقيد ، چون سالك در اوايل شهود ، حقّ را بنحو اطلاق ، مشاهده نمىنمايد » . « 2 » « عارف محقّق و حكيم كامل ، استاد مشايخنا العظام ، خاتم العرفاء الشّامخين ، آقا ميرزا محمّد رضاى اصفهانى قمشه‌اى ( م 1306 ق ) در رساله‌اى كه در ولايت تأليف فرموده و در حواشى خود بر مقدّمهء قيصرى بر فصوص در موضوع خلافت تحقيقي دارد . . .\r\nآقا محمّد رضا مىگويد : شناختن موضوع خلافت كبرى بعد از رسول اللّه - صلّى اللّه عليه و آله - توقف بر مقدماتى دارد كه مأخوذ از براهين عقلى و اصول عرفانى است » « 3 » وى اين براهين و اصول را در سرآغاز رسالة الخلافة ذكر فرموده است .\r\n« بر ما معلوم نشد كه در عصر ملّا صدرا و قبل از او در حوزه‌هاى علمى ايران از قبيل اصفهان و شيراز شاخص در تدريس عرفانيات چه كسى يا چه كسانى بوده‌اند ؟\r\n\r\n\r\n","description":"","footnote":"\r\n( 1 ) - همان كتاب ، ص 585 .\r\n( 2 ) - همان كتاب ، صص 668 ، 669 .\r\n( 3 ) - همان كتاب ، صص 895 ، 896 .\r\n","page_name":" 71 ","page_number":71},
  {"content":"\r\n\r\nبعد از تفحّص و تتبّع و كنجكاوى زياد اساتيد عرفان طبقهء بعد از ملّا صدرا را تا اندازه‌اى بدست آورديم و بيان نموديم و اين معنى را روشن ساختيم و در اين اعصار و در هر عصرى يكى دو نفر مدرّس عرفان بوده‌اند . سايرين انواع علوم حكميه را تدريس مىنمودند .\r\nاساتيد و مدرسان بعد از آقا على و آقا محمّد رضا و ميرزاى جلوه و آقا ميرزا حسين سبزوارى و ملّا اسماعيل سبزوارى شاگرد ديگر حاج ملّا هادى مدرّس و ساكن مدرسهء امير كبير آقا ميرزا تقى خان فراهانى معروف به مدرسهء شيخ عبد الحسين تهرانى واقع در بازارچه پاچنار فعلى عبارتند از : آقا ميرزا هاشم رشتى و آقا ميرزا حسن كرمانشاهى و حيدر قليخان قاجار و جمعى ديگر ، ولى شاخص تلامذه آقا على و آقا محمّد رضا و ميرزا ابو الحسن همان ميرزا حسن كرمانشاهى و آقا ميرزا هاشم رشتى است .\r\nبا اين فرق كه آقا ميرزا هاشم در عرفان و الهيّات و حكمت اشراق و آقا ميرزا حسن در حكمت نظرى اشارات و شفا و رياضيّات و طبّ بر ديگرى ترجيح داشته‌اند اگر چه هر كدام جميع شعب علوم فلسفى را تدريس مىنمودند . آقا ميرزا حسن در طب و طبيعيات استاد ماهر و متبحر و در رياضيات از مدرسان معروف بود . بر روى هم رفته آقا ميرزا حسن از آقا ميرزا هاشم جامع‌تر بوده است .\r\nحاج ملّا هادى سبزوارى ( م 1288 ه . ق . ) . همان طورى كه بتفصيل بيان خواهد شد از تلاميذ ملّا اسماعيل درب كوشكى بود و آخوند نورى را هم درك كرده است مدتى مقدم بر اساتيد تهران و مدتى مقارن با زمان آنها تدريس مىنموده و محل حوزهء تدريس او همان شهر سبزوار بوده است و در سبزوار شاگردان زيادى تربيت كرده است . تلاميذ مهم آقا ميرزا هاشم و آقا ميرزا حسن عبارتند از : آقا ميرزا محمّد على شاه‌آبادى ، آقا ميرزا مهدى آشتيانى و آقا ميرزا احمد آشتيانى و آقا ميرزا\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nمحمود آشتيانى ، آقا ميرزا سيّد ابو الحسن قزوينى و حاج شيخ مهدى امير كلاهى مازندرانى و آقا سيّد حسين بادكوبه‌يى .\r\nمرحوم آقا ميرزا شهاب الدين نيريزى و آقا ميرزا على حكيم اصفهانى و برادر او ، آقا ميرزا صفا ، شاعر و عارف معروف و آقا ميرزا محمود قمى و حاج فاضل رازى از أعاظم تلاميذ اين طبقه از اساتيد بشمار مىروند . آقا ميرزا على أكبر يزدى كه اين اواخر در قم ساكن بود و همان جا فوت نمود از تلاميذ جلوه و آقا على و آقا محمّد رضا بشمار مىرود و در علوم رياضى از ساير علوم راسخ‌تر بود . » « 1 » « مؤلّف كتاب جغرافياى اصفهان از آقا محمّد رضا بيش از ديگران تجليل نموده و نوشته است : « مدتى در اصفهان تدريس نموده از بقيهء قدما همين يك نفر موجود مىباشد . . . در مراعات آداب و سنن شرع و اداى واجبات و مستحبات و ترك مكروهات و مواظبت بر نواميس دين چنان محكم و استوار بود كه گويى سلمان عصر و أبو ذر زمان است » .\r\nآقا محمّد رضا در اوائل عمر جزء متمكنين بشمار مىرفت در مجاعهء 1288 همهء دارايى خود را صرف مستمندان نمود چون قسمتى از املاك او را صاحبان قدرت تصرف نمودند از براى گرفتن حقوق خود به تهران آمد و در همان جا ساكن شد .\r\nمحل سكونت و تدريس او مدرسهء صدر واقع در جلو خان مسجد سلطانى تهران بود .\r\nآقا محمّد رضا و آقا ميرزا حسين سبزوارى تلميذ حكيم سبزوارى و آقا ميرزا ابو الحسن جلوه ( م 1312 ه . ق . ) و آقا على حكيم ( م 1307 ه . ق . ) از كسانى هستند كه بعد از آخوند ملّا عبد اللّه زنوزى تهران را محل تدريس خود قرار دادند .\r\nمعروف است آقا ميرزا ابو الحسن جلوه از براى استفاده از محضر حاجى سبزوارى\r\n\r\n\r\n","description":"","footnote":"\r\n( 1 ) - آشتيانى ، سيّد جلال الدين - شواهد ربوبيه - مقدمه ، ص 129 .\r\n","page_name":" 73 ","page_number":73},
  {"content":"\r\n\r\nاز اصفهان به قصد مسافرت به سبزوار حركت نمود و در تهران توقف كرد و در مدرسه دار الشفاء ساكن شد و اغلب كتب شيخ را تدريس مىنمود . تا قبل از توقف آقا محمّد رضا در تهران آقا محمّد رضا را بر حاجى سبزوارى رسما ترجيح مىداد .\r\nاغلب اساتيد بعد از آقا محمّد رضا و جلوه و آقا على حكيم محضر هر سه استاد را درك كرده‌اند » . « 1 » « آقا محمّد بيدآبادى ( م 1197 يا 1198 ه . ق . ) . بزرگترين شاگرد حوزهء تدريس ملّا عبد اللّه حكيم ( م 1162 ه . ق . ) و ملّا اسماعيل و الماسى ( م 1159 ه . ق . ) است . ملّا محراب ( م 1217 ه . ق . ) و ميرزا ابو القاسم مدرّس خاتون‌آبادى ( م 1202 ه . ق . ) نيز از تلاميذ فاضل و بارع حوزهء تدريس آقا محمّد بيدآبادى هستند .\r\nآقا محمّد ، مدرّس كتب حكما خصوصا كتب ملّا صدرا بوده است . نگارنده حواشى او را بر مواضع مختلف اسفار ديده‌ام يكى از معاصران آقا محمّد كه بيشتر به تدريس كتب عرفا مىپرداخته است ميرزا محمّد على ميرزا مظفر است كه در سنه 1198 چهره به نقاب خاك كشيده است . وى شرح فصوص الحكم و شرح حكمة الاشراق را تدريس مىكرده است و ظاهرا تصوف و عرفان از طريق او به ملّا محمّد جعفر آباده‌اى و آقا سيّد رضى مازندرانى و آقا محمّد رضا قمشه‌اى رسيده است . او از شاگردان مع الواسطهء مير سيد حسن طالقانى و لنبانى هر دو شرح فصوص را تدريس مىكرده‌اند .\r\nمرحوم ملا محمّد صادق اردستانى خود نيز از مدرسان نامى ، هم در تصوف و هم در فلسفه است و بتدريس عرفان نيز اشتغال داشته است » . « 2 » « اين مسلم است و اساتيد ما خود ناظر اين جريان بوده‌اند كه جلوه در علميات خواست با مرحوم آقا محمّد رضا معارضه نمايد آقا محمّد رضا ( م 1306 ه . ق . ) كه\r\n\r\n\r\n","description":"","footnote":"\r\n( 1 ) - همان كتاب ، مقدمه ، ص 127 .\r\n( 2 ) - همان كتاب ، مقدمه 121 .\r\n","page_name":" 74 ","page_number":74},
  {"content":"\r\n\r\nمتخصص در عرفانيات و الهيات بود شروع به تدريس فلسفهء مشّاء فن تخصصى مرحوم جلوه نمود و از عهده برآمد و طلاب فاضل آن زمان او را در اين فلسفه از حيث وسعت اطلاع و كثرت تحقيق وجودت فهم بر جلوه ترجيح دادند ولى آقا ميرزا ابو الحسن شروع به تدريس شرح فصوص و مفتاح الغيب ( در عرفان ) كرد و در همان صفحهء اوّل اين كتب توقف نمود و از عهده تدريس برنيامد ، مناقشاتى بر كلمات آقا محمد رضا در وحدت وجود نمود و آقا محمّد رضا از آنها جواب داد كه در آخر تمهيد با رسالهء وحدت وجود آقا محمّد رضا به طبع رسيده است . عدم تخصص او در فلسفهء آخوند از مناقشاتى كه بر حركت در جوهر و اتحاد عاقل و معقول و وحدت وجود نموده است كاملا واضح و هويداست همين عدم تخصّص و نداشتن قدرت بلند پروازى در عقليات او را وادار به اين قبيل از مناقشات نمود .\r\nاما كسانى كه داراى سعهء فكر و قريحهء تحقيق و متخصص در كلمات ملّا صدرا بودند مانند حكيم مؤسس آقا على « مدرّس » و عارف متألّه آقا محمّد رضا اصفهانى « قمشه‌اى » و حكيم سبزوارى و آخوند ملّا آقاى قزوينى و آخوند نورى و ده‌ها محقق ديگر ملّا صدرا را در علوم الهيه بر جميع حكماى اسلامى حتّى شيخ الرئيس مؤسّس فلسفهء مشاء در اسلام و شيخ الاشراق رئيس اشراقيون امّت مرحومه ترجيح مىدهند .\r\nما در حواشى و تعليقاتى كه مرحوم جلوه بر كتب فلسفى نوشته است سير نموديم و براى نمونه يك تحقيق علمى كه بتوان او را صاحب نظر و راسخ در اين مسائل دانست از آن مرحوم نديديم بر خلاف آقا على حكيم و آقا محمّد رضا و عبد اللّه زنوزى و حاج ملّا هادى سبزوارى كه داراى تحقيقات عاليه در بيان تقرير فلسفه بسبك ملّا صدرا مىباشند .\r\nحقير معتقد است كه بايد با سعى بليغ جميع مآخذ و منابع تحقيقات علوم\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nاسلامى را بدست آورد تا معلوم شود كه هر دانشمند چه اندازه از خود داراى تحقيقات است . اصولا بطور مبهم در علوم بحث كردن مثمر ثمر نيست ولى بايد شخص متتبّع در هر علم و ناقد هر فنى در آن علم و فن متخصص باشد تا دچار لغزش‌هاى خطرناك نشود . روش بحث جديد اگر با تبحر قديم توأم شود مدارس علمى ما داراى رنگ و بويى خواهد شد » . « 1 »\r\n\r\n( 6 - استاد مرتضى مدرّس گيلانى )\r\nزمانى كه در تهران بوديم و به خدمت جناب استاد منوچهر صدوقى « سها » شرفياب شديم ايشان ما را مورد تفقّد و راهنماييهاى فراوان قرار دادند ، در ضمن آن متذكّر شدند كه كسى را مىشناسم از دانشمندان ، و ذو فنون در علوم و معارف اسلامى است ، گويا او فرزند مرحوم آقاى محمّد رضا قمشه‌اى را ديده باشد ، نزد ايشان رفته و جويا شويد ، آدرس منزل را عنايت كرده ، و به خدمتشان رسيديم ، قريب دو ساعت اين ديدار طول كشيد ، ايشان فرمودند اگر مطلبى ديدم و يا به ذهنم رسيد برايتان خواهم نوشت .\r\nمطالب ذيل ضمن مرقومه شريفه‌اى از طرف آن جناب به دست ما رسيد در اينجا آن نامه را به تمامه مىآورم :\r\n« قدوة الحكماء و عمدة العرفاء آقا محمّد رضا قمشه‌يى - رحمة اللَّه عليه - ( 1306 - 1225 ) ، « 2 » فرزند مرحوم شيخ ابو القاسم قمشه‌يى است . آقا محمّد رضا قمشه‌يى از حكما و مدرسين تهران بود ، در روزگار ناصر الدين قاجارى مىزيسته ، آوازه و شهرتى پيدا كرده بود .\r\n\r\n\r\n","description":"","footnote":"\r\n( 1 ) - همان كتاب ، مقدمه صص 68 و 69 .\r\n( 2 ) - برخى از تذكره نويسان تولّد آقا محمّد رضا قمشه‌اى 1225 هجرى قمرى نوشته‌اند .\r\n","page_name":" 76 ","page_number":76},
  {"content":"\r\n\r\nبراى تحصيل علم از قمشه كه زادگاهش بود به اصفهان رفت ، و چندين سال از دانايان آن جا به ويژه ملّا على نورى و از شاگردانش ملّا اسماعيل واحد العين اصفهانى و ميرزا حسن فرزند ملّا على نورى استفاده‌هاى شايگانى كرده و گويا بر سر ملكى كه بر سر آن نزاعى شده بود و دستگاه چندان به كار آن رسيدگى نمىكرد ناگزير شد حدود 1290 هجرى به تهران آيد . چون غريب بود جايى نمىدانست به مدرسه صدر آن جا فرود آمد . دانش آموزى كه كتاب انموذج مىخواند از او سؤالاتى در نحو كرد او را بسيار دانا و ورزيده يافت . رفت به ياران خود گفت : دانشمندى آمده كه در انموذج استاد است . از متولّى مدرسه خواست كه او را نگه دارد كه براى ايشان تدريس كند . متولّى چون مرد فاضلى بود ، با جناب قمشه‌اى صحبت كرد او را بسيار دانا و يگانه يافت از او خواهش كرد كه در اين مدرسه بماند و براى افاضل و علما تدريس كند . او نيز پذيرفت و چندين سال در اين مدرسه به تدريس اسفار و شفا و كتابهاى عرفان و تصوّف سرگرم بود با همه فضلى كه داشت مردى بود بى ادعا و افتاده و داراى اخلاق حميده و اوصاف پسنديده و با شاگردان متواضع بود .\r\nمرحوم شيخ عبد الحسين رشتى ، از او بسيار نقل مىكرد ، معلوم است كه او را نديده بود چون حدود 1315 به تهران براى تحصيل آمده بود اما از محضر مرحوم آقا ميرزا هاشم اشكورى لاهيجى كه از شاگردان مبرّز استاد قمشه‌اى بود استفاده مىكرده . اشكورى حواشى به شرح كتاب ميبدى در حكمت دارد كه چاپ شده نگارنده متن آن را به فارسى ترجمه كرده و به چاپ رسانيدم .\r\nغالبا اهل فضل به قمشه‌يى بيشتر علاقه داشتند تا مرحوم ميرزاى جلوه زيرا او چندان به شاگردان أرجى نمىنهاد و كنايه گويى مىكرد . چنان كه مثل كرده‌اند :\r\nمرحوم آقا على مدرّس زنوزى ، مدرّس . مدرسه سپهسالار قديم ، مجلس تدريس داشت و ظاهرا گرايشى به استاد غلام رضا مرشد شيشه‌گر پيدا كرده بود ميرزاى\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nجلوه اين را به شعر درآورده بود و مىگفت :\r\n كرامتى بنما جلوه ، گر همى قطبى * و گر نه همچو فلانى ، مريد به همان باش \r\nاين استاد شيشه‌گر از او رساله‌اى در سلوك مانده و شعر نيز مىسروده . از اوست :\r\n استاد شيشه سازم و تو طفل بى وقوف * من شيشه دست مردم نادان نمىدهم \r\nاگر چه ديوان ميرزاى جلوه چاپ شده اما به نظر نگارنده جناب قمشه‌اى در شاعرى از او برتر بوده و « صهبا » تخلّص مىكرد .\r\nيكى از سندهاى روايتي نگارنده در معقول كه مرحوم قمشه‌اى در آن است چنين است : نگارنده مرتضى مدرّس گيلانى نجل العلامة الفقهاء نقى الجعفرية الشيخ شعبان بن مهدى بن عبد الوهاب الكيلاني سبط العلامة القاضي الأنصاري - قدّس سرّهما - روايت مىكند : از عالم فقيه نحرير و فاضل حكيم قدير شيخ عبد الحسين رشتى در گذشته در نجف به سال 1372 هجرى و او از استاد خود مرحوم ميرزا هاشم اشكورى لاهيجى در گذشته به سال 1332 هجرى و او از مرحوم استاد كلّ آقا محمّد رضا قمشه‌اى در گذشته به سال 1306 هجرى در تهران مدفون نزد قبر آقا ، ظاهرا از او چندان تشييع نشد زيرا در آن روز ملّا على كنى ، قاضى تهران در گذشته و او از ميرزا حسن نورى در گذشته به سال . . . و او از پدر خود ملّا على نورى در گذشته به اصفهان به سال 1246 هجرى و او از استاد خود آقا محمّد بيدآبادى گيلانى گذشته به سال 1173 هجرى و او از سيّد حيدر آملى در گذشته به سال 1150 هجرى و او از استاد فيض كاشانى در گذشته به سال 1091 هجرى و او از صدر الدّين شيرازى مدرّس اسفار در گذشته به سال 1051 هجرى در بصره عراق .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nگويند از قمشه‌يى پسرى مانده بود به نام شيخ قوام الدين قمشه‌اى ، و اللّه اعلم .\r\nآثارش :\r\nاز او مختصراتى در تصوف و حكمت موجود است از اين قرار :\r\n1 - رساله‌اى در ولايت ، نسخه‌اى از آن را نزد مرحوم آقا ميرزا مهدى مازندرانى ديدم .\r\n2 - رساله‌اى در خلافت بر خلافت خليفه على بن ابى طالب .\r\n3 - رساله‌اى در وحدة الوجود بل الموجود . ظاهرا چاپ شده است .\r\n4 - شرح حديث زنديق . گويا مناظره‌اى بوده است 5 - رساله‌اى در فرق ميان اسماء الذات و الصفات .\r\n6 - رساله‌اى در تحقيق اسفار اربعه . شايد چاپ شده باشد .\r\n7 - رساله‌اى در موضوع علم .\r\n8 - حواشى بر اسفار صدر الدّين شيرازى .\r\n9 - حواشى بر كتاب تمهيد .\r\n10 - حواشى بر شواهد ربوبيه صدر الدّين شيرازى .\r\n11 - رساله‌اى در تحقيق معناى جوهر و عرض .\r\n12 - حواشى بر كتاب فصوص .\r\n13 - حواشى بر كتاب مفتاح صدر الدّين قونوى .\r\n14 - ديوان اشعار پراكنده‌اى .\r\nآقا محمّد رضا قمشه‌اى چنان كه گفته شد شعر نيز مىگفته از او اشعار پراكنده‌اى موجود است .\r\nتخلّص او در شعر صهباى قمشه‌اى بود از اوست :\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n هواى باغ فرح بخش و بوى گل نيكوست * و ليك خوار بود گل به چشم طالب دوست\r\nمرا مخوان به تماشاى باغ و سير چمن * كدام سرو به بالاى دوست بر لب جوست ؟ \r\n« 1 »\r\n\r\n( 7 - معصوم على شيرازى ( معصوم على شاه نايب الصدر ) )\r\n« آن بزرگوار ، مشرب صافى و اخلاق وافى داشت ، چندين سال در آن ديار تدريس كتب حكمت و عرفان نمود ، در سال مجاعه ( قحطى ) آن چه از ضياع و عقار و ماليه داشت ، بفروخت و صرف طلّاب و فقرا مىنمود و در اواخر به تهران آمد و در مدرسه ميرزا شفيع صدر اعظم كه در جلو خان مسجد شاه واقع است أفادت و افاضت همى داشت ، گمان نمىرود ، فصوص الحكم را بعد از صدر الدّين قونيوى كسى بهتر از او مباحثه نموده باشد و در آداب و نواميس چنان محكم بود كه گويى ، أبو ذر وقت و سلمان عهد است .\r\nبه هر تقدير در سال 1306 غرّهء صفر ، در دار الخلافة وفات يافت و در ابن بابويه نزديك حاجى آخوند محلاتى مدفون شد « 2 » . . . » « آقا محمّد رضا از شاگردان مير سيّد رضى لاهيجى است كه در اصفهان به تون تابى اشتغال داشت و روزگارى با آن كسب مىنمود و او از شاگردان ميرزا عبد الجواد شيرازى بود و سلسله استادانش منتهى مىشود به ملّا على نورى ( متوفّى 1246 ه . ق . ) و آقا محمّد بيدآبادى ، سپس تا ملّا صدراى شيرازى الى شيخ\r\n\r\n\r\n","description":"","footnote":"\r\n( 1 ) 25 / 4 / 1376 ، تهران ، مرتضى مدرّس گيلانى .\r\n( 2 ) طرائق الحقائق - ج 3 . قسمت خاتمه ، به نقل از كتاب منتخبى از تاريخ فلاسفه اسلام ، مرتضى مدرسى چهاردهى ، ص 373 .\r\n","page_name":" 80 ","page_number":80},
  {"content":"\r\n\r\nالرّئيس ابو على سينا .\r\nدر ايامى كه هنوز به اصفهان نيامده بود زمستانها را در اصفهان به سر مىبرد و بقيه ايام را در قمشه مىگذراند .\r\nعارف قمشه‌اى مردى خوش اخلاق و با ذوق و عارف و مؤدب بود و در اواخر در مدرسه صدر تهران درس مىگفت و دراويش بسيارى اطرافش بودند . از شاگردان معروف ايشان ميرزا هاشم اشكورى - على محمّد اصفهانى معروف به حكيم است و سابقا معلم مدرسه سياسى تهران بود و ( برادر او ) صفاى اصفهانى كه از شعراى معروف بود . ديگر ملّا محمّد فانى سمنانى از بزرگان علماى قرن اخير كه در حدود هفتاد و هفت سال عمر كرد و در فروردين 1302 شمسى وفات يافت و ملّا على سمنانى از شاگردان حاج ملّا هادى سبزوارى و غير ايشان بود .\r\nوفات حاج ملّا على مجتهد معروف به ( كنى ) و آقا محمّد رضا قمشه‌اى در يك شب بود اما اگر در وفات ملّا على كنى تمام عالم شيعه عزادارى كردند و تعطيل عمومى شد ، در تشيع جنازه آقا محمّد رضا فقط چند نفر مثل ميرزا ابو الحسن جلوه حضور داشتند .\r\nشادروان ( محمّد باقر مجلسى ) معروف به شريعت گيلانى ( شاگرد آقا محمّد رضا ) حكايت كرد مرا كه پس از وفات آقا محمّد رضا قمشه‌اى دو نفر حمّال با تنى چند از شاگردان و دوستان جسد پاك عارف وارسته و حكيم فرزانه را به آرامگاه ابن بابويه نقل كردند ، در آن روز جمعيت تهران براى تشييع جنازه عالم بزرگ شيعه مويه كنان بسوى مراسم سوگوارى مىشتافتند ولى براى وفات عارف و حكيم و مدرّس فلسفه اشراق « تو گويى فرامرز هرگز نبود » اين داستان را براى استاد الأساتيد آقا ضياء الدّين عراقى در نجف اشرف حكايت كردم ، با لبخندى استاد ما گفت : آن نكبت فلسفهء يونان و اين بركت فقاهت مدرسهء جعفر بن محمّد\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nعليهما السلام - بود . « 1 » »\r\n\r\n( 8 - استاد مرتضى مدرّسى چهاردهى )\r\nيكى ديگر از منابعى كه نكاتى تازه از زندگى مرحوم استاد قمشه‌اى را روشن مىكند ، تذكرهء مدرّسى يا تاريخ فلاسفه اسلام است . براى آن كه خوانندگان و محقّقين را از تفحّص زحمت آميز زندگى اين عارف و الا مقام ، در بين كتب تراجم بىنياز كنيم آن را در اينجا مىآوريم :\r\n« در باره آقا محمّد رضا قمشه‌اى در كتاب ( المآثر و الآثار ) چنين نوشته است :\r\nآقا محمّد رضا ، از قمشهء اصفهان و از صناديد مدرّسين كتب عرفان بود ، اواخر عمر به تهران آمد و در مدرسهء ميرزا شفيع صدر اعظم مجلس افاضت و أفادت همى داشت . كتب محيى الدّين و شروح آنها را به ضميمهء ساير مصنّفات متصوّفه و رسائل عرفا ، تدريس مىفرمود . مردى درويش نهاد و بىادعا و دور از تعيّن بود .\r\n\r\n\r\n","description":"","footnote":"\r\n( 1 ) - مدرّسى چهاردهى ، مرتضى ، منتخبى از تاريخ فلسفه اسلام - ص 375 و تحفة الحرمين ص 303 ( به نقل از تاريخ حكما و عرفا ) استاد مسلّم و عارف كامل ، حاج عباس على انصارى مهيارى قمشه‌اى - سلّمه اللّه تعالى - شاگرد حكيم حاج شيخ محمّد هادى فرزانه و او شاگرد آقا ميرزا نصر اللَّه قمشه‌اى و او شاگرد آقا محمّد رضا قمشه‌اى ، در ربيع الأول 1388 ه . ق . در حاشيه كتاب فلاسفه اسلام آقاى مدرّسى چهاردهى نوشته است : « شنيدم كه حضرت مستطاب حجة الإسلام و المسلمين حاج آقا رحيم ارباب دامت بركاته الشريف فرمودند كه ايشان از مرحوم حاجى ميرزا تقى عموى حجة الإسلام آقاى حاج ميرزا مهدوى شهرضائى ( قمشه‌اى ) دامت أنفاسه شنيده بود كه آن بزرگوار مىفرمودند : عارف ربانى آقا محمّد رضا با مرحوم حاجى ميرزا محمّد تقى معاصر بودند و چون ايشان سلك عرفان و حكمت داشتند و حاجى ميرزا محمّد تقى ، فقيه بوده بعد از وفات آقا محمّد رضا شبى او را در خواب مىبيند كه حاج ميرزا محمّد تقى سؤال مىكند كه اين همه فلسفه و حكمت را به هم بافتى آيا تو را نفعى بعد از مرگ داشت ؟ آقا محمّد رضا فرمودند آن چه نافع بود به حال من قصيده‌اى كه در مدح حسن بن على - عليهما السلام - گفتم . برويد منزل ما و قرآن در طاقچه بلند اتاق ما گذاشته برداريد آن اشعار در پشت صفحه آن ثبت است . » ) .\r\n","page_name":" 82 ","page_number":82},
  {"content":"\r\n\r\nامسال كه ( 1306 ) هجرى است در دار الخلافة وفات يافت . »\r\n« 1 »\r\n\r\n( 9 - شمس الحكماء ، آقا اسد اللّه گلپايگانى « ايزد گشسب » )\r\nوى در كتاب خود شمس التواريخ فرموده است :\r\n« آقا محمّد رضا قمشه‌يى ، حكيمى با معرفت و صفا چندين سال در قمشه بتدريس كتب حكمت و عرفان اشتغال داشت ، در اواخر به تهران آمد ، فصوص الحكم را خيلى خوب درس مىگفته وفاتش در سنه 1306 ( هزار و سيصد و شش ) غرّه صفر در تهران اتفاق افتاد . اين شعر از اوست :\r\n « ساغر ز خون ماست به اندازه نوش كن * اين جام باده نيست كه لبريز مىكنى » \r\n« 2 »\r\n\r\n( 10 - حاج سياح )\r\n« شهر قمشه جاى فراوانى و ارزانى هر قبيل نعمت و أرزاق است . اهلش هم مردم افتاده و ملايم هستند . وضع شهر هم بد نيست . در موقعى كه مشغول زيارت بودم ، جوانى پاك و با لباس زيبا ديدم از هر دو چشم نابينا . سؤال كردم ، كيست ، گفتند : « پسر آقا محمّد رضاى حكيم است » او به فراست دانست من غريبم . سؤال كرد خود را معرفى كردم .\r\nمن در حجره‌اى بودم همراهان در ايوان جا داشتند به خاطر آوردم . اينكه نوزده سال پيش از اينجا عبور به شيراز كرده بودم . ديدم گذشته مثل خوابى است بلى آيندهء اين حال هم مثل خوابى خواهد بود . به هر حال در آن هواى با صفا شب را به\r\n\r\n\r\n","description":"","footnote":"\r\n( 1 ) - منتخبى از تاريخ فلاسفه اسلام ، ص 371 ، به نقل از مكارم الآثار ، ص 164 .\r\n( 2 ) - شمس الحكماء گلپايگانى ، آقا اسد اللَّه - شمس التواريخ - ص 33 .\r\n","page_name":" 83 ","page_number":83},
  {"content":"\r\n\r\nخوشى به روز آورده ، صبح مشغول بودم به صرف چاى و شيرينى كه خادم آورده بود يادداشت مىكردم كه يك نفر معمّم محترم خوش محضرى وارد شد . سلام كرد .\r\nحدس زدم آقا محمّد رضاى حكمى است . برخاسته احترام زياد كردم . جلوس كرده با گرمى و كمال مشغول صحبت شد . تا سخن كشيد به بقاء نفس ، من گفتم « من در اين سياحت از هر بزرگ و حكيمى اين مسئله را سؤال كرده‌ام ، اغلب گفته‌اند لا ينحل است ، برهان منطقى ندارد » . . . آقا محمّد رضا گفت : « انصافا براى بقاء نفس دليل منطقى اقامه نمىتوان كرد ، لكن ما تابع انبياييم ، آن چه فرموده‌اند ، تعبّدا مىپذيريم » من از انصاف و طريق گفتگوى او بسيار ممنون شدم . بدبختانه از هر ملّاى نادان ايران هر مسئله كه مىپرسى فورا ادعا كرده جوابى مىدهد و اگر دليل خواهى دليلش اصرار و فرياد و تهديد به تكفير است . آن بزرگوار تا قريب ظهر توقف كرد . بسيار از صحبت و حسن اخلاق او حظّ بردم . اصرار كرد به خانه‌اش ببرد ، قبول نكردم زحمت بدهم . تشريف برده و قدرى ميوه تازه فرستاد . » « 1 » بنا بر اين به تصريح حاج سياح و بيان استاد مصلح الدين مهدوى در تذكرة القبور بقطع حكيم صهبا ازدواج نموده بوده و داراى فرزندى پسر به نام « قوام الدّين » بوده است . « 2 »\r\n\r\n\r\n","description":"","footnote":"\r\n( 1 ) - خاطرات حاج سياح ، يا دورهء خوف و وحشت ، به كوشش حميد سياح ، به تصحيح سيف اللّه گلكار - ه . ق . ، ص 32 ، 33 ( حركت از شيراز به اصفهان 20 شعبان 1294 - دوّم رمضان 1294 ه . ق . ) با توجه به اينكه حاجى سياح در شعبان 1294 لغايت رمضان آن سال مسير اصفهان - شيراز را طى نموده و آقا محمّد رضا زمستانها در اصفهان مشغول به تدريس بوده و در تابستانها در موطن خود ، قريب به يقين است ، آقا محمّد رضا حكمى هموست و چون بجز او كسى را بدين نام در قمشه ( شهرضا ) نبوده است و او در سال 1294 چند ماه بعد به تهران رفته است و ديگر اينكه ازدواج نمودن وى و داشتن فرزند با توجه به آن چه كه آقاى مهدوى در تذكرة القبور فرموده ، درست مىنمايد .\r\n( 2 ) - مهدوى ، سيّد مصلح الدين ، تذكرة القبور - فهرست ، آقا محمّد رضا بن ابو القاسم قمشه‌اى .\r\n","page_name":" 84 ","page_number":84},
  {"content":"\r\n\r\n\r\n( 11 - محمود حسينى ساوجى شاگرد حكيم قمشه‌اى )\r\nوى در نسخه خطى 164 ب كه به كتابخانه مركزى دانشگاه تهران موجود است مطالب ذيل را در مورد استاد خود بقلم آورده است كه در آن مواد تدريسى مرحوم آقا محمّد رضا ، و وضعيّت كتب عرفانى و مدرّسين آن ، در زمان ناصر الدّين شاه ، و محلّ دفن آن بزرگوار ، مشخّص شده است . « . . . خدا رحمت فرمايد آقا محمّد رضا قمشه‌اى را كه در عصر ناصر الدّين شاه ، فتح باب تدريس عرفانيات و تصوّف از او شد . قريب ده سال در خدمتش به تحصيل گذرانيدم ، شرح فصوص الحكم و كتاب تمهيد را قبل از ورود ايشان به دار الخلافة كسى نمىدانست چه رنگ است ، اعلى اللّه مقامه .\r\nبا مرحوم ميرزاى جلوه و جمعى از اصحاب مشايعت جنازه‌اش به عمل آمد و در مقبره مشهور آقا به خاك سپرده شد ، رضوان اللّه عليه . » « 1 »\r\n\r\n( 12 - كنت گوبينو )\r\n« كنت گوبينو كه از سال ( 1271 ) تا ( 1274 ) در تهران منشى سفارت فرانسه و از سال ( 1287 ) تا ( 1281 ) وزير مختار اين دولت در ايران بود در كتاب خود به نام ملل و نحل در آسياى مركزى در باب آقا محمّد رضا قمشه‌اى چنين مىنويسد : « اين مرد ، در زيركى و فطانت در درجه اوّل و در علم صاحب مقامى جليل است ، حكمت و كلام را پيش حاجى محمّد جعفر لاريجانى ( شاگرد ملّا على نورى ) و ميرزا حسن نورى ( پسر ملّا على نورى ) فرا گرفته و در عرفان و تصوّف كه فن خاص اوست و در آن مهارتى به سزا دارد شاگرد حاجى سيّد رضى ( متوفّى 1270 شاگرد\r\n\r\n\r\n","description":"","footnote":"\r\n( 1 ) - محمود حسينى ساوجى .\r\n","page_name":" 85 ","page_number":85},
  {"content":"\r\n\r\nملّا على نورى ) و حاليه در اصفهان به تدريس مشغول است » . « 1 » « آقا محمّد رضا قمشه‌اى ، كه او را به حدّ اعلاى هوش و ذكاوت و درجهء عالى دانش مىشناسيم . وى نزد حاجى محمّد جعفر [ لاهيجانى 
  ] و نيز نزد ميرزا محمّد حسن نورى فلسفه و كلام را آموخته است . نظريات تصوف و عرفان را كه در آن از برجستگى كامل برخوردار است نزد حاج سيّد رضى [ لاريجانى 
  ] آموخته است . و هم اكنون در اصفهان به تدريس اشتغال دارد . » « 2 »\r\n\r\n( سلسله انتساب حكيم آقا محمد رضا قمشه‌اى به ملّا صدرا )\r\nحكيم قمشه‌اى در يكى از حواشى خود در شرح فصوص قيصرى ارادت علمى خود را به ملّا صدرا اين گونه بيان داشته است : « مفيدنا و من ينتهى إليه سبيلنا امام المعارف و متحد العوارف ، صدر المحققين و بدر المتألهين الصدر الدين الشيرازي رفع اللّه مقامه . » همان گونه كه در كلام حكيم قمشه‌اى ملاحظه مىشود ، وى خود را پيرو ملّا صدرا معرفى كرده و دانش خود را منتهى به او مىداند . خوشبختانه كوشش محقّقان تاريخ علوم الهى در ايران ، سلسلهء پيوستگى اساتيد و مشايخ حكيمان دورهء قاجاريه و از آن جمله همين آقا محمّد رضاى حكيم را تا به روزگار صدر المتألهين تا حدودى مشخص كرده است ، صديق حكيم آقاى دكتر غلام حسين ابراهيمى دينانى ، در چگونگى ارتباط مزبور مىنويسد :\r\n« . . . صدر المتألهين با احاطهء بىنظير خود نسبت به آثار گذشتگان و با تأسيس اصل اصيل حركت در جوهر توانست نه تنها از عهدهء حلّ عقلانى اين مسأله برآيد\r\n\r\n\r\n","description":"","footnote":"\r\n( 1 ) - مدرسى چهاردهى ، مرتضى - منتخبى از تاريخ فلاسفه اسلام ، بخش آقا محمّد رضا قمشه‌اى ص 234 .\r\n( 2 ) - نامه فرهنگستان علوم ، ش 6 ، 7 ، س 4 ، ص 50 .\r\n","page_name":" 86 ","page_number":86},
  {"content":"\r\n\r\nبلكه توانست بسيارى از مسائل بغرنج و پيچيدهء فلسفى ديگر را نيز به راه حل خود نزديك سازد . لازم به ياد آورى است كه حكمت متعاليهء صدر المتألهين با همهء اهميتى كه دارا است مدت‌ها حتى در زادگاه خود ، اصفهان ، ناشناخته باقى مانده بود .\r\nگويا نخستين كسى كه به آثار صدر المتألهين توجه لازم مبذول داشت و تدريجا سبب ترويج آن در حوزهء دينى اصفهان گشت ميرزا محمّد تقى الماسى متوفاى سال 1159 ه . ق . است . اين شخص از أحفاد مجلسى اوّل - رحمه اللّه - بوده و نزد ملّا اسماعيل خواجوئى تحصيل كرده است . انديشه‌هاى صدر المتألهين از طريق ميرزا محمّد تقى الماسى به شاگردانش كه از جمله مبرّزترين آنان آقا محمّد بيدآبادى است منتقل گشته و رواج بيشترى مىيابد .\r\nآخوند ملّا على نورى كه شاگرد آقا محمّد بيدآبادى بوده و در سال 1266 ه . ق . وفات كرده است بزرگترين مروج فلسفهء ملّا صدرا در قرن سيزدهم هجرى [ قمرى 
  ] به شمار مىآيد . اين حكيم عالى مقام كه متجاوز از صد سال در قيد حيات بوده بيش از شصت يا هفتاد سال از عمر پر بركت خود را به تدريس آثار صدر المتألهين اختصاص داده است . بعد از اين حكيم عالى مقام ، بزرگان ديگرى دامن همت به كمر بستند و در نشر و اشاعهء انديشه‌هاى صدر المتألهين تا آن جا كه توان داشتند كوشيدند .\r\nاز جملهء اين بزرگان حاج ملّا محمّد جعفر لاهيجانى شارح كتاب نفيس المشاعر را بايد نام برد . اين شخص از مشايخ حكما و مدرسان فلسفه در اصفهان بوده است .\r\nاز جمله شاگردان برجستهء اين حكيم عالى مقام آقا محمّد رضا قمشه‌اى و آقا على مدرّس زنوزى است . . . » همچنين مرحوم جلال الدين همايى در اشاره به « دو مكتب فلسفه بعد از\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nملّا صدرا » در اين باره اظهار مىدارد :\r\n« بعد از صدر المتألهين « ملّا صدرا متوفى 1050 ه . ق . » دو مكتب فلسفى در اصفهان كه عاصمهء كشور و مركز علمى ايران در آن زمان بود تشكيل شد ، يكى مكتب موافقان فلسفه او كه اكثر اهل ذوق عرفان بودند و ميراث علمى او را به عهد حاضر رسانيدند .\r\nميراث اين مكتب در عهد اخير يعنى قرن 12 - 13 هجرى به توسط مير ابو القاسم مدرّس خاتون‌آبادى متوفّى 1202 ه . ق و آقا محمّد بيدآبادى متوفى 1197 - 1198 ه . ق به آقا على نورى اصفهانى متوفى 1246 ه . ق رسيد كه بزرگترين مدرّس فلسفهء ملّا صدرا در اصفهان بود و مدتى حدود 60 - 70 سال متوالى به اين خدمت اشتغال داشت و شاگردان دانشمند معروف و برجسته مانند ملّا اسماعيل اصفهانى واحد العين محشّى شوارق و ملّا محمّد جعفر لنگرودى شارح مشاعر ، و مير سيد رضى لاريجانى متوفى 1270 ه . ق ، استاد آقا محمّد رضا قمشه‌اى اصفهانى متوفى 1289 ه . ق از حوزهء درس او برخاستند كه آن امانت علمى را به أخلاف تحويل دادند . و در آن ميان حاج ملّا هادى سبزوارى از همه مهمتر و مؤثرتر بود . - رحمة اللّه عليهم أجمعين رحمة واسعة - » . « 1 » .\r\n\r\n\r\n","description":"","footnote":"\r\n( 1 ) - محقق داماد ، سيد مصطفى ، نامه فرهنگستان علوم ، ش 6 و 7 ، س 4 ، صص 57 تا 59 .\r\n","page_name":" 88 ","page_number":88},
  {"content":"\r\n\r\n\r\n( فصل سوّم شاگردان طبقه اوّل )\r\n\r\n","description":"","footnote":"","page_name":" 89 ","page_number":89},
  {"content":"\r\n . \r\n","description":"","footnote":"","page_name":" 90 ","page_number":90},
  {"content":"\r\n\r\n\r\n( 1 - حكيم آقا ميرزا هاشم اشكورى گيلانى )\r\n« آقا ميرزا هاشم اشكورى فرزند حسن بن محمّد على اشكورى از بزرگان عرفا و حكماى متأخر و از مدرّسان عرفان و فلسفه است . وى در اشكور متولّد شد . چندى در قزوين به حوزهء درس آقا سيّد على صاحب حاشيه بر قوانين درآمد و آن گاه به تهران رفت . و در محضر آقا محمّد رضا قمشه‌اى و آقا على مدرّس و ميرزا ابو الحسن جلوه در معارف عقلانى و بالاخص عرفان نظرى به كمال رسيد و آن گاه به موطن خود بازگشت و در روزگار توليت ميرزا ابو الفضل تهرانى - قدّس سره - در مدرسه سپهسالار به دعوت او به تهران بازگشت و تا آخر عمر در آن مدرسه به تدريس معقول و به ويژه معارف عرفانى اشتغال ورزيد . وى هر چند به سوء مزاج و امراض عديده مبتلا بود ، ولى هيچگاه دست از تدريس نكشيد و شاگردان بسيارى تربيت كرد كه از آن جمله‌اند ، سيّد محمّد كاظم عصّار ، ميرزا احمد آشتيانى ، ميرزا مهدى آشتيانى ، ميرزا محمّد على شاه‌آبادى « استاد عرفان حضرت امام خمينى - قدّس سره - » ، محمّد حسين فاضل تونى و . . . « 1 » » اين شاگرد قدر شناس در هر جا يادى از استاد خود « آقا محمّد رضا قمشه‌اى » كرده او را به فخامت و علوّ درجات علمى و فضائل اخلاقى و عرفانى ستوده است و سعى كرده آن چه استاد فرموده و بدان عمل كرده او نيز انجام دهد .\r\n\r\n\r\n","description":"","footnote":"\r\n( 1 ) - دو چوب و يك سنگ ( 110 ) - آقا سيّد محمّد تقى معصومى اشكورى متوفّى در 44 سالگى و مدفون در قبرستان گل شور مشهد مقدس - ص 17 .\r\n","page_name":" 91 ","page_number":91},
  {"content":"\r\n\r\nاين بزرگوار را در بين تمامى شاگردان آقا محمّد رضا شاگرد رتبه اوّل دانسته‌اند و گفته شده تنها كسى كه تكيه بر مسند استاد زد و راه او را ادامه داد و از عهده‌اش برآمد ، همين ميرزا هاشم است .\r\nميرزا هاشم اشكورى كتب مصباح الانس حمزه فنارى كه شرح مفتاح الغيب صدر الدين قونوى است و شرح فصوص الحكم علامه قيصرى و تمهيد القواعد ابن تركه اصفهانى و نصوص صدر الدين قونوى و مشاعر صدر المتألهين شيرازى و امثال آن را تدريس مىكرده است و نيز او را بزرگترين مدرّس كتاب اسفار اربعه و فريد عصر خود در عرفان و تصوف خوانده‌اند .\r\nاز جمله آثار وى تعليقات بر نصوص قونوى ، مشاعر ملّا صدرا ، تمهيد القواعد ابن تركه و مصباح الانس فنارى و فصوص الحكم ابن عربى اثبات واجب و لطائف السبع را مىتوان نام برد كه در استوارى مطالب و متانت و استحكام كلمات نظير آثار محققان از عرفاى اتباع و تلاميذ محيى الدين ابن عربى - شيخ أكبر - و غوث اعظم است .\r\nحضرت امام خمينى - رضوان اللّه تعالى عليه - ضمن حضور در مدرّس درس مرحوم شاه‌آبادى در ابتداى تعليقات خود بر مصباح الانس محمد بن حمزهء فنارى مىنويسد :\r\n« قد شرعنا قراءة هذا الكتاب الشريف - مصباح الانس - لدى الشيخ العارف الكامل استاذنا في المعارف الإلهيّة حضرة الميرزا محمّد على الشاه‌آبادى الأصفهاني - دام ظلّه - في شهر رمضان المبارك 1350 » « 1 » سرانجام همان گونه كه گفته شد آقا ميرزا هاشم مدت مديدى را در حالى كه به امراض گوناگون مبتلا بود ولى لحظه‌اى از تدريس و افاضه معارف حقه الهيه دست\r\n\r\n\r\n","description":"","footnote":"\r\n( 1 ) - امام خمينى ( ره ) ، تعليقات على شرح فصوص الحكم و مصباح الانس ، ص 209 .\r\n","page_name":" 92 ","page_number":92},
  {"content":"\r\n\r\nنكشيد ، تا اينكه در سال 1332 هجرى قمرى « 1 » دلق بيچارگى ذاتى دنيايى را بركند و خلعت ابدى بر تن كرد ، و به ديدار آن يگانه شتافت . - قدّس اللّه سرّه و نوّر اللّه رمسه - .\r\n\r\n( 2 - حكيم آقا مير شهاب الدين نيريزى شيرازى ( آقا مير شيرازى ) )\r\nمرحوم شيخ آقا بزرگ تهرانى در باره اين بزرگوار مىنويسد :\r\n« وى فيلسوف و فاضل و عالمى عارف و از اجلاء تلاميذ فيلسوف ، حكيم الهى شيخ آقا محمّد رضا قمشه‌اى متوفّى در سال ( 1306 ) و علامة الحكماء سيّد ابو الحسن اصفهانى معروف به « جلوه » بود .\r\nاو درس و بحث اين دو استاد دانشمند را رها نكرد تا آن كه در علوم عقلى بالاخص فلسفه قدمي راسخ پيدا كرد و بهره‌هاى فراوان يافت و در فقه و اصول نيز صاحب نظر بود و در عرفان يدي طولى داشت .\r\nپس از وفات استاد قمشه‌اى در مدرسه صدر تهران كرسى و حوزه تدريس حكمت و غيره را بر عهده داشت و جمع كثيرى از فضلا از وجود مباركشان استفاده مىكردند و عدهء زيادى از طالبان علم را تربيت كرد . و در بين مردم تهران مكانت و منزلتى رفيع داشت . به علت حسن اخلاق و تواضع فراوان او ، امير نظام گروسى رابطه‌اى بىشائبه و خالصانه با او داشت . از معظّم له خواسته بود كه فرزندانش را او تربيت كند ، او نيز پذيرفت و در منزل پدرشان به تعليم و تربيت آنان پرداخت و ايّام مديدى را آنان در حضور آن بزرگوار و با او بودند تا اينكه در سال ( 1320 ق ) دار فانى را وداع گفت » . « 2 »\r\n\r\n\r\n","description":"","footnote":"\r\n( 1 ) - تهرانى ، آقا بزرگ ، الذريعة - ج 6 ، ع 1114 .\r\n( 2 ) - نقباء البشر ، قسم دوم از جزء اول ص 845 .\r\n","page_name":" 93 ","page_number":93},
  {"content":"\r\n\r\nتنها اثر بر جاى مانده از اين حكيم رساله‌اى در حقيقت وجود است « 1 » .\r\n\r\n( 3 - حكيم آقا ميرزا حسن كرمانشاهى )\r\nدر مورد تحصيلات و محل تدريس و اشتياق شاگردان به وى و ابتداء و انتهاى امر اين مرد بزرگوار ، جناب آقا بزرگ تهرانى - قدّس سرّه - چنين مىنويسد :\r\n« ميرزا حسن كرمانشاهى از جملهء افاضل حكماء و أكابر فلاسفه بود كه در كرمانشاه متولد و رشد يافت و اوليّات و مقدّمات علوم را از فضلاء موطن خود فرا گرفت . سپس با مهاجرت خود به تهران نقليات را تكميل و به فراگيرى معقولات از دو حكيم جليل ، آقا على زنوزى و سيّد ابو الحسن جلوه پرداخت تا آن جا كه متوغّل در اين علوم گشته و كارش بالا گرفت و به عنوان مدرّس درس فلسفه در مدرسه دانكى ( كه مؤسّس آن سيّد حسين لاريجانى مىباشد ) تعيين گرديد و در آن مدرسه يكى از فاضل‌ترين مدرسان و اساتيد آن زمان گشت ، به گونه‌اى كه طلّاب فراوانى به او روى آوردند و همگى به حسن تقرير و جودت تعبير و طلاقت زبان و سلاست بيان او معترف بودند . همين مسائل باعث شد كه پس از وفات استاد زنوزى به عنوان مدرّس مدرسه سپهسالار قديم در تهران تعيين گردد و در اين مدرسه تدريس آن جناب تا زمان بدرود حياتش در سال 1336 ق ، ادامه داشت و براستى او از جمله صلحاء و أتقياء و كاملين از عرفا بود . » « 2 » در مورد مواد تدريسى وى آقا ميرزا اسد اللّه گلپايگانى مىنويسد :\r\n« فخر الحكماء ، آقا ميرزا حسن كرمانشاهى ( حكيم ) ساكن تهران ، شاگرد مرحوم آقا على مدرّس . . . در مدرسه سپهسالار قديم ، « شفا » و « اسفار » و « شرح اشارات »\r\n\r\n\r\n","description":"","footnote":"\r\n( 1 ) - اين اثر در آيندهء زود منتشر خواهد شد .\r\n( 2 ) - تهرانى ، آقا بزرگ ، اعلام الشيعة - ج 1 ص 373 .\r\n","page_name":" 94 ","page_number":94},
  {"content":"\r\n\r\nدرس مىگفت . آدم نيكى است نگارنده چندى از او استفاده نموده ، از معمّرين حكماى اين عصر است ، - سلّمه اللّه - » « 1 » .\r\nآثار اين حكيم نبيل را يكى از شاگردانش چنين بر مىشمارد :\r\n« از جمله مصنفات او حواشى فراوانى است كه بر اسفار ، و شرح اشارات و شفا نوشته و تعليقات شريفش كه بر طبيعيات و الهيات شفاست و فعلا نزد نگارنده موجود است تسلّط آن مرحوم را در فهم كلمات شيخ كاملا مىرساند . » « 2 » بنا به نقل استاد صدوقى « سها » :\r\n« اين بزرگوار كه باقيماندهء از حكماى حكمت مشّاء بود و تدريس شفاء به وى منتهى مىگشت به سال 1336 با عمرى بين هشتاد تا نود سال « 3 » ديده از جهان فرو بست و بديار باقى شتافت .\r\nدر زمان مرگ چنان از لحاظ مادى فقير و درويش بود كه جسد مبارك وى مدتى ، بهر كفن و دفن معطّل ماند تا اينكه بنا به قول آقاى لواسانى ، آقا ميرزا مهدى آشتيانى بدان مهم قيام كرد . و رخت رحيل او بربستند ( رحمة اللّه عليهم ) .\r\nدر مورد زهد و درويشى او گفته‌اند در حوالى عيد كه مىشد اثاثيه منزل را مىفروخت و تدارك عيد مىديد .\r\nروزى به او گفتند مقدارى از علم خود را به حاج محمّد حسن كمپانى بفروشيد ، گفت اگر كمى از علم خود را به او بفروشم چه پيش مىآيد ؟ گفتند ، شما بىعلم مىشويد و با پول و او بىپول مىشود و با علم . فرمود : اگر چنين شود ، نمىفروشم .\r\n\r\n\r\n","description":"","footnote":"\r\n( 1 ) - شمس التواريخ - ص 99 .\r\n( 2 ) - درّى ، ضياء الدين - كنز الحكمة ، ج 2 ص 156 - الذريعة ، جلد 7 ، ص 109 .\r\n( 3 ) - اگر سال وفات وى 1336 ق باشد او 80 الى 90 سال عمر كرده باشد ، تولد آن بزرگوار بين سالهاى 1254 - 1246 مىشود .\r\n","page_name":" 95 ","page_number":95},
  {"content":"\r\n\r\n رحم اللّه معشر الماضين * كه به مردى قدم سپردندى\r\nبارى آنان چو زنده شوند * كاش اين ناكسان بمردندى » « 1 » \r\nدر زمينه مناعت طبع آن بزرگوار ، استاد آشتيانى - سلّمه اللّه - چنين مىنويسد :\r\n« مرحوم آقا ميرزا حسن كرمانشاهى فيلسوف متأله آن عصر مبتلا به تنگدستى بود و معاش خود و عائله خود را از حقوق مختصر مدرّسى كه از مدرسه سپهسالار قديم مىگرفت ، تأمين مىنمود ، ولى شدّت ايمان و كثرت زهد آقا ميرزا حسن كرمانشاهى مانع از تأثير فقر در روحيات او بود ، چون در تقوا و زهد و ايمان واقعى ، « سلمان عصر » و « أبو ذر دوران » بشمار مىرفت . » « 2 » « آقا ميرزا حسن علاوه بر احاطه علوم متداول عصر از علوم رياضى برخوردار بود . نجابت و عفت نفس و بىتوجهى او به دنيا و اهل پليد آن ، زبانزد خاصّ و عامّ بود . با اينكه در كمال عسرت زندگى مىنمود ، از احدى پول قبول نمىكرد و با همان حقّ تدريس مدرسه سپهسالار زندگى مىنمود . ابتلاء به فقر و تنگدستى شديد هرگز در روحيه او تزلزل وارد نكرد و هرگز از اين بابت از روزگار شكايت نداشت و با شدائد مىساخت ، هيچ چيز مانع او از تدريس و تربيت شاگرد نمىشد . يكى از أكابر مىفرمود : گاهى در أثناء درس و ديگر اوقات كه به حال خود فكر مىكرد ، آهى از عمق دل بر مىآورد كه از آن نور مىباريد . » « 3 »\r\n\r\n\r\n","description":"","footnote":"\r\n( 1 ) - حكما و عرفاى متأخر بر صدر المتألهين ، ص 61 ( به نقل از كيوان نامه ، ج 2 ، ص 69 ) .\r\n( 2 ) - آشتيانى ، سيّد جلال الدين ، مقدمه تمهيد القواعد ، ص 8 .\r\n( 3 ) - همان كتاب ، ص 10 - 11 .\r\n","page_name":" 96 ","page_number":96},
  {"content":"\r\n\r\n\r\n4 - ( حكيم آقا ميرزا محمود مدرّس كهكى « 1 » قمى متخلّص به « رضوان » )\r\nاستاد بارع جناب سيّد جلال الدّين آشتيانى - ادام اللّه ظلّه العالي - در مقدماتى كه بر كتب ارزشمند خود نگاشته‌اند ، گاه گاهى از اساتيد مختلف اين فنّ صحبت به ميان آورده و يادى از ياران نجد مىنمايند . اينك ما نيز براى حسن مطلب فرمايشاتى را كه آن بزرگوار آورده‌اند را در ذيل نام آن افراد مىآوريم .\r\n« مرحوم آقا ميرزا محمود در قم متولد شد و براى تكميل تحصيل به تهران آمد ، در مدرسه مروى سكونت داشت به عللى از اين مدرسه اخراج شد و اين اواخر در مدرسه صدر تدريس مىنمود و در سال 1304 هجرى شمسى ، دار فانى را وداع گفت . » « 2 » « مرحوم آقا ميرزا محمود قمى يكى از تلاميذ مشهور حوزه درس آقا محمّد رضا ، از روى همان كتاب ( تمهيد القواعد ) كه استاد تدريس مىنموده است نسخه‌اى تهيه كرده است . » « 3 » « آقا ميرزا محمود يكى از شاگردان معروف آقا محمّد رضا بود كه به هوش و كثرت ذكاء و حدّت فهم ، شهرت داشت . و از مدرسان معروف علوم عقلى بود و برخى او را در استعداد بر آقا ميرزا هاشم مقدّم مىدانستند ولى ابتلاى به فقر و تنگدستى چنان او را در تنگنا قرار داده بود كه در اين اواخر نظم فكرى را از دست داده بود .\r\nآقا ميرزا محمود ، طبع روان داشت و در مدح ائمه - عليهم السلام - اشعارى\r\n\r\n\r\n","description":"","footnote":"\r\n( 1 ) - كهك همان قرية است كه مرحوم صدر المتألهين شيرازى ، مدتها در آن جا از جور اهل زمانه ، انزوا گزيده و كتاب عظيم خود ، يعنى اسفار اربعه را تأليف و تصنيف مىنموده است .\r\n( 2 ) - آشتيانى ، سيّد جلال الدين ، تمهيد القواعد ، مقدمه ص 11 .\r\n( 3 ) - همان كتاب ، ص 3 .\r\n","page_name":" 97 ","page_number":97},
  {"content":"\r\n\r\nعرفانى دارد كه در سابق اهل ذوق از وعّاظ تهرانى در منابر مىخواندند و بعضى از اين اشعار نيز در كتابها چاپ شده است .\r\nمرحوم آقا ميرزا محمود بر شرح منظومه و اسفار و شرح فصوص حواشى نوشته است و رساله‌اى مفصل در ولايت كليه تأليف نموده است . حواشى آقا محمّد رضا بر رسالة مختصر است ولى برخى از حواشى موجود در نسخهء آقا ميرزا محمود از آقا محمّد رضا است . چون آقا ميرزا محمود حواشى خود را با ذكر نام خود به عنوان - لمحرّره الشريف القمي - مشخص كرده است . » « 1 » « مرحوم آقا ميرزا محمود ، زمانى كه در مدرسه خان مروى ساكن بود و نزد آقا محمّد رضا تحصيل مىكرد ، تمهيد القواعد را استنساخ كرده است . اصل نسخه جزو كتب خطى دانشكده الهيات تهران است كه به كتابخانهء مركزى منتقل شده است . » « 2 » « از آقا محمّد رضا و برخى تلاميذ او مثل . . . آقا ميرزا محمود بر شرح فصوص و مقدمهء بىنظير قيصرى بر شرح فصوص ، حواشى تحقيقي در دست داريم . » « 3 » « آقاى آقا ميرزا محمود از تلاميذ به نام آقا ميرزا حسن كرمانشاهى و آقا ميرزا هاشم رشتى و آقا مير شهاب نيريزى و در علوم نقلى از شاگردان آقا ضياء الدين عراقى و آقا ميرزا حسين نائينى و آقا شيخ عبد الكريم حائرى يزدى مىباشند .\r\nمرحوم آقا ميرزا مهدى آشتيانى معتقد بود به آقا ميرزا محمود ، آقا ميرزا محمود خويش را شاگرد مرحوم حاج شيخ عبد الكريم حائرى مىدانست و او را بر ديگران ترجيح مىداد . » « 4 »\r\n\r\n\r\n","description":"","footnote":"\r\n( 1 ) - همان كتاب ، ص 8 و 9 متن .\r\n( 2 ) همان كتاب ، ص 8 پاورقى .\r\n( 3 ) - همان كتاب ، ص 9 .\r\n( 4 ) - آشتيانى ، سيّد جلال الدين - رسائل حكيم سبزوارى ص 106 .\r\n","page_name":" 98 ","page_number":98},
  {"content":"\r\n\r\n« آقاى حاج ميرزا سيّد ابو الحسن قزوينى . . . در عقليات ( فلسفه و عرفان ) از تلامذهء آقا ميرزا حسن كرمانشاهى و آقا ميرزا محمود قمى . . . مىباشند . » « 1 » « آقا ميرزا محمود معاصر بود با مرحوم آقا مير شهاب حكيم شيرازى و آقا ميرزا حسن كرمانشاهى و آقا ميرزا هاشم اشكورى و ميرزا على محمّد حكيم ( برادر حكيم صفاى اصفهانى ) و بعضى ديگر از افاضل . . . آن بزرگوار در مدرسه صدر زندگى مىكرد و در معارف الهيه از شاگردان آقا على مدرّس فرزند ملّا عبد اللّه زنوزى و از شاگردان ميرزا ابو الحسن جلوه بوده است . . . آثارى كه از ايشان به جاى مانده تعليقات بسيارى است كه بر مصباح الانس نوشته است . » « 2 » « از جمله شاگردان معروف آقا ميرزا محمود قمى در منطق ، شيخ آقا بزرگ تهرانى صاحب الذريعة مىباشد . » « 3 » استاد مدرّس گيلانى در مورد اين حكيم عظيم مىنويسد :\r\n« اصل او از يكى از روستاهاى قم بود كه « كهك » ناميده مىشد . براى تحصيل ابتداء به قم و سپس به تهران رفت و در عقليات از محضر حكيم محمّد رضا قمشه‌اى استفاده نمود و در اين جهت يكى از بزرگترين مدرسان گشت . در تهران فوت كرده و جنازهء او را به قم منتقل و در سمت شمالى صحن اتابكى مدفون ساختند . » او مىنويسد : « با اينكه داراى فضل و دانش فراوان بوده ولى مزاجى تند داشت و از خشونت طبع برى نبود . زندگانى را در حالى كه مجرّد بود سپرى ساخت و شاعرى فصيح بود . » « 4 »\r\n\r\n\r\n","description":"","footnote":"\r\n( 1 ) - آشتيانى ، سيّد جلال الدين - شرح مقدمه قيصرى بر فصوص الحكم ص 93 پاورقى .\r\n( 2 ) - فنارى ، محمّد بن حمزه ، مصباح الانس ، چاپ مولى تهران 1374 ش .\r\n( 3 ) - حكيمى ، - محمّد رضا - شيخ آقا بزرگ ص 4 .\r\n( 4 ) - مدرس گيلانى ، مرتضى ، تذكرة الحكماء ، نسخهء اصل به نقل از آقاى صدوقى ، « سها » در تاريخ حكما و عرفا . . .\r\n","page_name":" 99 ","page_number":99},
  {"content":"\r\n\r\nاكثر طبقه تاليه نزد اين چهار بزرگ - آقا ميرزا هاشم بن حسن اشكورى لاهيجى مازندرانى ، آقا مير شهاب الدين نيريزى شيرازى ، آقا ميرزا حسن كرمانشاهى و آقا ميرزا محمود مدرّس كهكى قمى - تربيت يافته‌اند كه اسامى آن بزرگواران در فصل بعد آمده است .\r\n\r\n( 5 - حكيم آخوند ملّا محمّد كاشانى )\r\nآقاى صدوقى « سها » مىنويسد : « اين بزرگوار مقيم مدرسه صدر اصفهان و اكثر اساتيد طبقه تاليه نزد او تلمّذ نموده‌اند و از بزرگان ارباب باطن بوده است . وى در شنبه 20 شعبان 1333 وفات يافته است « 1 » . به غير از آقا محمّد رضا قمشه‌اى ، آقا ميرزا حسن نورى نيز از اساتيد مهم وى مىباشد « 2 » .\r\nو در حالت حضور و توجه او در نماز گفته‌اند : هر نيمه شب نمازى چنان به سوز و گداز مىخواند و بدنش به لرزه مىافتاد كه از بيرون حجره صداى حركت استخوان‌هايش احساس مىشد « 3 » .\r\nآقاى سيّد محمّد حسين علوى از قول مرحوم مغفور حاج محمّد مقدس اصفهانى - قدّس سرّه - نقل مىكند كه :\r\n« روزى پس از ختم درس ، يكى از طلاب به مدرس آن بزرگوار آمد و گفت آقا ، اين آقا شيخ چه مىگويد كه ديشب به وقت سحر ديدم كه از در و ديوار صداى « سبّوح ، قدّوس ، ربّنا و ربّ الملائكة و الرّوح » بر مىآيد و چون در نگريستم ديدم كه آقاى آخوند به سجده اين ذكر مىگويد ، آخوند فرمود اينكه در و ديوار به ذكر من\r\n\r\n\r\n","description":"","footnote":"\r\n( 1 ) - مهدوى ، سيّد مصلح الدين ، تذكرة القبور ، ص 7 .\r\n( 2 ) - شيخ حسن خان جابرى نيز تنصيص كرده است كه آخوند ( كاشى ) نزد آن بزرگوار تلمذ نموده است .\r\nبنگريد به تاريخ اصفهان ، بلا طبع و به نقل از تاريخ حكما و عرفا . . . ) .\r\n( 3 ) - تاريخ اصفهان ، ص 74 .\r\n","page_name":" 100 ","page_number":100},
  {"content":"\r\n\r\nمتذكّر گشته باشند امرى نيست . مهمّ آن است كه او از كجا محرم اين راز گشته است » « 1 » .\r\nدر كتاب شمس التواريخ آمده است :\r\n« مقرّب درگاه سبحانى ، جامع فضائل انسانى ملّا محمّد كاشانى - دامت إفاداته - سالهاى چند مىگذرد كه با مقامى ارجمند در مدرسهء صدر اصفهان آرميده معقول و منقول تدريس مىنمايد و قريب هشتاد سال از سن شريفش مىگذرد و عيال اختيار نكرده و گويندهء لا إله الّا اللّه را از ديگران كافى دانسته و طبعش به ظرافت مايل است ، نگارنده مقدارى از او استفاده نموده ، الحقّ ، امروزه در تمام ايران چنين حكيم جامع و انسان كاملى كمتر پيدا مىشود » « 2 » .\r\nآقاى قرقانى به نقل از استاد سيّد مصلح الدّين مهدوى مىنويسد :\r\n« مرحوم آخوند ملّا محمّد كاشانى ، حكيم ، فيلسوف ، عارف ، از اجلّه حكما و فلاسفه ، استاد جمع كثيرى از حكما ، در كاشان متولد شده و در اصفهان خدمت جمعى از بزرگان علوم متنوع از فقه و اصول و تفسير و حكمت ، تحصيل نموده در زهد و عبادت و تدريس حكمت علمى و عملى بىنظير بوده است . براى وى حالات غريب و مكاشفاتى نقل شده كه همگان دلالت بر عظمت و بزرگوارى و قدرت نفس و روح آن بزرگوار مىكند . در دورهء تحصيل در مدرسهء جدّه ساكن بود و روزگار تدريس در مدرسهء صدر اشتغال داشته ، حوزه درس او علاوه بر تدريس كتب\r\n\r\n\r\n","description":"","footnote":"\r\n( 1 ) - نقل از : صدوقى ، سها ، منوچهر ، تاريخ حكما و عرفاء متأخر بر صدر المتألهين ( ره ) ، ص 75 .\r\nمرحوم آقا نجفى قوچانى در كتاب زندگينامه خود تحت عنوان « سياحت شرق ، ص 161 » مىنويسد : « در مدارس ( اصفهان ) جويا شدم يك شيخ محمّد كاشى پير مردى در مدرسه صدر جستيم ، طلاب او را تعريف كردند و خودش مدعى بود كه در بيست و دو علم ، مجتهد است و با آن پيرى هنوز زن نگرفته و نديده بود ، نه دائمى و نه متعه ، و مدّعى مقام شهود و فنا هم بود و در اين دعواها صادق بود . . . » .\r\n( 2 ) - شمس الحكماء گلپايگانى ، آقا شيخ اسد الله ، ص 98 .\r\n","page_name":" 101 ","page_number":101},
  {"content":"\r\n\r\nحكميه ، جلسه تدريس اخلاق در جنبه علمى و عملى بوده است . در روز شنبه 20 شعبان المعظم سال 1333 در حجرهء مدرسه صدر مجردا وفات يافته و در تخت فولاد در اراضى جنب لسان الأرض مدفون گرديده است و سپس جهت او تكيه بنا گرديد و بناى تكيه بدين قرار است :\r\nمرحوم حاج محمّد إبراهيم ملك التجار اصفهانى از تجار محترم و صاحب خيرات و مبرّات پس از وفات مرحوم آخوند ملّا محمّد كاشانى ، در اراضى جنوبى لسان الأرض جهت آن مرحوم تكيه‌اى بزرگ بنا نهاد و در اطرافش متمكنين ، اطاقها بنا كردند و در صحن تكيه و اطاقهاى نامبرده ، عده زيادى از بزرگان علما و فضلا و حكماء و ادباء و ديگران مدفون شدند ، مانند حكيم اسد اللّه قمشه معروف و متخلص به « ديوانه » و مرحوم شيخ محمّد حكيم خراسانى ، عالم و فاضل و استاد علم فلسفه و شاگرد جهانگير خان قشقايى و . . . « 1 » استاد ابو الفضل شكورى در كتاب خود « سيره صالحان » مىنويسد :\r\n« شهيد مدرّس - قدّس سرّه - صميمانه‌ترين رابطه‌ها را با اين استاد خود داشته و به مدت 2 سال در درسهاى عمومى او شركت مىكرده است . آخوند كاشى بيشترين تأثير اخلاقى و عرفانى و حكمت آموزى را در شاگرد نمونهء خود « مدرّس » داشته است . مرحوم شهيد مرتضى مطهرى « اعلى اللّه مقامه الشريف » پس از توضيحى مختصر از زندگى آخوند كاشى و همراهى و دوستى وى با مرحوم ميرزا جهانگير خان كه هر دو از شاگردان آقا محمّد رضا قمشه‌اىاند مىنويسد :\r\nبسيارى از أكابر از آن جمله حاج آقا رحيم ارباب ، مرجع بزرگ مرحوم آيت اللّه العظمى آقاى حاج آقا حسين بروجردى و گروهى ديگر از شاگردان اويند .\r\nدر سال 1322 شمسى كه در بروجرد از محضرشان استفاده مىكردم از\r\n\r\n\r\n","description":"","footnote":"\r\n( 1 ) - مهدوى ، سيّد مصلح الدين ، سيرى در تاريخ تخت فولاد ، صص 202 - 204 .\r\n","page_name":" 102 ","page_number":102},
  {"content":"\r\n\r\nخودشان شاگردى آخوند و همچنين ظهور حالات عجيبه آخوند را شنيدم » « 1 » .\r\nآقاى قرقانى به نقل از كتاب تاريخ حكما و عرفاى متأخر بر صدر المتألهين مىنويسد :\r\n« مرحوم ملّا محمّد كاشانى معاصر و يار صميمى حكيم جهانگير خان قشقايى بوده و ارتباط قلبى خاص با هم داشته‌اند و هر دو در حالت مجرّد در دو حجره‌اى كه در مدرسه صدر اصفهان داشتند زندگى مىكردند .\r\nساليان دراز در حوزهء علميهء اصفهان ، كلمه خان و آخوند ، ورد زبانها بوده و از زبان باقيماندگان آن زمان ، اين دو نام مقدس را با تجليل و تعظيم مىشنويم . مرحوم آخوند در أدبيات و رياضيات و هيئت و نجوم بر ( خان ) برترى داشت و در عوض خان به استادى و مهارت در موسيقى و فنّ طبّ و طبيعيات از آخوند ممتاز بود .\r\nهر دو استاد در حقيقت اهل دين و دانش بودند نه از قماش جاهلان عالم نما ، كه مصطلحات علمى را وسيله تفاخر و تكاثر جاه و مال قرار داده باشند . اين است كه به هيچوجه با يك ديگر رقابت و هم چشمى و منازعت نداشته بلكه با يك ديگر با كمال رعايت احترام و مؤدّب و صفا و يگانگى رفتار مىكردند و در ترويج و بزرگداشت يك ديگر اهتمام مىورزيد » « 2 » . خدايشان رحمت كناد .\r\nدر مورد رفاقت و دوستى مرحوم آخوند كاشى و جهانگير خان مسموع است كه : وقتى جهانگير خان به رحمت ايزدى پيوست ، به رسم تشييع ، جنازه مطهّر او را به مدرسه صدر ، محل حجرهء وى آوردند . در اين هنگام كه آخوند كاشى از اين حادثه بسيار متأثر و ناراحت بود لذا به شاگردان خود فرمود ، مرا به تشييع خان ببريد .\r\nگر چه هر گونه حركتى براى او سخت بود و ليك جنازه او را از داخل مدرسه تا درب\r\n\r\n\r\n","description":"","footnote":"\r\n( 1 ) - شكورى ، ابو الفضل ، سيره صالحان ، صص 177 - 178 .\r\n( 2 ) - فرقانى ، مهدى ، زندگى حكيم جهانگير خان ، ص 54 با تلخيص و تصرف .\r\n","page_name":" 103 ","page_number":103},
  {"content":"\r\n\r\nمدرسه ، مشايعت نمود و چون از حركت عاجز بود به حجره خود بازگشت . شب هنگام يكى از شاگردان مشترك خان و آخوند در عالم رؤيا ديد كه خان به او فرمود از قول من از آخوند تشكّر كن ، و به دو بگو اى دوست ، بسيار رفاقت نمودى كه به تشييع من آمدى . شاگرد به او گفت حضرت خان ، جناب آخوند چند قدمي بيش نيامد ، جناب خان فرمودند : تو نمىدانى آخوند در همين چند قدم اذكارى براى من گفت كه موجب رهايش روح من گرديد . « 1 »\r\n\r\n( 6 - آيت اللّه حكيم ميرزا جهانگير خان قشقايى دهاقانى )\r\nحضرت علامه آقا بزرگ تهرانى زندگى ميرزا جهانگير خان را بدين صورت تقرير مىنمايد :\r\n« جهانگير خان فرزند ، محمّد خان قشقايى اصفهانى عالمى بزرگ و فقيهى برجسته است كه از بزرگان حكما و فيلسوفان عالى قدر است .\r\nدر قرية دهاقان از نواحى اصفهان ، به سال 1243 ه . ق متولد « 2 » و در آن رشد يافت . قسمتى از مبادى علوم را از بزرگان آن جا كسب نمود و اشتغال به شغل پدرش كه « كشاورزى و دامدارى » بود ورزيد و اين وضعيت تا 40 سالگى ادامه يافت .\r\nبراى رفع بعضى از مشكلات و گرفتاريهاى ( زندگى ) به اصفهان آمد . در اين حين در زندگى او پيش آمدى روى داد كه باعث ترغيب او بسوى علم گشت ، آن امرى كه براى آن آمده ، ترك كرد و مشغول تحصيل علم شد . مقدمات و معقولات و منقولات را از فضلاء ( آن جا ) تحصيل نمود .\r\n\r\n\r\n","description":"","footnote":"\r\n( 1 ) - آية اللّه سيّد جعفر مير دامادى به نقل از پدر خود كه يكى از شاگردان خان بوده است به روايت آقاى حامد ناجى اصفهانى به تاريخ 29 / 4 / 1376 در دهاقان .\r\n( 2 ) - اين مطلب در كتاب سيره صالحان نوشتهء ابو الفضل شكورى ، ص 177 ، نيز آمده است .\r\n","page_name":" 104 ","page_number":104},
  {"content":"\r\n\r\nعقليات را به نزد علّامه شيخ محمّد رضا قمشه‌اى و فقه را از شيخ محمّد حسن نجفى تحصيل نمود تا آن كه به اعلى درجهء علم نائل گشت و در فلسفه با جدّيت تمام تمحّض نموده و تمام غوامض آن را هضم نموده و بدانپايه رسيد كه در عصر خود منحصر به فرد بود . نام و استادى او در همه بلاد پيچيده و شهرهء آفاق گشت و طالبان علم از سرزمينهاى مختلف به او روى آوردند و كسب فيض نمودند .\r\nآن بزرگوار در فقه و اصول نيز عميق و متبحر بود . نزديك به چهل سال در مدرسه صدر اصفهان ساكن و مشغول تدريس فقه و اصول و رياضيات و حكمت و . . . بود و عده كثيرى از بزرگان افاضل زير دست او تربيت شدند و عدهء بسيارى از علما و حكما به نبوغ و تفوّق علمى او اعتراف داشته و به شاگردى وى افتخار مىكردند . در عامه طبقات جامعه مردى آبرومند و مورد اطمينان بود و اقامه جماعت مىنمود و أصناف مختلف در آن شركت مىجستند و نماز او با شكوه‌ترين نمازها در اصفهان بود .\r\nبا اينكه اين عالم جليل در علوم مختلف متبحّر و داراى جلالت و قدر و عظمت والايى بود از زى سادهء اوّليه ( ايلى ) خود خارج نگشت مگر اينكه هنگام نماز عمامه كوچكى بنا به استحباب آن ، بر سر مىبست .\r\nزندگى شريف خود را با تدريس و افاده و ارشاد و عبادت به پايان برد تا اينكه در شب يك شنبه سيزدهم رمضان سال 1328 به سراى باقى شتافت . و در گورستان تخت فولاد پشت تكيه سيّد محمّد ترك مدفون گشت و مزار شريفش هميشه زيارتگاه اهل علم و فضل و أدب و عرفان و سلوك است .\r\nو در روز وفات از عمر پر بار او 85 سال مىگذشت و در خلال آن نه همسرى داشت و نه فرزندى و اين مسئله هيچگاه به ذهن او خطور نكرد . « 1 »\r\n\r\n\r\n","description":"","footnote":"\r\n( 1 ) - مرحوم آقا مير حسن نجفى قوچانى در كتاب سياحت شرق كه شرح زندگى او است مىنويسد :\r\nيك نفر ديگر از علماء متدين در آن مدرسه ( صدر ) جستيم جهانگير خان از لرهاى بختيارى يا قشقايى مكلّا بود . خانه و زندگى بجز حجره مدرسه نداشت و نماز جماعت هم مىخواند . آن هم ( مانند آخوند كاشى ) پيرمرد بود و لكن گاهى متعه مىگرفت . متشرع تر از آن شيخ كاشى در ظاهر بود . يك دو روز به نزد او به درس اشارات شيخ رفتيم . . . ( مشهد - انتشارات طوس ، ص 162 ) .\r\n","page_name":" 105 ","page_number":105},
  {"content":"\r\n\r\nمرحوم خان داراى آثارى است :\r\nاز آن جمله : شرح نهج البلاغه كه سيّد عبد الحجّة بلاغى در كتاب خود « تاريخ نجف و حيره جلد 1 ص 82 » از آن نام برده است .\r\nو داراى اشعارى فارسى است كه بيانگر نظريات فلسفى اوست » . « 1 » حقايق زندگى جهانگير خان قشقايى از زبان ديگران :\r\n« اين بزرگوار در سال 1243 ه . ق متولد و به سال 1328 به روز يك شنبه 13 رمضان رحلت نموده است وى استاد بيشتر استادان طبقهء تاليه بوده است » . « 2 » فسايى در فارس نامه مىگويد :\r\n« از بزرگ زادگان ايل قشقايى است از تيره دره شورى از اوائل عمر از معاشرت اقران رميده است . . . » « 3 » « گفته‌اند در چهل سالگى از آن جا كه كارى در اصفهان داشت عازم اصفهان گشت ، و رفاقت توفيق را روى در مدرسه آورد » . « 4 » ميرزاى عبرت آن قضيه را به طور تفصيل آورده است :\r\n« در ايام جوانى ، به موسيقى شائق بود . چندى مشق تار كرده و از براى تكميل\r\n\r\n\r\n","description":"","footnote":"\r\n( 1 ) - تهرانى ، آقا بزرگ ، طبقات اعلام الشيعهء ، نقباء البشر در قرن چهارده هجرى ، ج 1 ، ع 699 ، ص 345 .\r\n( 2 ) - آدميت ، ركن الدين ، دانشمندان و سخن سرايان ، پارس ، ج 2 ، صص 162 - 161 .\r\n( 3 ) - حسينى فسايى ، حسن ، فارس نامه ، ج 2 ، ص 313 .\r\n( 4 ) - تهرانى ، آقا بزرگ ، نقباء البشر ، ج 1 ، ع 699 ، آدميت ، ركن الدين ، دانشمندان و سخن سرايان پارس ، ج 2 ، ص 161 .\r\n","page_name":" 106 ","page_number":106},
  {"content":"\r\n\r\nآن فنّ به اصفهان آمده ، از مدرسهء صدر او را خوش آمده . همه روزه صبح و عصر مىرفت آن جا ، چنان كه از وى حكايت كنند در هنگام رفتن به مدرسه در دكّان جنب مدرسه ، درويشى وى را مىخواند و از وطن مألوف و حرفت و نسب او جويا مىشود . جهانگير خان شرح حال خود را كما كان با درويش در ميان مىگذارد .\r\nمىگفت چون گفتار من به پايان رسيد ، درويش خيره در من نگريسته ، گفت : گرفتم در اين فنّ فارابى وقت شدى ، مطربى بيش نخواهى بود . گفتم : نيكو گفتى ، و مرا از خواب غفلت بيدار كردى . هان ! بگو چه بايدم كرد كه خير دنيا و آخرت در آن باشد ؟ گفت : چنين مىآيد كه ترا فضاء و هواى اين مدرسه پسند افتاده ، در همين جا حجره گرفته به تحصيل علم مشغول باش ، گويند جهانگير خان مىگفت ، من بدين مقام از همّت نفس آن درويش و يمن راهنمايى او رسيدم » . « 1 » در شمس التواريخ آمده است :\r\n« حكيم عليم اصفهان ، جهانگير خان ، اصلا از ايل قشقايى شيراز ، صحرا نورد و كوه گرد بود . براى شغلى به اصفهان آمده جذبهء الهيّه او را به تحصيل علوم كشيده ، ذوقش حكمت مشّاء و اشراق را پسنديده باندك مدتى تحصيل ، جامع علوم گرديد . در مدرسهء صدر اصفهان منزل نموده سطوح كتب حكمت را خوب درس مىگفت . راقم چندى از خدمتش شفاء و اسفار را استماع كرد ، امامت هم در آن مدرسه مىنمود . تا آخر عمر مجرّد زيست . در ماه رمضان سنه 1328 هزار و سيصد و بيست و هشت به رحمت ايزدى پيوست . » « 2 » باز فسايى گويد : « با اينكه ( جهانگير خان ) در مراتب علميه سرآمد ارباب عمائم است ، از لباس بزرگان ايلات از سر تا پا بيرون نرفته ، مانند ايلات كلاه و زلف\r\n\r\n\r\n","description":"","footnote":"\r\n( 1 ) - ميرزاى عبرت ، مدينة الأدب ، ص 299 ح .\r\n( 2 ) - گلپايگانى ، اسد اللّه ، شمس التواريخ ، صص 33 - 34 .\r\n","page_name":" 107 ","page_number":107},
  {"content":"\r\n\r\nدارد . » « 1 » آقاى حاج شيخ باقر قزوينى گويد از پدر خويش حاج شيخ عيسى بن فتح الله شاگرد آن بزرگوار شنيدم كه : « سركار خان ، موى بلند مىگذاشت و به حنا خضاب مىفرمود . وى گفت سركار خان مرا فرمود كه من در قشقايى زمينى دارم كه هر ساله چهل تومان از مال الاجارهء آن زندگى خود را مىگذرانم » « 2 » جناب استاد جلال الدين همايى - قدّس سرّه - مىنويسد :\r\n« جهانگير خان در اثر شخصيت بارز علمى و تسلم مقام قدس و تقوى و نزاهت اخلاقى و حسن تدبير حكيمانه كه همه در وجود او مجتمع بود . تحصيل فلسفه را كه ما بين علماء و طلاب قديم سخت موهون و با كفر و الحاد مقرون بود . از آن بدنامى به كلى نجات داد و آن را در سرپوش درس فقه و اخلاق ، چندان رايج و مطلوب ساخت كه نه فقط دانستن و خواندن آن موجب ضلالت و تهمت بد دينى نبود ، بلكه مايهء افتخار و مباهات مىشد . وى معمولا يكى دو ساعت از آفتاب برآمده در مسجد جارچى ، سه درس پشت سر هم مىگفت كه درس اولش شرح لمعهء فقه و بعد از آن شرح منظومهء حكمت و سپس درس اخلاق بود . و بدين ترتيب فلسفه را در حشو جوزقند و لوزينهء فقه و اخلاق به خورد طلّاب مىداد . » « 3 » شيخ حسن خان جابرى گويد :\r\n« اگر شارب مسكرى يا فاعل منكرى را شبانه گرفته به مدرسه آورده ، براى اجراء حدّ ، آن مرحوم مىفرمود حبسش كنند تا به هوش آيد . بعد خود نيم شب رفته او را رها و از مدرسه بيرونش برده و به اندرز حكيمانه به راه راستش\r\n\r\n\r\n","description":"","footnote":"\r\n( 1 ) - حسينى فسايى ، حسن ، فارس نامه ، ج 2 ، ص 313 .\r\n( 2 ) - صدوقى « سها » منوچهر ، حكماء و عرفاء متأخر بر صدر المتألهين ، ص 85 .\r\n( 3 ) - همايي ، مقدمه ديوان طرب ، تهران ، فروغى ، 1342 ، ص 70 .\r\n","page_name":" 108 ","page_number":108},
  {"content":"\r\n\r\nآورده . . . . » « 1 » وحيد مىنويسد :\r\n« من از جهانگير خان با اينكه چندين سال در محضر درس وى حاضر بودم هيچگاه دعوى شعر و شاعرى نشنيدم . . . و پس از رحلت وى از شاعرى و شعر وى وسيلهء شيخ محمّد حكيم كه به وى محرم‌ترين اشخاص بود آگاه شدم . از اشعار او :\r\n تا ياد چين زلف تو شد پاى بست ما * رفت اختيار عقل و سلامت ز دست ما\r\nاز صرف نيستى چو كسى را خبر نشد * عشقت چگونه كرد حكايت ز هست ما\r\nغمگين مشو ، گر از ستمش دل شكسته‌اى * كارزد به صد هزار درست ، اين شكست ما\r\nاز دشمنان ملامت و از دوستان جفا * بوده است سرنوشت ز روز الست ما\r\nگشتم ز هجر ، غرقهء درياى اشك خويش * تا ماهى وصال كى افتد به شست ما » « 2 » \r\nولى اثر كتبى آن بزرگوار ظاهرا منحصر به شرحى است كه بر نهج البلاغه نوشته است .\r\nشيخ حسن خان جابرى مىنويسد :\r\n« شصت سال قبل كه 1314 هجرى بود و در مدرسهء صدر در خدمت آن بزرگ\r\n\r\n\r\n","description":"","footnote":"\r\n( 1 ) - تاريخ اصفهان ، بلا طبع و تاريخ ، ج 3 ، ص 56 ( به نقل از تاريخ حكما و عرفا . . . ) .\r\n( 2 ) - ارمغان ، تير و مرداد ، 1318 ، ص 241 - 239 - بزرگان نامى پارس ، ج 2 ، ص 1070 .\r\n","page_name":" 109 ","page_number":109},
  {"content":"\r\n\r\nنهج البلاغه مىخواندم ، شرحى بر آن كتاب مستطاب مىنوشت » « 1 » در مورد بيمارى و معالجات و سرانجام وفات جناب جهانگيرخان ، آقا محمّد جعفر دهاقانى خادم مدرسهء صدر اصفهان در آن زمان مىگويد :\r\n« خان كه فوت شد اوّل خواستند در تكيهء مادر شاهزاده دفن كنند ، ولى دور بود .\r\nرفتيم اجازه گرفتيم در تكيه ترك دفن كردند .\r\nبيمارى ايشان در كبد بود . ميرزا مسيح خان دكترش بود . وقتى خان بيمار شديد شد ، من رفتم دنبال دكتر ميرزا مسيح خان . گفت شما چه نسبتى داريد ؟ گفتم خادمش هستم . دكتر گفت من نمىآيم ، خان آدم كوچكى نيست . من براى عيادت مىآيم . آمدم جريان را براى خان گفتم . خان فهميد گفت برو بگو تا براى عيادتم بيايد . آن گاه دكتر به خدمتش آمد . خان تبسّم كرد و به او گفت هر چه تو مىدانى من هم مىدانم . من چاق شدنى نيستم .\r\nميرزا مسيح خان رفت ، دكتر شافتر را آورد . دكتر شافتر نسخه نوشت و دواها را از مريض خانهء انگليسيها تهيه كرديم ولى خان آنها را نخورد .\r\nسه چهار ساعت از شب گذشته بود كه خان گفت رختخواب را روى به قبله كنيد . سپس يك ليوان آب خوردن خواست . پس از خوردن آن به ذكر حقّ مشغول شد و چند لحظه بعد به رحمت حقّ پيوست .\r\nتمام علماء در آن شب حاضر شدند . جماعت انبوهى آمده بودند . صبح فردا تشييع جنازه به عمل آمد . آقا نجفى بر او نماز خواند . » « 2 » « مرحوم مدرّس كهنگى از شاگردان مرحوم خان مىفرمود : مدتى در مسائل معاد غور و تأمل مىنمودم تا اينكه شبى در عالم خواب به خدمت مرحوم خان\r\n\r\n\r\n","description":"","footnote":"\r\n( 1 ) - تاريخ اصفهان ، ج 3 ، ص 56 .\r\n( 2 ) - جوادى ، واعظ ، جاويدان خرد ، ص 9 ( به نقل از تاريخ حكما و عرفا ) .\r\n","page_name":" 110 ","page_number":110},
  {"content":"\r\n\r\nرسيدم . از وى سه سؤال پرسيدم . به دو گفتم :\r\n- بدن انسان در معاد چگونه است ؟\r\nوى فرمود : به همين گونه كه مىبينى .\r\n- نعمات بهشتى چگونه است ؟\r\nفرمود : يدرك و لا يوصف ! - از مرحوم شيخ فضل اللّه نورى چه خبر ؟\r\nاو فرمود : شيخ فضل اللّه نورى مقامى دارد و ما جايى ، هنوز به خدمت او نرسيده‌ايم . « 1 »\r\n\r\n( 7 - حكيم آية اللّه ميرزا على أكبر مدرّس ( حكمى ) يزدى )\r\nآقا محمود حكمى خلف صالح آن بزرگوار در مقدمه رسائل والد ماجد خود ، شرح حال ايشان را چنين آورده‌اند :\r\n« استاد و فيلسوف بزرگ ، مرحوم آية اللّه آقاى ميرزا على أكبر مدرّس يزدى ، متخلص به تجلّى ، معروف به حكيم الهى - قدّس سرّه - فرزند حاج ميرزا ابو الحسن تاجر اردكانى مقيم يزد ، در شهر يزد متولد شده است . تحصيلات مقدماتى ، فارسى ، صرف ، نحو ، فقه و اصول را نزد اساتيد يزد فرا گرفته ، سپس راهى شهر اصفهان ( كه در آن زمان دار العلم بوده است ) مىشوند ، و در نزد اساتيد فلسفه و عرفان مثل ميرزا جهانگير خان قشقايى و آقا محمّد رضا قمشه‌اى اصفهانى كه از عرفاى بزرگ و بىبديل زمان خود بوده‌اند تلمّذ نموده ، بعد از خاتمه دوره تحصيلات در اصفهان به تهران عزيمت مىنمايند . در تهران در مدرسه شيخ عبد الحسين اقامت مىگزينند\r\n\r\n\r\n","description":"","footnote":"\r\n( 1 ) - از افادات دانشمند معظم حضرت آية اللّه روحانى « شيخ الإسلام » به روايت از آقاى حامد ناجى اصفهانى .\r\n","page_name":" 111 ","page_number":111},
  {"content":"\r\n\r\nو دوره تدريس ايشان در اين شهر آغاز مىشود . شاگردان زيادى از حوزه درس مشار اليه استفاده مىنمايند و معلوم نيست تا چه مدتى در تهران سكونت داشته‌اند ، و به طورى كه تذكره نويسان و مطّلعين از حال آن حكيم بزرگ ياد آور شده‌اند بعد از تأسيس حوزه علميه قم در زمان مرحوم آية اللّه حائرى يزدى به تدريس علوم معقول اشتغال مىورزند و شاگردان زيادى از جمله آيات عظامى مانند آقاى حاج سيّد محمّد تقى خوانسارى و آقاى حاج سيّد احمد خوانسارى و آقاى حاج مير سيد على يثربى كاشانى و آقاى آقا ميرزا محمّد تقى اشراقى ارباب و آقاى كبير قمى و حاج ميرزا خليل كمره‌اى و آقاى سيّد محمّد على اراكى شاه‌زندى - اعلى اللّه مقامهم الشريف - كه هيچ كدام از اين آيات بزرگ در قيد حيات نيستند - رفع اللّه درجاتهم في دار البقاء - از محضر درسشان مستفيد شده‌اند .\r\nسيد على رضا ريحان مؤلف كتاب آئينه دانشوران در شرح حال حكيم يزدى چنين مىنويسد :\r\n« ابو محمود آقاى آقا ميرزا على أكبر بن ابو الحسن يزدى يكى از متألّهين عالى قدر است كه در روزگار مرحوم حائرى يزدى در حوزه علميه قم به تدريس علوم معقول مىپرداختند و بسيارى از فضلا و دانشمندان از مجلس درس حضرتش استفاده كرده‌اند . » و نيز در صفحه 27 كتاب آئينه دانشوران تحت عنوان اساتيد تدريس تفسير و معقول مىنويسد :\r\n« قبل از اينكه نگارنده به قم وارد شود مجالس متعدده‌اى از اين بخش از علوم معقول صورت مىگرفته ولى اكنون سال 1351 هجرى قمرى است كه قلم نگارنده در اين اوراق در گردش است هيولايى هم از آنها باقى نمانده است . چه اساتيدى كه در اين فن مورد استفاده بوده‌اند يا بدرود جهان گفته‌اند ، چون آقاى آقا ميرزا على\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nأكبر يزدى كه مردى استاد و حكيمى بزرگ بوده است و بسيارى از علماء و بزرگان از خدمتش استفاده كرده‌اند ، و يا از شهر قم مهاجرت كرده‌اند مثل آقا سيد ابو الحسن قزوينى كه اينك در قزوين صاحب رياست علميه مىباشند . خلاصه « شيشه بشكسته و مىريخته و ساقى نيست » . وقتى شاهزاده بديع الملك ميرزا ملقب به عماد الدولة حاكم يزد بوده از آن جناب خواهش كرده رساله‌اى به فارسى مشتمل بر مسائل مهمهء حكمت الهى بنويسند . ايشان نيز اجابت كرده و به طور موجز خلاصهء مسائل را به پارسى روشن نگاشته‌اند و قسمتى از نسخه شريفه را سيّد طه موسوى اصفهانى كه از طلاب مدرسه رضويه قم بوده به سال 1353 هجرى قمرى به خواهش من بنده ( ريحان ) از روى نسخه خطى كه نزد آقا ميرزا على ناسوتى حكمى يزدى شاگرد و خواهر زاده حكيم نامبرده نوشته و نام آن تأليف « رسالة عماديه » است ، و نيز خود بديع الملك ميرزا عماد الدولة از تلامذهء معظم له در مقدمه كتاب الدّرة الفاخرة تأليف ملّا عبد الرحمن جامى و كتاب المشاعر تأليف صدر المتألهين مىنويسد « اين دو كتاب را در خدمت استاد جناب مستطاب عمدة الحكماء و المتألهين و زبدة العلماء المتشرعين المحقق الكامل و العارف الواصل الوحيد الموحّد و الفريد المتفرّد و جامع الفروع و الأصول آقاى آقا ميرزا على أكبر يزدى المدرس - دامت إفاضاته - استفاده نمود و شرح بيانات معظم له جمع و به رشته تحرير درآورد و به نظر استاد رسانيد و حسب الامر آن را كتابى نمود موسوم به « عماد الحكمة » . » و همچنين محقق فاضل و دانشمند ، استاد محترم دانشگاه تهران آقاى دكتر على موسوى بهبهانى در مقدمه كتاب « الدرة الفاخرة » پس از نقل مآخذ معتبر در شرح حال حكيم الهى يزدى چنين متذكر مىشوند :\r\n« در آغاز مقدمه ياد آور شديم كه شرح و ترجمه كتاب « الدرّة الفاخرة » با اينكه به\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nقلم عماد الدولة است ولى بواقع و مسلما شرح و بيانات استاد خود « فيلسوف متأخر حوزه علميه قم مرحوم آقاى ميرزا على أكبر يزدى معروف به حكيم الهى را تحرير كرده است » . در باب ترجمه حال فيلسوف يزدى متأسفانه نگارنده اطلاعات دقيق و مستندى در اختيار ندارد ولى قدر مسلم آن است كه وى از بزرگترين اساتيد فلسفه اسلامى در قرن اخير در حوزه علميه قم بوده‌اند و بنا بر آثارى كه به واسطه از ايشان باقى مانده و مورد مطالعه نگارنده قرار گرفته است ، معظم له از مبرزترين مدرّسين قرن اخير براى فلسفه صدر المتألهين بوده‌اند ، شرح و ترجمه كتاب المشاعر ملّا صدرا كه به تحرير عماد الدولة است و توسط انجمن ايران و فرانسه تصحيح و طبع شده است ، در واقع و حقا بيانات و تقرير دروس آقاى ميرزا على أكبر حكيم يزدى مىباشد و از آن شرح المشاعر تضلّع و تبحّر استاد در مشرب فلسفى ملّا صدرا به خوبى استنباط و درك مىشود و همچنين از مطالعه شرح « الدرّة الفاخرة » جامعيت استاد در شعب علوم عقلى يعنى « كلام و فلسفه و تصوف » روشن و آشكار مىشود . أخيرا نسخه خطى از رساله‌اى به نام « حكمت عماديه » مورد مطالعه قرار گرفت كه از مترجم همين كتاب است و آن نكته قابل ذكر اينكه رسالة مذكور شرحى ملخّص از حكمت اشراق است كه با بيان ساده نگارش يافته و اين موضوع نمايانگر اين است كه مرحوم حكيم يزدى در حكمت اشراق نيز تبحّر داشته است . با تمام اين احوال با اينكه پاره‌اى از شاگردان دروس فلسفى ايشان به حمد اللّه در قيد حياتند متأسفانه بىالتفاتى نموده اطّلاعات دقيقى از احوال و افكار اين شخصيت علمى در جايى به چاپ نرسيده ولى خود اين شاگردان كه بعدها از بزرگترين اساتيد درس حكمت در حوزه‌هاى علميه بوده‌اند بهترين اثر آن استاد بزرگ و گوياترين يادگار علمى ايشان به شمار مىروند ، از جمله آنان مرحوم آقا سيّد ابو الحسن رفيعى قزوينى كه چندى قبل به رحمت ايزدى پيوست و مرحوم\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nآية اللّه آقاى شاه‌آبادى فيلسوف بزرگ متأخر كه از تعريف و ترجمه بىنيازند و بعضى ديگر از شاگردان ايشان فريد گلپايگانى و استاد ابو الحسن شعرانى و آقا مير سيد على برقعى و آقا سيد على أكبر برقعى بوده‌اند . اميد است توفيقي دست دهد تا در صورت به دست آوردن اطّلاعات جديد آن را طبع و منتشر سازيم . » حضرت امام خمينى - قدّس سرّه - ضمن مباحثى كه در تفسير سوره حمد داشته‌اند به مناسبتى از مرحوم آقاى آقا ميرزا على أكبر حكمى معروف به حكيم الهى ياد فرموده و متذكر شده‌اند بعد از تأسيس حوزه علميه قم ايشان به تدريس علوم معقول اشتغال داشته و علمايى مانند آقاى حاج سيّد محمّد تقى خوانسارى و آقاى حاج سيّد احمد خوانسارى و آقاى ميرزا محمّد تقى اشراقى و آقاى حاج سيد على يثربى كاشانى در محضر آقا ميرزا على أكبر حكمى درس مىخواندند .\r\nايشان سالها عهده‌دار تدريس علوم معقول مانند كتاب شرح فصوص الحكم داود بن قيصرى و اسفار صدر المتألّهين و ساير كتب معقول در تهران و قم بوده‌اند ، و شاگردان بسيارى از محضر درس اين استاد بزرگ بهره‌ها گرفته و از خوان نعمات علمى آن بزرگوار متنعّم شده‌اند . از خصائص اين شخصيت علمى دقّت كم نظير و ذوق سرشار توأم با مراجعه به كتابها و رسائل عرفا و حكماى نامدار است كه در فن مربوطه ذى صلاحيت بوده‌اند . از محصولات آن حواشى بر شرح فصوص الحكم و اسفار ملّا صدراى شيرازى است كه بعون اللّه تعالى پس از سالها اختفاء چاپ و در دسترس صاحبان فنّ و ارباب معرفت و دانشمندان صاحب نظر در عرفان و فلسفه قرار مىگيرد زيرا با احاطه‌اى كه آن بزرگوار بر كلمات عرفا و حكماى سلف داشته‌اند و در نتيجهء ضبط اصطلاحات نسخ موجب گرديده است تا نسخه مطبوعه شرح فصوص سنه 1299 هجرى قمرى كه به طبع سنگى ( ملكى ) مرحوم والد بوده است صاحب امتياز و ويژگى خاصّى باشد و اوراق كتاب نشان دهنده اختلاف\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nنسخه‌هاى ديگر شرح فصوص قيصرى مىباشد كه در هامش صفحات و يا بين السطور همان نسخ موصوف درج نموده‌اند و نيز ساير تأليفات آن مرحوم مثل رسالة ملل و نحل ( معرفى طوايف غلاة شيعه ) كه در آغاز تأليف آن مرحوم هيجده باب ذكر نموده‌اند امّا اوراقى كه در اين موضوع موجود است بيست و چهار باب ياد آور شده‌اند و شايد بيشتر از اين هم بوده باشد و در اين أبواب علّت به وجود آمدن اين طوايف و طرز رفتار و عقايد آنها را جزء به جزء و به طور تفصيل به رشته تحرير درآورده‌اند . موضوع ديگر تأليف آن مرحوم : حكمت متعاليه مشتمل بر حكمة الهية في الوجود و الماهية ، حكمة عرفانية في وحدة الوجود ، حكمة منطقية في الوجوب و الإمكان و الامتناع ، حكمة الهية في بعض الاحكام الماهية و غيره و حواشى بر اسفار صدر المتألّهين - رحمة اللّه تعالى عليه - بوده است .\r\nاين جانب محمود حكمى فرزند ايشان چون در زمان حيات و وفات آن بزرگوار سنين طفوليّت را سپرى مىكردم ، نتوانستم وسائل طبع تأليفات آن مرحوم را فراهم آورم به همين مناسبت مقدار زيادى از نوشته‌هاى معظم له مفقود شده است امّا أخيرا در اثر رواج فلسفه و عرفان و رونق گرفتن آنها و اينكه بسيارى مشتاق آن هستند ، چند نسخه از تأليفات ايشان من جمله كتاب معرفة النفس و معرفة الربّ را در قم به چاپ رسانيده‌ام . كتاب رسائل حكميه هم به وسيله سازمان چاپ و انتشارات وزارت فرهنگ و ارشاد اسلامى در دو نوبت چاپ و انتشار يافته است .\r\nو نيز كتاب ملل و نحل ( معرفى و شرح حال غلاة شيعه ) و رسالة حكمت متعاليه مشتمل بر حكمة الهية في الوجود و الماهية - حكمة عرفانية في وحدة الوجود - حكمة في الوجوب و الإمكان و الامتناع - حكمة في بعض احكام الماهية - حكمة تألهيّة في منشئية الوجود للماهية في الجهات الثلاث - فصل في توحيد الوجود ، حواشى بر شرح فصوص الحكم داود محمود بن قيصرى كه در حدود هشتصد\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nحاشيه است ، و حواشى بر اسفار صدر المتألهين شيرازى است كه باز به وسيله سازمان چاپ و انتشارات وزارت فرهنگ و ارشاد اسلامى به زيور طبع آراسته شده و در اختيار علاقه‌مندان قرار مىگيرد .\r\nاستاد معظم داراى طبع شعر نيز بوده‌اند كه براى نمونه چند بيتى از اشعار عرفانى ايشان آورده مىشود :\r\n آن كه دل برد و ز من گشت نهان روى تو بود * و آن كه كشتم به دو شمشير هم ابروى تو بود\r\nخوش شميمى كه نه هرگز بزدايد ز مشام * نكهت لعل تو و رايحه بوى تو بود\r\nلاله سان داغ نهادم به دل از آتش عشق * در گلستان قدم خال چو هندوى تو بود\r\nآن كه مدهوش نمودم ز مى و سحر حلال * شهد آب دهن و ديده جادوى تو بود\r\nكشدم آن كه به زنجير و رسن سوى توأم * تار گيسوى تو و سلسله موى تو بود\r\nتار گيسوى توأم دور زده همچو كمند * خوش دل آن صيد كه در حلقه گيسوى تو بود\r\nمىتوان يافت خلاصى ز كمندت ؟ هيهات * رو به هر جا كه نهاديم همه سوى تو بود\r\nشرط انصاف نباشد كه به خود ره ندهى * آن كه دائم به اميد تو سر كوى تو بود \r\n\r\n","description":"","footnote":"","page_name":" 117 ","page_number":117},
  {"content":"\r\n\r\n تشنه آب حيات است ( تجلّى ) را دل * جرعه‌اى بخش كه دائم به لب كوى تو بود \r\n اى دل افسرده تا كى در قفس مانى خموش * در گلستان اندرا چون بلبلان با صد خروش\r\nگر چه سرّ عشق نتوان فاش كردن در جهان * مىتوان در پرده گفتن رازها با اهل هوش\r\nپخته گردانيد اين دلهاى خام از تاب عشق * كز فروزان آتش او سنگ مىآيد به جوش\r\nدر فنا گر چشم و گوشت رفت هوشت هست پاك * كو به عاريّت دهد از خويشتن چشمى و گوش\r\nجام دل لبريز كن از مى كه ناگه بشنوى * هاتف غيبى كه مىگويد گوارايت بنوش\r\nكى به كوشش وصل يا بى گر نباشد لطف دوست * ليك بشتاب اندرين ره تا توانى و بكوش\r\nپس به چشم يار بينى اين زمان اغيار را * وز درون پرده بينى پرده‌دار پرده پوش\r\nگر مى وحدت ( تجلى ) نوشى از دست حبيب * تا ابد مدهوش مانى و نمىآئى به هوش \r\n ما كه خراباتيان باده پرستيم * مست مى بىخودى ز جام الستيم \r\n\r\n","description":"","footnote":"","page_name":" 118 ","page_number":118},
  {"content":"\r\n\r\n خلق به مستى درند ما به تو هشيار * گر چه ز چشم پر از خمار تو مستيم\r\nبهر نثارش ( تجلّى ) ار چه ز سعدى است * جان گرامى نهاده بر كف دستيم \r\nمرحوم آقاى حاج ميرزا خليل كمره‌اى ، از شاگردان ايشان ، در مقدمه‌اى كه بر كتاب رسائل حكيمه تأليف استاد نوشته‌اند شرحى از موضوعات درس و مباحث علمى استاد را آورده و متذكر شده‌اند كه عمر استاد حدود هشتاد سال بوده و از زمان شناسايى خود تا خاتمه حيات جز به تحصيل و تدريس انديشه ديگرى نداشته‌اند . به خاطر دارم در وفات مرحوم استاد معظم ، آية اللّه حائرى درس را تعطيل كرده ، با همهء طلاب حوزه و جمع كثيرى از اهل قم در تشييع جنازهء آن مرحوم ، با شكوه و جلال خاصّى كه كمتر در گذشته نظير داشت ، شركت نمودند .\r\nجنازهء آن مرحوم در محل شيخان ، كه مركز مدفن علماست مدفون گرديد .\r\nاين بود شرح مختصرى از حال فيلسوف بزرگ قرن حاضر آقاى ميرزا على أكبر مدرّس يزدى حكيم الهى - قدّس اللّه مرقده الشريف - . روى سنگ قبر ايشان اين مطالب حكّ شده است :\r\nهذا مرقد شريف - العالم النبيل الفاضل الجليل و الفضيل ، جامع المعقول و المنقول ، حاوى الأصول و الفروع ، وحيد العصر ، فريد الدّهر ، العالم الربّانى ، و البحر الصّمدانى ، الحكيم الإلهي ، استاد الكلّ في الكلّ ، اعلم العلماء العالمين و أفضل الفقهاء و المجتهدين ، آية اللّه العظمى آقاى ميرزا على أكبر المدرّس اليزدي طاب ثراه و جعل الجنّة مكانه و مثواه و حشره مع من تولّاه بحقّ محمّد و آله . « 1 »\r\n\r\n\r\n","description":"","footnote":"\r\n( 1 ) - حكيمى ، محمود بن على أكبر ، مجموعه رسائل كلامي و فلسفى و ملل و نحل على أكبر مدرّس يزدى ، مقدمه .\r\n","page_name":" 119 ","page_number":119},
  {"content":"\r\n\r\nقابل ذكر است كه از شاگردان بزرگ حوزهء تدريس اين عالم ربّانى حضرت امام خمينى - قدّس سرّه - مىباشد . « 1 »\r\n\r\n( 8 - حكيم ملّا محمّد سمنانى ( فانى ) )\r\nآقاى عبد الرفيع حقيقت در كتاب خود تاريخ سمنان مىنويسد :\r\n« مرحوم شيخ محمّد فانى سمنانى فرزند ارشد حاجى شيخ على اصغر واعظ سمنانى است . وى در سال 1246 قمرى در سمنان متولد شد . تحصيلات مقدماتى را در سمنان آموخت و سپس براى كسب علوم به قرية لواسان كه محل تجمع بسيارى از دانشمندان بود ، رفت و در مدت 14 سال در آن جا مشغول تحصيل بود ، چند سالى هم در تهران به استفاضه از محاضر علماء مهم عصر پرداخت . وى از شاگردان به نام ملّا عبد الرسول مازندرانى و ميرزا حسن آشتيانى و حاجى ملّا على حكيم الهى سمنانى و ميرزا شمس الدين حكيم الهى ( و آقا محمّد رضا قمشه‌اى ) « 2 » است .\r\nبر علوم ادبيه از لغت و عربى و صرف و نحو و معانى بيان و بديع تسلّط داشته است . و از اجلّه علما و عرفا محسوب است . مرحوم فانى مجتهد مسلّم و جامع معقول و منقول بود . با اين وصف به علوم تحصيلى اكتفا نكرد تا در سال 1276 قمرى در نزد ملّا على گنابادى نور على شاه ثانى به سلك فقرا نعمت اللهى گنابادى درآمد و تا آخر عمر در همين راه كوشيد .\r\nمرحوم فانى در تاريخ استاد بود و قصائد و غزليات و رباعيات ايشان سليس و روان و داراى معانى بديعه مىباشد ، ديوان اشعارش در سال 1329 به همت دكتر\r\n\r\n\r\n","description":"","footnote":"\r\n( 1 ) - حسن زاده آملى ، حسن ، در آسمان معرفت ، اواخر بخش زندگينامه ميرزا ابو الحسن جلوه .\r\n( 2 ) - مدرّسى چهاردهى ، مرتضى - تاريخ فلاسفه اسلام ( منتخب ) ، ص 429 ( به نقل از تاريخ سمنان ) .\r\n","page_name":" 120 ","page_number":120},
  {"content":"\r\n\r\nنور الحكماء طبع و منتشر شده . وفات وى در سال 1361 قمرى در سمنان اتفاق افتاده و در مزار شيخ نجم الدين دادبخش مدفون گرديده است .\r\nاستاد ملك الشعراء بهار قطعه‌اى در مدح فانى سمنانى سروده‌اند كه ذيلا درج مىگردد :\r\n فانى كز زادن چنو سخن آراى * مادر ايام شد عقيم و سترون\r\nهر ورقى را كزو دو شعر نگارى * گردد بيغاره پرند ملوّن\r\nخوش اين جامه بديع كه باشد * باغى پر ياسمين و خيرى و سوسن\r\nديدم از اين يك قصيده پاكى طبعش * ديد توان نور آفتاب ز روزن\r\nليك من و فانىايم بنده ناصر * آن كه سرودست اين قصيده متقن\r\nدير بماندم در اين سراى كهن من * تا كهنم كرد صحبت دى و بهمن \r\nچند بيت از اشعار حكيم فانى سمنانى :\r\n من فانى كوى حضرت دلدارم * در سوق زمانه ، مرد بى آزارم\r\nبا كاله معرفت بهيچم نخرند * فاسد شده جنس مانده در بازارم \r\n\r\n","description":"","footnote":"","page_name":" 121 ","page_number":121},
  {"content":"\r\n\r\n گر علم تو با عمل برابر گردد * كام دو جهان تو را ميسر گردد\r\nمغرور مشو كه خوانده‌اى چند ورق * ز آن روز حذر كن كه ورق برگردد \r\n در مقام معرفت از همّت پير مغان * در گذشتيم از صفات و محو ذاتيم ما\r\nگر توئى از پار و دم سائيده‌هاى مدرسه * پاچه ورماليده كوى خراباتيم ما\r\nميان زهد و رندى حالتى دارم نمىدانم * كه چرخ از خاك من تسبيح يا پيمانه مىسازد\r\nبراى گيسوى دلدار ، در دلهاى شب گاهى * فلك از استخوان سينه من شانه مىسازد \r\n گفتم چشمت ؟ گفت به بدمست مپيچ * گفتم دهنت ؟ گفت مگو هيچ از هيچ\r\nگفتم زلفت ؟ گفت پريشان مسراى * باز آوردى حكايت پيچاپيچ « 1 » » \r\n\r\n( 9 - حكيم ملّا على سمنانى )\r\nاستاد مدرّسى چهاردهى در ترجمان احوال اين فيلسوف بزرگوار مىنويسد :\r\n\r\n\r\n","description":"","footnote":"\r\n( 1 ) - حقيقت ، عبد الرفيع ( رفيع ) ، تاريخ سمنان ، صص 213 تا 215 .\r\n","page_name":" 122 ","page_number":122},
  {"content":"\r\n\r\n« فيلسوف بزرگ حاج ملّا على سمنانى در سال 1243 ه . ق در سمنان متولد شد . پدرش حاج ملّا محمّد صادق نخستين امام جماعت مسجد سلطانى بود . به همراه پدر در سن هجده سالگى به مكه رفت . در راه سفر حجّ ، پدر وفات يافت و آخوند به سمنان بازگشت . سپس مدتى در اصفهان ، در مدرسه جدّه رياضيات علوم هيئت و نجوم آموخت . بعد در كربلا مدتى به تحصيل فقه و اصول پرداخت . در سن 24 سالگى براى تكميل تحصيلات به نجف اشرف شتافت . پس از بازگشت از عراق مدت سه سال هم در سبزوار در جرگهء شاگردان حاج ملّا هادى سبزوارى قرار گرفت . پس از پايان تحصيل به سمنان بازگشت . گذران زندگانى را از راه كشاورزى تأمين مىكرد . عمرى را به بحث و درس و ارشاد مردم بسر برد تا در سال 1333 ه . ق از دنيا رفت . مدت عمر حكيم در حدود 90 سال و 6 ماه بود . اينك آرامگاه او در ميدان مجسمه سمنان زيارتگه روشندلان است .\r\nنظر مورّخان دورهء قاجاريه نسبت به او :\r\nدر كتاب المآثر و الآثار دربارهء او چنين نوشته‌اند :\r\n( حاجى ملّا على سمنانى ، عالمى ربانيست ، ما بين علوم عقليه و فنون و نقليه جمع كرده و در سمنان شهرت و رياست دارد . در حكميات حضور شريف فيلسوف اعظم ، حاج ملّا هادى سبزوارى را درك كرده ، بعضى از علماء ظاهر بر آن دانشور ماهر حسد بردند و پاره‌اى اعتراضات آوردند . چون فيلسوف اعظم ، خاتم المحققين حاج استاد وى او را تصديق داشت ، ناچار سخنان معترضين و مغرضين را بايد بر طاق نيسان گذاشت .\r\nدر اثر شكايت بدگويان ناصر الدين شاه او را به تهران احضار كرد ولى به خانه آقا على حكيم درآمد و حاج ملّا على كنى مجتهد معروف از وى ديدن كرد و وقتى چنين شد شاه با احترام او را به سمنان بازگرداند . وى بارها با استفاده از اخبار و\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nاحاديث بر سر منبر گفته بود كه : قريبا آسمانها جاده مىشود و كاروانها بر فراز آسمانها به حركت آيند ! مردم مىگفتند اين حرفها يعنى چه ؟ ما جاده درست كاروان رو بين تهران و مشهد نداريم ، چگونه آسمانها جاده كاروان رو مىشود ؟ پس از چندى با آمدن هواپيما به ياد سخنان ملّا على افتادند . ) » « 1 » در تاريخ سمنان آمده است :\r\n« مرحوم حاجى . . . قريب به 25 جلد كتاب در فلسفه و حكمت به رشته تحرير درآورده ، گويا بر اثر سهل انگارى بيشتر آنها از بين رفته و اكنون بيش از دو سه جلد در دست نمىباشد ، از فضائل قابل ذكر و در خور تحسين حاجى ملّا على ساده نويسى است .\r\nدر زمانى كه عبارت پردازى و فضل فروشى بين طلاب رواج كامل داشت ، مرحوم حاجى با آن عظمت مقام و فضل و كمال با ساده‌ترين و روان‌ترين عبارت چيزى مىنوشت و اغلب مسائلى كه از او سؤال مىشد با مثال معروفه و گاهى به زبان سمنانى جواب مىنوشت و هيچوقت گرد تكلّف در نگارش نگشت » « 2 » و نيز نويسنده شمس التواريخ نوشته است :\r\n« ملّا على سمنانى از أعاظم مجتهدين و علماى آن ولايت . . . بوده گويا نماز جمعه را واجب مىدانست . نگارنده با او نماز جمعه خوانده و سيرى از عالمش كرده است . . . » « 3 » « مرحوم اديب الممالك فراهانى اشعارى در تاريخ فوت او سروده كه ابياتى از آن ذيلا درج مىگردد :\r\n\r\n\r\n","description":"","footnote":"\r\n( 1 ) - منتخبى از تاريخ فلاسفه اسلام ، ص 429 تا 431 .\r\n( 2 ) - حقيقت ، عبد الرفيع ، تاريخ سمنان ، ص 203 - 202 .\r\n( 3 ) - گلپايگانى ، آقا اسد اللّه ، شمس التواريخ ، چاپ سنگى .\r\n","page_name":" 124 ","page_number":124},
  {"content":"\r\n\r\n سراج الهدى حاج ملّا على * كه نفس زكىّ بود و حبرى ملىّ\r\nسفر كرد از اين دار و در ماتمش * پريشان عدو گشت و گريان ولى\r\nاميرى بتاريخ گفتا نقد * ( قضى نحبه الحاج ملّا على ) » « 1 » \r\n\r\n( 10 - حكيم ميرزا لطف على صدر الأفاضل ( دانش ) )\r\nدر كتاب مكارم الآثار آمده است :\r\n« مرحوم ميرزا لطف على فرزند محمّد كاظم امين السفراء شيروانى تبريزى ، و خود از بزرگان ادبا و اهل علم و عرفان و حكمت بوده و شعر هم مىگفته و تخلّص به « دانش » مىنموده است .\r\nشرح احوالش در چند موضع آمده است « 2 » كه از همه آنها چنين بر مىآيد كه وى به سال ( 1268 ) ( در شيراز ) متولد شده و در اوائل امر خويش به تهران آمده و علوم عقليه در خدمت آقا على مدرّس و ميرزاى جلوه ( و آقا محمّد رضا قمشه‌اى « 3 » ) تحصيل كرده و چندين كتاب تأليف نموده است :\r\n1 - ديوان اشعار كه از آن جمله مرثيه‌اى براى استادش مرحوم جلوه و مرثيه‌اى براى حاج شيخ فضل اللّه نورى شهيد - رضى اللّه عنهما - مىباشد .\r\n2 - كتاب اندرز نامه .\r\n3 - قصيده انصافيه و شرح آن .\r\n4 - كتاب ايضاح الأدب .\r\n\r\n\r\n","description":"","footnote":"\r\n( 1 ) - همان كتاب ، ص 204 .\r\n( 2 ) - مجله يادگار س 1 ، ش 8 ، ص 79 - الذريعة ، ج 9 ، ص 316 - طرايق الحقائق ج 3 .\r\n( 3 ) - صدوقى « سها » ، منوچهر ، در مباحث ولايت و رسالة موضوع خلافة الكبرى آقا محمّد رضا قمشه‌اى ، ص 18 - 17 - امينى در كتاب خود الكلم و الحكم نقل كرده كه مرحوم دانش 8 سال نزد مرحوم آقا محمّد رضا قمشه‌اى كتب شواهد و فصوص و تمهيد القواعد خوانده است .\r\n","page_name":" 125 ","page_number":125},
  {"content":"\r\n\r\n5 - كتاب ترجمان الأحوال ، در احوال خودش مختصرا در چهار صفحه كه شيخ مهدى الهى قمشه‌اى بر آن حواشى نوشته است .\r\n6 - كتاب جواهر البلاغه در منشآت خودش .\r\n7 - كتاب مفتاح الخط كوفى .\r\n8 - مقدمهء اصلاح المنطق كه ظاهرا از ابن السكيت ( يا ابن قتيبه ) باشد چون ما خود آن را نديده‌ايم و اين هر دو نفر ، كتابى به اين عنوان دارند .\r\n9 - كتاب الملخّص در تذكرهء شعراء .\r\n10 - كتاب نمكدان .\r\n11 - كتاب هزاردستان در محاضرات وى نزد ميرزاى جلوه نيز درس خوانده و در عهد مظفر الدين شاه به تعليم چند نفر شاهزادگان منصوب بوده و سپس در زمان محمّد على شاه ، معلم احمد شاه گرديد » . « 1 » مرقدش در شهر رى ، ابن بابويه در جنب مزار شيخ صدوق - قدّس سرّه - باشد « 2 » .\r\nاز جمله اشعار مرحوم صدر الأفاضل مرثيه‌اى است كه در رثاى حكيم الهى آقا على مدرسى زنوزى بن ملّا عبد اللّه زنوزى - رحمة اللّه عليهما - به زبان عربى سروده است :\r\n آقا على الفرد في آدابه * من علمه و الأدب و التجابه\r\nمجدّد الحكمة في خطابه * كشّاف سرّ اللّه في كتابه\r\nو مظهر الاعجاز في جوابه * معطى بغاة العلم من نصابه\r\nقد ذهب اليوم الى مثابه * ثاب الى الرحمن في ذهابه \r\n\r\n\r\n","description":"","footnote":"\r\n( 1 ) - حبيب‌آبادى ( معلم ) ، ميرزا محمّد على ، مكارم الآثار ، ج 6 ، ص 1912 .\r\n( 2 ) مؤلف .\r\n","page_name":" 126 ","page_number":126},
  {"content":"\r\n\r\n و اغترب الفضل من اغترابه * و غابت الحكمة من غيابه\r\nو احتجب التنزيل في حجابه * و استتر التأويل في نقابه\r\nاطبقه النور على ترابه * أرخت ملهوفا على انتخابه\r\nأستادنا آب الى مآبه \r\nو نيز او راست :\r\n نعيت ان عليا و كان حولا مستقيما * طوبى له إذ تخطي بالخلد حل مقيما\r\nو قلما في قرون تراه قرنا حكيما * لا قدمين من الفضل كان كفوا كريما\r\nيا من يحاول ضبطا حول الوفاة نظيما * للعالم ارخ حسيبا فقد فاز فوزا عظيما « 1 » \r\nقابل توجه است كه ماده تاريخى وفات آن مرحوم ( آقا على مدرّس ) در ختام اشعار فوق ملحوظ است ( شب شنبه 17 ذى القعدة الحرام سال 1307 ه . ق ) .\r\n\r\n( 11 - حكيم جلال الدّين على ابو الفضل عنقاء طالقانى )\r\nشرح حال اين بزرگوار در كتاب « تذكرة طلعت » چنين آمده است :\r\n« شاهد مشاهد اهل يقين سيّد العارفين ، عنقاى مغرب كمال و عقل ، مولانا جلال الدين على ، مير ابو الفضل بن مولا على بن هاشم بن عبد مناف بن پير صلاح الدين كركبودى طالقانى - قدّس اسرارهم - از مشاهير عرفا عظام و اقطاب سلسلهء عليّهء اويسى .\r\nچون شرح حالات آن بزرگوار در كتاب طرائق الحقائق و ساير تذكره‌ها باختصار\r\n\r\n\r\n","description":"","footnote":"\r\n( 1 ) - معصوم شيرازى ، محمّد ، طرائق ، ج 3 الحقائق ، ج 3 صص 504 - 505 .\r\n","page_name":" 127 ","page_number":127},
  {"content":"\r\n\r\nو اكثرا ناتمام بود . بتحقيق و نگارش شرح جامع‌ترى مبادرت شد ، كه در آينده از نقطه نظر تاريخ احوال بزرگان در اين مورد نكته‌اى مبهم باقى نماند .\r\n« حضرت مير ابو الفضل مشهور به عنقا از طرف پدر از سادات عليّه علوى مصطفوى ، و از طرف مادر ، نيز نوهء دخترى عارف بزرگ آقا سيد قريش قزوينى مشهور است .\r\nولادت با سعادت آن پير روشن ضمير در سال 1266 قمرى « 1 » و پس از طى دوران طفوليت به تحصيل معقول و منقول ، نزد والد خود مولى على بن هاشم طالقانى كه از علما راسخ و عرفاء شامخ و مراجع عالى مقام آن عصر بودند ، ظاهرا و باطنا بدرجه اجتهاد رسيدند و اساتيد معقول ايشان در قزوين ، آقا سيد رضى حكيم الهى ، استاد در تهران آقا على مدرّس ( زنوزى ) كه از مشاهير است در حكمت . و اساتيد منقول در قزوين ، آقا سيّد على صاحب حاشيه و تعليقه بر قوانين ، و شيخ محمّد صادق ابن شهيد ثالث البرغاني ، شاگرد شيخ صاحب جواهر و آقا آخوند على نقى خيارچى قزوينى و در تهران حاج ملّا هادى مدرّس ، شاگرد صاحب جواهر بوده .\r\nاما مشايخ بزرگوار كه ادراك فيض حضورشان را فرموده در قزوين خدمت دائى خود زاهد المتورع و جامع الفضل و التقوى ، عارف بىخويش ، جناب آقا سيد حسين بن حاج سيّد قريش ، كه از بزرگان عرفاء متأخرند و در كتاب تاريخ قزوين و طرائق الحقائق و غيره ، اشاراتى از عظمت مقام معنوى آنان باختصار شده .\r\nشيخ ذهبى ايشان عارف و اصل جناب آقا سيد حسين دزفولى است كه ايشان از جناب سيّد الأبرار آقا سيد محمّد رضا و ايشان از عارف معارف يقين ، سيد صدر الدين\r\n\r\n\r\n","description":"","footnote":"\r\n( 1 ) - سال وفات صاحب جواهر - آيت اللّه محمّد حسن نجفى - قدس سره - مدرس ، ميرزا محمد على ( ريحانة الأدب ، ج 3 ، ص 358 ) ( مؤلف ) .\r\n","page_name":" 128 ","page_number":128},
  {"content":"\r\n\r\nدزفولى ، صاحب مصباح الطريقة ، و ايشان از عارف كامل عالم آقا محمّد هاشم بيدآبادى گيلانى اصفهانى ، مستفيض بوده . و همچنين از عارف كامل ، حضرت شيخ المشايخ آقا محمّد جاسبى ، متخلّص به « فناء » كه نسبت ايشان به شيخ زين الدين حسين على شاه اصفهانى و مجذوب على شاه كبوتر آهنگى مسلم است اجازهء ارشاد يافتند .\r\nاما نسبت حقيقى فقرى آن حضرت به سلسلهء عليّهء اويسى است كه از اوان جوانى به سن بيست سالگى به فيض خدمت حضرت قطب العارفين ، ولايت مآب ، كهف الأوتاد ، بحر المعارف و المعاني ، عارف كامل ربّانى ، استاد ماهر ، آقا عبد القادر جهرمى شيرازى ، كه در پاكبازى و بىنيازى مصداق حقيقى « اوليائى تحت قبائى لا يعرفهم غيرى » بودند ، نائل آمده و از دست آن بزرگ ، خرقهء ارادت و فقر پوشيدند و چنان كه سنت مرضيهء اين طريقه است ، مسند ارشاد نگستردند و مىفرمودند ، طالب عطشناكى نديدم تا در هدايتش تكليف متوجه فقير شود .\r\n صد باد صبا اينجا بىسلسله مىرقصند * اين است حريف اى دل تا باديه پيمايى \r\nنسبت خرقه حضرت پير آقا عبد القادر به واسطه حضرت پير حاج محمّد حسن نائينى و ايشان از زبدة الموحدين پير نائين ، جناب حاج عبد الوهاب و ايشان به جناب پير مير محمّد تقى شاهى سبزوارى و ايشان به استاد شيخ بهايى و ملّا محسن فيض و قاضى اسد كاشى و غيره و ايشان به قطب الأوتاد شيخ درويش محمّد مذهب كار ندهى مشهور به پير پالاندوز و شيخ محمّد خبوشانى تا پير اسرار ، شاه قاسم انوار و از اوتاد ولايت مآب شيخ شهاب الدين سهروردى و شيخ نجم الدين كبرى و شيخ روزبهان بقلى تا به حضرت شيخ كبير ابو محمّد عبد اللّه خفيف شيرازى و ايشان به شيخ ابو جعفر حذاء تا به سيّد التابعين واقف سرّ و علن حضرت اويس\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nقرن ، اتصال دارد .\r\nذكر مقامات و كرامات آن بزرگوار محتاج به فصولى جداگانه است و در تذكره‌ها و كتب آن زمان مسطور و تا كنون نيز در أفواه صاحب دلان حقّ شناس منتشر و مشهور است . و كسانى كه به خدمت آن پير روشن ضمير رسيده و عظمت روحانى و معنوى حضرتش را دريافته‌اند ، شايد به تقرير نارساى كمترين ، خورده بگيرند و حقّ هم همين است .\r\nدر كتاب طرائق الحقائق در خاتمه شرح حال آن بزرگوار به بيتى از شيخ نور الدين آذرى استشهاد جسته كه بسيار مناسب حال است :\r\n عنقاى قاف قربتم از آشيان فضل * قاف است تا به قاف جهان زير شهپرم \r\n. . . تصنيفات و تأليفات آن عارف كامل ربّانى از نظر نظم و نثر :\r\n1 - ديوان حقايق المناقب .\r\n2 - مثنوى انوار قلوب سالكين بر وزن صيقل الأرواح مولانا جلال الدين رومى .\r\n3 - مثنوى اشارات الحسينية در معارف حسينى كه در سال 1314 پايان يافته .\r\n4 - غنچه باز در شرح گلشن راز .\r\n5 - ديوان غزليات قديم .\r\n6 - ديوان غزليات و جذبات در دو جلد .\r\n7 - كتاب عقايد حقّه در اصول دين .\r\n8 - رسالة در اثبات نبوت و ولايت خاصّه .\r\n9 - رسالهء آيينهء جهانبانى .\r\n10 - و ديگر مؤلفات از نحو و مقدمات و منطق و حواشى و غيره .\r\nرحلت آن حضرت سال 1333 هجرى قمرى كه مصادف با 23 اسفند سال\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nشمسى در تهران بود . مزار فايض الانوارش در قسمت غربى بقعه ابن بابويه - قدّس سرّه - واقع است . » « 1 » ، « 2 »\r\n\r\n12 - ( حكيم سيّد على أكبر بن سيّد عبد الحسين بن محمّد صادق طباطبائى )\r\nدر شرح حال و زندگينامه اين بزرگوار هر چه تفحّص كرديم كمتر به نتيجه رسيديم ولى در مجموعه‌اى كه حاوى شش رسالة است و تماما آن را به خط زيبا نوشته است ، و خود را نسبتا معرفى نموده است :\r\n« 1 - « راقم هذا الحروف اقل العارفين و الموحدين سيّد على أكبر بن سيّد عبد الحسين بن مرحوم حجة الإسلام سيّد المجتهدين جامع للمعقول و المنقول حاوى الفروع و الأصول آقا سيد محمّد صادق الطباطبائى ابا و الحسنى اما - قدّس اللّه روحه الشريف - » در پايان رسالة الولايه آقا محمّد رضا قمشه‌اى - قدّس سرّه - ( 8 / رمضان المبارك / 1311 ق ) .\r\n2 - . . . من أستادنا العارف الموحد آقا محمّد رضا الأصفهاني القمشه ادام اللّه أيامه محرّر الأوراق الفقير الحقير اقلّ الموحدين سيّد على أكبر بن سيّد عبد الحسين بن مرحوم حجة الإسلام آقا سيد محمّد صادق الطباطبائى ( سلخ شعبان سنه 1311 ق ) در پايان رسالة الخلافة » .\r\n3 - . . . تمت روز سه‌شنبه شانزدهم ذى الحجة الحرام سال هزار و سيصد و يازده ( 1311 ) و انا الحقير سيّد على أكبر . ( در پايان رسالة جسم تعليمى حكيم\r\n\r\n\r\n","description":"","footnote":"\r\n( 1 ) - در رواق امام زاده عبد اللّه كه به قرب حضرت عبد العظيم ( ع ) است ( طرائق الحقائق ، معصوم على شاه ، ج 3 ص 586 ) .\r\n( 2 ) - عنقا ، طلعت ، ( اعتماد مقدّم ) ، تذكرهء طلعت ، ( مجموعهء نغمه‌هاى پراكنده ) ، ص 148 ، گزيدهء اشعار آن بزرگوار را از اين كتاب بجوييد .\r\n","page_name":" 131 ","page_number":131},
  {"content":"\r\n\r\nميرزا ابو الحسن جلوه - قدّس سرّه - ) .\r\n4 - . . . محرّر الحروف اقلّ العرفاء سيّد على أكبر بن سيّد عبد الحسين بن حجة الإسلام آقا سيد محمّد صادق . . . في شهر رمضان المبارك سال هزار و سيصد و يازده ، 1311 . ( در پايان رسالة « في بيان لطائف السبع المعروف على ألسنة اهل اللّه » آقا ميرزا هاشم اشكورى - قدّس سرّه - » .\r\n5 - در پايان رسالة در مورد ماهيت از ميرزا هاشم اشكورى - قدّس سرّه - . . .\r\nتمّ ، على أكبر .\r\n6 - در پايان رسالة اثبات واجب از ميرزا هاشم اشكورى - قدّس سرّه - . » « 1 »\r\n\r\n( 13 - حكيم شاهزاده عبد العلى ميرزا )\r\n« عبد العلى ميرزا فرزند فرهاد ميرزا ملقب به احتشام الملك و متخلص به « عبدى » از فقراء سلسلهء عليّه شاه نعمت اللهى است كه شرح اشارات را نزد استاد بزرگوار خود ، آقا محمّد رضا قرائت نموده است » « 2 » .\r\nصاحب طرائق الحقائق از قول عبد العلى ميرزا معتمد الدولة در مآثر و الآثار مىآورد :\r\n« احتشام الدولة خلف الصدق فرهاد ميرزا معتمد الدولة ، امير زادهء با فضيلت و علم است ، حقا . و در عربيت صاحب ملكه و اقتدار است ، صدقا . هم خط خوش مىنويسد و هم شعر را نيكو مىگويد و « عبدى » تخلّص مىگذارد و در حكمت متعاليه و فنون رياضى و كتب متصوّفه و عرفاء سالها بر استادى العصر و رئيس البلد ،\r\n\r\n\r\n","description":"","footnote":"\r\n( 1 ) - مجموعه 311 ، ج الهيات - كتابخانه مركزى دانشگاه تهران خطى .\r\n( 2 ) - ظهر نسخه‌اى از شرح الإشارات و التنبيهات خواجه نصير الدين طوسى ( ره ) ، مخطوط ، مجلس ، شماره 1818 .\r\n","page_name":" 132 ","page_number":132},
  {"content":"\r\n\r\nميرزا محمّد على قاينى و ميرزا محمّد رضا قمشه‌يى - عليهما الرحمة - شاگردى كرده است » « 1 » عبد اللّه مستوفى در كتاب « شرح زندگانى من » دربارهء عبد العلى ميرزا چنين مىنويسد :\r\n« عبد العلى ميرزا ، پسر دوّم معتمد الدولة و وليعهد علمى شاهزاده و از جوانهاى نسبتا عالم دوره است . معتمد الدولة در تربيت او بذل جهد مىكرد و خود او هم به تحصيل رغبتى داشت ، حتى براى تكميل دانش خود به مدارس آخوندى مىرفت و با طلاب نزد مدرّس مدرسه درس مىخواند ، تخته نرد خوب بازى مىكرد ، شعر خوب مىگفت و مطالب حكمتى را خوب مىفهميد . در بذله گويى و آوردن اشعار مناسب و مطايبه و تمثيل ، زيركى از خود بروز مىداد و اجمالا از خود ، فرهاد ميرزاى كوچكى ساخته بود . ولى خيلى از خود راضى و نمايش پز دادنهاى علمى و ادبى او بيش از دانشمنديش بود و در رفتار و گفتار سبكى يا اگر در اصطلاح مجاز شوم ، جرت قوزى « 2 » از خود نشان مىداد .\r\nشاهزاده عبد العلى ميرزا يكى از روزها كه براى خواندن اشارات به مدرسهء مروى رفته به انتظار رسيدن نوبت و موقع درس با آخوندهاى هم درس خود در ايوان يكى از حجرات گرم مفاوضه بود ، زغال مو فروشى براى پيدا كردن مشترى كالاى خود ، با الاغش از در مدرسه وارد شد ، شاهزاده مىخواست بذله گويى نمايد و ماستى بار رفقاى خود كند ، با اشاره به سمت الاغ گفت اين هم در اين مدرسه حجره‌اى دارد يكى از هم درسها گفت : خير ! از خارج آمده مىخواهد شرح اشارات\r\n\r\n\r\n","description":"","footnote":"\r\n( 1 ) - جلد 3 ، ص 446 .\r\n( 2 ) - براى اين لغت مركب هيچ معنى نمىتوان تراشيد ، اجمالا جوانهاى متظاهر جلف پر سر و صدا و ميان خالى را ( جرت قوز ) گويند .\r\n","page_name":" 133 ","page_number":133},
  {"content":"\r\n\r\nبخواند .\r\nمعتمد الدولة مرحوم شد ، پسر بزرگش سلطان اويس ميرزا معتمد الدولة لقب گرفت و احتشام الملك لقب او ، به عبد العلى ميرزا كه قبلا احتشام الملك ملقب بود ، رسيد .\r\nبرادر بزرگتر به ايالت فارس و برادر كوچك‌تر به حكومت خمسه مأمور شدند .\r\nشاهزادهء جوان كه خيلى به پسر عمويى شاه ، مىنازيد و مىخواست اين دول حكومت مستقل خود را به نمايش فوق العاده‌اى مشهور كند و همانطور كه وليعهد علمى پدرش بود ، وارث نفوذ و استقلال و شاه وارثى او هم بشود . براى اين منظور چه بهتر از آن بود كه با شخص مهم با طايفه و با نفوذى مانند جهانشاه خان دست و پنجه نرم كند و او را به بهانه‌اى بگيرد . . . .\r\nبه هر حال روزى در سر بازى تخته ، در يك مهمانى ، شاهزاده كه خان را خالى الذهن تصور مىكرد درشتى آغاز كرد ، خان افشار هم كه تدارك ديده بود عمدا معارضه به مثل كرد ، شاهزاده از جا در رفت و بعد از فحاشى ، امر به توقيف خان داد .\r\nكار به اينجا رسيد كه تفنگچىها و سوارهاى جهانشاه خان دور مهمانها را گرفته ، همگى را يراق چين و شاهزاده را در طويله حبس كردند . خبر به شهر رسيد . وزير شاهزاده با چند نفر از اعيان و با هزار التماس ، حضرت و الا را از طويلهء خان بيرون آورده ، به شهر بردند . معلوم است ديگر براى شاهزاده آبرويى باقى نماند و چاره‌اى جز خالى كردن مقرّ حكمرانى و آمدن به تهران نداشت . اولياء امور مركزى هم حاكم ديگرى براى خمسه فرستادند ، فقط كارى كه شد يك تصنيف كه به كنايه از فرار شاهزاده خبر مىداد در ذهنها منتشر شد كه يكى از اشعار آن شعر ذيل بود :\r\n عبدى جان خوب كردى رفتى * قاش زينا بگير نيفتى \r\n\r\n","description":"","footnote":"","page_name":" 134 ","page_number":134},
  {"content":"\r\n\r\nو نيز دو شعر ذيل كه گويندهء آن معلوم نشد در محافل ادبا خوانده مىشد و از گويندهء آن تحسين مىكردند :\r\n احتشام الدولة ، اى نرّاد بن فرهاد راد * در چنين بازى ، به اين زودى چرا دادى گشاد\r\nخان افشارت چو يابو ، بسته اندر أخيه * خانهء افشار و ششدر ؟ به به از اين استاد \r\nسرانجام شاهزاده سزاى جلفيها و سبكيهاى خود را پس داد و يك عمر خانه نشين شد « 1 » .\r\nاز آثار مرحوم عبد العلى ميرزا ، حواشى چندى است بر كتاب اشارات كه تقريرات استاد خود يعنى آقا محمّد رضا را به رشته تحرير درآورده كه در كتابخانه مجلس شوراى اسلامى موجود است . « 2 » « هذا   كِتابٌ أُحْكِمَتْ آياتُهُ ، ثُمَّ فُصِّلَتْ مِنْ لَدُنْ حَكِيمٍ خَبِيرٍ   ، الصّحيفة الكاملة و الجفر الجامعة الّتي لا ينقص فيها من الاسرار شيء و لا يزيد عليها شيء ، فهذا كتاب المبين الّذي بأحرفه يظهر المضمر تجمع اصول الحكمة كلّها و تحتوى مصادر المعارف جلّها ، فقد صححته و نقحته و علقت على بعض مواضعها به قدر الفهم المرزوق و الطاقة حواشى تحل معضلاتها و تكشف مشكلاتها ، لقد مررته مرورا شافيا وافيا لدى الأستاد الأفخم الفاضل ، و الحبر الدّقيق الكامل ، العالم العامل ، فيلسوف الأكمل و الحكيم الاجل ، آقا محمّد رضاى قمشه‌اى - ادام اللّه ظلاله و افضاله و حياته ، و منّ اللّه علينا به طول إفاضاته - فها انا أرجو من مبدع جواهر العلل و اضوائها و أنوارها و مخترع الأفلاك و الكواكب بادوارها و آثارها ، ان اجتمع تعليقاتى\r\n\r\n\r\n","description":"","footnote":"\r\n( 1 ) - مستوفى ، عبد اللّه ، شرح زندگانى من ، ج 1 ، ص 437 - 438 .\r\n( 2 ) - به شماره 1818 - خطى . ( تمام اين تقريرات را در بخش آثار حكيم آقا محمّد رضا قمشه‌اى آورده‌ايم . )\r\n","page_name":" 135 ","page_number":135},
  {"content":"\r\n\r\nهذه على الإشارات و شرحها ، و أدونها للطبع كى يصير نفعها عامّا - بحول اللّه و قوّته و لا حول و لا قوّة الّا باللّه المتعال - و انا العبد الضّعيف المحتاج الى مكارم ربّه الغنى احتشام الملك عبد العلى بن فرهاد بن عباس . . . المتخلّص ب « عبدى » ابن فرهاد ميرزا المعتمد الدّوله ابن الوليعهد الأعظم و الملك المفخم عبّاس ميرزا » « 1 »\r\n\r\n( 14 - حكيم آقا شيخ غلام على شيرازى )\r\n« آقا شيخ غلام على ، در عرفان از شاگردان آقا محمّد رضا قمشه‌اى ، و در حكمت شاگرد آقا على حكيم ( مدرّس زنوزى ) و از أعاظم تلاميذ اوست .\r\nوى پس از رحلت آقا محمّد رضا به تدريس فصوص و اسفار اشتغال داشت . از او حواشى فاضلانه بر اسفار و شرح فصوص الحكم علامه قيصرى در دست است .\r\nيكى از شاگردان او برخى از تقريرات استاد را در حاشيه اسفار نقل كرده است .\r\nشرحى بر فصوص در كتابخانه آستان قدس رضوى موجود است كه به شيخ غلام على تعلّق دارد و داراى تقريرات مفيد در مواضع مشكل كتاب است . اين حواشى را استاد سيّد جلال الدّين آشتيانى - دام عزّه - همراه شرح فصوص الحكم قيصرى چاپ و منتشر فرموده‌اند .\r\nشيخ هنگام تدريس در مقام تقرير مشكلات ، از شرح جامى و شرح عبد الرزاق كاشانى بر فصوص و ديگر محشّين مطالب نقل كرده است . از اين حواشى و تقريرات تسلّط او بر عرفان و تصوف اسلامى آشكار است » « 2 » .\r\n« آقا ميرزا ابو الحسن قزوينى نقل مىكرده‌اند كه شيخ غلام على در جوانى به\r\n\r\n\r\n","description":"","footnote":"\r\n( 1 ) - نامهء فرهنگستان علوم ، ش 6 ، 7 ، س 4 ، صص 80 ، 81 .\r\n( 2 ) آشتيانى ، سيّد جلال الدين ، مقدمهء انوار جليّه ، ص 37 ، مقدمهء تمهيد القواعد ، ابن تركه ، تهران - انجمن فلسفه ، 1396 ، ص 9 و 27 پاورقى .\r\n","page_name":" 136 ","page_number":136},
  {"content":"\r\n\r\nرحمت ايزدى پيوست « 1 » .\r\n\r\n( 15 - حكيم شيخ على نورى حكمى ( شيخ شوارق ) )\r\nمرحوم آقا بزرگ تهرانى مىنويسد :\r\n« اين بزرگمرد از أعاظم حكماست كه متكلّمى است بزرگ و عالمى است جليل و عارفى است فاضل و از برجسته‌ترين شاگردان حكيم معروف ، آقا محمّد رضا قمشه‌اى و آقا على ( مدرّس ) زنوزى و . . . است . كه رياست تدريس معقولات در زمان خودش ، به او منتهى مىگشت و در مدرسه مروى تدريس مىنمود كه طلاب بر عليه او هفواتي را بافتند .\r\nعده زيادى از فحول و مشاهير نتيجه زحمات و تربيت اويند . او نزد علما و بزرگان و أشراف و عموم مردم داراى منزلتى بالا و احترامى وافر بود . الّا اينكه چون داخل در سازمان حكومتى وقت شده و سرانجام به وزارت عدليه رسيد ، باعث سرزنش بعضى از مردم و خدشه در شخصيتش گشت .\r\nدر حدود سال 1335 ه . ق وفات يافت و در آرامگاه ابن بابويه در ( نزديك ) آرامگاه شيخ جعفر بن محمّد على نورى بلده‌اى در حجرهء اوّل دست راست داخل صحن فرار ( حياط آرامگاه ) ، مدفون گشت و شايد او فرزند همين شيخ جعفر باشد . . . » « 2 » بنده مزار شريف او را كه سمت شمال خارج از بقعه مرحوم ميرزاى جلوه - قدّس سرّه - است به اتفاق استاد منوچهر صدوقى ( سها ) در تاريخ جمعه\r\n\r\n\r\n","description":"","footnote":"\r\n( 1 ) - آشتيانى ، سيّد جلال الدين ( به نقل از : دكتر مير ، محمّد تقى ، بزرگان نامى پارس ، ج 2 ، ص 1072 - 1073 )\r\n( 2 ) - آقا بزرگ ، تهرانى ، نقباء البشر ، قسم سوّم از جزء اوّل ، ع 1854 ، ص 1319 .\r\n","page_name":" 137 ","page_number":137},
  {"content":"\r\n\r\n24 / 5 / 76 زيارت نموديم .\r\nاين بزرگوار چون بيشتر به تدريس كتاب « شوارق الإلهام » مىپرداخته به شيخ شوارق ، معروف گشته است .\r\nمرحوم امينى در مقدمه خود بر كتاب ( الكلم و الحكم ) در باره او مىنويسد :\r\n« او از بزرگان حكماء و أكابر متكلمين است . عالمى جليل و عارفى فاضل است كه رياست تدريس معقولات در آن عصر به او ختم مىشود . وى در مدرسه مروى تدريس مىنمود . طلاب بر او خرده‌گيرى مىكردند . . . عده كثيرى از مشاهير و بزرگان از محضر او استفاده كرده‌اند . . . « 1 » از جمله آثار اين حكيم و الا مقام مىتوان از حاشيه بر شوارق الإلهام و رسالهء الوجود نام برد « 2 » . و فقراتى از حواشى كه بر كتاب مستطاب اسفار اربعه و فصوص الحكم با إمضاء ( شيخ 110 ، شيخ على ، على نورى ) تحرير فرموده بودند را در كتابخانهء مدرسه مروى تهران در تاريخ پنج شنبه 23 / 5 / 1376 بخش‌هايى از آن را از نظر گذرانديم .\r\n\r\n( 16 - حكيم ميرزا محمّد مهدى قمشه‌اى )\r\nآقاى بهرامى به نقل از آقاى يراقى ، در جغرافياى تاريخى شهرستان شهرضا ، در شرح حال آن بزرگوار مىنويسد :\r\n« آيت الله ميرزا محمّد مهدى معروف به ميرزا فرزند حاج ميرزا محمّد حسين از مجتهدين و حكما طراز اوّل شهرضا و جامع معقول و منقول بوده است .\r\nاين شخص در سال 1261 قمرى متولد شده و در سن 14 سالگى براى كسب\r\n\r\n\r\n","description":"","footnote":"\r\n( 1 ) - تهران ، حيدرى 1377 ( به نقل از تاريخ حكما و عرفا ) .\r\n( 2 ) - شوارق الإلهام ، چاپ اوّل ، سنگى ، جلد اوّل .\r\n","page_name":" 138 ","page_number":138},
  {"content":"\r\n\r\nكمال به اصفهان رفته و مقدمات صرف و نحو و أدبيات عرب را نزد مرحوم ملّا محمّد لارى و ديگران فرا گرفته‌اند .\r\nسپس در حكمت و كلام و فقه از محضر درس اساتيدى چون ملّا محمّد باقر قمشه‌اى و حكيم صهبا و ملّا اسماعيل و آقا محمّد حكيم و غيره استفاضه و استفاده نموده‌اند و از فقها و مجتهدين بزرگوار نظير حاج شيخ محمّد باقر نجفى اصفهانى و ملّا محمّد باقر فشاركى و ميرزا محمّد حسن نجفى و ديگران اجازه اجتهاد گرفته‌اند .\r\nمرحوم فرصت الدولة شيرازى در آغاز ديوان خويش ضمن اشاره به مسافرت از شيراز به تهران كه در سال 1323 ( جمادى الاخرى ) روى داده است ، در باره اقامت خود در شهرضا و ملاقات با مجتهد مذكور ، چنين نوشته است :\r\n« . . . جناب ميرزا محمّد مهدى ، مجتهد آن جا را هم زيارت كردم . آدم بسيار با فضل و تقوائى است و داراى اجتهاد و فتوى . . . » وفات آن مرحوم در عصر چهارشنبه 17 ربيع الاوّل ، سال 1330 قمرى روى داده و بنا به وصيت خود ، جنازه ايشان را از شهرضا به نجف اشرف حمل و در آن جا دفن كرده‌اند .\r\n\r\n( آثار : )\r\nاز آثار ميرزا محمّد مهدى حاشيه بر اسفار ملّا صدرا و رساله‌اى در استصحاب و ساير أبواب اصولى استدلالى و فقه استدلالى دانسته‌اند .\r\nبا تحقيقي كه اين حقير شخصا به عمل آورده‌ام ، اين آثار اينك نزد آيت اللّه مهدوى فرزند بزرگوار ميرزا محمّد مهدى موجود است . ولى هنوز دربارهء جمع آورى و چاپ آن ، اقدامى به عمل نيامده . توفيق معظم له را در اهتمام به طبع و نشر اين آثار\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nبزرگ از خداوند متعال مسألت دارم » « 1 » .\r\nدر ضمن يكى از آثار ديگر او حاشيه بر الهيات شفا مىباشد كه در كتابخانه حضرت صاحب الزمان ( ع ) شهرضا موجود است . حواشى مذكور را به راهنمائى برادر صدرى كتابدار كتابخانه مذكور مشاهده نموديم ولى مدتى بعد جهت نگهدارى بهتر به كتابخانه حضرت آيت اللّه العظمى مرعشى نجفى - قدّس سرّه - منتقل شد « 2 » آيت الله ميرزا محمّد رضا مهدوى قمشه‌اى فرزند خلف ايشان ، استاد مسلم معقول و منقول و بالاخص فصوص الحكم ابن عربى بوده است ، دريغ است كه شرح زندگى او را پس از اين پدر بزرگوار نياوريم :\r\n« حضرت حجة الإسلام آقاى حاج ميرزا محمّد رضا مهدوى ، فرزند مرحوم آيت ميرزا محمّد مهدى « شاگرد آقا محمّد رضا قمشه‌اى ( ره ) » در سال 1302 قمرى در شهرضا ، تولد و تحصيلات مقدماتى و فقه و اصول و فلسفه را در محضر پدر دانشمند خود فرا گرفته ، پس از آن مدتى براى تكميل معلومات و تحقيق و تتبع در علوم مختلف به مسافرت پرداختند و فلسفه را نزد مرحومين ملّا محمّد كاشى و جهانگير خان قشقايى و در نجف اشرف در محضر آقا شيخ مرتضى طالقانى و آقا سيد حسين بادكوبه‌اى به پايان رسانيد . و فقه و اصول را به ترتيب در خدمت مرحوم حاج ميرزا محمّد صادق مدرّس و مرحوم سيّد ابو القاسم دهكردى و آسيد ابو الحسن اصفهانى و آقا ضياء عراقى تكميل فرموده و بدرجهء اجتهاد نائل آمده‌اند .\r\nحضرت آقاى مهدوى درك محضر 37 نفر از اساتيد بزرگوار را نموده و در انواع علوم و فنون و دانش و حكمت تبحر و تسلط كامل يافته‌اند ، چنان كه اغلب از اساتيد و علماء معاصر ، مراتب فضل و دانش معظم له را ستوده و درجه اجتهاد و تسلط\r\n\r\n\r\n","description":"","footnote":"\r\n( 1 ) - بهرامى ، محمّد على شهرضائى ، جغرافياى تاريخى شهرستان شهرضا ( قمشه ) ص 75 تا 77 .\r\n( 2 ) مؤلف\r\n","page_name":" 140 ","page_number":140},
  {"content":"\r\n\r\nعلمى ايشان را تأييد و تصديق نموده‌اند كه براى نمونه به اظهار نظر حضرت آيت اللّه آقا سيّد ابو الحسن اصفهانى و آقا ضياء الدّين عراقى و مرحوم فشاركى اشاره مىگردد :\r\n1 - ملخص نظريه مرحوم آية اللّه آقا سيّد ابو الحسن اصفهانى :\r\n« . . . و بعد فانّ جناب العالم الفاضل المهذب الكامل ، عماد الأعلام و مصباح الظلام ولدنا الزكي التقى الورع النقي الحاج شيخ محمّد رضا القمشئي - سلّمه اللّه تعالى - ممن صرف عمره الشريف في تحصيل العلوم الشرعية و تنفيح مبانيها النظرية و قد ارتقى من العلم و العمل مدارج عالية و بلغ مرتبة الاجتهاد و صار به حمد اللّه تعالى من العلماء الأعيان . . . إلخ سنه 1344 الأحقر ابو الحسن الموسوي الأصفهاني » « 1 » .\r\n« 2 - باز مرحوم آية اللّه آقا سيّد ابو الحسن اصفهانى - قدّس سرّه - ضمن مرقومهء ديگرى چنين نگاشته‌اند :\r\n« . . . جناب العالم الفاضل قدوة الأنام و ركن الإسلام الحاج ميرزا محمّد رضا القمشه - زيد افضاله - فبلغ به حمد اللّه مرتبة الاجتهاد فله العمل بما يستنبطه من الاحكام و يحرّم عليه التقليد . . . إلخ 1334 ابو الحسن الموسوي الأصفهاني » .\r\n3 - خلاصه نظريه مرحوم آيت اللّه ضياء الدين عراقى :\r\n« . . . فانّ العالم العامل الكامل عين التقى و علم الهدى جامع المعقول و المنقول و حاوى الفروع و الأصول كهف الأنام و ركن الإسلام « الحاج ميرزا محمّد رضا القمشه » - دامت بركاته - قد هاجر عن وطنه الشريف و بذل عمر المنيف في تحصيل العلوم الشرعية و تنقيح مبانيها حتى فاز به حمد اللّه بما قصده و رامه و فاق بعلوّ همّته اقرانه ، فصار من الفقهاء الفخّام و بلغ الى مرتبة الاجتهاد فله العمل بما\r\n\r\n\r\n","description":"","footnote":"\r\n( 1 ) - جغرافياى تاريخى شهرستان شهرضا ، ص 113 - 114 .\r\n","page_name":" 141 ","page_number":141},
  {"content":"\r\n\r\nيستنبط على النحو المعروف بين الأعلام و يحرّم عليه التقليد . . . إلخ حرّر في سادس و العشرين من ذي قعدة الحرام ( 1334 ) الأحقر ضياء الدين عراقى » « 1 » .\r\n4 - مرحوم فشاركى ضمن بيانيه و اطلاعيه مفصلى كه قسمتى عربى و قسمتى فارسى است ، چنين اظهار نموده‌اند : ( ملخص متن ) « . . . مختصرا اليوم سركار شريعتمدار ، قدوة العلماء و المجتهدين و مرجع الأنام في احكام شريعت سيّد المرسلين العالم الفقيه و المجتهد البصير و جامع المعقول و المنقول حاوى الفروع و الأصول النافذ حكمه و تعليمه في امور الدّين آقاى حاج ميرزا محمّد رضا القمشه‌اى مىباشد .\r\nاليوم قوام امور دين و دنياى عباد بوجود ايشان مىباشد و از علماء مراجع تقليد مجاز و مصدق در اجتهاد و قائم به نيابت امام زمان - عجل اللّه فرجه - مىباشد . . . إلخ 14 محرم 1351 حسين فشاركى » بارى حضرت آقاى مهدوى اكنون در شهرضا موطن اصلى خود به بيان احكام شرعي و نشر حقايق دينى اشتغال دارند » « 2 » .\r\nلازم به ذكر است كه شاگرد مبرّز اين عارف و اصل ، جناب استاد حاج عباس على انصارى مهيارى است كه مدت 75 سال عمر شريف را بدون هيچ هوايى و بلا تعين در روستايى محروم به نام مهيار ( كنار جاده اصفهان ، شهرضا ) به شغل\r\n\r\n\r\n","description":"","footnote":"\r\n( 1 ) - مطيعى ، فضل اللّه ، سالنامه فرهنگ شهرضا ، ص 36 و 37 .\r\n( 2 ) « آقاى مطيعى در سال 1336 زبان انتشار سالنامه فرهنگى مىنويسد : « ناگفته نماند كه دو دانشمند اخير حكيم فرزانه و حجة الإسلام مهدوى در حقيقت دو گوهر گرانمايه و كم نظيرى هستند كه براى ما مردم اين سرزمين و حتى كشور ايران مايه نهايت افتخار و مباهات مىباشند ( از خداوند متعال طول عمر و دوام بركت فيض وجودشان را مسألت داريم ) ص 37 . قابل ذكر است اين بزرگوار در سال 1388 قمرى مطابق با 1342 شمسى از دار فانى به سوى ديار باقى پر كشيدند و جسم شريفشان در امام زاده شاهرضا مدفون گشت .\r\n","page_name":" 142 ","page_number":142},
  {"content":"\r\n\r\nكشاورزى تا كنون گذرانده و منزل محقر او مأمن و مأواى سرگشتگان بحر توحيد است . به حقّ او هر آن چه كتب ارزشمند و كمياب در معارف عرشيهء الهيه عرشيه است جمع كرده كه خود نشانگر تبحّر ايشان در كتابشناسى است و چون همه زخارف پست دنيوى را به دور انداخته ، فرصت مطالعه اكثر آنها را پيدا كرده كه بعضا آنها را خلاصه نموده‌اند . زندگى او نمونه حقيقت جويى سلف صالح است كه علم را براى درك و وصول به حقيقت كسب مىكرده‌اند نه براى باز كردن دكان و رسيدن به مطامع پست . گوارا باد او را اين همه فضل و حكمت و آفرين بادا او را اين همه گذشت و همّت . كتاب شرح فصوص الحكم آقا ميرزا محمّد رضا مهدوى از طرف او به اين شاگرد شايسته هديه شده است . رزقنا اللّه أنفاسهم و ايّاكم .\r\n\r\n17 - حكيم ميرزا نصر اللّه قمشه‌اى\r\nدر جغرافياى تاريخى شهرستان شهرضا آمده است :\r\n« ميرزا نصر الله فرزند حاجى شيخ مرتضى نوهء دخترى ملّا مصطفى حكيم ( مصطفى العلماء ) است .\r\nتاريخ تولد او در سال 1257 هجرى قمرى بوده و در خاندان علم و حكمت نشو و نما يافته است . پس از آن كه علوم مقدماتى را در شهرضا ، فرا گرفت به اصفهان مهاجرت نمود و فقه و اصول را نزد مرحوم ملّا حسين على تويسركانى كه از مجتهدين مسلم آن عصر بوده تكميل نموده است ؛ پس از آن ، جهت تحصيل علم و حكمت به سبزوار مسافرت نموده و از محضر درس حاج ملّا هادى سبزوارى استفاضه و استفاده نموده است .\r\nبطورى كه در نشريه و سالنامه فرهنگى شهرضا در باره اين حكيم مندرج است :\r\n« حكيم ( ميرزا نصر اللّه قمشه‌اى ) براى تكميل علم حكمت قصد مسافرت\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nبنجف اشرف را داشته ، ولى موقعى كه به اصفهان مىرسد ، به جهاتى از تصميم خود منصرف مىشود و راه ديار سبزوار را در پيش مىگيرد و ضمنا مراتب را با بيان اين شعر به كسان و نزديكان خود در شهرضا اطلاع مىدهد :\r\n از كعبه گشت جانب ميخانه راه ما * اى بهتر از هزار يقين اشتباه ما \r\nاين دانشمند پس از تكميل دوره فلسفه و حكمت و احساس بىنيازى از استادان معاصر به وطن اصلى خود به شهرضا مراجعت نموده است و در آن جا همواره به مطالعه و تدريس كتب حكمت مشغول بوده است ، ضمنا بطورى كه انزوا و گمنامى شيوهء اغلب حكما به خصوص دانشمندان اين شهر بوده ، حكيم نامبرده مجلس درس و بحثى كه در خور مقام علمى او باشد نداشته است .\r\nاز شاگردان او مرحوم شيخ اسد الله - رحمة اللّه عليه - متخلّص به « ديوانه » ( از حكما و شعراى شهرضا ) و ديگرى آقاى شيخ محمّد هادى فرزانه حكيم ، بوده‌اند . بطورى كه حكيم فرزانه كه از شاگردان ميرزا نصر الله در حكمت بوده‌اند ، اظهار مىدارند استادشان از اوان طفوليت داراى استعدادى كافى و هوشى سرشار بوده و در فهم كلمات شيخ الرئيس ابو على سينا نيز مانند او ، كمتر يافت مىشده و بالجمله حكيمى بارع بوده است كه تقدّم او بر بسيارى از حكماء معاصرش حتى به عقيده حكيم فرزانه بر استادش ( مرحوم سبزوارى ) مسلّم است .\r\nانواع فنون حكمت را از منطق ، طبيعيات ، الهيّات ، رياضيّات دارا بوده است ولى متأسفانه تصنيفي از او باقى نيست ، مگر بعد بدست آيد .\r\nآن چه مسلم است و آقاى فرزانه تأييد مىكنند اين شخص حاشيه‌اى بر اوايل امور عامّه اسفار ملّا صدرا كه بسيار مفصل و قابل توجه بوده نوشته است ، ولى نسخه‌اى از آن به دست نيامده ، در اواخر عمر بيشتر در مقام اين بوده است كه مطالب تصنيفات ملّا صدرا و كلمات او را از گفتار شيخ الرئيس ، بيرون بياورد ، زيرا\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nمعتقد بوده است كه مرحوم ملّا صدرا بسيارى از مطالب خود را از شيخ دارد .\r\nبنا به گفتار حكيم فرزانه ، طريقهء ميرزا نصر الله در حكمت تقريبا نزديك به مشائين بوده و خيلى به شيخ الرئيس و ابو نصر فارابى معتقد بوده است .\r\nوفاتش در سال 1324 ه - ق و مدفنش در شاهرضا ( ى شهرضا ) نزديك قبر ملّا محمّد باقر قمشه‌اى است .\r\nدر كتاب رجال اصفهان صفحه 166 در باره اين حكيم چنين نوشته است :\r\n« مرحوم ميرزا نصر الله حكيم قمشه‌اى كه در اين زمان اعلم حكما شمرده مىشد صاحب تصنيف يا تحقيق و با تقوى و احتياط در اين حجره ( منظور حجره‌اى است كه ملّا محمّد باقر در آن دفن است ) جنب قبر مرحوم ميرزا محمّد خليل امام جمعه قمشه‌اى از اجلّه سادات و مرجع شرعيات . . . بوده است مدفون است .\r\nاين شخص اولاد ذكور نداشته و تنها داراى دخترى بوده است و شايد يكى از علل مفقود شدن تصنيفات او نداشتن فرزند ذكور باشد . اين عبارت ثقيل ماده تاريخ وفات او آمده است . « بسط بحر علم حكمت يافت آب » « 1 »\r\n\r\n( شاگردان حكيم ميرزا نصر اللّه قمشه‌اى )\r\n« 1 - آقا شيخ محمّد هادى بن ملّا محمّد مهدى قمشه‌اى ( حكيم فرزانه ) استاد ، حكيم ، محقق توانا ( كه مرحوم فروزانفر او را طى نامه دعوت به همكارى در دانشگاه تهران كرد و مقدمات فراوانى را فراهم ساخت ولى حكيم متأله در پاسخ نوشتند :\r\n« مع الأسف وقتى از من ياد شد كه ضعف رو به قوت نهاده و قوت رو به\r\n\r\n\r\n","description":"","footnote":"\r\n( 1 ) - بهرامى شهرضايى ، محمّد على ، جغرافياى تاريخى شهرستان شهرضا ( قمشه ) ، ص 75 - 72 .\r\n","page_name":" 145 ","page_number":145},
  {"content":"\r\n\r\nضعف » معظم له پس از 83 سال عمر پر بار در شب پنج شنبه غرهء شعبان 1385 دار فانى را وداع گفت و در جوار استاد خود مدفون گشت . » « 1 » « 2 - آقا ميرزا مهدى الهى قمشه‌اى ( حكيم الهى قمشه‌اى ) استاد ، عارف ، حكيم ، مفسر قرآن كريم ، در يك كلام جامع معقول و منقول كه از افاضل اساتيد دانشگاه تهران بود ( وى ربيع الأول 1319 تولد و در 24 ارديبهشت 1352 شمسى بسراى ابدى شتافت ) ، حضرت علامه صاحب الميزان ارادتى خاص به آن مرحوم داشته است .\r\n3 - آقا شيخ اسد اللّه قمشه‌اى ، متخلص به ديوانه كه 1334 قمرى مطابق 1294 شمسى در سن 36 سالگى در گذشته است . از او شرح حال و اشعارى موجود است كه حاوى مضامين بلند حكمى و عرفانى است كه مرحوم الفت آن را در سال 1335 به طبع رسانده « 2 » و اين در حقيقت وصف الحال وى را بيان مىنمايد . » « 3 »\r\n\r\n( 18 - حكيم ميرزا سيّد حسين ( صدر الحفّاظ ) قمى )\r\nدر كتاب گنجينه دانشمندان آمده است :\r\n« ميرزاى فيض در تاريخ خود گويد : ميرزا سيّد حسين صدر الحفّاظ حكيمى است دانا و فاضلى است بجميع علوم توانا . والدش حاج سيّد اسماعيل از وجوه بزرگان خدّام آستان مبارك فاطمهء معصومه - صلوات اللّه عليها - بوده كه به منصب\r\n\r\n\r\n","description":"","footnote":"\r\n( 1 ) - صدوقى ، « سها » ، منوچهر ، تاريخ حكما و عرفاء . . . ص 104 ، ( به نقل از مطيعى ، فضل اللّه ، سالنامهء فرهنگ شهرضا ) .\r\n( 2 ) - الفت ، مقدمه ديوان ديوانه ، اصفهان ، شهشهانى 1335 .\r\n( 3 ) - مطيعى ، فضل اللّه ، سالنامهء فرهنگ شهرضا .\r\n","page_name":" 146 ","page_number":146},
  {"content":"\r\n\r\nصدر الحفّاظى مفتخر و مباهى بوده .\r\nتحصيل علوم ادبيّت و عربيّت را در حيات مرحوم والدش در اين بلد شريف نموده چون والدش رخت به دار جنان كشيد بر حسب وراثت منصب جليل والدش به او مرجوع شد ، در صبح و شام بر حسب قرارداد اين شغل در دار الحفّاظ سركار فيض آثار حاضر شده با ساير قاريان و حافظان مشغول تلاوت قرآن مىشدند .\r\nاز بلندى نظر و علوّ فطرت اين شغل را دون مراتب و قابليت خود ملاحظه نموده تحصيل علم و تكميل معناى انسانيت را وجهه همت و پيشنهاد خاطر نموده .\r\nرخت به دار الخلافة تهران كشيد و در مدرسه خان مروى كه مجمع علماء و محل انجمن فضلاست حجره گرفت .\r\nعلم فقه و اصول را در مدرّس تحقيق فريد العصر و وحيد الأيام ميرزا عبد الرحيم نهاوندى حاضر مىشدند و مراتب علم و حكمت از الهى و طبيعى را از محضر حكيم بىمانند ميرزا ابو الحسن استفاده مىنمود و چندى هم زيب مجلس تحقيق حكيم عارف ربانى آقا محمّد رضاى قمشه‌اى اصفهانى بوده ، شرح فصوص محى الدين و ساير كتب حكميه را ملاحظه مىنمود ، و چون آن دو عالم كامل در تهران بدرود حيات گفتند ، توقف تهران را از جهت خود بىفايده ديده روى به عتبات عاليات آورد و در شهر سامرى در محضر درس حجة الإسلام و المسلمين حاج ميرزا محمّد حسن شيرازى تشرف جسته و ده سالى در آن جا توقف فرموده و روز و شب مشغول تدرّس و تدريس گرديد و پس از فراغت از حوزه درس حجة الإسلام ميرزاى شيرازى رخت به تهران كشيد و در آن جا اقامت نمود و مشغول تدريس و ترويج و امامت و أفادت شد و مورد وثوق صغير و كبير و برنا و پير گرديد تا در سال 1322 قمرى در آن جا به جوار رحمت الهى و اصل و در قم مدفون گرديد » « 1 »\r\n\r\n\r\n","description":"","footnote":"\r\n( 1 ) - ناصر الشريعة ، تاريخ قم ، ص 262 - 260 ( به نقل از گنجينهء دانشمندان و فقها ، دانشمندان نامى قم ) صص 138 - 139 .\r\n","page_name":" 147 ","page_number":147},
  {"content":"\r\n\r\n\r\n( 19 - حكيم محمود حسينى ساوجى )\r\nدر كتاب طرائق الحقائق فقط از اين جناب نامى آمده و نويسنده ، او را از شاگردان مرحوم آقا محمّد رضا قمشه‌اى دانسته است « 1 » . خود مرحوم ، عنوان كرده كه مدت ده سال معارف حكمى و عرفانى را نزد استاد تلمّذ نموده است نوشته او را در بخش زندگينامه استاد آقا محمّد رضا قمشه‌اى آورده‌ايم « 2 »\r\n\r\n( 20 - حكيم شيخ آقا حسين نجم‌آبادى تهرانى )\r\nشرح زندگانى مرحوم مبرور نجم‌آبادى در كتاب نقباء البشر علّامه تهرانى بدين مضمون آمده است :\r\n« شيخ آقا حسين فرزند شيخ آقا محمّد نجم‌آبادى تهرانى ، عالمى بزرگ و فقيهى بزرگوار و و الا مقام است . نجم‌آباد ، يكى از روستاهاى ساوج بلاغ ، نزديك تهران است و خانواده نجم‌آبادى ، خاندان جليل و معروفى از قديم در تهران هستند كه عده زيادى از علماء و دانشمندان را به جامعه اسلامى تحويل داده است . از آن جمله همين آقا حسين مىباشد كه در تهران سال 1272 قمرى « 3 » متولد و در خانواده‌اى اهل فضل و صلاح و راستى رشد يافت و مبادى علوم و تمامى مقدمات را در آن فرا گرفت .\r\nسپس در سال 1305 قمرى به نجف اشرف ، مهاجرت كرده ، از محضر ميرزا حبيب اللّه رشتى ، و شيخ ميرزا حسين خليلى كسب فيض نمود . مدت 17 سال در نجف توقف نموده و با نهايت جدّيت ، به تحصيل در فقه و اصول و . . . پرداخت تا\r\n\r\n\r\n","description":"","footnote":"\r\n( 1 ) - نائب الصدر شيرازى ، محمّد معصوم على شاه ، جلد 3 ، ص 236 .\r\n( 2 ) ص 77 .\r\n( 3 ) - معلم حبيب‌آبادى ، محمّد على ، مكارم الآثار ، ج 6 ، صص 2022 ، 2033 .\r\n","page_name":" 148 ","page_number":148},
  {"content":"\r\n\r\nاينكه به مرحله تبحّر و اجتهاد در اين فن رسيد و در حدود سال 1322 جهت خدمت به دين مبين اسلام و نشر احكام مقدسهء آن به تهران بازگشت و به انجام وظائف شرعي پرداخت .\r\nاز آن جايى كه در نهايت تقوى و درستكارى و زهد و عبادت زندگى مىنمود مردم از عامّ و خاصّ به او اطمينان واثق پيدا كرده و روى آوردند و همچنين زعامت و رياست دينى و مذهبى را داشت تا اينكه در هفتم رجب سال 1347 از دار فانى بسراى جاويد شتافت .\r\nوى داراى آثار متعددى است كه بعضى از آنها بدين قرار است :\r\n1 - « قسطاس المستقيم » كه طبق موازين كتب فقهيه ، از طهارت تا ديات مرتب شده است كه واقعا كتابى است بسيار مهم و بىمانند كه تا كنون به مانند آن تأليف نشده است .\r\n2 - « رسالهء معرفة القبلة » كه نوشته‌اى بسيار نيكوست و در اين اواخر همراه كتاب « تحفة الوارثين » عالم اديب ، شيخ مهدى بن علامه شيخ هادى سنگلجى ، چاپ شده است .\r\n3 - حاشيه بر كتاب ارث از قواعد علّامه .\r\n4 - كتاب « ميزان المقادير » . « 1 » او از استادش حاج ميرزا حسين ( مرقوم از صاحب جواهر ) و او از آقا نجفى تبريزى - قدّس سرّه - روايت مىكنند « 2 » .\r\nپدر بزرگوار حاج آقا حسين از أعاظم أتقياء و از مراجع بزرگ تهران در زمان\r\n\r\n\r\n","description":"","footnote":"\r\n( 1 ) - نقباء البشر ج 1 / ص 642 .\r\n( 2 ) معلّم حبيب‌آبادى ، محمّد على ، مكارم الآثار ، ج 6 ، صص 2022 - 2032 .\r\n","page_name":" 149 ","page_number":149},
  {"content":"\r\n\r\nخودش بوده كه همگان بر عدالت و ورع و پرهيزكارى وى اتفاق نظر دارند » « 1 » .\r\n« اين عالم جليل و محقق بى بديل ، به قول خود مرحوم آقا محمّد رضا قمشه‌اى همه درس گفتنى استاد را در ربوده بود » « 2 » - رحمة اللّه عليهم أجمعين - .\r\n\r\n( 21 - حكيم شيخ حيدر نهاوندى )\r\nمرحوم آقا بزرگ تهرانى مىنويسد : « وى عالمى جامع و اديبى فاضل است كه اصلش از ايل قاجار و از بزرگان فلاسفه و فقها و علماى تهران است .\r\nاو معقولات را نزد مولى محمّد رضا قمشه‌اى و سپس نزد مولى على مدرّس زنوزى مشهور و . . . فرا گرفت . تا آن جا كه از برجستگان فن حكمت و رياضيات گشت و جزء مشهورترين و خبرگان ، شد . او عجيب اهل تفكّر بود و از معاشرت مردم شديدا كناره‌گيرى كرده و در حجره‌اى كه در مدرسهء ميرزا محمّد خان سپهسالار كه مشهور به مدرسه سپهسالار قديم است ، داشت ، گوشه‌گيرى اختيار نموده بود . سن او از شصت گذشت ولى ازدواج نكرد تا اينكه در حدود سال 1320 درگذشت » « 3 » .\r\n« آثارى كه از وى به جاى مانده است ، ديباچه‌اى مختصر بر بدايع الحكم آقا على مدرّس - قدّس سرّه - است كه با عبارتى بديع نگاشته است « 4 » . »\r\n\r\n( 22 - حكيم آقا شيخ على أكبر نهاوندى )\r\nاين بزرگوار در حوالى سال 1277 متولد « 5 » و در سال 1369 رحلت نموده\r\n\r\n\r\n","description":"","footnote":"\r\n( 1 ) - نقباء البشر ، ج 2 ، ص 642 .\r\n( 2 ) - ميرزاى فروغى ، ص يد . ( به نقل از تاريخ حكما و عرفاء . . . ص 101 ) .\r\n( 3 ) - تهرانى ، آقا بزرگ ، نقباء البشر ، القسم الثاني من القسم الاوّل ، ع 1126 ، ص 690 .\r\n( 4 ) - صدوقى « سها » ، منوچهر ، تاريخ حكما و عرفا . . . ، ص 101 .\r\n( 5 ) - خيابانى ، تاريخ علماء معاصرين ، ص 220 ( به نقل از تاريخ حكما و عرفا . . . ص 102 ) .\r\n","page_name":" 150 ","page_number":150},
  {"content":"\r\n\r\nاست « 1 » . شرح حال معظم له ، در جلد ششم مكارم الآثار چنين آمده است :\r\n« وى فرزند ملّا محمّد حسين و خود از اجلّهء علماء عصر و در علم احاديث و اخبار و سير و تاريخ و فقه و اصول و ساير علوم شرعيه و برخى از علوم عقليه از افاضل و اكامل بشمار مىآيد .\r\nشرح احوالش به خلاصه اينكه او در اين سال 1277 قمرى متولد شده و پس از حل و ترحال به شهرهاى عديده ايران ، عراق عرب و فراغت از تحصيل علوم و أدب و حضور در مجالس دروس جماعتى از آن جمله حاج شيخ محمّد طاها در نجف ، از چندين سال پيش از اين ، در مشهد مبارك خراسان ساكن ، و تا كنون هم در آن زمين برين ، توطّن دارد و آن جا مرجعيتى شايسته و رياستى پسنديده ، به هم رسانيده و نزديك به سى جلد كتاب در فنون أخبار و اخلاق و مواعظ و متفرّقات ديگر ، تأليف كرده كه بسيارى از آنها مطبوع و منتشر گشته ، و از آن جمله است :\r\nاوّل : كتاب « بنيان رفيع در احوال خواجه ربيع » انجام تأليف آن روز چهارشنبه 20 شوال 1341 .\r\nدوّم : كتاب « جنّتان مدهامّتان » در عقايد و اخلاق و عرفان و برخى از فنون متفرقه ديگر در دو جلد ، انجام جلد اوّل آن پنج شنبه عيد غدير سنه 1346 . انجام تأليف جلد دوّم دوشنبه عيد اضحى سنه 1347 .\r\nسوّم : « رساله‌اى در نماز مسافر » از تقريرات استاد مذكورش .\r\nمرحوم حاجى على أكبر ، از چندين نفر از علما روايت مىكند و هم روايت مىكنند از او چند نفر ، از آن جمله ، ميرزا محمّد على اردوبادى .\r\nصاحب عنوان در شنبه 19 ماه سنه 1369 مطابق 18 بهمن ماه باستانى ، در مشهد وفات كرد و اعلانيه مجلس فاتحهء او ، در تهران در « روزنامهء اطلاعات س 24\r\n\r\n\r\n","description":"","footnote":"\r\n( 1 ) - انصارى ( اهوازى ) ، ص 88 ( به نقل از تاريخ حكما و عرفا ص 102 ) .\r\n","page_name":" 151 ","page_number":151},
  {"content":"\r\n\r\nش 7149 صادره در 2420 » منتشر شده و زوجهء او دختر مرحوم سيد مرتضى واعظ يزدى و دختر او زوجهء شيخ حسين بن محمّد صادق خراسانى است كه آن محمّد صادق در 9 شوال سنه 1349 در مشهد وفات يافت و شيخ حسين از اهل علم و أدب اين عصر است و شعر هم مىگويد و « ديوانى در شعر » دارد « 1 » . . . . »\r\n\r\n( 23 - حكيم آقا ميرزا إبراهيم بن ابى الفتح الرياضي الزنجاني )\r\nآقاى صدوقى در كتاب خود شرح حال اين حكيم فرزانه را چنين آورده است :\r\n« مرحوم آقا شهاب فيلسوف - قدّس سرّه - پسر برومند آن بزرگوار شطرى از احوال پدر را ، خود ، چنين بازگو مىكند :\r\n« پدرم مىفرمود كه : پدر من روزگار خود را از راه تجارت و كسب مىگذراند و در زمان طفوليت مرا به دكّان بزّازى برد تا شاگردى كنم . يك هفته چنين كردم ، يكى از دوستان پدرم به نام حاج ملك على ، بر وضعيت من آگاه شده بود و به پدر گفته بود ، در اينكه مرا به شاگردى بزّازى فرستاده خطا كرده است .\r\nاو مرا به مدرسهء سيّد بهر كسب علم برد و چون پدرم احترام او را خيلى داشت ، سكوت كرد و مدتى را به تحصيل گذراندم تا اينكه اين بيت شعر در عالم ذهن من نقش بست :\r\n خدايا راست گويم ، فتنه از تو است * وليك از ترس نتوانم چخيدن \r\nدر آن ايام از هر كه معناى آن را مىپرسيدم ، قانع نمىگرديدم و براى اينكه معناى آن را دريابم به سوى تهران حركت كردم و دست تقدير مرا به پاى درس آقا محمّد رضا - قدّس سرّه - و پس از آن به حوزهء درس ميرزاى جلوه - قدّس سرّه -\r\n\r\n\r\n","description":"","footnote":"\r\n( 1 ) - معلم ، حبيب‌آبادى ، محمّد على ، مكارم الآثار ، ج 6 ، صص 2207 - 2209 .\r\n","page_name":" 152 ","page_number":152},
  {"content":"\r\n\r\nكشاند . در سال 1340 به زنجان برگشتم و باعث بازگشتم نظر كيمياگر مرحوم آخوند ملّا قربان على بود كه مرا به موطن بركشيد .\r\nپدرم جسمى نحيف و لاغر و قامتى متوسط با موى كمى در صورت داشت و سالهاى آخر زندگى گرفتار چشم درد شده و بينايى خود را از دست داد و چهار سال آخر عمر را به نابينايى گذراند .\r\nاو معاشرت مردم را بسيار كم كرده بود و اختلاطى با آنها نداشت ، كسانى مانند امير افشار و مانند آن اگر به ديدن او مىآمدند ، او به بازديد نمىرفت و آنها را هنگامى كه از منزل ما خارج مىشدند بدرقه نمىكرد . او هيچ تعيّن و شخصيتى بر خود قائل نبود ، اگر گاه در هنگام تربيت افراد و تدريس ابّهت و شخصيتى ، ديگران ، بر او قائل مىشدند او سعى داشت فريب نخورد و سعى در خراب و زايل كردن آن داشت او واقعا بزرگمرد بود .\r\nاز شاگردان بزرگ او ، مرحوم ميرزا ابو الحسن رفيعى قزوينى و مرحوم آقا ميرزا ابو عبد اللّه زنجانى ( متوفّى پنج شنبه هفتم جمادى الثاني 1360 ) را مىتوان نام برد كه صاحب كتاب شرح بقاء نفس و كتاب فيلسوف بزرگ فارسى صدر الدين شيرازى و . . . مىباشد » « 1 » . « تلميذ ديگرى كه از ايشان مىشناسيم مرحوم آقا بزرگ تهرانى صاحب الذريعة مىباشد » « 2 » مرحوم آقا بزرگ تهرانى - قدّس سرّه - زندگينامه آن بزرگوار را بدين گونه بيان مىنمايد :\r\n« او ميرزا إبراهيم فرزند ابو الفتح زنجانى ( معروف به مسگر ) است كه عالم و فقيه و رياضى دان متبحّر و حكيمى الهى است . چند سالى را در تهران به تعلّم\r\n\r\n\r\n","description":"","footnote":"\r\n( 1 ) - صدوقى « سها » ، منوچهر ، تاريخ حكماء و عرفاى متأخر بر صدر المتألهين ، ص 99 .\r\n( 2 ) - حكيمى ، محمّد رضا ، آقا بزرگ تهرانى ، ص 4 به بعد .\r\n","page_name":" 153 ","page_number":153},
  {"content":"\r\n\r\nمعقولات نزد فيلسوف بزرگ ميرزا ابو الحسن اصفهانى ( جلوه ) و علامه ميرزا محمّد حسن آشتيانى پرداخت تا آن جا كه از بزرگان شاگردان وى درآمد .\r\nاين مرد بزرگ بين معقول و منقول را جمع كرده بود ولى به علت مهارتش در رياضيات به ( رياضى ) مشهور شده بود كه در اين فنّ مدرّسى يگانه بود .\r\nدر آغاز در مدرسه امام زاده زيد معروف ، شروع به تدريس نمود و سپس به مدرسه منيريه منتقل گشت و بنده ( آقا بزرگ ) مدتى را نزد وى حساب و هيئت خواندم با اينكه در فنون حكمت تبحّر داشت فقيهى با ورع و متشرّع بود . به زنجان مسافرت كرد و دوباره به تهران بازگشت ولى در بازگشت دوّم به وطن در تاريخ سيزدهم رمضان 1351 ه . ق درگذشت .\r\nآثارى كه از وى به جاى مانده عبارتند از :\r\n1 - شرح لغز ( الزبدة ) شيخ بهايى به فارسى .\r\n2 - حاشيه بر اصول أقليدس تا مقالة العاشرة .\r\n3 - ترجمه شرح لغز ( القانون ) ملك الأطباء .\r\n4 - رساله‌اى در حساب عقود الأنامل .\r\nهمه رسائل فوق به خط شاگردش ميرزا اسد اللّه بن محمّد جعفر زنجانى در مجموعه‌اى فراهم آمده و شيخ محمّد على اردوبادى در كتاب خود « الحديقة المبهجة » از آن ياد كرده است .\r\nپاره‌اى از رسايل وى عبارتند از :\r\nرسالة اللباس المشكوك ، رسالة الخلل ، رسالة الخمس ، رسالة نسبة ارتفاع اعظم الجبال الى قطر الأرض ، حاشية الاكر از ثاذوسيوس و الردّ على البابية » « 1 » .\r\n\r\n\r\n","description":"","footnote":"\r\n( 1 ) - نقباء البشر ، ج 1 ، ص 87 ، سال 1404 ، براى اطلاع بيشتر به كتاب حكما و عرفاى زنجان تأليف آقاى محقق مراجعه فرماييد .\r\n","page_name":" 154 ","page_number":154},
  {"content":"\r\n\r\n\r\n( 24 - حكيم ، ملك الشعراء ، ميرزا محمّد حسين عنقاء بن هما شيرازى ) « 1 »\r\nملك الشعراء ميرزا محمّد حسين اصفهانى متخلّص به عنقاء فرزند ارشد افصح الشعراء استاد ميرزا هماى شيرازى است ، چنان كه استاد أدب ، طرب ، كه يكى از فرزندان اوست در ضمن قصيده‌اى گويد :\r\n كنون مقارن سى سال مىشود كه ببرد * « هما » بملك بقا رخت از اين سراى فنا\r\nاگر چه مرد هنرور نميردى هرگز * جوان بمرد و سه فرزند از او بماند بجا\r\nكز آن سه گوهر دانش گرفت قدر و شرف * كز آن سه دفتر انشاء فزود فرّ و بها\r\nنخست [ « عنقا » 
  ] آن شاهباز چرخ سخن * كه قاب قرب ملك را گزيد چون عنقا\r\nدگر « سها » شرف دودمان فضل و أدب * كه نور بخشد خورشيد را بوقت « سنا »\r\nز بعد آن دو ، طرب خانه زاد آل رسول * كه هست شاه جهان را كنون مديح سرا \r\nاين غزل از مرحوم ملك الشعراء ، محمّد حسين عنقاى شيرازى است كه خانم طلعت عنقا در تذكره خود نقل كرده است :\r\n باز آمد آن معربد آغاز ناز كرده * عشّاق پيش نازش جانها نياز كرده \r\n\r\n\r\n","description":"","footnote":"\r\n( 1 ) - همائى ، جلال الدين ، مقدمهء برگزيدهء ديوان سه شاعر ، ص 7 ( به نقل از تاريخ حكما و عرفاء . . . ص 103 ) .\r\n","page_name":" 155 ","page_number":155},
  {"content":"\r\n\r\n تا دامن وصالش دست كراست روزى * با كوته آستينان دستى دراز كرده\r\nز آن طرّه مشعبد گشته است مار موسى * و ز جاودان دو صد سحر با اهل راز كرده\r\nاز دود كفر زلفش صد چشم تيره گشته * و ز روى آتشينش جانها گداز كرده\r\nجمجاه ناصر الدين چون مىرود به نخجير * عنقاى مغربى را بر دست باز كرده \r\nاستاد شعر و شعرا « سها » و مجموعه أدب « طرب » ، از معاشرين و مصاحبين حضرت جلال الدين على ، مير ابو الفضل عنقاء ( طالقانى ) بودند و نام كوچك استاد همائى ، جلال الدين متخلص به « سنا » هم كه كينهء آن عارف است مؤيد همين معناست « 1 » » .\r\n\r\n25 - ( حكيم آقا ميرزا محمّد باقر مجلسى ( شريعت گيلانى ) )\r\n« 2 » مرحوم مدرّس چهاردهى مىنويسد : « شادروان شريعت گيلانى كه نام اصلى آن جناب « آقا ميرزا محمّد باقر مجلسى » است از روحانيان پاكباز و به نام تهران بشمار مىرفت . روزگار آشفته 1299 خورشيدى ، از ترس ورود سربازان بيگانه به رشت ، همه مردم ، پريشان وار به تهران فرارى شدند . گويند شريعت گيلانى خانه‌اش را پناهگاه و آسايشگاه همشهريانش قرار داده . قضا را در آن زمان پولى به زحمت براى خريد خانه فراهم كرده بود و قرار داد خريد هم نوشته شده ، آن را فسخ نمود و براى گذران گيلانيان آواره به مصرف رسانيد و پيرو استاد خود « آقا محمّد رضا قمشه‌اى »\r\n\r\n\r\n","description":"","footnote":"\r\n( 1 ) - تذكره طلعت ، ص 192 .\r\n( 2 ) تاريخ حكما و عرفاء . . . ، ص 103 .\r\n","page_name":" 156 ","page_number":156},
  {"content":"\r\n\r\nشد كه : « قرار در كف آزادگان نگيرد مال » نگارندهء اين سطور گذشته از خويشاوندى با آن بزرگ مرد ، خاطره‌هاى نيكو از او به يادگار دارد . خدايش رحمت كناد . پدر ارجمند محمّد مجلسى است » « 1 » .\r\n\r\n26 - ( حكيم حاجى شيخ الرئيس قاجار ابو الحسن ميرزاى حيرت )\r\nمؤلف مكارم الآثار آورده است : « وى مرحوم ابو الحسن ميرزاى ابن محمّد تقى ميرزاى حسام السلطنة است . مرحوم حاج شيخ الرئيس از معاريف اهل منبر و شعراء بلكه از عظماء ، علما و فقها و اهل حكمت و عرفان عصر خود بود و در شاعرى « حيرت » تخلّص مىنمود .\r\nوى در سال 1246 در تبريز از دختر سهراب خان گرجى متولد شده و در خدمت چندين نفر از علما و حكما ( من جمله آقا محمّد رضا قمشه‌اى ) « 2 » درس خوانده و به شيخ الرئيس ملقب گرديده و تأليفاتى دارد :\r\n1 - كتاب « اتحاد الإسلام » كه براى سلطان عثمانى تأليف كرده است .\r\n2 - كتاب « كتاب أبرار » در ردّ احمد قاديانى .\r\n3 - كتاب « منتخب نفيس » كه ديوان اشعار اوست به عربى و فارسى .\r\nوى در سال 1320 به اصفهان آمده و هوس پيشگان سست انديشه گرد او جمع و فريفته سخنانش شده‌اند كه به سمع مردم چشم بسته ، پسند آمد اما به نظر اهل نظر اهميتى نداشت و علماى سياسى از آقايان مسجد شاه به معاونت ظلّ السلطان عذرش را خواستند . و مرحوم آقا شيخ غلام على بكائى مىفرمود : وى در آن سفر\r\n\r\n\r\n","description":"","footnote":"\r\n( 1 ) - مدرسى ، چهاردهى ، مرتضى ، منتخب تاريخ فلاسفه اسلام ، ص 375 . ( حكايت تدفين « استاد آقا محمّد رضا قمشه‌اى » منقول از آن جناب است )\r\n( 2 ) - بلاغى ، سيّد عبد الحجة ، انساب مردم نايين ، ص 125 ( به نقل از تاريخ حكما و عرفاء . . . ص 101 آقاى صدوقى در اين كتاب در تلمذ ميرزا حيرت از حكيم قمشه‌اى عبارت « فيه تأمل » را آورده است ) .\r\n","page_name":" 157 ","page_number":157},
  {"content":"\r\n\r\nبعنوان ملاقات آقاى كزى به طرف مدرسهء نيماورد آمد و چون درب مدرسه رسيد ، داشت از قاطر سوارى خود ، پياده مىشد كه طلّاب مدرسه شورش نموده كه چرا اين آدم اينجا بيايد ! ! او پياده نشد و فرمود به صدايى درشت و قرائتى متأنّى « و إذا خاطبهم الجاهلون قالوا سلاما » آن جناب در شب چهارشنبه بيست و يكم ماه جمادى الاخرى سال 1336 - مطابق با سيزدهم حمل ماه برجى وفات كرد و در شاه عبد العظيم ( ع ) در ايوان مقبرهء ناصر الدين شاه ، پهلوى در مقبره ، مدفون شد » « 1 » در كتاب شمس التواريخ مرحوم آقا اسد اللّه گلپايگانى ( شمس الحكماء ) ، از ابو الحسن ميرزا ، اشعارى را ضبط كرده است و حاج ميرزا معصوم نايب الصدر شيرازى به استقبال وى اشعارى سروده است . ما در اينجا آن چه را در كتاب مزبور است مىآوريم :\r\n« در استقبال جناب نوّاب و الا ، شاهزاده حاجى شيخ الرئيس ابو الحسن ميرزا كه از واعظان مشهور و فضلاى نامدار ايرانست و بعضى رسائلى از او مطبوعست كه گفته :\r\n خواهى به پا نمائى سركش مشو چو گيسو * تا بر سرت نشانند چون كأكل محبت \r\nجناب حاجى نائب الصدر چه نيكو گفته :\r\n خواهى وصال رويش افتاده شو چو مويش * از سر بنه بلندى چون كأكل محبت \r\nو در استقبال اين شعر :\r\n\r\n\r\n","description":"","footnote":"\r\n( 1 ) - معلم حبيب‌آبادى ، محمّد على ، مكارم الآثار ، ج 5 ، صص 1753 - 1754 .\r\n","page_name":" 158 ","page_number":158},
  {"content":"\r\n\r\n خال بكنج لب يكى ، طرّهء مشكفام دو * واى به حال مرغ دل ، دانه يكى و دام دو \r\nبطور مطايبه بتغيير قافيه گفته :\r\n عارض دلفريب دو ، قامت دلنواز « 1 » يك * بهتر ازين نديده كس گردد و دراز يك » « 2 » \r\n\r\n27 - حكيم حاج شيخ عبد اللّه حائرى\r\nآقاى صدوقى « سها » مىنويسد :\r\n« شاگردى اين بزرگوار را در محضر آقا محمّد رضا از فرزند برومند آن جناب يعنى آقاى هادى حائرى شنيدم و اين پور برومند از بقيه الماضين و ثمال الباقين مىباشد ( ادام اللّه ايام بركاته - آمين ) » « 3 » .\r\nظاهرا ايشان شرحى بر حىّ بن يقظان ابن طفيل نگاشته است « 4 » .\r\n\r\n( 28 - حكيم شيخ على أكبر بن محمّد مهدى يزدى قمى )\r\nعلّامه يا آقا بزرگ تهرانى در نقباء البشر مىنويسد :\r\n« معظم له همان عالم بزرگ و حكيم برجسته شيخ على أكبر بن محمّد مهدى يزدى قمى مىباشد . او از جمله شاگردان آقا محمّد رضا قمشه‌اى در معقولات بود كه مدت زيادى نزد وى به تلمّذ پرداخت تا از بزرگان در اين فن گشت و به علّت خبرگى و تضلّع در حكمت ، ملقب به « حكمى » گشت .\r\n\r\n\r\n","description":"","footnote":"\r\n( 1 ) - ( سرو ناز بهتر باشد ) منه ( ابو الحسن ميرزا ) .\r\n( 2 ) - گلپايگانى ، آقا اسد اللّه ، شمس التواريخ ، ص 104 - 103 .\r\n( 3 ) - صدوقى ( سها ) ، منوچهر ، تاريخ حكما و عرفاى متأخر بر صدر المتألهين ، ص 103 .\r\n( 4 ) - به روايت از آقاى حامد ناجى اصفهانى .\r\n","page_name":" 159 ","page_number":159},
  {"content":"\r\n\r\nدر منقولات شاگرد ميرزا ابو القاسم كلانترى در تهران و شيخ محمّد حسن آشتيانى بود كه اجازه اجتهاد را از او دريافت نمود .\r\nبه قم هجرت كرده و زمانى را به تدريس در آن شهر پرداخت ، تا آن جا كه گاه گاهى ، استادش آقاى آشتيانى ، هدايايى را به او مىبخشيد و او را مورد تفقد قرار مىداد و آن طور كه نوشته‌اند ، از شاگردان شيخ محمّد على بن محمّد جعفر قمى بوده و نزد او رسائل شيخ انصارى را مىخوانده است .\r\nوى در تاريخ 22 جمادى الثاني 1322 ه . ق وفات يافت .\r\nاز جمله آثارش موارد ذيل را مىتوان بر شمرد :\r\n1 - الرضاعيات به زبان فارسى كه به منزلهء ترجمه فارسى كتاب رضاعيات علامه انصارى است .\r\n2 - حاشيه و شرح بر الشواهد الربوبية .\r\n3 - حاشيه بر الرسائل .\r\n4 - حاشيه بر المطالب .\r\n5 - حاشيه بر بدايع الأصول .\r\nو همه اين آثار نزد فرزند عالم و كامل و جليلش شيخ مهدى مؤلف كتاب ( خواص الأعمال ) مىباشد كه در سال 1281 ه . ق در نجف متولد و ساليانى را در سامرّاء بود و داماد عالم جليل سيّد ابو الحسن طالقانى در نجف بود .\r\nو هنگامى كه به قم بازگشت از دانشمندان مروج دين و مجتهد مورد ثقه و موجّهه گشت تا اينكه در سال 1360 دار فانى را وداع كرد « 1 » . - رحمة اللّه عليه -\r\n\r\n\r\n","description":"","footnote":"\r\n( 1 ) - تهرانى ، آقا بزرگ ، نقباء البشر ، قسم سوّم از جزء اوّل ، ع 2146 ، ص 1607\r\n","page_name":" 160 ","page_number":160},
  {"content":"\r\n\r\n\r\n( 29 - حكيم آقا ميرزا عبد اللّه رياضى رشتى )\r\nشرح حال اين حكيم الهى را استاد مدرّسى چهاردهى در تذكره خود چنين آورده است :\r\n« ميرزا عبد اللّه رياضى ، حكيمى بزرگ و گمنام بود كه در رشته‌هاى فلسفه اسلامى و رياضيات و نجوم و طب قديم استاد بود و صاحب نظر و از خطّاطان درجهء اوّل بشمار مىرفت . متأسفانه از آثار قلمى رياضى فقط قسمتى از حواشى او بر ترجمهء اشارات و تصحيح كتاب مزبور بود كه به همت مرحوم حاج سيد نصر اللّه تقوى در تهران به چاپ رسيد .\r\nحكيم رياضى ، مانند غالب حكيمان اسلامى در ايران هميشه در گوشهء مدرسه و حوزه‌هاى بحث و تدريس و در حاشيهء اجتماع زندگانى مىكرد و كمتر با جامعه تماس داشت و آفتابى مىشد و تنها خواص اهل علم و معرفت ، وى را مىشناختند و تذكره نويسان هم توجهى به آن نداشته و فقط بشرح احوال رجال ديگر و معروف پرداخته‌اند .\r\nبنا بر اين از شرح احوال و آثار حكيمان جامعه كمتر اطلاعى دارند تا مىشود بايد از زبان مردم خصوصيات زندگانى آنان را نقل و يا از ديگر كتابها ، أخذ كرد .\r\nناچار آن چه از حكيم رياضى بدست آورده‌ايم عينا در اينجا نقل مىكنيم :\r\nمرحوم على عبد الرّسولى ، مصحّح و ناشر كتابهاى ديوان خاقانى و ديوان اديب پيشاورى در پشت كتاب شرح بقراط در طب ، به خط ميرزا عبد اللّه چنين نوشته‌اند :\r\n« ميرزا عبد اللّه بن محمّد مازندرانى ، عالم نحرير و فاضل عديم النظير ، قدوة الحكماء المتألّهين و اسوة الفلاسفة و المتكلمين ، در زمان خود بلكه در ازمنهء سابق كمتر مثل او فاضلى ديده شده . بعد از او رشته اين گونه علوم و ارباب فضل بالكلية در صفحهء ايران منقطع گشته و انقراض يافته و علاوه بر علوم رياضيات و\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nطبيعيات و الهيات و نجوم ، خط تعليق و نسخ تعليق را نهايت خوش نوشته ، اين كتاب را به شيوهء قدما تعليق آميخته به تحرير مرقوم داشته ، كتاب مفتاح الحساب غياث الدين جمشيد بن مسعود بن محمود الطبيب الكاشاني را به خط نستعليق مرقوم فرموده و بسيار خوب نوشته و نسخهء عالى است كه در جزو كتابخانهء حقير موجود و محفوظ است .\r\nو كتاب ديگر از خطوط مرقوم ميرزا عبد اللّه كه نزد بنده است ، رساله‌ايست در اعمال پرگار كه بسيار ممتاز و پاكيزه نوشته شده و نيز رسالهء تحفة المنجمين است و اين كتاب قليل الوجود است و اصل فصول ابقراط چاپ شده و اين شرح را ابو سهل سعيد بن عبد العزيز نيلى تلخيص كرده و نام آن كتاب است اختصار كتاب المسائل الخيل ، تلخيص شرح جالينوس ، للكتاب الفصول لأبقراط ، و ابو سهل نيلى ، اهل نيشابور است و از اعيان افراد در طب و معاصر يا متقارب العصر است با ثعالبى ، كتاب فصوص و كتاب فكوك به خط مرحوم ميرزا عبد اللّه رياضى نيز در كتابخانهء حقير بود ، يكى از بزرگان علماء درخواست نموده ، تقديم شد .\r\nميرزا عبد اللّه رياضى ، روز شنبه دوّم ربيع الثاني 1306 هجرى قمرى به مرض و با و حبس البول در گذشت و در صفائيه متصل به چشمه على مدفون شد » .\r\n( انا العبد المحتاج الى رحمة ربّه ، على بن عبد الرّسول غفر له سنه 1343 ) مرحوم سيّد حسن مشگان طبسى در شرح احوال ابن سينا ، در مقدمهء ترجمه متن اشارات شيخ به فارسى به مناسبت « ترجمهء اشارات « 1 » » چنين نوشته‌اند :\r\n« از پارهء توضيحات كه عبد اللّه رياضى ، يكى از مبرزين اصحاب جلوه ، و از\r\n\r\n\r\n","description":"","footnote":"\r\n( 1 ) - ترجمه كتاب اشارات تصنيف شيخ الرئيس ابن سينا ، بدستور وزارت معارف در سال 1316 با مقدمه در شرح احوال شيخ و حواشى بقلم مرحوم سيّد حسن مشگان طبسى و ترجمه قسمتى از متن بقلم آقاى سيّد محمّد مشكات ، استاد دانشگاه تهران كه به همت و نظارت حاج سيّد نصر اللّه تقوى در تهران به چاپ رسيده و از شاهكارى نثر فلسفى فارسى است .\r\n","page_name":" 162 ","page_number":162},
  {"content":"\r\n\r\nفلاسفه آخر قرن ماضى ، در حاشيه نوشته بر مىآيد كه در حوزهء جلوه اين مسئله محل بحث بوده كه آيا اين ترجمه به قلم خود شيخ است يا تعلّم ديگرى ، كه رياضى ادلّه بر شق دوّم پيدا كرده و در زير عنوان « نسخه ترجمه و خصوصيات آن » مرحوم مشگان طبسى مرقوم داشتند .\r\nآن چه مرحوم رياضى در حواشى نسخه « اشارات » نوشته در ذيل صفحات با گذاشتن حرف ( ح ) كه علامت حاشيه است ، در آخر بطبع رسيده و ميرزا عبد اللّه در آخر ترجمه اشارات چنين نوشتند :\r\nفراغت از تصحيح اين كتاب مستطاب در 20 شهر اللّه الأصب ، رجب المرجب 1298 بعونه تعالى عنايت شد الفقير عبد اللّه » « 1 » ميرزا ابو الحسن جلوه حكيم معروف در تاريخ تحسّر وفات ميرزا عبد اللّه رياضى سروده است :\r\n ميرزا عبد اللّه آن كو ، بى گزاف * مثل او ديگر نيارد روزگار\r\nبود كان وجود و فضل و مردمى * نى كز اين اوصاف آرد افتخار\r\nجز كه استغنا و حفظ دوستان * مىنكرد او چيز ديگر اختيار\r\nبذل كرد او هر چه اندر دست داشت * تا كه آسان باشدش زينجا گذار \r\n\r\n\r\n","description":"","footnote":"\r\n( 1 ) - ميرزا عبد اللّه مردى فاضل و با ميرزاى جلوه دوست بود . از بيانات حكيم مقام فضل و دانش او مستفاد مىشود .\r\n","page_name":" 163 ","page_number":163},
  {"content":"\r\n\r\n شصت و شش سال آن بزرگى را طراز * زندگانى كرد با عزّ و وقار\r\nدر هزار و سيصد و شش رخت بست * زين سپنجى جا سوى دار القرار\r\nبود آن روح مجسّم جان پاك * رحمتى بر دوستان از كردگار\r\nدوستان را بى وجود او دگر * زندگانى اين جهان نايد به كار\r\nمجلس او هيچ گه خالى نبود * از هنرور مردمان هوشيار\r\nبود در علم و رياضى و أدب * غيرت ابن العميد و كوشيار « 1 » » \r\n\r\n( 30 - حكيم شهيد حضرت آية اللّه ميرزا محمّد باقر اصطهباناتى )\r\nدر كتاب شمس التواريخ ، مرحوم آقا اسد اللّه گلپايگانى مىنويسد :\r\n« شيخ جليل ، أستادنا النبيل الشهيد ، شيخ محمّد باقر اصطهباناتى شيرازى\r\n\r\n\r\n","description":"","footnote":"\r\n( 1 ) - تاريخ فلاسفهء اسلام ، ص 227 و منتخبى از تاريخ فلاسفه اسلام ، ص 382 ، ابن العميد هو ابو الفضل محمّد بن العميد الحسن بن محمّد الكاتب وزير ركن الدولة ، استاد صاحب بن عباد ، كوشيار جيلى هركيا ابو الحسن كوشيار بن لبان بن با جيلى « به جيم معجمه از اهل گيلان » از مشاهير و كبار منجمين عصر خود بود و در اواخر قرن چهارم مىزيسته و اينكه صاحب برهان و فرهنگ ناصرى او را از اهل فارس و استاد ابن سينا دانسته‌اند ، اشتباه است . « ديوان ميرزا ابو الحسن جلوه با مقدمه آقاى سهيلى خوانسارى » چاپ تهران .\r\nمرحوم آقا بزرگ تهرانى در كتاب اعلام الشيعة مىنويسد : « مرحوم آيت اللّه آقا شيخ محمّد حسين كاشف الغطاء از شاگردان مرحوم ميرزا عبد اللّه رياضى است . ( القسم الثالث من جزء الأول ، ص 1185 .\r\n","page_name":" 164 ","page_number":164},
  {"content":"\r\n\r\nمجمع علوم و فنون ، بحرى موّاج و سراجى وهّاج ، در خدمت اساتيد عصر همچون ميرزاى شيرازى و مرحوم حاجى شيخ محمّد باقر اصفهانى و غيرهما ، معقول و منقول را استفاده نموده در عتبات عاليات ، به سختى مىگذرانيد . نگارنده مدتى از خدمتش معقول و منقول استفاده كرد . أفسوس كه چون به شيراز رفت مقارن سنه 1326 ( هزار و سيصد و بيست و شش ) مقتول گشت . - رحمة اللّه عليه - . » « 1 » مرحوم آقا بزرگ تهرانى نيز در باره اين شهيد سعيد مىنويسد :\r\n« شيخ محمّد باقر فرزند عبد المحسن فرزند سراج الدّين اصطهباناتى شيرازى عالمى بزرگ و حكيم و الا مقام است . او در اصفهان از جمله شاگردان علّامه شيخ محمّد باقر فرزند « محشى كتاب معالم » است كه از او اجازهء اجتهاد يافته و پس از بازگشت به شيراز مرجع تدريس و ديگر امور آن ديار مىشود .\r\nدر مدت زندگى در شيراز بين او و حاكم شيراز اختلاف افتاده لذا از آن جا خارج و راهى سرزمين سامرّاء مىگردد و در آن مكان مقدّس از محضر مجدّد بزرگ ميرزاى شيرازى استفاده مىنمايد و پس از وفات آن مرحوم به نجف اشرف مشرّف مىشود و مشغول تدريس و اقامه نماز جماعت مىگردد و در حدود سال 1319 به شيراز مراجعت نموده ، كار او بالا مىگيرد و به علت ترقى در علم و كار خود ، رهبرى مردم شيراز را در قيام مشروطيت به عهده گرفته تا اينكه به همراه سيّد احمد معين و ديگران ( 1326 ق - 1286 ش 17 اسفند ماه ) به مقام رفيع شهادت مىرسد .\r\nعالم جليل سيّد محمّد شفيع كازرونى بوشهرى در رثاى وى قصيده‌اى سروده كه ماده تاريخ آن را در مصراع آخرين بيت چنين آورده است « تاريخ فوت شيخ - مغفور - أتى » و ديگر شاعران فارسى زبان واقعه شهادت او را به نظم آورده‌اند كه به رسم « مراثى الشهداء » به چاپ رسيده است .\r\n\r\n\r\n","description":"","footnote":"\r\n( 1 ) - ص 18 و 19 .\r\n","page_name":" 165 ","page_number":165},
  {"content":"\r\n\r\nمرحوم شهيد اصطهباناتى در معقول و منقول ، علامه دوران و در فقه و اصول محققى توانا بوده كه از او آثار گوناگونى بجا مانده از آن جمله رساله‌اى مبسوط در احكام الدّين كه بيش از هزار بيت است . نسخه‌اى از آن در كتابخانه مجدّد شيرازى به جاى مانده است . و رساله‌اى در حدوث عالم دارد كه آن را همراه سؤال و جواب شاگردش شيخ زين العابدين بن اسد اللَّه مهربانى سرابى ( م 1356 ) كه در باره فروع بيع خيارى ، معروف به بيع الشرط است مانده كه بيش از 200 بيت است » . « 1 »\r\n\r\n( 31 - حكيم آقا ميرزا جعفر آشتيانى )\r\nمرحوم آقا بزرگ تهرانى در كتاب نقباء البشر در ذيل نام ايشان چنين آورده است :\r\n« آقا ميرزا جعفر بيشتر به « ميرزاى كوچك » معروف است كه دانشمندى بزرگوار و حكيمى توانا بوده و حكمت و فلسفه را نزد آقا محمّد رضا قمشه‌اى و آقا على مدرّس زنوزى و ميرزا ابو الحسن جلوه فرا گرفته است .\r\nفرزند آن بزرگوار شيخ ميرزا مهدى آشتيانى است كه در سفر حج سال 1346 قمرى مطالبى در مورد احوالات و تاريخ وفات وى در اختيار اين بنده گذاشت .\r\nمرحوم آقا ميرزا جعفر پسر برادر عالم بزرگ ميرزا محمّد حسن آشتيانى است كه دختر او را به همسر گرفته و نزد او به تلمذ پرداخت .\r\nمرحوم ميرزا جعفر در حوالى سال 1324 ه . ق وفات يافت » . « 2 »\r\n\r\n\r\n","description":"","footnote":"\r\n( 1 ) - طبقات اعلام الشيعة ، نقباء البشر ، ج 1 ، ص 212 .\r\n( 2 ) - تهرانى ، آقا بزرگ ، نقباء البشر ، ج 1 ، ع 581 ، ص 275 تاريخ حكما و عرفاء ص 101 .\r\n","page_name":" 166 ","page_number":166},
  {"content":"\r\n\r\n\r\n32 - ( حكيم آقا ميرزا ابو القاسم آشتيانى )\r\nمرحوم آقا بزرگ تهرانى - قدّس سرّه - در باره ايشان مىنويسد :\r\n« او از حكما و ادباى بزرگ است كه حكمت را نزد فيلسوف معروف آقا محمّد رضا قمشه‌اى فرا گرفته و از افاضل شاگردان وى بشمار مىرفت . « 1 » » آقاى صدوقى « سها » نيز او را از جمله شاگردان مرحوم آقا محمّد رضا قمشه‌اى دانسته است . « 2 »\r\n\r\n( 33 - حكيم آقا ميرزا محمّد طاهر تنكابنى )\r\nمرحوم صفوت - قدّس سرّه - مىنويسد :\r\n« او يكى از آزادى خواهان زبده و توانا و يكى از اساتيد جامع در علوم عقلى بوده است . او هنگامى كه به تهران وارد شد در مدرسه‌هاى كاظميه و قنبر على خان و حاج ابو الحسن زندگى مىكرد و پس از آن كه مدرسه سپهسالار ( شهيد مطهّرى كنونى ) ساخته شد ، خود را به آن منتقل كرد و حدود پنجاه سال در آن مىزيست و اشكالات فلسفه مشاء را در آن مدرسه و مدرسه كاظميه براى طالبان علم مىگشود .\r\nدر رياضيات و هيأت و نجوم و طب قديم نيز متبحّر و استاد بود .\r\nدر دوره اوّل مجلس از طرف علماء تهران وكيل شد و در دوره سوّم نيز به وكالت پذيرفته شد . و در شب 15 محرم 1334 به همراه آزادى خواهان مهاجرت كرد و چهار سال در كاظميه و كربلاء و بغداد و موصل بگذرانيد .\r\nدر ايام هجرت از تهران به وكالت انتخاب شد و از سىام مرداد 1300 تا 1302 شمسى در كار نمايندگى بود . مدتى رياست كل محاكم استيناف و مستشارى ديوان تميز را داشت . از سال 1310 شمسى ، سختيها و مشقتهاى وى شروع شد . به\r\n\r\n\r\n","description":"","footnote":"\r\n( 1 ) - همان كتاب ، ج 1 ، ع 126 ، ص 55 .\r\n( 2 ) - تاريخ حكما و عرفا . . . ص 102 .\r\n","page_name":" 167 ","page_number":167},
  {"content":"\r\n\r\nتبعيدها و زندانها دچار گرديد . و در سال 1318 به حبس بول مبتلا گرديد و سمت چپ بدن او به استرخاء گرفتار گشت و پزشكان در پى آن ، او را از مطالعه منع كردند .\r\nاين درد براى او بسيار جانكاه بود به صورتى كه مرگ را بهتر از بى مطالعگى مىدانست و آرزوى آن را داشت .\r\nدر سال 1320 بدنبال عمل جراحى به ذات الريه ( سرماخوردگى ) مبتلا شد و پس از يك شبانه روز تب شديد در ساعت 8 صبح جمعه 14 آذر ماه از گرفتاريها نجات يافت و از سراى غرور به سراى سرور رحلت فرمود » . « 1 » علّامه آقا بزرگ تهرانى در نقباء البشر مىنويسد :\r\n« وى فرزند ميرزا فرج اللّه ، و خود از حكماء بزرگ و اهل علم و أدب و فلاسفهء عصر حاضر در تهران بود . از قرار در جمعه 18 ماه رمضان المبارك 1280 در كلاردشت مازندران متولد شده و در تهران در خدمت « آقا محمّد رضا قمشه‌اى » و « آقا على مدرّس » و « ميرزاى جلوه » درس خوانده و در دوره اوّل مجلس به وكالت برقرار و مدتها در مدرسه قنبر على خان و مدرسه سپهسالار درس مىگفته است . و پس از آن در اثر قدرت مطلقه حكّام ناحيه تنكابن كه أملاك طايفهء ايشان را كه به « بنى فقيه » معروف بودند ، غصب كرده بودند ، از تدريس در آن محل ممنوع گرديد و پس از آن در خانهء خود بتدريس پرداخت و جماعتى كثير از اهل حكمت و فلسفه و أدب از درس او بهره‌مند شدند .\r\nاز خصائص او كتابخانه‌اى بود كه در آن از كتب نفيس خطى و چاپى بسيار جمع كرده بود .\r\nبامداد پنج شنبه 14 ماه ذى القعدة الحرام سنه 1360 مطابق 13 آذر ماه ( 1320 ) در سن 81 سالگى در تهران وفات يافت و بر حسب وصيت در روز 15\r\n\r\n\r\n","description":"","footnote":"\r\n( 1 ) - صفوت ، محمّد على ، داستان دوستان ، ص 121 - 119 .\r\n","page_name":" 168 ","page_number":168},
  {"content":"\r\n\r\nذى القعدة در جوار مرحوم جلوه دفن شد » « 1 » از جمله شاگردان وى « استاد بديع الزمان فروزانفر » است .\r\nباز مرحوم معلّم حبيب‌آبادى در كتاب ارزشمند خود « مكارم الآثار » شرح حال اين حكيم دانا را چنين آورده است :\r\n« در كتاب « مازندران 2 : 11 » شرحى در احوال وى نوشته كه خلاصه آن چه ما از آن در آورديم ، اين است كه « وى از اهل كلارستاق مازندران از طايفه بنى فقيه است و در قريهء « كردى چال » كلاردشت متولد شده و تا 11 سالگى در موطن خود و سپس تا 16 سالگى در بلوك لنگاى تنكابن تحصيل نمود و بعد از آن به تهران آمد ، بدوا در مدرسهء كاظميه و مدرسه قنبر على خان و آخر در مدرسه سپهسالار منزل كرد و آن جا در حكمت نزد « آقا محمّد رضا قمشه‌اى » و « آقا على مدرّس » و « ميرزاى جلوه » و در هيئت و نجوم نزد « ميرزا عبد اللّه » درس خواند و به واسطه ذكاوت فطرى و عشق مفرطى كه به تحصيل داشت ترقيات كاملى نمود ، بطورى كه « ميرزاى جلوه » به فضلش معترف و محصلين را به استفاده از او توصيه مىفرمود .\r\nو او علاوه بر فلسفه و حكمت ، در فقه و اصول و علوم رياضيّه و طبّ تبحّر و تخصصى تمام داشت و كتاب قانون را چندين دوره درس گفت و بر آن حواشى مفيدى نوشته كه در كتابخانه مجلس موجود است و خط ، خوش مىنوشت و كتابخانه‌اى مهم براى خود فراهم كرد كه هر چند ، شماره كتب ، آن چندان زياد نبود ، ولى شامل نسخ خطى عديم المثل يا قليل المثل بود .\r\nو در دورهء مشروطه از طرف طلاب در دوره اوّل و دوّم و سيّم مجلس ،\r\n\r\n\r\n","description":"","footnote":"\r\n( 1 ) - نقباء البشر و مجله يادگار سال پنجم شماره‌هاى 4 و 5 صص 86 و 87 ، يادداشتهاى علامه محمّد قزوينى به تاريخ 24 / 4 / 1376 به اتفاق استاد بزرگوار صدوقى « سها » به زيارت مزار نورانى اين مرد بزرگ و ديگر بزرگواران مشرف شديم ، قبر او داخل بقعه ميرزاى جلوه در سمت شمالى است - رحمة اللّه عليهما - .\r\n","page_name":" 169 ","page_number":169},
  {"content":"\r\n\r\nبه نمايندگى رفت ، در جنگ بين المللى اوّل در سنه 1334 جزو مهاجرين درآمده به عتبات عاليات هجرت كرد و مدتى در موصل بسر برده و باز به ايران آمد .\r\nدر سنهء 1339 در اوّل كودتا از طرف سيّد ضياء الدين طباطبائى دستگير شده و چندى در زندان بود و نيز در دولت پهلوى چندى در زندان و سپس تبعيد بكاشان گرديد . و در تشكيلات جديد عدليه از طرف داور به خدمت دعوت شده و مدتى رئيس محاكم ابتدائي و استيناف و چندى مستشار ديوان عالى كشور بود و بالاخره همه را ترك گفته و در مدرسه سپهسالار و غيره به تدريس علوم عقليه و فلسفه عاليه پرداخت و چندين نفر از بزرگان ، از برآمدگان مدرس مبارك وى گرديدند .\r\nأفسوس كه بعضى از اين كتب نفيسهء خود را ، خودش ، در مرض موت به علت احتياج و بعضى را ورثه‌اش پس از فوت ، براى اداء قرض وى به كتابخانه مجلس فروختند » .\r\nمرحوم فروزانفر او را چنين ستوده است :\r\n« افضل المتأخرين آقاى ميرزا محمّد طاهر تنكابنى « 1 » و همو در شرح حال خود گويد : در سال 1342 به تهران آمدم و يك دوره شرح اشارات و شفا و كليات قانون پيش مرحوم ميرزا طاهر تنكابنى تلمذ شد و نجات و تمهيد القواعد را هم بر ايشان قرائت كردم » . « 2 » روزنامه اطلاعات نيز كه در همان روز ( روز رحلت وى ) چاپ و منتشر گرديده در صفحه اوّل چنين نوشت :\r\n« فقدان اسفناك حكيم دانشمند و فيلسوف بزرگوار ، حضرت علّامه آقاى ميرزا طاهر تنكابنى كه از مفاخر نامى ايران و عالم اسلام بشمار مىروند ، امروز به رحمت\r\n\r\n\r\n","description":"","footnote":"\r\n( 1 ) - سخن و سخنوران ، ص 265 در حاشيه ( به نقل از مكارم الآثار ، ج 7 ) .\r\n( 2 ) - مباحثى از تاريخ أدبيات ايران ، ص 268 . ( به نقل از مكارم الآثار ، ج 7 ، ( با دخل و تصرف ) .\r\n","page_name":" 170 ","page_number":170},
  {"content":"\r\n\r\nايزدى پيوسته‌اند . مراسم تشييع فردا ساعت 10 صبح از مدرسهء عالى سپهسالار به عمل خواهد آمد . فقدان اين مرد دانشمند كه سالهاى اخير عمر خود را در زاويهء عزلت مىگذراندند براى جامعه علم و أدب بسيار تأثير انگيز است . چون اين خبر هنگامى كه صفحات روزنامه بسته شده بود رسيد شرح حال و خدمات فقيه سعيد را به بعد موكول مىنمائيم . . . » « 1 » بارى ، علامهء تنكابنى در دو سه ماه آخر عمر خود پايان كار و فرارسيدن دوران نكبت و ادبار رضا خان مير پنج را به چشم ديد و عاقبت سوء ، غصب اموال و مستغلات خود و ديگران را كه سرنوشت همه غاصبان و ستمگران است برأى العين مشاهده كرد و زبونى و اضطرار ديو را در كناره‌گيرى و استعفا از سلطنت ظالمانه در جرايد همان سال خواند و سپس با وجدانى آسوده و ايمانى ثابت و راسخ به ديدار حقّ شتافت .\r\nدريغ است چند سطرى را كه باز همان روزنامه « يك شنبه 16 آذر با امضاى « ج » چاپ كرده است ، در اينجا نياوريم :\r\n« مرگ فيلسوف نامى مرحوم طبرسى تنكابنى سپهر فضيلت و حكمت را ستاره درخشانى بود ، متأخرين از حكماء به مرتبهء جامعيت او در علوم ادبى و فلسفى نرسيده بودند . اين دانشمند گرامى در أدبيات و منطق نيز اطلاعاتى شايانى داشت ، در طب بو على استاد بود . و در فلسفه مشائى بىنظير و اگر بگوييم تنها مدرّس فلسفه أرسطو در اين دوران بود ، خطا و نابجا نگفته‌ايم .\r\nخصائص روحى و عظمت اخلاقى ، ويژهء اين فقيد دانشمند بود . بزرگوارى او نقل محفل دانشوران بود و كلام وى ورد زبان زبان سنجان . . .\r\nآشنا و بيگانه وى را به مناعت طبع و علوّ همت مىستودند و به نيكى از او ياد\r\n\r\n\r\n","description":"","footnote":"\r\n( 1 ) - سال 16 ، جمعه 14 آذر ماه 1320 ، 15 ذى القعدة 1360 ه . ق .\r\n","page_name":" 171 ","page_number":171},
  {"content":"\r\n\r\nمىكردند . آن خداوند حكمت خوش‌بين بود و به پيش آمدهاى ناگوار بديدهء خوش بينى مىنگريست . كيمياى سعادت را در خيرخواهى و يارى افتادگان مىجست .\r\nاين حكيم عالى مقام دوران عمر را در مطالعه و تعليم فلسفه و منطق گذرانيد .\r\nدوستداران فلسفه در محضر وى استفاده‌ها كردند و از أزهار پندارش دامنها پر نمودند . مرگ او ضايعهء عظيمى بود . . . » « 1 »\r\n\r\n( آثار ) :\r\nدر كتاب مكارم الآثار ، آثار مرحوم تنكابنى چنين شمارش شده است :\r\n« 1 - رسالهء بسيار جامع و مفيدى در معرفى « كتب متداولهء بين طلاب و محصلين در اكثر بلاد و ممالك ايران كه در مدارس خوانده مىشود » در دو جزء در دست است به عنوان كتب درسى قديم ، در جلد 20 فرهنگ ايران زمين 39 - 82 به چاپ رسيده و تاريخ نگارش آن جمادى الاولى و الثاني 1358 ه . ق مىباشد .\r\n2 - حواشى بر كتاب قانون بو على سينا ( ره ) .\r\n3 - مقاله‌اى مختصر به عنوان شرح حال ميرزاى جلوه به سال 1306 شمسى در مجله آينده 2 ، چاپ شده است .\r\n4 - رساله‌اى در حقانيت على - عليه السلام - و حبّ آن بزرگوار كه با اين مطلع شروع شده است : « بسم اللّه الرّحمن الرّحيم اعتصمت باللّه و توكلت على اللّه . علىّ حبّه جنّه قسيم النار و الجنّة وصىّ المصطفى حقا امام الانس و الجنّة . . . » « 2 » با تفسير احاديث منوّره در اين جهت ، كه به تاريخ 19 / 3 / 1319 ش ، آن بزرگوار يك سال و نيم قبل از وفاتش آن را نوشته است از بين شرح احوالات مرحوم تنكابنى مىتوان بهترين\r\n\r\n\r\n","description":"","footnote":"\r\n( 1 ) - معلم حبيب‌آبادى ، محمّد على ، مكارم الآثار ، ج 7 ، صفحات 2300 تا 2313 .\r\n( 2 ) همان كتاب ، ج 7 ، صفحات 2300 تا 2313 .\r\n","page_name":" 172 ","page_number":172},
  {"content":"\r\n\r\nشرح حال را كه در كتاب داستان دوستان به قلم مرحوم فاضل محمّد على صفوت تبريزى آمده است ، به علت اعتبار خاص ، ترجيح داد .\r\n\r\n( 34 - حكيم شهيد آقا ميرزا محمود بن ملّا صالح بروجردى )\r\nآقاى غلام رضا مولانا در شرح حال معظّم له در كتاب خود « تاريخ بروجرد » چنين مىنويسد :\r\n« آقا حاج شيخ محمود فرزند حاج ملّا صالح بروجردى - قدّس سرّه - از دانشمندان و افاضل قرن چهاردهم هجرى است . علوم مقدماتى را در زادگاهش بروجرد فرا گرفت . و سپس رهسپار تهران شد و از اساتيد بزرگ ، فقه و اصول و ساير فنون اسلامى را ، استفاده كرد ، مخصوصا از مرحوم آيت اللّه حاج ميرزا حسن آشتيانى در فقه و اصول و از محضر حكيم معروف آقا محمّد رضا قمشه‌اى در معقول بيشتر استفاضه نمود تا كم كم از اعلام و مشاهير عصر بشمار آمد . در استنساخ و تصحيح كتب علميه و تحشيه و طبع آنها ولع و حرص وافر داشته ، او از اين راه خدمات ارزنده‌اى انجام داده است ، تا در سال 1337 هجرى قمرى « 1 » كه از زيارت عتبات مقدسه عراق بر مىگردد ، ميان قصر شيرين و كرمانشاه بدست چند نفر دزد كشته مىشود .\r\nدر فهرست كتابخانهء آستان قدس رضوى ، جلد پنجم و ششم مىنويسد : شيخ محمود ابن ملّا صالح بروجردى تهرانى از فضلاء جامع و متتبّع بارع ، در تهران مقيم بوده و در فن تصحيح و تحشيه ماهر و بارع ، تصحيح مكارم الأخلاق و مناقب ابن شهر آشوب نمونه‌ايست از فضلش .\r\n\r\n\r\n","description":"","footnote":"\r\n( 1 ) - مرحوم آقا بزرگ تهرانى ، سال قتل اين فقيد سعيد را 1338 ه . ق نوشته است ( الذريعة ، ج 6 ، ص 126 . )\r\n","page_name":" 173 ","page_number":173},
  {"content":"\r\n\r\nمرحوم علامه امينى در شهداء الفضيلة ص 375 مىنويسد : شيخ محمود بروجردى عالم فاضل فرزند حاج مولى صالح بروجردى ، نزيل تهران از اعلام افاضل بود در منقول از حاج ميرزا حسن آشتيانى و در معقول از متأله حكيم آقا محمّد رضا قمشه‌اى بهره‌ور شد .\r\n\r\n( مؤلفات و آثار علميّه : )\r\n1 - نخبة الآداب فارسى و عربى ترجمه خلاصة الاذكار مرحوم فيض كاشانى در سال 1315 قمرى در 293 صفحه در تهران چاپ شده است .\r\n2 - حاشيه و تصحيح مناقب ابن شهر آشوب در دو جلد به خط احمد تفرشى 1316 قمرى در تهران چاپ شده است .\r\n3 - تصحيح مكارم الأخلاق طبرسى كه حسب الامر ميرزا محمّد حسن شيرازى تصحيح و مواضع حذف و تفسير و تحريفى كه در چاپهاى مصر از اين كتاب شده تعيين و خيانت مصريها را در كتب روشن نموده و در تهران سال 1314 قمرى بخطّ احمد تفرشى چاپ شده است .\r\n4 - تصحيح جامع السعادات نراقى در سال 1312 قمرى در تهران چاپ شده است .\r\n5 - تصحيح الاعضالات العويصات في فنون العلم و الصناعات مير داماد - قدّس سرّه - در 1317 قمرى در تهران چاپ شده است .\r\n6 - تصحيح التحصين في صفات العارفين ابن فهد حلّى كه در هامش مكارم الأخلاق در سال 1314 قمرى طبع شده است .\r\n7 - تصحيح الفصول في دعوات اعقاب الفرائض ابن فهد حلّى كه در سال 1314 قمرى در تهران چاپ شده است .\r\n8 - تصحيح قبسات ، خلسة الملكوت ، ايقاظات ، حدوث العالم ، أثولوجيا\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nأرسطو تأليف مير داماد كه در سال 1315 قمرى چاپ شده است .\r\n9 - تصحيح السبع الشّداد كه در سال 1317 قمرى در تهران چاپ شده است .\r\n10 - تصحيح وجيزه مجلسى دوّم كه در سال 1312 قمرى به طبع رسيده است .\r\n11 - تصحيح وجيزهء شيخ بهاء الدين عاملى كه در تهران سال 1312 به طبع رسيده است .\r\n12 - تصحيح الخلافة الكبرى قمشه‌اى كه در سال 1315 قمرى چاپ شده است .\r\n13 - تصحيح جمع بين الرأيين ( فارابى ) در سال 1315 چاپ شده است . « 1 » » 14 - مجموعهء شماره 5957 كه در كتابخانه و موزهء ملك وابسته به كتابخانهء آستان قدس رضوى « ع » موجود است و تمام آثار استاد خود ، يعنى آقا محمّد رضا قمشه‌اى را ، از تمهيد القواعد گرفته تا تعليقات او بر اسفار و فصوص الحكم و مصباح الانس قونوى ، جمع آورى كرده و به يادگار گذاشته است . تمهيد القواعدى كه در اين مجموعه است را از روى كتاب استاد خود استنساخ كرده و تقريرات درس او را در حاشيهء آن درج نموده است و با شماره 98 كه به حساب جمل همان « محمود » است إمضاء فرموده است و در پايان آن نوشته : « استنسخت من نسخة استادى الآقا محمّد رضا قمشه‌اى و اللّه درّه و قرائت له في سنة 1300 . » و در پايان اين مجموعه كه تماما عربى است رساله‌اى به فارسى از استاد الحكماء خواجه نصير الدين طوسى نيز آورده است . تمام اين مجموعه به خط نستعليق شكسته و بسيار زيبا است كه توان اين مرد و دقّت و ظرافت و اعتقاد او را\r\n\r\n\r\n","description":"","footnote":"\r\n( 1 ) - مولانا ، غلام رضا ، تاريخ بروجرد ( دانشمندان بروجرد از قرن 4 تا عصر حاضر ) ، جلد دوّم ، ص 525 تا 528 .\r\n","page_name":" 175 ","page_number":175},
  {"content":"\r\n\r\nدر كارش و مضافا علاقه و ارادتش را نسبت به استاد بزرگوارش مىرساند « رحمة اللّه عليهما و جزاهما اللّه احسن الجزاء » « 1 »\r\n\r\n( 35 - حكيم امين الحكماء )\r\nآقاى صدوقى « سها » مىنويسد :\r\n« اين بزرگوار مقيم عودجان تهران بود و يكى از شاگردان و الا مقام وى مرحوم سيّد جلال الدّين همائى اصفهانى ( سنا ) مىباشد كه من در روز 23 اسفند 1352 اين مطلب را از وى شنيدم ( كه مرحوم امين الحكماء شاگرد مرحوم آقا محمّد رضا - قدّس سرّه - بوده است ) » . « 2 »\r\n\r\n( 36 - حكيم آقا ميرزا ابو الفضل بن ميرزا ابو القاسم تهرانى )\r\nاستاد آشتيانى مىنويسد :\r\n« پدر وى مرحوم فقيه حاج ميرزا ابو القاسم نورى تهرانى ، كلانترى ، صاحب تقريرات شيخ در مباحث ألفاظ از تلاميذ درجه اوّل شيخ انصارى در تهران بود و حوزهء تدريس داشت و . . . در معقول از تلاميذ آخوند ملّا عبد اللّه زنوزى است .\r\nفرزند وى حاج ميرزا ابو الفضل تهرانى صاحب : ديوان اشعار به عربى ، شاگرد\r\n\r\n\r\n","description":"","footnote":"\r\n( 1 ) - خداوند را هزاران هزار شكر مىگوييم كه پس از يك صد و هفده سال توانستيم ميراث اين دو استاد بزرگوار را به جامعه حق پوى اسلامى ايران منتقل نماييم . بى شك آن چه را كه عارف يگانه آقا محمّد رضا و ثمرهء عمرش آقا ميرزا محمود بروجردى مىگفته و مىنوشته است رجاء واثق داشته است كه افرادى خواهند پيدا شد كه رسالت آنان را در گوش امت اسلام نجوا كنند و بر ديگر عزيزان است كه مدد نمايند و بحول و قوه او - تعالى - گنجينه فرهنگ اسلامى را بازيابى كرده و در اختيار دلاور مردان صحنهء فرهنگ بگذارند تا جهان بداند كه هيچ عقلانيتى را در مقابل عقلانيت اسلام ياراى بر دميدن نيست .\r\n( 2 ) - صدوقى ( سها ) ، منوچهر ، تاريخ حكما و عرفا ، ص 103 .\r\n","page_name":" 176 ","page_number":176},
  {"content":"\r\n\r\nآقا ميرزا حسن آشتيانى و آقا ميرزا محمّد حسن شيرازى و در عقليات از تلاميذ آقا محمّد رضا ( قمشه‌اى ) و آقا ميرزا ابو الحسن جلوه و آقا على حكيم است » « 1 » .\r\nآقاى صدوقى در كتاب خود « تاريخ حكما و عرفاء . . . » آورده است :\r\n« خود اين بزرگوار مىگويد :\r\nاكثر قسمتهاى اسفار و شواهد ربوبيه و قسمتى از شرح اشارات و . . . را نزد او ( آقا محمّد رضا قمشه‌اى ) خواندم . » « 2 » أخيرا كتاب مستطاب « شفاء الصدور في شرح زيارة العاشور » از ايشان چاپ شده است كه در مقدمه آن شرح مختصرى از وى به نقل از محدّث بزرگوار حاج شيخ عباس قمى ( ره ) در كتاب « الكنى و الألقاب » آورده است ، در آن جا مىنويسد :\r\n« كان الميرزا ابو الفضل المذكور ، عالما فاضلا ، فقيها ، أصوليا ، متكلّما ، عارفا بالحكمة و الرياضي ، مطلعا على السّير و التواريخ ، أديبا ، شاعرا ، حسن المحاضرة ، ينظم الشعر الجيّد » « 3 » .\r\nو سال ولادتش را 1273 و وفاتش را در تهران در غرّه صفر 1316 ه . ق ذكر كرده‌اند كه در مقبره والد ماجدش در صحن امام زاده حمزه واقع در حضرت عبد العظيم « ع » در شهر رى مدفون گشت . « 4 »\r\n\r\n\r\n","description":"","footnote":"\r\n( 1 ) - الشواهد الربوبية ، مقدمه ، ص 135 .\r\n( 2 ) تاريخ حكما و عرفاء ص 101 .\r\n( 3 ) - شفاء الصدر في شرح زيارة العاشور - ص 7 .\r\n( 4 ) - براى اطلاع بيشتر از شرح حال و حيات اين عالم جليل القدر خوانندگان را به مقدمه ديوان اشعار عربيتش كه به كوشش آقاى مير جلال الدين حسينى مشهور به محدث چاپ شده است ، إرجاع داده است ( تهرانى ، ميرزا ابو الفضل ، شفاء الصدور في شرح زيارة العاشور ، ص 7 ) قابل ذكر است كه شرح حالى ديگر از ايشان در كتاب ريحانة الأدب به طور مستوفى موجود است .\r\n","page_name":" 177 ","page_number":177},
  {"content":"\r\n\r\n\r\n( 37 - حكيم آقا ميرزا على محمّد اصفهانى ( حكيم ) )\r\nآقاى سهيلى خوانسارى زندگى ميرزا على محمّد « حكيم » را چنين ضبط كرده است :\r\n« وى برادر حكيم صفاى اصفهانى و در اشعارش ، خود را « حكيم » تخلّص مىكرد و پس از آن كه فضل و دانش او در تهران شهرت يافت ، جمع كثيرى در مجلس درس وى حضور يافته و از محضرش كسب علم مىكردند . پس از چندى به اصرار جمعى از هواخواهان به تدريس در مدرسهء علوم سياسى كه در آن زمان ميرزا حسن خان پسر ميرزا نصر اللّه مستوفى رياست آن را عهده‌دار بود ، اشتغال جست و تا پايان عمر از آن مدرسه وظيفة و مستمرى مىگرفت و بسيارى از بزرگان اين عهد نزد وى تلمّذ كرده‌اند .\r\nحكيم در پايان عمر مبتلا به بواسير ( هموروئيد ) خونى بود . بدين سبب اكثر لنگ بر كمر بسته در حجرهء مدرسه مىنشست و آنان كه صحبت وى را مشتاق بودند به ملاقات او مىرفتند .\r\nوفات اين عالم عالى قدر بنا به قول فاضل ارجمند آقاى محمّد سعادت تلميذ وى شب پنج شنبه 21 جمادى الاولى سال 1343 هجرى قمرى برابر 26 قوس 1303 در مدرسهء صدر « 1 » كه اواخر عمر در آن جا ساكن شده بود ، اتفاق افتاده است .\r\nمسوّدات اشعار او را پس از مرگش آقاى ميرزا ابو القاسم خان نجم الملك از مرحوم حاج شيخ محمّد تقى جار اللَّهى كه وصىّ حكيم بود ، براى چاپ گرفت لكن هنوز توفيق اين كار را نيافته است .\r\nاين دو غزل كه نمودار طرز سخن و كلام اوست در اينجا ثبت شد كه خوانندگان\r\n\r\n\r\n","description":"","footnote":"\r\n( 1 ) - مدرسه صدر در جلو خان شمالى مسجد سلطانى ( شاه ) قرار دارد و حكيم در پايان عمر آن جا سكونت داشت .\r\n","page_name":" 178 ","page_number":178},
  {"content":"\r\n\r\nگرامى را ، از أبر گوهرزاى طبع برادر حكيم صفاى اصفهانى ، نيز رشحه‌اى ، نصيب گردد :\r\n از دور عكس روى تو ديدن چه فايده * ديدن گل و بكام نچيدن چه فايده\r\nديدن خوشست لاله رخان را به چشم خويش * تعريفشان ز غير شنيدن چه فايده\r\nاى مرغ دل ، ميان قفس بال و پر مزن * افتاده‌اى به دام ، طپيدن چه فايده\r\nاز بهر تو ز هر طرفى دام و دانه‌ايست * اى صيد تير خورده ، دويدن چه فايده\r\nسهراب را ز داروى رستم ، چه منفعت * دارو ز بعد مرگ رسيدن ، چه فايده\r\nآئينه زير زنگ ، جلاء نمىدهد * در چشم كور سرمه كشيدن ، چه فايده\r\nگفتم « حكيم » را به غلامى قبول كن * گفتا غلام پير خريدن ، چه فايده \r\n زان مردهء سفال كه پهلو به جان زند * جامى بزنده بخش كه بر جاودان زند\r\nمى آتشين بريز ، كه از جوش ساتگين * برق از مكان برآيد و بر لامكان زند \r\n\r\n","description":"","footnote":"","page_name":" 179 ","page_number":179},
  {"content":"\r\n\r\n بشنو ز من كه در جگرم خم لطيفه‌ايست * كز خاك سر برآرد و بر آسمان زند\r\nهر كس بحدّ خويش نشانى دهد ز دوست * جز دل كه لاف صحبت آن بىنشان زند\r\nعشق ، اى عجب كه در دل درياى هست و نيست * كشتى فكنده است و كران بر كران زند\r\nاى مرغ سدره ، از كبد حوت ، طعمه كن * حيفست از هماى كه بر استخوان زند\r\nساقى بيا كه دست تواناى روزگار * سيلى اگر زند به رخ ناتوان زند « 1 » » \r\nدر مورد آثار ايشان ( حكيم ) ، استاد آشتيانى گويد :\r\n« از اين بزرگوار بجز اشعار گوناگون ، حواشى مفصّل و متعدّدى نيز بر فتوحات مكيّه شيخ أكبر ، محى الدين بن عربى - قدّس سرّه - دارد كه به جاى مانده است » . « 2 » و در جاى ديگر « 3 » زندگى اين دو برادر حكيم را بيان فرموده كه حاوى نكات تازه‌اى است كه ذيلا به عنوان تكمله درج مىگردد :\r\n« مرحوم آقا ميرزا على محمّد از مردم كروند « 4 » اصفهان بود كه با برادر خود مرحوم ميرزا صفا « 5 » براى تحصيل به تهران آمد و در مدرسهء مرحوم حاج ابو الحسن\r\n\r\n\r\n","description":"","footnote":"\r\n( 1 ) - مقدمه ديوان اشعار حكيم صفاى اصفهانى ، به كوشش احمد سهيلى خوانسارى ، اقبال ، چاپ دوّم ، 1362 .\r\n( 2 ) - آشتيانى ، سيّد جلال الدين ، شرح مقدمه شرح قيصرى ، ص 22 .\r\n( 3 ) - آشتيانى ، سيّد جلال الدين ، معاد جسمانى يا شرح زاد المسافر ، ملّا صدرا ، ص 274 - 275 .\r\n( 4 ) - كروند در جنوب نجف‌آباد اصفهان واقع است و مركز آن شهرستان تيران مىباشد ( مؤلف ) .\r\n( 5 ) - ميرزا صفا حكيم ، بزرگتر از ميرزا على محمّد بوده است . ( آشتيانى ، سيّد جلال الدين ، شرح مقدمه شرح قيصرى ، ص 22 . ) .\r\n","page_name":" 180 ","page_number":180},
  {"content":"\r\n\r\nمعمار ، واقع در بازار نواب ساكن شدند . هر دو برادر به واسطه استعداد ذاتى بمقام علمى رسيدند و هر دو از تلاميذ معروف حوزهء درس « آقا محمّد رضا قمشه‌اى » و « آقا على حكيم » و از فضلاى نامدار عصر خود بودند .\r\nآقا ميرزا على محمّد شعر خوب مىگفت و حكيم تخلّص مىكرد . ايشان به نجف اشرف مسافرت نمود و در آن جا بتدريس كتب عاليهء حكمت مثل « اسفار » و « شفا » و در عرفان كتاب « شرح فصوص » اشتغال جست . او را تكفير كردند . ناچار به تهران مراجعت كرد و مطلقا براى طلاب و ارباب عمّامه درس نگفت با اينكه مدرّس كم نظيرى بود و در مدرسهء سياسى « شرايع » درس مىداد و در سال 1304 شمسى در مدرسه صدر كه محل سكونت او بود در همان حجره‌اى كه استاد او مرحوم « آقا محمّد رضا » تدريس مىكرد ، چشم از جهان فرو بست .\r\nآقا ميرزا صفا معروف به حكيم صفا كه به مشهد مقدس مشرف و مجاور شد ، يكى از بهترين شاگردان حوزه درس « آقا محمّد رضا » بود و از قرارى كه مرحوم جواد آقا اراكى سلطان‌آبادى در سال 1325 شمسى اوائل طلبگى حقير راقم اين سطور تعريف كرد ميرزا صفا در مدرسهء آقا ميرزا ابو الحسن معمار ساكن بود و شرح اشارات و تمهيد القواعد و فصوص درس مىداد ولى در اوائل جوانى انقلاب حال به او دست داد و درس را ترك كرد و با مرحوم مؤتمن السلطنة به خراسان آمد و مجاورت اختيار كرد . . . » « 1 »\r\n\r\n\r\n","description":"","footnote":"\r\n( 1 ) - مقدمه شواهد ربوبيه ، ص 129 - 130 - 131 ( در اينجا موطن اصلى « حكيم » را فريدن و چهارمحال اصفهان ذكر كرده است . ) .\r\n","page_name":" 181 ","page_number":181},
  {"content":"\r\n\r\n\r\n( 38 - حكيم آقا ميرزا صفاى اصفهانى ( حكيم صفا ) « 1 » )\r\nآقاى سهيلى خوانسارى زندگينامه ميرزا صفاى اصفهانى را در مقدمه ديوان وى چنين آورده است :\r\n« آقا ميرزا صفاى اصفهانى برادر آقا ميرزا على محمد حكيم اصفهانى است كه هر دو نزد استاد آقا محمّد رضا قمشه تلمّذ كرده‌اند .\r\nدر اواخر سدهء سيزدهم كه تهران مركز اهل علم و هنر شده بود چون كالاى دانش رواج داشت ، ارباب معرفت از هر طرف روى بدين شهر مىآوردند .\r\nدو برادر كه روزگار جوانى را برنج كسب فضل و دانش مىگذاشتند از فريدن اصفهان زادگاه خويش بار سفر بسته در تهران رحل اقامت افكندند .\r\nهر يك در مدرسه‌اى مسكن گزيدند و به سختى با اندك سرمايه اسباب معاش را فراهم مىكردند و در كسب علوم مىكوشيدند تا آن كه در علم و فضل مقام استادى يافتند و ديرى نگذشت كه متاع دانش آنان را مشترى پديدار گشت و ارباب ذوق و أدب محضر اين دو تن را مشتاق و سخن هر يك را خريدار شدند . اين دو دانشمند گذشته از آن كه در حكمت و فلسفه و كلام و فقه و عرفان متبحّر بودند ، در سخنورى نيز مقامى و الا داشتند و محفل آنان غالبا مجمع افاضل بود .\r\nبرادر مهتر ، حكيم صفا ظاهرا بسالى كه ميرزا محمّد رضا مستشار الملك ( پدر آقاى قويم ) وزير خراسان كه بعد ملقّب به مؤتمن السلطنة شد ، براى انجام كارهاى ديوانى ، به مقرّ سلطنت آمد و در بازگشت به معيت وى بمشهد رهسپار شد .\r\n\r\n\r\n","description":"","footnote":"\r\n( 1 ) - استاد جلال الدين آشتيانى مىفرمايد « . . . آقا سيد جواد عراقى كه حدود دو سال قبل در يكى از قراء مجاور شهر رى درگذشت در سال 1325 هجرى شمسى از معمرين بود و قريب 90 سال از عمر او مىگذشت . او خود ساليان دراز در مدرسه ميرزا ابو الحسن ( همان مدرسه‌اى كه حكيم صفا سكونت داشته ) ساكن بود . مىگفت اهل فن « آقا ميرزا صفا را از تلاميذ درجهء اوّل آقا محمّد رضا قمشه‌اى مىدانستند » . ( معاد جسمانى ، شرح بر زاد المسافر ملّا صدرا ص 275 . ) .\r\n","page_name":" 182 ","page_number":182},
  {"content":"\r\n\r\nو برادر كهتر ، ميرزا على محمّد متخلّص به حكيم ، در مدرسه حاج ابو الحسن ( نزديك امام زاده يحيى ( ع ) ) به افادهء علوم اشتغال جست . حكيم صفا چنان كه خود در قصيده‌اى بدين مطلع گفته است :\r\n مرد كه بر كند دل ز صحبت نادان * بر خرد افزايد و بكاهد نقصان\r\nدر سنه ألف و سيصد و يك هجرى * سى و دو سالست در خشيجى گيهان\r\nكز افق وحدت وجود وجوبى * كرده طلوع اختر صفاى صفاهان \r\nدر سال 1269 تولد يافته است لكن ولادت برادر بزرگتر ، ميرزا على محمد درست معلوم نيست . نام صفا را دوست دانشمند و شاعر ارجمند آقاى محمود فرّخ در سفينه محمّد حسين نوشته است و در دفترى از اشعار حكيم كه در ايّام حيات وى نگاشته شده ، كاتب لقب او را كاتب الدّين ، ثبت كرده ، اما نسبت اين لقب بوى مسلم نمىباشد ، و دور نيست نويسندهء اشعار از روى ارادت در انتساب اين لقب تفنّن كرده باشد ، چه تا كنون آنان كه صحبت و زمان او را درنيافته‌اند ، اين قول را تأييد نكرده‌اند .\r\nصفا ، پيوسته در سراى مؤتمن السلطنة ، جاى داشت و بر خلاف آن چه نويسندگان معاصر نوشته‌اند ، هرگز در مدرسه مسكن نگزيد و احترام وى پيش مؤتمن السلطنة ، چندان بود كه در خانهء وى ، هميشه به روى حكيم باز بود ، چنان كه روايت مىكنند ، هر گاه مؤتمن السلطنة ديدار او را پذيرا مىگشت از احترام حكيم چيزى فرو نمىگذاشت و اگر بر حسب اتفاق با وى به كالسكه سوار مىشد ، پيش از صفا در آن قرار نمىگرفت و قبل از وى نمىنشست ، با اين همه احترام ، هيچگاه\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nحكيم عالى مقام به مدح او لب نگشود و در ديوان اشعار وى حتى يك مصراع در مدح و ستايش او نمىبينيم و نيز به غير از دو چكامه و مسمّط كه در مدح ناصر الدّين شاه و ركن الدّوله محمّد تقى ميرزا برادر پادشاه والى خراسان سروده شده ، ديگر در مدح كسى از بزرگان شعرى ملاحظه نمىشود .\r\nدر سال 1309 مؤتمن السلطنة وفات يافت و وزارت خراسان به ميرزا على محمّد مؤتمن السلطنة فرزند ارشد وى تعلّق گرفت و او چون پدر ، صفا را ، گرامى مىداشت و در حقّ او إحسان فراوان مىكرد . چنان كه در سال 1313 براى آسايش و رفاه بيشتر ، خانه‌اى جهت وى در كوچهء مقبره ( پشت مقبره نادر شاه ) كه قريب به منزل خويش بود ، خريد و اسباب زندگانى او را از هر حيث فراهم ساخت و صفا در اين زمان غالبا با يحيى خان و حيدر خان ، پسران ابا خان معاشرت مىفرمود . پس از سالى چند وزارت از مؤتمن السلطنة ثانى بستدند و او ناگزير روانهء تهران گشت و صفا را به پسر عمّ خويش ميرزا حسن خان معروف به اباخان سپرد .\r\nگويند حكيم در مشهد كمتر معاشرت مىفرمود و پيوسته پاى در دامن عزلت كشيده ، منزوى بود . اشارت او را به گوشه نشينى و دورى از مردم در اشعارش مىخوانيم و حاجت به اداى دليل و برهان نمىدانيم :\r\n ولى اللّه من ، آن هشتم اقطاب وجود * كه فضاى حرمش منزل إحسان منست\r\nمن صفاهانيم امّا به خراسان ويم * عقل حيران من و كار خراسان منست\r\nهفت سالست كه از خلقم در عزلت تام * ساحت گلشن من كنج شبستان منست \r\nدر آغاز اقامت در مشهد هر گاه از خانه براى كارى خارج مىشد ، عباى خود را\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nتا كرده زير بغل مىنهاد و كمتر بدوش مىافكند . امّا اواخر عمر اكثر عبا بر سر ، او را در راه مىديدند .\r\nقصائدى كه در نعت و منقبت ائمه أطهار « صلوات اللّه و سلامه عليهم أجمعين » مىسرود ، به مسجد گوهرشاد مىرفت و در كنار منارهء آن مسجد مقابل گنبد مطهّر درنگ مىكرد و آن گاه اشعار خود را با كمال خضوع و خشوع مىخواند و باز مىگشت . « 1 » صفا در زندگانى ، همسر اختيار نكرد و تمام عمر را مجرد زيست .\r\n اى دهر بكر عجوز بر ما چه جلوه كنى * چل سال مىگذرد از عمر و ما غريبيم\r\nشه ملك عبد صفا در شهوتست و غضب * ما مالكيم و سوار بر شهوت و غضبيم \r\nدر روزگار به هيچ چيز اعتنا نداشت و بدانچه مردم زمانه شيفته و بىقرار آنند به چشم حقارت مىنگريست .\r\n مرا ز فقر بدولت مخوان كه گاه ملوك * بر فقير به از كنج خانقاهى نيست\r\nفريب جاه نخواهيم خورد و غبطهء مال * گداى فقر ، مقيّد بمال و جاهى نيست \r\nحكيم صفا در اواخر سال 1314 رنجور شد . پهلو بر بستر نهاد و بيمارى وى مدتى مديد امتداد يافت و هم پس از اين بيمارى بود كه به علت ناتوانى و ضعف بيش از پيش از مردم دورى جست و ديرى نگذشت كه حالت او را دگرگونه يافتند . و\r\n\r\n\r\n","description":"","footnote":"\r\n( 1 ) - اين مسئله را استاد آشتيانى خيلى زيباتر از اينجا تقرير فرموده‌اند . ر . ك به شرح مقدمه شرح قيصرى بر فصوص الحكم ، ص 22 .\r\n","page_name":" 185 ","page_number":185},
  {"content":"\r\n\r\nبنا به قول فاضل محترم آقاى قويم ، اختلال به حواسش راه يافت امّا برخى گويند از خرد بيگانه گشت و بدون احتفاظ پاى در كوچه و برزن مىنهاد .\r\nگاهى براى اجتماع قواى فكريه و رفع اغتشاش حواس ظاهره و باطنه استعمال اسرار « حشيش » مىنمود و به واسطهء آثار آن گياه در سن جوانى سر از افق جنون بيرون آورد . . . و پس از عروض آن مرض حافظه‌اش به كلى نابود و معدوم گرديد . « 1 » راجع به اعتياد حشيش و بعضى آلودگيهاى اين شاعر حكيم به تواتر داستانهايى شنيده شده و شادروان ميرزا محمّد على خان بامداد كه به روزگار جوانى در مشهد مىزيست و مكرّر صفا را مىديد ، مؤيد اين قول بود امّا جنون و ديوانگى وى كه بعضى بدان اشاره كرده‌اند چندان صحيح به نظر نمىرسد .\r\nبه حكيم صفا جز آن چه مؤتمن السلطنة صلت حواله مىفرمود از ديوان به عنوان مستمرّى مبلغى مىرسيد و اين وظيفة كمك معاش او بود . ميرزا كريم خان بنان الدولة فرزند ميرزا فضل اللّه مستمرى او را قطع كرد . . . .\r\nصفا با آن كه در اشعارش ، نام هيچكس را به زشتى نبرده است ، بنان الدولة را مورد عتاب ساخته و گويد :\r\n كردى اى خان بىخرد ، تو به درويش * آن چه نكردست با گدا به سگ و دربان\r\nقطع نمودى وظيفهء من و بگذشت * ماند ترا از من اين وظيفة بگيهان\r\nنى تو بمانى نه حرص و آز تو وين نظم * ماند چندين هزار قرن بدوران \r\nخلاصه پس از مرگ ميرزا محمّد رضاى مؤتمن السلطنة در سال 1309 سالى\r\n\r\n\r\n","description":"","footnote":"\r\n( 1 ) - مجلهء ارمغان ، سال هشتم ، شماره 6 و 7 شرح حال صفا ، بقلم آقاى اشراق خاورى .\r\n","page_name":" 186 ","page_number":186},
  {"content":"\r\n\r\nچند ، حكيم در سراى ميرزا على محمّد پسر او مؤتمن السلطنة ثانى و ابا خان برادرش بود تا آن كه در سال وبايى ( 1322 ق ) چند ماه بعد از مرگ ابا خان از اين جهان فانى درگذشت و او را در مدرسهء ملّا تاج به خاك سپردند .\r\nدر پشت ايوان عباسى كه در شمال صحن عتيق واقعست ، مدرسه‌اى است كه از قديم به نام ملّا تاج معروف بود . به سبب خرابى ، مرحوم ميرزا محمّد رضا مؤتمن السلطنة آن را به خرج خويش ترميم و تجديد بنا كرد و موقوفاتى نيز براى نگاه دارى آن معيّن فرمود . اين مدرسه را توليت و اختيار پس از مرگ وى ، با خاندان او بود و به همين سبب صفا را پس از آن كه وفات يافت در آن جا دفن كردند . در داخل آن مدرسه متّصل به بناى ايوان عباسى مناره‌اى زر اندود در عهد نادر شاه ساخته شده كه قبر حكيم در پاى اين مناره است ، ولى اكنون به سبب خرابى بسيار ، سنگ قبر و ساير آثار گور صفا در زير خاك پنهان مىباشد و اگر توده‌هاى خاك برداشته شود ، دور نيست كه قبر شاعر پيدا گردد » . « 1 » ديوان اشعار حكيم صفا ، داراى 5791 بيت شعر مىباشد و قابل ذكر است كه « ايشان ( ميرزا صفاى اصفهانى يا حكيم صفا ) را مرحوم آقا محمّد رضا قمشه‌اى ، ميرزا صفا خطاب مىكرده است . حكيم صفا در آخر ديوان اشعار خويش به طريقهء سؤال و جواب ، عالىترين مباحث ولايت را عنوان نموده و به شرح و بسط آن مطالب به صورت شعر و حل دقايق آن در قالب نظم پرداخته است » . « 2 » و در كتاب معاد جسمانى كه شرح بر زاد المسافر ملّا صدرا است و شمّه‌اى از زندگى حكيم صفا در آن آمده اين مسئله ، واضح‌تر بيان شده است :\r\n\r\n\r\n","description":"","footnote":"\r\n( 1 ) - سهيلى خوانسارى ، احمد ، مقدمه ديوان اشعار حكيم صفاى اصفهانى .\r\nمعلم حبيب‌آبادى ، محمّد على ، مكارم الآثار ، ج 6 ، صفحات 1940 تا 1942 .\r\n( 2 ) - ر . ك شرح مقدمه شرح قيصرى بر فصوص الحكم ، ص 22 .\r\n","page_name":" 187 ","page_number":187},
  {"content":"\r\n\r\n« حكيم صفا بعضى مشكلات و برخى از مسايل مهم تصوف را در اشعارى كه به صورت سؤال و جواب طرح كرده و مسايل و مجيب خود اوست ، عنوان نموده ، در آن تحقيق كرده است و كمتر كسى توجّه به اين مهم دارد .\r\nايشان در مقام شرح و بيان اين مسئله ، خاتم ولايت عامه و مطلقه و به اعتبارى ، ولايت خاصهء محمّديه ، در اينكه خاتم ولايت مطلقه باعتبارى و خاتم ولايت خاصه باعتبار ديگر ، مهدى موعود - عليه السلام - است و عيسى ( عليه السلام ) از مشكات ولايت او استفاضه نمايد ( و در اين مسئله ، در فهم كلمات محيى الدين ، بين ناظران و شارحان كلمات وى ، اختلاف است ) در صورت سؤال و جواب خيلى عالى اين مشكل را حل نموده است » « 1 » باز در جايى ديگر استاد آشتيانى فرمايد :\r\n« استاد حقير از آقا ميرزا إبراهيم زنجانى حكمى رياضيدان و حكيم ماهر ، نقل مىكرد كه وقتى آقا محمّد رضا ، با شور و حال خاصّ خود مسائل عرفانى را تقرير مىكرد ، حكيم صفا به حالت غشوه و هيمان مىافتاد . . . » « 2 » - رحمة اللَّه عليهم - .\r\n\r\n( 39 - حضرت آية اللّه حكيم آقا ميرزا عبد الغفار تويسركانى اصفهانى )\r\nيكى از علما و دانشمندان معروف اصفهان در اواخر قرن سيزدهم و اوائل قرن چهاردهم عالم جليل ، جامع علوم معقول و منقول آقا ميرزا عبد الغفار حسينى تويسركانى ، فرزند عالم فاضل آقا سيّد محمّد حسين از سادات شيخ الإسلامي تويسركان است . او در تويسركان ديده به جهان گشود و پس از تكميل تحصيلات\r\n\r\n\r\n","description":"","footnote":"\r\n( 1 ) - آشتيانى ، سيّد جلال الدين ، معاد جسمانى يا شرح زاد المسافر ملّا صدرا ، ص 275 .\r\n( 2 ) - آشتيانى ، سيّد جلال الدين ، شرح مقدمه شرح قيصرى ص 22 و مقدمه شواهد ربوبيه صص 130 - 131 .\r\n","page_name":" 188 ","page_number":188},
  {"content":"\r\n\r\nمقدماتى نزد پدر بزرگوارش ، رهسپار حوزهء علميه همدان شد . و پس از استفاده از محضر أكابر آن حوزه مثل عالم نبيل آقا محمّد تقى فرزند آقا ميرزا عبد الحسين ابن استاد كل وحيد بهبهانى به سال 1266 ه . ق به حوزه علميه اصفهان كه در آن زمان از مشاهير حوزه‌هاى علمى تشيع آن عصر بود عزيمت نمود و از افادات اساتيد بزرگى مانند :\r\n1 - آقا مير سيّد حسن مدرّس ، معروف به « مدرّس مطلق » متوفاى 1273 ه . ق .\r\n2 - آقا حاج ملّا حسين على تويسركانى متوفاى 1286 ه . ق . صاحب كتاب مبسوط شرح شرايع الإسلام و فصل الخطاب در اصول .\r\n3 - آقا سيد محمّد شهشهانى صاحب حاشيه بر رياض و قوانين متوفاى 1289 ه . ق بهره كامل يافت .\r\nو در علوم معقول از افادات حكيم متألّه آقا ميرزا حسن نورى فرزند حكيم نامدار مولى على نورى و حكيم عارف نبيل آقا محمّد رضا قمشه‌اى متخلّص به « صهبا » بهره‌مند گرديد . و به تدريس فقه و اصول و كتاب شريف اسفار در حوزه اصفهان اشتغال داشت .\r\nاز آثار نامبرده است :\r\n1 - تعليقات و حواشى بر شرايع .\r\n2 - تعليقات و حواشى بر مدارك الاحكام .\r\n3 - تعليقات و حواشى بر كتاب شريف اسفار .\r\n4 - رساله‌اى در غنا .\r\n5 - جواهر المعارف .\r\n6 - كشكول .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n7 - تقرير درس اساتيد در فقه و اصول .\r\n8 - كتاب روح الايمان .\r\n9 - بشارة المذنبين .\r\nنامبرده در ربيع الثاني سال 1319 ه . ق . درگذشت ، و در تخت فولاد اصفهان در تكيهء معروف به تكيه تويسركانى ، مجاور مسجد ركن الملك ، مدفون گرديد .\r\nو از تلاميذ و شاگردان ايشانند ، عالم فاضل مرحوم آقا ميرزا محمّد على تويسركانى و عالم بزرگوار مرحوم آقا ميرزا حسين همدانى .\r\nبنده ( مؤلف ) ، از شاگردان حقير نجل بزرگوار آن عزيز يعنى حضرت آية اللّه دكتر سيّد احمد تويسركانى - دام عزّه - كه از أكابر روزگار ماست مىباشم . كتب لمعه ، تبصرة المتعلّمين ، منطق ، تفسير و . . . را نزد ايشان فرا گرفتم . « 1 »\r\n\r\n( 40 - ميرزا زكّى قفقازى « 2 » )\r\nدر كتب تراجم نام اين بزرگوار را نيافتيم ، زيرا بسيارى از شاگردان مرحوم استاد قمشه‌اى از آسياى ميانه و ديگر كشورهاى اسلامى بوده‌اند كه پس از پايان تحصيلات به مسقط الرأس خود رجعت نموده‌اند بنا بر اين در كتب تراجمى كه ما در اختيار داريم كمتر نامى از آنها برده مىشود . اميد است علاقه‌مندان به اين كار در\r\n\r\n\r\n","description":"","footnote":"\r\n( 1 ) - حضرت استادى العظيم آقاى تويسركانى كه متوغّل در علوم معقول و منقول مىباشند و در دانشگاههاى مختلف استان اصفهان تدريس مىفرمايند ، داراى كتب متعدّده در معارف عرشيه الهيّه مى باشند كه از آن جمله است « : ثلاث رسائل » و « الرسالات المختارة » و . . . خداوند او را براى ما و آيندگان حفظ فرمايد . آمين . مطالب فوق از افادات آن بزرگوار بود كه اين جا درج گرديد .\r\n( 2 ) - آشتيانى ، سيّد جلال الدين ، رسائل قيصرى ، مقدمه ص 114 « آقا ميرزا زكى قفقازى كه علاوه بر آقا ميرزا هاشم چند سالى آقا محمّد رضا را درك نموده بود . از تلاميذ آقا محمّد رضا و از مدرّسان عرفان بودند . » .\r\n","page_name":" 190 ","page_number":190},
  {"content":"\r\n\r\nآينده روى اين موضوع و يافتن زندگينامه آنان سعى وافى مبذول فرمايند . ما هم اگر توفيق حضرت حقّ يار شد به تتبّع خود ادامه خواهيم داد . ( انشاء ا . . . تعالى ) و گوشه‌اى از حيات آن عالمان ربّانى را براى تشنه كامان جويان ، روشن خواهيم كرد .\r\n\r\n","description":"","footnote":"","page_name":" 191 ","page_number":191},
  {"content":"\r\n . \r\n","description":"","footnote":"","page_name":" 192 ","page_number":192},
  {"content":"\r\n\r\n\r\n( فصل چهارم شاگردان طبقه دوّم )\r\n\r\n","description":"","footnote":"","page_name":" 193 ","page_number":193},
  {"content":"\r\n . \r\n","description":"","footnote":"","page_name":" 194 ","page_number":194},
  {"content":"\r\n\r\n\r\n( شاگردان مشترك حكيم آقا ميرزا هاشم اشكورى ، حكيم آقا مير شهاب الدّين نيريزى ، حكيم آقا ميرزا حسن كرمانشاهى و حكيم آقا ميرزا محمود قمى )\r\nآقاى صدوقى « سها » بزرگواران ذيل را به عنوان شاگردان اساتيد فوق آورده‌اند .\r\n« 1 - آقا سيّد محمّد كاظم لواسانى تهرانى ( 1394 - 1302 ق ) مدفون به مقبرهء ابو الفتوح رازى كه سيّد أعاظم حكماء متأله و سند أفاخم عرفاء محقق و عين انسان و انسان عين بوده است . صاحب تفسير فاتحه الكتاب ، رسالة در وحدت وجود و رسالة در جبر و تفويض و رسالة در بداء . « 1 » 2 - آقا ميرزا مهدى آشتيانى ( 1372 - 1306 ق ) فرزند آقا ميرزا جعفر آشتيانى ( ميرزاى كوچك ) شاگرد آقا محمّد رضا قمشه‌اى صاحب حواشى متعدد بر اسفار ، شفاء و منظومه ، رسالة در وحدت وجود و قاعدهء الواحد ، رسالة در جبر و تفويض ، ترجمه اسفار و اشارات ، حواشى بر فصوص الحكم محيى الدين بن عربى ، فصوص فارابى ، مصباح الانس ابن فنارى ، رسالة در معاد . از شاگردانش ، آقا ميرزا ابو الحسن شعرانى ، شهيد آيت اللّه مرتضى مطهرى ، سيّد جلال الدين آشتيانى ، آقا ميرزا محمّد رضا ربانى تربتى ، آقا مهدى حائرى ، دكتر محمّد صادقى ، سيد موسى\r\n\r\n\r\n","description":"","footnote":"\r\n( 1 ) - ثلاث رسائل - ص 6 - 3 ( به نقل از تاريخ حكما و عرفاء ) .\r\n","page_name":" 195 ","page_number":195},
  {"content":"\r\n\r\nمازندرانى ، دكتر محمّد جعفر لنگرودى ، حاج ميرزا عبد الرحيم مدرّس تبريزى ، سيّد محمّد حسين آل طيب شوشترى ، شيخ على محقق كاشمرى ، آقا ميرزا احمد خوشنويس ، بديع الزمان فروزانفر ، آخوند ملّا على همدانى ، دكتر عبد الجواد فلاطورى اصفهانى ، حاج سيّد جواد مدنى كرمانى ، حاج اعتماد رشتى ، شيخ على محمّد جولستانى . « 1 » 3 - آقا ميرزا احمد بن حسن آشتيانى ( 1359 - 1300 ق ) صاحب حواشى بر اسفار ، شفاء ، شرح منظومه ، شرح تجريد ، شرح مصباح الانس ، رسالة در امر بين الأمرين ، رسالة در بيان مسالك در وحدت وجود . « 2 » 4 - آقا ميرزا محمّد على شاه‌آبادى اصفهانى ( 1369 - 1292 ق ) مدفون به مقبره ابو الفتوح رازى ، استاد عرفان حضرت امام خمينى - قدّس سرّه الشريف - صاحب رشحات الأنوار . « 3 » 5 - آقا شيخ محمّد تقى بن آخوند ملّا محمّد آملى ( . . . - 1304 ق ) صاحب تعليقه بر شرح منظومه سبزوارى . « 4 » 6 - آقا شيخ محمّد حسين بن ملّا عبد العظيم معروف به فاضل تونى ( 1339 - 1288 ق ) صاحب تعليقه بر فصوص ، ترجمه سماع طبيعى شفاء ، الهيات ، حكمت قديم . « 5 » 7 - آقا ميرزا حسن شرف الملك فرزند آقا على مدرّس ، متوفاى 1320 مدفون\r\n\r\n\r\n","description":"","footnote":"\r\n( 1 ) - مدرّس ، محمّد على - ريحانة الأدب ، ص 507 .\r\n( 2 ) - رازى ، محمّد ، گنجينه ، ج 4 ، ص 365 .\r\n( 3 ) - رازى ، محمّد ، آثار الحجة ، ج 2 ، ص 45 .\r\n( 4 ) - مصطفوى ، مقدمه درر الفوائد ، ج 1 .\r\n( 5 ) - ترجمه احوال مرحوم فاضل تونى ، ضميمه شماره 3 سال 9 مجله دانشكده أدبيات . ( به نقل از تاريخ حكما و عرفا ) .\r\n","page_name":" 196 ","page_number":196},
  {"content":"\r\n\r\nدر امام زاده عبد اللّه شهر رى « 1 » 8 - آقا سيّد مرتضى لنگرودى ( 1383 - 1306 ق ) صاحب رساله‌اى در حدوث عالم و رساله‌اى در قضاء . « 2 » 9 - آقا شيخ مهدى اميركلائى مازندرانى ( . . . - 1302 ق ) مدفون در خاك فرج قم . « 3 » 10 - آقا احمد بن هادى بن محمود بن محمّد على بن آقا باقر بهبهانى متولد 1291 ق . « 4 » 11 - آقا شيخ محمّد على لواسانى ( 1393 - 1298 ق ) . « 5 » 12 - شيخ الرئيس ابو الحسن ميرزا ، شاگرد ميرزا حسن . « 6 » 13 - آقا شيخ عبد اللّه كجورى . « 7 » 14 - آقا ميرزا حبيب اللّه بن محمّد جعفر ذو الفنون عراقى ( 1367 - 1278 ق ) . « 8 » 15 - شيخ العلماء العاملين آخوند ملّا على همدانى ( متولد 1313 ق ) . « 9 » 16 - آقا ميرزا لطف على صدر الأفاضل ( دانش ) شاگرد ميرزا حسن . « 10 »\r\n\r\n\r\n","description":"","footnote":"\r\n( 1 ) - صدوقى « سها » منوچهر - تاريخ حكما و عرفا ص 68 .\r\n( 2 ) - واصف ، زندگى لنگرودى ، ( به نقل از تاريخ حكما و عرفا . . . ) .\r\n( 3 ) - آشتيانى ، سيّد جلال الدين ، مقدمه شرح قيصرى ، ص 48 .\r\n( 4 ) - سحاب ، ابو القاسم ، تاريخ مدرسه سپهسالار ، ص 19 .\r\n( 5 ) - صدوقى « سها » منوچهر ، تاريخ حكما و عرفا ، ص 68 .\r\n( 6 ) - بلاغى ، حجت على ، مقالات الحنفاء ، ص 135 .\r\n( 7 ) - صدوقى « سها » منوچهر ، تاريخ حكما و عرفا . . . ص 68 .\r\n( 8 ) - تهرانى ، آقا بزرگ ، نقباء البشر ، ج 1 ع 716 .\r\n( 9 ) - صدوقى « سها » منوچهر ، تاريخ حكما و عرفا ، ص 69 .\r\n( 10 ) - امينى ، الكلم و الحكم - مقدمه ( به نقل از تاريخ حكما و عرفا ) .\r\n","page_name":" 197 ","page_number":197},
  {"content":"\r\n\r\n17 - آقا سيّد ابو الحسن رفيعى قزوينى ( متوفّى 1395 ق ) مدفون به قم ، صاحب محشى منظومه ، اسفار ، رسائلى در معراج و رجعت و . . . از شاگردان اوست آقا ميرزا ابو القاسم خوارزم‌شاهى شهير به خرم شاهى ( 1397 - 1314 ق ) . « 1 » 18 - آقا سيّد حسين بن سيّد محمود طباطبائى قمى ( 1366 - 1282 ق ) . « 2 » 19 - آقا ميرزا محمود مفيد از سلسله مشايخ بيدآباد اصفهان ( 1382 - 1297 ق ) . « 3 » 20 - آقا شيخ اسد اللّه ايزد گشسب گلپايگانى ، صاحب شمس التواريخ و رسائل متعدده ، شاگرد ميرزا حسن . « 4 » 21 - آقا ميرزا فضل اللّه آشتيانى ( 1382 - 1298 ق ) شاگرد آقا ميرزا حسن . « 5 » 22 - آقا بزرگ لواسانى بن سيّد ذبيح اللّه از أحفاد سيّد مهدى شهيد ( متوفاى 1355 ق ) . « 6 » از شاگردان اين بزرگوار شيخ محمّد حسين خراسانى ، شيخ سيف اللّه بن عباس بن حسن غريب دولتى گرمارودى . « 7 » 23 - آقا سيد حسين بادكوبه‌اى ، شاگرد ميرزا هاشم اشكورى متولد سال 1293 و متوفّى 1358 . از شاگردان او مىتوان علّامه آقا سيد محمّد حسين قاضى طباطبائى تبريزى ( متولد 1321 قمرى ) نام برد . « 8 »\r\n\r\n\r\n","description":"","footnote":"\r\n( 1 ) - آشتيانى ، سيّد جلال الدين ، شرح مقدمه قيصرى ، ص 47 ، مقدمه رسالتين معراج و رجعت .\r\n( 2 ) - تهرانى ، آقا بزرگ ، اعلام الشيعة ، قسم دوّم از قسم اوّل ، ص 653 .\r\n( 3 ) - مهدوى ، سيّد مصلح الدين ، تذكره القبور و جواهرى ، علوم و عقائد اصفهان ، ص 5 .\r\n( 4 ) - صدوقى ، سها ، منوچهر ، تاريخ حكما و عرفا ، ص 70 .\r\n( 5 ) - همان كتاب ، ص 70 .\r\n( 6 ) رياضى ، غلام رضا ، دانشوران خراسان ، ص 228 .\r\n( 7 ) - مقدمه و آخر مطارح الفحول ، ( به نقل از تاريخ حكما و عرفا . . . ) .\r\n( 8 ) - تهرانى ، آقا بزرگ ، نقباء البشر ، قسم دوّم ص 584 ، طباطبايى ، سيد محمد حسين ، شيعه در اسلام ، مقدمه .\r\n","page_name":" 198 ","page_number":198},
  {"content":"\r\n\r\n24 - حكيم محقق زاهد آقا ميرزا ابو الحسن شعرانى ( 1393 - 1321 ق ) . « 1 » 25 - آقا شيخ عبد الحسين بن شيخ عيسى بن يوسف بن على رشتى ( 1373 - 1292 ق ) . « 2 » 26 - آقا شيخ على قمى متوفاى 1340 ، شاگرد آقا ميرزا هاشم اشكورى ، استاد اكثر اساتيد طبقهء بعد . « 3 » 27 - شيخ على اصغر بن ملّا على أكبر هزار جريبى متوفاى 1355 ، شاگرد آقا ميرزا هاشم اشكورى . « 4 » 28 - آقا سيّد محسن صدر الأشرف محلاتى شاگرد آقا ميرزا هاشم . « 5 » 29 - آقا ضياء الدين درّى اصفهانى ( 1375 - 1293 ق ) . از شاگردان خاص ميرزا حسن كرمانشاهى و آخوند محمّد كاشانى و جهانگير خان قشقايى ، صاحب ترجمه تاريخ الحكماء شهر زورى و رسائلى از شيخ الرئيس . « 6 » 30 - آقا مير سيد محمّد فاطمى قمى ، شاگرد آقا ميرزا حسن كرمانشاهى و آقا ميرزا هاشم اشكورى و حكيم رياضى . « 7 » 31 - اسوة الحكماء شيخ على محمّد بن ملّا محمّد تويسركانى تهرانى مشهور به جولستانى ، متولد سال 1328 قمرى ، صاحب رسالة در علم . « 8 » 32 - آقا شيخ محمّد كاظم تربت حيدريه‌اى متوفاى 1323 شمسى ، شاگرد\r\n\r\n\r\n","description":"","footnote":"\r\n( 1 ) - آشتيانى ، سيّد جلال الدين ، مقدمه شرح مقدمه قيصرى ، ص 46 ، 51 .\r\n( 2 ) - تهرانى ، آقا بزرگ ، نقباء البشر ، قسم ثالث ، ع 1572 .\r\n( 3 ) - تهرانى ، آقا بزرگ ، نقباء البشر ، ع 1894 ، قسم رابع .\r\n( 4 ) - تهرانى ، آقا بزرگ ، نقباء البشر ، ع 2102 .\r\n( 5 ) - سيّد ريحان اللّه ، على اصغر ، آيينه دانشوران ، ص 95 ، 94 .\r\n( 6 ) - مهدوى ، سيّد مصلح الدّين ، تذكرة القبور ، ص ، 392 و كنز الحكمة ، ص 155 ، جواهرى ، ص 14 .\r\n( 7 ) - صدوقى « سها » منوچهر ، تاريخ حكما و عرفا . . . ، ص 74 .\r\n( 8 ) - همان كتاب ، ص 74 .\r\n","page_name":" 199 ","page_number":199},
  {"content":"\r\n\r\nآقا ميرزا هاشم و آقا ميرزا حسن » . « 1 »\r\n\r\n( شاگردان حكيم آخوند كاشى )\r\nاستاد صدوقى « سها » از جمله شاگردان آخوند ملّا محمّد كاشانى - قدّس سرّه - بزرگانى را آورده است كه خود نشانگر روح قدسي و انفاس زكيّه آن بزرگوار ( حكيم آخوند كاشى ) است كه مانند استاد بى بديل خود ( مرحوم آقا محمّد رضا قمشه ) اين چنين شاگرد پرور بوده است :\r\n« 1 - ميرزاى أرسطو كه پس از فوت استاد طاقت ماندن در اصفهان نياورد و به راه شيراز شد و در بين راه درگذشت .\r\nاين دو بيت از يك غزل اوست :\r\n من زين دو روزهء عمر ، به رنجم ، چه مىكند * بيچاره خضر ، زندگى جاودانه را\r\nگويى چرا شد است أرسطو ، أسير عشق * اى شيخ بس كن اين سخن جاهلانه را « 2 » \r\n2 - آقا سيّد محمّد كاظم موسوى اصفهانى ( 1366 - 1288 ق ) « 3 » 3 - حكيم ربانى حاج آقا رحيم ارباب اصفهانى ( 1396 - 1297 ق ) شاگرد خاص الخاص آن بزرگوار و استاد آقاى جلال الدّين همائى ( سنا ) مدفون در تخت فولاد اصفهان تقريبا در جوار استاد در يك تكيه . « 4 »\r\n\r\n\r\n","description":"","footnote":"\r\n( 1 ) - همان كتاب ، ص 74 .\r\n( 2 ) - صدوقى « سها » منوچهر ، ( 7 ) تاريخ حكما و عرفا ، ص 76 - 75 .\r\n( 3 ) - رازى ، محمّد ، گنجينه دانشمندان ، ج 2 ، ص 401 .\r\n( 4 ) - همايى ، جلال الدين ، دو رسالة ، ص 16 .\r\n","page_name":" 200 ","page_number":200},
  {"content":"\r\n\r\n4 - آقا ميرزا عبد الحسين قدسي . « 1 » 5 - دهقان سامانى سيف الشعراء . « 2 » 6 - آقا شيخ على نخستين سلطان‌آبادى ( متوفّى 1321 شمسى ) كه 90 سال عمر كرد و شاگرد او آقا سيد حسن هزاوى است . « 3 » 7 - آخوند ملّا عباس مدرّس سلطان‌آبادى از اهل اللّه ( متوفّى سنوات 20 - 1319 شمسى ) . « 4 » 8 - آقا سيّد محمّد هزاوى سلطان‌آبادى اشراقى كه در همدان وفات يافت . « 5 » 9 - شيخ عيسى بن فتح اللّه شاردى آهاردى قزوينى ( 1323 - 1280 ق ) كه فرزند او شيخ باقر مناهجى بود . « 6 » 10 - آقا سيّد عباس صفى دهكردى اصفهانى ( متوفّى 1393 ق ) . « 7 » 11 - آقا محمّد مقدّس اصفهانى ( 1378 - 1304 ق ) صاحب رسالهء « اول ما خلق اللّه » . « 8 » 12 - آقا شيخ محمّد حسن طالقانى ( 1369 - 1277 ق ) كه فرزند او حكيم محقق آقا يحيى طالقانى بود . « 9 » 13 - آقا ميرزا محمّد حسن مدرّس طباطبائى زواره‌اى ( 1376 - 1288 ق ) صاحب رساله‌اى در بداء . « 10 »\r\n\r\n\r\n","description":"","footnote":"\r\n( 1 ) - سالنامه مدرسه سعدى اصفهان ، ص 161 .\r\n( 2 ) - سپنتا ، عبد الحسين ، ديوان دهقان ، ص يو .\r\n( 3 ) - صدوقى « سها » منوچهر ، تاريخ حكما و عرفا ، ص 77 .\r\n( 4 ) - همان كتاب ، ص 77 .\r\n( 5 ) همان كتاب ، ص 77 .\r\n( 6 ) - همان كتاب ، ص 77 .\r\n( 7 ) همان كتاب ، ص 77 .\r\n( 8 ) - مهدوى ، سيّد مصلح الدين ، تذكرة القبور ، ص 485 . ( به نقل از تاريخ حكما و عرفا ) .\r\n( 9 ) - صدوقى « سها » منوچهر ، تاريخ حكماء و عرفا ، ص 77 .\r\n( 10 ) - رفيعى ، ابو القاسم ، آتشكده اردستان ، ج 2 ، ص 302 ( به نقل از تاريخ حكما و عرفا ) .\r\n","page_name":" 201 ","page_number":201},
  {"content":"\r\n\r\n14 - آخوند ملّا محمّد حسين مهرآبادى ( 1354 - 1280 ) . « 1 » 15 - آقا ميرزا مسيح تويسركانى ( متوفّى 1351 ) . « 2 » 16 - آقا سيّد حسن قوچانى مشهور به آقا نجفى ( 1363 - 1295 ق ) صاحب رسالة سياحت غرب و سياحت شرق و رسالهء تفاحيهء أرسطو را ترجمه كرده است . « 3 » 17 - آقا شيخ محمّد على زاهد قمشه‌اى مشهور به ابى المعارف ( 1332 - 1290 ) . « 4 » 18 - آقا ميرزا محمّد رضا مهدوى قمشه ( 1388 - 1302 ق ) شاگرد شيخ مرتضى طالقانى و آقا سيد حسن بادكوبه‌اى « 5 » در نجف اشرف . بنا به قول عارف و اصل حاج عباس على انصارى مهيارى دام عزّه ، او استاد مسلم در معقولات و عرفان بود و من نزد او شرح فصوص الحكم علامه قيصرى را خواندم و همان كتاب را هديهء من نمود كه ما نگارندگان از روى همان كتاب نزد اين استاد و الا مقام كسب فيض نموديم .\r\n19 - آقا سيّد إبراهيم شمس‌آبادى ( 1358 - 1296 ) . « 6 » 20 - زبدة الأبرار آقا شيخ محمّد حكيم گنابادى خراسانى مقيم اصفهان از سال 1316 ( متوفّى 1355 ) « 7 » كه استاد مسلم فلسفه و هم مباحثه و هم صحبت مرحوم\r\n\r\n\r\n","description":"","footnote":"\r\n( 1 ) - همان كتاب ، ص 88 .\r\n( 2 ) - رجايى ، زفره‌اى ، محمّد حسن ، نامه ناقور ، وحيد ، اسفند 49 ، ص 355 . ( به نقل از تاريخ حكما و عرفا ) .\r\n( 3 ) - شاكرى ، جغرافياى تاريخى قوچان ، ص 145 - 138 .\r\n( 4 ) - مطيعى ، فضل اللّه ، سالنامه فرهنگ شهرضا ، ص 49 . ( به نقل از تاريخ حكما و عرفا )\r\n( 5 ) - همان كتاب ، ص 36 و مهدى ، سيّد مصلح الدين ، تذكرة القبور ، ص 335 .\r\n( 6 ) - جابرى ، حسن خان ، تاريخ اصفهان ، ص 10 . ( به نقل از تاريخ حكما و عرفا ) .\r\n( 7 ) - گنابادى ، رضا على ، تاريخ و جغرافياى گناباد ، ص 241 .\r\n","page_name":" 202 ","page_number":202},
  {"content":"\r\n\r\nآقا رحيم ارباب بوده و يك عمر حدود 80 سال را در مدرسه صدر اصفهان مجرّد زيسته است . « 1 » استاد علم و عمل و از مدرسين طبقهء بعد بوده است . رحمة اللّه عليه و على زملائه أجمعين . مرحوم استاد همايى دو دوره مثنوى را نزد اين استاد تلمذ نموده است .\r\n21 - آقا ميرزا حسن سدهى ، عماد الشريعة . « 2 » 22 - آقا سيّد محمّد على داعىّ الإسلام لاريجانى . « 3 » 23 - آقا ملّا محمّد بن آخوند ملّا حسن همامى ( 1359 - 1282 ق ) . « 4 » 24 - آقا ميرزا حسن كاشانى . « 5 » 25 - آقا شيخ احمد شيخ المحققين اصطهباناتى صاحب « بيان الحق » و « كشكول العرفاء » . « 6 » 26 - ميرزا سيّد محمّد حقائق كشفى اصطهباناتى . « 7 » 27 - آقا ميرزا باقر علوى شهيدى ( متوفّى 1385 ق ) . متجاوز از هفتاد سال عمر كرده است . « 8 » 28 - آقا سيّد احمد دهكردى رحمت على حقانى خاكسارى ( متوفّى 1339 ق ) . « 9 » 29 - ميرزا ابو القاسم ، ناصر حكمت ( متوفّى 1371 ق ) نود و سه سال عمر\r\n\r\n\r\n","description":"","footnote":"\r\n( 1 ) - مهدوى ، سيّد مصلح الدين ، تذكرة القبور ، ص 475 . ( به نقل از تاريخ حكما و عرفا ) .\r\n( 2 ) - جزى ، عبد الكريم ، تذكره قبور ، ص 236 ، حاشيه مهدوى ( به نقل از تاريخ حكما و عرفا ) .\r\n( 3 ) - مهدوى ، سيّد مصلح الدين ، تذكره شعراى ، ص 185 .\r\n( 4 ) - مهدوى ، سيّد مصلح الدين ، تذكرة القبور ، 523 .\r\n( 5 ) - جابرى ، حسن خان ، تاريخ اصفهان ، ص 59 .\r\n( 6 ) - محقق ، سيّد احمد ، سالنامه اصطهبانات ، ص 15 .\r\n( 7 ) - همان كتاب ، ص 15 .\r\n( 8 ) - مهدوى ، سيّد مصلح الدين ، تذكرة القبور ، ص 124 .\r\n( 9 ) - همان كتاب ، ص 114 .\r\n","page_name":" 203 ","page_number":203},
  {"content":"\r\n\r\nكرده است . « 1 » از اين بزرگوار آثار ذيل به يادگار مانده كه هنوز به حليهء طبع آراسته نشده است .\r\n1 - مجموعه نسخ ابتكارى در طب 2 - رسالهء افيونيه در تركيب داروها كه به صورت بديعى نگارش يافته است « 2 » .\r\n30 - حاجى ميرزا باقر امامى ( متوفّى 1346 ق ) صاحب رساله‌اى در حكمت و كلام . « 3 » 31 - حاج ملّا هادى هرندى ( متوفّى 1349 ق ) . « 4 » 32 - حاج آقا عطاء امانى ( متوفّى 1387 ق ) . « 5 » 33 - ميرزا حبيب اللّه ( نيّر الأدباء ) ( 1379 - 1308 ق ) . « 6 » 34 - آقا سيّد محمّد ابطحى ( 1367 - 1290 ق ) . « 7 » 35 - آقا ميرزا باقر تويسركانى ( 1374 - 1293 ق ) . « 8 » 36 - آقا ميرزا مهدى اصفهانى مقيم مشهد مقدّس ( متوفّى 1365 ق ) صاحب أبواب الهدى - صوارم العقلية كه مسلك خاصى داشته در معارف عقليه كه منتهى به آخوند ملّا حسين قلى - قدّس سرّه - شده است در سلوك . « 9 » 37 - آقا ميرزا فتح اللّه درب امامى ( 1377 - 1301 ق ) وى شاگرد آخوند ملّا جواد آدينه‌اى هم بوده است . « 10 »\r\n\r\n\r\n","description":"","footnote":"\r\n( 1 ) - همان كتاب ، ص 103 .\r\n( 2 ) - به قول آقاى دكتر مهدى دهباشى نجل آن بزرگوار ( استاد فلسفه در دانشگاه اصفهان ) .\r\n( 3 ) - همان كتاب ، ص 73 .\r\n( 4 ) - همان كتاب ، ص 155 .\r\n( 5 ) - همان كتاب ، ص 155 .\r\n( 6 ) - همان كتاب ، ص 170 .\r\n( 7 ) - همان كتاب ، ص 183 .\r\n( 8 ) - همان كتاب ، ص 181 .\r\n( 9 ) - همان كتاب ، ص 186 .\r\n( 10 ) - همان كتاب ، ص 201 .\r\n","page_name":" 204 ","page_number":204},
  {"content":"\r\n\r\n38 - آقا مير سيّد حسن بن سيّد محمّد تقى مدرّسى مير محمّد صادقى . « 1 » 39 - آقا سيّد محمّد تقى موسوى احمدآبادى ( 1341 - 1301 ق ) . « 2 » 40 - آقا ميرزا عبد الحسين بن محمّد جعفر مير دامادى ( متوفّى 1346 ق ) . « 3 » 41 - آقا سيّد زين العابدين طباطبائى ابرقويى ( متوفّى 1372 ق ) . « 4 » 42 - آقا شيخ صفر على همدانى ( متوفّى 1350 ق ) كه بيش از نود سال عمر كرده است . « 5 » 43 - آقا ملّا فرج اللّه درّى ( متوفّى 1382 ق ) با عمرى نزديك به نود سال . « 6 » 44 - آقا ميرزا عبد الرزاق همدانى ( 1383 - 1291 ق ) . « 7 » 45 - آقا ميرزا محمّد على سدهى ( متوفّى 1352 ق ) . « 8 » 46 - آقا شيخ محمّد على يزدى ( متوفّى 1351 ق ) . « 9 » 47 - آقا سيّد فخر الدين خوانسارى ( متوفّى 1348 ق ) . « 10 » 48 - آقا ميرزا محمّد حسن بن سيّد مهدى بن سيّد محمّد حسين بن سيّد محمّد تقى مستجاب الدعوة ( 1361 - 1287 ق ) . « 11 » 49 - آقا ميرزا محمّد باقر بن سيّد مهدى مذكور ( 1350 - 1303 ق ) . « 12 » 50 - آقا مير سيّد محمّد بن مير سيّد على اصفهانى ( در كربلاى معلّى 1356 - 1290 ق ) . « 13 »\r\n\r\n\r\n","description":"","footnote":"\r\n( 1 ) - همان كتاب ، ص 211 .\r\n( 2 ) - همان كتاب ، ص 217 .\r\n( 3 ) - همان كتاب ، ص 230 .\r\n( 4 ) - همان كتاب ، ص 248 .\r\n( 5 ) - همان كتاب ، ص 390 .\r\n( 6 ) - همان كتاب ، ص 393 .\r\n( 7 ) - همان كتاب ، ص 413 - 412 .\r\n( 8 ) - همان كتاب ، ص 444 .\r\n( 9 ) - همان كتاب ، ص 445 .\r\n( 10 ) - همان كتاب ، ص 458 .\r\n( 11 ) - همان كتاب ، ص 258 .\r\n( 12 ) - همان كتاب ، ص 259 .\r\n( 13 ) - همان كتاب ، ص 270 .\r\n","page_name":" 205 ","page_number":205},
  {"content":"\r\n\r\n51 - حاج ميرزا حسن خان انصارى ( 1376 - 1287 ق ) صاحب تاريخ اصفهان . « 1 » 52 - آقا شيخ محمّد حسن نجف‌آبادى ( متوفّى 1384 ق ) با عمرى بيش از 97 سال . « 2 » 53 - حاج ميرزا محمّد حسين كهنگى ( 1376 - 1288 ق ) . « 3 » 54 - حاج شيخ محمّد على كرمانى ( 1380 - 1295 ق ) وى شاگرد آخوند محمّد جواد آدينه‌اى هم بوده است . « 4 » 55 - آقا سيّد محمّد حسين سدهى متخلّص به « آيت » ( 1380 - 1303 ق ) . « 5 » 56 - آقا شيخ محمّد إبراهيم بن ميرزا عبد الرحيم بن ميرزا محمّد رضا بن حاج محمّد إبراهيم كلباسى ( 1362 - 1302 ق ) صاحب اشارات الأصول . « 6 » 57 - آقا شيخ محمّد رضا جرقويه‌اى ( 1372 - 1309 ق ) . « 7 » 58 - آقا سيّد يوسف بن سيّد محمّد رضا خراسانى ( متوفّى 1379 ق ) با عمرى نزديك به 80 سال . « 8 » 59 - آقا شيخ على فقيه فريدنى ( متوفّى 1373 ق ) . « 9 » 60 - آقا ميرزا يحيى مدرّس بيدآبادى متخلّص در « قريضة البديع » به « يحيى » 1349 - 1254 ق ) . « 10 » 61 - آقا شيخ محمّد هادى فرزانه قمشه‌اى ( 1385 - 1302 ق ) و نيز شاگرد آقا شيخ اسد اللّه قمشه‌اى « ديوانه » از بقيه السيف حكماء سلف مدفون در امام زاده\r\n\r\n\r\n","description":"","footnote":"\r\n( 1 ) - همان كتاب ، ص 271 .\r\n( 2 ) - همان كتاب ، ص 276 .\r\n( 3 ) - همان كتاب ، ص 281 .\r\n( 4 ) - همان كتاب ، ص 284 .\r\n( 5 ) - همان كتاب ، ص 286 - 285 .\r\n( 6 ) - همان كتاب ، ص 332 - 331 .\r\n( 7 ) - همان كتاب ، ص 332 .\r\n( 8 ) - همان كتاب ، ص 338 .\r\n( 9 ) - همان كتاب ، ص 468 .\r\n( 10 ) - همان كتاب ، ص 548 - 547 .\r\n","page_name":" 206 ","page_number":206},
  {"content":"\r\n\r\nرضاى شهرضا ( قمشه ) مقبره نوّاب ، در جوار استاد بزرگوار خود حكيم نصر اللّه كه شاگرد آقا محمّد رضا قمشه‌اى بوده است . « 1 » 62 - آقا ميرزا مهدى بن هادى دولت‌آبادى ( 1334 - 1288 ق ) . « 2 » 63 - حكيم محقق آقا شيخ مرتضى قمشه‌اى ( 1341 - 1236 ق ) . « 3 » 64 - آقا سيّد ناصر الدين بن هاشم نجف‌آبادى ( 1360 - 1296 ق ) . « 4 » 65 - آقا محمّد نورى ( 1373 - 1295 ق ) . « 5 » 66 - آقا ميرزا محمّد بن ميرزا محمّد طاهر اردبيلى ( متوفاى 1340 شمسى ) . « 6 » 67 - آقا ميرزا رضا بن عبد الرحيم بن ميرزا محمّد بن حاج محمّد إبراهيم كلباسى صاحب اشارات الأصول ، ( م 1383 - 1295 ق ) ، صاحب كتاب انيس اللّيل و كتاب مقامات العارفين و كتاب مكيال اليقين و كتاب هداية السالكين . « 7 » 68 - حضرت آيت اللّه العظمى حاج سيّد حسين طباطبائى بروجردى . « 8 » 69 - آقا سيّد حسن مشكان طبسى ( 1327 - 1258 شمسى ) يكى از افاضل حكماى عصر بود . در فلسفه نزد جهانگير خان ، در رياضيات نزد آخوند ملّا محمّد كاشانى ، اسطرلاب و طبيعيات را نزد ميرزا غلام حسين ميدان كهنه‌اى ( ايشان در اصفهان بوده‌اند ) آورده است . استاد همايى ماده تاريخ وفات او را چنين آورده است « مرگ مشكان مگو ، دانش مرد » كه سال 1368 قمرى مىشود از آثار وى تصحيح ترجمه اشارات است كه آقاى انورى به يادگار هزارهء شيخ ابو على سينا\r\n\r\n\r\n","description":"","footnote":"\r\n( 1 ) - همان كتاب ، ص 535 - 534 .\r\n( 2 ) - همان كتاب ، ص 532 - 531 .\r\n( 3 ) - همان كتاب ، ص 497 .\r\n( 4 ) - همان كتاب ، ص 516 .\r\n( 5 ) - همان كتاب ، ص 489 - 488 .\r\n( 6 ) - رازى ، محمّد ، آثار الحجة ، ج 2 ، ص 62 .\r\n( 7 ) - مهدوى ، سيّد مصلح الدين ، تذكرة القبور ، ص 331 .\r\n( 8 ) - روضاتى ، سيّد محمّد على ، زندگى چهارسوقى ، ص 161 .\r\n","page_name":" 207 ","page_number":207},
  {"content":"\r\n\r\nمقدمه بر آن نوشته و در تهران در سال 1316 چاپ شده است . « 1 » 70 - آيت اللّه آقا ميرزا محمّد بن ميرزا ابى القاسم ناصر الحكمة . « 2 » احمدآبادى اصفهانى معروف به طبيب زاده ( م 1349 شمسى - 4 ذى القعدة 1390 هجرى قمرى ) كه در جوار علامه مجلسى در اصفهان مدفون مىباشد . اين فقيد سعيد جد ماجد امّى آقاى دكتر مهدى دهباشى ، استاد فلسفه و عرفان در دانشگاه اصفهان مىباشد كه بنده ( مؤلف ) تمام معقولات را نزد وى تلمّذ نموده‌ام .\r\nآثار كثيرى از اين بزرگوار باقى مانده است كه بعضى مطبوع ، ولى اكثرا به طبع نرسيده است .\r\nألف : آثار مطبوع : 1 - الشمس الطالعة في شرح الزيارة الجامعة . در دو جلد 2 - هشت بهشت . 3 - وظايف پزشكان مسلمان . 4 - حور مقصورات . 5 - شرح اعتقادات شيخ صدوق . 6 - آفتاب درخشان در مباهلهء با نصاراى نجران .\r\nب - آثار غير مطبوع : 1 - الثمرات الجنية . 2 - الإجازات الحسبيه و الاجتهاديه . 3 - افكار المستأنس . 4 - خيار مجلس در فقه استدلالى . 5 - افادات الفحول . 6 - حواشى بر معالم الأصول . 7 - توضيح المضامين . 8 - حواشى بر قوانين . 9 - السراج الترعة . 10 - حواشى بر شرح لمعه . 11 - القرع المسامع . 12 - حواشى بر شرايع . 13 - تنبيه الأديب . 14 - حواشى بر مغنى اللبيب . 15 - الملتقطات . 16 - تفسير سى آيه از قرآن و أدبيات آن . 17 - نتيجة المآثر . 18 - در منابر . 19 - اكرام الضيف در صرف و نحو . 20 - حاشيه بر توضيح المسائل آقا سيّد ابو الحسن اصفهانى .\r\nاين بزرگوار علاوه بر شاگردى حكيم ملّا محمّد كاشانى ، نزد بزرگوارانى چون\r\n\r\n\r\n","description":"","footnote":"\r\n( 1 ) - همان كتاب ، ص 188 - 180 .\r\n( 2 ) - مهدوى ، سيّد مصلح الدين ، تذكرة القبور ، ص 103 .\r\n","page_name":" 208 ","page_number":208},
  {"content":"\r\n\r\nميرزا احمد مدرّس اصفهانى ، حاج ميرزا محمّد صادق خاتون‌آبادى ، آقا سيد آقا جان ، شيخ الفقهاء آية اللّه محمّد حسين فشاركى ، آقا منير الدين بروجردى ، آية اللّه سيّد محمّد باقر درچه‌اى ، قطب العارفين آية اللّه شيخ حسن على اصفهانى نخودكى ، حجة الإسلام سيّد محمّد نجف‌آبادى ، و آقا على نجف‌آبادى تلمّذ نموده است .\r\nدر ماده تاريخ فوت اين عالم ربّانى علما و شعرا سروده‌هاى فراوانى دارند كه ما اين بيت را از حجة الإسلام صادقى كه از علماى معاصر اصفهان مىباشد ذيلا نقل مىكنيم :\r\n ز روى صدق و صفا گفتم و شدش تاريخ * ( طبيب زاده به خلد برين قرين محمد « 1 » ) « 2 » \r\n71 - آقا شيخ حبيب اللّه نائينى ( متوفّى 1348 ق ) . « 3 » 72 - خاتمة المحققين آقا ضياء الدين عراقى ( 1361 - 1287 ق ) كه در اصفهان در مدرسه صدر از سال 1301 تا 1307 ساكن و تحصيل مىكرده . « 4 » 73 - آقا ميرزا ابو القاسم محمّد نصير متخلّص به « طرب » فرزند هماى شيرازى ( 1330 - 1276 ق ) . « 5 » 74 - آقا شيخ محمّد حسن بيچارهء بيدختى ، صالح على ( 1386 - 1308 ق ) . « 6 »\r\n\r\n\r\n","description":"","footnote":"\r\n( 1 ) 1390 ه . ق .\r\n( 2 ) - بنا بر قول دكترى مؤلف قدر آن بزرگوار جناب استاد دكتر مهدى دهباشى - دام عزّه - استاد راهنماى رسالة .\r\n( 3 ) مهدوى ، سيد مصلح الدين ، تذكرة القبور ، ص 248 .\r\n( 4 ) دهقان ، گزارش نامه ، ص 284 - 283 .\r\n( 5 ) همايى ، جلال الدين ، دو رسالة ، ص 17 .\r\n( 6 ) گنابادى ، رضا على ، مقدمهء صالحيه ، ص ز .\r\n","page_name":" 209 ","page_number":209},
  {"content":"\r\n\r\n75 - آقا ميرزا سيّد حسن بن آقا ميرزا مسيح بن آقا ميرزا محمّد باقر خوانسارى ، صاحب روضات ( 1377 - 1294 ق ) . « 1 » 76 - سيّد محمّد تقى احمدآبادى ( 1348 - 1301 ق ) . « 2 » 77 - آقا سيّد حسن مدرّس طباطبائى « شهيد و الا مقام ، مدرّس اسفه‌اى » كه در حوالى سال 1287 در روستاى كچويه از توابع اردستان متولد و در شب 27 رمضان سال 1357 قمرى در كاشمر خراسان ، در حال گذراندن تبعيد بدست عمال رضا خان معدوم ملعون ، مسموم و به شهادت رسيد ( اخذه اللّه بحقّه ممّن ظلمه ) .\r\nحضرت امام خمينى - قدّس سرّه - جلساتى درس آن شهيد را درك كرده بود در حقّ وى فرمود « مدرّس زنده است تا تاريخ زنده است » . « 3 » 78 - حكيم زاهد ، حاج ميرزا على آقاى شيرازى - قدّس سرّه - ( 1375 - 1294 ق ) استاد مسلم طبّ و مدرّس قانون بو على سينا و مدرّس تواناى نهج البلاغه و واعظ شهير و خطيب صريح و استاد علامهء شهيد حضرت آيت اللّه مرتضى مطهرى در نهج البلاغه كه در اصفهان ساكن بوده و تدريس مىفرموده است و بنا به وصيت او در ضلع يا زاويه جنوبى شيخان قم مدفون گشت « 4 » ، الحمد للَّه كه كنگره بزرگداشت اين حكيم از طرف اداره ارشاد اسلامى اصفهان برگزار شد .\r\n79 - حكيم محقق آقا شيخ مفيد اصفهانى ، استاد مسلّم در معقولات و منقولات . همشاگردى آقا رحيم ارباب ( ره ) . « 5 »\r\n\r\n\r\n","description":"","footnote":"\r\n( 1 ) - مهدوى ، سيّد مصلح الدين ، تذكرة القبور ، ص 179 .\r\n( 2 ) - تهرانى ، نقباء البشر ، ج 1 ، ع 553 و ص 334 .\r\n( 3 ) - رفيعى ، ابو القاسم ، آتشكدهء اردستان ، ج 2 ، ص 302 - 301 .\r\n( 4 ) - جواهرى ، إبراهيم ، علوم و عقايد اصفهان ، ص 8 ، مهدوى ، تذكرة القبور ، ص 436 - 435 .\r\n( 5 ) - همان كتاب ، ص 5 .\r\n","page_name":" 210 ","page_number":210},
  {"content":"\r\n\r\n80 - حاج مشير الملك نائينى . « 1 » 81 - حاج ميرزا حسين بن ميرزا باقر نائينى ( متوفّى 1325 ) كه از زاهدان بزرگ بوده و شبى مكاشفه‌اى براى او حاصل مىشود كه بر تمام برگهاى درخت سرّ نيكبختى و سعادت خود را مشاهده نمود . « 2 » 82 - سيّد محمّد كاظم موسوى اصفهانى ( 1366 - 1288 ق ) . « 3 » 83 - آقا شيخ مرتضى بن ملّا آقا جان طالقانى غروى - قدّس سرّه - كه از بزرگان حكماى متأله و عرفاى شامخ بوده است . ( بنا به قول علامه محمّد تقى جعفرى - قدّس سرّه - ) . « 4 » 84 - آقا سيّد مهدى بن سيّد مرتضى نجف‌آبادى ( متوفّى 1372 ق ) كه شاگرد جهانگير خان قشقايى - قدّس سرّه - هم بوده است . « 5 » » « 6 »\r\n\r\n( شاگردان حكيم جهانگير خان قشقايى )\r\nاز شاگردان آن بزرگوار راد مردانى هستند كه در صحنه علم و عمل ، و سياست و فقاهت گوى سبقت را از ديگران ربوده‌اند . از آن جمله ما 62 تن از آنان را كه ميراث دار خان هستند ، نام برده‌ايم 54 تن از اين عزيزان را استاد صدوقى ( سها ) نقل كرده‌اند .\r\n\r\n\r\n","description":"","footnote":"\r\n( 1 ) - بلاغى ، سيّد عبد الحجة ، انساب مردم نائين ، ص 84 س 2 .\r\n( 2 ) - همان كتاب ، ص 46 ، س 1 .\r\n( 3 ) - رازى ، محمّد ، گنجينهء دانشمندان ، ج 2 ، ص 403 - 401 و 302 .\r\n( 4 ) - صدوقى « سها » منوچهر ، تاريخ حكماء و عرفا . . . ، ص 84 - 83 .\r\n( 5 ) - مير دامادى ، مقدمهء لطائف غيبيه ، تهران ، حيدرى ، 1396 ، ص 33 . ( به نقل از تاريخ حكما و عرفا . . . ) .\r\n( 6 ) - صدوقى « سها » منوچهر ، تاريخ حكما و عرفا . . . از ص 75 تا 84 .\r\n","page_name":" 211 ","page_number":211},
  {"content":"\r\n\r\n1 - حضرت آيت اللّه حاج سيّد حسين طباطبائى بروجردى - طاب ثراه - . « 1 » 2 - حضرت آيت اللّه آقا رحيم ارباب چرمهينى اصفهانى ، - قدّس سرّه الشريف - . « 2 » 3 - حضرت آيت اللّه شهيد سيّد حسن طباطبائى مدرّس زواره‌اى اسفه‌اى قمشه‌اى . - رضوان اللّه تعالى عليه - . « 3 » 4 - شيخ محمّد جواد آدينه‌اى ، عالمى حكيم در اصفهان ، كه پس از استاد خود ، جهانگير خان كرسى تدريس حكمت را بدست گرفت و از طليعهء علما و حكماى عصر خود بشمار مىرفت ( متوفّى 1339 ) . « 4 » 5 - آقا سيّد محمّد على بن فضل اللّه ، داعىّ الإسلام لاريجانى ( متوفّى 1333 ) . « 5 » 6 - خاتمة المحققين آقا ضياء الدين عراقى - وى شاگرد آخوند محمّد كاشانى نيز بوده است . « 6 » 7 - آخوند ملّا عباس مدرّس ادريس‌آبادى عراقى . « 7 » 8 - آقا سيّد محمّد هزاوى عراقى حكيم اشراقى . « 8 » 9 - آقا شيخ على عراقى . « 9 » .\r\n10 - آقا ميرزا سيّد محمّد حقائق كشفى اصطهباناتى . « 10 »\r\n\r\n\r\n","description":"","footnote":"\r\n( 1 ) - روضاتى ، سيّد محمّد على ، زندگى چهار سوقى ، ص 161 ( به نقل از تاريخ حكما و عرفا ) .\r\n( 2 ) - جواهرى ، إبراهيم ، علوم و عقايد اصفهان ، ص 6 .\r\n( 3 ) - رفيعى ، ابو القاسم ، آتشكده اردستان ، ج 2 ، ص 301 ( به نقل از تاريخ حكما و عرفا ) .\r\n( 4 ) - تهرانى ، آقا بزرگ ، نقباء البشر ، ج 1 ، ص 316 .\r\n( 5 ) - صدوقى ، « سها » منوچهر ، تاريخ حكما و عرفا ، ص 88 - 87 .\r\n( 6 ) - همان كتاب ، ص 88 .\r\n( 7 ) همان كتاب ، ص 88 .\r\n( 8 ) - همان كتاب ، ص 88 .\r\n( 9 ) همان كتاب ، ص 88 .\r\n( 10 ) - محقق ، سيّد احمد ، مقدمه همايى نامه ، ص 21 ( به نقل از تاريخ حكما و عرفا . . . )\r\n","page_name":" 212 ","page_number":212},
  {"content":"\r\n\r\n11 - آقا سيّد عباس صفى دهكردى اصفهانى . « 1 » 12 - آقا ميرزا على محمّد بن على أكبر نائينى ، مقيم مدرسه جدّه اصفهان ( متوفّى 1334 ) . « 2 » 13 - حضرت آية اللَّه آقا ميرزا محمّد رضا مهدوى قمشه‌اى استاد مسلم فصوص الحكم و شاگرد آخوند كاشى . « 3 » 14 - آقا شيخ محمّد على زاهد قمشه‌اى ( ابو المعارف ) . « 4 » 15 - آقا سيد حسن نجفى قوچانى ، صاحب سياحت غرب و سياحت شرق . « 5 » 16 - آقا شيخ محمّد حسن طالقانى پدر آقا شيخ يحيى طالقانى . « 6 » 17 - آقا ميرزا محمّد على حكيم الهى فريدنى ( متوفّى 1343 ش ) ، شارح قصيدهء عينيهء شيخ الرئيس . « 7 » 18 - طرب بن هماى شيرازى . « 8 » 19 - حاج شيخ عيسى بن ملّا فتح اللّه مجتهد شاردى اهاردى قزوينى پدر مرحوم حاج شيخ باقر و صاحب مناهج الطريقة . « 9 » .\r\n\r\n\r\n","description":"","footnote":"\r\n( 1 ) - صدوقى « سها » ، تاريخ حكما و عرفا ، ص 88 .\r\n( 2 ) - جزى ، عبد الكريم ، تذكرة القبور ، ص 221 .\r\n( 3 ) - مطيعى ، فضل اللّه ، سالنامه فرهنگ شهرضا ، ص 36 .\r\n( 4 ) - همان كتاب ، ص 49 .\r\n( 5 ) - شاكرى ، جغرافياى تاريخى قوچان ، ص 145 - 138 ( به نقل از تاريخ حكما و عرفا ) .\r\n( 6 ) - صدوقى « سها » ، منوچهر ، تاريخ حكماء و عرفا ، ص 88 .\r\n( 7 ) - افشار ، ايرج ، سواد و بياض ، ص 293 ( به نقل از تاريخ حكما و عرفا ) .\r\n( 8 ) - همائى ، جلال الدين ، دو رسالة ، ص 70 .\r\n( 9 ) - صدوقى « سها » ، منوچهر ، تاريخ حكما و عرفا . . . ، ص 89 .\r\n","page_name":" 213 ","page_number":213},
  {"content":"\r\n\r\n20 - حاج آقا مقدس اصفهانى شاگرد آخوند كاشى . « 1 » 21 - آقا سيّد فخر الدين خراسانى . « 2 » 22 - حاج شيخ محمّد على كرمانى . « 3 » 23 - آقا سيّد محمّد حسين سدهى ( آيت ) . « 4 » 24 - آقا شيخ على فقيه فريدنى . « 5 » 25 - آقا ميرزا مهدى بن هادى دولت‌آبادى . « 6 » 26 - حاج شيخ محمّد حسين نجف‌آبادى . « 7 » 27 - آقا ميرزا ابو القاسم ناصر الحكمة كه شرح اسباب و شرح نفيسى و قانون را ، نزد آن بزرگ خوانده است . « 8 » 28 - آخوند ملّا محمّد همامى . « 9 » 29 - حاج ميرزا محمّد باقر امامى . « 10 » 30 - آخوند ملّا محمّد على خوانسارى ( متوفّى 1350 ق ) . « 11 » 31 - آقا سيّد محمّد على ابطحى سدهى ( 1374 - 1294 ق ) كه در صحن دار الضيافهء آستان قدس رضوى مدفون است . « 12 » 32 - آقا ميرزا مهدى اصفهانى خراسانى صاحب « أبواب الهدى » . « 13 » 33 - آقا ميرزا فتح اللّه درب امامى . « 14 »\r\n\r\n\r\n","description":"","footnote":"\r\n( 1 ) - مهدوى ، مصلح الدين ، تذكرة القبور ، ص 486 - 485 .\r\n( 2 ) - همان كتاب ، ص 458 .\r\n( 3 ) - همان كتاب ، ص 284 - 283 .\r\n( 4 ) - همان كتاب ، ص 286 - 285 .\r\n( 5 ) - همان كتاب ، ص 468 .\r\n( 6 ) - همان كتاب ، ص 532 - 531 .\r\n( 7 ) - همان كتاب ، ص 276 .\r\n( 8 ) - همان كتاب ، ص 103 .\r\n( 9 ) - همان كتاب ، ص 74 .\r\n( 10 ) - همان كتاب ، ص 73 .\r\n( 11 ) - همان كتاب ، ص 446 .\r\n( 12 ) - همان كتاب ، ص 185 .\r\n( 13 ) - همان كتاب ، ص 186 .\r\n( 14 ) - همان كتاب ، ص 201 .\r\n","page_name":" 214 ","page_number":214},
  {"content":"\r\n\r\n34 - آخوند ملّا فرج اللّه درى . « 1 » 35 - آقا شيخ محمّد على يزدى . « 2 » 36 - حاج ميرزا محمّد حسين مدرّس كهنگى . « 3 » 37 - آقا شيخ محمّد حسن بيچارهء بيدختى گنابادى صالح على . « 4 » 38 - بقية الماضين ، آقا شيخ محمّد حكيم بن آخوند ملّا زين الدين بن حاج ملّا صادق گنابادى خراسانى - قدّس سرّه - وى شاگرد خاصّ الخاصّ و وارث علم و اخلاق خان و مانند وى مجرّد زيست و در همان مدرسه صدر اصفهان مقيم بود و شبانه روز درس داشت وى به كتاب اسفار اعتقاد داشت و شرح منظومه را « بچه اسفار » مىدانست و بسيار خوب و پخته و منقح تدريس مىكرد و حوزه درسش پس از خان و آخوند كاشى گرم‌ترين و معروف‌ترين حوزه‌هاى درس فلسفه شمرده مىشد .\r\nاز بزرگترين شاگردان او آقا جلال الدين همايى ( سنا ) مىباشد كه خود مىگويد :\r\n« مدت 18 سال پى در پى همراه و حاضر در خدمت و درس او بودم و متون فلسفه ، منطق و عرفان را از شرح شمسيه تا شفا و اسفار و تحرير أقليدس و كليات قانون بو على سينا را در خدمت او تحصيل كردم » . « 5 » و در جوار مرحوم آخوند كاشى در اصفهان مدفون است - رحمة اللّه عليهما - 39 - آقا ميرزا سيّد حسن بن آقا ميرزا مسيح بن صاحب روضات ، وى شاگرد آقا سيّد حسن مشكان هم بوده است . « 6 »\r\n\r\n\r\n","description":"","footnote":"\r\n( 1 ) - همان كتاب ، ص 393 .\r\n( 2 ) همان كتاب ، ص 445 .\r\n( 3 ) - همان كتاب ، ص 281 .\r\n( 4 ) - گنابادى ، رضا على ، تاريخ و جغرافياى گناباد ، ص صز .\r\n( 5 ) - همائى ، جلال الدين ، دو رسالة ، ص 20 - 19 - 18 ، همائى نامه ، مقدمه ، و ص 37 .\r\n( 6 ) - روضاتى ، محمّد على ، زندگى چهار سوقى ، ص 58 .\r\n","page_name":" 215 ","page_number":215},
  {"content":"\r\n\r\n40 - آخوند ملّا محمّد جواد صافى گلپايگانى . « 1 » 41 - شيخ ابو الفضل ريزى ( متوفّى 1339 ق ) . « 2 » 42 - آقا سيّد صالح طارمى . « 3 » 43 - آقا ميرزا محمّد حسين مدرّس طباطبائى زواره‌اى . « 4 » 44 - آقا شيخ حسين مدرّس رفسنجانى ( متوفّى 1314 ش ) . « 5 » 45 - آقا شيخ محمود مفيد اصفهانى . « 6 » 46 - حاج ميرزا محمّد على حكيم الهى سلطان‌آبادى ( 1325 - 1247 ) پدر و استاد آقاى حسين واعظ زاده حكيم الهى عراقى ( 1349 - 1274 ) ( بروايت فرزند وى آقاى مرتضى واعظ زاده » . « 7 » 47 - حكيم الهى حاج ميرزا على آقا شيرازى كه شاگرد آقا شيخ اسد اللّه قمشه‌اى ( ديوانه ) هم بوده است . در قسمت شاگردان آخوند محمّد كاشانى در باره معظم له توضيح داديم . « 8 » 48 - سيّد محمّد كاظم موسوى اصفهانى . « 9 » 49 - حاج سيّد صادق بن ميرزا محمّد بروجردى ( متوفّى 1365 ق ) صاحب\r\n\r\n\r\n","description":"","footnote":"\r\n( 1 ) - تهرانى ، آقا بزرگ ، نقباء البشر ، ج 1 ، ع 667 .\r\n( 2 ) - همان كتاب ، ع 123 .\r\n( 3 ) - زنجانى ، تاريخ زنجان ، ص 409 ( به نقل از تاريخ حكما و عرفا ) .\r\n( 4 ) - رفيعى ، ابو القاسم ، آتشكدهء اردستان ، ص 307 - 306 .\r\n( 5 ) - سپهر ، گلزار ، تهران 1349 ، مقدمه ( به نقل از تاريخ حكما و عرفا . . . ) .\r\n( 6 ) - جواهرى ، إبراهيم ، علوم عقايد اصفهان ، ص 5 .\r\n( 7 ) - صدوقى « سها » ، منوچهر ، تاريخ حكما و عرفا ، ص 91 .\r\n( 8 ) - همان كتاب ، ص 8 .\r\n( 9 ) - رازى ، محمّد ، گنجينه دانشمندان ، ج 2 ، ص 403 - 401 .\r\n","page_name":" 216 ","page_number":216},
  {"content":"\r\n\r\nرساله‌اى در تفسير فاتحة الكتاب . « 1 » 50 - آقا عبد اللّه اشراق جهرمى ( 1345 - 1235 ) . « 2 » 51 - حاج مشير الملك نائينى . « 3 » 52 - خاتمة المحققين آقا ميرزا محمّد حسين نائينى - قدّس سرّه - ( 1355 - 1277 ق ) . « 4 » 53 - برهان الحق آقا شيخ مرتضى بن ملّا آقا جان طالقانى كه مقيم مدرسهء آقا سيد كاظم يزدى در نجف اشرف بوده است . يكى از خصّيصين آن بزرگوار ، استاد و حكيم الهى علّامه محمّد تقى جعفرى - قدّس سرّه - مىباشند « 5 » 54 - آقا سيّد حسن مشكان طبسى كه شرح حال وى مختصرا در قسمت شاگردان مرحوم آخوند محمّد كاشانى گذشت . « 6 » 55 - آيت اللَّه العظمى آقا سيّد ابو الحسن اصفهانى . « 7 » 56 - آيت اللَّه حاج شيخ حسن على اصفهانى نخودكى صاحب كرامات فراوان . « 8 » 57 - آيت اللّه سيّد جمال الدين گلپايگانى . « 9 » 58 - آيت اللَّه سيّد حسن چهارسوقى « 10 »\r\n\r\n\r\n","description":"","footnote":"\r\n( 1 ) - مولانا ، غلام رضا ، تاريخ بروجرد ، ج 2 ، ص 586 - 585 .\r\n( 2 ) - اشراق ، محمّد كريم ، بزرگان جهرم ، ص 10 ح .\r\n( 3 ) - بلاغى ، سيّد عبد الحجة ، انساب مردم نايين ، ص 84 ، س 2 .\r\n( 4 ) - تهرانى ، آقا بزرگ ، نقباء البشر ، قسم ثانى از جزء اوّل ، ص 593 .\r\n( 5 ) - صدوقى ، سها ، منوچهر ، تاريخ حكما و عرفا ، ص 92 - 94 .\r\n( 6 ) - روضاتى ، سيّد محمّد على ، زندگى چهار سوقى ، ص 188 - 180 و تاريخ حكما و عرفا ، ص 94 تا 98 .\r\n( 7 ) - قرقانى ، مهدى ، زندگى جهانگير خان .\r\n( 8 ) همان كتاب .\r\n( 9 ) - همان كتاب .\r\n( 10 ) - همان كتاب .\r\n","page_name":" 217 ","page_number":217},
  {"content":"\r\n\r\n59 - آيت اللَّه شيخ حسن خان جابرى . « 1 » 60 - استاد شيخ جعفر طيارى ، مبارزى سرسخت عليه رضا خان . « 2 » 61 - آيت اللَّه محمّد على شاه‌آبادى ، استاد عرفان حضرت امام خمينى - قدّس سرّه - . « 3 » 62 - آيت اللَّه محمّد حسين فاضل تونى ، شاگرد ميرزا هاشم رشتى نيز بوده است . « 4 »\r\n\r\n\r\n","description":"","footnote":"\r\n( 1 ) - همان كتاب .\r\n( 2 ) - همان كتاب .\r\n( 3 ) - همان كتاب .\r\n( 4 ) - حسن زاده آملى ، حسن ، در آسمان معرفت .\r\n","page_name":" 218 ","page_number":218},
  {"content":"\r\n . \r\n","description":"","footnote":"","page_name":" 219 ","page_number":219},
  {"content":"\r\n . \r\n","description":"","footnote":"","page_name":" 220 ","page_number":220},
  {"content":"\r\n . \r\n","description":"","footnote":"","page_name":" 221 ","page_number":221},
  {"content":"\r\n . \r\n","description":"","footnote":"","page_name":" 222 ","page_number":222},
  {"content":"\r\n . \r\n","description":"","footnote":"","page_name":" 223 ","page_number":223},
  {"content":"\r\n . \r\n\r\n","description":"","footnote":"","page_name":" 224 ","page_number":224}
  ]