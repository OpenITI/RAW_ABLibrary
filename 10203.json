[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nآيين نبرد در عصر پيامبر ( ص )\r\nپژوهشكده تحقيقات اسلامى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nسرشناسه \" وتر ، محمدضاهر watar , Muhammad Dahir\r\nعنوان قراردادى : فن الحرب الاسلامى فى عهد الرسول فارسى\r\nعنوان و نام پديدآور : آيين نبرد در عصر پيامبر ( ص ) / نوشته ظاهر وتر : ترجمه عبد الحسين بينش .\r\nمشخصات ظاهرى : 175 ص . : نقشه .\r\nشابك : 14000 ريال : 2 - 17 - 2854 - 964 - 978\r\nوضعيت فهرست نويسى : فيپا\r\nيادداشت : كتابنامه : ص . [ 164 
  ] - 175\r\nموضوع : محمد ( ص ) ، پيامبر اسلام ، 53 قبل از هجرت - 11 ق . - - فرماندهى .\r\nموضوع : فتوحات اسلامى .\r\nشناسه افزوده : بينش ، عبدالحسين ، 1335 - . مترجم\r\nشناسه افزوده : سپاه پاسداران انقلاب اسلامى ، نمايندگى ولى فقيه فقيه ، پژوهشكده تحقيقات اسلامى ، انتشارات زمزم هدايت\r\nرده بندى كنگره 1386 9041 ف 23 و / 4 / 24 BP\r\nرده بندى ديويى : 937 / 297\r\nشماره كتابشناسى ملى : 1099543\r\nآيين نبرد در عصر پيامبر ( ص )\r\nنويسنده : دكتر ضاهر وتر\r\nمترجم : عبدالحسين بينش\r\nحروفچينى و صفحه آرايى : پژوهشكده تحقيقات اسلامى\r\nناشر : زمزم هدايت\r\nليتوگرافى : صبا\r\nچاپ : سپهر\r\nتاريخ چاپ : زمستان 1386\r\nنوبت چاپ : اول\r\nتيراژ : 2000\r\nقيمت : 1400 تومان\r\nشابك : 2 - 17 - 2854 - 964 - 978\r\nقم . خ شهيد فاطمى ( دورشهر ) نبش فاطمى 3 پلاك 81\r\nتلفكس : 7730735 - 0251 ، هماره : 09122532887\r\nنمايندگى كرمان : چهار راه چوپار ، بلوار دانشگاه آزاد ، خيابان حافظان قرآن ، نبش كوچه 6\r\nتلفن : 3214550 - 0341\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nپيش گفتار\r\nجوامع بشرى از گذشته هاى بسيار دور با واژگان جنگ و صلح آشنا بوده اند . صحيفهء زندگانى بشر نيز از آغاز تا كنون ، بيشتر ، با خامهء جنگ نگارش يافته است . به ندرت جامعه اى را مى توان يافت كه جنگ را نيازموده و تلخ و شيرين شكستها و پيروزيها را نچشيده باشد .\r\nتجاوز و دفاع ، دو روى زشت و زيباى سكه جنگ و كار زارند كه خاستگاهشان ، قدرت طلبى ها و برترى جويى ها از يك سو و ستم ستيزى و عدالت خواهى ها از سوى ديگر بوده است ؛ جاه طلبان از راه جنگ ، درصدد گسترش دامنهء نفوذ و سلطهء خويش برآمده اند ، عدالت خواهان نيز بناچارا براى دفاع از عزت و شرافت خويش به جنگ روى آورده و در برابر تجاوزگران ، ميدان كار زار را رها نكرده اند تا مبادا فساد و تباهى پهنهء گيتى را در نوردد و زمين با همهء گستره اش براى شايستگان و وارستگان تنگ شود .\r\nپس از طلوع خورشيد اسلام از افق جزيرة العرب و دعوت همگانى پيامبر ( ص ) ، بسيارى از مشركان و يهوديان بناى ستيز و خصومت را گذاشتند و براى محو اسلام و گروندگان اندكش ، به جنگ دست يازيدند . مسلمانان هم با نزول آيهء اذن جهاد ( حج / 39 ) ، اجازه يافتند تا از دين خدا و كيان اسلام دفاع كنند . از آن پس ، نبرد هاى متعددى ميان مسلمانان و مشركان و يهوديان رخ داد و آيات جهاد و دفاع ، به تدريج بر پيامبر ( ص ) فروفرستاده شد . در اين آيات ، مبانى عقيدتى ، اخلاقى ، سياسى و فقهى جهاد و دفاع و پاره اى از مسائل تاريخى و نظامى نبرد هاى مسلمانان با تجاوزگران تبيين گرديده است . افزون بر آيات ، در روايات و سيرهء عملى پيامبر ( ص )\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nو حضرت على ( ع ) نيز ابعاد گوناگون جهاد و دفاع به ويژه بعد نظامى آن مانند اصول و فنون جنگ ، تاكتيكها و شيوه هاى جنگى ، آماده سازى و تجهيز لشكر ، ساماندهى سپاه و سازماندهى نيروها ، جنگروانى و . . . روشن شده است .\r\nدرنگ در اين دو منبع غنى و ارزشمند ، هر انسان ژرف نگر و آگاهى را بدين مهم رهنمون مىشود كه اسلام هم چنان كه در عرصه هاى سياست و اقتصاد و اخلاق از نظامهاى مستقلى برخوردار است در زمينهء جنگ و دفاع نيز داراى نظام است . در اين نظام ، مؤلفه هايى مانند ماهيت ، اهداف ، شرايط و قوانين و مقررات جنگ و صلح ، عوامل پيروزى و شكست ، وظايف و ويژگيهاى فرماندهان و نيروها و بسيارى ديگر از مسائل دفاعى وجود دارد . آنچه شايسته و بايسته است ، پژوهش دربارهء اين مؤلفه ها و تدوين \" نظام دفاعى اسلام \" است كه برخى كارشناسان برجسته نظامى معاصر با نگارش كتابهايى دربارهء فرماندهى و مديريت نظامى پيامبر ( ص ) و حضرت على ( ع ) ، نخستين گام ها را در اين راه برداشته اند .\r\nآيين نبرد عصر پيامبر ( ص ) ترجمهء كتاب \" فن الحرب الاسلامى فى عهد الرسول \" نوشتهء سرلشكر محمدضاهر وتر و عنوان رسالهء وى براى اخذ دانشنامهء دكترا است . مؤلف در اين اثر از منابع اهل سنت سود جسته و از همين رو پاره اى از مطالب تاريخى و فقهى آن با ديدگاه شيعه سازگار نيست كه به برخى موارد مهم در پاورقى اشاره شده است . براى دستيابى هرچه آسان تر به مفاهيم اصلى نوشتار ، به پيشنهاد مترجم ، پنوشتهاى فراوان آن جز در موارد ضرورى حذف گرديد .\r\nدر پايان از آقاى عبدالحسين بينش كه ترجمهء اين اثر و نيز آقايان سيد مرتضى حسينى فاضل ، محمد نصيرى و على تقى زاده اكبرى كه به ترتيب مقابلهء ترجمه با متن ، ويرايش و نظارت علمى آن را بر عهده داشته اند ، تشكر مى كنيم و اميدواريم مطالعهء اين كتاب براى گراميانى كه سيرهء نظامى رسول خدا ( ص ) رادنبال مى كنند ، سودمند مى باشد .\r\nپژوهشكدهء تحقيقات اسلامى\r\n\r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\nپيش درآمد\r\nبسم الله الرحمن الرحيم\r\nالحمدللّه رب العالمين ، الرحمن الرحيم ، مالك يوم الدين ، اياك نعبد واياك نستعين ، اهدنا الصراط المستقيم ، صراط الذين انعمت عليهم غير المغضوب عليهم ولاالضّالين .\r\nاللهم صل على محمد و على آل محمد ، كما صليت على ابراهيم وعلى آل ابراهيم فى العالمين إنك حميد مجيد وبارك على محمد وعلى آل محمد كما باركت على ابراهيم وآل ابراهيم فى العالمين إنك حميدٌ مجيدٌ .\r\nنوشتهء حاضر گام پژوهشى كوچكى است دربارهء سازمان نظامى در جنگهاى رسول خدا ، حضرت محمد ( ص ) كه براى نيل به درجه دكترا در رشتهء تاريخ دانشگاه قديس يوسف لبنان تهيه شده و اينك به خوانندگان گرامى تقديم مىگردد . اميدوارم كه راه حق پيموده و به صواب رسيده باشم . ترتيب مباحث كتاب از اين قرار است :\r\n1 . مقدمه : شامل پيدايش فنون جنگى اسلامى و مهم‌ترين ويژگيهاى آن .\r\n2 . روش بحث : شامل روش پژوهش ، بيان فصلهاى كتاب و شرح حال مهم‌ترين نويسندگان سيره و مغازى پيامبر ( ص ) .\r\n3 . فصل اول : ويژگيهاى نظامى در ميان عرب پيش از اسلام .\r\n4 . فصل دوم : فرماندهى و ملحقات آن مانند صفات فرمانده و . . .\r\n5 . فصل سوم : سازمان نيروى انسانى .\r\n6 . فصل چهارم : سازمان اطلاعات و امور مرتبط با آن .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n7 . فصل پنجم : شرح و توضيح كامل سازمان عمليات .\r\n8 . فصل ششم : سازمان امداد ، تداركات ، بهدارى ، اداره غنائم و نقش زنان در ارتش اسلامى .\r\n9 . سخن پايانى : رشد ارتش اسلامى و تبيين اسباب و علل پيروزى آن .\r\nدر پايان نيز فهرستى از مهم‌ترين منابع و مآخذ ارائه شده است .\r\nحلب - 5 ذيقعده 1405 ه\r\n22 ژوئيه 1985\r\nسرلشكر دكتر محمد ضاهر وتر\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nمقدمه\r\nتاريخ پيدايش فنون جنگى در اسلام به روزگار انتقال رسول خدا ( ص ) به دارالهجره و رخداد نخستين سريه باز مىگردد . مدينه و اطرافش به مثابهء اردوگاهى بود كه جنگها يكى پس از ديگرى در آنجا روى مىداد و هنوز يك گروه رزمى از ميدان كارزار برنگشته بود كه پيكارى ديگر آغاز مىگشت .\r\nجنگهاى پيامبر خدا ( ص ) ، آغاز يك رشته عمليات دنباله‌دار بود كه طى آن پايه‌هاى سازمان نظامى دولت اسلامى استوار گشت و اسلوبهاى نظامى نوين پديد آمد و رسول خدا ( ص ) به عنوان فرمانده اين نبردها ، نبوغ و درايت بىمانند و جاودانه‌اش را به همگان نشان داد . ويژگى اصلى اين سازمان نظامى كفايت و جديت و پويايى بود و همين عامل ، بسيارى از پژوهشگران و نويسندگان سيره و مغازى را وادار ساخته است تا بدان اهتمام ورزند ، و آن را اساس جنگهاى بعدى و ملاك استناد جريانهاى آينده قرار دهند .\r\nجنگهايى كه بين رسول خدا ( ص ) و معارضان با اسلام و تعاليم اسلامى روى داد ، نيازمند سپاهى نيرومند و پرتوان بود . پشتوانه سپاه اسلام ، رهبرى كارآزموده چون پيامبر خدا بود با سازمان نظامى بىنظيرى كه بر عنصر با ارزش جهاد به عنوان يكى از برترين اعمال و مهم‌ترين فرايض اسلامى متكى بود . به اين ترتيب جهاد با تأكيد بر جنبه‌هاى انسانى جنگ و اهتمام به حقوق انسانها و تلاش مستمر براى رسيدن به صلح جهانى از ديگر اصول اسلامى اهميتى بيشتر يافت .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nجهاد اسلامى در جنبه‌هاى نظامى از امتيازات زير برخوردار است :\r\n1 . تلاش در راستاى هدفى روشن . 2 . داشتن آرمانهايى بلند و برآمده از انديشه‌اى پويا .\r\n3 . سرعت و غافلگيرى در اجراى مأموريتها به اقتضاى امور و رويدادهاى جديد .\r\nپژوهشهاى علمى نشان مىدهد كه سازمان نظامى اسلام به اخلاقيات عالى نظامى ممتاز بوده ، دلاورى و شجاعت ، عدم سستى و شكست‌ناپذيرى در مواضع دشوار از ديگر اوصاف آن است .\r\nاين سازمان به زيور مهارت عقلى و انديشه‌اى درخشان و نورانى آراسته بود كه امور را ارزيابى مىكرد و بر طرح و نقشه تكيه داشت ، فرمانده نوپرداز و تحول‌آفرينى داشت كه پيوسته از اوضاع و احوال و امكانات پيرامونش مراقبت مىكرد و ابتكارهاى نظامى فراوانى به خرج داد ، چرا كه اين سازمان روحيه معنوى سربازان را ناشى از عقيده مىدانست و به همين دليل طى گذشت روزگار براى همه فرماندهان نظامى الهام‌بخش بوده است .\r\nعملى شدن فنون رزمى تابع شرايط ، عوامل تأثيرگذار و امكانات فراوان محيطى همچون زمان ، مكان ، شمار نيرو و ساز و برگ نظامى است . عامل تمايز و برترى سازمان نظامى اسلامى نسبت به ديگر سازمانهاى نظامى در طول روزگاران همانا صفات و خلقيات جنگى الهام‌بخش فرماندهى آن يعنى رسول خدا ( ص ) بود .\r\nپيامبر خدا ( ص ) از همهء ويژگيهاى فرماندهى ، سياسى ، ادارى و انسانى برخوردار بود ؛ و اين همه را از ايمان حقيقى به خداوند و شجاعت ، پايدارى ، توانمندى ، علم به اصول دانش نظامى و به ارث بردن صفات عالى از پدرانش دارا بود .\r\nحضرت محمد ( ص ) انسانى عظيم بود ؛ با دوست و دشمن ، انسانى برخورد مىكرد و بر عهد و پيمان خويش پايدار بود و براى رسيدن به طرحها و يا الگوهاى عالى نظامى از عامل انديشه و آزمون بهره مىجست .\r\nاز جنبه روابط ميان فرمانده و سربازان بايد گفت كه رابطهء ميان پيامبر ( ص ) و سربازانش بر دوستى و ايثار بى دريغ و اطاعت بى چون و چرا استوار بود . اين عوامل موجب مىشد كه رزمندگان اسلام نسبت به مسئوليتهاى خود آگاهى كامل داشته باشند ، و ايدهء مبارزه و پيكار را با ايمان و اعتقاد توأم سازند . پيامبر خدا ( ص ) به مشكلات سپاهيانش آگاه بود . با آنان مهربانى مىكرد و در جنگ و صلح همدوش آنها در تلاش بود . وى الگويى بود كه مسلمانان در همه\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nكارهايشان به او تأسى مىجستند و همانطور كه در جنگهاى بدر و احد ديده شده است ، بدون مشورت با آنان به هيچ كارى اقدام نمىكرد . اين رابطه پيوسته بر پايهء انسانيت ، رحمت ، آرامش ، مهربانى ، اصلاح و جوانمردى ، يارى ستمديده ، همكارى در نيكيها ، مبارزه با ستم و مساوات ميان مردم استوار بود و همهء قشرهاى جامعه را در بر مىگرفت .\r\nپيامبر خدا ( ص ) براى نيل به اين هدف ناچار بايد مردم را در يك جبهه متحد مىساخت .\r\nاز اين رو ، به دلهايشان الفت بخشيد ، ميان آنان برادرى ايجاد كرد و به سستى و دودلى آنان پايان داد و مردم را گرد شمع وجود خويش جمع كرد و همگان به رهبرى او رضايت دادند و اقدامهاى آن حضرت مورد پذيرش عموم قرار گرفت . اين امر به حضرتش فرصت مىداد كه در نبردهاى سرنوشت‌ساز داخلى و خارجى پيروز شود . او به راستى اعجاب همهء آيندگان را برانگيخته است ؛ به طورى كه همهء پژوهشگران و كسانى كه تاريخ زندگانى او را مورد مطالعه قرار داده‌اند بدان اعتراف مىكنند .\r\nمايكل هارت آمريكايى مىگويد : « شايد اينكه من محمد را به عنوان نخستين مرد بزرگ تاريخ برگزيده‌ام خوانندگان را به شگفتى وادارد ، اما بايد دانست كه او يگانه مرد جاويد تاريخ است كه به بالاترين سطح موفقيت در هر دو جنبه دينى و دنيوى نايل آمده است » .\r\nمونتگمرى وات انگليسى مىگويد : « آرزومندم كه پژوهش من در بارهء زندگانى محمد ، زمينه شناخت دوبارهء مردى را فراهم آورد كه از بزرگ‌ترين فرزندان آدم است » .\r\nاما چه شد كه من اين موضوع را به عنوان رساله‌ام اختيار كردم ؟ انگيزه‌هاى من اينها بودند :\r\n1 . اهميت نظامى و تاريخى .\r\n2 . بيان جنبه‌هاى ابتكارى جنگهاى پيامبر ( ص ) .\r\n3 . بيان جنبه‌هاى سازمانى كه عموماً از آن غفلت شده و يا پژوهشگران نظامى از آن به سرعت گذشته‌اند .\r\n4 . جنبه موضوعى دادن به بحث با عنايت به اينكه بسيارى از پژوهشگران و نويسندگان سيره و مغازى مطلب را تنها از جنبه تاريخى دنبال كرده‌اند .\r\n5 . ايجاد نوعى ارتباط انسانى ميان همهء ملل جهان .\r\nاينك جوانب ياد شده را به طور اجمال مورد بحث قرار مىدهيم .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n\r\nيكم - اهميت نظامى و تاريخى\r\nرسول خدا ( ص ) پس از ورود به مدينه مبارزه نظامى را عليه مخالفان خويش آغاز كرد .\r\nدسته‌هاى نظامى متعددى را در قالب چندين سريه به نقاط گوناگون جزيرة العرب اعزام فرمود . فرماندهى اين نيروها يا بر عهدهء خود آن حضرت بود يا كسى را از سوى خود به فرماندهى مىگمارد . حضرتش با اين شيوه همهء دشمنان داخلى و خارجى خود را از ميان برداشت . دستاورد اين پيكارها ، پيدايش يك رويهء جنگى با اصول خاص خود بود كه در نزد مسلمانان و ديگر اقوام و ملل اهميت يافت و مورخان بسيارى مانند ابن شهاب زهرى ، واقدى و ابن هشام و ديگران تاريخ آن جنگها را به رشته تحرير درآورده‌اند . نبايد فراموش كرد كه اين رويهء جنگى از ايمان به خدا سرچشمه مىگرفت و نتيجه طبيعى آن برخوردارى پيكارگران از قدرتى شكست‌ناپذير و دلاورى و شجاعت بىنظير بود و ترس و دودلى در آنها راه نداشت .\r\nانگيزه‌ها و محركهاى اين اعتقاد به روشن‌ترين وجهى در امور زير جلوه مىكرد :\r\n1 . ايمان به هدفى و الا در راستاى تحقق عدالت انسانى .\r\n2 . تلاش پىگير براى تحقق صلح و امنيت جهانى .\r\n3 . پايان دادن به ستمگرى ، بهره‌كشى ، گرسنگى و ديگر خويهاى ناپسند و ميراث فرهنگى نامعقول حاكم بر عرب جاهلى و ديگر اقوام و ملل آن روزگار .\r\nاين شيوهء نظامى به فاصلهء اندكى پس از صدر اسلام شكل گرفت و اصول آن تبيين گرديد ؛ چه ، در روزگار خلفاى راشدين ، امويان و عباسيان و پس از آن جنگهاى فراوانى رخ داد كه در آنها ، نبردهاى دوره پيامبر مورد استناد قرار مىگرفت و احكام نظامى از آنجا اخذ مىگرديد و از عبرتها و تجربيات آن استمداد جسته مىشد . در حقيقت آنچه در دوره‌هاى واپسين رخ داد ، ادامهء طبيعى جريان نخستين بود كه در مفاهيم ، اصول و انگيزه‌ها نسبت به آنچه در عصر رسول اكرم پيش آمده بود - جز به مقتضاى شرايط جديد - بىاعتنا نماند .\r\nمىبينيم كه صحابيان رسول خدا ( ص ) همان شيوه را در پيش گرفتند و آن را با دقت و درك عميق در جنگهايى كه همراه آن حضرت شركت داشتند و همچنين در جنگهاى قادسيه و يرموك و ديگر جنگهاى روزگار خلفا به اجرا درآوردند .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nاصحاب رسول خدا ( ص ) از پرتو هدايت ، اصول و انگيزه‌هاى اين شيوه كه در جنگهاى صدر اسلام آموختند ، نور مىگرفتند و در بيشتر جنگها پيروزى با آنان بود . اما با گذشت زمان ، آيندگان اين رويه را فراموش كرده ، آن را وانهادند . در نتيجه در بيشتر نبردها شكست خوردند . اين نكته به روشنى نشان مىدهد كه آن دورهء زمانى و انديشه و شيوه‌هاى ابتكارىِ نظامى آن ، شايستهء آموزش و آزمون و اعتماد است . از اين رو ، در طول روزگار غزوه‌ها و جنگهاى پيامبر ( ص ) مجال وسيعى براى آزمون و پژوهش بوده است . امروزه نيز براى استخراج و استنباط جنبه‌هاى نظامى آن جنگها - كه در گذشته مورد غفلت قرار گرفته است - به تلاشى عظيم و فراگير نيازمنديم . جنگهاى پيامبر ( ص ) چشمه‌اى است ابدى و انديشه‌اى است جاودان كه فنون به جاى مانده از آنها با گذشت زمان از ميان نخواهد رفت .\r\n\r\nدوم - ابتكار جنگى\r\nرسول خدا ( ص ) به سازمان نظامى مفهوم حقيقىاش را بخشيد و دانشى را ابتكار كرد كه پيش از آن براى اعراب شناخته شده نبود . جنگهاى اعراب با انگيزه‌هايى چون ارضاى خواسته‌هاى نفسانى و تعصبهاى كوركورانه نسبت به سنتهاى بىفايده آغاز مىشد و حاصلى جز ويرانى نداشت . اين جنگها به شيوهء شورش و كرّ و فرّ و بدون هيچ نقشه و اسلوب مناسب و منظمى انجام مىشد ، تا اينكه رسول اكرم ( ص ) آمد و آن را مورد اهتمام جدى قرار داد .\r\nنخستين جنبه مورد اهتمام رسول خدا ( ص ) در جنگ ، آمادگى دايم به منظور احتراز از غافلگيرى بود . از اين رو ، به منظور آموزش - كه پيوسته مورد نياز عناصر نظامى است - سَرِيّه‌ها و غزوه‌هاى فراوانى اعزام فرمود و طى آنها شيوهء صف در جنگ بدر و حضور فرمانده در قلب سپاه و تهيهء نيرو و سلاح لازم و توزيع مهمات جنگى ميان جنگجويان را ابتكار نمود .\r\nاز مهم‌ترين درسهاى آموزندهء نظامى آن حضرت ، فرستادن جاسوسان براى كشف اسرار دشمن در خلال عمليات نظامى بود . آنان راههاى پنهانى را بدون سر و صدا مىپيمودند و اخبار مربوط به شمار افراد و ميزان تجهيزات دشمن را كشف مىكردند ، مانند فرستادن حذيفه در جنگ احزاب كه حضرتش در هنگام اعزام او فرمود : « برو و خبر قوم را برايم بياور و تا آنگاه كه نزد من بيايى كارى انجام مده » .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nرسول خدا ( ص ) جنگ روانى را در همهء نبردها به كار مىگرفت و آن را از مهم‌ترين اسلوبهاى نظامى مىشمرد ، زيرا جنگ روانى در دل دشمنان ايجاد ترس مىكند ، به طورى كه بدون هيچ مقاومتى مىگريزند يا تسليم مىشوند . براى نمونه ، در فتح مكه رسول خدا ( ص ) به سپاهيانش فرمان داد كه در ده هزار مكان آتش بيفروزند و به اين وسيله ترس و اضطراب را در دل دشمن برانگيخت .\r\nهمچنين پيامبر خدا ( ص ) براى جلوگيرى از حملهء احتمالى دشمن كه توان رويارويى با آنها را نداشت ، اقدام به جنگ پيشگيرانه مىكرد . پيامبر پيش از آنكه دشمن امكاناتش را براى جنگ با او آماده كند پيش‌دستى مىكرد و به دشمن هجوم مىآورد . آن حضرت اصول و قواعد اين نوع جنگ را تبيين كرد و آن را با دقت كامل و درك عميق و با حركتهاى سريع و پنهانى به كار مىبست . وى چنان غافلگيرانه عمل مىكرد كه دشمن را در سرزمين خودش سرگشته و سراسيمه مىساخت و خود از وضعيت پيش آمده بهره مىبرد .\r\nهمچنين رسول خدا ( ص ) به جنگ برق‌آسا مبادرت ورزيده است . اين نوع جنگ در زمانى بسيار كوتاه انجام مىشود و طى آن بر سرعت زياد ، غافلگيرى و پنهان‌كارى تأكيد فراوان مىگردد و با توجه به كمى شمار و تجهيزات نيروهاى خودى ، اين حقيقت كه بايد به وسيلهء همين تجهيزات اندك بر امكانات بسيار دشمن فائق آمد ، مد نظر قرار مىگيرد . آن حضرت با شرايط و شيوه‌هاى نوين ، بويژه در نبردهاى بدر ، خندق و حنين ، بر دشمنان خود برترى عظيمى يافت .\r\nهمچنين رسول خدا ( ص ) جنگ انقلابى را مورد استفاده قرار داد كه در آن ، شهروندان از زن و مرد و كودك براى مقابله با دشمنان متجاوز و توطئه‌گر متحد مىشوند . اين امر در جنگ احزاب نمود كاملى داشت و همهء مردم در حفر خندق و ميدان نبرد شركت جستند . حفر خندق كه در آن روزگار پديدهء نوينى به شمار مىرفت ، در جنگهاى آينده نيز مورد استفاده قرار گرفت .\r\nرسول خدا ( ص ) فن حصارگيرى را به كار بست تا به دشمن كمك نرسد و در اثناى محاصرهء دژها در نظر داشت كه نيروهاى خودى از تيررس دشمن به دور باشند و براى تمركز و ساخت سنگر ، به منظور تيراندازى و وادار ساختن محاصره‌شدگان به خروج يا تسليم ، جاى مناسبى را اختيار كنند .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nنيز آن حضرت به جنگ موانع ( جنگ خندق ) مبادرت ورزيد . پيش از آن عربها خندق را نديده بودند و با آن آشنايى نداشتند . چون آن حضرت دريافت كه دشمنان براى او نقشه‌هاى شومى در سر دارند ، با اصحابش به مشورت پرداخت و سرانجام رأى سلمان فارسى مبنى بر حفر خندق را پذيرفت و به اين ترتيب شيوهء ابداعى و بىمانند جنگ موانع و ايده‌هاى دفاعى و سلاحهاى مورد نيازش را با يكديگر هماهنگ ساخت .\r\nاز پيامدهاى اين شيوه ، سردرگمى دشمنانى بود كه نسبت به روش مقابله با مانع ناآگاه بودند و بدون عبور و شكافتن خندق ، سرافكنده و نوميد بازگشتند و به سبب تأثير عظيم اين حفارى ، آن جنگ ، « غزوه خندق » نام گرفت .\r\nهمچنين رسول خدا ( ص ) به جنگ شهرى و خيابانى اقدام فرمود . جنگ شهرى اسلوبى است كه با دقت و دشوارى بيشترى همراه مىباشد ، زيرا امكان مقاومت ، ايستادگى و سرسختى نيروى مدافع بسيار است . فتح مكه نمونه يك پيكار تمام عيار [ شهرى 
  ] بود . ارتش اسلامى پس از كامل ساختن حلقهء محاصره از چهار سو به شهر درآمد . در همه سوى شهر ، نيروى نظامى ، تجهيزات جنگى و فرماندهى مناسب تعبيه شده بود . نكته شگفت‌انگيز و قابل توجه در آن نبرد عظيم اين بود كه سپاه اسلام با آن شمار بسيار به هنگام ورود به مكه خونريزى به راه نينداخت و مانند چنين رفتارى تا به امروز ديده يا شنيده نشده است .\r\nدر همهء نبردهاى رسول خدا ( ص ) عليه دشمنانش اين عناصر مشترك و دايمى به چشم مىخورد : سبكبارى و سرّى بودن حركتها ، غافلگيرسازى كامل دشمن با رعايت تحرك پنهانى و خدعه ، انتخاب زمان و مكان مناسب و نيز فرمانده لايق براى هر مأموريت ، به طورى كه همهء مأموريتها به نحو احسن انجام مىشد . رسول خدا ( ص ) براى رسيدن به سطح مطلوب و مورد انتظار روحيه معنوى سپاه اسلام ، به اقدامهاى زير مبادرت مىورزيد :\r\n1 . شركت مستقيم براى ارزيابى شرايط جنگى در سطوح تاكتيكى و استراتژيكى در خلال نبرد و پيش و پس از آن .\r\n2 . شناخت پيش‌آمدهاى احتمالى كه بايد نسبت بدان احاطه كامل داشت .\r\n3 . به دست گرفتن كامل ادارهء ميدان جنگ .\r\n4 . احاطه كامل به همه اوضاع و احوال .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n5 . تلاش براى حصول پيروزى ، يعنى هدفى كه همه فرماندهان براى دستيابى به آن تلاش مىكنند .\r\nدر اينجا لازم است به موضوع تعقيب فراريان اشاره كنيم كه بيشتر پژوهشگران تاريخِ جنگهاى پيامبر ( ص ) در تفسير آن به خطا رفته‌اند . بر خلاف نظر پژوهشگران كه معتقدند سپاه اسلام فراريان را بويژه در جنگ حنين تعقيب كرده است ، آن حضرت هرگز به منظور ارضاى خواهشهاى نفسانى يا گرفتن انتقام از فراريان شكست خورده - پس از پيروزى بر دشمن - آنان را مورد تعقيب قرار نداده است . رسول خدا ( ص ) به دشمن فرصت مىداد تا در صورت تمايل بگريزد ، زيرا حملهء از پشت سر ، كارى است كه فرماندهان بزرگ را خوش نمىآيد و از آن دورى مىجويند . از اين رو ، پيامبر ( ص ) پس از گريز دشمن در غزوه‌هاى سويق ، ذات الرقاع و غابه آنان را دنبال نكرد . در غزوهء حنين هنوز دشمن تسليم نشده و نگريخته بود . از اين رو ، مورد تعقيب قرار گرفت . در حقيقت رسول خدا ( ص ) ميدان جنگ را به نقطه‌اى انتقال داد كه موجب فراهم آمدن برترى نظامى او مىشد و در واقع تا هنگام نابودى قدرت هوازن و محاصرهء طايف ، جنگ هنوز به پايان نرسيده بود . سريه‌هاى اعزامى آن حضرت نيز هرگز اقدام به تعقيب نكردند .\r\n\r\nسوم - تداركات و پشتيبانى\r\nپيشرفت و تحول زندگى ، اهميت جدى تداركات و پشتيبانى و تأثيرگذارى آن بر روند فعاليتهاى نظامى را نشان داده است . چنانچه نيازمنديهاى يك ارتش تأمين نشود ، نيروهاى آن متزلزل و پراكنده مىشوند و بسا كه دشمن در نخستين فرصتى كه به دست آورد بر او پيروز گردد . از اين رو ، اهميت سرنوشت‌ساز امور پشتيبانى در جنگ و در دو سطح تاكتيكى و استراتژيكى بر كسى پوشيده نيست . من نيز با وجود آنكه انجام اين پژوهش دشواريهاى بسيارى به همراه دارد و نيازمند تلاش فراوان است - چون از گذشتگان مطلب قابل استفاده و در خور توجهى در اين زمينه باقى نمانده است - بر خود لازم ديدم كه آن را پى بگيرم .\r\nهنگام پژوهش در رابطه با اركان و مؤلفه‌هاى اصلى پشتيبانى ارتش اسلامى مىبينيم كه رسول خدا ( ص ) براى تأمين مالى و تداركاتى سپاه اسلام ، در مرحله نخست بر امكانات محلى تكيه\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nداشت . مهم‌ترين مادهء غذايى رزمندگان خرما بود كه به عنوان جيرهء جنگى به آنها داده مىشد و اگر موجود بود ، در اثناى نبرد نيز براى تقويت لشكريان ، ميان آنها توزيع مىگرديد . آن حضرت هرگز آذوقه را انبار و ذخيره نمىكرد . از اين رو ، در بيشتر غزوه‌ها ، بويژه غزوه‌هايى كه در جاهاى دوردست انجام مىشد ، به دليل عدم وجود ما يحتاج كافى ، گرسنگى بر سپاه چيره مىگرديد . همين امر موجب مىشد كه فرماندهان در مصرف جيره‌اى كه در اختيار داشتند ميانه‌رو و دورانديش باشند . جنگجويان نيز گاه ناچار بودند كه براى جبران كمبود غذاى مورد نياز از گوشت اسب و امثال آن استفاده كنند .\r\nاما آشاميدنى يعنى آب پيوسته كمياب بود و به دليل كمى و نبود چاهها با دشوارى تهيه مىگرديد .\r\nپيامبر خدا ( ص ) سلاح و ذخاير و وسائل نقليه - شتر و ديگر حيوانات - مورد نيازش را از طريق غنائم جنگى تأمين مىكرد . غنائم به دست آمده پس از خريد اسب و ديگر اقلام تداركاتى - كه رقم كوچكى را تشكيل مىداد - منبع عمدهء تأمين سلاح و آذوقه مورد نياز سپاه اسلام بود .\r\nرسول خدا ( ص ) به ساقه ( مؤخّره ) سپاه و فرماندهى آن نيز اهتمام مىورزيد . ساقه كه پيوسته به دنبال سپاه مىآيد و در صورت داشتن امكانات ، آن را پشتيبانى مىكند ، به مفهوم جديد آن در سپاه اسلام وجود نداشت . ساقه كارها و مأموريت‌هايى مانند مداومت بر نگهبانى ، تداركات جزئى ، پرستارى مجروحان ، تخليه ميدان نبرد از كشته‌شدگان و خاك‌سپارى آنان ، ارائه خدمات و انجام مراقبتهاى بهداشتى در هنگام استقرار سپاه با تعيين مكان مناسب و سالم و نيز تخليهء ميدان نبرد از مجروحان و انتقال آنان به مدينه را براى مداوا در چادرى كه در مسجد برپا شده بود ، برعهده داشت . ناگفته نماند كه در همهء اين مأموريتها خود فرمانده كل نيز آنان را يارى مىداد .\r\nسپاه اسلام به رغم وجود دشوارىها و موانع تداركاتى و كمبود امكانات كمك‌رسانى ، بر دشمنان قدرتمند متعددى پيروز گرديد . دليل اين پيروزيها استفاده سپاه اسلام از تاكتيكهاى جنگى متناسب با اوضاع و احوال ، و نيز دارا بودن تجربه و آزمودگى برتر و استفاده مناسب از اين تجارب به مقتضاى شرايط گوناگون بود .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n\r\nچهارم - بحث موضوعى\r\nبراى آنكه انديشه تخصص‌گرايى ژرفا بيابد و روشن گردد و راه پژوهشگران براى رسيدن به مطلوبشان هموار گردد و به منابع و مأخذ فراوان نياز پيدا نكنند ، در اين نوشته تنها به حوادث مهم نبردهاى رسول خدا ( ص ) همت گماشتم . از اين رو ، هر جنبه‌اى را به طور جداگانه و همه‌جانبه مورد بحث قرار دادم و شرايط حاكم بر آن و يا ناشى از آن جنبه را بيان كردم . براى مثال ، موضوع شناسايى ، اين مباحث را در بر مىگيرد : تعريف شناسايى ، ماهيت ، مأموريت ، انواع شناسايى در غزوه‌ها و سريه‌ها ، راهها و اسلوبهايى كه در هر بار و در هر جهت انتخاب گرديد .\r\nاين شيوهء بحث ، همه موارد مربوط به شناسايى شامل وظيفه افراد يا گروه يا فرماندهى و اركان سپاه و مأموريتهاى آنان و نيز شرايط لازم براى مجريان اين مأموريت ، چگونگى دست‌يابى به اخبار دشمن و راههاى مناسب براى اين كار ، طريقه رساندن اخبار به فرماندهان و چگونگى استفادهء فرمانده از آنها را روشن مىسازد .\r\nنمونهء ديگر مباحث موضوعى ، شيوه‌هاى گوناگون رزمى است . مىدانيم كه جنگ گاه بر اساس يك اسلوب و گاه با دو يا سه اسلوب به انجام مىرسد ، مانند تيراندازى در اسلوبهاى مختلف ، شيوهء آرايش نيروها مثل تعيين جايگاه نيزه‌داران و قرار گرفتن ساقه در پس سواره نظام و استقرار فرمانده در قلب سپاه و تعبيهء مقر وى براى كنترل . ملاحظه مىشود كه شيوهء بحث موضوعى هر مسئله كوچك و بزرگى در هر موضوعى را به طور گسترده مورد بحث قرار مىدهد تا ويژگيها و هدف آن را روشن سازد .\r\nمباحث گوناگون ياد شده با اسلوبى دقيق با يكديگر مرتبطاند و براى آنكه نمايى دقيق و كامل از اين بحث ارائه شود و هيچ يك از مباحث آن ناگفته نماند ، همهء مسائل آن به هم پيوند خورده است .\r\n\r\nپنجم - ايجاد روابط انسانى\r\nرسول خدا ( ص ) رحمتى براى همهء عالميان بود . او در بين مردم با هر رنگ و نژادى كه بودند ، فرق نمىنهاد . همهء آفريدگان را عائلهء خداوند مىدانست و به اصول زير دعوت مىفرمود :\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n1 . رشد كامل و فراگير انسانيت . آن حضرت فرموده است : « همهء مردم از آدم‌اند و آدم از خاك است » .\r\n2 . ترجيح دادن صلح و آرامش بر جنگ ، عفو و گذشت بر كيفر و چشم‌پوشى بر انتقام . از اين رو ، ديده مىشود كه همهء جنگهاى آن حضرت اهداف انسانى عالى را دنبال مىكرد و سرشار از برخوردهاى انسانى بود . به طورى كه هيچ‌گونه شباهتى با جنگهاى خونين امروزى كه در آنها خون بىگناهان پيش از گناهكاران ريخته مىشود ، نداشت .\r\nرسول خدا ( ص ) از قتل سالخوردگان ، زنان و كودكان خوددارى مىورزيد و از كشتن اسير و يا كسانى كه از جنگ بر كنار بوده و به دشمن كمك نكرده‌اند ، نهى مىفرمود . نيز از شكنجه مقتول يا مثله كردن او نهى مىفرمود و فرمان او مبتنى بر نيكى و احسان و مهربانى و بردبارى نسبت به مردم بود .\r\nرفتار رسول خدا ( ص ) در روز فتح مكه روشن‌ترين نمونهء رفتارهاى انسانى است . با آنكه بر دشمنان خود پيروز گشت و بر قتل يا گذشت از آنان قدرت داشت ، فرمود : « برويد شما آزاد شدگانيد » .\r\nدر جنگ ذات الرِّقاع بر شخصى به نام غَورث بن حارث كه قصد كشتن حضرتش را داشت دست يافت ، ولى او را بخشيد و آزاد ساخت .\r\nپيامبر اكرم ( ص ) با اسيران مدارا مىكرد و نسبت به آنان رفتارى مهرآميز داشت . بسيارى از آنان را آزاد ساخت . به سپاهيانش سفارش مىكرد كه به آنها نيكى كنند و با شنيدن نالهء يك اسير دستور داد كه زنجير پايش را سست كنند .\r\nپيامبر خدا ( ص ) منادى صلح جهانى بود و كلمهء « سلام » را نقطهء آغاز برخورد ميان همهء انسان‌ها قرار داد . حضرتش اين مطلب را در غزوه حديبيه با فرستادن عثمان بن عفان به عنوان سفير صلح به سوى قريش به اثبات رساند و براى اثبات صلح‌دوستى خود ، با چندين هيئت اعزامى گفت‌وگو كرد و براى پرهيز از جنگ ، در واقعهء حديبيه شرايط ناعادلانه دشمن را پذيرفت . در جريان فتح مكه ، يكى از فرماندهانش را - كه موظف به ورود به مكه بود - به دليل اظهار سخنانى كه مسير مسالمت‌آميز فتح را مخدوش مىساخت ، بر كنار فرمود . « 1 »\r\n\r\n\r\n","description":"","footnote":"\r\n( 1 ) . فرمانده ، سعد بن عباده ، از كداء وارد مكه شد و هنگام ورودش گفت : امروز ، روز انتقام است . يكى از مهاجران ( عمر بن خطاب ) سخنش را شنيد و به رسول خدا ( ص ) گزارش داد . رسول خدا دستور داد خود را به او رساند و پرچم را از او بگيرد و داخل شهر گردد . نك : واقدى : 2 / 822 ، ابن سعد : 2 / 98 ، سهيلى : 4 / 101 ، كلاعى : 1 / 139 .\r\n","page_name":" 25 ","page_number":25},
  {"content":"\r\n\r\nآن حضرت فرستادگان خود نزد حكمرانان و پادشاهان را از ميان افراد هوشمند برمىگزيد تا با دلايل معقول و حكمتهاى مقبول ، آنان را به اسلام دعوت كنند .\r\nدنياى امروز نياز دارد كه از برخوردهاى عارى از هواى نفس و به دور از تعصب ، از آن حضرت الگو بگيرد . جهان امروز نيازمند پيشوايان صادق و آراسته به صفات عالى انسانى و اخلاق نظامى محمدى ( ص ) است كه اين چنين به كشتار و خونريزى دامن نزنند .\r\nنويسنده با فروتنى كامل اذعان مىكند كه پژوهش حاضر موضوعهايى بس گسترده را مورد بحث قرار داده و به عدم احاطه خود به اداى كامل حق مطلب اعتراف دارد . در عين حال همهء تلاش خود را به كار بسته و از انجام اين پژوهش لذت برده‌ام و از ثمره‌هاى شيرين و متنوع آن بهره‌مند شده‌ام .\r\nدر اينجا بايد از دكتر ابراهيم بيضون در دانشگاه لبنان كه مرا به اسلوب علمى ، دقت ، روشن‌بينى و تنظيم دقيق مطالب ، رهنمون گرديد ، سپاسگزارى كنم . همچنين استادانى را كه از راهنمايىهاى عالمانهء آنان الهام گرفته‌ام فراموش نمىكنم ، بويژه آن استاد عزيزى كه كتابخانهء ارزشمندش را به روى من گشود و من از منابع و نسخه‌هاى خطى آن كمال استفاده را بردم .\r\nهمچنين بر خود لازم مىدانم كه مراتب امتنان خودم را به مدير كتابخانهء ظاهريهء دمشق و دست‌اندركاران آنجا كه براى دستيابى به منابع و مآخذ و نسخه‌هاى خطى فراوان اين كتابخانه تسهيلات زيادى در اختيارم نهادند ، ابراز دارم .\r\nدر پايان از همهء يادشدگان و تمامى كسانى كه در اين رساله با بنده همكارى كرده يا آن را نظارت و يا مطالعه نموده‌اند سپاسگزارى مىنمايم .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\nروش بحث\r\nمن در پژوهش موضوع اين رساله ، روشى علمى و حقيقت‌مدار و استدلالى را در پيش گرفته‌ام و ملتزم به كشف حقيقت بوده ، به منابع دست اول استناد كرده‌ام . پس از آن براى وصول به حقيقت و كامل شدن جوانب گوناگون اصول جنگى و ايده‌هاى اسلامى مربوط به آن ، با استفاده از نوشته‌هاى متأخران مسائل گوناگون را در چارچوبى نوين مقايسه كرده‌ام .\r\nاين طرح شامل شش فصل است ، به اضافهء پيش درآمدى كه در آن به مهم‌ترين مصادر ، و بزرگانى كه در اين موضوع قلم زده‌اند اشاره شده است .\r\nفصل اول - در اين فصل به خصوصيات نظامى در ميان عرب پيش از اسلام پرداخته و در آن مهم‌ترين مسائل مربوط به سازمان نظامى مثل اهداف پيكار ، حجم نيرو و ابزار مورد استفاده و . . . را روشن ساخته‌ام .\r\nفصل دوم - اين فصل عنوان مهم فرماندهى را به خود اختصاص داده است و طى آن به بيان صفات اخلاقى فرمانده همچون ، برترى عقلانى ، دورانديشى ، آگاهى نسبت به امور آينده ، آشنايى با اصول و قواعد جنگ - مثل جنگ پيشگيرانه ، برق‌آسا ، انقلابى ، تهاجمى و جنگ روانى - پرداخته‌ام .\r\nفصل سوم - اين فصل سازمان نيروى انسانى و اداره‌هاى متعلق به آن را به تفصيل مورد بحث قرار مىدهد :\r\n1 . ادارهء طراحى و سازماندهى كه ترسيم سياست كلى سپاه خودى ، تعيين حجم و تسليح آن و شناخت و تعيين دشمن را بر عهده دارد .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n2 . ادارهء رايزنى و آن مجلس مشورتى يا ستاد فرماندهى جنگ است كه اعضاى آن به دانش ، خبرگى و آشنايى به امور نظامى موصوف‌اند .\r\n3 . ادارهء حفظ و تقويت روحيه كه وظيفه‌اش بالا بردن روحيه و تعيين مأموريت‌هاى رزمندگان و اعزام گروه‌هاى رزمى است .\r\nفصل چهارم - موضوع اين فصل سازمان اطلاعات است كه اهدافش به وسيله ادارهء اطلاعات برآورده مىشود . اين اداره به جمع‌آورى اخبار مربوط به دشمن مىپردازد و آنها را مورد دقت قرار مىدهد و پس از حصول اطمينان از درستى آن اخبار ، فرمان صحيح را صادر مىكند .\r\nفصل پنجم - اين فصل دربارهء سازمان عمليات بحث مىكند ؛ سازمانى كه طرح و نقشه ، فرماندهى و آموزش نيروهاى رزمى و ايجاد دگرگونى در سازوبرگ جنگى و فنون نظامى را عهده‌دار است و از اداره‌هاى زير تشكيل مىشود :\r\n1 . ادارهء عمليات : فرماندهى جنگ ، تعيين مأموريتها و اعزام فوجهاى رزمى در حوزه مسئوليت اين اداره است .\r\n2 . ادارهء آموزش : اين اداره همهء فنون رزمى مانند تيراندازى ، جنگ تن به تن و غيره را به جنگجويان آموزش مىدهد .\r\n3 . ادارهء تسليحات : مأموريت اين اداره تأمين ذخاير ، سلاح و سازوبرگ نظامى و نوسازى آنهاست .\r\nفصل ششم - در اين فصل سازمان لجستيك مورد بحث قرار گرفته است كه متولى امور تداركاتى ، پشتيبانى ، حمل و نقل ، خوراك ، پوشاك و مسكن سربازان ، نظارت بر غنائم و توزيع آنها و نيز امور بهداشتى است و از اداره‌هاى زير تشكيل مىشود :\r\n1 . اداره تداركات و پشتيبانى : اين اداره ، پشتيبانى همه‌جانبهء واحدهاى سپاه و تأمين نيازمنديهايى چون آب ، مسكن و پوشاك را عهده‌دار است . همچنين تخليه ميدان عمليات از وظايف اين اداره است .\r\n2 . ادارهء غنائم : وظيفهء اين اداره گردآورى و مرتب و منظم كردن و توزيع غنائم است و نيز\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nتعيين اينكه چه كسى حق استفاده از غنائم را دارد و مسئولان توزيع چه كسانى هستند ، بر عهدهء اين اداره است .\r\n3 . ادارهء خدمات پزشكى : هدف اين اداره حفظ قدرت جنگجويان ، ارائهء خدمات پزشكى به مجروحان و مصدومان و نيز دفن كشتگان است . بحث دربارهء نقش زن در تأمين تداركات نيز در همين موضوع گنجانيده شده است .\r\nسخن پايانى - در پايان ، در بارهء رشد تشكيلات سازمانى اسلامى پس از هجرت رسول خدا ( ص ) به مدينه و پيدايش حكومت اسلامى به رهبرى آن حضرت سخن به ميان آورده‌ام و بيان داشته‌ام كه چگونه وى پس از واجب شدن جهاد به تشكيل و آموزش سپاه اقدام ورزيد و تعاليم نظامى را متحول و نبردهاى سنگينى را اداره كرد و به پيروزيهاى چشمگيرى نايل آمد .\r\nعوامل پيروزى سپاه اسلام - مثل پايبندى به مقررات تعيين شده از سوى فرماندهى و روحيه عالى - و چگونگى استفادهء پيامبر خدا ( ص ) از اصول جنگى ناشناخته براى دشمن - كه در شمار اصول نوين رزمى است - نيز در اين مبحث بيان گرديده است .\r\nدر فتوحات پس از عصر رسول خدا ( ص ) ، ارتش اسلامى آن حضرت را نخستين فاتح به شمار مىآورد ، زيرا او بود كه با غزوه‌هاى متعدد و بنا نهادن هستهء اصلى فتوحات اوليه سپاه اسلام ، راه پيروزى آيندگان را هموار ساخت .\r\n\r\n","description":"","footnote":"","page_name":" 29 ","page_number":29},
  {"content":"\r\n . \r\n","description":"","footnote":"","page_name":" 30 ","page_number":30},
  {"content":"\r\n\r\n\r\nارزيابى مهم‌ترين مآخذ\r\nهرچند كه دورهء جنگهاى پيامبر خدا ( ص ) كوتاه بود و از ده سال فراتر نرفت ، ولى سيرهء نظامى آن حضرت تأثيرى بلندمدت داشته است ، زيرا مسلمانان و غير مسلمانان اعم از نظامى و غير نظامى ، از آغاز قرن نخست هجرى تا به امروز ، پيوسته آن را مورد پژوهش و كاوش و استنباط قرار داده و مىدهند .\r\nقرآن كريم ، خود از مهم‌ترين منابع مربوط به جنگها و رويدادهاى روزگار پيامبر ( ص ) است كه شرح آنها در تفاسير قرآنى ديده مىشود . مهم‌ترين تفسيرهاى قرآن اينهاست : تفسير طبرى ، اسباب النزول نيشابورى ، الجامع لاحكام القرآن قُرطبىّ ، انوار التنزيل و ا سرار التأويل بيضاوى ، الاتقان فى علوم القرآن سيوطى . در اين ميان تفسيرهاى طبرى و نيشابورى - كه اولى جزئيات جنگها را نقل كرده و دومى تاريخ جنگها را بر حسب نزول آيات نگاشته است - از اهميت ويژه‌اى برخوردارند .\r\nهمچنين مواد موضوع بحث اين نوشته ، در بسيارى از كتابهاى تاريخى و سيره ديده مىشود كه مهم‌ترينشان اينهاست : المغازى النبوية ابن شهاب زهرى ، السير والمغازى ابن اسحاق ، المغازى النبوية واقدى ، جوامع السيرة ابن حزم اندلسى ، الاكتفاء كلاعى و عيون الاثر ابن سيد الناس . در اين ميان واقدى در تاريخ غزوه‌ها نيك دقت كرده و با بيان جزئيات نظامى و سازمانى آنها حق مطلب را ادا كرده است ؛ چنان كه سازماندهى نظامى به طور كامل تنها در كتاب وى ديده مىشود .\r\nابن سعد نيز در طبقات از شيوهء واقدى پيروى كرده و كتاب او نسخه بدل مغازى است .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nاما مهم‌ترين كتابهاى تاريخ اينهايند : تاريخ ابن خياط ، التاريخ الكبير بخارى ، تاريخ طبرى ، تاريخ ابن عساكر ، الكامل فى التاريخ ابن اثير ، البداية والنهاية ابن كثير ؛ چنان‌كه كتابهايى چون الروض الانف سهيلى كه به تفسير سيرهء رسول خدا ( ص ) پرداخته‌اند نيز اين موضوع را مورد بحث قرار داده‌اند .\r\nكتابهاى روايى ، فقهى ، اصول فقه و مديريت نيز ابوابى را به مسائل مربوط به جنگ اختصاص داده‌اند كه در صدر آنها آثار زير قرار دارند :\r\nصحيح بخارى ( جزء پنجم : كتاب المغازى ) ، صحيح مسلم ( جزء سوم : كتاب الجهاد والسير ) ، سنن ابن ماجه ( جزء دوم : كتاب الجهاد ) سنن ابى داود ( جزء سوم : كتاب الجهاد ) ، سنن ترمذى ( جزء ششم : كتاب الجهاد ) ، سنن نسائى ( جزء ششم : كتاب الجهاد ) ، سنن دارمى ( جزء دوم : كتاب الجهاد والسير ) ، سنن دار قطنى ( كتاب السير ) المنصف صنعانى ( جزء پنجم ) ، كتاب المغازى و المسند ابوحنيفه ( كتاب الجهاد والسير ) ، كتاب السير على السير الواقدى شافعى ( جزء ششم : كتاب جراح العمد ) ، مسند حميرى ( كتاب المغازى والجهاد ) ، معالم السنن ابوسليمان خطابى و التهذيب ابن قيم جوزى .\r\nدر اين ميان صحيح بخارى ، هم اهميت تاريخى دارد و هم نظامى ، زيرا اخبار را در زمان خودشان نقل كرده و همه جنگها را از غزوه عشيره گرفته تا غزوهء تبوك به ترتيب زمانى آورده است . او در هنگام بحث از هر جنگ ، با نقل روايات متعدد دربارهء جوانب گوناگون آن تصوير صحيح و كاملى از آن جنگ در ذهن خواننده پديد مىآورد .\r\nبراى يافتن جزئيات بيشتر موضوع بايد كتابهاى جغرافياى تاريخى را نيز جست‌وجو كرد كه مهم‌ترينشان اينهاست : اخبار مكه نوشته ازرقى ؛ تاريخ مكة المشرفة قطب الدين ؛ العقد الثمين فاسى ؛ معجم ما استعجم بكرى ؛ معجم البلدان حموى . از برجسته‌ترين ويژگيهاى اين تواريخ و معجمها اين است كه محيط و مكان جنگ و مسيرهاى حركت را تعيين كرده‌اند و همچنين تصوير روشنى از حيات اقتصادى حاكم بر آن روزگار به دست مىدهند كه دانستنش براى هر پژوهشگر نظامى لازم است .\r\nبرخى از كتابهاى اخلاقى نيز بسيارى از مسائل مربوط به سازمان نظامى و اخلاق فرماندهى رسول اكرم ( ص ) را در بردارند كه از بين آنها ، موارد زير ارزشمندتر است : طبقات ابن سعد\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n( جزء اول - بخش دوم ) ؛ الشمائل ترمذى ؛ دلائل النبوة فريابى ، صفة النبى ( ص ) ابوعلى انصارى ؛ الشفاء قاضى عياض ؛ الخصائص الكبرى سيوطى ؛ المواهب اللدنّيّة قسطلانى ؛ تاريخ الاسلام ذهبى ( جزء اول ) ؛ زاد المعاد ( جزءهاى اول و دوم ) و الفروسية المحمدية ابن قيم جوزى .\r\nكتابهاى تراجم احوال نيز نسبت به اين موضوع بىتفاوت نمانده‌اند و در بسيارى از موارد ، سرشار از اخبار دقيق در بارهء فرماندهان نبردها و غزوه‌ها و صحابه‌اند كه اركان سپاه اسلام بودند . كتابهاى برتر تراجم اينهايند : المسجر ابن حبيب ؛ الاستيعاب فى معرفة الاصحاب ابن عبدالبر ، اسدالغابة فى معرفة الصحابة ابن اثير جزرى ؛ الاصابة فى تمييز الصّحابة ابن حجر .\r\nاز آنجا كه فتوحات اسلامى در عصر پيامبر ( ص ) سازمان يافت و برنامه‌ريزى شد و ابعاد گوناگون آن مشخص گرديد ، درك آن براى پژوهشگران دوره‌هاى بعد آسان شد . كتابهاى جغرافيايى و تاريخى مربوط به شبه جزيره عربستان نيز فتوحات ارتش اسلامى را در دو سطح داخلى و خارجى ترسيم كرده‌اند ؛ همانطور كه حركت از مدينه منوره به دمشق ، بغداد و مداين و رسيدن به هند از سوى شرق ، و اسكندريه ، قسطنطنيه ، طرابلس ، تونس و سيسيل از سوى غرب در دوره‌هاى بعدى را نيز ترسيم نموده‌اند . از شاخص‌ترين اين كتابها مىتوان به عناوين زير اشاره كرد : المسالك والممالك ابن خرداذبه ( فصول سوم ، چهارم ، پنجم و ششم ) و الاعلاق النفسية ابن رسته ( فصل هشتم ) كه دربارهء مكه ، مدينه ، حرمين و سرزمينهاى عربى جنوبى سخن گفته است . كتاب البلدان ابن فقيه ( فصل دهم و يازدهم ) كه در آنها از مكه و اسكندريه سخن رفته است . كتاب البلدان يعقوبى ( فصل هفدهم و هجدهم ) . يعقوبى در اين كتاب ، بغداد و اهميت تاريخى و چگونگى تأسيس آن و نيز سرزمين مغرب را توصيف مىكند .\r\nصور الاقاليم بلخى ، نخستين كتاب جغرافيايى تأليف شده در اسلام است . المسالك والممالك اصطخرى ، نخستين كتابى است كه به توصيف جهان اسلام پرداخته است . المسالك والممالك ابن حوقل ( فصل سوم و بيست و چهارم ) كه در آن نقشه‌هاى مصر ، سرزمين شام ، عراق و شبه جزيرهء عربستان روشن گرديده و از اوضاع اقتصادى و اجتماعى ليبى سخن به ميان آمده است .\r\nاحسن التقاسيم فى معرفة الاقاليم مَقدِسى ( فصول دوم و سىام و سى و چهارم ) ، كه در آن شهرهاى شام و فلسطين توصيف شده است . التنبيه والاشراف مسعودى ( فصل سى و هفتم ) كه در آن در بارهء اخبار پيامبر اكرم ( ص ) و غزوه‌ها و سريه‌هاى آن حضرت و نيز دسته‌ها و واحدهاى\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nنظامى شبانه و سواران و اسبان و امثال آن سخن گفته است . مسعودى از مورخان اصيل جغرافياى تاريخى غزوه‌ها به شمار مىرود و نوشته‌هاى او مورد اعتماد است ، ولى بيشتر كتابهاى او همچنان مفقود است . كتاب آثار البلاد و اخبار العباد قزوينى كه در آن از جغرافياى تاريخى و مسايل مربوط به آن بحث مىكند و به توصيف شهرها و ساكنان آنها مىپردازد .\r\nپس از كتابهاى ياد شده مقدمهء ابن خلدون و صبح الاعشى قلقشندى قرار دارند كه اخبار جغرافياى تاريخى ارزشمندى را دربارهء بخشهاى گوناگون سرزمين عرب ، بويژه مصر و سوريه در خود جاى داده‌اند .\r\nكتابخانه‌هايى نيز انباشته از كتابهايى است كه به زبانهاى عربى و غير عربى در زمينه‌هاى نظامى و غير نظامى نگاشته شده است و همه آنها جنگهاى پيامبر ( ص ) با دشمنانش و سيرهء آن حضرت را روايت كرده‌اند كه مهم‌ترين‌شان اينهايند : الرسول القائد نوشته سرلشكر شيت خطاب ، الرسول العربى و فن الحرب نوشته ژنرال مصطفى طلاس ، العبقرية العسكرية نوشته سرهنگ دوم فرج ، على هامش السيرة نوشتهء طه حسين ، حياة محمد اثر محمدحسين هيكل ، العبقرية الاسلامية تأليف عقاد ، الانوار المحمدية نوشته نبهانى .\r\nاز كتابهاى غير عربى ترجمه شده كه در اين موضوع بحث مىكنند مىتوان اينها را نام برد :\r\nمحمد فى مكة - فى المدينة اثر مونتگمرى وات ، محمد رسول الله نوشته دينيه ، الأبطال اثر توماس كارلايل ، المائة الاوائل نوشته مايكل هارت و . . . .\r\nبيشتر كتابهاى ياد شده يا تنها به جنبه نظامى پرداخته‌اند ، يا جنبه نظامى و بخش بسيار اندكى از جنبه ادارى و سازمانى را مورد بحث قرار داده‌اند و يا به اخلاق و بخشى از سيرهء پيامبر خدا ( ص ) پرداخته‌اند .\r\nاز آنجا كه سازمان نظامى همهء جنبه‌هاى ياد شده را در بر مىگيرد ضرورى است كه جنبه‌هاى گوناگون آن به طور كامل و يك جا مورد بحث قرار گيرد . با انجام چنين بحث مهم و فراگيرى است كه موضوع ، اهميت خود را نشان مىدهد و راز پيروزيهاى رسول خدا ( ص ) و جانشينان آن حضرت را در اين نبردهاى سرنوشت‌ساز آشكار مىسازد .\r\nبراى انجام اين پژوهش از آراى نويسندگان و پژوهشگران پيشاهنگ و پيشگام تاريخ و سيره‌نويسان و مغازىنگاران بزرگ استمداد گرديده است . گرچه درجه اهميت آنان به نسبت\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nاين بحث تفاوت دارد ، ولى روشن است كه زمينهء نوشته‌هاى نوينِ مرتبط با بحث ما ، به وسيله گذشتگان فراهم گرديده است . با اين تفاصيل ، با توجه به اهميتى كه نوشته‌هاى مورخان در موضوع جنگهاى پيامبر ( ص ) دارد مىتوان مؤلفان آنها را به اين ترتيب مرتب ساخت :\r\nواقدى ، ابن اسحاق ، ابن شهاب زهرى ، كلاعى و ابن سيد الناس . اينك شرح حال هر يك از آنان را بر حسب ترتيب تاريخى ذكر مىكنيم .\r\n\r\nابوبكر محمد بن مسلم بن عبيدالله بن شهاب زهرى ( 51 - 124 ه )\r\nدر تاريخ ولادت و درگذشت زهرى اختلاف است . او دانشمندى فقيه و حافظ و محقق بود .\r\nزهرى لغت‌شناس بود و لغت و اقسام آن را نيك مىشناخت . او شاعر ، نسب‌شناس و راوى حديث بود . حافظ دانش و از پيشگامانش بود و از آفاتش بر كنار بود . او معتقد بود كه دانش بايد همگانى شود و مىگفت : ثبات دين و دنيا در گسترش دانش است و با از ميان رفتن دانش همه چيز رخت برمىبندد .\r\nوى نزد سعيد بن مسيّب ، عروة بن زبير و عبيدالله بن عبدالله بن عتبه كسب دانش كرد و نسبت به استادان خويش نمونه اخلاق و ادب بود . آنان را همراهى مىكرد ، خدمتگزارشان بود و بزرگشان مىداشت .\r\nزهرى همت خود را صرف تأليف نمود و آنچه را كه شنيده بود تدوين مىكرد . تأثير علمى او در جامعه پديدار گشت و مردم براى كسب فيض به او روى آوردند . او در آغاز به فراگيرى حديث و تاريخ و مغازى پرداخت و در اين زمينه آن قدر كتاب فراهم آورد كه نوشته‌هاى وى بر چارپايان سنگينى مىكرد . او در حالى مُرد كه در روى زمين كسى نسبت به گذشته از او آگاه‌تر نبود .\r\nاو دانش خويش را به وسيلهء تابعينى كه از وى روايت مىكردند ، در ميان جامعه گسترش داد . گروهى از راويان وى اهل حرمين شريفين و حجاز بودند كه از مشهورترين آنها عمرو بن دينار ، يحيى بن سعيد انصارى ، موسى بن عقبه و ديگران را مىتوان نام برد . مشهورترين راويان عراقى او عبدالله بن عمير ، اسماعيل بن ابوخالد ، عطاء بن سائب بودند . از راويان مشهور او در واسط ، جزيره ، شام و مصر ، منصور بن زاذان ، عبدالكريم جزرى ، ثود بن يزيد و ديگران را مىتوان نام برد .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nامتياز نوشته‌هاى زهرى نسبت به ديگر كتابهاى مغازى اينهاست :\r\n1 . نوشته‌هاى او دست اول ، درست ، روشن و رساست . زهرى خود برخى از صحابيان رزمنده را ديدار و از آنها حديث روايت كرده و وقايع ميدانهاى پيكار و نبرد را از زبان خودشان شنيده است . مهم‌ترين آنها عبدالله بن عمر ، انس بن مالك ، سهل بن سعد و ديگران بودند . براى مثال در المصنّف ( جزء پنجم ، كتاب المغازى ) احاديث فراوانى به چشم مىخورد كه معمر بن راشد از زهرى روايت كرده است . بدين گونه معمر نيز در نقل روايات و دريافت و پرداخت آنها راستگو و مورد اعتماد بوده است .\r\n2 . بسيارى از دانشمندان و راويان مغازى چون ابن اسحاق ، واقدى و ديگران ، هم مورد ستايش و هم مورد نكوهش قرار گرفته‌اند ، ولى ابن شهاب زهرى مورد ستايش همگان است ؛ و او را در وثاقت ، راستى و گستردگى دانش ، يگانه روزگار خويش شمرده‌اند . از اين رو ، آنچه وى دربارهء جنگهاى رسول خدا ( ص ) گفته يا نوشته ، براى ديگران مورد اعتماد و اطمينان است .\r\n3 . زهرى در تاريخ مغازى يك مكتب ايجاد كرد . او نخستين كسى است كه دربارهء مغازى بر پايه‌اى روشمند و روشن مطلب نوشت و هموست كه نخستين پايه‌هاى اين مكتب را پىريخت .\r\nمكتب مغازى او مستند ، روشن ، صادق ، منظم ، مورد اعتماد ، دسته‌بندى شده بر طبق عناوين ، و مدون است ؛ و به دور از درگيريهاى سياسى رويدادهاى تاريخى را به تفصيل آورده است .\r\n\r\nابوعبدالله بن اسحاق بن يسار مطلّبى ( 85 - 151 ه )\r\nابن اسحاق در مدينهء منوره زاده شد ، در بغداد درگذشت و در گورستان خيزران به خاك سپرده شد و تاريخ درگذشت او مورد اختلاف است .\r\nمهمترين تأليفهاى ابن اسحاق اينهاست : كتاب الخلفاء ، السير المغازى والمبدأ . او دانشمندى ثقه و آگاه به مغازى و تاريخ و حافظ بود . عالمان بزرگ نزد او كسب دانش كرده‌اند . شهاب زهرى ، ابن حنبل و ديگران او را ستوده‌اند . مالك او را به دروغ و قدريه و نقل اخبار مرسل ( غير مسند ) متهم ساخته است .\r\nسيرهء ابن اسحاق تنها از طريق ديگر سيره‌نويسان به ما رسيده است كه مشهورترين‌شان اينهايند : ابن هشام ، طبرى ، كلاعى ، ابن سعد و ابن اثير . ولى اينان همه سيره ابن اسحاق را\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nچنان‌كه خود او روايت كرده نياورده‌اند و تنها به ذكر خلاصه اقوالش بسنده كرده‌اند . ابن هشام در مقدمهء خود بر كتاب السيرة النبوية به اين فروگذارى اعتراف كرده است . بنابراين مىتوان گفت كه السيرة النبوية ابن هشام تهذيب شدهء گفته‌هاى ابن اسحاق است .\r\nابن اسحاق در رأس سيره‌نويسان و نخستين كسى است كه مغازى را گرد آورد و تأليف كرد . او مرجع همهء پژوهشگران است و نويسندگان بزرگ به بلندى مرتبهء وى در مغازى اعتراف كرده‌اند .\r\nعاصم بن عمر بن قتاده ، صاحب السير والمغازى دربارهء او گفته است : « علم باقيمانده از ابن اسحاق پيوسته در ميان مردم باقى خواهد ماند » . هنگامى كه از زهرى دربارهء مغازى ابن اسحاق پرسيده شد گفت : « وى آگاه‌ترين مردم به مغازى است » .\r\nابن اسحاق با شمار زيادى از نويسندگان مغازى چون عاصم و زهرى ديدار مىكرد و با آنها مبادلهء علمى داشت ، تا آنجا كه مىتوان گفت : وى از جملهء دانشمندانى است كه به دانش مغازى شكل كلاسيك داد . روزى از وى در اين باره سؤال شد و او پاسخ داد : « من بيطار آنم » .\r\nاز جملهء امتيازهاى سيرهء ابن اسحاق اينهاست :\r\n1 . يگانه سيره‌اى است كه تاريخ مغازى رسول خدا ( ص ) را به طور كامل گردآورى كرده است ، در حالى كه ديگر سيره‌ها آن را پراكنده و ناقص نقل كرده‌اند . علت نقص كار ديگر مورخان دو چيز است : يا آنها خود از ذكر مفصل وقايع خوددارى كرده و تنها به نقل تاريخ برخى از غزوه‌ها بسنده كرده‌اند و يا اينكه نقلهايشان ناقص به ما گزارش شده است .\r\n2 . سيرهء ابن اسحاق مفصل و روايت‌هاى آن جامع ، بلند و تاريخ‌دار است . شافعى گويد :\r\n« هر كس كه بخواهد در مغازى متبحّر گردد ، بايد نان‌خور ابن اسحاق گردد » . نشان جامعيت ابن اسحاق در سيره اين است كه وى بر رخدادهاى جنگهاى پيامبر ( ص ) برخى قصيده‌هاى بلندى را مىافزايد كه باعث جاودانه شدن تاريخ آن پيروزيها مىگردد ، و همهء اينها از آن رو است كه در هنگام نقل روايات ، مشخصاتِ جايگاه‌ها و اشخاص را به تفصيل ارائه مىدهد . با وجود اين ، قصائد قدرت بيان جزئيات و سير دقيق نبردها و گزارش كامل مديريت نظامى را ندارد ، ولى برخى از ويژگيهاى مرتبط با جنگهاى پيامبر را بيان مىكند .\r\n\r\nابوعبدالله محمد بن عمر واقدى ( 130 - 207 ه )\r\nواقدى در مدينه منوره زاده شد و در بغداد درگذشت و در گورستان خيزران دفن گرديد . او\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nدر كار كتابت و تأليف بسيار كوشا بود و به مغازى و سيره‌ها اهتمامى ويژه مىورزيد . او از بارزترين عالمان اين فن بود و مهمترين كتابهايش اينهاست : المغازى النبوية ، فتح افريقية ، الردة ، فتح العجم ، فتح مصر والاسكندرية ، اخبار مكة ، الطبقات ، فتوح العراق ، سيرة ابىبكر ، حرب الاوس والخزرج و . . . .\r\nامتياز نوشته‌هاى واقدى از جنبه نظامى اينهاست :\r\n1 . معرفى دقيق : تلاش واقدى اين بود كه براى معرفى شركت‌كنندگان در هر جنگ و راهى كه پيموده‌اند ، وسايل نقليه مورد استفاده و تداركات آنان و ميدان نبرد و آن دسته از عوارض زمين كه موجب سهولت يا دشوارى جنگ مىشود ، جايگاههاى كشتگان ، مواد غذايى موجود محلى و هر آنچه با جنگ ارتباط دارد تصوير روشنى ارائه دهد .\r\n2 . فراوانى اخبار : وى همهء امور مربوط به نبرد را مىنوشت و ثبت مىكرد ، به طورى كه بسيارى از تخصصهاى نظامى در خلال نوشته‌هاى او ديده مىشود ، چون او همهء جنبه‌هاى رزمى و مديريتى جنگها را به رشته تحرير درآورده و با اين كار بر اهميت اخبار نظامى خود افزوده است . او همچنين صحنهء عمليات ، جوّ و اوضاع و احوال جنگ و طبيعت زمين را ترسيم كرده است . به اعتقاد من چنانچه نوشته‌هاى واقدى دربارهء غزوه‌ها به طور كامل گردآورى شود ، مأخذ بزرگى براى پيكارهاى روزگار رسول اكرم ( ص ) خواهد بود .\r\n3 . اهتمام به زمان : چون مىدانيم كه زمان در مديريت نظامى بسيار باارزش است و انتخاب زمان مناسب از سوى فرمانده ، سرنوشت جنگ يعنى پيروزى يا شكست را تعيين مىكند .\r\n4 . اهتمام به مكان : واقدى مكانها را با دقت تمام معين ساخته و با اين كار به نبردهاى پيامبر خدا ( ص ) ارزش نظامى بخشيده است .\r\nكسان بسيارى امثال ابن سعد ، طبرى و ابن كثير ، اخبار مربوط به غزوه‌ها و فتوحات و روزگار پيش از ظهور رسول خدا ( ص ) و پيش از ولادت آن حضرت را از واقدى نقل كرده‌اند .\r\nنوشته‌هاى ابن سعد از جنبه نظامى اين امتياز را دارد كه او نيز به پيروى از روش كسى كه از او اخذ كرده است ، نه تنها به زمان و مكان اهميت داده ، بلكه در مواردى دربارهء مكان جنگها جزئيات بيشترى را افزوده است . او فاصله ميدان جنگ با مدينه - پايگاه نظامى و امنيتى آن زمان - را مشخص ساخته و شيوهء جنگى و امنيتىاى را كه در آن هنگام به كار رفته ، بيان داشته\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nاست . از نوشته‌هاى ابن سعد چنين برمىآيد كه او راستگو بوده و دربارهء روايتش موشكافى مىكرده است . او از جمله كسانى است كه جنبه‌هاى پراهميتى از زندگى و آثار واقدى را كشف كرده‌اند .\r\n\r\nابوالدسيع سليمان بن موسى بن سالم الكلاعى الحميرى ( 565 - 634 ه )\r\nكلاعى در بَلَنْسِيه ( ىِ اندلس ) زاده شد و در همانجا تعليم ديد و در سرزمين دشمن به شهادت رسيد . او در محضر ابوالقاسم حبيش ، ابن زرقون ، ابوالوليد بن ابوالقاسم و ديگران كسب فيض كرد و به بلاغت ، فصاحت ، خطابه و كتابت شهرت يافت . او به حديث عنايت ورزيد و كتابهاى چندى تصنيف كرد كه مشهورتر از همه اينهاست : الاكتفاء شامل مغازى رسول خدا ( ص ) و مغازى خلفا در چهار مجلد ؛ والمسلسلات عن الاحاديث و الآثار والانشاءات .\r\nكتابهاى او همه جا منتشر شد و آوازه‌اش همه جا پيچيد . مردم براى كسب فيض به محضر او روى مىآوردند و در مجلس وى حاضر مىشدند ، مانند عبدالله بن ابّار كه پس از شهادت كلاعى او را رثا گفت .\r\nاهميت نوشته‌هاى كلاعى : اهميت كتاب الاكتفاء ، به اسنادِ محكم آن است . او در اين كتاب شرح نبردها و ذكر برخى جنگها و شرايط حاكم بر آنها را نقل كرده است ، زيرا خود نظامى بوده و رنج پيكار را چشيده و احساس كرده بود . سيره‌نويسى او با صداقت و تعهد توأم بود ، به طورى كه روح معنويت كه هيچ‌كدام از نويسندگان پيشين آن را احساس نكرده بودند ، به خوبى در نوشتهء او آشكار است . او از فرماندهان شجاع و پيشگام ميدان جنگ است و همو بود كه در ميان شكست‌خوردگان ندا داده بود : « آيا از بهشت مىگريزيد ؟ » . او در حالى از دنيا رفت كه پرچم در دستش بود و پيكارگران را بر جنگ با دشمن تشويق و ترغيب مىكرد .\r\nگذشته از اينها وى شاعر بود و سروده‌هاى حماسى او دلها را به هيجان مىآورد .\r\n\r\nابوالفتح محمد بن محمد بن عبدالله بن سيد الناس ( 671 - 734 ه )\r\nاو به ابن سيد الناس معروف است . در قاهره درگذشت و در تاريخ ولادت و وفاتش اختلاف است . وى نزد پدرش و شمارى از دانشمندان مشهور همچون ابن دقيق العيد به كسب دانش پرداخت . او در دين به تفقه پرداخت ، نحو آموخت و شعر سرود و در سيره و تاريخ سرآمد روزگار خويش گشت .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nمهم‌ترين تأليفات ابن سيدالناس اينهاست : عيون الاثر فى فنون المغازى و الشمائل والسير ، نورالعيون ، بشرى اللبيب فى ذكرى الحبيب ، تحصيل الاصابة فى تفصيل الصحابة .\r\nبسيارى از دانشمندان ، امثال قاضى عزالدين شريف كه وى را در وفياتش ذكر كرده است ، ابن كثير ، ابن ناصرالدين و سيوطى و ديگران به دانش و آگاهى او گواهى داده‌اند . او به نقل از سيره‌نويسان پيشين ، سيرهء رسول خدا ( ص ) را به طور مفصل در دو مجلد تنظيم كرد .\r\nامتياز مغازى او به داشتن ويژگيهاى زير است :\r\n1 . دقت‌ورزى و منقّح‌سازى : او روايات حَسَن را برمىگزيد و ثبت مىكرد و روايتهاى ضعيف را رها مىكرد و از عهدهء اين كار به خوبى برآمد . از نشانه‌هاى حسن دقت او اين است كه كتاب عيون الاثر خود را خلاصه كرد و آن را نورالعيون ناميد . اين كار ابن سيد الناس برايش زمينه‌اى فراهم ساخت تا نوشته‌هايش را بازنگرى كند و عيوب آنها را بر طرف سازد و در سيره كتابى درست بنويسد . يكى از بزرگان درباره‌اش گفته است : « او با خط دلنشين خود بسيار نوشت . او تأليف و تصحيح و تحليل كرد و فرع و اصل مسائل را از هم جدا ساخت » .\r\n2 . پيروى از مكتب زهرى در نگارش سيره و تاريخ : او همهء آنچه را كه يك پژوهشگر نظامى بدان نياز دارد گرد آورده است . در كتاب عيون‌الاثر او نمايى از مغازى ابن اسحاق ، سايه‌اى از سيرهء ابن هشام ، تأسى به مغازى واقدى و استنباط از عالمان تاريخ چون طبرى و ابن خياط ديده مىشود . آنچه وى را در اين كار مساعدت مىكرد ، آگاهى وسيع او از منابع سيره ، كتابهاى فقهى و ارتباط با دانشمندان روزگار خودش بود . او در جست‌وجوى علم پيوسته نقل مكان مىكرد و به گفتهء ابن زبير ، به كسب اجازهء بيش از چهارصد دانشمند دست يافت .\r\n3 . ترتيب ، نظم و اسناد : ابن كثير در توصيف او مىگويد : « او به كسب دانش پرداخت و استاد شد . . . سيره و تاريخ را آموخت . . . سيرهء نيكويى در دو مجلد گرد آورد . . . و شعر روان و رسا ، نثر دلپذير ، بلاغت كامل ، حسن تركيب و تصنيف ، خوبى بديهه‌سرايى و حسن وجدان را دارا بود » . او به عقايد سلفيه معتقد بود كه بر پايهء آيه‌ها ، اخبار و آثار و پيروى از آثار نبوى استوار است .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n\r\nفصل اول : خصوصيات نظامى عرب پيش از اسلام\r\nعربها در روزگار پيش از اسلام به شيوه‌اى متمايز از ديگران مىجنگيدند . اسلوب رزمى آنها در آن هنگام كرّ و فرّ بود و انگيزه‌هاى آنان از جنگ در امورى چون دفاع از بتها ، انتقامجويى ، دست يافتن به غنائم و تحكيم هيبت قبيله محدود مىشد . برترين سلاح جنگى آنان شمشير بود . پس از ظهور اسلام ابزار و ادوات نظامى دستخوش تحول گشت و به نيكوترين وجهى مورد استفاده قرار گرفت . اعتقاد توحيدى اسلام روحيهء پيكارگران را تقويت و آنان را براى جهاد تشويق مىكرد . اما جنگجويان عرب به شجاعت ، نيرومندى ، وفادارى و پى بردن به مسير حركت دشمن موصوف بودند .\r\nمهم‌ترين وسيلهء مورد استفادهء آنان براى نقل و انتقال در جنگ ، شتر بود ، حيوانى كه با هواى صحرا سازگار است و تحمل كم‌آبى و باد آن را دارد . خصوصيات برجستهء نظامى اعراب پيش از اسلام به قرار زير است :\r\n\r\n1 . اهداف جنگ\r\nاصولًا جنگ با اوضاع اقتصادى ، اجتماعى و طبيعى محيط زيست قبايل مرتبط است و در سرزمين خشك ، بيابانى و كم آب عربستان ، مهم‌ترين هدفهاى جنگى در موارد زير خلاصه مىشد :\r\n1 . دستيابى به آب و چراگاه : گاه بر سر چاه آبى يا چشمه‌اى روان ، جنگها برپا مىگرديد تا سرانجام يكى از طرفين نبرد با جنگ يا با صلح به آب دست بيابد . بويژه در اثناى قطع باران ، بىآبى و خشكسالى جنگ شدت مىيافت و منازعه بالا مىگرفت . هنگامى كه زمين يك منطقه\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nخشك مىشد و ساكنانش ناچار به مهاجرت به جاهاى پرباران مىشدند ، هم بر سر آب و هم چراگاههاى سبز نزاع برمىخاست .\r\n2 . دستيابى به غنائم : گاه قبيله‌اى در قبيلهء ديگر طمع مىبست و براى غارت اموال و چارپايانش با او به جنگ مىپرداخت . اغلب ، قبايل نيرومند به اموال قبيلهء ناتوان چشم مىدوختند و با آنها مىجنگيدند و هر كه را مىخواستند مىكشتند يا به اسارت مىگرفتند و سرمايه و ثروتش را به زور مىبردند و در حالى كه با تكبر و سربلندى نعرهء پيروزى سر مىدادند باز مىگشتند . همين انگيزه ، برخى از قبايل را وامىداشت كه به سوى دولتهاى بيگانهء هم مرز و براى حمله به شهرنشينانى كه آذوقه در اختيار داشتند به حركت درآيند . در روزگار جاهليت ، غارت و جنگ از عمده‌ترين راههاى تأمين زندگى و رسيدن به غنيمت بود كه در سالهاى خشكى و قحطى افزايش مىيافت .\r\n3 . خونخواهى و انتقام‌جويى : گاه روابط اجتماعى مثل ازدواج و طلاق يا برخوردهاى شخصى افراد قبيله يا حسد و كينه و رقابت و يا همپيمانى قبايل موجب مىشد كه از قبيلهء مخالف انتقام بگيرند .\r\n4 . تقويت هيبت و قدرت قبيله : يكى از اصول حاكم در ميان اعراب اين بود كه هر كس نجنگد كشته مىشود و آن كس كه به جنگ نرود به جنگش مىآيند . همچنين سرنوشت افراد مغلوبى كه توان بازسازى نيروى دفاعى خويش را نداشتند ، نيستى و نابودى بود .\r\n\r\n2 . حجم سپاه\r\nمنابع موجود به حجم نيروهاى عرب پيش از اسلام اشاره ندارند ، ولى نوشته‌اند كه مجموعهء افراد هر قبيله ، يك واحد نظامى را تشكيل مىدادند كه با قبيلهء ديگر مىجنگيد و با متحد شدن قبايل مجموعهء بزرگى از مبارزان شكل مىگرفت . شمار قبايل در يكى از جنگهايى كه با يونانيها داشتند به حدود 218 قبيله و بيش از ده هزار جنگجو رسيد .\r\nبررسى فرهنگهاى لغت و كتابهاى ادبى نشان مىدهد كه برخى از اعراب به صورت تشكيلاتى و برخى ديگر به صورت انفرادى البتّه به همراه قبيله خود به هر تعدادى كه بودند به جنگ مىرفتند . نعمان بن منذر تشكيلاتى با اندازهء مشخص داشت . گردانهاى ويژهء شهبا ، الدوسر و\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nوضائع از جمله گردانهاى تشكيلات وى بودند . نام هر يك از اين گردانها بر شمار و ويژگيها و نوع سلاحشان دلالت داشت .\r\nتشكيلات نظامى اعراب به صورت زير بود :\r\nرهط : از 3 تا 10 نفر .\r\nعصبه : از 10 تا 40 نفر .\r\nمقنب ( منسر ) : 30 تا 40 نفر سواره كه گاه شمار آنها به 300 نيز مىرسيد .\r\nجمره ( قبيله ) : از 300 تا 1000 سوار .\r\nسريه : از 50 تا 400 و گاهى كمتر يعنى بين 5 تا 300 نفر در نوسان بود .\r\nكتيبه : از 100 تا 1000 يا از 400 تا 1000 .\r\nجيش ( فيلق يا جحفل ) : از 100 تا 4000 .\r\nخميس : از 4000 تا 12000 .\r\nهرگاه كه يك يگان يا سازمان رزمى تقويت مىشد ، به آن كتبيه رجراجه يا جراره ( سپاه بزرگ ) ، جيش لَجب ( سپاه پرغوغا و پر همهمه ) ، خميس عرمرم ( سپاه بزرگ ) گفته مىشد ، و به فرماندهانى كه فرماندهى بيش از هزار نفر را عهده‌دار بودند لقب جرّار داده مىشد .\r\nكتيبه و جمره در جنگهاى عرب پيش از اسلام ، دو واحد مهم و اساسى نظامى را تشكيل مىدادند ، اما در روزگار رسول اكرم ( ص ) واحد نظامى اصلى « سريه » بود . لفظ سريه بر زبان بسيارى از صحابه جارى شده ، زيرا يگان نظامى با اين حجم نيرو پيش از هجرت نيز مورد استفاده بوده است .\r\nسَريّه بخشى از سپاه و كوچك‌تر از آن است و [ معمولًا 
  ] از ده نفر تشكيل مىگرديد ، زيرا اعزام ده نفر ، سريه ناميده شده است . رسول خدا ( ص ) سريه‌ها را با شمارى كمتر يا بيشتر از اين اعزام مىكرد و مىفرمود : « بهترين صحابه چهار نفرند ، بهترين سريه‌ها چهارصد نفر و بهترين لشكرها چهار هزار نفرند ، و دوازده هزار نفر هرگز از كمى تعداد شكست نمىخورد » .\r\n\r\n3 . سلاح\r\nبررسى سروده‌هاى شاعران روزگار جاهليت نشان مىدهد كه توصيف سلاح بويژه شمشير و پس از آن نيزه ، خنجر ، زوبين ، كمان و فلاخن ، بخش بزرگى از ديوانها و قصايدشان را تشكيل\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nمىدهد . اينها سلاح تهاجمى بودند و برترين سلاحهاى دفاعى ، زره ، سپر و كلاه‌خود بودند . برخى از اين سلاحها از شام ، يمن يا هند مىآمد و برخى ديگر به وسيله استادان فن بومى ساخته مىشد .\r\nاعراب از سلاحهاى سنگين همچون منجنيق نيز استفاده مىكردند . نخستين كسى كه از آن استفاده كرد فردى به نام « جذيمة الابرش » بود . دبابه ( ابزار جنگى شبيه نفربر امروزى ) نيز مورد استفاده بود و نخستين كسى كه آن را به كار گرفت عبدالله بن جعده بود .\r\nپس از ظهور اسلام ، اعراب مسلمان اين سلاحها را متحول ساخته و در جنگهايشان مورد استفاده قرار دادند . سرباز عرب يا پياده مىجنگيد يا سواره . با ارزش‌ترين وسيلهء جنگى اسب بود كه به خاطر برخوردارى امتيازهاى بزرگ رزمى بويژه در مانور ، حركت و سرعت ، شجاعان بر آن سوار مىشدند .\r\n\r\n4 . رابطه ميان فرمانده و رزمندگان\r\nفرمانده نظامى ، بزرگ و رئيس قبيله است كه به اوصافى نيكو چون بردبارى ، گذشت ، تعاون ، شكيبايى و بخشندگى و . . . معروف باشد . رزمندگان اعم از آزاده و برده ، داوطلب يا مجبور ، مزدور يا بىمزد بايد به رضايت يا اكراه نداى جنگ را لبيك مىگفتند و جز بيماران و معلولان حق تخلف نداشتند . گاه برخى توانگران به جنگ نمىرفتند و به ازاى آن اجرت مىپرداختند .\r\nوظايف فرماندهان اينها بود : تنظيم نقشهء جنگ ، انتخاب فرماندهان ، تقسيم مأموريتها ، تعيين اهداف ، مسلح شدن - هر چند كه اين وظيفه ، اغلب بر عهدهء خود افراد بود - قضاوت ميان لشكريان . در روزگار جاهليت تيراندازان ماهرى مىزيستند كه تيرشان به خطا نمىرفت و هدف را به طور دقيق نشانه مىرفتند . آنان همچنين به افراد تازه‌كار آموزش مىدادند .\r\n\r\n5 . بسيج عمومى\r\nبسيج عمومى اقدامى اجبارى بود كه در حالت دفاع از قبيله يا در هنگام يك تصميم همگانى براى مقابله با خطر از سوى همهء افراد قبيله به اجرا درمىآمد . در آن هنگام مرد و زن و كوچك و بزرگ ، هر كس به قدر توانش ، به صحنهء پيكار مىشتافتند و خود را براى رزم آماده مىساختند .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nسربازان چند دسته بودند ؛ عده‌اى مزدور و عدهء ديگر بردگان كه بىمزد و از سر اجبار به جنگ مىرفتند . به هر حال سربازان تا پايان جنگ در خدمت خود باقى مىماندند . كسانى كه براى دفاع از خود مىجنگيدند ، انگيزه داشتند و مصمم مبارزه مىكردند ، اما كسانى كه از روى اجبار و بدون مزد مىجنگيدند ، هرگاه كه كار جنگ دشوار مىشد خدمت را ترك مىكردند .\r\nگاه سربازى اختيارى بود ، همچون موارد اعزامهاى داوطلبانه ، رفتن به كمك رئيس يك قبيله يا بروز يك پيش‌آمد فردى نه گروهى .\r\n\r\n6 . رفتار با اسيران\r\nدر دوران پيش از اسلام با اسير سنگدلانه رفتار مىشد . گاه او را مثله مىكردند ، يعنى بينى يا گوشش را از بيخ مىبريدند و يا برخى از اعضاى بدنش را جدا مىكردند ، و گاه از شدت شكنجه مىمرد ، و گاه زنده نگه داشته مىشد و نوكرى مىكرد يا از او سربها گرفته مىشد و يا آزادش مىكردند . گروگانها در تطبيق حكم مرگ بر آنها همان حكم اسير را داشتند ، چنان كه در يك اقدام ، اوسيان سه برده‌اى را كه از خزرجيان به گروگان گرفته بودند به قتل رساندند .\r\n\r\n7 . پشتيبانى مادى\r\nپشتيبانى مادى مجموعه اقداماتى بود كه به منظور برآوردن نيازهاى مادى نظاميان اعم از سلاح ، ذخيره ، غذا و آب و غيره انجام مىشد . هدف از پشتيبانى و تأمين آزوقه ، طولانى ساختن دوران جنگ با دشمن و كسب برترى بر او در وسايل و نيرو براى دستيابى به پيروزى بود . امور اصلى پشتيبانى اينها بودند :\r\n1 . راهها : محورهايى كه اعراب جاهلى در جنگهايشان مىپيمودند ، در منابع تاريخى به روشنى و تفصيل ذكر نشده است . تنها برخى از تأليفات دورهء اسلامى مانند المسالك والممالك ابن خرداذبه ، المسالك والممالك ابن حوقل ، التنبيه والاشراف مسعودى ، آثار البلاد و اخبار العباد قزوينى و ديگر كتابهاى سيره و مغازى بدانها پرداخته‌اند . جزئيات راههايى كه سپاه اسلام در فتوحات و نبردهايش پيموده است نيز تنها در برخى از آنها به تفصيل آمده است . بيشتر راههاى نظامى همان راههاى عمومى و مهم‌ترين آنها راههاى ساحلى بود كه آب فراوان در\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nآنجا موجود بود ، مانند راههاى موازى فرات از عراق تا شام ، راههاى ميان يثرب و مكه ، و مكه و عراق و راههايى كه شهرها و روستاهاى جزيرة العرب را به هم متّصل مىكرد .\r\n2 . اسلحه : مهم‌ترين قلم تداركاتى روزگار جاهلى را اسلحه تشكيل مىداد . رزمندگان پيش از رفتن به جنگ مسلح مىشدند و در اثناى نبرد پشتيبانى تسليحاتى نمىگرديدند .\r\nبنابراين ، اگر شمشير رزمنده‌اى مىشكست يا تيرهاى او تمام مىشد ، چنانچه خود چيزى در اختيار داشت استفاده مىكرد و گرنه از ادامهء پيكار باز مىماند .\r\n3 . غذا و آب : مهم‌ترين غذاى مورد استفاده در پشتيبانى ، خرما ، انگور يمن و طايف ، عناب ، ماهى ، ملخ ، نان جو ، خيارچنبر و گوشت شكار بود . در اين ميان خرما غذاى اصلى بود .\r\nمدينه به داشتن خرماى خوب و فراوان شهرت داشت . سرشت عرب بر كم‌خورى نهاده شده است و مىتواند روزانه با چند خرما سر كند . در سالهاى قحطى نيز از چيزهايى مثل پوست ، گوشت خارپشت ، مار و گوشت شكار و غيره تغذيه مىكرد .\r\nاما آب در پشتيبانى از اقلام استراتژيك بود . آب مسير سپاه را تعيين مىكرد و طرفين نبرد براى دستيابى بدان از هم پيشى مىگرفتند و طرف مقابل را از آن منع مىكردند . در هنگام اقامت و يا استراحت ، نزديكى به آب براى سپاه بسيار اهميت داشت . از اين رو ، براى انبار كردن آب و نگهدارى آن در چاهها ، حوضهاى بزرگ يا مشك - كه هر عدد آن ويژهء ده رزمنده بود - يا مخازن سنگى نهايت تلاش را به خرج مىدادند . مخازن آب در هنگام جنگ بويژه در دفاع و محاصره و در فصل تابستان پراهميت بود .\r\n4 . پوشاك و مسكن : رزمندگان روزگار جاهليت ، لباسهاى گوناگون و متفاوتى مىپوشيدند ، و در لباس آنها چيزى كه موجب تمييز آنان از ديگران شود وجود نداشت . رنگ و نوع عمامه‌ها و زره و شمشير و ابزار جنگى آنها با اندكى اختلاف شبيه هم بود . بر سر ، عمامه يا قلنسوه مىگذاشتند و تن‌پوش آنان جُبه يا بُرَنس ( عبا يا جبهء كلاهدار ) يا پيراهن يا جامهء سياه نقشدار يا ردا و ازار و نَمره ( پارچه ضخيم خط دار ) يا برد يمانى بود و كفش كوتاه به پا مىداشتند .\r\nمسكن از پوست ، پشم ، مو و كرك ساخته مىشد . هر چند كمتر اتفاق مىافتاد كه اعراب در اثناى جنگ از چادر استفاده كنند ، زيرا آنها به شيوهء كرّ و فرّ مىجنگيدند و نيازمند اقامت درازمدت در بيرون از منازلشان نبودند . سپاه اسلام نيز در روزگار رسول اكرم ( ص ) ، از چادر به طور گسترده استفاده نكرد .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n\r\n8 . وسايل حمل و نقل\r\nمهم‌ترين وسايل نقليه اسب و شتر بود . اسب به سرعت و انعطاف موصوف بود و هميشه و در همهء نبردها و در اوضاع مختلف جنگ مثل يورش ، تهاجم به دژها ، نبردهاى تصادفى ، كمين ، طلايه و شبيخون مورد استفاده قرار مىگرفت . ماديان ، بويژه در غارتها ، تعقيب و تنگ كردن محاصرهء دشمن بيش از نريان كاربرد داشتند .\r\nخالد بن وليد در نبردها سوار بر ماديان مىجنگيد . اسبان اخته در دژها ، كمين‌ها و طلايه‌ها مورد استفاده قرار مىگرفتند . بسيارى از شجاعان به پيكار به روى اسب مشهور بودند . آنان فنون رزمى را با شايستگى هر چه تمام به كار مىبردند و براى رخنه در صفوف دشمن و ايجاد رعب و وحشت در ميان آنها ، به نقاط دفاعى آسيب‌پذير و يا مردان ترسوى آنان حمله مىكردند .\r\nشتر براى جنگ مناسب نبود ، ولى براى انتقال رزمندگان و سلاح و تداركاتشان مورد استفاده قرار مىگرفت . ويژگى اين حيوان ، تحمل گرسنگى و تشنگى ، خشكيهاى بيابان و حمل بارهاى سنگين به نقاط دوردست است .\r\n\r\n9 . غنائم\r\nهمهء چيزهايى را كه سپاه يا قبيله پس از پيروزى بر دشمن مغلوب به چنگ مىآورد غنيمت به شمار مىرفت . غنيمت مال طرف پيروز بود و هرطور كه مىخواست در آن تصرف مىكرد .\r\nدر روزگار جاهليت سهم فرمانده از غنائم عبارت بود از : يك چهارم غنائم ؛ آنچه برمىگزيد ( صفايا ) ؛ غنائمى كه بدون جنگ به دست مىآمد ( نشيطه ) و آنچه اندك بود و قابل تقسيم نبود ( فضول ) . شاعر همهء موارد ذكر شده را در يك بيت آورده است :\r\n لك المرباع منا والصفايا * وحكمك والنشيطة والفضول \r\n( يك چهارم غنائم و صفايا از آن توست و نسبت به نشيطه و فضول فرمان تو راست ) .\r\nاموال مقتول كه سَلَب نام داشت ، از آن قاتل بود . پس از ظهور اسلام فريضهء خمس مقرر شد و حكم سلب همچنان باقى ماند .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n\r\n10 . جنگهاى عربها بر ضد ساسانيان\r\nعربها با دولتهاى بزرگ همجوار خود نيز مىجنگيدند . مرزها را مورد تاخت و تاز قرار داده ، اموال را به تاراج مىبردند . آن دولتها نيز در مقابلِ مهاجمان واكنش نشان داده ، متجاوزان را با قدرت سركوب مىكردند .\r\nدر دوران پيش از ظهور اسلام ، ساسانيان بر بخشى از نواحى جزيرة العرب مثل سرزمين يمن و بحرين و ديگر بخشهاى شرقى شبه جزيره تسلط داشتند . آنان با عربها همسايه بودند و به حكم همسايگى از داد و ستد با برخى از آنها ناگزير بودند . هر كدام از طرفين مىكوشيد تا از راههاى آشتىجويانه يا خصمانه ، طرف مقابل را از تجاوز باز دارد . ساسانيان در برابر اعراب سياستهاى چندى اتخاذ كرده بودند كه مهم‌ترين‌شان اينهاست : راضى نگه داشتن اعضاى قبايل ، بستن پيمانهاى دوستى با آنان ، تقويت مرزها و ساخت دژها و باروبندى شهرها . آنان در رودخانه‌ها و درياها چندين بندر ساختند و براى جلوگيرى از حملهء مهاجمان در آنها كشتى مستقر ساختند . همچنين در طول مرزها پايگاههاى دفاعى ساختند كه مأموريت آنها حفاظت از خودشان و دفع خطر قبايل مهاجم بود . علاوه بر اين از ميان خود عربها ، واحدهاى دفاعى تشكيل دادند تا در مقابل اجرتى كه رؤساى آنها از ساسانيان دريافت مىداشتند ، به حفاظت از مرزها اقدام كنند . همچنان كه ساسانيها برخى از عربها را به جاهاى دوردست اعزام نمودند و در پايگاههاى نظامى مرزى انبارهاى سلاح و آزوقه بنا كردند ، شايان ذكر است كه ساسانيها در جنگهايشان ، عربها را به خدمت مىگرفتند .\r\nپس از آنكه عربها از ستم ساسانيان و تحميل شرايط آنان به ستوه آمدند ، « اذينه » پادشاه تدمر قيام كرد و رودرروى شاپور اول ايستاد و با او جنگيد و بر وى پيروز شد ، ولى جانشينان شاپور عربها را شكست دادند ، بويژه در روزگار شاپور ذوالاكتاف كه بعدها با آنان مصالحه كرد .\r\nجنگهاى عربها عليه ساسانيان نشان مىدهد كه آنها رياست يك تن را نمىپذيرفتند ، زيرا هر قبيله رئيسى داشت كه تحت هيچ شرايطى از منصب خود دست نمىكشيد . پراكندگى و اختلاف خوى عرب است . اتحاد قبايل با يكديگر امكان‌پذير نبود . هر قبيله‌اى به تنهايى از خود دفاع مىكرد و ميان قبايل گوناگون حسد ، دشمنى و كينه‌ورزى حكمفرما بود . همين امر موجب شد كه برخى از قبايل همراه ساسانيها عليه ديگر قبايل بجنگند و همهء جنگهايى كه ميان اعراب و دشمنانشان روى مىداد ، از عوامل ياد شده تأثير مىپذيرفت .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nساسانيان به دليل آب و هواى ناسازگار ، كمبود آب ، كمى راهها و وجود بيراهه‌هاى فراوان ، پيوسته از جنگ در صحرا و نفوذ در آن بيمناك بودند . هنگامى كه اعراب به كمك همپيمانان خود مىشتافتند ، شترانى را به آنها تقديم مىداشتند كه براى انتقال آب مورد استفاده قرار مىگرفتند و به خاطر امتيازهايى كه داشتند در جنگهاى صحرايى به كار گرفته مىشدند .\r\nاز آنجا كه عرب نسبت به زمين و آبگيرهاى سرزمين خود آشنايى كامل داشت ، به ندرت اتفاق مىافتاد كه در ديار خودشان از دشمن شكست بخورد .\r\nگاهى عربها به جنگ پارتيزانى روى مىآوردند و به راههاى ارتباطى ، مؤخرهء نيروها ( عقبدار ) و انبارهاى تداركاتى آنها حمله مىكردند .\r\n\r\n11 . جنگهاى داخلى شمالى\r\nميان عربها بويژه قبايل عدنانى كه بيش از ديگران به جنگ تمايل داشتند ، نبردهاى خونينى رخ داده است . دليل جنگ‌طلبى قبايل عدنانى اين بود كه از ديگر قبايل وحشىتر ، خشن‌تر و شجاع‌تر بودند .\r\nميان قحطانىها و عدنانىها و ميان قبايل بكر و تغلب و نيز در درون خود اين قبايل و همچنين ميان عربها و ايرانيان جنگهاى بسيارى برپا شد كه از جملهء مهم‌ترين آنها ، موارد زير است :\r\n- جنگ اواره اول كه ميان منذر بن امرىءِ القيس و بكر بن وائل روى داد .\r\n- جنگ ظهر الدهناء ميان طىّ و بنى اسد .\r\n- جنگ كلاب دوم .\r\n- جنگ بيضاء و جنگهاى ديگرى چون بعاث كه ميان اوس و خزرج روى داد .\r\nموضوع آشكار در خلال اين جنگها اين بود كه عربها نه از روى عقل سليم و رأى صائب بلكه به دلايل قومى و سرزمينى مىجنگيدند . پيوستگى اين جنگها موجب شده بود كه اين قبايل مرتب تمرين جنگ كنند و با آن خو بگيرند .\r\nپس از آنكه اسلام آمد و برخى جنگجويان عرب به سپاهى كه پس از هجرت تشكيل شد\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nپيوستند و نيز در سايهء پرورش در شرايط سخت طبيعى ، زمين بد ، آب و هواى خشك و گرم ، خود را بر شكست دادن دشمنان توانا يافتند . « 1 »\r\nيكى از ويژگيهاى عربها اتحاد مقطعىشان در برخى جنگها در برابر دشمنان خارجى بود ، مثل نبرد ذىقار كه پس از جنگ عين اباغ روى داد و پيروزى با عربها بود ، اما در جنگ با خودشان پراكنده بودند و همين امر موجبات ناتوانى و شكست آنان را فراهم مىساخت . « 2 »\r\n\r\n\r\n","description":"","footnote":"\r\n( 1 ) . پس از هجرت ، سپاه اسلام از مهاجران و انصار شكل گرفت و جنگجويانى به اين سپاه نپيوستند . همچنين شرايط سخت طبيعى و آب و هواى گرم و خشك پيش از اسلام هم وجود داشت . از اين رو ، اسلام تنها عاملى بود كه موجب توانايى مسلمانان بر شكست دشمنانشان شد .\r\n( 2 ) . مؤلف پيش‌تر از اختلاف و پراكندگى اعراب در جنگ با دشمنانشان سخن گفت ، و اين با مطلبى كه در اينجا آورده ( اتحاد مقطعى در برابر دشمنان خارجى ) ناسازگار است . همچنين اتحاد مقطعى در برخى جنگها ، ويژگى محسوب نمىشود .\r\n","page_name":" 50 ","page_number":50},
  {"content":"\r\n\r\n\r\nفصل دوم : فرماندهى\r\n\r\n1 . اخلاق فرماندهى\r\nرسول خدا ( ص ) ، جنگهاى بسيارى را فرماندهى كرد و سريه‌هاى چندى نيز اعزام داشت .\r\nفرماندهان بايد از اخلاق و اوصافى ممتاز برخوردار بوده و خردمندتر از ديگران باشند .\r\nرسول خدا ( ص ) آراسته به اخلاقى بود كه خداوند متعال آن را چنين مىستايد : وانَّكَ لَعَلى خُلُقٍ عَظيمٍ « 1 » ( قلم : 2 ) . همين اخلاق نيكو موجب شد كه آن حضرت در امر فرماندهى موفق باشد و بتواند به همهء اهدافش برسد و در تمامى نبردها پيروزى را از آن خود گرداند .\r\nبارزترين خلقيات رسول خدا ( ص ) : آن بزرگوار با همه مردم مهربان بود و در همهء امور با لشكريان و رعاياى خود همراهى مىفرمود . او انسانى راستگو و امانتدار بود و به پيمانش وفا مىكرد . در حال عصبانيت ، خشم خويش را فرو مىخورد و در حالى كه مىتوانست كيفر دهد ، از اجراى آن خوددارى كرده ، در مىگذشت و چشم مىپوشيد ؛ همانطور كه در فتح مكه پس از پيروزى بر دشمنان همهء كسانى را كه نسبت به او و يارانش بدرفتارى كرده بودند ، عفو كرد .\r\nاو خود را وقف خدا و مردم كرده بود و هميشه در پى انجام وظايف و رسالت خويش بود .\r\nميان مردم را اصلاح مىفرمود ، چنان‌كه ميان اوس و خزرج و ميان مهاجران و انصار ايجاد الفت كرد . او بساط كينه و دشمنى و فتنه را برچيد و هر كس را جاى خودش نشاند . امر به معروف و نهى از منكر مىفرمود و آن را در زمرهء جهاد مىشمارد و بر آن منزلتى عظيم قائل بود و در برابر سختيها و ستمها و نيز آزار مردمان شكيبايى مىورزيد .\r\n\r\n\r\n","description":"","footnote":"\r\n( 1 ) . تو بر خُلقى عظيم هستى .\r\n","page_name":" 51 ","page_number":51},
  {"content":"\r\n\r\nاين خلقيات سرلوحهء اخلاق فرماندهى است : داشتن خوى شكيبايى براى فرماندهان يك اصل است كه براى ايستادگى رو در روى دشمن ضرورى مىباشد . مدارا زينت فرمانده و مايهء وقار و احترام اوست و دوستى مىآفريند . فروتنى موجب ايجاد محبت ميان سربازان مىگردد و از همين رو با فرمانده‌شان انس مىگيرند . بردبارى و گذشت شرط رياست است . همهء موارد ياد شده و ديگر خلقيات در رسول خدا ( ص ) در حد كمال موجود بود و آن حضرت چون مشعلى فروزان ، فرا راه همهء كسانى است كه آرزوى فرماندهى ديگران را در سر مىپرورانند .\r\n\r\n2 . ويژگيهاى عقلى\r\n\r\n1 - 2 . حكمت ، تفكر و دورانديشى\r\nرسول خدا ( ص ) در دورانى به پيامبرى مبعوث گشت كه عقل مردم تباه شده بود و به جاى خداوند به بتها ايمان داشتند و بر آنها سجده مىكردند . جادو و جادوگرى در ميان آنها رواج داشت .\r\nافكارشان كوتاه و مادىگرايانه بود و مىگفتند : انْ هِىَ الّا حَياتُنَا الدُّنْيا نَمُوتُ وَنَحْيا وَ ما نَحْنُ بِمَبْعُوثينَ « 1 » ( مؤمنون : 37 ) . پيامبر ( ص ) خود آنها را بيدار ساخت و به انديشه واداشت و از عبادت بتها به عبادت خداى يكتاى يگانه كشانيد . آن حضرت بت‌پرستى را از ساحت جامعه زدود و مردم را از ورطهء تباهى رهانيد و از آنها امتى با شوكت و بلندمرتبه ساخت .\r\nخدايش برگزيد تا پيامبرى و معلمى كند و خداوند رسالتش را جز در وجود افرادى خردمند نمىگذارد : اللّه اعْلَمُ حَيْثُ يَجْعَلُ رِسالَتَهُ « 2 » ( انعام : 124 ) .\r\nرسول خدا ( ص ) با عقل كامل خويش رهبرى مردم را به دست گرفت و آنان را به بالاترين مراتب عزت دين و دنيا رسانيد .\r\nبا وجود آنكه قوم عرب ، مردمانى درشت خو و بد رفتار بودند و به پيام آسمانى رسول خدا ( ص ) روى خوش نشان نمىدادند ، حضرتش آنان را تربيت كرد و در پرتو رهبريهاى حكيمانه‌اش از وادى نادانى به شاهراه دانش و آگاهى رهنمون شدند . در پرتو تلاشهاى\r\n\r\n\r\n","description":"","footnote":"\r\n( 1 ) . زندگانى جز اين چند روزه حيات دنيا بيش نيست كه زنده شده و خواهيم مرد و ديگر هرگز از خاك برانگيخته نخواهيم شد .\r\n( 2 ) . خدا داناتر است كه رسالت خود را در كجا قرار مىدهد .\r\n","page_name":" 52 ","page_number":52},
  {"content":"\r\n\r\nپيامبر ( ص ) ، اعراب حامى دين گرديدند ، بر اوضاع اجتماعى حاكم شوريدند و سرانجام به سرورىِ ديگر ملل نايل آمدند . آنان مشعل رسالت را فرا راه خود نهادند و در دنيا به راه افتادند و همراه آن حضرت به جهاد پرداختند . اندك تأملى در اين تحول عظيم نشان مىدهد كه رسول خدا ( ص ) خردمندترينِ جهانيان بوده است .\r\nرسول خدا ( ص ) در پرتو خرد خويش ، در زمينه‌هاى جنگ ، حكومت ، مديريت ، سياست ، اقتصاد و جامعه و غيره اسلوبهاى نوينى ابتكار فرمود . در جنگ بدر نظام صف را پديد آورد و در غزوهء احزاب خندق را كند و در غزوهء حديبيه با قريش به گفت‌وگو پرداخت و با آنها معاهداتى بست كه نتايج سودمند آن بعدها آشكار شد . آن حضرت براى نيل به پيروزى در نبرد با دشمنان ، از ابزارهاى نوين كمك مىگرفت و آنان را سرگشته و حيران مىساخت .\r\nاز بارزترين و مهم‌ترين ويژگيهاى عقلى رسول خدا ( ص ) ، حكمت ، تفكر و نگرش در پيامد كارها بود كه در صحنه‌هاى گوناگون نبرد تجلى مىيافت . براى مثال ، نخستين پيكارگران را از ميان مهاجران ( نه انصار ) برگزيد . دليل چنين گزينشى از سوى آن حضرت وجود عوامل زير بود :\r\n1 . بر طبق پيمان عقبهء دوم انصار تنها وظيفهء دفاع از پيامبر ( ص ) را در مدينه پذيرفته بودند .\r\n2 . اين عمل موجب مىشد كه انصار به جايگاه نظامى مهاجران پى ببرند .\r\n3 . اين رفتار به انصار مىفهماند كه قطع نظر از پيمان عقبه بايد همراه مهاجران در جنگ شركت جويند .\r\nهمچنين پيامبر خدا ( ص ) با برقرارى پيمان با قبايل مجاور به منظور تسلط بر راههاى ساحلى كه در آمد و شد كاروانهاى قريش به سرزمين شام پيموده مىشد ، خردمندى خويش را آشكار ساخت .\r\nدر غزوهء احد به تيراندازانى كه در كوه مستقر بودند فرمان داد كه تا دستور بعدى جايگاهشان را ترك نكنند ، اما پس از آنكه تيراندازان به تصور شكست دشمن ، بر خلاف فرمان آن حضرت دره را ترك كرده به جمع غنائم پرداختند ، ديديم كه روند حوادث ميدان نبرد به نفع دشمن تغيير كرد .\r\nپيامبر خدا ( ص ) با يهود و منافقانى كه در مجاورتش بودند ، داد و ستد مىكرد و با حكمت و موعظهء حسنه آنان را دعوت مىفرمود .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nرسول خدا ( ص ) از انديشه‌اى نوپرداز و خردى برتر - كه هر دو از امتيازات رهبرى است - برخوردار بود و آن را در صحنه‌هاى سياسى و نظامى نشان داد . براى مثال ، از موارد زير مىتوان ياد كرد :\r\n1 . آن حضرت بناى دولت اسلامى را با برقرارى يك پيمان ميان گروههاى مختلف جامعه پى ريخت و سپس به ساختن روحيهء رزمندگان پرداخت و به آنها آموخت كه بايد در جنگ با دشمن خشن و نسبت به يكديگر مهربان باشند .\r\n2 . آن حضرت نقشهء پيكار با قريش و يهود و منافقان را ترسيم فرمود ، مراحل گوناگون جنگ با مخالفان را تعيين كرد و مزاياى آغاز جنگ با قريش را شناساند و امكان تسلط بر مدينه و اطراف آن را بررسى فرمود .\r\n3 . تصور جنگ با روم را در اذهان مسلمانان افكند و اين نمونه‌اى از تفكر و درك صحيح آن حضرت از واقعيتى بود كه لشكريان اسلام در دوره‌هاى آتى آن را به طور كامل احساس كردند .\r\n4 . رسول خدا ( ص ) با فراست و دورانديشى دريافت كه يهوديان خيبر بر سپاه اسلام خواهند شوريد ، همانطور كه پيش از آن يهود بنىقريظه و بنىنضير شوريده بودند . از اين رو ، نيروى لازم را تهيه كرد و اسباب كار را فراهم ساخت . به همين منظور قبيله بنىسعد را از يارى يهوديان خيبر بازداشت و از پيمانى كه ميان قبايل مختلف در شرف بسته شدن بود جلوگيرى فرمود و موجب تضعيف آنان گرديد ، و آنها را در برابر قدرتى قرار داد كه هرگز به تنهايى توان رويارويى با او را نداشتند .\r\n5 . در غزوهء بنى مصطلق ، رسول خدا ( ص ) با جويريه ، دختر حارث ازدواج كرد و به دنبال آن بنى مصطلق دسته دسته اسلام آوردند .\r\n6 . اسامة بن زيد را عازم جنگ كرد كه اين اقدام منجر به پيروزى شد . « 1 »\r\nاز بارزترين نشانه‌هاى انديشه صائب ، برترى عقلى و توجه آن حضرت به پيامد كارها ، نمونه‌هاى زير را مىتوان برشمرد :\r\n\r\n\r\n","description":"","footnote":"\r\n( 1 ) . گفتنى است گرچه رسول خدا ( ص ) در اواخر عمر شريفش فرمان اعزام اين سريه را داد ، اما به عللى كه در تاريخ آمده ، در زمان حيات آن حضرت تحقق نيافت . اين سريه پس از رحلت پيامبر ( ص ) اعزام شد و به پيروزى دست يافت .\r\n","page_name":" 54 ","page_number":54},
  {"content":"\r\n\r\nيكم - طرح‌ريزى و سازماندهى : اين دو عامل ، از عناصر اساسى بناى دولت ، ساختن انسانها ، سپاه و ديگر نهادهاى اجتماعى است . پيش از آنكه رسول خدا ( ص ) به آماده‌سازى نيروى نظامى بپردازد و گروههاى مختلف به وى بپيوندند ، در مكه نقشهء تشكيل دولت جديدى را به مركزيت مدينه طرح‌ريزى مىفرمود و به اين منظور در موسم حج با گروهى از مردم مدينه يك پيمان شبه نظامى بست . به مردم پيشنهاد كرد كه دين جديد را بپذيرند و تضمين كرد كه به اختلافهاى ديرينهء اوس و خزرج پايان دهد و به آنها توصيه فرمود كه در مدينه از اسلام تبليغ كنند . هنوز موسم حج سال ديگر فرا نرسيده بود كه هيأتى بزرگ‌تر از هيأت نخست به مكه آمد و اولين بيعت با آن حضرت بسته شد . آنگاه رسول خدا ( ص ) مصعب بن عمير را به مدينه فرستاد تا به آموزش تعاليم اسلامى بپردازد و او نخستين سفير دولت نوپاى اسلامى بود . در سال سوم ، هفتاد و سه مرد و دو زن از اوس و خزرج به حج آمدند و در بيعت عقبهء دوم تعهد كردند كه از آنچه زنان و فرزندانشان را حفظ مىكنند آن حضرت را نيز حفظ كنند . از پيامدهاى طراحى اين پيمان گسترش عقيدهء اسلامى و فراهم آمدن پايگاهى مادى و امنيتى براى مسلمانان در مدينه و حفظ فرمانده كل از آزار و اذيت بود . به دنبال آن سپاه اسلام ساماندهى شد و قريش و همپيمانانش را مورد تهديد قرار داد .\r\nسپاه اسلام از مهاجران و انصار ( اوس و خزرج ) تشكيل مىشد . مهاجران طلايه‌دار پيكار سپاهى بودند كه به زودى از همهء قبايل تشكيل گرديد . براى هر قبيله فرماندهى تعيين شد و مجموعه سپاه يك فرمانده كل داشت كه آن را منظم مىساخت و با توجه به مأموريت ، اوضاع و احوال حاكم بر دوست و دشمن و زمين ، سازماندهى آن را تجديد مىكرد . آن حضرت سپاهش را به طلايه ( پيش‌قراولان ) ، ساقه ، ميمنه ( جناح راست ) ، ميسره ( جناح چپ ) و قلب تقسيم فرمود و به شناسايى و اطلاعات اهميت بسيار مىداد . همچنين به سازماندهى گروههاى از جان گذشته كه اجراى مأموريتهاى دشوار را به عهده مىگرفتند ، اهتمام فراوان مىورزيد .\r\nبراى مثال ، محمد بن مسلمه موظف به قتل كعب بن اشرف شد كه نسبت به اسلام ، پيامبر ( ص ) و مسلمانان بدرفتارى كرده بود و عبدالله بن عتيك قتل سلام ابن أبى الحقيق را به عهده گرفت .\r\nدوم - تصميم قاطع : اصولًا تصميم قاطع زمانى گرفته مىشود كه مواضع دشمن به طور\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nكامل شناسايى شده باشد و نيروهاى خودى آماده بوده و در شرايط ناپايدار نبرد به ثبات دست يافته باشند . مهم‌ترين امتيازات تصميمهاى رسول خدا ( ص ) اينها بود :\r\n1 . پرورش تصميم پيش از صدور فرمان .\r\n2 . عدم بازگشت از تصميم اعلام شده .\r\n3 . انعطاف پذيرى در تصميم در شرايط گوناگون جنگ .\r\n4 . حفظ توانمندى عقلى و استمرار فرماندهى در شرايط دشوار نبرد .\r\n5 . تصميم قاطع براى حصول پيروزى .\r\n\r\n2 - 2 . برترى عقلى فرماندهى در سطح اجرايى\r\nتوانمندى رسول خدا ( ص ) در فرماندهى مسلّم و كفايت كامل ايشان در هدايت رزمندگان در اثناى جنگ آشكار بود . آن حضرت فرماندهان را از ميان افراد آزموده و كارا برمىگزيد .\r\nفرماندهى نخستين سريه را به حمزة بن عبدالمطلب داد و عبدالله بن جحش ، نخستين كسى بود كه از سوى آن حضرت براى شناسايى و كشف اخبار قريش فرستاده شد . در جنگ احد ابودجانه را كه رزمنده‌اى شمشيرزن بود از ميان اصحاب برگزيد . اسامة بن زيد را به خاطر لياقتش در سن جوانى به فرماندهى سپاهى تعيين كرد كه فرماندهان بلندپايه در آن شركت داشتند . عمرو بن عاص را براى تأديب بنى قضاعه فرستاد . آن حضرت شمار زيادى فرمانده از ميان مهاجر و انصار در اختيار داشت كه شايستگى خود را در مأموريتهاى گوناگون نشان داده بودند . آنان به خوبى با فنون رزمى آشنا ، و براى انجام مأموريتهاى سياسى و نظامى از درايت كامل برخوردار بودند .\r\nكاردانى آن حضرت در اثناى نبرد به روشنى نمايان بود . پيش از آغاز نبرد نيروهايش را در سويى مستقر مىكرد كه بر اوضاع مسلط باشد و بتواند اهداف نظامى خويش را محقق سازد .\r\nبراى نمونه ، در غزوهء « ذى أمر » در شرق دشمن مستقر شد . آن حضرت در همهء نبردها - مثل غزوه بنى سليم - نقاط ضعف دشمن را مورد حمله قرار مىداد و سعى مىفرمود كه نقاط ضعف نيروهاى خودش را تقويت كند ، مثل غزوهء احد .\r\nهمچنين انتقال مقر فرماندهى در اثناى نبرد شرط لازم پيوستگى تسلط بر نيروهاى رزمنده\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nاست . رسول خدا ( ص ) نيز مقر فرماندهى خود را با توجه به اوضاع و احوال جنگ انتقال مىداد و در عين حال توجه داشت كه در هنگام انتقال ، توانمندى سپاهيان حفظ شود و با انضباط و سازماندهى كامل همراه باشد .\r\nپيامبر اكرم ( ص ) در غزوهء احد نقطه آسيب‌پذير دشمن و راه انتقال به مقر جديد فرماندهى را تعيين فرمود و در غزوهء خيبر چهار مقر فرماندهى تشكيل داد ؛ مقر فرماندهى كل در بخش مرتفع دژ نطاة و مقر مؤخره ( عقبدار ) در رجيع مستقر بود . در همين نبرد فرمان داد كه مقر فرماندهى كل را به نقطه‌اى منتقل كنند كه با شرايط بهداشتى و نظامى متناسب باشد .\r\nبدون شك يكى از مهم‌ترين ويژگيهاى يك فرمانده استراتژيست و بانبوغ اين است كه در گشودن گره‌هاى كور جنگ ، انديشه‌اى پويا داشته باشد و نيز بايد آگاهى او به واقعيتها كامل باشد تا در هر وضعيتى راه حل مناسب را ارائه دهد ، يعنى همان شيوهء شناخت حسى و تجزيه و تحليل موضوعات كه عقل انسانى براى اخذ تصميم صحيح دنبال مىكند . رسول خدا ( ص ) همهء آنچه را كه گفته شد ، در پرتو تيزهوشى ، خرد كامل و انديشه برتر خويش دريافته بود و با درك كامل موضوعات ، راه حل نهايى مشكلات اجرايى فرماندهى را ارائه مىكرد .\r\n\r\n3 - 2 . فراست\r\nفراست به معناى داشتن ديدهء تيزبينى است كه در پرتو آن ابهامها روشن و امور پنهانى آشكار مىگردد و هر كس از چنين ديده‌اى برخوردار باشد ، گويى بر بخشى از حقايق دست يافته است . كسانى كه حظى از نبوغ وافر و بهره‌اى از هوش سرشار دارند ، به صفت فراست آراسته‌اند . فراست بر پديده‌هاى ديدارى ، شنيدارى ، حركتى و يا همهء اينها متكى است .\r\nرسول خدا ( ص ) در پرتو نزول آيه‌هاى قرآنى و نيز مواهب عقلى خداداى به فراست رهنمون شد . در بارهء فراست مؤمن سخنان چندى از ايشان نقل گرديده است ، اما در مورد نقش فراست ايشان در امور نظامى بايد گفت كه آن حضرت پيش‌بينى كرد كه سهيل بن عمرو ، خطيب قريش ، به ارتش اسلام مىپيوندد و خدمات بزرگى را ارائه مىدهد . آن برگزيدهء خداوند به سقوط پادشاهى خسرو و انتشار امنيت در جزيرة العرب خبر داد . در سريهء بئر معونه كه به\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nفرماندهى منذر بن عمرو ساعدى فرستاده شد ، از اهل نجد بيمناك بود و ديديم كه همه اعضاى آن سريه به قتل رسيدند . آن حضرت پس از جنگ احزاب اعلام كرد كه سپاه اسلام به يك سپاه هجومى تبديل خواهد شد و همانطور هم شد . فراست رسول اكرم ( ص ) در صلح حديبيه به روشنى ديده شد و آينده ثابت كرد كه آن صلح يك پيروزى بزرگ بوده است . در غزوه موته از شهادت فرماندهان سه‌گانه خبر داد و در غزوهء تبوك دروازه‌هاى امپراتورى روم را كوبيد تا راه آيندهء ارتش اسلامى را براى ورود هموار سازد .\r\nهمهء اينها در سايهء فراست خداداى رسول خدا ( ص ) بود كه همه زمينه‌هاى سياسى ، اقتصادى ، اجتماعى ، نظامى ، و افراد و گروهها ، صحنه‌هاى داخلى و جهانى ، و امور دنيوى و اخروى را در بر مىگيرد .\r\n\r\n3 . ويژگيهاى علمى\r\n\r\n1 - 3 . اصول جنگ\r\nاصول نظامىاى كه رسول خدا ( ص ) در جنگهايش به كار مىگرفت ، براى تحقق پيروزى در جنگ ، اصولى اساسى به شمار مىآيند . هدف آن حضرت در دعوت و مبارزه روشن بود . نيروها را بسيج مىكرد و در استفاده از آنها ميانه‌رو بود . از اصل غافلگيرى در زمان و مكان مناسب استفاده مىكرد . بر سرعت تأكيد مىورزيد و بدين وسيله جنگ بازدارنده را محقق مىساخت . با جنگهاى پياپى فشار بر دشمن را استمرار مىبخشيد ، چنان‌كه پيكار ايشان در اثناى نبرد نيز پيوسته و بدون وقفه بود . با همان امكاناتى كه در دسترس داشت نيروهايش را مانور مىداد . از آنجا كه براى امنيت نيروهايش اهميت زيادى قائل بود ، به كشف و شناسايى دشمن مىپرداخت .\r\nميان رزمندگانى كه در صفوف منظم و در عمق لشكر سازماندهى شده بودند با سواران و تيراندازان هماهنگى ايجاد كرد و براى سپاه خودش جناح راست و جناح چپ و قلب قرار داد . آن حضرت از پراكنده شدن نيروهايش جلوگيرى كرد ، زيرا پراكندگى نيروها با سلاح و تجهيزات جنگى موجود آن روزگار متناسب نبود - اصل پراكندگى نيرو با جنگ اتمى جديد متناسب است - آن حضرت روحيهء معنوى سپاهش را تعالى بخشيد ، به طورى كه از مرگ هراس نداشتند . همچنين امنيت ميدان نبرد را از همه سو تأمين مىفرمود .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nرسول خدا ( ص ) همانطور كه با اصول جنگ آشنا بود ، ماهيت جنگ هجومى و دفاعى را نيز نيك مىدانست . به وقت مقتضى به دفاع مىپرداخت يا شيوهء هجومى در پيش مىگرفت و آنگاه كه بيم خطر هجوم دشمن و ستمگرى و زيان‌رسانى او زايل مىشد ، از هر نوع جنگى خود را بىنياز مىديد .\r\nدر هنگام ضعف قدرت و كمبود امكانات ، شيوهء دفاعى را به كار مىبست . مبارزه ايشان در مكه و در آغاز دعوت ، به طور كامل دفاعى بود و در اثر آزار و اذيت مكيان ناچار به هجرت گرديد و با وجود اين پاسخ همهء آن بديها را به نيكى داد ، اما در مدينه بنا بر هجوم بود ، مگر در چند مورد كه حالت دفاعى به خود گرفت .\r\nپس از كامل ساختن نيروهاى سپاه اسلام و تقويت امكانات آنان هجوم را آغاز فرمود ، زيرا بر اين باور بود كه سودمندتر است . پيش از جنگ بدر ، كه نبردى هجومى - دفاعى به شمار مىرود ، سريه‌هاى چندى را اعزام داشت و چندين غزوه انجام داد ، و عمليات هجومى گوناگونى را به اجرا درآورد ، از جمله سدكنندگان راه انقلاب را به قتل رساند ، متجاوزان را به سرعت سركوب كرد ، با قبايل مجاور هم‌پيمان شد و نيروهاى خويش را در مقابل نقاط استراتژيك دشمن متمركز ساخت . هنگامى كه جنگ احد بر ايشان تحميل گشت ، ناچار شد كه به طور موقت موضع دفاعى بگيرد . در غزوهء حمراء الاسد ، دفاع تبديل به هجوم گرديد و در اين جنگ ، قدرت هجومى سپاه اسلام به دشمن نشان داده شد و پيروزى جنگ احد از دشمن بازستانده شد . تا هنگام غزوهء خندق تعرض و پيشروى ادامه داشت . پس از آنكه پيامبر خدا از اين جنگ تحميلى پيروز بيرون آمد ، دوران جنگهاى هجومى فرا رسيد و آن حضرت اعلام فرمود : « اينك ما با آنان مىجنگيم و آنان با ما نمىجنگند . ما به سويشان حركت مىكنيم » .\r\n\r\n2 - 3 . جنگ پيشگيرانه\r\nرسول خدا ( ص ) با توجه به كمى نيروهاى رزمنده و امكانات جنگى سپاه خودى بنياد جنگ پيشگيرانه را پىريزى كرد . شمار جنگجويان در نخستين سريه سى تن بود كه در نبرد بدر به 313 رزمنده و دو اسب رسيد . آن حضرت پيش از آنكه دشمن از جا بجنبد با هجوم سريع او را غافلگير مىكرد .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nمهم‌ترين اصول جنگ پيشگيرانه كه رسول خدا ( ص ) از آن استفاده مىكرد ، اينها بودند :\r\nسرعت ، تحرك پنهانى ، غافلگيرى ، انتقال نبرد به زمين دشمن در زمان و مكان مناسب ، دستيابى به اخبار دقيق ، افزايش روحيهء رزمندگان در برابر سپاه مهاجم ، صرفه‌جويى در قوا و كاهش خسارت . چنانچه اين عوامل در سپاهى موجود باشد امكان پيروزى بر دشمن حتى با وجود برترى او فراهم است .\r\nپيامبر اكرم ( ص ) جنگ پيشگيرانه را از غزوهء بنى سُلَيم آغاز فرمود . هنگامى كه قبايل غَطَفان و سُلَيم نيروهايشان را در كنار آب « قَرقَرة الكُدْر » بسيج كرده بود ، آنان را غافلگيرانه مورد حمله قرار داد و بر آنها پيروز گرديد و به قدرت و شوكتشان پايان بخشيد . همچنين در غزوهء « ذى امر » ، قدرت قبايل بنى ثعلبه ، غطفان و محارب را با همان شيوه از ميان برداشت و به اين منظور شناسايى دقيق و رازدارى كامل را به كار گرفت . همچنين آن حضرت با رعايت اصل صرفه‌جويى در قوا ، پيوسته نيرويى متناسب با نيروهاى دشمن اعزام مىنمود .\r\nبراى مثال ، در نبرد « ذى امَرّ » شمار رزمندگان 450 نفر بود ، در حالى كه شمار آنان در غزوهء پس از آن يعنى بُحران به 300 تن كاهش يافت . همچنين آن حضرت به سلمة بن عبدالاسد مخزومى فرمان داد كه همراه با سريه‌اش به سرعت راه بيفتد و روز و شب حركت كند تا پيش از آماده شدن بنىاسد بر آنها دست يابد . به منظور غافلگير ساختن دشمن ، فرمانده سپاه ، زمان و سوى حركتش را مخفى مىداشت ، شبانه حركت مىكرد و از بيراهه مىرفت و در سرزمين دشمن ، زمان و مكان مناسبى را كه دشمن از آن غافل بود براى حمله برمىگزيد . براى مثال ، در غزوهء بنى مصطلق ، هنگامى كه نيروهاى دشمن سرگرم آب دادن چارپايانشان بودند ، در محل « مريسيع » ، نزديك ساحل ، به آنان هجوم برد .\r\n\r\n3 - 3 . جنگ برق‌آسا\r\nرسول خدا ( ص ) هنگام استفاده از شيوهء جنگ برق آسا ، اين موارد را مد نظر داشت : تأثير روانى بر دشمن ، سرعت در پيشروى و مانور ، تمرينهاى عالى نظامى با تيراندازى و مسابقه و تحمل سختيها ، تحقق غافلگيرى ، تقويت تفكر هجومى سپاه خودى ، پنهان‌كارى در همهء عمليات مربوط به جنگ برق‌آسا ، كاهش حجم عقبدار نيروهاى خودى به طورى كه تجهيزات و تداركات\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nموجب سنگينى آنان نشود . عامل اخير هم در جنگهاى دفاعى مثل جنگهاى بدر و احد به چشم مىخورد و هم در نبردهاى هجومى مانند فتح مكه و حنين و تبوك و به اين دليل مورد تأكيد بود كه سرعت و حركت سپاه بايد با شمار رزمندگان متناسب باشد .\r\nجنگ برق‌آسا برترى را از دشمن سلب مىكند ، نسبتهاى هجوم و دفاع را دگرگون مىسازد ، و از خسارتهاى انسانى و مادى مىكاهد ، زيرا دشمن به وحشت مىافتد و دستپاچه و سرگردان مىشود و در چنين وضعيتى دربارهء توان خود براى جلوگيرى از تهاجم برق‌آسا ترديد مىكند و بدون مقاومت تسليم مىگردد . به اين ترتيب از شمار كشته‌ها و مجروحان طرفين كاسته مىشود .\r\nرسول خدا ( ص ) در جنگهاى هجومى ، برترى نيروهاى خود را نسبت به دشمن حفظ مىكرد .\r\nدر غزوهء بنى قريظه در برابر نيروى 750 نفرى بنىقريظه شمار سپاهيان اسلام سه هزار نفر بود . در غزوهء خيبر شمار سپاه يهوديان هزار نفر و شمار سپاه اسلام 1500 تن بود و در فتح مكه سپاه ده هزار نفرى اسلام در مقابل مجموعه اهل مكه قرار گرفتند . همچنين حفظ اين برترى در بيشتر سريه‌هاى اعزامى مد نظر بوده است .\r\nچنانچه ايشان در نبردى موفق به تأمين نيرويى برتر از دشمن نمىشد ، - مثل جنگ حنين - از هجوم برق‌آسا استفاده مىكرد . در اين جنگ شمار سپاه اسلام ، در مقابل بيست هزار نفر نيروهاى قبايل ثقيف ، هوازن و قبايل ديگر ، تنها دوازده هزار تن بود . ويژگيهاى اين هجوم اينها بود : فرماندهىاى كه با حفظ احتياط و پايدارى كامل بر اوضاع دگرگون شده مسلط شد ، تعيين زمان ، سريع‌تر بودن مسلمانان نسبت به دشمنان ، تغيير و تحول سريع ، انتخاب زمين متناسب با شرايط استقرار ، و شناسايى كامل دشمن . همهء اين عوامل موجبات برترى و پيروزى سپاه اسلام را فراهم ساخت .\r\n\r\n4 - 3 . تعقيب\r\nتعقيب عبارت است از پيگرد دشمن - پس از انجام يك هجوم موفق - با هدف نابودسازى و از بين بردن شكست‌خوردگان فرارى .\r\nرسول خدا ( ص ) اين نوع جنگ را در هيچ يك از نبردهاى پيروزمندانه‌اش به كار نگرفت\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nو دشمن را به حال خودش وا مىنهاد تا به هر سو بخواهد بگريزد . آن حضرت ، فرماندهان سريه‌ها را نيز به عدم تعقيب توصيه مىفرمود ، زيرا تعقيب را براى تأمين هدفهاى نظامى و سياسى بىفايده مىديد .\r\nتوجه به ماجراى غزوهء سويق نشان مىدهد كه رسول خدا ( ص ) اجازه تعقيب ابوسفيان را نداد ، زيرا مىدانست كه اگر او در چنين وضعيتى به مكه برسد ، مشركان مكه را بسيج و آمادهء جنگ مىكند و در اين صورت نتيجه به زيان سپاه تعقيب كننده خواهد بود .\r\nدر غزوهء ذات الرقاع ، پس از آنكه رسول خدا ( ص ) بر بنىمحارب و بنىثعلبه ( از غطفان ) پيروز گرديد ، شكست‌خوردگان را مورد تعقيب قرار نداد ، زيرا چنانچه به غطفان مىپيوستند ، به زودى نيروى بزرگى را تشكيل مىدادند كه پيروزى بر آنها دشوار بود .\r\nدر غزوهء غابه ، پس از گريختن دشمن ، سپاه اسلام تا « ذى قرد » پيش رفت و از همانجا كه آمده بود بازگشت .\r\nپس از آن نيز سريه‌هاى بسيارى را براى جنگ با دشمن اعزام كرد و به همهء آنها فرمان داد كه در صورت پيروزى اقدام به تعقيب دشمن نكنند .\r\nدر رهنمودهاى آن حضرت به ابوسلمة بن عبدالاسد مخزونى ، هنگام اعزام وى براى تأديب بنى اسد چنين آمده است : « پيش برو تا به سرزمين بنى اسد برسى و پيش از آنكه مورد هجوم واقع گردى ، به آنان حمله كن » . قضيه در ديگر سريه‌ها نيز از همين قرار بود و تا انجام آخرين سريه يعنى سريهء اسامة بن زيد به ابْنى مسلمانان از تعقيب دشمن خوددارى مىورزيدند .\r\n\r\n5 - 3 . يورش\r\nاز گزارشهاى مربوط به تاريخ جنگهاى پيامبر چنين برمىآيد كه آن حضرت يورش را با همان شرايط و ويژگيهايى كه در جنگهاى جديد معمول است به كار گرفت ؛ حتى در زمان كنونى يورش از نظر اجرا و حسن انتخاب فرماندهان به سطح پيشين آن نمىرسد . اين فرماندهان را از ميان رزمندگان دلاور ، شجاع ، سالم ، هوشمند و با شخصيت برمىگزيدند و داشتن اين ويژگيها آنان را در انجام موفقيت‌آميز يورش به دشمن مساعدت مىكرد .\r\nيورشهاى رسول خدا ( ص ) از ويژگيهاى زير برخوردار بود :\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n1 . سرّى بودن ؛ مانند يورش به جماعت بنى سليم در غزوه بُحران .\r\n2 . سكوت ؛ مثل همهء يورشها بويژه غزوهء بنى سليم ، بنى مصطلق ، جنگ بدر و ديگر سريه‌هاى اعزامى .\r\n3 . غافلگيرى ؛ مانند همهء سريه‌ها و غزوه‌ها بويژه غزوه بدر .\r\n4 . غافلگيرى همراه با يورش ؛ مانند غزوه‌هاى بنىقريظه و خيبر و سريهء على بن ابىطالب به سوى بنىسعد و سريه اسامة بن زيد .\r\n5 . سرعت ؛ مانند پيكار با بنىمحارب و بنىثعلبه در غزوهء ذات الرقاع و ديگر سريه‌ها .\r\n6 . خدعه در زمان و مكان ؛ مانند غزوه‌هاى خندق و خيبر .\r\nفرماندهان و رزمندگانى كه اجراى يورش را به عهده داشتند ، بايد قدرت بدنى زيادى مىداشتند ، شنوايى و بينايى آنان كامل مىبود و به سرفه و ديگر بيماريهايى كه ممكن بود موجب كشف عمليات گردد ، مبتلا نمىبودند .\r\nهمچنين پيامبر اكرم ( ص ) هدف و زمان حمله را مشخص مىنمود مانند غزوهء خيبر . گاهى مكان را نيز تعيين مىكرد مانند غزوه خندق . گاه هم زمان و هم مكان حمله را تعيين مىفرمود مانند سريه اسامة بن زيد به أبنى . در اين سريه ، دشمن هم در زمان و هم در مكان غافلگير شد و توان مقابله با سپاه اسلام را از دست داد .\r\nپرهيز از ايجاد هياهو از ديگر فرمانهاى نظامى پيامبر خدا ( ص ) بود . به اشارهء آن حضرت در جنگ بدر زنگها را از گردن شتران گشودند . آن بزرگوار پيوسته در اجراى يورش ، به ابتكار اسلوبها و راههاى جديد نظامى تشويق مىفرمود .\r\n\r\n6 - 3 . خدعه\r\nخدعه ، فن فريب و پوشيدن حقيقت از دشمن و انجام كارهاى گمراه كننده به منظور برگرداندن توجه دشمن از سوى حركت ، مكان استقرار و امور اساسى سپاه خودى است .\r\nاجراى اين اصل نظامى در دو سطح تاكتيكى و استراتژيكى جنگ ضرورى است .\r\nرسول خدا ( ص ) اهميت خدعه را در جنگها دريافته بود . از اين رو ، براى آن طرح‌ريزى مىكرد و آن را به بهترين وجه ممكن به اجرا درمىآورد . آن حضرت خدعه را جزو جنگ به شمار\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nآورده ، فرموده است : « الحرب خدعة » ( جنگ نيرنگ است ) . در نخستين نبردى كه عليه دشمنانش در بدر برپا كرد ، اهميت اين اصل را به حباب بن منذر يادآور شد و در پاسخ سؤال او فرمود :\r\n« بلكه تدبير ، جنگ و مكر است » . هنگامى كه محمد بن مسلمه مأمور قتل كعب بن اشرف شد به او اجازه داد كه با دشمن خدعه كند و آنچه را كه لازم مىداند در راستاى انجام مأموريتش بگويد . به نعيم بن مسعود كه در حين جنگ خندق مسلمان شد ، فرمان داد تا با همين اسلوب دشمن را به شكست بكشاند و فرمود : « تو بيش از يك مرد از غطفان نيستى ، اگر به جاى همراهى با ما به روى و بتوانى آنان را از حملهء به ما باز دارى بهتر است . پس برو و بدان كه همانا جنگ نيرنگ است » . ديديم كه شگرد نعيم به موفقيت انجاميد ؛ احزاب پراكنده شدند و مسلمانان به پيروزى رسيدند .\r\nرسول خدا ( ص ) در غزوهء بنىلحيان ، جهت ، زمان و مسير حركت را پنهان كرد . در خيبر با قبيلهء غطفان خدعه ورزيد و آنان را وادار كرد كه از خيبر منصرف شوند و به ديار خويش بازگردند . در فتح مكه قريش را نسبت به جهت حركت به ترديد افكند . به اين ترتيب كه سريهء ابوقتادة بن ربعى را به ناحيهء نجد ( بطن إضم ) فرستاد و براى خدعه هر چه بيشتر راههاى آمد و رفت مكه را بست . خالد بن وليد نيز در جنگ موته همين روش را به كار بست ، به اين ترتيب كه تحركات سپاه را افزايش داد و دشمن چنين پنداشت كه نيروى كمكى بسيارى در وقت مناسب به سپاه اسلام رسيده است ، از اين رو ترسيد و عقب‌نشينى كرد .\r\n\r\n7 - 3 . برترى در جنگ\r\nرسول خدا ( ص ) فرماندهى ماهر بود و همه امكانات مادى و انسانىاش را عليه نقاط آسيب‌پذير اصلى دشمن بسيج مىفرمود . غزوه‌ها و سريه‌هايى را كه به منظور تعرض به قريش اعزام داشت ، يعنى سريهء حمزه و سريه‌هاى پس از آن و نيز غزوه‌هاى وَدّان ، بُواط و عُشَيْره را در سوى ساحل متمركز ساخت و پس از نبرد بدر در سوى شرق متمركز گرديد .\r\nرسول خدا ( ص ) برترى نظامى را از راههاى زير كسب مىكرد :\r\n1 . ابتكار شيوه‌هاى جديد جنگى مانند نبرد بدر .\r\n2 . جنگ دژها .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n3 . تهاجم برق‌آسا .\r\n4 . گردآورى نيرو در زمان و مكان مناسب مانند نبرد احد و غزوه حنين .\r\n5 . سرعت متناسب با موقعيتهاى جنگى مانند بيشتر غزوه‌ها و سريه‌ها .\r\n6 . نابودسازى و از بين بردن هر چه بيشتر نيروى دشمن مانند نبردهاى بدر ، حنين و بنى قريظه .\r\n7 . منع دشمن از آزادى عمل و مواجه ساختن او با دشواريهاى عملياتى و لجستيكى ، مانند نبردهاى بدر ، قريظه و خيبر . ايشان با محاصرهء بنىقريظه از رسيدن كمك به آنان جلوگيرى كرد و نخلهاى بنىنضير و باغهاى طايف را به آتش كشيد .\r\n8 . دستيابى به عقبدار دشمن و تصرف يا از ميان بردن آن . پيامبر خدا ( ص ) سپاهش را به دشمن مىرساند و شترانشان را به غنيمت مىگرفت .\r\nبايد به ياد داشت كه برترى كمّى در همه جنگها از آن سپاه رسول خدا ( ص ) نبود . در سريهء حمزه سى نفر از رزمندگان اسلام در مقابل سيصد نفر از اهل مكه قرار گرفتند . در جنگ بدر سپاه اسلام 313 نفر و سپاه اهل شرك هزار تن بودند . در جنگ احد هفتصد نفر در مقابل سه هزار نفر و در احزاب سه هزار نفر در برابر ده هزار نفر قرار گرفتند ، ولى در صحنه عمل ، برترى نوعى با رسول خدا ( ص ) بود كه غزوه‌هاى حمراء الاسد ، بدر الاخره و بنى مصطلق نمونهء آنهاست . با وجود برترى كمّى دشمنان ، پيامبر بزرگوار اسلام در چندين غزوه به پيروزيهاى شايانى نايل آمد كه از آن جمله مىتوان از غزوه‌هاى بدر و حنين نام برد ، گرچه اين پيروزيها مانع تلاش رسول خدا ( ص ) براى ارتقاى كيفى و كمى سپاه اسلام نبود . در برخى از غزوه‌ها نيز برترى كمّى با سپاه اسلام بود ، مثل غزوه‌هاى بنى قريظه و غزوهء بنىلحيان . شيوهء پيامبر ( ص ) اين بود كه به چند قبيله يك جا حمله نمىكرد ، و براى حصول به برترى كامل و فراگير از جنبه‌هاى مادى و معنوى ، نيروهاى دشمن را تجزيه مىكرد . با همين ايده بود كه نيروهاى يهود يعنى بنىقينقاع ، بنىنضير ، بنىقريظه و خيبر را تجزيه كرد و با هر كدام جداگانه درگير شد . در غزوهء احزاب با جدا ساختن بنىغطفان از سپاه يهوديان ، قدرت دشمن را تجزيه كرد . در غزوهء حنين نيز زمانى دشمن را مورد حمله قرار داد كه نيروهايش گرفتار تجزيه و پراكندگى شده بود .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n\r\n8 - 3 . سرعت در جنگ ؛ هجوم و دفاع\r\nرسول خدا ( ص ) به اهميت سرعت در جنگ واقف بود ، زيرا سرعت غافلگيرى را تأمين مىكند ، توان نيروها را چند برابر مىسازد و اخبار به وسيلهء آن پنهان مىماند . بر اثر سرعت ، صفوف دشمن دچار آشفتگى و سراسيمگى مىشود ، روحيهء سپاه مهاجم تقويت مىگردد و دشمن اجازهء ضد حمله پيدا نمىكند .\r\nرسول خدا ( ص ) براى سرعت بخشيدن به عمليات رزمندگان اسلام ، آنها را وادار به تمرين اين كار مىفرمود ، به اين ترتيب كه در قالب غزوه‌ها و سريه‌هاى پىدرپى به نبرد با دشمن مىفرستاد تا عمليات رزمى را بدون خطا و هماهنگ با اوضاع طبيعى به انجام برسانند و با شرايط نبرد خو بگيرند .\r\nوسايل نقل و انتقال كه در آن روزگار اسب و شتر بود نيز براى تحقق بخشيدن به سرعت اهميت داشت . همچنين وابستگى سرعت به تجهيزات جنگى و نيز نقش آمادگيهاى مادى و معنوى را براى فراخوانى سپاه و حملهء متقابل فورى به دشمن نبايد از ياد برد .\r\nرسول خدا ( ص ) سرعت را هم در دفاع به كار مىبست مانند غزوه‌هاى احد و خندق ، و هم در هجوم مانند غزوه‌ها و سريه‌هاى بنىسليم ، ذى أمر ، بُحران ، ذات الرقاع ، دومة الجندل ، سريه ابوعبيدة بن جراح ، ابوسلمه ، خبط . همچنين از حصارگيرى استفاده مىفرمود مانند غزوه‌هاى قينقاع ، بنىقريظه و خيبر .\r\nآن حضرت از مسيرها نيز بهترين استفاده را مىبرد ، مانند مسيرهايى كه در غزوه‌ها و سريه‌هاى زير پيموده شد : بدر ( كه در رسيدن به لبهء نزديك وادى بر دشمن پيشى گرفت ) ، بنى سليم ، ذات الرقاع ، بنى قريظه ، بنىلحيان و سريه محمّد بن مسلمه براى قتل كعب بن اشرف و زيد بن حارثه براى تعرّض به كاروانهاى قريش و ابوسلمه كه براى پيشى گرفتن از دشمن شب و روز راه مىپيمود .\r\nاز عوامل ديگرى كه نزد رسول خدا ( ص ) اهميت داشت ، عنصر شناسايى بود كه در غزوه‌هايى همچون بدر ، ذات الرقاع ، بنى مصطلق ، خيبر ، فتح مكه و سريهء محمد بن مسلمه براى تأديب بنىبكر ، و عكاشة بن محصن براى تأديب بنىاسد و غالب بن عبدالله ليثى به سوى بنى مره مورد تأكيد و استفاده قرار گرفت . آن حضرت از شيوه‌هاى نظامى زير نيز استفاده مىكرد :\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n1 . پاتك ، مانند نبرد احد .\r\n2 . پاتك برق‌آسا ، مانند غزوهء حنين .\r\n3 . مأموريتهاى ويژه ، مانند سريه‌هاى فدائيانى چون عمير بن عدى براى قتل عصما ؛ سالم بن عمير براى قتل ابى عفك ، محمد بن مسلمه براى قتل كعب بن اشرف و عبدالله بن انيس براى قتل سفيان بن خالد هندلى و عبدالله بن عُتيك براى قتل ابىرافع .\r\n4 . غافلگيرى ، مانند غزوه‌هاى دومة الجندل ، بنىمصطلق ، خندق ، بنى قريظه ، بنى لحيان و سريه‌هاى عبدالرحمن بن عوف به دومة الجندل ، على بن ابىطالب بر سر بنى سعد ، بشير بن سعد انصارى بر سر بنى مره و اسامة بن زيد به سوى أُبْنى .\r\n5 . جنگ پيشگيرانه ، مانند غزوه‌هاى ذى امّر ، بحران ، ذات الرقاع ، دومة الجندل و بنىمصطلق و سريه ابوسلمه و ابوعبيدة بن جراح براى انتقام از بنى ثعلبه و خَبَط .\r\n6 . جنگ برق‌آسا ، مانند ذات الرقاع ، بنى قريظه ، ذى قرد و سريهء زيد بن حارثه براى تأديب قبيلهء جذام .\r\n7 . يورش ، مانند غزوهء ذات الرقاع و ديگر سريه‌ها .\r\nرسول خدا ( ص ) در سرعت نيز بر دشمن برترى داشت و در زمان و مكان مناسب از آن استفاده مىفرمود و براى كارهايى كه نياز به سرعت داشت نيروهايى را برمىگزيد كه توانايى حسن انجام آن را داشته باشند .\r\n\r\n9 - 3 . جنگ انقلابى\r\nجنگ انقلابى عبارت است از برخاستن عليه ستم ، و قيام همه جانبه عليه نيروهاى سركش با استفاده از همه نيروها و وسايل در دسترس و اتكا به نيروهاى نظامى و مردمى و بهره‌گيرى از قدرت معنوى ، آگاهى سياسى يا دينى به عنوان پايه‌هاى پيشبرد انقلاب و تقديم همه گونه فداكارى براى شكست دشمن و پيروزى بر او .\r\nرسول خدا ( ص ) در جنگ انقلابى خود عليه سركشان ، چنان نظاميان و غير نظاميان را از نظر معنوى آماده ساخت كه براى انجام فداكاريهاى بزرگ مالى و جانى آماده باشند ، به عادلانه بودن خويش مؤمن گردند و نسبت به رهبرشان ابراز دوستى و مودت و احساس اعتماد كنند .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nتأثير عوامل معنوى در همهء نبردهاى آن حضرت آشكار بود و به انقلابيون نيرو مىبخشيد و دشمنان را تضعيف مىكرد و با همدستى عوامل مادى نيرويى پديد مىآورد كه شكست دشمن را تضمين مىكرد . رسول خدا ( ص ) براى شكست كامل دشمن همه اين نيروها را در مواضع ضعيف و حساس دشمن به كار مىگرفت تا از درون و برون دستخوش فروپاشى شود .\r\nعوامل زير موجب امتياز انقلاب اسلامى رسول خدا ( ص ) است و برجستگىهاى علمى ويژه‌اى بدان مىبخشد :\r\n1 . گزينش عوامل مناسب .\r\n2 . متقاعد ساختن مردم به عادلانه بودن انقلاب .\r\n3 . بسيج همه جانبه و همگانى .\r\n4 . ايجاد محبت و دوستى ميان مردم .\r\n5 . جهت دادن به نيروهاى نظامى و غير نظامى به سوى هدفى يگانه .\r\n6 . دوست‌يابى .\r\n7 . رسواسازى سركشان و مستبدان .\r\n8 . نشان دادن برتريهاى نظام اسلامى بر نظام شرك و ديگر نظامها .\r\n9 . آموزش و نشر عقيده جديد .\r\n10 . محبوب جلوه دادن ايمان و منفور نماياندن كفر .\r\n11 . ارائه نمونهء عالى و اسوهء حسنه در رهبرى .\r\n\r\n10 - 3 . جنگ روانى\r\nجنگ روانى مجموعه فعاليتهايى است كه يكى از طرفين مخاصمه براى تأثيرگذارى بر طرف ديگر و با هدف سست كردن اراده ، تفكر و نيروى مادى و معنوى او انجام مىدهد .\r\nاز ديدگاه حضرت محمد ( ص ) ، جنگ روانى نه تنها مهم‌ترين جنگ ، بلكه محور همهء فعاليتهاى نظامى آن حضرت عليه دشمنان بود . آن حضرت جنگ روانى را طراحى و اجرا كرد و مخالفان را چنان ترسانيد كه ياراى ايستادگى در مقابل سپاه وى را از دست دادند . پيامبر گرامى اسلامى از جنگ روانى چنين تعبير فرموده است : « با رُعب يارى شدم » .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nروشن است شخص مرعوب تصوراتى واهى پيدا مىكند . براى نمونه ، قبيلهء غطفان در جنگ خيبر چنين پنداشت كه سرزمين آنها به وسيلهء سپاهيان اسلام اشغال شده است و در نتيجه وحشت زده صحنهء پيكار را ترك گفت ، در حالى كه اينها همه پندارى بيش نبود . خيبر نيز به همان بلاى غطفان دچار گرديد و در نتيجه تسليم شد و خواستار صلح گرديد .\r\nهمچنين سپاه مرعوب توان به كارگيرى سلاح و قدرت پيشروى را ندارد و نمىتواند بجنگد و اگر هم به جنگ برود سست و بىرمق مىجنگد و به سرعت تسليم دشمن مىشود . براى مثال ، تيراندازان حاضر در سپاه خيبريان ، با آنكه چيره دست بودند ، پس از مرعوب شدن حتى از كشيدن زه كمان خود نيز عاجز شدند و سرانجام شكست را پذيرفتند .\r\nغزال يهودى كه رسول خدا ( ص ) به وى پناه داد ، از اين رعب پرده برداشته ، خطاب به آن حضرت عرض كرد : « ساكنان شقّ ( نام يكى از قلعه‌هاى يهود ) از وحشت تو هلاك گرديدند » .\r\nرسول خدا ( ص ) از اعزام نخستين سريه‌ها جنگ روانى را مد نظر داشت و آنها را ارزيابى مىفرمود تا آنكه در جنگ عليه قريش و روميان به حد كمال رساند . شمارى از دشمنان پيش از رويارويى با ارتش اسلامى گريختند ، مانند غزوهء بنىسليم و غيره و شمارى ديگر خواستار صلح شدند ، مانند آنچه براى اكَيدِر و اهل جَرباء و يوحنّا و چندين قبيلهء عرب رخ داد . كسانى هم از سر ضعف و ترس مىجنگيدند ، مانند قبايل هوازن و ثقيف در غزوهء حنين و مردم مكه هنگام فتح اين شهر . گروهى ديگر نيز در حالى كه از قدرت سپاه اسلام در هراس بودند ، در انتظار حادثه ماندند ، مانند آنچه براى روميان در غزوه‌هاى دومة الجندل و تبوك رخ داد .\r\nرسول خدا ( ص ) موفق گرديد كه دشمنانش را از فرمانده گرفته تا رزمندگان جزء و در همهء جنگهاى كوچك و بزرگ مرعوب گرداند . اساساً بالندگى يك نيرو ، دشمن را مىترساند و از رويارويى با رقيب ، كوچك يا بزرگ ، ناتوان مىگرداند .\r\nيهوديان بنى نضير بر اثر وحشتى كه وجودشان را فرا گرفته بود خانه‌هاى خود را به دست خودشان و به دست سپاه اسلام ويران كردند . همانطور كه بنى لحيان با شنيدن خبر حركت پيامبر ( ص ) متفرق شدند و گريختند .\r\nسريه‌ها نيز دشمنان را مىترساند . در سريه على بن ابىطالب ( ع ) به قبيله بنى سعد رئيس آنها گفت : « جماعت محمد به سوى ما شتافته و ما توان ايستادگى در برابر آن را نداريم » و آنگاه همگى پا به فرار نهادند .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nسريهء بشير بن سعد انصارى عليه قبايل غطفان يك جنگ روانى بود كه در نتيجهء آن عيينة بن حصن و همراهانش شكست خوردند . هنگامى كه حارث بن عوف مُرّى ( هم‌پيمان عيينة ) خواستار توقف او شد نپذيرفت و در حال فرار مىگفت : « نمىتوانم بايستم ، ياران محمد در تعقيب من هستند » . حارث گفت : « من از مسير سپاه محمد جدا شدم چنان كه من آنها را مىديدم ولى آنها مرا نمىديدند و از زوال خورشيد تا شب هنگام ايستادم و كسى را نديدم » ، در حالى كه چيزى جز ترسى كه بر او مسلط شده بود ، در تعقيبش نبوده است .\r\nقريش به محض پيوستن عتبة بن اسيد ( ابوبصير ) ثقفى و گروه او به سپاه اسلام ، از او ترسيدند .\r\nهمينطور پادشاهان ، از فرمانده و سفيرانى كه رسول خدا ( ص ) نزدشان مىفرستاد ، به وحشت مىافتادند .\r\nاز مهم‌ترين ابزار جنگ روانى رسول خدا ( ص ) عليه دشمنان ، فرستادن مأموران ضد اطلاعاتى و جاسوسان بود كه با اظهارات گوناگون خود موجب ترس آنان را فراهم مىآوردند .\r\nرسول خدا ( ص ) در غزوهء حمراء الأسد ، معبد خزاعى را سوى قريش فرستاد . او از زيادىِ شمار سپاه اسلام و تأكيد آنان بر انتقام و خونخواهى سخن گفت كه ترسيدند و عقب‌نشينى كردند .\r\nدر غزوهء خندق ، نعيم بن مسعود را فرستاد تا احزاب را پراكنده سازد و روحيهء نيروهاى دشمن را از ميان ببرد .\r\nرسول خدا ( ص ) گاه براى تحقق جنگ روانى اقدام به لشكركشى مىكرد . در اين لشكركشى گاه همهء سپاه را مىفرستاد ، مانند غزوه تبوك ، و گاه بخشى از آن را ، مانند غزوهء بنىلحيان كه به فرمان آن حضرت ، ابوبكر براى ترساندن قريش اعزام شد . همچنين آن حضرت از طريق افزايش آگاهى عموم با فعاليتهاى جاسوسى دشمن مبارزه مىكرد . دستگيرى جاسوسان از ديگر فعاليتهاى ايشان بود . در غزوهء بنىسليم ، يسار چوپان را دستگير كرد ؛ و در غزوهء بحران ، جاسوسى را گرفت و تا پايان جنگ نزد سپاه اسلام زندانى ساخت . يكى از جاسوسان بنى مصطلق به دليل خوددارى از افشاى اخبار و نيز خطرناك بودنش به فرمان وى به قتل رسيد و جاسوسى از خيبر را خود مورد بازجويى قرار داد .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nابزار دوم جنگ روانى ، نمايش قدرت است كه رسول خدا ( ص ) به يكى از صورتهاى زير به كار مىگرفت :\r\n1 . به صورت پنهانى ؛ و آن امدادهاى غيبى بود كه دشمن را به وحشت مىافكند ، مانند پيكار ملائكه در جنگ بدر و وزش باد و طوفان در غزوهء خندق كه فرماندهان سپاه شرك را به وحشت افكند و از بيم انتقام خداوند پا به فرار نهادند .\r\n2 . شكست‌ناپذير جلوه دادن سپاه اسلام ؛ اين شكست‌ناپذيرى در باور دشمنان نيز گنجيده بود ، به طورى كه مقاومت را بىفايده مىدانستند . براى نمونه ، عيينة بن حصن چندين بار كوشيد تا روياروى سپاه اسلام بايستد و همراه قوم خود مقاومت كند ، ولى موفق نشد و سرانجام اسلام آورد و سريه‌اى را براى سركوبى بنىتميم فرماندهى كرد . ديگر قبايل عرب نيز دشمنى را بىفايده يافتند و از در مصالحه و مسالمت درآمدند . بنى قينقاع ، بنى نضير و بنى قريظه و يهوديان خيبر نيز پس از نوميدى از مقاومت دست كشيدند و تسليم شدند .\r\n3 . تقويت روحيهء هجوم .\r\n4 . ابتكار اسلوبهاى نوين جنگى ؛ اين ابتكارها در غزوهء حمراء الاسد نمود ويژه‌اى يافت .\r\nدر اين غزوه رسول خدا ( ص ) لشكرش را با وجود جراحات و رنج فراوانى كه تحمل كرده بود ، اعزام كرد و فرمود كه آتش فراوان بيفروزند تا قدرت ارتش اسلام در چشم دشمن بزرگ جلوه كند . در غزوهء حديبيه ردايش را از تن بيرون آورد و بازوى راستش را برهنه كرد و به مسلمانان نيز فرمود تا چنين كنند و آنگاه فرمود : « خداوند بيامرزد كسى را كه در برابر اينان قدرت نمايى كند » .\r\n\r\n4 . ويژگيهاى روحى و شخصيتى\r\nاز بارزترين صفات روحى رسول خدا ( ص ) اين بود كه غرور پيروزى وى را نمىگرفت . چنان‌كه در نبردهاى بدر و فتح مكه حالتى عادى داشت . از شكست نوميد نمىشد ، مانند غزوه احد كه از شكست در آن متأثر نشد و بلافاصله وارد غزوهء حمراء الأسد گرديد . پس از پيمان‌شكنى بنى قريظه و پيوستن به احزاب نيز نوميد نشد و استوارى خود را حفظ فرمود . ديگر از صفات مهم آن حضرت حفظ احتياط بود . پيامبر خدا ( ص ) دشمن خويش را نيك ارزيابى مىفرمود و با آمادگى\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nكامل با او روبه‌رو مىگشت . وى چنان مراقب و مترصد دشمن بود كه در هنگام نماز نيز احتياط را از دست نمىداد . انعطاف‌پذيرى ديگر صفت رسول خدا ( ص ) بود . آن حضرت بىدرنگ با شرايط گوناگون جنگ سازگار مىشد و همزمان با تحولات سريع ، فرمانهاى مناسب صادر مىفرمود . از ديدگاه آن حضرت فرماندهان در ارزيابى پيش آمدهاى تازه بايد سرعت عمل داشته باشند . تلاش اصلى وى اين بود كه محوريت فرماندهى را در عمليات حفظ كند . او همهء فعاليتها و امكانات نظامى را در جهت رسيدن به هدف تنظيم مىكرد و قدرت فرماندهى آن حضرت در داخل و خارج چنان شهرتى يافته بود كه دشمنان ، جنگ نكرده ، از برابر او مىگريختند .\r\n\r\n5 . ويژگيهاى جسمانى\r\nبه تأييد دانش نوين ، مردان نيرومند از ويژگيهاى جسمانى معينى برخوردارند كه بر نيرو ، شجاعت ، زيبايى و جمال ، اخلاق و ضمير و خوى آنان دلالت دارد . براى نمونه ، صورتِ گرد نشان شكيبايى و حكمت ، و عميق بودن دهان ، نشان قدرت مرد است . چشم درشت و برجسته و سياهرنگ ، نشان زيبايى ، هوش ، فصاحت ، تواضع ، شفقت و شكيبايى است . ابروى كمانى و ناپيوسته بر هوشيارى ، احتياط ، شجاعت و نيرومندى و موى زياد بدن ، سينه ، چانه و سر انسان بر نيرو و شجاعت جنگى او دلالت دارد . صفات و ويژگيهاى جسمانى پيامبر خدا ( ص ) نشان نبوغ و برجستگى ويژهء آن حضرت بود ، چنان كه اقوال دانشمندان و دانشهاى جديد نيز آن را تأييد مىكند .\r\n\r\n6 . صفات انسانى\r\nهر چه دايرهء عواطف انسانى فرمانده گسترده‌تر باشد و اصناف گوناگون مردم را يكسان در بر بگيرد ، دوست داشتنىتر است . هر چه يك رهبر به دلهاى مردم نزديك‌تر و در حل مشكلات گوناگون جامعه تواناتر باشد ، در پيشبرد اهدافش توفيق بيشترى خواهد يافت .\r\nزندگى رسول خدا ( ص ) نمونه كامل يك زندگانى انسانى بود . آن حضرت يتيم بزرگ شد . مزهء فقر و محروميت را چشيد و بر آزار نزديكان و خويشاوندانش شكيب بسيار ورزيد .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nمخاطب پيامبر ( ص ) همهء مردم بودند و همگان را به رشد و تعالى انسانى ترغيب مىكرد .\r\nآن حضرت در وهلهء نخست ، دعوت را از نزديكانش آغاز كرد و پس از آن به ديگران پرداخت و سپس همهء جهانيان را به اسلام دعوت فرمود . آن حضرت همهء انسانها را گرامى مىداشت .\r\nرفتارش با ياران و خويشاوندانش با احترام توأم بود و امورشان را اصلاح مىفرمود . روحيهء اعتماد و آرامش مردم را تقويت و مهرورزى را در آنان نهادينه مىكرد . بر خردسالان ترحم ورزيد ، پيران را اكرام فرمود و از انجام برخى از وظايف معاف كرد . فرمان داد تا از كشتن پيران در جنگ پرهيز شود . يتيمان را نوازش مىكرد و پناه مىداد . با تهيدستان و مسكينان نيك رفتار بود . به مسلمانان فرمود تا به بردگان نيكى كنند . نسبت به حيوانات مهربانى مىكرد و از آزار آنها نهى مىفرمود .\r\nپيامبر خدا ( ص ) نه تنها نسبت به موجودات زنده بلكه نسبت به جمادات هم محبت داشت .\r\nشمشيرش را ذوالفقار ( دو دم ) ، زرهش را ذات الفضول ( بافضيلت ) ، نيزه‌اش را مثوى ( با منزلت ) و كمانش را كتوم ( صاف و و بىشكاف ) و تركش خود را كافور نام نهاد .\r\nاز مهم‌ترين نشانه‌هاى كمال انسانيت رسول خدا ( ص ) توصيه‌هاى آن حضرت به گروهها و سريه‌هاى اعزامى بود كه مىفرمود كه با مردم با مهربانى و مدارا رفتار كنند و از شبيخون بپرهيزند . آن حضرت بيشتر دوست مىداشت كه به جاى كشتن مردان و دستگير ساختن زن و فرزندانشان ، آنان را به پذيرش صلح وادارد .\r\nسفارش آن حضرت به يارانش اين بود كه سالخوردگان ، كودكان و زنان را نكشند و كشتگان را مُثله نكنند . آنان را از آرزوى رويارويى با دشمن نهى مىفرمود . در مقام عمل نيز هنگامى كه قريش به وى پناه آوردند ، محاصره اقتصادى را از آنها برداشت و اجازه داد كه از يمامه گندم وارد كنند . همچنين پس از استيلا بر بنىتميم ، اسيران ، زنان و كودكانشان را آزاد ساخت .\r\nرسول خدا ( ص ) داعى همه جهانيان به صلحى فراگير بود و از جنگ و خونريزى ، مگر به حكم ضرورت ، اجتناب مىورزيد . عنوان نامه‌هايى كه براى پادشاهان مىنوشت سلام بود و اين واژهء مبارك را سرآغاز ميان انسانها قرار داد .\r\nرسول خدا ( ص ) به فرماندهى مفهوم بخشيد ، آن را در چندين نبرد به كار بست و ضوابط لازم را براى فرماندهى و تقويت و آماده‌سازى نيروها وضع فرمود و ميان سازمانهاى سياسى\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nو نظامى ارتباط برقرار كرد . اطاعت را رمز انضباط و فرمانبرى قرار داد . نقشه‌هاى عالى ، سازمان نمونه و فرماندهى ماهرانه را گسترش داد . تربيت سربازان را بر پايه‌هاى اخلاقى و علمى بنا نهاد و آنان را چنان پرورش داد كه مرگ را بيش از زندگى دوست بدارند . معيار گزينش فرماندهان نيز كفايت و كاردانى بود . آن حضرت هم فرمانده بود و هم رهبر . از مردم و سپاه خواست كه از ارائه هر چه در توان دارند دريغ نورزند ؛ و از كوچك و بزرگ ، ضعيف و قوى خواست كه در جنگ فداكارى كنند . آن حضرت به وحدت فرماندهى و هماهنگى در عقيده و توأم بودن اين دو فراخواند و بر رشد و تكامل اين نظريه اصرار ورزيد تا به بار نشست .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n\r\nفصل سوم : سازمان نيروى انسانى\r\nسازمان نيروى انسانى به مجموعهء دستگاههايى گفته مىشود كه ادارهء امور سازمانى ، فردى و بالا بردن روحيهء رزمندگان را بر عهده دارد ، و از اداره‌هاى زير تشكيل مىگردد :\r\n\r\n1 . ادارهء طرح و برنامه\r\nترسيم سياستهاى كلى ، طراحى نقشه‌هاى جنگى ، تعيين حجم نيرو و تجهيز سپاه ، وضع قوانين و مقررات و گزينش فرماندهان عالى و تعيين شرايط گزينش آنها بر عهدهء اين اداره است . رفتار رسول خدا ( ص ) در قالب ادارى فوق در چند جا جلوه‌گر است :\r\n\r\n1 - 1 . سياست‌گذارى براى شركت دادن انصار در جنگ\r\nبه موجب پيمان عقبه ، انصار وظيفهء دفاع از پيامبر ( ص ) را در داخل مدينه عهده‌دار بودند .\r\nقريش به خشم آمدند و آمادهء جنگ با مردم مدينه شدند . پرچم مبارزهء با آنان نخست تنها بر دوش مهاجران بود . فرماندهى نخستين سريه با حمزة بن عبدالمطلب بود و حتى يك نفر از انصار در آن شركت نداشت . تا غزوهء بدر ، سريه‌ها و غزوه‌هاى پياپى انجام مىشد و عناصر آن تنها به مهاجران محدود مىگرديد ، اما از آن پس كه رسول خدا ( ص ) وجود خطر همگانى را گوشزد و آنان را به اظهار نظر دربارهء مبارزه تشويق كرد و از آنان خواست در داخل و خارج مدينه وى را يارى كنند ، انصار آماده شدند كه در بيرون مدينه نيز حضرتش را يارى كنند .\r\nاز اين رو ، در جنگ بدر شركت جستند . آنگاه اعلام كردند كه داوطلبانه و به دلخواه در كنار مهاجران مىايستند ؛ و به اين ترتيب بيعت عقبه جايش را به بيعت وادى الذَّفران داد . مهاجران\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nو انصار در جنگ بدر و ديگر نبردها ، دوشادوش هم جنگيدند و هستهء سپاه اسلام از هر دو گروه تشكيل مىشد .\r\n\r\n2 - 1 . سياست‌گذارى براى گشوده نگهداشتن باب گفت‌وگو\r\nپس از پايان جنگ و موافقت طرفين براى پايان دادن به منازعه ، باب گفت و گو باز مىشود و فرماندهى كل به مقتضاى شرايط تصميم مىگيرد .\r\nرسول خدا ( ص ) در گفت و گوى با يهود ، نسبت به آنها سختگيرى فرمود ، زيرا از برخى آنان خواست كه از اراضى خود بيرون بروند ، سلاحشان را گرفت ، و زنان و كودكان و مقدارى از اموالشان را به آنها بخشيد . ولى عدهء ديگرى را كه نقض عهد كرده ، با دشمن از در دوستى درآمده بودند به قتل رساند .\r\nاما در مذاكره با قريش در صلح حديبيه ، آسانگير بود و همهء خواسته‌هايشان را مىپذيرفت . در اين غزوه شروطى را پذيرفت كه به اعتقاد برخى ، اين شروط برخى حقوق سپاه اسلام را سلب مىكرد . با وجود اين حضرتش آن شرايط دشوار را امضا فرمود .\r\nرسول خدا ( ص ) در هر حال تحقق بخشيدن به سياستهاى كلى و رسيدن به اهداف اصلى را دنبال مىكرد كه گاه با سختگيرى و گاه با مدارا تأمين مىشد .\r\n\r\n3 - 1 . برنامه‌ريزى براى شناسايى دشمن\r\nرسول خدا ( ص ) دشمن شمارهء يك اسلام يعنى قريش و شيوهء رفتار با او را تعيين فرمود . آنان وى را از ديارش بيرون رانده بودند و اينك تصميم جنگ با آن حضرت را داشتند . پيامبر خدا ( ص ) نيرو و تجهيزاتش را عليه آنها به كار گرفت ، و چندين بار با آنها جنگيد و سرانجام پيروز گرديد و آنان را تسليم خواسته‌هاى خويش ساخت .\r\nاما يهوديان آشكارا دشمنى و پيمان‌شكنى مىكردند و بر روى آن حضرت سلاح مىكشيدند .\r\nپيامبر ( ص ) نيز چاره‌اى جز اين نداشت كه با آنها بجنگد و در همان نخستين نبردها جلاى وطنشان را طرح‌ريزى كند .\r\nپيامبر اكرم ( ص ) تا پيش از آنكه قبايل عرب با وى به جنگ نپرداخته و مدينه را مورد هجوم نظامى قرار نداده بودند ، هرگز به جنگ با آنان برنخاست . از آن پس بود كه حضرتش\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nآنان را در سرزمينهاى خودشان غافلگير ساخت و با مشخص كردن قبايل مخاصم ، آنان را به سزاى عملشان رساند .\r\nاما روميان در مسير حركت انقلاب اسلامى خطر بزرگى به شمار مىرفتند ، بويژه آنكه از عِدّه و عُدّهء زياد نيز برخوردار بودند و در سرزمين عرب نفوذ سياسى داشتند . از اين رو ، رسول خدا ( ص ) عمليات نظامى با آنان را تا كسب آمادگى كامل و تهيهء نيروى كافى به تأخير افكند . درگيرى ميان سپاه اسلام و روميان به گستردگى نبردهاى پيشين نبود و به چند تعرض و نبرد جزئى محدود شد ، اما با رشد سپاه اسلام و افزايش قدرت جنگى آن رو به گسترش نهاد .\r\n\r\n4 - 1 . طراحى براى تمركز نيرو در جهات مهم\r\nرسول خدا ( ص ) براى رويارويى با قريش ، جهت ساحلى را برگزيد و موفق شد كه شريان اقتصادى آنان را قطع كند . پس از آن متوجه سوى شرقى گرديد ، زيرا قريش پس از قطع راه نخست به آنجا روى آورده بود . به اين ترتيب محاصره دشمن كامل گشت . به دنبال آن قريش براى شكستن اين محاصره جنگهاى چندى برپا ساخت كه مجموع آنها با پيروزى رسول خدا ( ص ) پايان يافت .\r\nهمچنين فرمانده كل سپاه اسلام ، با عنايت به اهميت سياسى نظامى و اقتصادى مناطق شمال جزيرة العرب ، جنگ با روميان را در مرزهاى شام و بويژه در دومة الجندل طرح‌ريزى فرمود و موفق شد كه آن ناحيه را تصرف كند و مطيع خويش گرداند .\r\n\r\n5 - 1 . تعيين جانشين براى خود در مدينه\r\nرسول خدا ( ص ) در هر جنگى كه شركت مىكرد ، از سوى خود جانشينى در مدينه تعيين مىفرمود . جانشينان آن حضرت در غزوه‌هاى گوناگون تفاوت مىكردند . گاهى همزمان دوجانشين تعيين مىكرد كه هر كدام وظيفهء مشخصى داشتند . مهمترين وظايف جانشينان در شرايط عادى ، امامت نماز مسلمانانى كه به دليل داشتن عذر به جنگ نرفته بودند و نيز رسيدگى به امور خانواده‌هاى رزمندگان بود . رسول خدا ( ص ) پس از فتح مكه ، در آن شهر جانشينى تعيين كرد تا به امور ادارى مردم رسيدگى كند .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n\r\n6 - 1 . سان ديدن از نيروها\r\nفرمانده كل سپاه اسلام در دو منطقه تجمع و استقرار از سپاه سان مىديد و طى آن از سربازان بازديد و براى حركت يا جنگ ، منظم مىفرمود . توان نظامى آنان را مورد بررسى قرار مىداد و بيماران ، كودكان و افراد معذور را باز مىگرداند . سپس ضمن تشويق لشكريان به جنگ ، فرمانهاى لازم را به فرماندهان صادر مىنمود . آنگاه چنانچه به سريه‌اى اعزامشان مىداشت آنان را وداع مىگفت و در انجام مأموريت براى آنها آرزوى پيروزى مىفرمود ، مانند سريهء عبدالرحمن بن عوف به دومة الجندل ، سپاه زيد بن حارثه براى جنگ با روم ( غزوهء موته ) .\r\nهرگاه هم كه خود عازم غزوه‌اى بود ، رزمندگان را همراهى و فرماندهى مىكرد .\r\nرسول خدا ( ص ) از سپاه اسلام سان مىديد و نيروها را مرتب مىفرمود . در رژه پيش از فتح مكه و در آستانهء ورود به شهر سه دسته از سواران مقدمهء لشكر را تشكيل مىدادند و پس از آن ، اين دسته‌هاى رزمى به اين ترتيب قرار داشتند : مهاجران و انصار ، غفار ، اسلم ، بنىعمر ، بنى كعب ، مزينه ، جهينه ، بنى ضمره و خضراء . دسته‌هاى سوار به اين صورت سازمان يافته بودند : بنوسليم در پيش ، جهينه در وسط و گردان خضرا در آخر و ترتيب حركت آنها چنين بود كه اين نيروها بايد از مقابل ابوسفيان و سان‌بينندگان عبور مىكردند و جايگاه فرمانده كل ، در گردان خضرا قرار داشت و هر دسته‌اى چند پرچم داشت . پرچم بزرگ به دست على بن ابىطالب بود كه در زمرهء گردان فرمانده كل و در صف آخر جاى داشت .\r\nمراسم رژه با لباس رزمى كامل اجرا مىشد ، به طورى كه از عناصر گردان خضرا تنها چشمانشان پيدا بود . طلايه‌داران و سواران در پيشاپيش حركت مىكردند و بنى سليم متشكل از هزار سوار در مقدمه بود . پيامبر ( ص ) فرماندهان گردانهاى رژه رونده را تعيين مىكرد .\r\nفرمانده كل ، خالد بن وليد را با سه گردان در مقدمه قرار داده بود : گردان اول به فرماندهى عباس بن مرداس سلمى ، گردان دوم به فرماندهى خفاف بن ندبه و گردان سوم به فرماندهى حجاج بن علاط . پس از آنها زبير بن عوام در گردان مهاجران و انصار و ابوذر غفارى در گردان غفار و . . . قرار داشتند .\r\n\r\n7 - 1 . قرار دادن نيروها در جايگاه مناسب\r\nمأموريت جنگى سپاه اسلام گوناگون و تخصصهاى نظامى آن متنوع بود ، مانند شناسايى ،\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nسواره ، پياده ، تيراندازى و امثال آن . براى تصدى هر مأموريت يا تخصص ، شروطى خاص وجود داشت .\r\nرسول خدا ( ص ) مأموريت شناسايى را به آن دسته از افراد خبره و مورد اعتمادى مىسپرد كه نسبت به ديگران در نگهدارى اسرار نظامى رازدار ، در برابر سختيها بردبار و در برابر گرسنگى و تشنگى شكيبا بودند ، مانند عبدالله بن جحش ، حباب بن منذر ، زبير بن عوام ، حذيفه بن يمان و ديگران .\r\nهنگام تعيين فرماندهان واحدهاى رزمى ، به آگاهى آنان نسبت به نبرد ، مسائل زمين و دشمن توجه مىفرمود . از جملهء اين فرماندهان اسلام زيد بن حارثه ، عمرو بن عاص ، خالد بن وليد و ديگران بودند . اما براى پرچمدارى مردانى استوار و شجاع مثل على بن ابىطالب ، حمزة بن عبدالمطلب و مصعب بن عمير و ديگران را تعيين مىفرمود . تيراندازان سپاه اسلام در كار خود ماهر بودند ، مثل سعد بن ابىوقاص ، و شمشيرزن‌ها با چگونگى استفاده از شمشير به خوبى آشنايى داشتند ، مانند ابودجانه ؛ و سواران در پيكار با اسب مهارت ويژه داشتند .\r\nمهارتهاى يادشده بدون توجه به معيارهايى همچون خويشاوندى ، سابقه ، سن و يا جايگاه اجتماعى به افرادِ با صلاحيت واگذار مىشد ، مانند انتخاب زيد بن حارثه به فرماندهى جنگ موته ، اسامة بن زيد به فرماندهى جنگ أبنى . همچنين آن حضرت فرماندهى يكى از سريه‌ها را در حالى به عمرو عاص سپرد كه افرادى مثل ابوعبيده جراح وى را همراهى مىكردند و ابوسلمة بن عبدالاسد مخزومى را در حالى به فرماندهى گماشت كه افرادى با موقعيت اجتماعى بهتر زير فرمانش بودند .\r\n\r\n8 - 1 . حفظ وحدت و همبستگى سپاه\r\nفرمانده كل سپاه اسلام مسلمانان را از منازعه و اختلاف نهى فرمود و ميان آنها الفت ايجاد كرد و به صورت مجموعه‌اى يكپارچه درآورد . آن حضرت با صرف نظر كردن از قتل عبدالله بن أبىّ و توصيه به مدارا و خوشرفتارى با وى ، از فتنه‌اى كه پس از غزوهء بنى مصطلق بر اثر منازعه ميان دو تن از مهاجر و انصار نزديك بود برپا شود و شيرازهء سپاه اسلام را بگسلد جلوگيرى نمود .\r\nهمچنين از خطاى ابولبابه در هنگام مشورت با بنى قريظه و گناه نامه نوشتن حاطب بن ابوبلتعه\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nپيش از غزوهء فتح به دشمن به خاطر حسن سابقهء آن دو ، درگذشت و به ابوعبيدهء جراح فرمان داد كه براى حفظ وحدت و همبستگى سپاه در غزوهء ذات السلاسل ، از عمرو عاص در مقام فرمانده سپاه اطاعت كند . رسول خدا ( ص ) خشم انصار يعنى گروه اصلى سپاه اسلام را كه در جنگ حنين در پى تقسيم غنائم برانگيخته شده بود فرو نشاند . مؤلفة القلوب را اكرام كرد و همهء قشرهاى نيروهاى مسلح را خشنود ساخت . اينها همه نشان دهندهء آن است كه فرمانده مسلمانان ، انسانى حكيم و دورانديش بود ، با روحيهء سپاهيان آشنا و به مصالح عاليه جامعه توجهى ويژه داشت ، بويژه از منازعه ميان عناصر رزمنده كه از ميان برندهء وحدت آنان است ، با حكمت جلوگيرى مىكرد .\r\n\r\n9 - 1 . انضباط\r\nانضباط عبارت است از اجراى صادقانه و مخلصانه دستورات فرماندهى در راه تحقق هدفهاى كلى . انضباط سپاه اسلام بر پايهء ايمان به خدا و رسول ، عادلانه بودن دعوت و اعتماد كامل به فرمانده بنا شده بود . مهم‌ترين اصل انضباط ، فرمانبردارى كامل در شرايط سهل و دشوار ، جنگ و صلح و مواقع خوشى و ناخوشى است .\r\nبرترين نشانه‌هاى يك نظامى با انضباط اينهاست : اطاعت‌پذيرى ، قناعت ، مسئوليت‌پذيرى ، قدرت رويارويى با خطر ، آزادى عمل و نوآورى در مقام اجرا . همچنين تعميق مفهوم انضباط بستگى دارد به انضباط فرمانده و رفتار او و توانايىاش در محقق كردن هدفى كه دنبال مىكند . انضباط حكم مىكند كه سربازان مسلمان از فرماندهان خود اطاعت كنند و به آنها تأسى بجويند ، ولى هرگز از آنها نمىخواهد كه افرادى خشك و بىفكر باشند ، بلكه مهم اين است كه به روح فرامين مقيد باشند و آنچه را كه با چارچوب كلى هدف مناسب است و آن را عملى مىسازد انجام دهند .\r\nانضباط عالى رزمندگان اسلام ، در غزوه حمراء الاسد آشكار گرديد . پس از غزوه احد فرمان رسيد كه پيش از دور شدن دشمن و رسيدن به مكه بايد به او حمله كنند . اين در حالى بود كه سپاه خسته و مجروح اسلام در اندوه شهيدان فرورفته بود . با وجود اين همگى فرمان را لبيك گفتند و به رويارويى با دشمن شتافتند . همچنين دوستى و اعتماد نسبت به فرمانده سپاه اسلام ،\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nپذيرش شرايط دشوار صلح حديبيه را براى رزمندگان آسان ساخت . ايمان به درستى مسير ، عبدالله بن رواحه را به تقيد به انضباط واداشت ، و او خود هنگام برخورد با سپاه روم در جنگ موته به اين حقيقت اعتراف كرد .\r\nفرمانده كل ، خطر بىانضباطى را در تضعيف و شكست روحيه رزمندگان گوشزد مىفرمود و به رعايت آن بويژه در ميدان نبرد تأكيد مىورزيد .\r\n\r\n10 - 1 . تعيين حجم سپاه\r\nحجم سپاه اسلام در نخستين سريه اعزامى براى پيكار با دشمن سى نفر بود و در سريهء دوم به هشتاد تن رسيد .\r\nشمار رزمندگان اسلام با گذشت زمان و تداوم اعزام نيروهاى رزمى و فرماندهى غزوات رو به افزايش نهاد تا آنكه در غزوهء بدر به 313 نفر رسيد و آخرين غزوه به سى هزار تن بالغ گشت .\r\nنيروى سپاه اسلام در آغاز تنها به مهاجران محدود بود ، ولى اندكى بعد انصار نيز به آنان پيوستند . سپس شمارى از قبايل عرب در زمرهء آنان درآمدند كه مهم‌ترينشان قبايل مزينه ، أسلم ، جهينه ، بنىسليم ، بنىغِفار ، كنانه ، أشجع و بنىليث بودند . زنان بخش كوچكى از نيروهاى مسلح را تشكيل مىدادند و بيشتر در كارهاى پرستارى و مددكارى شركت مىجستند .\r\nفرمانده كل به رشد و توسعه سپاه علاقه‌اى وافر داشت . از اين رو ، سعى در حفظ پيكارگران داشت و بدون دليل جانشان را به خطر نمىافكند . به همين دليل شمار شهيدان همه جنگ‌هاى رسول خدا ( ص ) و در مدت نه سال جنگِ پيوسته ، از 317 نفر فراتر نرفت . شمار رزمندگان شهيد اسلام در جنگهاى گوناگون به قرار ذيل بود : بدر : 14 ؛ احد : 70 ؛ بئر معونه : 70 ؛ رجيع :\r\n10 ؛ خندق : 6 ؛ سريه محمد بن مسلمه براى تأديب بنى ثعلبه : 10 ؛ بنى مصطلق : 10 ؛ خيبر : 15 - 19 ؛ سريهء بشير بن سعد انصارى عليه بنى مُرّه : 30 ؛ سريه ابوالعوجا سَلمى به سوى بنى سليم :\r\n50 ؛ كعب بن عمير غفارى عليه بنى قُضاعة : 15 ؛ مؤته : 8 ؛ فتح : 2 ؛ حنين : 4 ؛ طايف : 12 .\r\nرسول خدا ( ص ) مردم را تشويق مىفرمود تا ضمن ورود به اسلام به اين سپاه بپيوندند .\r\nآن حضرت ، همه سپاه را يكباره به جنگ نمىفرستاد و به تبع امكانات جنگى و شمار دشمن ، شمار مناسب را تعيين مىفرمود . همانطور كه در غزوهء بنىسليم با بخش كمى از نيروها و در\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nغزوهء ذى أمَرّ با شمار بيشترى بيرون رفت . در غزوهء تبوك و چند جنگ ديگر ، كل سپاه را حركت داد . حضرتش با اين شيوه يكى از اصول جنگ يعنى صرفه‌جويى در قوا را به كار مىبست .\r\n\r\n11 - 1 . سازماندهى نظامى\r\nبه ساختار تقسيم نيروها در واحدهاى گوناگون با در نظر گرفتن مأموريت ، نوع جنگ ، زمين و ماهيت رزمندگان ، نيروى دشمن و اسلحه مورد استفادهء طرفين ، سازماندهى گويند .\r\nهدف رسول خدا ( ص ) از سازماندهى نيروها ، سهولت فرماندهى ، تسلط بر سپاه در اثناى پيكار ، تحرك و يا تمركز بود . آن حضرت واحدهاى گوناگون را زير فرمان يك فرمانده قرار مىداد ، و سلاح‌هاى موجود را ميان آنها به تناسب تقسيم مىكرد - مانند فتح مكه - و به مقتضاى وضعيت ، نسبت نيروها را تعديل مىفرمود . در غزوهء فتح ، مهاجران را در سه گردان دويست نفره ، اوس را در شش گردان 350 نفره و اسلم را در يك گردان دويست نفره سازمان داد . ديگر گردان‌ها نيز به همين شيوه سازماندهى مىشدند . گاه واحدهاى جديدى تشكيل مىداد ، همانند گردان تيراندازان در جنگ احد ، و گاه متناسب با اوضاع جنگ در سازماندهى سپاه تجديد نظر مىكرد ، چنان‌كه سازماندهى غزوه فتح با غزوهء حنين به طور كامل متفاوت بود . همچنين ضمن تشكيل يك يگان ، ميان تخصصهاى گوناگون آن هماهنگى ايجاد مىكرد ، به گونه‌اى كه بتوانند به طور مستقل بجنگند ، مانند تشكيلات چهار يگانى كه به مكه حمله كردند . آن حضرت به تناسب شمار افراد هر قبيله ، نيروهايشان را در صفهاى يك ، دو ، سه و يا چهار ستونى تقسيم مىكرد . براى مثال ، صفوف قبايل كنانه ، بنى ليث ، حمزه و سعد بن بكر ، به فرماندهى ابوواقد ليثى يك ستونى بود . صفوف قبيله اشجع دو نفره ، قبيله مزينه سه ستونى و قبيله جهينه چهار ستونى بود . اين تقسيم‌بندى موجب قدرت انعطاف و سرعت سپاه در هنگام اتخاذ مواضع جنگى مىگشت . يادآور مىشود كه نيروهاى مسلح در عصر ما تنها بر اساس صفوف سه يا چهار ستونى سازماندهى مىشود .\r\nآنچه در سازماندهى نيروهاى اسلام به شكل يادشده مؤثر بود ، تصوير روشن و احاطه كامل فرماندهى نسبت به مسائل جنگ بود . سازماندهى جنگى با سازماندهى رژه‌اى كه در برابر ابوسفيان انجام شد متفاوت بود . رسول خدا ( ص ) فرماندهى هر گردان را به رئيس قبيله تشكيل\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nدهندهء آن گردان مىداد « 1 » و چنانچه ميزان نيروى قبيله‌اى به يك گردان نمىرسيد ، آن را با قبيله ديگرى تلفيق مىكرد و فرماندهى اين مجموعه را به يكى از افراد اين قبائل تلفيق شده مىسپرد . « 2 »\r\n\r\n2 . ادارهء رايزنى\r\nاداره رايزنى عهده‌دار مشورت دادن به فرمانده كل در امور نظامى بود . رأى اين شورا الزام‌آور نبود ، و از شمارى فرماندهان نظامى مهاجر و انصار و ديگر قبايل تشكيل مىگرديد .\r\nرسول خدا ( ص ) پيوسته با اعضاى اين اداره مشورت مىفرمود و نظر آنان را در اعلان جنگ و پيكار دشمن و در كمك گرفتن از انصار و تمركز نيروها جويا مىشد ، مانند اين موارد :\r\nجنگ بدر ، اقامت يا خروج از مدينه براى رويارويى با قريش در جنگ احد ، كندن خندق در احزاب و مصالحه با غطفان بر سر 13 محصول خرماى مدينه ، جنگ يا صلح در غزوهء حديبيه ، استقرار و انتقال مقر فرماندهى در غزوه خيبر ، يورش به سرزمين روم يا بازگشت به مدينه در جنگِ تبوك . در برخورد ميان ارتش روم و سپاهى كه فرماندهى آن با زيد بن حارثه بود نيز عنصر مشورت ديده مىشود و طى آن زيد متوجه شد كه رأى اكثر رزمندگان بويژه جانشين او يعنى عبدالله بن رواحه بر ادامه جنگ است .\r\nنكته شايان توجه اينكه با وجود اختلاف موضوع مشورت در نقاط مختلف و موقعيتهاى نظامى گوناگون ، شوركنندگان ديدگاههاى خود را با صداقت و صراحت ابراز و دربارهء آن بحث مىكردند .\r\nرسول خدا ( ص ) نيز ضمن نظرخواهى از ديگر اعضاى شورا ديدگاههاى خويش را ابراز مىداشت . در جنگ احد ، در حالى كه او خود ماندن در مدينه را ترجيح مىداد ، رأى اكثريت را مبنى بر بيرون رفتن از شهر پذيرفت و بدين وسيله به يكى از اصول دموكراسى يعنى پيروى اقليت از اكثريت عمل كرد و شوراى فرماندهى را كه امروزه در اغلب كشورهاى جهان مرسوم است تشكيل داد . آن حضرت ، استبداد و فردگرايى را به دور افكنده ، از خودگرايى به دور بود .\r\n\r\n\r\n","description":"","footnote":"\r\n( 1 ) . هر قبيله از خود فرماندهى داشت . هنگام فتح مكه ، فرماندهى قبيله اسلم با بريدة بن الحصيب و ناجيه ابن‌اعجم بود ، هر كدام فرمانده يك گردان و از همان قبيله ، جهينه و اشجع و ديگران نيز همين‌گونه بودند . ر . ك : واقدى : 2 / 800 ، 812 به بعد .\r\n( 2 ) . نظر به اينكه شمار افراد قبايل بنى ليث ، كنانه ، ضمره و سعد بن بكر اندك بود ، همه در يك گردان سازمان داده شدند . فرمانده اين گردان تركيبى با ابو واقد ليثى از بنىليث بود . ر . ك : واقدى : 2 / 820 ، ابن هشام : 4 / 42 .\r\n","page_name":" 83 ","page_number":83},
  {"content":"\r\n\r\nبه منظور بزرگداشت و احترام فرماندهانش با آنان به مشورت مىپرداخت و پيشنهادهاى نيك‌خواهانه حباب بن منذر ، سلمان فارسى ، سعد بن معاذ ، سعد بن عباده و عمر بن خطاب را در مواضع جنگى گوناگون پذيرفت . با طرفهاى مشورت نرمخويى مىكرد ، به گفته‌هايشان احترام مىگذاشت و آنها را ناچيز نمىشمرد و به آنان اجازه مىفرمود تا آنچه را كه مصلحت مىدانند با صراحت ، آزادى و روشنى تمام ابراز كنند . آنان را از غرض‌ورزى و ريا دور ، و به راستى و اخلاص نزديك مىساخت . در پايان مشورت ، فرمان لازم را صادر مىكرد و پس از آنكه تصميم به انجام كارى مىگرفت ، هيچ كس حق اظهار نظر نداشت .\r\nاعضاى ادارهء شورا مردانى خردمند ، با تدبير ، آگاه و در امور نظامى كارشناس بودند و از رجال موثق ، نزديك ، مورد اعتماد و دوستدار فرمانده كل به شمار مىآمدند .\r\nاز بهترين نتايج شورا آشكار شدن تجربه‌هاى جنگى بود كه براى سپاه اسلام پيروزى مىآفريد و به شركت‌كنندگان آرامش خاطر مىبخشيد . ميانشان ايجاد الفت مىكرد و مسئوليت كامل را به عهدهء همگان مىگذاشت و با شركت همگان در تحليل ، مناقشه و بيان جنبه‌هاى مثبت و منفى موضوع ، آن را به طور كامل روشن مىساخت و مسلمانان به صحّت تصميم اتخاذ شده اعتقاد پيدا مىكردند .\r\nرسول خدا ( ص ) ضمن توصيه به مشورت در امور نظامى ، خلافت و امارت و غيره ، بر اهميت مشاوران براى فرمانده تأكيد مىكرد ، زيرا اگر مشاوران صالح باشند فرمانده نيز اصلاح مىشود و اگر جز اين باشد فرماندهى فاسد مىگردد و خلل مىپذيرد . فرماندهان پس از آن حضرت نيز به تأسى از ايشان با افراد مورد اعتمادشان به مشورت مىپرداختند و كسى كه بيش از ديگران به اين اصل عمل مىكرد عمر بن خطاب بود كه حتى با كودكان به مشورت مىپرداخت .\r\n\r\n3 . ادارهء حفظ و تقويت روحيه\r\nادارهء حفظ و تقويت روحيه ، اداره‌اى است كه وظيفهء آن افزايش و نگهدارى و بالا بردن روحيه و اعتقاد نيروهاى خودى و از ميان بردن آن در ميان نيروهاى دشمن است . با آنكه اقسام و وظايف اين اداره در ميان دولتهاى گوناگون متفاوت است ، ولى در مجموع ، همه آنها در تحقق بخشيدن به اهداف روحى مشترك‌اند .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nرسول خدا ( ص ) پيوسته درصدد افزايش روحيهء سپاهيانش بود و در اين باره از ابزارهاى چندى استفاده مىكرد كه مهم‌ترينشان اينها بودند : فرهنگ‌سازى و هدايت پيوسته ، مساوات فرمانده با سربازان ، دلجويى از رزمندگان در هنگام اندوه و شركت با آنان در هنگام شادى ، حركت در پيشاپيش سپاه و ثبات در صحنه‌هاى نبرد ، توزيع غنائم ، فراهم‌سازى اسلحه و ابزارآلات جنگى ، رسيدگى به خانواده‌هاى رزمندگان و شهيدان ، انجام تمرينهاى گوناگون نظامى به منظور ترس‌زدايى و درك موقعيت حقيقى نبرد . آن حضرت براى حفظ روحيه سربازان از ابزار ديگرى نيز استفاده مىكرد از قبيل : تصفيه سپاه از عناصر تضعيف كننده ، پايان دادن به شايعات ، پنهان‌سازى اخبار سستىزا ، عادت دادن نيروهاى مسلح به رعايت دائم انضباط ، ايجاد روحيهء اعتماد و دوستى ميان فرمانده و سربازان .\r\nاز نشانه‌هاى قدرت روحى رزمندگان اينكه برخى از آنان بدون زره به رويارويى با دشمن شتافتند و برخى با وجود كمى سن و سالشان جنگيدند . ديگرانى با شمار اندكشان در مقابل نيروهاى فراوان مقاومت كردند . رزمنده‌اى اسبش را پى كرد و جنگيد تا شهيد شد ، و برخى از آنان كسانى را كه با گفتار و كردار نسبت به فرمانده كل و مسير انقلاب اسلامى توهين مىكردند ، از پا درآوردند .\r\nروحيهء سپاهيان اسلام به سرچشمهء جوشان اعتقادى آنان متصل بود و در حقيقت فداكاريها و جهادگريها از آنجا ريشه مىگرفت . روحيهء ناشى از اعتقاد ، رزمنده را وامىدارد كه به اميد رسيدن به منافع زندگى اخروى ، با اشتياق كامل پيش برود . رزمنده مسلمان در حقيقت جز به يكى از دو نيكى ، يعنى پيروزى و شهادت نمىانديشد كه اولى شرافت را در پى دارد و دومى موجب رسيدن به بهشت مىشود . اين بود كه در صدر اسلام پدر و پسر به اميد رسيدن به بهشت ، براى رفتن به ميدان نبرد با يكديگر قرعه مىكشيدند . در جنگ احد شمارى از رزمندگان ، با وجود شايعه كشته شدن رسول خدا ( ص ) به جنگ ادامه دادند و خاطرنشان كردند كه رفتن آنها به پيشواز مرگ به خاطر اعتقاداتشان است . برخى از آنها در حمايت از فرمانده كل از يكديگر پيشى مىجستند و در راه دفاع از اعتقاداتشان حتى خويشاوندان خود را مىكشتند ، و حبيب بن عدى مرگ را بر بازگشتن از دين ترجيح داد . از اينجا دانسته مىشود كه منشأ روحيهء سپاه اسلام ، عقيده است و هدفش بايد تلاش براى ايجاد يگانگى اعتقادى و تقويت آن باشد .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nدر مقابل ، فرمانده كل سپاه اسلام روحيهء دشمنان را از بين مىبرد و در وجودشان ترس مىافكند تا به آنها به قبولاند كه قدرت مقابله با آن حضرت را ندارند . اصلىترين روشهايى كه رسول خدا ( ص ) در اين باره به كار مىبست اينها بودند : به رخ كشاندن قدرت نيروهاى خودى ، به كارگيرى اطلاعات براى پراكندن اخبار متضاد ، آگاهى بخشيدن ، دستگيرى جاسوسان دشمن ، غافلگيرى با عمليات هجومى بويژه در غزوهء بنىقريظه و خيبر و شمارى از سريه‌ها مثل سريهء محمد بن مسلمه عليه بنىبكر و عمرو بن عاص عليه قضاعه . عمليات غافلگيرانه رزمندگان اسلام ، بويژه در غافلگيرى بنىمحارب و بنىثعلبه در غزوهء ذات الرقاع ، با هجوم سريع همراه بود . با انجام اين عملياتها بود كه قدرت فرماندهى و رزم مسلمانان شهرت يافت . چنان‌كه پس از محاصرهء بنىنضير ، يهوديان اقدام به تخريب خانه‌هايشان كردند و بنىلحيان به مجرد شنيدن عزم رسول خدا ( ص ) براى جنگ با آنها گريختند .\r\nهمچنين بنىسعد با شنيدن خبر حركت على بن ابىطالب ( ع ) به سوى آنان پاى به گريز نهادند . رسول خدا ( ص ) به تجاوزها بىدرنگ پاسخ مىداد و اين امر بويژه در غزوه‌هاى « بدر نخست » و « غابه » تحقق يافت .\r\nپيامبر خدا ( ص ) پيش از آغاز نبرد براى رسيدن به قدرت كامل رزمى ، روح معنويت را در ميان سپاهيانش بيدار مىكرد و مىكوشيد تا در اثناى نبرد آن را حفظ كند ، و با عوامل تضعيف كنندهء روحيهء رزمندگان مبارزه مىكرد . آنگاه كه به هر دليلى روحيهء رزمندگان كاهش مىيافت ، براى افزايش آن تلاش مىكرد ، مانند جنگ احزاب كه پس از نقض عهد از سوى بنى قريظه و شدت يافتن محاصره ، براى افزايش روحيهء رزمندگان اسلام صفوف دشمن را با خدعه پراكنده ساخت .\r\nكاهش و افزايش روحيه تابع وضعيت جنگى است ، ولى رزمندگان اسلام در مراحل پايانى همهء نبردها از روحيهء عالى برخوردار بودند و پس از حصول پيروزى آمادهء ايفاى نقشى جديد مىشدند . حتى در نبردهايى كه به شدت دچار تزلزل مىشدند ، با روحيهء عالى خود در نهايت پيروز بيرون مىآمدند ، مانند غزوه‌هاى احد و خندق . در غزوهء احد با انجام غزوهء حمراء الاسد روحيهء سپاه اسلام افزايش يافت و در غزوهء خندق سپاه دشمن پس از چشيدن طعم تلخ شكست بدون دستيابى به هيچ گونه موفقيتى وادار به عقب‌نشينى گرديد .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\nفصل چهارم : سازمان اطلاعات\r\n\r\n1 . ادارهء شناسايى\r\nادارهء شناسايى وظيفه گردآورى اخبار مربوط به دشمن بويژه در زمينه‌هاى نيّت ، تجمع ، زمين و منطقهء جنگى را عهده‌دار است . دقت در اخبار و تطبيق آنها و حصول اطمينان از درستى آنها نيز كار اين اداره است و اين مهم با استفاده از وسايل گوناگون شناسايى به انجام مىرسد .\r\nرسول خدا ( ص ) به شناسايى بيش از ديگر امور جنگى اهتمام مىورزيد ، زيرا تصميم‌گيرىِ بجا منوط به دستيابى به اخبار دقيق است . آن حضرت براى دستيابى به اخبار مربوط به مقاصد قريش و ديگر قبايل دشمن و روميان سريه‌هاى چندى را به نقاط گوناگون اعزام داشت .\r\nمحورهاى آمد و شد مكه را زير نظر گرفت . با چندين قبيله هم‌پيمان شد و از آنها عليه ديگران كمك گرفت . در مرزهاى دولت روم ، پاسگاههاى مراقبت و ديده‌بانى ايجاد كرد ، و غزوهء دومة الجندل ، اعزام عبدالرحمن بن عوف به آنجا و دوستى با مرزنشينان بنىكليب ، صلح اكيدر و غيره در همين جهت انجام شد .\r\nراههايى كه پيامبر خدا ( ص ) به منظور موفقيت و دقت در شناسايى به كار مىگرفت اينها بودند : اعزام افراد به مناطق عملياتى آينده ، پذيرش بازرگانان و مسافران ، به كارگيرى عناصر بومى ، و بازجويى از اسيران . همچنين به منظور كشف تحركات و تحولاتى كه در سرزمين دشمن روى مىدهد ، به عناصر اطلاعاتى اجازه مىفرمود تا در آنجا اقامت كنند . حضرتش براى شناسايى دشمن و حصول پيروزى ، از همهء ابزار ممكن استفاده مىكرد ، تا آنجا كه در مواردى خود اقدام به شناسايى مىفرمود .\r\nاز علل موفقيت عملياتهاى شناسايى رسول خدا ( ص ) اين بود كه همهء تدابير مقدماتى را\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nپنهان مىساخت ، مثل سريه عبدالله بن جحش و غزوهء فتح مكه . آن حضرت بسيار پنهان‌كار بود ، به طورى كه اخبار را حتى از مأموران شناسايى هم مىپوشيد ، مثل سريهء ابوقتادة بن ربعى انصارى به بطن إضَم . وى تا جاى ممكن مىكوشيد كه پس از شناسايى ، اطلاعات مهم سرى بماند و تنها به چند تن از اركان سپاه و دستيارانش محدود باشد ، مثل اخبار مربوط به غزوه احد - كه اخبار دريافتى به وسيله عمويش عباس را پنهان ساخت - و نيز غزوهء فتح مكّه .\r\nآن حضرت تجهيزات و نيروهايش را به شيوه‌هاى غير رايج آماده مىكرد و عناصر شناسايى را از افراد مناسب براى اين كار برمىگزيد ، چنان‌كه در غزوهء بدر طلحة بن عبيدالله و سعيد بن زيد را براى شناسايى قافله قريش ، بُسَبس بن عمرو جهنى و عدى بن ابى زعباء را براى شناسايى جايگاههاى تمركز نيروها ، على بن ابىطالب و سعد بن ابىوقاص را براى شناسايى نيروى دشمن و حباب بن منذر را براى شناسايى ميزان تحرك دشمن اعزام داشت .\r\nآن حضرت نسبت به همهء امور مربوط به دشمن از قبيل سازمان و اسلوب جنگى ، نيت ، سلاح ، سران سپاه و ديدگاههايشان آگاهى كامل داشت . مثل شناخت دقيق آن حضرت از سفيان بن خالد هندلى - در سريه‌اى كه عبداللّه بن انيس براى قتل وى اعزام شد - سران قريش در جنگ بدر و ابوسفيان در غزوهء فتح .\r\nپيامبر خدا ( ص ) اخبار دريافتى را مورد ارزيابى ، دقت و تجزيه و تحليل علمى قرار مىداد ، و مطابقت آنها را با واقعيات ميدان نبرد آينده بررسى مىفرمود ، مثل تحليل آن حضرت از شناساييهاى مربوط به جنگهاى بدر ، احد ، احزاب - هنگام نقض عهد بنى قريظه - و فتح مكه . در مورد اخير آن حضرت پس از تحليل اخبار دريافتى از همهء امور مربوط به دشمن ، بويژه سلاحهايى كه از جَرش تقاضا كرده بود ، آگاه گرديد .\r\nرسول خدا ( ص ) بسيار تلاش مىكرد كه ادارهء شناسايى ، فعال ، پرتلاش و پاسخگوى نيازهاى فرماندهى و يگانهاى مجرى عمليات باشد ، مثل غزوه‌هاى بدر و فتح . براى دستيابى به اطلاعات لازم ، همه امكانات خويش را به كار مىگرفت ، هرچند خسارت زيادى در بر داشته باشد ، مثل بيشتر غزوه‌ها و سريه‌ها ، بويژه سريه حمزة بن عبدالمطلب .\r\nنيز آن حضرت بسيار مشتاق بود كه شناسايى پيوسته و قبل و بعد و نيز در اثناى جنگ صورت پذيرد ، مثل غزوهء فتح . اين كار در هر اوضاع و احوالى هر چند دشوار انجام مىگرفت ،\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nچنان‌كه در غزوهء احزاب ، حذيفة بن يمان را در هواى سرد و شرايط دشوار براى كسب اخبار به ميان دشمن فرستاد .\r\nنيز آن حضرت تلاش داشت كه شناسايى دشمن به طور مستقيم و بلاواسطه صورت پذيرد ، چنان‌كه در غزوه احد انس و مونس را به حُليفه فرستاد و آن دو با ديدن قريش همراه آنان حركت كردند و چون متجاوزان به نزديكى احد رسيدند ، حباب بن منذر را فرستاد تا آنان را شناسايى كند . همچنين عناصر اطلاعاتى آن حضرت در عمق دشمن رخنه مىكردند و اخبار را پى در پى گزارش مىدادند . به اين منظور در مرزهاى شمالى پاسگاههاى شناسايى ايجاد گرديد .\r\nپيامبر خدا ( ص ) فعال بودن و پرتحرك بودن را نه تنها براى دستيابى به اطلاعات ، بلكه براى خنثىسازى فعاليتهاى شناسايى دشمن نيز لازم مىشمرد . فعاليتهاى زير در راستاى تحقق هدف فوق انجام مىگرديد :\r\n1 . عمليات فريبنده در اثناى نبرد ، مثل ذى امر ( غطفان ) هنگام پيمودن راه انحرافى مدينه ، منقّى ، خبيت ، ذى قصه ، كثيب ، ذى امر ، و همچنين در غزوه ذى العشيره .\r\n2 . حركت شبانه ؛ چنان‌كه در غزوهء دومة الجندل شبانه حركت كرد و به نيروهاى اعزامى توصيه مىنمود كه با استفاده از تاريكى شب حركت كنند ، مثل سريه محمد بن مسلمه براى تنبيه بنى بكر و زيد بن حارثه براى تنبيه قبيله جذام و عبدالرحمن بن عوف به دومة الجندل .\r\n3 . حركت سريع ، مثل غزوه دومة الجندل .\r\n4 . استفاده از مسيرهاى ميان‌بر براى رسيدن به دشمن ، مثل غزوهء بنىلحيان . اين اصل به وسيله فرماندهان اعزامى نيز اجرا شد ، مثل سريه عكاشه بن محصن براى تنبيه بنى اسد و قطبة بن عامر به سوى خثعم .\r\n5 . جلوگيرى از سر و صدا ، مثل باز كردن زنگ از گردن شتران و حركت پنهانى نيروهاى اسلام در غزوه موته و فتح .\r\nآن حضرت مراحل نخستين آمادگى را پنهان مىساخت ، مانند غزوه‌ها و سريه‌هاى بنى سليم ، ذى امر ، ذات الرقاع و بنى لحيان و سريه ابوقتادة بن ربعى انصارى به بطن إضم . كلمه رمز و شناسايى نيز مورد استفادهء آن حضرت بود ، مثل غزوه بدر ، و فرماندهانش نيز آن را به كار مىبستند ، مثل سريه اسامة بن زيد .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nپيامبر ( ص ) از هرگونه حركتى كه موجب آگاهى دشمن مىشد و يا او را از نزديك شدن سپاه اسلام باخبر مىساخت ، جلوگيرى مىكرد ، مانند غزوه خيبر كه مانع تك‌روى و حركت يكى از رزمندگان در جلوى سپاه گرديد .\r\nآن حضرت استفاده از اشياى درخشان در اثناى حركت و عبور از جاهاى مسكونى را ممنوع ساخت ، مثل غزوه‌هاى بدر ، و بنىسليم ، و سريه‌هاى عبداللّه بن حجش ، و على بن ابىطالب بر سر بنى سعد .\r\nاز فرمانهاى رسول خدا ( ص ) به سپاه اسلام اين بود كه راههاى خالى از سكنه را بپيمايند ، چنان‌كه خود در غزوه‌هاى بنىسليم و بحران از يك راه صحرايى حركت كرد . عمرو بن عاص نيز در غزوهء ذات السلاسل براى سركوبى بنى قضاعه چنان راهى را پيمود .\r\nپيامبر خدا ( ص ) به پنهان‌سازى و حفظ اخبار نظامى فرمان مىداد ، همانند غزوهء فتح ، سريه عبدالله بن جحش ، سريه ابوقتاده و . . . .\r\nآن حضرت با انجام عمليات فريبنده ، دشمن را نسبت به نيات هجومى خود گمراه مىساخت ، مانند دو غزوهء بنى لحيان و دومة الجندل . همچنين مردم مكه و فرماندهان اين شهر در غزوه فتح سرگردان مانده بودند كه آن حضرت قصد كجا را دارد ؟ نجد ، هوازن يا جاى ديگر ؟ ! آنان به شدت سرگردان شده بودند و امر بر آنها مشتبه گرديده بود .\r\nپيامبر خدا ( ص ) جاسوسان و عناصر اطلاعاتى دشمن را دستگير و از انتقال اخبار جلوگيرى مىكرد ، از جمله در غزوه‌هاى بدر ، دومة الجندل ، بنى مصطلق . در غزوهء فتح جاسوسان هوازن را پيش از ورود به مكه ، و در غزوهء خيبر ، جاسوسى از قبيله اشجع را كه به نفع دشمن خبر تهيه مىكرد ، دستگير كرد .\r\n\r\n2 . اهداف رسول خدا ( ص ) از شناسايى\r\nعمليات شناسايى رسول خدا ( ص ) بر هدفهاى زير متمركز بود :\r\n\r\n1 - 2 . قصد\r\nيكى از راههاى كشف مقاصد دشمن ، اقامت دائم برخى از عناصر اطلاعاتى رسول خدا ( ص ) در كنار دشمن بود ، مانند اقامت عباس بن عبدالمطلب در ميان مكيان . گاهى از خدعه يا توريه\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nاستفاده مىشد ، مثل غزوه‌هاى بدر و لحيان كه فرمانده كل ، سوى حركت و زمان و مكان عمليات را پنهان ساخت . در غزوهء خيبر با غطفان خدعه كرد و آنان به جاى خودشان بازگشتند . گاه گفت‌وگوهاى ميان فرماندهان يا ميان سربازان استراق سمع مىشد ، مانند غزوه‌هاى احد ، ذات الرقاع و خندق ، و گاه از اظهارات و كارهاى سپاه دشمن ، نيت آنها كشف مىشد كه به وسيله گزارشهاى قبايل بنى ضمره و بنى مدلج كه فرمانده كل با آنها پيمان دوستى برقرار كرده بود ، به دست مىآمد . در غزوهء ذات الرقاع اخبار مربوط به نجد به وسيلهء برخى افراد قبايل به آن حضرت گزارش شد و در غزوهء تبوك ، قبيلهء مضر اخبار مربوط به دشمن را به ايشان انتقال داد .\r\n\r\n2 - 2 . تجمع\r\nكشف نقاط تجمع نيروهاى دشمن به يكى از صورتهاى زير به انجام مىرسيد :\r\n1 . به وسيله قبايل دوست .\r\n2 . از طريق برخى عناصر اطلاعاتى ، مثل غزوه‌هاى احد و احزاب كه حباب بن منذر و زبير بن عوّام محل تجمع نيروهاى دشمن را كشف و شناسايى كردند .\r\n3 . انجام گشتىهاى شناسايى ، مثل گشت حباب در جنگ احد ، بريدة بن الحصيب در غزوه بنى مصطلق و يسر بن سفيان در غزوهء حديبيه .\r\n\r\n3 - 2 . زمين و محورهاى تحرك\r\nاين مأموريت از راههاى زير به انجام مىرسيد :\r\n1 . طلايهء سپاه ؛ همانند پيش قراولى عباد بن بشر در غزوهء خيبر و خالد بن وليد در غزوهء حنين و غيره .\r\n2 . بلدچىها ؛ مانند راهنمايى جبار در غزوهء ذى أمر ؛ ابوحشمت حارثى در غزوهء احد ؛ مذكور از قبيلهء بنى عذره در غزوهء دومة الجندل و حسيل بن نويره در غزوه حديبيه .\r\nفرمانده كل سپاه اسلام فرماندهانش را توجيه و به آنان سفارش مىفرمود كه بويژه در محورهاى ناشناخته و بيراهه‌ها از بلدچى استفاده كنند . برخى اسيران دشمن نيز سپاه اسلام را به سوى اطلاعاتى مهم رهنمون مىشدند ، مانند غزوه‌هاى دومة الجندل ، بنى مصطلق ، خيبر و غيره . به سفارش آن حضرت از سريه‌ها نيز به منظور شناسايى استفاده مىشد .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n3 . ساكنان محلى ؛ از طريق سؤالهايى كه از اين افراد مىشد ، اخبارى به دست مىآمد كه كاشف از محورهاى تحرك و ديگر فعاليتهاى دشمن بود ، چنان‌كه در دو غزوهء بدر و خيبر و نيز در غزوهء تبوك از اخبار قبايلى كه در جانب تحرك نيروهاى دشمن سكونت داشتند ، استفاده شد .\r\n4 . گشتيهاى شناسايى دوربرد .\r\n\r\n4 - 2 . منطقه عملياتى آينده\r\nشناسايى منطقه عملياتى آينده با ابزارهاى شناسايى گوناگونى به انجام مىرسيد و فرمانده كل نيز خود در انجام اين مهم شركت مىجست ، مثل غزوه‌هاى بدر ، احد ، خندق ، خيبر .\r\nمهم‌ترين راههاى شناسايى مورد استفادهء رسول خدا ( ص ) ، مراقبت و استراق سمع بود .\r\nكار مراقبت به وسيله سريّه‌هاى شناسايى انجام مىشد ، زيرا اين سريه‌ها به مراقبت دشمن از داخل و خارج و همه جهات احتمالى ، در دو سطح استراتژيكى و تاكتيكى اقدام مىكردند .\r\nكار مراقبت در سطح تاكتيكى به وسيله نگهبانان سپاه اسلام يا ديده‌بانهاى مستقر در طول راه كاروانهاى دشمن انجام مىشد ، چنان كه در جنگ بدر يكى از اين ديده‌بانها در جايى به نام نخبار مستقر شد و حركت دشمن را زير نظر گرفت ، و نيز سريّه زيد بن حارثه كه براى مراقبت و پاسدارى در نقطه‌اى به نام عيص مستقر گرديد . ديده‌بانها براى حسن انجام وظيفه مراقبت ، در جاهاى بلند مستقر مىشدند .\r\nديده‌بانان هميشه در تقاطى دور از ديد دشمن پنهان مىشدند و از قدرت شنوايى و بينايى خود استفاده مىكردند و چنانچه دچار آسيب و زيان هم مىشدند ، از اجراى مأموريت باز نمىايستادند . براى مثال ، ديده‌بانى به نام أنيس بن ابو مرثد غنوى در جنگ حنين با وجود تحمل دشواريهاى بسيار ثبات ورزيد . در سريهء غالب بن عبداللّه ليثى نيز ديده‌بان با وجود آنكه تير خورد و مجروح گرديد ، در كار خود ثبات ورزيد .\r\nاما استراق سمع ، رسول خدا ( ص ) از اين شيوه در شب و حالتهاى سردرگمى و اوضاع بد جوّى استفاده مىفرمود ، به اين ترتيب كه عنصر استراق سمع كننده در نهايت پنهان‌كارى نزد دشمن مىرفت و پس از شنيدن سخنانشان باز مىگشت و شنيده‌هايش را گزارش مىداد ، مانند\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nشنود يكى از سپاهيان اسلام از بنى ملوح و حذيفة بن يمان عليه ابوسفيان ، فرمانده سپاه احزاب .\r\nبايد توجه داشت كه انجام شنود نيازمند عناصرى لايق و شجاع و برخوردار از سلامت جسمانى است ، زيرا برخى از بيماريها مثل ابتلاى به سرفه يا كرى موجب به تعويق افتادن مأموريت مىگردد .\r\nشناساييهايى كه رسول خدا ( ص ) بدانها اقدام مىورزيد بر دو نوع بود :\r\n1 . عادى ، كه از راههاى معمولى مثل استفاده از طلايه‌ها ، گشتيها ، بلدچىها و ساكنان بومى و ديگران انجام مىشد .\r\n2 . اضطرارى ، كه از طريق گشتيهاى شناسايى رزمى به انجام مىرسيد ، مانند آنچه در غزوه‌هاى بدر ، دومة الجندل ، بنى مصطلق ، فتح مكه ؛ و سريّه‌هاى عكاشة بن محصن به سوى بنى اسد و زيد بن حارثه و غيره صورت پذيرفت . از ديگر عوامل اين نوع شناسايى گروههاى فعال در پشت خطوط دشمن هستند ، مانند فعاليتهاى شناسايى جنگ احد . فرمانده زمانى به اين نوع شناسايى متوسل مىشود كه در بارهء دشمن اخبار كافى در دسترس نداشته باشد . از اسيران نيز به همين منظور بازجويى و اطلاعات مورد نياز كسب مىشود .\r\nشناسايى سطوح متفاوتى دارد و به تاكتيكى و استراتژيكى قابل تقسيم است . رسول خدا ( ص ) شناساييهاى تاكتيكى را كه در اطراف ميدان جنگ صورت مىگيرد ، براى تأمين عمليات جنگى در اثناى نبرد انجام مىداد . در شناسايى استراتژيكى ، عناصر شناسايى در دل نيروها و عمق زمين دشمن فعاليت مىكنند .\r\nبه منظور تأمين نيروها در اثناى حركت و استقرار ، رسول خدا ( ص ) يك يا چند گشتى شناسايى تشكيل مىداد ، تا جلودار و جناحين سپاه دشمن را شناسايى كنند ، همانند حركت از مدينه به بدر و از مدينه به سوى احد و از مكه به درهء حنين .\r\nآن حضرت همچنين جايگاههاى استقرار ، استراحت و حوالى آنها را شناسايى مىكرد ، همانند غزوه‌هاى بدر ، احد و خيبر . همچنين براى جلوگيرى دشمن از شناسايى ميزان قدرت سپاه و نزديك شدن به اردوگاههاى مسلمانان و نيز پيشگيرى از غافلگيرى فرماندهى و سربازان\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nو نيز به منظور هشدار نيروهاى خودى و گرفتن فرصت از افراد كمين و خرابكارها ، نگهبانان لازم را تعيين مىكرد .\r\nنگهبان يا ثابت است و از نقاط خطرناك [ و مهم 
  ] نگهبانى مىكند يا متحرك است و حراست چند هدف يا باريكه‌اى از زمين كه ارزش جنگى دارد به او سپرده مىشود و به طور معمول در حالت دوم شمار نگهبانان از حالت پيشين كمتر است .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n\r\nفصل پنجم : سازمان عمليات\r\nسازمان عمليات تشكيلاتى است شامل ادارهء عمليات ، ادارهء آموزش و ادارهء تسليحات كه وظيفه طرح و نقشه ، فرماندهى ، آموزش و ايجاد تحول و دگرگونى در تجهيزات ، سلاح و شيوه‌هاى جنگى و آموزشى و امور مربوط به آنها را بر عهده دارد . اينك به بيان تفصيلى مطلب مىپردازيم .\r\n\r\n1 . ادارهء عمليات\r\nادارهء عمليات اداره‌اى است كه وظيفه طرح و نقشه ، فرماندهى نبرد و تأمين آن از جنبه‌هاى رزمى و ادارى را بر عهده دارد . [ در ادامه وظايف اين اداره به طور مشروح بيان مىگردد . 
  ]\r\n\r\n1 - 1 . هدايت عملياتى\r\nهدايت عملياتى مجموعهء دستور العمل‌هايى بود كه رسول خدا ( ص ) پيش از آغاز جنگ و در اثناى آن به سپاه ابلاغ مىفرمود . اين دستور العمل‌ها گاه شفاهى بود و گاه كتبى ، همانند توصيه‌هاى آن حضرت به عبدالله بن حجش و ابوسلمة بن عبدالاسد مخزومى هنگام اعزام به سوى قبايل بنى اسد ، و نيز توجيه فرماندهان واحدهاى رزمى در اثناى جنگ در نبرد حنين و در اثناى ورود به مكه . هدايت عملياتى موارد ذيل را شامل مىگردد :\r\n1 . هدف : توجيه در اين باره در همهء غزوه‌ها و سريّه‌ها به چشم مىخورد .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n2 . كارهاى لازم الاجرا در اثناى جنگ : مانند كارهايى كه در نبرد بدر انجام شد و يا خندقى كه در مقابل نيروهاى جنگى دشمن در جنگ احزاب حفر گرديد ، و يا اقدامهايى كه پيش از جنگ در غزوهء تبوك صورت پذيرفت .\r\n3 . مقصد : مراد از مقصد جايى است مشخص كه پس از رسيدن به آن فراتر نبايد رفت ، همانند مقصدى كه در سريّه عبدالله بن حجش به سوى نخله و در غزوهء ذى أمر به محل استقرار قبيلهء غطفان ، و در غزوه فتح به سوى مكه تعيين گرديد .\r\n4 . راههاى منتهى به هدف : و آن عبارت از محورهايى است كه سپاه ( سريه ) بايد آن را بپيمايد و از زمينهاى معين و مناطق مشخص بگذرد ، مانند غزوه‌هاى بدر ، سليم ، حديبيه و خيبر .\r\n5 . جهت : فرمانده كل ، زمين محل تجمع دشمن و يا ديگر جاها را تعيين مىكرد و نيروهاى رزمى را بدان سوى سوق مىداد ، مانند آنچه در سريه‌هاى حمزة بن عبدالمطلب به سوى زمين جهينه ، ابوقتادة بن ربعى انصارى به صوى بطن إضم و كرز بن جابر فهرى به محل برخورد با قبايل عكل و عرينه و نيز در غزوه بنى قريظه به سوى محل اقامت آنان روى داد .\r\n6 . تعيين جايگاههاى استقرار : جايگاههاى تمركز و استقرار سپاه در زمينى كه از نظر جنگى ، ادارى و بهداشتى مناسب و مساعد بود ، تعيين مىگرديد ، مانند غزوه‌هاى بدر ، احد ، خيبر .\r\n7 . نگهبانى : شمار نگهبانان ، فرمانده ، مأموريت ، مكان و ديگر امور مربوط مشخص مىگرديد .\r\n8 . كلمه رمز و شناسايى : رزمندگان اسلام با اين كلمه يكديگر را شناسايى مىكردند و در جنگهاى مختلف متفاوت بود ، مانند رمزهايى كه در غزوه‌هاى بدر و خندق ، سريه ابوبكر براى تأديب بنى كلاب و سريه اسامة بن زيد به سوى أبنى تعيين شد .\r\n9 . تعيين پرچمدار : پرچمدار هميشه از سوى فرمانده كل تعيين مىگرديد و پرچمداران غزوه‌هاى مختلف تفاوت مىكردند ، ولى هميشه حمل پرچم بر عهدهء سربازان مورد اعتماد گذاشته مىشد .\r\n10 . تعيين فرمانده عقبدار : چنين كسى فرمانده عقبهء سپاه بود و انجام همه كارهاى ادارى به او سپرده مىشد . برخى از فرماندهان پيوسته همين پست را عهده‌دار بودند .\r\n11 . تعيين فرمانده سريه‌ها : اين فرمانده در هنگام اعزام به مأموريتهاى مستقل ، خواه شناسايى يا جنگى تعيين مىگردد .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n12 . حالتهاى ويژه : گاه شرايطى پيش مىآمد كه مستلزم مقابله فورى با دشمن بود ، مانند غزوه ذات السويق و ديگر غزوه‌ها ، يا يورشهايى چون دو غزوهء بحران و بنى لحيان و عمليات فدايى همانند عمليات عمير بن عدى بن خرشه براى قتل عصماء و سالم بن عمير براى قتل ابوعفك و محمد بن مسلمه براى قتل ابن اشرف و عبداللّه بن عتيك براى قتل سلام بن حقيق .\r\n13 . تأمينهاى گوناگون جنگى : مثل تأمين شناسايى و ادارى در جنگهاى بدر ، خندق و تبوك .\r\n14 . بالا بردن روحيّه : هدف هدايت در اين زمينه تقويت روحيه نيروهاى خودى و تضعيف روحيهء دشمن بود ، مانند آنچه در غزوه‌هاى بدر و فتح روى داد .\r\n15 . تشويق به پايدارى : اين امر در همهء گفته‌هاى فرمانده كل و در همه جنگها ديده مىشد .\r\n16 . بردبارى : شكيبايى ميزان و معيار پيروزى است و گروه اندك شكيبا بر گروه بسيار بى شكيب پيروز مىگردد .\r\n17 . بذل جان و مال : مال و جان دو عنصر ارادهء جنگى هستند . از اين رو ، رسول خدا ( ص ) در همهء توجيهات خود نسبت به سپاهيان بر اين معنا تأكيد مىفرمود .\r\nآنچه تاكنون گفته شد بيان فهرست‌وار مطالب بود و اينك به بيان تفصيلى هر يك از موارد فوق مىپردازيم :\r\n\r\n2 - 1 . هدف\r\nهمهء جنگهاى صدر اسلام يك يا چند هدف را دنبال مىكرد ، مانند شناسايى ، تعرض به كاروانهاى دشمن ، افزايش توان اقتصادى ، قطع خطوط كمك‌رسانى قريش از شرق و غرب و قطع خط پشتيبانى يهود خيبر .\r\nديگر اهداف جنگها اينها بودند :\r\n1 . تأمين آزادى دعوت و نشر دعوت ؛ مثل سريهء حمزة بن عبدالمطلب ، سريهء خالد بن وليد به سوى حارث و سريهء على بن ابىطالب ( ع ) به سوى بنى مذحج .\r\n2 . اظهار قدرت سپاه اسلام ؛ مانند آنچه در غزوهء حمراء الاسد ، صلح حديبيه ، غزوهء موته و مبارزطلبى با روم روى داد .\r\n3 . به وحشت افكندن كسانى كه وسوسه دشمنى به دل داشتند يا فكر رويارويى با نهضت اسلامى را در سر مىپروراندند .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n4 . عقد پيمان با قبايل همسايه ؛ مثل پيمان با بنى ضمره ، بنى جهينه ، بنى مدلج و مصالحه با بنى كلب كه در دومة الجندل ، تبوك و حواشى شام سكونت داشتند . اين كار براى تضمين موفقيت عمليات نظامى بود .\r\n5 . تمركز در جهات مهم و در سطوح تاكتيكى و استراتژيكى ؛ مانند تمركز در جهت ساحلى و جهت شرقى پس از غزوه بدر و تمركز عليه بنى سليم كه خطرى عليه انقلاب بودند و نيز تمركز در جهت شمالى با توجه به نتايج غزوهء دومة الجندل .\r\n6 . تعرض به دشمنانى كه در كمين بودند و انديشه‌هاى بد در سر مىپروراندند امثال قريش ، يهود و روم .\r\n7 . كشتن كسانى كه قصد از ميان بردن حسن آوازه فرمانده كل يا افراد سپاه يا شهروندان يا انقلاب اسلامى را داشتند .\r\n8 . تنبيه يهود بنى قينقاع ، بنى نضير ، بنى قريظه و كسانى كه در خيبر بودند به علت نقض پيمان و اخلال در شروط معاهده .\r\n9 . جلوگيرى از همپيمانى گروه‌هاى چهارگانه ياد شده با قبايل عرب دشمن .\r\n10 . عقب نشاندن ابوسفيان كه در غزوهء سويق قصد ضربه زدن به مدينه و ساكنان آن را داشت .\r\n11 . پايان دادن به قدرت دو قبيله بنى سليم و بنى غطفان كه اظهار دشمنى مىكردند .\r\n12 . منع قبايلى چون بنى ثعلبه و محارب و ديگران از هجوم به مدينه .\r\n13 . آموزش و پرورش فرزندان اسلام و آزاد ساختن افكار آنها از بند پليدى اوهام و اساطير .\r\n14 . ترساندن ايران و روم و ترسيم سياستهاى آينده براى هجوم به آن دو دولت پيش از تهاجم به قلمرو دولت اسلامى و مقاومت در برابر آنها در مرزهاى شمالى .\r\n15 . انتقال نبرد به سرزمين دشمن ، زيرا پيامبر خدا ( ص ) با هيچ دشمنى جز در خارج مدينه نجنگيد . آن حضرت به مجرد آگاهى از قصد هجوم دشمن به مدينه و پيش از آنكه از سرزمين خود حركت كند ، به مقابله با او مىشتافت . به همين منظور در چند غزوه به قبايل بيرون مدينه حمله برد كه غزوهء بنوسليم ، ذى امر و بحران از جمله مهمترين آنها بودند .\r\nهمچنين در غزوه‌هاى موته و تبوك دولت روم را مورد تهاجم قرار داد .\r\n16 . قصاص مجرمانى كه مردم را به ناحق مىكشتند ، مانند سريه كُرز بن جابر فهرى كه\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nمأمور قصاص قبيله‌هاى عكل و عُرينه گرديد . همچنين قصاص افراد و يا گروههايى كه بر خلاف نظم و قانون حاكم عمل مىكردند ، مانند مخالفت يهود بويژه بنى قريظه با مفاد ميثاق ملى .\r\n17 . تحقق صلح ؛ مثل غزوه‌هاى حديبيه عليه قريش و سريهء عبدالرحمن بن عوف به‌سوى بنى كلب .\r\n18 . يارى مظلوم ؛ مثل غزوهء دومة الجندل . اين هدف يعنى يارى مظلوم در گفته‌ها و توصيه‌هاى فرمانده كل سپاه اسلام به صراحت بيان شده است .\r\n19 . ايجاد يگانگى اعتقادى ؛ تأمين اين هدف با نابود سازى بتهاى مورد ستايش و پرستش اعراب همراه بود ، مانند سريه خالد بن وليد براى نابودى بت عزّى ، سريه عمرو بن عاص براى نابودسازى بت سواع ؛ سريهء سعد بن زيد الأشهل براى نابودسازى بت منات ، سريه طفيل بن عمرو براى نابودسازى بت ذوالكفين و سريهء على بن ابىطالب ( ع ) براى نابودسازى بت فُلس به اضافهء انهدام بتهاى كعبه .\r\n20 . گردآورى زكات از قبايل مسلمان .\r\n\r\n3 - 1 . اعزام سريه‌ها و فرماندهى غزوه‌ها\r\nرسول خدا ( ص ) سريه‌ها و غزوه‌هاى چندى را اعزام و فرماندهى كرد و نقشه آنها را در دو سطح تاكتيكى و استراتژيكى طرحريزى و اهداف نزديك و دور و مأموريتهاى اصلى و ثانوى آنها را تعيين فرمود ، مثل غزوه دومة الجندل كه مأموريت اصلى آن تنبيه قبايل باج‌گير از بازرگانان و مسافران و مأموريت ثانوى آن ايجاد ترس در دل روميان بود . همچنين مأموريت اصلى غزوهء خيبر كوبيدن و برچيدن قلعهء خيبر و مأموريت ثانوى آن جلوگيرى قبايل عرب از پيوستن به يهود و نيز آمادگى براى حمله به قريش در مكه - دشمن خطرناك‌تر - بود .\r\nپس از آن ضمن طراحى عمليات هجومى و دفاعى در تمام جنگهايش ، شيوهء هجوم را برگزيد و آن را در روح همهء سپاهيان اسلام استوار كرد . آن حضرت براى نبردها مراحل زمانى تعيين فرمود و همه دشمنانش را يكباره مورد حمله قرار نداد ، بلكه به تدريج نابودشان ساخت .\r\nآن حضرت دشمنان را جداگانه مورد هجوم قرار مىداد و از پيوستن آنها به يكديگر جلوگيرى مىكرد ، چنان‌كه جنگ با يهوديان را از بنى قينقاع آغاز كرد و با خيبر به پايان برد .\r\nاين شيوه در جنگ با قبايل عرب نيز اعمال شد . آن حضرت با قبايل بنى ثعلبه و غطفان در\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nغزوهء ذى أمر ، بنى سليم در غزوهء بحران ، بنى مصطلق در غزوهء بنى مصطلق و همينطور ديگر غزوه‌ها با هر قبيله‌اى جداگانه پيكار كرد .\r\nپيامبر جنگ را با اسلوب نوينى مانند فرماندهى متمركز ، نظام صف ، محاصره و دفاع متحرك ، جنگهاى بازدارنده ، برق‌آسا و روانى اداره كرد .\r\n\r\n4 - 1 . تعيين مأموريتها\r\nرسول خدا ( ص ) مأموريتهاى اصلى و ثانوى فرماندهانش را تعيين و بر اجراى مأموريتهاى اصلى تأكيد مىورزيد . فرماندهان نيز به اين امر پايبند بودند و چيزى از مأموريتهاى جنبى يا كم اهميت ، آنان را از هدف اصلى باز نمىداشت ، چنان‌كه عمر بن خطاب وقتى از سوى فرمانده كل مأموريت تأديب قبيلهء عَجُز هوازن را يافت ، پس از انجام آن از ادامهء عمليات خوددارى ورزيد و گفت : « رسول خدا به من مأموريت جنگ با ديگران را نداده و فقط به من فرمان داده كه با هوازن بجنگم » . همچنين طفيل بن عمرو مأموريت اصلى خود يعنى پيوستن به سپاه در حال پيشروى به سوى طايف و نيز مأموريت ثانوى خود يعنى نابودسازى بت ذو الكفين را به پايان برد و هرگز از فرمانى كه به او داده شده بود تخلف نورزيد .\r\nهمچنين پيامبر اكرم ( ص ) هنگام ورود به مكه مأموريت هر يك از يگانها را مشخص نمود . آن حضرت براى تحقق مأموريتها و دستيابى به اهداف ، هنگام تعيين و سپردن مأموريتها ، شخصيت فرمانده ، ماهيت دشمن و نوع و جهت مأموريت را مد نظر قرار مىداد .\r\n\r\n5 - 1 . حفظ هدف\r\nگرچه هدفهاى رسول خدا ( ص ) متعدد و گوناگون بود ، ولى هدف اصلى همهء آنها نابودسازى قدرت مادى و معنوى دشمن ، انتشار آزادانه دعوت و پيروزى بر دشمن بود . دشمنان آن حضرت كوشيدند كه او را از هدفهايش باز دارند و يا راه رسيدن به هدف را بر او ببندند ، ولى موفق نشدند و آن حضرت ضمن آنكه خود در حفظ هدف استوار باقى ماند ، از فرماندهانش نيز همين را مىخواست ؛ آنجا كه على بن ابىطالب را براى نابودسازى بت [ قبيله 
  ] طى فرستاد و بار دوم به ايشان مأموريت داد تا اسلام را در ميان قبايل يمنى بپراكند . « 1 » چون على ( ع ) به يمن\r\n\r\n\r\n","description":"","footnote":"\r\n( 1 ) . حضرت على ( ع ) در يمن به سوى بنى مذحج ، بطنى ( بخشى ) از كهلان - كه به أفخاذ ( شاخه‌هاى ) چندى تقسيم‌مىشود و اغلب در يمن ساكنند - فرستاده شد . از منزلگاههاى آنان بينون ، موضعى ميان بحرين و عمان است . اينان در جنگهاى عراق ( سال 14 ) شركت جستند و در سال 61 ه . با حسين بن على ( ع ) جنگيدند . حموى ، معجم‌البلدان : 1 / 536 ؛ ابن منظور ، لسان العرب 2 / 278 .\r\n","page_name":" 100 ","page_number":100},
  {"content":"\r\n\r\nرسيد ، مردم با او به مخالفت برخاستند و او با آنها جنگيد ، مأموريتش را تا رسيدن به هدف دنبال كرد و در حفظ آن كوشيد . ولى رسول خدا ( ص ) رفتار خالد بن وليد را هنگامى كه براى دعوت بنى جذيمه به اسلام فرستاده شد تأييد نكرد ، زيرا از هدف اصلى منحرف گشت و بىاجازه شمارى از آنها را كشت .\r\n\r\n6 - 1 . تشويق به نبرد\r\nتشويق به نبرد ، ترغيب پيكارگران براى بذل كامل توانايى ، بالا بردن روحيه ، آماده‌سازى روحى آنان پيش از ورود به جنگ و متقاعد كردن آنها به حقانيت و عادلانه بودن آرمانى است كه براى رسيدن به آن مىجنگند .\r\nرسول خدا ( ص ) ضمن تشويق سپاه به مبارزه ، آنان را به فداكارى و حماسه آفرينى وامىداشت و پاداش مبارزان شكيبا و مخلص را يادآور مىشد . تشويقهاى آن حضرت بسيار مؤثر بود ، به طورى كه رزمندگان خود را به تنور جنگ انداخته ، در طلب دشمن به پيشواز مرگ مىرفتند و بسيارى از آنان شجاعتهاى بىمانندى از خود به نمايش مىگذاشتند . رزمنده‌اى خرمايى را كه در دهان داشت ، بيرون مىافكند و ديگرى زره از تن بيرون مىآورد و با تن برهنه به جنگ مىپرداخت و جوانان در جنگ از يكديگر پيشى مىجستند . نتيجه آن شد كه گروهى اندك بر گروهى بىشمار پيروز گشت .\r\n\r\n7 - 1 . پرچم و بيرق\r\nلواء تنها پرچمى بود ( بزرگ‌ترين پرچم ) كه آن را يكى از شجاع‌ترين و نيرومندترين افراد سپاه اسلام ، در جنگهايى كه فرماندهى كل حضور داشت ، حمل مىكرد . پرچمداران در غزوه‌هاى گوناگون متفاوت بودند كه از سوى رسول خدا ( ص ) تعيين مىشدند . پرچم رنگ سفيد و شكل مربع داشت .\r\nامّا رايت ( بيرق ) را شجاع‌ترين و نيرومندترين فرد قبيله حمل مىكرد . شكل و رنگ بيرقها با توجه به شمار قبايل شركت كننده در سازمان سپاه تفاوت مىكرد و از پرچم كوچك‌تر بود .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nپرچم به رزمندگان روحيهء بسيار مىبخشيد و مادامى كه برپا بود مىجنگيدند و آنگاه كه بر زمين مىافتاد از پيكار باز مىايستادند . از اين رو ، فرماندهان به نگهدارى و جانفشانى براى برپايى آن توصيه مىكردند . پرچمداران صدر اسلام در حال رزم ملتزم به برپا نگهداشتن آن بودند ، اگرچه اين كار به قطع دست آنان منجر مىشد و يا به قيمت جانشان تمام مىگرديد .\r\nچنانچه پرچم بر زمين مىافتاد ، يكى از شجاعان آن را برمىافراشت و رزمندگان بىدرنگ برگردش جمع مىشدند و به اين ترتيب سپاه از خطر شكست مىرهيد .\r\n\r\n8 - 1 . شعار ( كلمهء رمز و شناسايى )\r\nشعار سخنى بود كه سپاهيان در اثناى پيكار با دشمن ، يكديگر را به وسيلهء آن شناسايى مىكردند و در نبردهاى گوناگون متفاوت بود .\r\nدر غزوهء بدر شعار مسلمانان « احد ، احد » ، شعار خزرحيان « يا بنى عبدالله » و شعار اوسيان « يا بنى عبيدالله » بود . شعار عمومى جنگ خندق عبارت « حم لا ينصرون » و شعار مهاجران « يا خيل الله » و در فتح مكه و حنين و طائف شعار مسلمانان « يا بنى عبدالرحمن » بود .\r\nكلمهء رمز و شناسايى به هنگام رويارويى مستقيم و نيز در شب و هنگام مشابهت لباس و احتمال به هم آميختن گشتيهاى خودى با دشمن بسيار ضرورى مىنمود .\r\nامروزه در ارتشهاى معاصر به شعار ، كلمهء رمز يا شناسايى اطلاق مىگردد ، و در جنگها تفاوت مىكند و هر روزه يا در صورت كشف به وسيله دشمن عوض مىشود .\r\nشعار تنها به غزوه‌ها محدود نبود ، بلكه فرماندهان سريه‌ها نيز هنگام اعزام به مأموريت ، براى سربازان كلمه‌هاى رمز و شناسايى تعيين مىكردند ، چنان‌كه در سريه‌هاى ابوبكر براى تنبيه بنىكلاب و سريهء اسامة بن زيد به سوى أبنى روى داد .\r\n\r\n9 - 1 . آمادگى رزمى\r\nبه پاسخگويى سريع ، جلوگيرى از تجاوز و گرفتن فرصت از دشمن براى رسيدن به هدف ، آمادگى رزمى گفته مىشود . يك عنصر نظامى بايد براى لبيك گفتن به نداى فرمانده و تجمع سريع هر لحظه آماده ، و سلاح و تجهيزات جنگى و وسائل نقليه‌اش فراهم باشد . سپاه اسلام به اهميت آمادگى به طور كامل واقف بود ، زيرا موفق گرديد كه هجوم كرز بن جابر فهرى به\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nمدينه را به سرعت پاسخ دهد و هنگامى كه فرمانده كل به بنىقريظه اعلان جنگ داد ، همه سپاه آمادهء نبرد شدند ؛ در اندك زمانى زره پوشيدند ، شمشيرها را تيز كردند ، تيرها را بر گرفتند و بر مركبها سوار شدند . گردانها يكى پس از ديگرى تجمع كردند و به سوى دشمن راه افتادند تا به يكديگر ملحق شدند . رسول خدا ( ص ) نخستين كسى بود كه شرايط آمادگى رزمى را در اين جنگ به اجرا درآورد .\r\nدر غزوهء غابه ، سپاهيان با شتاب و با سلاح و تجهيزات كامل بر اسبان سوار شدند و در پى عُيينة بن حصن تاختند و به او رسيدند .\r\nدر سريهء اسامة بن زيد پس از فراخوانى ، سپاه لبيك گفت و سه هزار رزمنده با تجهيزات كامل نظامى و تداركاتى يك روزه گرد آمدند . اين امكانى است كه حتى ارتشهاى نوين به آن دست نيافته‌اند و آماده شدن سپاهى با اين حجم ، دست‌كم به سه روز وقت نياز دارد .\r\nعشق به پيكار و انضباط داوطلبانه ، كفايت آموزشى و آمادگى دائم رزمى ، شرايط لازم اين آمادگى عالى مىباشند .\r\n\r\n10 - 1 . بسيج عمومى\r\nبسيج عمومى ، اتخاذ تصميمها و تدبيرهاى لازم براى آماده‌سازى نيروهاى مسلح و عموم مردم و بسيج مادى و معنوى و روانى آنان براى پيكار است . نيز آماده‌سازى امور اقتصادى ، مادى و فنى را شامل مىشود .\r\nرسول خدا ( ص ) نيروهاى مسلح و شهروندان را به طور عموم يا به طور جزئى و محدود ، با توجه به امكانات موجود و در نظر گرفتن ماهيت دشمن ، بسيج مىكرد ، همانطور كه در غزوه‌هاى فتح و تبوك فرمان بسيج عمومى صادر كرد و در غزوه‌هاى بدر و غيره به بسيج محدود بسنده فرمود . بسيج گاه پنهانى بود ، همانند اغلب غزوه‌ها و گاه آشكار ، همانند غزوهء تبوك .\r\nرسول خدا ( ص ) براى آماده‌سازى نيروهاى مسلح سلسله اقدامهاى زير را انجام مىداد :\r\n1 . پس از اعلان بسيج پيكهايى ميان قبايل مىفرستاد و همهء مسلمانان را براى جنگ فرا مىخواند .\r\n2 . سازماندهى سپاه را با توجه به مأموريتهاى جديد تاكتيكى تجديد مىكرد ، مانند غزوه‌هاى فتح و حنين .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\n3 . برخى از تجهيزات و سلاحها را تكميل مىكرد . بدين منظور ، از صفوان بن اميه مقدارى سلاح به عاريت گرفت و مقدار ديگرى را خريد .\r\n4 . مردم را تشويق فرمود تا براى تهيهء سلاحهاى لازم بذل مال كنند .\r\n5 . روحيهء رزمندگان را بالا مىبرد .\r\n6 . باور به حقانيت جنگى را كه مسلمانان بدان اقدام مىكردند در وجود آنان شعله‌ور مىساخت و روحيهء حماسه آفرينى و پيكارجويى را در آنان برمىانگيخت .\r\n7 . دستگاه تبليغى و اطلاع‌رسانىاش را متوجه جنگ با دشمن مىكرد و آن را براى بيدارى دشمنان اعزام مىنمود .\r\nبا اين تمهيدات سپاه و مردم ، هر دو ، نداى او را لبيك گفته و هيچ كس سرپيچى نمىكرد و در كوتاه‌ترين زمان ممكن به تشكيلات نظامى مىپيوستند . در برخى از جنگها پيوستن مردم به سپاه از 24 ساعت تجاوز نمىكرد . از امتيازهاى بسيج در سپاه اسلام اين بود كه مردم كاملًا داوطلبانه به جنگ مىشتافتند و از سر عشق و ايمان ، مال و جان خويش را مىبخشيدند .\r\n\r\n11 - 1 . پاسخ به دشمن با شيوهء مناسب\r\nواكنش رسول خدا ( ص ) در برابر هجوم دشمنان به يكى از شيوه‌هاى زير نشان داده مىشد :\r\n1 . واكنش باز دارنده ؛ در اين شيوه دشمن به محض آشكار شدن نيات هجومىاش به مدينه ، از سوى آن حضرت مورد حمله قرار مىگرفت ، مانند غزوه‌ها و سريه‌هاى بنى سليم ، ذى امر ، بُحران ، ذات الرقاع ، دومة الجندل و بنى مصطلق .\r\n2 . واكنش تأديبى ؛ اين شيوه عليه گروه‌هاى پيمان‌شكن و جنگ‌طلب و كسانى كه به نظم و قانون بىتوجه بودند به كار گرفته مىشد و اغلب با هشدارهاى قبلى همراه بود ، مانند غزوه‌هاى بنى قينقاع ، بنى نضير ، بنى قريظه و خيبر .\r\n3 . واكنش شديدتر ؛ و آن مقابله با تجاوز با واكنشى شديدتر است ، به‌گونه‌اى كه دشمن فكر تجاوز را براى هميشه از سر به در كند و از لشكركشى دوباره عليه دولت اسلامى ناتوان بماند ، مانند همان چيزى كه براى بنى قريظه پس از پيمان‌شكنى ، و جمع‌آورى نيرو و حمل سلاح بر ضد سپاه اسلام اتفاق افتاد كه به نابودى و هلاكتشان منجر شد ، يا آن چيزى كه براى ابوسفيان - فرمانده سپاه دشمن - رخ داد و تهديد او با تهديدى شديدتر و كوبنده‌تر پاسخ داده شد .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n4 . واكنش فورى ؛ و آن واكنشى است كه بلافاصله پس از تجاوز و با سرعت به كار گرفته مىشود و آنچنان شديد و كوبنده است كه ارادهء دشمن را فلج مىكند و بر او خسارتهاى جبران‌ناپذير وارد مىسازد ، چنان‌كه در دو غزوهء بدر اولى و غابه پيش آمد .\r\n\r\n12 - 1 . مسيرهاى حركت نيروها\r\nرسول خدا ( ص ) راهى را كه از مدينه به دشمن منتهى مىشد ، تعيين مىفرمود ، مانند غزوه‌هاى بدر ، حديبيه و خيبر . نيز ترتيب حركت نيروها ( گشتى شناسايى - جلودار - عمده قوا - عقبدار ) را مشخص مىساخت . شمار محورها نيز از سوى ايشان تعيين مىگشت ، مانند محورى كه نيروها از مدينه به تبوك و از مدينه به مكه پيمودند . ديگر از مواردى كه به وسيله پيامبر ( ص ) تعيين مىشد ، منطقهء رژه نيروها در دو منطقه « تجمع » و « استقرار » بود ؛ در غزوهء بدر مراسم رژه در منطقه تجمع ، در بُقَع و در منطقه استقرار در كنارهء نزديك‌تر يعنى در ميدان جنگ به اجرا درآمد . در جنگ احد سپاه در منطقهء شيخين رژه رفت و در سريه اسامة بن زيد ، اين كار در منطقهء جرف انجام پذيرفت .\r\nزمان استراحت شبانه و روزانه - چنان كه در دو غزوهء بدر و تبوك اتفاق افتاد - و نيز نقاط استقرار نيروها از سوى پيامبر ( ص ) معين مىگشت .\r\nرسول خدا ( ص ) براى نيل به هدف كوتاه‌ترين راه را مىگزيد و آن را از ديد و مراقبت دشمن پنهان مىداشت . آن حضرت تا جاى ممكن مسيرهاى حركت و دو منطقهء تجمع و استقرار را به نحوى انتخاب مىكرد كه در آن نقاط آب فراهم باشد . به سپاهيان سفارش مىكرد كه از فرياد زدن و حركات و كارهايى كه موجب جلب توجه دشمن گردد مانند صدا ، زنگ ، نور ، تكروى و پيشى گرفتن از نيروها بپرهيزند . براى پنهان كارى و فريب هر چه تمام‌تر دشمن ، حركت شبانه را اجرا مىكرد ، و مسيرهاى غير مستقيم به سوى دشمن را مىپيمود ، چنان‌كه در سريهء عبدالله بن جحش و غزوهء فتح مكه رخ داد .\r\nآن حضرت به نيروهايش فرمان مىداد كه در رسيدن به مكانهايى كه موقعيت جنگى و تداركاتى مناسب دارد ، بر دشمن پيشى بگيرند . به منظور تأمين حركت نيروها برخى از عناصر و گشتيهاى شناسايى را از سپاه جدا مىكرد و به ميزان لازم نگهبان مىگماشت . در حركت ، سپاهيان اسلام يا پياده بودند يا بر شتر سوار مىشدند .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n\r\n13 - 1 . منطقه تجمع\r\nمنطقه تجمع مكانى بود كه رسول خدا ( ص ) براى مقاصد زير تعيين مىفرمود :\r\n1 . گردآورى ، سازماندهى ، سان و رژه نيروها .\r\n2 . قبول يا ردّ برخى رزمندگان .\r\n3 . تكميل سلاح و تجهيزات .\r\n4 . بازديد از سپاه .\r\n5 . برگرفتن غذا و آب مورد نياز .\r\n6 . آمادگى مادى و معنوى .\r\n7 . اتخاذ تدابير مختلف نظامى براى رويارويى با دشمن احتمالى در اثناى حركت .\r\n8 . انجام تشريفات تعيين نماينده در مدينه .\r\n9 . تعيين پرچمها و بيرقها و پرچمداران و بيرقداران .\r\n10 . تعيين قبايل شركت كننده در جنگ .\r\n11 . تعيين وسايل انتقال نيروها .\r\n\r\n14 - 1 . منطقهء استقرار\r\nمنطقهء استقرار مكانى بود كه رسول خدا ( ص ) براى استقرار نيروها تعيين مىفرمود . محل استقرار نيروهاى اسلام در جنگ بدر در كنارهء نزديك‌تر ( وادى ) و در جنگ احد در پيش كوه احد و رو به روى مدينه و در نبرد خندق نزديك كوه سَلع در شمال مدينه بود .\r\nديگر از كارهايى كه در منطقهء استقرار انجام مىشد ، آمادگى نيروها در مواضع جنگى مناسب براى پيكار بود ، مانند استحكامات بسته و نفوذناپذير و متناسبى كه در جنگ خندق انتخاب كردند . در اين عمليات تنها جهت شمالى نفوذپذير بود كه آن هم به دست رزمندگان اسلام با حفر خندق بسته شد .\r\nدر جنگ خيبر نيز موضع مناسبى اختيار شد و با همهء شرايط صحيح استقرار مطابقت داشت . پيامبر خدا ( ص ) در گزينش اين موضع فرماندهانش را نيز شركت داد و شرايط زير در نظر گرفته شد :\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n1 . تأمين آزادى مانور و حركت نيروهاى خودى و جلوگيرى از تحركات و مانور دشمن .\r\n2 . قرار گرفتن خورشيد در پشت رزمندگان ، مانند نبرد بدر و ديگر نبردها .\r\n3 . وجود تكيه‌گاهى در پشت سر رزمندگان ، مانند نبرد احد .\r\n4 . انتخاب منطقهء استقرار در نزديكى آب و راه .\r\n5 . دسترس بودن علوفه و چراگاه .\r\n6 . بهداشت مناسب .\r\n7 . سخت بودن زمين رزم به طورى كه امكان مبارزه بر روى آن وجود داشته باشد .\r\n8 . دورى از تيررس دشمن ، همانند غزوه‌هاى بنى نضير و بنى قريظه و خيبر .\r\n9 . جلوگيرى از امدادرسانى به دشمن .\r\n10 . بستن راههاى وصول نيروهاى كمكى دشمن .\r\n11 . تأمين اختفا و استتار نيروى خودى .\r\n12 . مشرف بودن بر نيروهاى خودى .\r\n13 . و در عين حال مراقبت و زير نظر گرفتن تحركات دشمن .\r\nپيامبر اكرم ( ص ) به منظور اشراف كامل و ادارهء جنگ ، مقر فرماندهى را در نقطه‌اى بلند قرار مىداد . همچنين نيروها را متناسب با مأموريتهاى رزمى به طور جداگانه - مانند سواران ، پياده‌ها ، گروههاى شناسايى ، پيشقراولان ، تيراندازان ، عقبدار ( مقر فرماندهى عقب ) و ديگران - در روى زمين گسترش مىداد .\r\nكارهايى كه در منطقهء استقرار انجام مىگرفت ، اينها بودند :\r\n1 . سان ديدن از نيروها .\r\n2 . رژه سپاه .\r\n3 . استقرار نيروها و وسايل جنگى .\r\n4 . تنظيم صفوف .\r\n5 . تعيين مأموريتهاى جنگى .\r\n6 . تعيين نگهبانهاى مورد نياز ، بويژه در مقرهاى فرماندهى .\r\n7 . تعيين فرماندهان صفوف و تشكيلات ، مثل فرماندهان و نگهبانان مقرها .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n8 . آماده‌سازى نيروها از نظر روحى و تشويق آنان به نبرد .\r\n9 . قرار دادن سيستم شناسايى .\r\n10 . تعيين رمز شروع نبرد .\r\n11 . تعيين شيوه‌هاى همكارى ميان افراد ، مثل جنگ بدر ، يا ميان واحدها ، مثل سريهء طفيل بن عمرو و ميان فرماندهىهايى كه پس از جنگ حنين به طايف پيوستند ، يا ميان تشكيلات ، همانند نيروهايى كه در غزوهء فتح به مكه وارد شدند .\r\n12 . صدور توصيه‌هايى مربوط به تيراندازى يا هجوم يا شيوه‌اى كه رزمنده بايد در مقابل دشمن اتخاذ كند .\r\n13 . تعيين زمان آغاز جنگ كه پيش از آمادگى كامل دشمن و در تاريكى شب انجام مىشد .\r\n14 . مذاكره با دشمن از ديگر كارهايى بود كه در منطقه استقرار و در مقر فرماندهى انجام مىشد .\r\n\r\n15 - 1 . سرى بودن كارهاى جنگى\r\nرسول خدا ( ص ) تلاش فراوان مىورزيد تا عمليات جنگى را پنهان نگه دارد و براى تحقق اين هدف اقدامهاى چندى را به اجرا درمىآورد ، مثل پنهان نگه داشتن اقدامهاى مقدماتى در سريه عبداللّه بن جحش و در غزوهء فتح و غيره .\r\nجز شمارى اندك از افرادِ موصوف به رازدارى و پنهان كارى ، كسى بر نيّات آن حضرت آگاه نبود . ديگر از اقدامهاى آن حضرت در اين باره اينها بود :\r\n1 . صدور فرمانهاى كوتاه به فرماندهان عمليات .\r\n2 . همراه ساختن نامه با فرمانده يا دادن آموزشهاى شفاهى .\r\n3 . تعيين زمان اجراى مأموريت .\r\n4 . تعيين جهت و سويى كه نيروهاى عمل كننده براى گمراه ساختن دشمن بايد بپيمايند .\r\n5 . پنهان نگهداشتن غزوه‌ها .\r\n6 . فرمان حركت پنهانى و عدم اعلام هدف مگر در هنگام مناسب .\r\n7 . ارسال جاسوسان و عناصر اطلاعاتى .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n8 . دستگيرى جاسوسان براى جلوگيرى از پخش اخبار خودى ميان دشمن .\r\n9 . قطع راههاى مواصلاتى براى جلوگيرى از سرايت اخبار به دشمن .\r\n10 . جلوگيرى از رفت و آمد مردم به هدف مورد نظر .\r\nعاملى كه به هر چه سرىتر گرديدن عمليات كمك مىكرد ، اين بود كه رسول خدا ( ص ) خود بر تمامى اين اقدامات اشراف داشت و بدان اهميت بسيار مىداد .\r\n\r\n16 - 1 . ارزيابى وضعيت جنگى\r\nبرآورد موقعيت جنگى ، به توانايى رهبر و اركان نظامى ، اقتصادى و سياسى او متكى است . ارزيابى تاكتيكى شامل دشمن ، زمين ، آب و هوا و اوضاع و شرايط موجود مىشود ، در حالى كه در سطح استراتژيكى مواردى فراگيرتر و عمومىتر را در برمىگيرد .\r\nرسول خد ( ص ) به ارزيابى وضعيت جنگى در همه سطوح همت گماشت ؛ اخبار دشمن را به طور پيوسته دريافت مىداشت و اطلاعات جديدى دربارهء دشمن ، نيروهاى خودى و زمين به دست مىآورد و به همهء مواضع نظامى و سياسى و . . . دشمن آگاهى كامل داشت و تصميمى اتخاذ نمىفرمود ، مگر آنكه منابع خبرى گوناگون درستى آن را تائيد مىكردند .\r\nمهم‌ترين امورى كه به وسيلهء آن حضرت ارزيابى مىشد ، اينها بود :\r\n1 . نيرو ، سازماندهى ، تحرك و سلاح دشمن .\r\n2 . مهمات و تجهيزات ، سطح آموزشى و روحيهء نيروهاى خودى .\r\n3 . صلاحيت زمين براى استقرار [ نيرو 
  ] هنگام نبرد .\r\n\r\n17 - 1 . تعاون و همكارى\r\nرسول خدا ( ص ) هنگام آمادگى براى نبرد ، [ همهء مردم را 
  ] به همكارى تشويق مىكرد و از سربازان و شهروندان مىخواست كه براى پشتيبانى از سپاه ، كمك مالى نمايند .\r\nدر هنگام اجراى عمليات به فرماندهان و سربازان توصيه مىفرمود كه يكديگر را يارى كنند و از يگانهاى سواره ، پياده ، عقبدار و عمده قوا و نيز نيروهاى نظامى و غير نظامى مىخواست كه پشتيبان هم باشند . آن حضرت خود با سربازانش همكارى داشت و براى تحكيم هرچه بيشتر اين همكارى ، ميان مهاجران و انصار پيوند برادرى برقرار ساخت و از مؤمنان جامعه‌اى يگانه چون پيكرى واحد پديد آورد .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\n\r\n18 - 1 . تعرض\r\nتعرض يكى از شيوه‌هاى جنگى رسول خدا ( ص ) بر ضد دشمنان بود ، به اين معنا كه پيوسته حالت تهاجمى داشت و به دشمن فشار مىآورد تا اعمالى انجام دهد كه نياتش را آشكار سازد . هدف تعرضهاى نظامى پيامبر ( ص ) اظهار قدرت سپاه اسلام و گرفتن پيروزى از دشمن و تماس پيوسته با او بود .\r\nهمهء سريّه‌هاى اعزامى رسول خدا ( ص ) تعرض بود . غزوهء حمراء الاسد چيزى جز اظهار قدرت اسلام نبود . غزوهء دومة الجندل براى محك زدن و آزمودن قدرت روميان انجام شد و سپاه بدر دوم جز براى اظهار پيروزى بر دشمن بيرون نرفت . در اين غزوه ابوسفيان خشكسالى را بهانه قرار داد و از وعده تخلف ورزيد ، ولى رسول خدا ( ص ) كه مصمم به تعرض بود فرمود : « سوگند به آنكه جانم به دست قدرت اوست ، اگر حتى يك نفر هم مرا همراهى نكند ، يك تنه به جنگ خواهم رفت ! »\r\n\r\n19 - 1 . تظاهر به قدرت\r\nتظاهر به قدرت يكى از مظاهر تعرض و شيوه‌هاى تبليغاتى و روانى است . اين شيوه در حقيقت نوعى جنگ غير مستقيم است كه دشمن را خشمگين مىسازد ، روحيه‌اش را ضعيف مىكند و او را از بسيارى از كارهاى خصمانه باز مىدارد .\r\nپيامبر خدا ( ص ) به منظور ترساندن دشمن از سپاه اسلام ، ترفندهاى نظامى گوناگونى را به كار مىبست ، مانند غزوه‌هاى حمراء الاسد ، خندق و فتح . در همين راستا بستانها و نخلستانهاى دشمن را به آتش كشيد ، آتشهاى بسيار برافروخت ، و پيش از ورود به مكه ، فزونى نيروها و فراوانى سلاحش را در برابر فرمانده سپاه دشمن يعنى ابوسفيان به نمايش گذاشت . در اثناى عمره ، شترى را كه پيش از جنگ بدر از آن ابوجهل بود قربانى كرد و در سعى ميان صفا و مروه شتاب ورزيد . همراه با اصحاب شمشير را حمايل فرمود و سوار بر شتر ، بيت اللّه را طواف كرد . ردايش را كنار زد و بازوى راستش را آشكار ساخت و به سپاه نيز فرمان داد كه چنين كنند و كسانى را كه در برابر دشمن قدرت‌نمايى مىكردند ، ستود .\r\nدستاورد اين شيوه ، پيروزى بدون خونريزى بود . همچنين روحيهء سپاه قدرت‌نمايى كننده را\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nتقويت مىكرد ، مقاومت دشمن را از ميان مىبرد ، و اين باور را در او پديد مىآورد كه ياراى مقابله با چنان سپاهى را ندارد .\r\n\r\n20 - 1 . هشدار و تهديد پيش از جنگ\r\nفرمانده كل سپاه اسلام پس از اعلان جنگ ، پيكار با دشمن را به يكى از شيوه‌هاى زير آغاز مىكرد :\r\n1 . مستقيم ؛ هنگامى كه در وضعيت جنگ دائمى با دشمن قرار داشت . پيامبر اين شيوه را با هدف پيشگيرانه به كار مىبست .\r\n2 . تخييرى ؛ به اين معنا كه دشمن ميان جنگ و پذيرش اسلام مخير مىشد . در اين نوع جنگ براى رسيدن به مطلوب ، يك هشدار واسطه قرار مىگرفت ، و چنانچه بدان پاسخ مثبت داده نمىشد ، وقوع جنگ حتمى بود ، به همان سان كه در سريهء عبدالرحمن بن عوف و خالد بن وليد به سوى دومة الجندل و بنى حارث روى داد .\r\n3 . اعلام پايان پيمان ؛ و اين در صورتى بود كه دشمن پيمانش را مىشكست . در اينجا نيز ضمن هشدار به دشمن موارد مكر و خيانتش به او گوشزد مىشد ، مثل جنگ با گروههاى چهارگانه يهود .\r\nرسول خدا ( ص ) سه نوع جنگ را به اجرا درآورد : يك نوع آن بدون هشدار قبلى بود ، مثل جنگهايى كه با قبايل عربى دشمن ، قريش و دشمنان خارجى داشت كه طى آنها گروههاى ياد شده در سرزمين خودشان با يك هجوم غافلگيرانه روبه‌رو شدند .\r\nدو نوع ديگر جنگ ، ( تخييرى و اعلام پايان پيمان ) با هشدار قبلى همراه بود . مخير كردن ميان جنگ و پذيرش اسلام شيوه‌اى بود كه پيامبر اكرم ( ص ) با بيشتر دشمنانش آن را دنبال كرد . وى به اين شيوه بيشتر متمايل بود و دوست مىداشت كه شاهدِ اسلام آوردن همهء مردم باشد . جنگ با اعلام پايان پيمان تنها با يهوديان ساكن مدينه و اطراف آن دنبال گرديد . با آنكه براساس يك پيمان ملى كه براى دفاع از مدينه بسته شد ، يهوديان جزو شهروندان به شمار آمدند ، ولى آنها پيمان شكنى كرده و آغاز به توطئه‌چينى كردند . رسول خدا ( ص ) به بنى قينقاع و همچنين بنى نضير هشدار داد و با فرستادن پيكى از آنان خواست كه طى ده روز جلاى وطن كنند ، ولى يهوديان در اين مهلت پاسخى نداده ، هشدارها را نديده گرفتند و در نتيجه جنگ روى دارد .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n\r\n21 - 1 . رمز آغاز جنگ\r\nرمز آغاز عمليات از سوى فرمانده كل يا فرماندهان يگانهاى مستقل تعيين مىشد و اغلب « الله اكبر » بود كه با صداى بلند ندا داده مىشد ، به طورى كه همهء رزمندگان آن را مىشنيدند .\r\nرسول خدا ( ص ) به خاطر صداى رساى عمويش به او نيابت داد كه رمز پاتك رزمندگان اسلام را در جنگ حنين اعلام كند .\r\nپس از اعلام كلمهء رمز سكوت بر همه جا حكمفرما مىشد و پيكارگران آرام و بىصدا نام خدا را زير لب زمزمه مىكردند .\r\nدر جنگ بدر در هنگامه شدت جنگ مشركان مىگفتند : « آيا نمىبينيدشان كه لال هستند و سخن نمىگويند و چونان مار لبهايشان را مىليسند » . ( كنايه از اينكه لب و زبانشان به آرامى حركت مىكند ) .\r\nدر جنگهاى امروزى رمز آغاز عمليات برخى از ارتشها با فرياد رزمندگان از پشت سنگرها و يا با شليك هوايى و يا از درون تانكها و دژها اعلام مىگردد .\r\nآغاز نبرد با رمز « اللّه اكبر » و يا هر شعار دينى ديگرى روح حماسه و شجاعت را در رزمندگان مىدمد و آنان را نترس و بى باك مىسازد .\r\n\r\n22 - 1 . مبارزه\r\nمبارزهء طرفين درگير به اين ترتيب آغاز مىشد كه يك يا چند جنگجوى شجاع از سپاه اسلام و همان تعداد از سپاه دشمن بيرون مىآمدند . مبارزان گاه پياده و گاهى بر اسب سوار بودند و با سلاح كامل به ميدان آمده ، براى رويارويى با طرف مقابل شمشير و يا هر سلاح در دسترس ديگرى را به كار مىبردند . آنان در وهلهء نخست به صورت انفرادى مبارزه مىكردند . با كشته شدن يكى از آن دو تن سپاه به جان هم مىافتادند و نبرد بالا مىگرفت .\r\nدر جنگ بدر ، سه نفر از مسلمانان به جنگ سه نفر از سپاه شرك رفته ، آنان را به قتل رساندند . در [ دور نخست 
  ] جنگ احد نيز يكى از مسلمانان به جنگ يكى از مشركان رفت و با شمشير او را كشت .\r\nفرمانده كل و نيروهاى طرفين شاهد مبارزهء جنگجويان بودند . هنگامى كه يك تن از سپاهيان كفر كشته مىشد ، روحيهء سپاه اسلام افزايش مىيافت و نشانه‌هاى شكست و ناتوانى در چهرهء دشمن نمودار مىگشت .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n\r\n23 - 1 . آرايش جنگى\r\nآرايش جنگى عبارت است از تجمع و گسترش نيروها در روى زمين در قالب يك يا چند صفِ با فاصله از هم .\r\nساختار آرايش جنگ ، شكل و عمق آن به اين عوامل بستگى دارد : نوع نبرد ، قدرت و تواناييهاى رزمى دشمن ، ميزان و امكانات نيروهاى خودى ، نوع سلاح مورد استفاده و شكل زمين .\r\nهدف آرايش جنگى ، وارد آوردن ضربهء اصلى به دشمن ، كسب آزادى مانور ، فراهم آوردن امكان همكارى ميان يگانها ، جلوگيرى از ضربه‌هاى دشمن و كاهش خسارات است .\r\nاعراب پيش از اسلام شيوهء « كرّ و فرّ » را در جنگ مورد استفاده قرار مىدادند ، ولى رسول خدا ( ص ) نظام صف را ابتكار كرد و آن عبارت بود از صفهاى منظم شده در عمق كه در دوره‌هاى بعد بويژه در جنگ دوم جهانى به كار گرفته شد .\r\nآرايش نيروها در يك يا چند صف انجام مىگشت .\r\nرسول خدا ( ص ) در جنگ بدر نيروها را در دو صف آراست . در صف اول تيراندازان و در صف دوم نيزه‌داران و پياده‌ها را مستقر كرد و عقبدار سپاه را در پشت آن دو صف قرار داد .\r\nبعداً اين آرايش تغيير يافت و به شكل صف اول ، قلب ، ميمنه ، ميسره و سواره درآمد .\r\nهنگامى كه آرايش جنگى در دو صف صورت مىگرفت ، بخشى از سواره نظام در صف دوم ، و عقبدار در پشت سواره‌نظام يا پشت صف دوم قرار مىگرفت . عقبدار اغلب از زنان ، مواد تداركاتى ، نگهبانان ، مقر فرماندهى ، جايگاه نماز ، غذا و لوازم آشپزى تشكيل مىشد . در آرايش جنگى ، فرمانده در قلب و در صف اول بود و مقر ديده‌بانىاش در يك مكان بلند قرار داشت كه با نظارت بر كار رزمندگان ، ميدان نبرد را اداره مىكرد و روند تحولات آن را زير نظر مىگرفت ، چنان‌كه رسول خدا ( ص ) در فرماندهى دو غزوهء بدر و احد از همين شيوه استفاده كرد .\r\n\r\n24 - 1 . جنگ دژها\r\nرسول خدا در جنگ دژها [ و تصرف آنها 
  ] شيوهء محاصره را به كار مىبست ، و از شيوهء هجوم جز در خيبر و طايف استفاده نكرد ، زيرا اين شيوه كشته و مجروح بسيارى را بر نيروى مهاجم\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nتحميل مىكند . استفاده از اسلحه سنگين در آن روزگار ، جز در غزوه طايف ، براى سپاه اسلام ميسّر نشد .\r\nبراى محاصره ، سلسله اقدامهايى صورت مىگرفت كه مهم‌ترينش اينها بودند :\r\n1 . قطع كامل راه كمك‌رسانى به دشمن پناه گرفته .\r\n2 . دور ساختن نيروهاى مسلح از تيررس دشمن .\r\n3 . فريب دادن نيروهاى محاصره شده با روشها و وسايل گوناگون براى خروج از دژ .\r\nپيامبر خدا ( ص ) بنى قينقاع را مدت پانزده شب محاصره كرد تا سرانجام تسليم شدند . بنى نصير را نيز مدت پانزده روز به محاصره گرفت تا آنكه سر بر فرمانش نهادند . بنى قريظه را نيز به همين طريق نابود ساخت . همچنين با استفاده از همين روش ، خيبريان را نخست به تسليم واداشت و سپس به سرزمين شام تبعيد فرمود . طايف را محاصره كرد ، و [ چون در اين كار سودى نيافت 
  ] از آن دست كشيد .\r\nرسول خدا ( ص ) ، همانند كارى كه ارتشهاى نوين مىكنند ، در جنگ خيبر ، سپاهيان اسلام را مأموريت داد كه از سوى شرق وارد عمل شوند . مأموريت مستقيم سپاه را تسلط بر دژهاى منطقه اول معين كرد كه سپاه اسلام اين كار را با موفقيت به پايان برد . پس از سقوط كامل اين منطقه ، به هجوم به دژهاى منطقه دوم فرمان داد و بر آنها استيلا يافت . دژها يكى پس از ديگرى سقوط مىكردند تا آنكه مأموريت سپاه اسلام تكميل شد و پس از آن به دژهاى منطقه سوم دفاعى يعنى آخرين مرحله عمليات منتقل گرديد . سپاه اسلام ضربه اصلى خود را به منطقه اول دفاعى بويژه بر قلعهء ناعم متمركز ساخت و از آنجا به بقيه دژها انتقال يافت .\r\nپيامبر خدا ( ص ) پيش از هجوم جبهه‌اى به دژها ، سيستم شناسايى و نگهبانى لازم را پياده كرد . جايگاه استقرار نيروهايش را در زمين منطقه رجيع برگزيد كه از آمدن غطفان براى كمك به خيبريان جلوگيرى كند . فرمانده كل با اين گزينش به سپاه اسلام موقعيت جنگى ممتازى بخشيد و موفق شد اين قبايل را از شركت در جنگ به نفع يهوديان خيبر باز دارد و دژها را به آسانى مورد هجوم قرار دهد ، شهر را فتح كند و آزادى مانور را به دست آورد و دشمنانش را تجزيه كند . آن حضرت كار را از دژ ناعم آغاز كرد و پس از گشودن آن به ديگر دژها انتقال يافت و همينطور دژها را يكى پس از ديگرى جداگانه و پى در پى فتح كرد .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n1 . محاصره بنى قينقاع\r\nتعداد لشكر اسلام : 400 جنگجو\r\nتعداد بنى قينقاع : 700 جنگجو\r\n\r\n","description":"","footnote":"","page_name":" 115 ","page_number":115},
  {"content":"\r\n\r\n2 . محاصره بنى نضير\r\nكوه عسير\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n3 . محاصره بنى قريظه\r\nتعداد لشكر اسلام : 3000 جنگجو\r\nتعداد بنى قينقاع : 750 جنگجو\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n4 . محاصره خيبر و هجوم به آن\r\nتعداد لشكر اسلام : 1500 جنگجو كه از آنها 200 تن سواره بودند .\r\nتعداد لشكر خيبر : 10000 جنگجو به اضافه 4000 جنگجو از بنى غطفان و بنى اسد\r\n\r\n","description":"","footnote":"","page_name":" 118 ","page_number":118},
  {"content":"\r\n\r\n\r\n25 - 1 . جنگ موانع ( خندقها )\r\nتاريخ پيدايش جنگ موانع به دوران پيدايش جنگ و شكل‌گيرى نيروهاى نظامى باز مىگردد . از جمله موانع ، خندقهايى بود كه ايرانيان و روميان مورد استفاده قرار مىدادند ، ولى دربارهء استفاده از موانع به وسيلهء عربها پيش از اسلام هيچ‌گونه گزارشى ثبت نشده است .\r\nدر جنگ خندق ، پيامبر خدا ( ص ) به منظور دفع هجوم احزاب به مدينه و رسيدن به آن ، در سوى شمال و غرب آن خندقى حفر كرد . آن حضرت پس از انتخاب محل مناسب براى حفر كانال ، آن را براى سپاهيانش نشانه‌گذارى فرمود كه در طول جبههء جنگ يعنى از « مذاذ » تا « ذباب راتج » امتداد داشت . كار حفر خندق به دست سپاهيان اسلام به پايان رسيد و براى حفر آن از بيل و كلنگ و براى حمل خاك از زنبيل‌هاى بزرگ استفاده گرديد . همچنين جان‌پناه‌هايى در سوى خودى ايجاد كردند و سويى از كوه سلع كه امكان نفوذ دشمن مىرفت سنگربندى شد .\r\nكانال به سوى نيروهاى خودى راه داشت . در هنگام حفارى در جاهاى سفت زمين آب مىريختند ، سپس با كلنگ حفر مىكردند و كار به همين منوال ادامه مىيافت .\r\nدرازى خندق نزديك به پنج هزار ذرع يعنى معادل دو كيلومتر و عرض آن به نه ذرع يعنى معادل چهار متر و عمق آن به پنج تا هفت ذرع يعنى معادل سه متر بالغ مىشد . مسلمانان كار حفر خندق را در مدت شش روز به پايان بردند .\r\nدر طول خندق ، رزمندگان اسلام با سلاحهاى معمول خود مقابل دشمن كه در پشت كانال اردو زده بود ، موضع گرفتند و شكافهايى را كه احتمال نفوذ دشمن از آنها مىرفت ، حراست مىكردند . همچنين نيروهاى گشتى پيوسته سرگرم فعاليت بودند .\r\nدسته‌هاى سپاه اسلام و لشكر احزاب هنگام رويارويى ، به وسيله تير يعنى سلاح دور برد آن دوران يكديگر را هدف قرار مىدادند . چنانچه دشمن موفق مىشد كه با گذشتن از خندق به كناره مقابل يورش برد ، شمشير مورد استفاده قرار مىگرفت ؛ همان‌طورى كه هنگام عبور يك گروه جنگى رخ داد و در پى آن عمرو بن عبدود به قتل رسيد و بقيه به پشت كانال عقب‌نشينى كردند .\r\nهمچنين سپاه اسلام از سنگهايى كه در طول جبهه انباشته بودند ، استفاده مىكردند . آنان توانستند در طول مدت جنگ كانال را حراست كنند و همه تلاشهاى دشمن را خنثى سازند .\r\nاين بود سرگذشت جنگ خندق كه با جنگهاى امروزى جز از جنبه نوع سلاحى كه آن روز و امروز استفاده مىشود ، تفاوت چندانى نداشت .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nنقشه خندق ( غزوه احزاب )\r\nتعداد لشكر اسلام : 750 تا 3000\r\nتعداد لشكر احزاب : 10000\r\nطول خندق : 2 كليومتر\r\nعرض خندق : 4 متر\r\nعمق خندق : 3 متر\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n\r\n26 - 1 . جنگ شهرى\r\nرسول خدا ( ص ) پس از آنكه همه اقدامهاى مقدماتى و تحركات نظامى را از ديد مردم مكه پنهان ساخت ، آن شهر را گشود . آن حضرت جنگ روانى را به كار گرفت و از چهار سو وارد شهر شد . پس از تقسيم مأموريتهاى جنگى ميان يگانهاى رزمى ، راه ، جهت ، هدف ، نيروها و وسايل را به آنها توضيح داد و آنان را از خونريزى برحذر داشت . به مردم مكه فرمان داد كه سلاح را زمين بگذارند ، درها و روزنه‌ها را ببندند و از هرگونه مقاومتى خوددارى ورزند .\r\nپس از پايان مأموريت سپاه ، « حجون » را به عنوان مكان تجمع تعيين فرمود ؛ و براى انجام عمليات پس از فتح ، سپاه را تجديد سازمان كرد .\r\nفرمانده كل سپاه اسلام با اقدامهاى گوناگون خود موفق گرديد كه به مردم مكه بباوراند كه توانايى ايستادگى در برابر سپاه نيرومند او را ندارند ، و با اين ترفند روانى بى آنكه كسى كشته شود يا جنگ خونينى به پا گردد ، مكه فتح شد و صلح تحقق يافت .\r\n\r\n","description":"","footnote":"","page_name":" 121 ","page_number":121},
  {"content":"\r\n . \r\n","description":"","footnote":"","page_name":" 122 ","page_number":122},
  {"content":"\r\n\r\n\r\n27 - 1 . گزارشهاى روزانه\r\nگزارش روزانه سندى است كه وضعيت جنگى ، مادى و معنوى ، نيازمنديها و پيشنهادهاى نيروها را تبيين مىكند . اين گزارش در پايان هر روز تنظيم و به فرماندهى كل تقديم مىگردد .\r\nپيامبر خدا ( ص ) به منظور آگاهى پيوسته از وضعيت نيروها ، از فرماندهانش مىخواست كه گزارش مأموريتهاى جنگى خود را به ايشان تقديم دارند . گزارش روزانه به طور معمول شفاهى بود . همچنين ضرورتى نداشت كه همانند گزارشهاى ارتشهاى نوين امروزى ، روزانه به عرض برسد ، بلكه به حسب ضرروت يا در پايان مأموريت يا در پايان روز جنگ تقديم مىگشت .\r\nگزارش روزانه به همراه رزمنده‌اى سواره يا پياده فرستاده مىشد .\r\nمضمون گزارشها را فعاليت يگانهاى رزمى بويژه مراقبت و شناسايى ، هجوم عليه دشمن ، نتايج نظامى حاصل از جنگ بويژه خسارتها و غنائم ، و پيشنهاد در مورد تقويت نيروها و امدادرسانى لازم به آنها تشكيل مىداد .\r\n\r\n28 - 1 . تحليل نبردها در جبهه‌هاى جنگ\r\nرسول خدا ( ص ) در چندين جبهه جنگيد كه از جمله آنها قريش ، قبايل عربى ، يهود و روم را مىتوان نام برد . بدين منظور چندين نبرد به پا ساخت و در نهايت به پيروزى دست يافت [ كه تحليل آنها به شرح زير است : 
  ]\r\nيكم - جبههء قريش\r\nفرمانده كل سپاه اسلام پيش از آغاز هر يك از نبردها چندين سريه را اعزام مىداشت تا هدفهاى زير را تأمين كنند :\r\n1 . شناسايى ميزان قدرت قريش و ضعيف كردن روحيهء آنان .\r\n2 . تهديد كاروان‌هاى بازرگانى .\r\n3 . اظهار قدرت سپاه اسلام .\r\n4 . تثبيت رهبرى جديد در مدينه و مشروعيت بخشيدن به آن براى رهبرى عرب به جاى قريش .\r\nقريش پس از شنيدن اين اخبار به نابودى خود يقين پيدا كرد و براى نابودى سپاه اسلام يا محدود ساختن دامنه نفوذ آن سرگرم توطئه‌چينى شد و به دنبال آن جنگ بدر را به پا كرد . اين\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nنخستين نبرد مسلحانه‌اى بود كه سپاه اسلام كارآيى جنگى خود را بويژه در گزينش جايگاههاى استقرار و ابتكار آرايشهاى منظم جنگى در عمق ، آموزش ، روحيه ، اعتقاد نوين ، انضباط داوطلبانه ، حسن سازماندهى و فرماندهى و ساختن رزمندگانى استوار آشكار ساخت .\r\nبا آنكه عِدّه و عُدّهء قريش بيش از اين سپاه بود ، سرانجام روشن شد كه پيروزى از آن كسى است كه از جنبه‌هاى كيفى برخوردار است و نه آنكه شمار بسيار دارد . دشمن از اين رخداد سراسيمه گشت و بر رهبرى و منافع تجارىاش بيمناك شد . پاسخ قريش به اين پيروزى ( بدر ) ضعيف بود ، به طورى كه ابوسفيان به مدينه حمله برد و پس از قتل دو تن غير نظامى به مكه عقب‌نشينى كرد . پيامبر خدا ( ص ) به تعقيب ابوسفيان پرداخت ، ولى او گريخته بود .\r\nفشار بر قريش بويژه محاصره اقتصادى استمرار يافت ، زيرا فرمانده كل زيد بن حارثه را به منظور تعرض به كاروان قريش به « قَرَدَه » اعزام فرمود كه بر آنها چيره شد .\r\nدشمن براى گرفتن انتقام و شكستن محاصره ، سپاهى انبوه فراهم آورد و جنگ احد رخ داد . در اين جنگ گرچه در وهلهء نخست پيروزى از آن سپاه اسلام بود ، ولى در مرحله دوم به سبب مخالفت تيراندازان از فرامين فرمانده كل و پرداختن به جمع‌آورى غنائم ، جنگ به نفع قريش تمام شد . باز در مرحله سوم ، جنگ به نفع سپاه اسلام بود ، زيرا رسول خدا ( ص ) موفق گرديد با سازماندهى دوباره سپاه خودى ، در جنگ پايدارى كند و در غزوهء حمراء الاسد به رغم جراحتهاى فراوان تعداد زيادى از رزمندگان ، پيروز شود . اين پيروزى در پرتو فرماندهى دورانديشانه ، تصميم‌گيرى و شجاعت ، و نيز جنگ روانى پيامبر خدا ( ص ) عليه دشمنى بود كه شكست‌گونه عقب‌نشينى كرد .\r\nپس از يك سلسله پيروزيهاى رسول خدا ( ص ) بر قريش ، يهود و قبايل عربى مخالف ، بر همه اينان روشن شد كه گسترش اسلام رو به افزايش است و بناچار بايد براى از ميان برداشتن و نابود ساختن سپاه اسلام اقدام كنند . به اين منظور با انجام يك قيام همگانى اتحادى بزرگ متشكل از قريش ، برخى قبايل عرب و يهود عليه مسلمانان پديد آوردند و جنگ خندق رخ داد .\r\nاحزاب با يك نيروى انبوه ده هزار نفرى راه مدينه را در پيش گرفتند ، اما در كنار خندق بزرگى كه سپاهيان اسلام حفر كرده بودند متوقف شدند . آنان براى گذشتن از خندق تلاش\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nبسيار كردند ، ولى همگى منجر به شكست شد . به دنبال آن احزاب دچار اختلاف شدند و بدون رسيدن به هيچ هدف نظامى عقب نشستند .\r\nدر اينجا نيز سپاه اسلام در پرتو ابتكار اسلوب تازه جنگى يعنى حفر خندق و نيز وحدت و انسجام فرماندهى ، پايدارى ، استفاده از خدعه و روحيه عالى پيروزى خود را بر قريش و هم پيمانانش مسجل ساخت .\r\nپس از شكست در جنگ خندق از شهرت و هيبت قريش در ميان قبايل عربى كاسته شد و محوريت سياسى ، نظامى و بازرگانىاش از دست رفت . ابوسفيان سرشكسته شد و اعتبار خود را به عنوان يك رهبر سرشناس از دست داد و جايگاه او در ميان همپيمانهايش ضعيف گشت . او شكست خود را با حفر خندق توجيه كرد و همانند غطفان و همپيمانانش متحمل ننگ و رسوايى گرديد . اين جنگ به دشمن باورانيد كه پيروزى بر سپاه اسلام محال است .\r\nپس از اين نبرد ، يهوديان به هراس افتادند و پس از شكستن پيمان ، به نابودى خود يقين كردند .\r\nرسول خدا ( ص ) بنى قريظه را محاصره كرد و موفق شد كه حسابش را با آنان تسويه كند .\r\nهمچنين نبرد خندق براى سپاه اسلام يك نقطه اوج بود كه از آن پس از حالت دفاعى درآمد و حالت هجومى به خود گرفت .\r\nپيامبر خدا ( ص ) پس از اين پيروزى فشار عليه قريش را ادامه داد و زيد بن حارثه را براى قطع راههاى تداركاتى و جلوگيرى از حركت كاروانهاى آنان اعزام فرمود كه اين مأموريت با موفقيت انجام شد .\r\nپس از آن صلح حديبيه را - كه به مثابه يك پيروزى بزرگ به شمار مىرود - با آنان امضا كرد ، ولى قريش آن را نقض كرد و دنبال چاره بود . آنان براى غلبه بر سپاه اسلام در پى فرصت بودند كه رسول خدا ( ص ) با غزوهء فتح پيش‌دستى كرد و آنان را در سرزمين خودشان مورد حمله قرار داد . آن حضرت طرح ورود پنهانى به مكه را ريخت ، و در خلال آن دشمن را غافلگير ساخت . قريش سراسيمه و در حالى كه توان جنگيدن و ايستادگى در مقابل سپاه اسلام را نداشت تن به تسليم داد و پيامبر پيروزمندانه به شهر درآمد و بر دشمن پيروز شد . با اين پيروزى ، قريش به رهبرى رسول خدا ( ص ) اعتراف كرد و جذب دين تازه گرديد و هيچ جايگاهى در رهبرى براى او در نظر گرفته نشد .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nدوم - جبهه قبايل عرب مخالف\r\nرسول خدا ( ص ) با قبايل عرب مخالف به مقابله برخاست و براى سركوب و تسليم آنها چندين غزوه را خود رهبرى كرد و چندين گروه رزمى نيز اعزام داشت . آن حضرت گروهها و افراد متعددى را نيز اعزام كرد تا همهء بدخواهان دولت اسلامى را از پا درآورند .\r\nفرمانده كل سپاه اسلام قبايل بنى سليم را در كُدْرْ ، بُحران ، جَموم ، و قبايل بنى ثعلبه و غطفان و محارب را در ذى امر و صِرار و بنى مصطلق را در مريسيع و بنى لحيان را در غُران و بنى هواذن و ثقيف را در حنين مورد تهاجم قرار داد . همچنين سريه‌هاى اعزامى آن حضرت ، بنى اسد را در قَطَنْ و غَمْر ، بنى بكر بن كلاب ( قُرَطاء ) را در ضَريّه ، بنى ثعلبه و عوال را در ذى القَصَه و طَرَف ، بنى جذام را در حِسْمى ، بنى فزاره را در وادى القرى ، بنى سعد را در فدك ، عَجُز هوازان را در تُرَبَه ، بنى كلاب را در نجد و زجّ ، بنى مرّة را در فدك و بنى عبد بن ثعلبه را در مَيْفَعَه ، بنى غطفان را در يُمن و جُبار و خَضِرَه ، بنى مُلَوَّح را در كَديد ، و بنى قضاعه را در ذات اطلاح ، بنى هوازن را در سِىّ ، تميم را در سُقيا و بنى خثعم را در بطن مسحاء مورد تهاجم قرار دادند .\r\nپيامبر خدا ( ص ) عليه قبايل ياد شده از شيوهء جنگ پيشگيرانه استفاده كرد و پيش از آنكه اين قبايل به مدينه هجوم بياورند ، يا خود به آنها حمله مىكرد يا فرمان حمله به آنها را به يارانش صادر مىفرمود . بيشتر اين قبايل با شنيدن خبر يورش سپاه اسلام مىگريختند و اموال و چهارپايانشان به غنيمت اين سپاه درمىآمد .\r\nشمار افراد اعزامى سپاه اسلام از يك غزوه تا غزوه ديگر فرق مىكرد . براى مثال ، در غزوه بُواط شمار آنان دويست نفر بود ، در حالى كه در غزوه بدر سيصد و اندى بودند . شمار افراد سريه‌ها نيز تفاوت مىكرد . شمار افراد سريه محمد بن مسلمه كه براى تاديب بنى بكر اعزام شد ، سى تن بود ، در حالى كه شمار افراد اعزامى در سريهء زيد بن حارثه براى سركوب قبيله جذام پانصد تن و شمار نيروهاى اعزامى به جنگ با روم به فرماندهى اسامة بن زيد سه هزار تن بود . علت اين امر اين بود كه فرمانده كل سپاه اسلام متناسب با قدرت و شمار افراد دشمن و نوع مأموريت ، نيروى لازم را اعزام مىكرد .\r\nقبيله‌هاى ياد شده در سراسر جزيرة العرب پراكنده بودند و از دور و نزديك سپاه اسلام را تهديد مىكردند و پيوسته براى چپاول و غارت به مدينه هجوم مىآوردند .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nاز ويژگيهاى هجوم به اين قبايل ، سرعت ، غافلگيرى ، حركت شبانه ، سرى بودن حمله ، شناسايى پر تلاش و فعال بود . از اين رو ، سپاه اسلام هميشه پيروز مىگشت و براى از ميان برداشتن و به اطاعت درآوردن اين قبايل اولويت قائل شده بود ، به اين معنا كه تلاش اصلى خود را در وهلهء نخست بر قبايل ساحلى و سپس قبايل شرقى و پس از آن ديگر قابل متمركز ساخته بود و حمله را نخست از قبايل نزديك آغاز مىكرد و سپس به قبايل دور تر مىپرداخت . در عين حال از بنى سليم ، غطفان و تميم و ديگر جاهايى كه احتمال خطر مىرفت غافل نبود .\r\nسوم - جبههء يهود\r\nپس از رسيدن رسول خدا ( ص ) به مدينه ، يهوديان برمبناى يك ميثاق ملى با ايشان هم‌پيمان شدند ، ولى اندك زمانى از عقد اين قرارداد نگذشته بود كه يهوديان بنى قَينُقاع براى سر باز زدن از شرايط آن دنبال فرصت مىگشتند و قصدشان اين بود كه از ارزش دستاوردهاى سپاه رو به رشد اسلام بكاهند . آنها بويژه پس از جنگ بدر آشكارا به دشمن پيوسته ، پيمانشان را شكستند . فرمانده كل سپاه اسلام به آنان هشدار داد ، ولى آنها به دشمنى خود ادامه دادند . آن حضرت نيز آنان را محاصره كرد و به تسليم كشاند .\r\nاز آن پس يهوديان منتظر حادثه ناگوار [ براى مسلمانان 
  ] ماندند و مراقب بودند بلايى كه بر سر بنى قينقاع آمده ، دامن آنها را نگيرد . كعب بن اشرف و سلّام بن حُقَيق و ديگر رهبران يهود دست به كار مخالفت و شايعه‌سازى عليه پيامبر ( ص ) و مسلمانان شدند ، ولى سرانجام همه آنها به كيفر كردار خود رسيده ، به دست سريه‌هاى فدائيان به قتل رسيدند .\r\nاندكى پس از شكست سپاه اسلام در غزوهء احد ، قبيله بنى نضير به رسول خدا ( ص ) خيانت كردند و هنگامى كه براى درخواست كمك در پرداخت ديه دو نفرى كه به وسيله عمرو بن اميّهء ضَمْرى كشته شده بودند نزد آنها رفت ، درصدد كشتن وى برآمدند . به دنبال اين تلاش مزوّرانه ، پيامبر خدا ( ص ) آنها را محاصره كرد و ديارشان را به تصرف درآورد .\r\nدر جنگ خندق ، يهوديان براى نابودى سپاه اسلام با قريش همدست گرديدند ، ولى تلاشهاى آنان به شكست انجاميد و پيمان‌شكنىشان موجب شد كه با وحشت از اين جنگ بيرون بيايند ، در حالى كه هيچ كدام از پندارهايشان صورت حقيقت به خود نگرفت و خود را در محاصره خطر يافتند . رسول خدا ( ص ) بلافاصله پس از جنگ خندق با سپاهى آماده به سوى بنى قريظه شتافت و با آنان جنگيد و آنها را از ميان برداشت .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nيهوديان همچنان به دشمنى ادامه دادند و بار ديگر جامعهء يهود و قبايل عرب مخالف را براى پيكار با سپاه اسلام تحريك كردند . دستاورد اين تحريكها برپايى جنگ خيبر بود كه طى آن مسلمانان شاهد پيروزى را در آغوش كشيدند و به اين ترتيب بزرگ‌ترين نيروى مخالف ، يعنى يهود از ميان رفت و همه يهوديان تسليم شدند .\r\nاز مشخصات جنگ يهوديان ، جنگيدن از روى دژها و مناطق مستحكم بود كه به آنان امكان مىداد تا براى طولانى كردن جنگ ، امكانات و تجهيزات نظامى را درون آنها انبار كنند . آنان دژها را به منظور تأمين دو هدف يعنى تيراندازى و ديده‌بانى ، در جاهاى مرتفع مىساختند ، كه به دليل استوارى و استحكام ، نيروى مهاجم از دسترسى به آنها باز مىماند . براى تأمين آب هميشگى دژها ، چاه حفر مىكردند يا آب را از بيرون در آنها جارى مىساختند .\r\nآنان به سلاح توجه ويژه‌اى داشتند . از راههاى گوناگون سلاح جديد به دست آورده ، با ايجاد تغييرهايى دوباره مورد استفاده قرار مىدادند . اينان از نظر جنگى نيز مردمانى كارآزموده بودند و با همه تجهيزات نظامى موجود محدودهء خود آشنايى داشتند .\r\nشمار سپاهيان يهود به مراتب بيش از مسلمانان بود . در غزوهء بنى قينقاع شمار يهوديان هفتصد تن و سپاهيان اسلام چهارصد تن بود ، ولى در غزوه بنى قريظه هفتصد تن از آنها در مقابل سه هزار نفر از سپاه اسلام قرار گرفتند . در غزوهء خيبر يهوديان ده هزار نفر و مسلمانان هزار و پانصد تن بودند . يهوديان امكانات مالى فراوانى داشتند و از نفوذ اقتصادى ، سياسى و نظامى بسيارى برخوردار بودند ، ولى پراكندگى آنان موجب شده بود كه جداگانه و بدون مساعدت ديگران بجنگند . براى مثال ، در جنگ بنى قينقاع يك نفر از ديگر يهوديان به آنها نپيوست و در ديگر جنگها با يهوديان نيز اوضاع به همين منوال بود .\r\nسپاه اسلام در هنگام نبرد با يهوديان از تاكتيكهاى زير استفاده كرده است :\r\n1 . محاصره ؛ محاصره از شيوه‌هايى است كه از رسيدن هرگونه كمك نظامى و تداركاتى به دشمن به طور كامل جلوگيرى مىكند .\r\n2 . استقرار در نقاط دور از تيررس دشمن .\r\n3 . تهاجم جبهه‌اى به دژها ، مثل جنگ خيبر .\r\n4 . استفاده از جنگ روانى .\r\n5 . تقويت روحيه .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n6 . انتخاب نقاط مناسب براى استقرار .\r\n7 . تجزيه قدرت يهود ؛ رسول خدا ( ص ) با نشان دادن برترى كمّى بر يهود آنها را تجزيه كرد و با اين تاكتيك موفق شد قبايل بنى قينقاع ، بنى نضير ، بنى قريظه و خيبر را يكى پس از ديگرى وادار به تسليم كند .\r\n8 . وحدت ، تمركز ، پيوستگى ، استمرار و سرعت فرماندهى ؛ در پرتو اين عامل بود كه سپاه اسلام پيروزى يافت و غلبه بر يهوديان را محقق گردانيد .\r\nچهارم - جبههء روم\r\nپيامبر خدا ( ص ) نخستين غزوه را در دومة الجندل در مرزهاى روم انجام داد . گزينش اين نقطه به دليل اهميت نظامى آن بود كه هم به مثابه دروازه حركتهاى بعدى سپاه اسلام به شمار مىرفت ، هم تهديدى براى روميان بود و هم از نظر امنيتى حايل ميان روميان و مسلمانان محسوب مىشد .\r\nبه منظور شناسايى قبايل مرزنشين و ارزيابى قدرت روميان و امكان تعرض به آنها سريه عبدالرحمن بن عوف به انجام رسيد .\r\nنخستين برخورد مسلحانه ميان سپاه اسلام و روميان در غزوهء موته رخ داد كه از اهداف آن نمايش قدرت سپاه اسلام و سنجش نيروى دشمن بود . جنگ موته به علت اختلاف فاحش شمار نيروهاى طرفين يك نبرد نابرابر بود .\r\nفرمانده كل سپاه اسلام براى بار دوم در غزوهء تبوك به جنگ روم رفت . هدف اين غزوه خونخواهى شهداى موته و تعرض به دشمن و هم‌پيمانانش بود . گرچه ميان طرفين جنگى رخ نداد ، ولى بسيارى از هدفهاى اين غزوه تأمين گرديد .\r\nسپس فشار بر روم استمرار يافت و پيامبر ( ص ) سپاهى به فرماندهى اسامة بن زيد به آن سرزمين فرستاد . اسامه با روميان جنگيد و بر آنها پيروز شد و به اين ترتيب نخستين پيروزى مسلحانه مسلمانان بر روميان رقم خورد و سلسله نبردهاى طولانى ميان طرفين آغاز گشت و مسلمانان در آينده اين جنگها را دنبال كردند .\r\nروميان از همان نخستين غزوه‌اى كه در نزديك مرزشان رخ داد به هراس افتادند و امكان هرگونه برخوردى را با سپاه رو به رشد اسلام در محاسبه‌هاى خود گنجانيدند .\r\nولى رسول خدا ( ص ) ترس از دشمن كمين گرفته را از دل مسلمانان زدود و به سربازانش\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nباورانيد كه رسيدن به شامات دور و سخت نيست و آنان را بر تحمل مشقتها و سختيها ، راههاى دراز و شرايط سخت بيابان آماده ساخت . برخى از قبايل هم‌مرز را به اطاعت در آورد و با برخى ديگر پيمان دوستى بست تا اينكه سپر محافظ يا پايگاه مقدم سپاه اسلام در برابر روميان باشند ، و در جنگ موته راه هجوم به امپراتورى روم را گشود .\r\nجنگ روميان از تكنيكى عالى برخوردار بود ، زيرا از تجهيزات فنى پيشرفته و متنوع بهره‌مند بودند و سلاح و نيروى رزمى فراوان داشتند . ولى تحرك اين نيرو كُند بود و قدرت مانور اندكى داشت ، زيرا به علت استفاده از كمان با پا ، در حالت توقف تيراندازى مىكردند .\r\nنيروهاى رومى همچنين آموزش نظامى نديده ، و از نظر نژادى ناهمگون و آميزه‌اى از اعراب و روميان بودند . آنان هيچ‌گاه فرصت انجام مانورهاى مشترك نيافته بودند و اين امر موجب فقدان همكارى و هماهنگى ميان آنان مىشد . علاوه بر آن ضعف فرماندهى سپاه روم نيز از سرعت و صلابت نيروهاى جنگى مىكاست .\r\nدر مقابل ، سپاه اسلام از امتيازهاى زير برخوردار بود :\r\n1 . تعرض پيوسته و مستمر به دشمن .\r\n2 . جنگ روانى .\r\n3 . تقويت مرزهاى شمالى به عنوان يك موضع استراتژيك .\r\n4 . انتقال جنگ به بيرون از سرزمين خودى .\r\n5 . ثبات و پايدارى عليه دشمن برتر .\r\n6 . استفاده از فنون جنگى به ماهرانه‌ترين وجه .\r\nامتيازهاى ياد شده در پرتو رعايت اصول زير حاصل گرديده بود :\r\n1 . جنگ سيّال .\r\n2 . عقب‌نشينى منظم كه سپاه را از نابودى حتمى مىرهانيد .\r\n3 . برخوردارى از انعطاف در پرتو مانورهاى بسيار .\r\n4 . سبكى تحرك ، زيرا رزمنده مىتوانست در حال حركت تيراندازى كند و بدين وسيله چنان بر صلابت و ثبات خود بيفزايد كه گويى سلاح يا ساز و برگ جنگى به همراه ندارد تا او را از پيشروى و عقب‌نشينى بازدارد !\r\n5 . قدرت اعتقادى .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\n\r\n2 . اداره آموزش\r\nادارهء آموزش اداره‌اى است كه وظيفه آماده‌سازى عناصر و نيروهاى مسلح و واحدهاى مختلف نيروهاى مسلح را براى انجام كارهاى جنگى بر عهده دارد .\r\nآموزش در سپاه اسلام ، افراد ، گروهها ، يگانها ، تشكيلات بزرگ و همه نيروهاى مسلح را در بر مىگرفت و همه فنون رزمى را كه در ميدان نبرد رخ مىداد ، شامل مىگشت . مهم‌ترين آموزشها اينها بودند : شناسايى ، تيراندازى ، مبارزه ، اصول نبرد در اثناى درگيرى ، پيشى گرفتن در نبرد ، غافلگيرى ، يورش ، تحرك پنهانى ، مراقبت ، حركت شبانه ، راهپيماييهاى طولانى ، اصول استقرار ، تعاون ، اصول جنگهاى بازدارنده ، برق آسا ، انقلابى و روانى ، استقامت ، ايستادگى در برابر دشمن و تحمل همهء دشواريهاى تأمين تداركات . همچنين ، آموزش ، جنگ عليه دژها ، خندقها و شهرها را نيز در برمىگرفت . در اين ميان فرمانده كل سپاه اسلام براى آموزش سواركارى اهميت ويژه‌اى قائل بود .\r\nآنچه موجب تمايز آموزش سپاه اسلام مىشد ، تمرينهاى عملى در ميدان نبرد و شرايط جنگى بود كه از ويژگيهاى آن اينها بودند :\r\n1 . به افراد ، گروهها و تشكيلات مهارت كافى مىبخشيد .\r\n2 . در بارهء حالتهاى گوناگون جنگى به افراد تجربه كافى مىآموخت و آنها را چون فولاد آبديده مىساخت .\r\n3 . نكته‌هاى ريز و جزئيات امور جنگى را به طور كامل به نيروهاى رزمنده مىشناساند و آنان را از خطا بر كنار مىداشت و يا دست‌كم از ميزان خطايشان مىكاست .\r\n4 . نظاميان را نسبت به دشمنانشان به اندازه‌اى كه سزاوار بودند ، هشدار مىداد ، نه به اندازهء برنامه‌ها و طرحهاى آموزشى كه امروزه نيروهاى مسلح مىآموزند .\r\n5 . عناصر نظامى را از سهل‌انگارى ، سستى و كسالت دور مىداشت .\r\nآموزشهاى نظامى پيوسته ادامه داشت ، زيرا فاصله زمانى ميان سريه‌ها و نيز بين غزوه‌ها بسيار كوتاه بود . براى مثال ، ميان سريه حمزة بن عبدالمطلب و سريه عبيدة بن حارث فقط يك ماه فاصله بود . غزوهء ذىالعشيره و سريه عبدالله بن جحش نيز تنها يك ماه فاصله داشتند .\r\nميان غزوه ذى امَرّ و بحران دو ماه فاصله بود و سريه محمد بن مسلمه براى تنبيه بنى ثعلبه\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nو عُوال و سريه ابوعبيدة بن جراح كه بلافاصله پس از آن به وقوع پيوست ، در يك ماه اتفاق افتاد . در خلال اين مدت ( فاصله ميان غزوه‌ها ) نيروهاى رزمى براى نبرد با دشمن آماده مىشدند و پيش از نبرد ، چندين سريهء جنگى براى آموزش اعزام مىشد ، چنان كه پيش از دو غزوهء بدر و فتح اعزام شد .\r\nتداوم آموزش آثار مثبت زير را به بار مىآورد :\r\n1 . افزايش دقت و استوارى در كارهاى فردى و گروهى ؛ چنان كه دقت و استوارى در سريه‌هاى بعدى زيد بن حارثه بيش از سريه‌هاى اوليه وى بود يا در جنگ دژها ، جنگ خيبر از دقت و استوارى بيشترى نسبت به جنگهاى بنىقريظه ، بنىنضير و بنىقينقاع برخوردار بود .\r\n2 . از بين بردن ترس از مرگ در هنگام رويارويى با دشمن ؛ براى نمونه ، در جنگ بدر ، سپاه اسلام دست يافتن بر كاروان قريش را بيش از جنگ دوست مىداشت و از رويارويى با دشمن بيمناك بود ، در حالى كه در غزوه احد ترس رزمندگان زايل شده بود و بيشترشان مايل بودند كه در بيرون شهر با دشمن درگير و با خطر مواجه شوند .\r\n3 . تقويت روحيّه و اميدوار ساختن رزمندگان به پيروزى ؛ مثل نبردهاى حنين و احزاب .\r\n4 . كسب سرعت عمل در كارهاى نظامى با حفظ دقت و حسن انجام كار ؛ مانند غزوه سويق ، و جنگ بنى محارب و ثعلبه در غزوه ذات الرقاع و سرعت حركت و اجابت فرمان در غزوهء بنى قريظه .\r\n5 . اعطاى قدرت به فرماندهان براى اخذ تصميمات سريع در شرايط دشوار و متحول ؛ مثل غزوه‌هاى احد و حنين هنگامى كه سپاه ، متفرق و نيروى رزمندگان تجزيه شده بود .\r\n\r\n3 . اداره تسليحات\r\nاداره تسليحات اداره‌اى است كه تأمين ذخائر و ساز و برگ نظامى را از طريق ساختن ، خريدن و به غنيمت گرفتن ، و توزيع آنها را بر عهده دارد . اين اداره همچنين با مشاركت اداره تداركات ، اسلحه نيروها را پشتيبانى مىكند و با همكارى ادارهء آموزش اين سلاحها را آموزش مىدهد . محافظت ، تخليه ، بازسازى و انبار كردن سلاح نيز بر عهده اين اداره است .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nمهم‌ترين سلاحهاى مورد استفاده سپاه اسلام ، هم هجومى بود و هم دفاعى . سلاحهاى هجومى ، شمشير ، نيزه و كمان بود و سلاحهاى دفاعى را زره ، خود و مِغْفَر تشكيل مىداد .\r\nشمشير از مهم‌ترين سلاحهاى هجومى به شمار مىرفت و رسول خدا ( ص ) براى آن ارزش و اهميت بسيار قائل بود . او خود چند شمشير غنيمتى ، اهدايى و موروثى داشت كه هر كدام نام ويژه‌اى داشتند .\r\nنيزه نيز سلاح هجومى مهمى به شمار مىرفت و داراى انواعى بود . فرمانده كل به نيزه اهتمام داشت و خود چهار نيزه تهيه كرد .\r\nاما كمان چند نوع بود و با توجه به اوصافشان نامهاى مختلفى داشتند . مهم‌ترين آنها كمان دستى و كمان حجازى است . رسول خدا ( ص ) چهار كمان به اين نامها داشتند : صفراء ، روحاء ، بيضاء و كتوم .\r\nمهم‌ترين سلاح دفاعى زره بود كه براى مصونيت در برابر ضربه‌هاى شمشير و نيزه يا هدف‌گيرى تيرها پوشيده مىشد و اشكال ، انواع و نامهاى متعددى داشت . فرمانده كل سپاه اسلام چندين زره داشت كه از جمله اينها بودند : ذات الفضول ، صَدْرِيه و سَرُد .\r\nخُود ، از جنس آهن بود و براى مصون ماندن در برابر ضربت سلاحهاى هجومى بر سر گذاشته مىشد . مغفر ، سلاحى بود كه رزمنده براى جلوگيرى از آسيب ، صورت را با آن مىپوشانيد . رسول خدا ( ص ) و ديگر رزمندگان در هنگام نبرد از آن استفاده مىكردند .\r\nسپاه اسلام در جنگ طايف از منجنيق و دبّابه نيز استفاده كردند . سپاه اسلام همچنين به سلاح سواره نظام اهتمام مىورزيد و براى آن نسبت به ديگر گروههاى رزمى اولويت قائل مىشد . شمار سواره نظام در نخستين نبردها اندك بود و مسلمانان در جنگ بدر بيش از دو اسب نداشتند ، اما كم‌كم شمارشان رو به فزونى نهاد و در غزوهء خيبر به دويست رأس رسيد و در غزوه فتح از دو هزار رأس گذشت .\r\nسلاحهاى مورد نياز سپاه اسلام يا از طريق كسانى كه به ساخت سلاح و فروش آن به جنگجويان اشتغال داشتند ، تهيه مىشد - كه چنين سلاحهايى در سپاه زياد نبود - يا از طريق خريد از منطقه جزيرة العرب يا خارج آن . خريد سلاح يا به وسيلهء خود رزمنده و با مال شخصىاش انجام مىشد يا به وسيلهء نماينده لشكر و با اموال باقيمانده پس از تقسيم يا با غنائمى كه سپاه اسلام از دشمنانش بويژه يهود به دست مىآورد .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nهرچند فرمانده كل سپاه اسلام به شكست خوردگان اجازه بردن بخشى از اموالشان را مىداد ، ولى به هيچ وجه اجازهء بردن سلاح را به كسى نمىداد ، زيرا به غنيمت گرفتن اسلحه در تأمين نياز تسليحاتى نقش كليدى داشت و موجب قوت سپاه اسلام و ضعف دشمن و جلوگيرى از تجاوز مجدد آنان مىگشت .\r\nيكى ديگر از منابع تسليحاتى سپاه ، عاريت گرفتن بود كه پس از پايان نبرد بازگردانده مىشد .\r\nآموزش سلاح از وظايف اصلى نظامى سپاه اسلام به شمار مىرفت و فرمانده كل رزمندگان را به تمرين ترغيب مىفرمود و آنان را تشويق مىكرد كه سلاح شخصى داشته باشند و اصول به كارگيرى آن را بياموزند . ايشان بويژه بر تيراندازى و كسب مهارت در اين كار تأكيد مىورزيد . آن حضرت خود در كار با منجنيق آموزش ديده بود و با آن سنگ پرتاب مىكرد .\r\nبسيارى از مسلمانان امثال طلحة بن عبيدالله قرشى و سعد بن ابىوقاص در تيراندازى مشهور بودند . همچنين پيامبر ( ص ) به تمرين اسب‌سوارى تشويق مىفرمود .\r\nرسول خدا ( ص ) به ساختن اسلحه نيز اهتمام مىورزيد و به سازندگان اسلحه مژده بهشت مىداد . پيش از محاصرهء طايف مردانى را براى آموزش ساخت سلاحهاى پيشرفته به اردن فرستاد . مشاهده مىشود كه فرمانده سپاه اسلام به اسلحه سبك و پيشرفته اهميت مىداد . از اين رو ، بويژه به ساخت نيزه و كمان در داخل سفارش مىنمود .\r\nهنگام توزيع سلاح ميان رزمندگان ، نخست سلاحهاى عاريتى بازگردانده مىشد . سپس باقيمانده كه غنيمتى بودند ميان افراد تقسيم مىگشت و گاه به يك رزمنده ، چند قبضه از يك نوع سلاح ، يا چند قبضه از انواع مختلف مىرسيد .\r\nپشتيبانى تسليحاتى به مفهوم امروزى آن وجود نداشت . هر كس سلاح مورد نيازش را با خود همراه مىبرد و در صورت شكستن يا گم شدنِ آن ، از سلاحهاى ذخيره خود استفاده مىكرد و به نبرد ادامه مىداد . در باره ذخيره‌سازى سلاح بايد گفت كه اين كار در سطح فردى رايج بود و خانه هر رزمنده انبار سلاح او نيز بود ، و از انبارهاى مركزى و بزرگ مانند امروز اثرى نبود . گاه يك رزمنده چندين شمشير ، يا نيزه يا كمان در خانه داشت و نگهدارى ، حفظ و اصلاح آنها بر عهدهء خودش بود . البته گاهى براى مدت كوتاهى اسلحه در يك مكان مناسب ( چيزى شبيه انبار ) جمع‌آورى ، و نگهبان لازم بر آنها گماشته مىشد .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nرسول خدا ( ص ) به مسلمانان توصيه مىفرمود كه هميشه سلاح داشته باشند و حتى اگر جنگى هم در كار نيست ، در توسعه و تكامل ادوات نظامى بكوشند . پس از پايان جنگ آسوده خاطر نباشند و سلاح خود را نفروشند ، و پيوسته در زمان جنگ و صلح و حال و آينده آماده باشند و به بودن يا نبودن دشمن نينديشند .\r\n\r\n","description":"","footnote":"","page_name":" 135 ","page_number":135},
  {"content":"\r\n . \r\n","description":"","footnote":"","page_name":" 136 ","page_number":136},
  {"content":"\r\n\r\n\r\nفصل ششم : سازمان لجستيك\r\nسازمان لجستيك سازمانى است كه از سه ادارهء « تداركات و پشتيبانى » ؛ « غنائم » و « خدمات پزشكى » تشكيل مىگردد ؛ و امور تداركات و پشتيبانى ، نقل و انتقال ، تغذيهء رزمندگان و مسكن و پوشاك آنان را عهده‌دار است و بر گردآورى و توزيع غنائم اشراف دارد و به امور بهداشتى و ديگر امور پزشكى اهتمام مىورزد . اينك به بيان آنها مىپردازيم .\r\n\r\n1 . ادارهء تداركات و پشتيبانى\r\nادارهء تداركات و پشتيبانى مؤظف به تأمين نيازهاى مادى است و بايد نيروهاى مسلح را در تأمين امكانات و وسائل مادى و ديگر نيازها مانند آب ، مسكن ، پوشاك و نيز تخليه ساكنان مناطق عملياتى پشتيبانى كند .\r\n\r\n1 - 1 . عقبدار\r\nعقبدار سپاه شامل واحدهايى بود كه به يگانهاى رزمنده خدمات ارائه داده ، احتياطهاى لازم را به عمل مىآورد . مهمترين واحدهاى موجود در عقبدار اينها بودند : حراست ، تداركات ، مقر فرماندهى و پرستاران ( زنان ) . همچنين برخى از اقلام تداركاتى در آن ديده مىشد . در رأس واحدهاى ياد شده ، فرماندهى بود كه بر كار آنها اشراف داشت .\r\nبه منظور سبكبار بودن يگانهاى رزمى ، به وجود عقبدار تنها در سطحِ « سپاه » بسنده مىشد و در سطوح پايين‌تر ، عقبدار اهميت چندانى نداشت .\r\nجايگاه عقبدار در هنگام تجمع در صفوف آخر سپاه بود و در هنگام حركت نيز در پشت ساير يگانها جا مىگرفت .\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nبارزترين وظايف عقبدار اينها بود : تأمين خدمات و وسايل مادى لازم ، اجراى تدابير بهداشتى ، ارائه خدمات پزشكى به مجروحان و مصدومان و تخليهء آنها ، دفن كشتگان نبرد و گردآورى غنائم .\r\nآمادگى عقبدار : عقبدار به گونه‌اى سرّى و پيش از ديگر يگانها آماده مىشد و در مواضع رزمى يا اثناى حركت به سپاه مىپيوست و ضمن سپردن مأموريت به واحدهاى مختلف ، خود ، مال و سلاح لازم رزمندگان را تأمين و ميان آنها توزيع مىكرد و از نظر نظامى كاملًا آماده بود .\r\n\r\n2 - 1 . تداركات و پشتيبانى\r\nبا اينكه مدينه پايگاه مركزى تداركات به شمار مىرفت ، در اثناى نبرد جز مواردى نادر ، از آنجا پشتيبانىاى صورت نمىگرفت ، بلكه در آغاز كار ، عقبدار لشكر امكانات لازم و اقلام احتياطى رزمندگان را تأمين مىكرد . آنگاه سپاه به جنگ مىرفت و پس از پايان مأموريت به وطن باز مىگشت . به موجب اين وضعيت ، سپاه اسلام در برخى از نبردها گرسنگى زيادى را تحمل مىكرد ، مثل غزوه‌هاى خيبر و تبوك ، ليكن مسلمانان يا سختيها را بر خود هموار مىساختند ، چنان‌كه در سريهء خبط پيش آمد و يا از منابع موجود محلى استفاده مىكردند .\r\nرزمندگان اسلام در جنگ بدر از شكار آهو ، در غزوهء ذات الرقاع از خيارچنبر و تخم شترمرغ ، در غزوهء حديبيه از خيار چنبر ، گوشت سوسمار « 1 » ، گورخر ، شتر و گوسفند ، و شير استفاده كردند . در غزوهء خيبر پس از تسلط بر دژ از غذاهاى مختلف موجود در آن مصرف نمودند .\r\nهنگامى كه پشتيبانى سپاه اسلام با سعد بن عباده بود ، رزمندگان اسلام از كمك مدينه بهره‌مند شدند . هنگام استقرار سپاه در حمراء الاسد ، او روزى دو يا سه شتر كشتار مىكرد .\r\nهنگامى كه سپاه در ذى قرد بود نيز با چندين بار خرما و ده شتر براى كشتار ، آنان را پشتيبانى كرد . همچنين در سريه عمرو بن عاص ( ذات السلاسل ) ، رزمندگان اسلام از سوى مدينه با نيرو و تداركات پشتيبانى شدند .\r\n\r\n\r\n","description":"","footnote":"\r\n( 1 ) بنابر فتواى فقيهان شيعه و رأى برخى فقيهان اهل سنت مانند ابوحنيفه ، ثورى و سرخسى ، خوردن گوشت سوسمارحرام است . تنها برخى فقيهان اهل سنت مانند شافعى و مالك خوردن آن را حلال مىشمارند . مستند اين قول رواياتى است كه به لحاظ سند و دلالت خدشه‌دار است . از اين رو ، نمىتوان آنچه را مؤلف به رزمندگان صدر اسلام نسبت داده معتبر دانست .\r\n","page_name":" 138 ","page_number":138},
  {"content":"\r\n\r\nاما اسب و شتر از علف و گياهان موجود ، بويژه در مناطق تجمع و استقرار كه مراتع بسيار داشت ، چرا مىكردند . در غزوه احد ، قريش از چراگاهها و مزارع متعلق به انصار بهره برد و سپاه اسلام در غزوه‌هاى بدر و بنى مصطلق و ديگر غزوه‌ها از آبها و چراگاههاى بدر و مريسيع استفاده كرد .\r\nگاه سپاه اسلام آزوقه‌اى را شامل هسته خرماى آرد شده براى وسايل نقليه ( مَركب‌ها ) با خود مىبرد ، چنان كه قريش نيز در غزوهء خندق براى اسبان آزوقه‌اى از ذرت آورده بود .\r\nبنابراين ، در صحنهء نبرد پشتيبانى به معناى حقيقى تنها با آب صورت مىپذيرفت . گاه رزمنده سپر چرمىاش را پر از آب مىكرد و آن را با سپر سرباز مجروح يا سالم عوض مىنمود . گاه نيز آب‌رسانى به وسيله زنهايى انجام مىشد كه مشك آب بر پشت از مسافتهاى دور به ميدان نبرد مىآمدند . عمليات آب‌رسانى در طول مدت جنگ انجام مىشد . برخى از مردان نيز به صورت جزئى فرمانده كل يا ديگر همرزمانش را سيراب مىكردند .\r\n\r\n3 - 1 . محورهاى امدادرسانى\r\nمحورهاى امدادرسانى همان محورهاى حركت سپاه بود و طبق معمول عقبدار سپاه در يك محور و پشت سر عمدهء قوا حركت مىكرد ، مثل دو غزوهء بدر و تبوك . عقبدار به تنهايى از اين محورها عبور نمىكرد ؛ نه يك بار نه بيشتر ، زيرا عمليات پشتيبانى به سپاه [ از مدينه 
  ] منتفى بود .\r\nگاهى سپاه اسلام براى عبور ، چند محور در دسترس داشت ، ولى هميشه كوتاه‌ترين آنها انتخاب مىشد ، مانند محور مدينه - حديبيه و از آنجا به فدك . در اين ميان محورهاى اصلى امدادرسانى ، همانهايى بود كه دو پايگاه عمده و مركزى يعنى مكه و مدينه را به جهان خارج متصل مىكرد . در آن روزگار ميان مكه و جهان خارج دو راه وجود داشت : غربى ( ساحلى ) و شرقى ( بيابانى ) . مدينه از طريق راه شام با جهان خارج ارتباط داشت و وسايل مادى گوناگون به طور منظم در اين محور آمد و شد مىكردند . هرگاه به دليلى اين راه قطع مىشد ، امدادرسانى دچار وقفه مىگشت و بحران پشتيبانى پيش مىآمد كه قهراً بر امكانات نيروهاى مسلح نيز تأثير مىگذاشت .\r\nدر آغاز كار همهء خطوط امدارسانى به روى قريش بسته شد ، به طورى كه در تنگنا و\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nآستانه هلاكت قرار گرفتند . همچنين راه مواصلاتى مدينه نيز براى مدت كوتاهى به وسيلهء برخى از قبايل بسته شد ، ولى رسول خدا ( ص ) با سركوب آن قبايل راه را گشود .\r\n\r\n4 - 1 . استراحت\r\nاستراحت ، مدت زمانى بود كه سپاه پس از طى مسافتى معين در استراحتگاه سپرى مىكرد . در خلال اين مدت فرمانده كل از افراد بازديد مىكرد و رزمندگان به اصلاح تجهيزات خود مىپرداختند ، مىخوردند ، مىآشاميدند و ظرفهايشان را دوباره پرآب مىساختند و سپس حركت مىكردند . به طور معمول در استراحتگاه آب و چراگاه فراوان بود .\r\nنوبتهاى استراحت تابع عواملى چون طول محور حركت ، در دسترس بودن آب ، صلاحيت زمين براى پنهان شدن و استتار و پراكنده شدن بود .\r\nبا توجه به نوع مأموريت و اوضاع و احوال جوّى ، استراحت شبانه و گاه روزانه صورت مىگرفت . در غزوهء دومة الجندل استراحت شبانه انجام مىشد و در غزوهء فتح به علت شتابى كه سپاه اسلام در پيش گرفته بود ، استراحت كوتاه بود . همچنين با توجه به وضعيت جسمانى سربازان و مسافت پيموده شده ، استراحت ، گاه كوتاه مدت و گاه بلند مدت بود و هرگاه هدف اين بود كه با جديت در پى دشمن برآيند و به او دست يابند ، مدت استراحت كوتاه بود . در سريهء محمد بن مسلمه براى سركوب بنى بكر كه به منظور غافلگير ساختن دشمن ، رزمندگان اسلام روزها استراحت و شبها طى مسير مىكردند ، اين استراحت طولانىمدت بود .\r\n\r\n5 - 1 . وسايل نقليه\r\nدر روزگار پيامبر اكرم ( ص ) وسيلهء نقليه در درجهء اول شتر و سپس الاغ بود . شتر براى مسافتهاى بلند كه به حدود هشتصد كيلومتر مىرسيد مورد استفاده قرار مىگرفت ، مثل غزوه دومة الجندل واقع در فاصله ده منزلى مدينه و هفت منزلى دمشق ، يعنى حدود پانزده يا شانزده شب راه ، و غزوهء موته در نزديكى درعا و سرزمين بلقاء در شام ، و غزوهء تبوك در نزديكى شام و دوازده منزلى مدينه ، و غزوه أبنى ، يعنى سرزمين سُراة در ناحيه بلقاء و روستايى در موته ميان فلسطين و بلقاء .\r\nامتياز شتر اين است كه به هنگام پيمودن صحراهاى سوزان ، رنج گرسنگى و تشنگى و فشارِ بادهاى سنگين را تحمل مىكند .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nالاغ براى مسافتهاى كوتاه و به طور معمول در داخل مدينه و براى كارهاى غيرنظامى استفاده مىشد . شتر تا رسيدن رزمندگان به صحنهء پيكار در پىشان مىآمد . آنان ابزارآلات جنگى و اقلام احتياطى خود و نيز علوفه شتر را با آن حمل مىكردند .\r\nدر برخى موارد زنان در درون هودجها روى شتر حمل مىشدند و همراه عقبدار و پشت سر ديگر نيروها حركت مىكردند .\r\nسپاه با توجه به شمار رزمندگان و شترها ، به چند گروه نقليه تقسيم مىشد . هر گروه دو ، سه يا چهار رزمنده را شامل مىشد . سپس وسايل نقليه مانند يك كاروان بزرگ به دنبال يك گروه از آنان حركت مىكرد . طول ستون در حال حركت بستگى به شمار شتران و سربازان در حال انتقال داشت .\r\n\r\n6 - 1 . تغذيه\r\nعمده غذايى كه رزمندگان سپاه اسلام در جنگها مىخوردند ، خرما ، ملخ ، گوشت - بيشتر گوشت شتر - ، گندم ، مويز ، كشك ، نان ، قاووت ، برخى غذاهاى آماده شده از گندم ، آرد ، خيارچنبر و شير بود .\r\nدر اين ميان غذاى اصلى خرما بود كه سرباز از آن در هنگام هجوم ، دفاع ، حركت و اقامت پشتيبانى مىشد و دست‌كم يك صاع آن را با خود مىبرد و باقيمانده را - اگر داشت - در خانه‌اش انبار مىكرد و در طول سال مىخورد .\r\nاما منابع تهيهء غذا اينها بود : خود نظاميان ، ساكنان بومى ، شكار و برخى از توانگرانِ سپاه ، كه گاه تهيهء غذاى سپاه را برعهده مىگرفتند .\r\nتغذيه رزمندگان اسلام يك نوبت در روز بود كه پيش از حركت يا در آغاز نبرد و يا هنگام احساس گرسنگى تناول مىكردند . بيشتر وقتها مقدار غذا كافى نبود و تنها از چند دانه خرما يا از گوشت شترى كه ميان صد رزمنده تقسيم مىشد ، تشكيل مىگرديد و گاه به دليل نبود غذاى كافى ، گرسنگى مىكشيدند . از اين رو ، در برخى نبردها غذا جيره‌بندى مىشد و رزمندگان به ناچار از گياهان و برگ درختان استفاده مىكردند . گاهى ته مانده غذاها را مىخوردند و يا شترانى را كه وسيله نقل و انتقالشان بودند مىكشتند ، چنان كه از گوشت اسب ، الاغ و گورخر ، سوسمار و غيره نيز استفاده مىكردند .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nگاهى يكى دو روز مىگذشت و به رزمندگان اسلام غذا نمىرسيد و گاه فرمانده كل به ناچار از توانگران قرض مىگرفت تا براى خريد غذا ميان رزمندگان تقسيم كند و از اولين پولى كه به دست مىآمد ، وام را مىپرداخت .\r\n\r\n7 - 1 . آب\r\nآب به چند منظور در جنگ استفاده مىشد كه مهم‌ترينش اينها بود : آشاميدن ، شستن زخمها و مداواى برخى از بيماريها .\r\nاز شرايط زمين نبرد ميان طرفين متخاصم ، وجود آب بود و هر يك از آنها تلاش مىكرد كه در استفاده از آب از رقيب پيشى بگيرد و او را از دسترسى بدان باز دارد . از اين رو ، آب يكى از عوامل مهمّ پيروزى و شكست بود .\r\nرسول خدا ( ص ) در همهء نبردها زمينى را انتخاب مىكرد كه در آن بر اين ماده حياتى دست يابد و دشمن را از آن محروم سازد . همچنين براى تسليم سريع‌تر مدافعينِ درون دژها ، همچون آخرين اقدام آب را بر روى آنها مىبست . « 1 » آن حضرت از خوردن آبهاى غير بهداشتى نهى مىفرمود . تهيهء آب در صحراهاى خشك و در اثناى مسيرهاى طولانى بسيار دشوار بود .\r\n\r\n8 - 1 . منابع محلى\r\nمنابع تغذيه محلى ، مواردى همچون حيوانات ، نباتات ، غذا و آب بود كه در اثناى عمليات و صحنهء پيكار به دست مىآمد و مهم‌ترينشان اينها بودند : آهو ، گورخر ، خرگوش « 2 » ، سوسمار ، شترمرغ ، گوسفند ، شتر ، خيار چنبر ، ميوهء درخت اراك و انواع غذاها .\r\nاقلام ياد شده بخش عمده‌اى از آزوقه رزمندگان را در اثناى نبرد تشكيل مىداد و بسيارى از نيازهاى مادىشان را برآورده مىساخت و آنان را از مهلكهء گرسنگى و تشنگى مىرهانيد و\r\n\r\n\r\n","description":"","footnote":"\r\n( 1 ) در منابعى كه مؤلف بدانها استناد كرده ، سخنى از بستن آب بر روى محاصره شدگان از سوى پيامبر ( ص ) به ميان‌نيامده است . تنها نقل شده كه اسيد بن حضير در جنگ بنىقريظه به يهوديان گفت : اى دشمنان خدا ، از محاصره دژتان دست برنمىداريم ، تا از گرسنگى بميريد . ر . ك : المغازى ، ج 2 ، ص 499 .\r\n( 2 ) بنابر فتواى فقيهان شيعى ، خرگوش ، حرام‌گوشت است .\r\n","page_name":" 142 ","page_number":142},
  {"content":"\r\n\r\nدر اجرا و اتمام مأموريتشان مساعدت مىكرد . در غزوهء خيبر گرسنگى به نهايت درجه رسيده بود و در غزوه تبوك از شدت تشنگى لَه لَه مىزدند .\r\n\r\n9 - 1 . مسكن و پوشاك\r\nمسكن مناسب در مدينه فراوان بود ، اما در جنگها تنها اندكى از نظاميان از چادر استفاده مىكردند و امكانات خواب و استراحت مثل آنچه امروزه مىبينيم در دسترس نداشتند . فقط چند چادر ساخته شده از درخت و مو و يا چرم ديده مىشد . اما پوشاك به همان صورت قبل از اسلام باقى ماند .\r\n\r\n10 - 1 . ذخيره‌سازى\r\nمراد از ذخيره‌سازى ، انبار كردن مقدارى از مواد اضافى است در جاهاى مستحكم و نيز در خانه‌ها به گونه‌اى كه مىتوانست براى مدت زيادى تكافوى رزمندگان را بُكند . انبار كردن مواد به وسيله سپاه اسلام ، با ارتش يهود و ديگر ارتشها تفاوت داشت . اين تفاوت از امكانات مادى ، مأموريت ، ماهيت دشمن و برخى ملاحظات ديگر ناشى مىشد . سپاه اسلام تهيدست بود و امكانات زيادى در دسترس نداشت . از همين رو جيش العسره ( سپاه اعزامى به تبوك ) با ضعف و كمبود روبه‌رو بود ، اما ماهيت هجومى سپاه اسلام و ناتوانى دشمنان از پايدارى در برابر دلاوران مسلمان ، آنها را از انبار كردن امكانات بىنياز ساخته بود . از سويى شريعت نوين نيز مردم را به بخشش ، انفاق و پرهيز از مال اندوزى تشويق مىكرد .\r\nفرمانده كل سپاه اسلام و سربازان او هنگامى اقدام به انبار كردن آزوقه مىكردند كه فراوان مىبود ، بويژه پس از غزوهء بنى نضير و دستيابى به بسيارى از نيازهاى مادى . اما در دوران آغازين ظهور اسلام و در جنگهاى مرحله نخست ، تفكر انبار كردن به هيچ وجه رايج نبود .\r\nميان ذخيره سازى سپاه اسلام و دشمنان آنها تفاوت بسيار بود . گرچه نقل شده كه رسول خدا ( ص ) جو و خرماى لازم را براى يك سال در خانه انبار مىكرد ، ولى در اين باره كه سپاه اسلام اين شيوه را به صورت يك اصل به كار بسته باشد ، چيزى نقل نشده است . حتى در غزوهء خندق كه ارتش اسلام از مدينه دفاع مىكرد ، به ذخيره‌سازى روى نياورد .\r\nاما دشمنان ، ذخيره‌سازى را به صورت گسترده انجام مىدادند ، بويژه يهود كه آب و مواد\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nتداركاتى و تجهيزات جنگى را در درون دژهايشان انبار مىكردند كه براى مدت طولانى آنها را كفايت مىكرد و جنگ را طولانى مىساخت . گرچه پافشارى سپاه اسلام بر قطع كامل امدادرسانى ، محاصره همه سويه ، هجوم جبهه‌اى ، و جنگ روانى موجب مىشد كه يهوديان پيش از اتمام مواد انبار شده تسليم گردند .\r\n\r\n11 - 1 . تخليه ميدان نبرد\r\nادارهء تداركات تخليه موارد زير را از ميدان نبرد بر عهده داشت :\r\n1 . اشخاص و يا تجهيزاتى كه عمليات را به تعويق مىافكنند ، شامل زنان ، كودكان و پيرانى كه توان جنگيدن ندارند .\r\n2 . اشخاص مخالف و غير دوست .\r\n3 . سلاحها و مهمات غيرقابل استفاده در جنگ .\r\nگروه اول به مكانى مناسب كه شرايط زندگى برايشان فراهم باشد تخليه مىشد .\r\nگروه دوم به جاهاى دور دست و خارج از سرزمينى كه سپاه اسلام بر آن تسلط داشتند ، منتقل مىگرديد .\r\nوسايل و امكانات مادى نيز به جايى مناسب كه امكان ترميم و استفاده مجدد رزمندگان وجود داشت ، انتقال مىيافت . گرچه مورد اخير در سپاه صدر اسلام كمتر رخ مىداد .\r\n\r\n12 - 1 . بازرگانى و كشاورزى\r\nرسول خدا ( ص ) پرداختن به امر بازرگانى را پس از پايان جنگ اجازه مىفرمود ؛ چنان‌كه در غزوهء بدر دوم به رزمندگان اجازه داد تا به تبادل محصول و كالا بپردازند ، و آنان پس از كسب سود به مدينه بازگشتند . اين چنين بود كه سپاه اسلام علاوه بر مأموريتهاى نظامى به كارهاى بازرگانى اشتغال مىورزيدند ، همانگونه كه انصار كارهاى كشاورزى خود را دنبال مىكردند .\r\n\r\n13 - 1 . استقبال از زرمندگان\r\nپس از حصول پيروزى در جنگها ، يك تن زودتر به مدينه مىرفت و بازگشت پيروزمندانه نيروهاى مسلح را از ميدان نبرد به مردم بشارت مىداد . به دنبال آن ساكنان مدينه از زن و مرد ، كوچك و بزرگ آمادهء استقبال از پيروزمندان مىشدند .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nفرمانده سپاه اسلام خود به همراه مردم براى استقبال از سپاه موته بيرون رفت ، چنان‌كه ابوبكر از سپاه اسامه استقبال كرد .\r\n\r\n14 - 1 . سن پذيرش در ارتش\r\nورود به ارتش اختيارى بود و مانند امروز نبود كه مردان به سن معينى برسند تا وارد خدمت سربازى شوند . شرايط پذيرش شهروندان را پيامبر خدا ( ص ) تعيين مىفرمود كه عبارت بود از : داشتن حداقل پانزده يا شانزده سال سن ، قوى بودن و داشتن سلامت جسمانى تا بتوانند بجنگند . براى مثال ، عبداللّه بن عمر و براء بن عازب را كه براى نبرد در غزوهء احد آمده بودند ، بازگرداند ، ولى در غزوهء بدر به عمير بن ابىوقاص كه شانزده سال داشت براى شركت در جنگ اجازه داد . ابن عمر مىگويد : رسول خدا ( ص ) در جنگ احد مرا كه چهارده ساله بودم بازداشت ، ولى در جنگ خندق كه پانزده سال داشتم ، اجازه فرمود .\r\nدر روزگار كنونى سن پذيرش در ارتش در كشورهاى مختلف متفاوت است ، ولى بيشتر كشورها داشتن هيجده سال سن و سلامتى جسمانى را از شرايط داوطلبان خدمت در نيروهاى مسلح مىدانند .\r\n\r\n15 - 1 . تعليم و تربيت\r\nرسول خدا ( ص ) به فرهنگ و دانش اهتمام فراوان ورزيد و بر نشر اين دو مقوله بسيار مشتاق بود . به همين منظور سريهء منذر بن عمرو ساعدى ( بئر معونه ) را همراه با هفتاد معلم براى تعليم بنى عامر ، و سريهء ابومرثد ( رجيع ) را شامل ده تن قارى براى تعليم قبايل عَضْل و قاره اعزام فرمود . همچنين پس از جنگ بدر سر بهاى اسيران باسواد و تهيدست را تعليم سواد به مسلمانان قرار داد .\r\n\r\n16 - 1 . تداركات و پشتيبانى در جنگ پيشگيرانه\r\nتدارك اين نوع جنگها كه رسول خدا ( ص ) عليه دشمنانش به كار مىگرفت ، به عقبدارى نيرومند نياز نداشت كه بر دوش او سنگينى كند و او را از حركت و مانور در صحنهء نبرد باز دارد ، بلكه تنها سپاه و يگانهاى بزرگ عقبدار داشتند و در گردانها و دسته‌ها به چشم نمىخورد . مسلمانان تنها برخى موارد ساده مورد نياز مانند خرما ، برخى غذاها و آب را همراه مىبردند و ديگر نيازمنديهاى خود را از منابع موجود محلى تأمين مىكردند .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nدر حالى كه اين نوع تأمين به وسايل نقليه سريع نياز داشت ، چنين امكانى در اختيار سپاه اسلام نبود و به جاى وسايل نقليه ، سربازان آموزش ديده براى حركت سريع ، خود همه ملزوماتشان را همراه مىبردند .\r\n\r\n17 - 1 . تداركات و پشتيبانى در جنگ دژها\r\nبسيار اتفاق مىافتاد كه دشمنان به دژها پناه مىبردند و آزوقه مورد نياز خود را براى مدتى طولانى انبار مىكردند . همچنين پايگاههاى تداركاتى را بر طبق مناطق دفاعى تقسيم مىكردند كه اغلب از سه منطقه تشكيل مىشد و در هر كدام نيازهاى ضرورى را ذخيره مىكردند . اما سپاه اسلام از درون دژها نمىجنگيد ، بلكه دژها را به‌طور جبهه‌اى مورد هجوم قرار مىداد و براى مدتى طولانى محاصره مىكرد . در چنين شرايطى از امكانات موجود محلى يا غنائم استفاده مىكرد .\r\n\r\n18 - 1 . دشواريهاى تداركات و پشتيبانى\r\nسپاه اسلام براى تأمين تداركاتش دشواريهاى زيادى داشت ، زيرا وسايل نقليه آنها اندك بود ، به طورى كه چند رزمنده يك شتر داشتند كه به نوبت سوار شده ، آب و توشه‌شان را با آن حمل مىكردند .\r\nغذا ناكافى بود ، و بسيار اتفاق مىافتاد كه سربازان بويژه در روزهاى پايانى جنگها احساس گرسنگى مىكردند و ناچار از گوشت شكار و برخى از گياهان و نباتات تغذيه مىنمودند .\r\nهمچنين كمى آب و كم‌ياب بودن آن موجب تشنگى سربازان بويژه در فصل گرما مىشد .\r\nسپاهيان اسلام اسلحه و تجهيزات جنگى اندكى داشتند و به دليل نداشتن امكان خريد ، دستيابى به آنها برايشان دشوار بود .\r\nلباس رزمندگان براى رويارويى با دشمنان و اوضاع و احوال جوى صحرا متناسب نبود .\r\nبسيارى از آنان برهنه و بدون زره با دشمن رو به رو مىشدند ، چنان كه عده‌اى از آنها وسيله‌اى براى سوارى نداشتند .\r\nاما در بارهء اوضاع بد جوى بايد گفت كه هواى صحرا گرم و خشك و پر از گرد و غبار بود كه بر توان رزمى تأثير مىگذاشت ، زيرا سربازان در معرض تابش خورشيد قرار مىگرفتند و تجهيزاتشان پر از گرد و غبار مىشد .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nسپاه اسلام در جنگ با يهوديان نيز دچار مشكلات تداركاتى خاص بود ، چرا كه محاصره طولانى بود . اين كار موجب اتمام آزوقه مىگشت و سربازان گرسنه مىماندند . صحنهء عمليات خيبر ، آلوده به بيمارى و با بود و از نظر بهداشتى براى استقرار دراز مدت مناسب نبود و رزمندگان به تب و بيماريهاى گوناگون مبتلا مىگشتند .\r\nعامل ديگرى كه مسلمانان را به دشوارى مىافكند ، فشار اقتصادى وارده از سوى يهوديان بود ، زيرا آنان پايگاه بزرگ مادى جزيرة العرب را در اختيار داشتند .\r\nآخرين دشوارى مسلمانان ، دورى پايگاه كمك‌رسانى به سپاه اسلام يعنى مدينه از صحنه‌هاى عملياتى بود ، بويژه جنگهايى كه در دومة الجندل ، أبنى و تبوك ، در سوى شمال جزيره ، و در سرزمين يمن اتفاق افتاد .\r\n\r\n19 - 1 . آموزش تداركات و پشتيبانى\r\nآموزش حقيقى پشتيبانى در خلال غزوه‌ها و نبردها صورت مىگرفت ، زيرا سپاه اسلام براى رسيدن به دشمن ناچار بود مسافتهاى درازى را درون صحراها بپيمايد و در خلال آن موارد زير را تمرين [ و تجربه 
  ] كند :\r\n1 . گرسنگى ، تشنگى و پياده‌روى .\r\n2 . اوضاع جغرافيايى و جوى بد صحرا مثل حرارت ، باد و خشكى .\r\n3 . اقامت بلندمدت در پادگانها و خوابيدن در جاهاى بدون سرپناه .\r\n4 . جيره‌بندى مواد غذايى و اكتفا به غذاى اندك .\r\n5 . انفاق براى تجهيز سپاه با وجود تنگدستى .\r\n6 . خوديارى رزمندگان و نيز كمك به ديگران .\r\n7 . چگونگى استفاده از منابع موجود محلى .\r\n8 . كارهاى حفارى .\r\n9 . شكار حيوانات .\r\n10 . چگونگى رفتار با اسيران .\r\n11 . كارهاى ادارى كه سرباز در طول استراحت انجام مىدهد .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n12 . گردآورى غنائم و پايبندى به سيستم توزيع آنها .\r\n13 . جست و جوى آبهاى مناسب و بهداشتى .\r\n14 . دفن كشتگان و اصول اين كار .\r\nاين امور موجب افزايش توان رزمى سپاه اسلام مىگرديد و آن را چنان نيرومند مىساخت كه براى نبرد با هر دشمنى ، با آمادگى و تجهيز كامل و پافشارى تمام حضور مىيافت .\r\n\r\n2 . ادارهء غنائم\r\nاين اداره گردآورى ، ساماندهى و توزيع غنائم را برعهده داشت .\r\n\r\n1 - 2 . تعريف غنيمت\r\nغنيمت مالى است كه از اهل جنگ به زور و با شيوهء قهرآميز گرفته مىشود .\r\nنخستين غنيمتى كه در اسلام گرفته شد ، در سال تشريع جنگ يعنى سال دوم هجرت نبوى بود . در اين سال پيامبر خدا ( ص ) عبداللّه بن جحش را در رأس هشت رزمنده اعزام كرد و ضمن سپردن نامه‌اى به آنها فرمود كه پس از دو روز طى مسافت آن را بگشايند و به مفادش عمل كنند - اين از باب حفظ اسرار نظامى بود - سريه طبق فرمان حركت كرد . پس از گشودن نامه معلوم شد كه براى زير نظر گرفتن كاروان قريش بايد به سوى نخله حركت كنند . مسلمانان نيز چنين كردند و ضمن غافلگير كردن كاروان ، همه‌اش را به غنيمت گرفتند .\r\n\r\n2 - 2 . راههاى استفاده از غنائم در دارالحرب\r\nپس از استيلاى بر غنائم ، همهء غنائم‌برندگان اعم از توانگر و تهيدست اجازه داشتند براى رفع نيازشان از خوراكيها و آشاميدنيها ، و هيزم و علوفه غنيمتى استفاده كنند ، زيرا ملزم كردن توانگر به حمل غذا و علوفه از دارالاسلام به دارالحرب ، در مدت رفت و آمد ، آنها را بشدت به زحمت مىافكند . بنابراين در چنان شرايطى ، نياز ، عمومى است و اختصاص به تهيدستان ندارد .\r\n\r\n3 - 2 . قانون تقسيم غنائم\r\nرسول خدا ( ص ) براى سر و سامان دادن به غنائم امر مىفرمود كه آنها را در مكانى مناسب گرد\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nآوردند و فردى را براى شمارش و توزيع آنها معين مىكرد . غنيمت‌برندگان را مشخص مىساخت و پيش از تقسيم به كسى اجازه استفاده نمىداد و بر سرقت كنندگان از غنائم سخت مىگرفت .\r\nغنائم به پنج قسمت تقسيم مىگردد و به صورت زير توزيع مىشود :\r\nيك سهم آن ميان يتيمان ، تهيدستان ، در راه ماندگان توزيع مىشود و يا در مصالح عمومى مانند خريد ادوات جنگى و ملزومات مورد نياز سپاه از قبيل خواربار ، اسلحه ، مهمات و پوشاك و غيره هزينه مىگردد و چهار سهم ديگر ميان غنيمت برندگان توزيع مىشود ، و مردان مسلمانى كه به قصد جنگيدن در ميدان نبرد شركت كرده باشند ، خواه جنگيده باشند يا نجنگيده باشند ، از آن سهم مىبرند ، چون جهاد ترساندن دشمن است .\r\nميزان سهمى كه رزمندگان مىبرند نسبت به سواره يا پياده متفاوت است ، به اين ترتيب كه به سواره سه سهم ( دو سهم به اسب و يك سهم به سوار ) و به پياده يك سهم داده مىشود . « 1 » علت بيشتر دادن به سواره اين است كه تأمين آزوقه و نگهدارى اسب و آماده‌سازى آن براى جنگ بر عهدهء اوست و مخارج او بيشتر است ، بر خلاف پياده نظام .\r\nچنانچه زن و فرزند در جنگ حضور يابند ، چون جنگ بر آنها واجب نيست ، سهم كامل نمىبرند ، بلكه به حسب صلاحديد فرمانده كل ، اندك مالى كمتر از يك سهم ( رَضْخ ) ، به آنها داده مىشود . مقدار مالى را كه فرمانده كل به اين قبيل افراد مىدهد ، با توجه به ميزان كار و نقش آنان در جنگ است .\r\n\r\n4 - 2 . مكان تقسيم غنائم\r\nغنائم در همان جايى كه به دست آمده يا پس از حمل به دارالاسلام تقسيم مىشود ، زيرا شايسته است كه فرمانده كل ، در صورت نبودن امنيت در ميدان جنگ ، سپاه را به همراه غنائم به جايى امن انتقال دهد . تقسيم غنائم با فرمانده كل و يا كسى بود كه فرمانده كل اين مأموريت را بر عهده او مىگذاشت .\r\n\r\n5 - 2 . منابع غنيمت\r\nمهمترين منبعِ غنائم ، يهود بود كه سپاه اسلام موفق گرديد سلاحهاى پيشرفته ، اموال بسيار و\r\n\r\n\r\n","description":"","footnote":"\r\n( 1 ) قول مشهور در فقه شيعى ، دادن دو سهم به يك سواره و يك سهم به پياده است .\r\n","page_name":" 149 ","page_number":149},
  {"content":"\r\n\r\nزمينهاى زراعتى زيادى را از آنان به غنيمت بگيرد . منبع ديگر ، قبايل عربى مخالف بودند كه سپاه اسلام موفق شد شمارى گوسفند ، شتر و اسب از آنها به غنيمت بگيرد . تأمين نيازمنديهاى مادى سپاه از طريق همين غنائم بود .\r\n\r\n6 - 2 . اسيران\r\nاسيران ، آن دسته از سپاهيان دشمن هستند كه مىرزمند و يا در حكم رزمنده هستند و زنده به دست سپاه اسلام گرفتار مىشوند .\r\nاسير با توجه به مصالح عاليه دولت اسلامى يا كشته مىشود « 1 » ، يا به ازاى پرداخت مال يا بدون پرداخت مال آزاد مىگردد و يا به اسارت مىرود .\r\nرسول خدا ( ص ) پس از جنگ بدر به قتل عقبة بن مُعيط و نَضر بن حارث و پس از احد به قتل عمرو جمحى ، شاعر جاهلى ، فرمان داد و پس از محاصره بنىقريظه ، فرمان قتل آنها را صادر كرد . « 2 »\r\nبرخى از اسيران بدر سر بها پرداختند و شمارى از آنها كه سواد داشتند ، ولى تهيدست بودند به ازاى آزادى خود ده تن از كودكان مدينه را با سواد كردند . دو تن از اسيرانى كه در سريه عبداللّه بن جحش اسير شدند ، با پرداخت سر بها آزاد گشتند .\r\nپس از قرارداد صلح حديبيه ، اسيران قريش و مسلمانان با يكديگر مبادله شدند . رسول خدا ( ص ) زنى از بنى كلاب را به ازاى آزادسازى مسلمانانى كه پس از اعزام سريه ابوبكر به اسارت آن قبيله درآمده بودند ، آزاد فرمود . نيز آن حضرت بر شمارى از اسيران بدر مثل ابوعزه ( عمرو ) جمحى به دليل تهيدستى ، و ابوالعاص بن ربيع منت نهاد و آزادشان فرمود .\r\nهمچنين اسيران بنى مصطلق و ثمامة بن أثال حنفى - كه در سريهء محمد بن مسلمه براى تأديب بنى بكر به اسارت درآمده بود - و مردى از بنى ثعلبه - به علت اينكه پس از اسارت در سريه ابوعبيدة بن جراح براى انتقام از بنى ثعلبه اسلام آورد - از ديگر كسانى بودند كه به وسيله رسول خدا ( ص ) آزاد گرديدند .\r\n\r\n\r\n","description":"","footnote":"\r\n( 1 ) بنابر قول مشهور در ميان فقيهان شيعى ، كشتن اسير پس از پايان درگيرى و جنگ جايز نيست ، و در آيهء چهارم سوره‌محمد ( ص ) نيز تنها به آزاد كردن اسير با گرفتن فديه يا بدون آن اشاره شده است .\r\n( 2 ) در تاريخ آمده كه يهود بنى قريظه به حكميت سعد بن مُعاذ راضى شدند و وى براساس تورات حكم كرد كه مردانشان كشته شوند ، اموالشان قسمت شود و فرزندان و زنانشان اسير گردند . پيامبر ( ص ) اين حكم را تأييد فرمود .\r\n","page_name":" 150 ","page_number":150},
  {"content":"\r\n\r\nزنى كه در سريهء زيد بن حادثه براى تأديب بنى سليم به اسارت درآمده بود ، چون اخبار دشمن را به مسلمانان گزارش مىداد ، رسول خدا ( ص ) او را آزاد ساخت .\r\nرفتار رسول خدا ( ص ) با اسيران با مدارا و مهربانى و لطف و انسانيت توأم بود . به مسلمانان توصيه فرمود كه به آنها نيكى كنند و هنگام پيروزى ، از آنان گذشت و با شنيدن نالهء يكى از آنان ، زنجير پاى او را شُل كرد . نتيجه اين حسن رفتار با اسيران استقبال مشتاقانهء بيشتر آنها از اسلام بود .\r\nاسيران پس از آنكه به بند كشيده مىشدند و آزادىشان سلب مىگرديد ، در مكانى مناسب و با شرايط بهداشتى نگهدارى مىشدند . محل نگهدارى يا مسجد بود يا خانه‌هاى تك‌تك رزمندگان و يا اينكه همه در يك خانه نگهدارى مىشدند . به بند كشيدن اسيران براى جلوگيرى از فرار آنان بود ، چون خانه‌ها براى زندان ساخته نشده بودند و هر لحظه امكان فرار اسير مىرفت .\r\nقرآن كريم به اطعام اسير تشويق كرده است . رسول خدا ( ص ) نيز به اطعام آنان سفارش مىفرمود . سپاهيان اسلام اسيران را در خوردن بر خود مقدم مىشمردند . براى مثال ، عَزيز بن عمير در اسارت ، نان و طعام خوب مىخورد ، در حالى كه اسير كنندگانش از خرما و ته ماندهء غذاها تغذيه مىكردند . رسول خدا ( ص ) درخواست يكى از اسيران را براى خوردن غذا و احسان نسبت به وى پذيرفت ، و از مسلمانان مىخواست كه براى ثمامه غذا بياورند و آنان به او شير و غذاهاى لذيذ مىدادند .\r\nهمچنين به اسيران لباس مناسب پوشانده مىشد . رسول خدا ( ص ) به عباس پيراهنى عطا كرد و به سَفانه دختر حاتم طايى نفقه و پوشاك داد و سپس آزادش فرمود .\r\nاسيران براى افشاى اخبار سرّى نظامى از سوى آن حضرت مجبور نمىشدند ، ولى چنانچه به قصد گمراه ساختن سپاه اسلام خبرهاى دروغ پخش مىكردند ، زير فشار قرار مىگرفتند يا كتك مىخوردند . افشاى اخبار دشمن از سوى اسيران داوطلبانه بود و كسى را به خاطر خوددارى از انجامش كتك نمىزدند .\r\n\r\n3 . اداره خدمات پزشكى\r\n\r\n1 - 3 . تعريف و وظايف\r\nهدف اين اداره حفظ توانايى رزمندگان است . از اين رو ، ضمن ارائه خدمات پزشكى به آسيب ديدگان ، مجروحان را براى مداوا ، از ميدان نبرد به مراكز پزشكى اعزام مىكند .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nهمچنين هشدار دادن در بارهء وقوع انواع بيماريهاى عفونى مثل و با ، مراقبت اماكن استقرار و مقرهاى فرماندهى و بررسى مسايل بهداشتى در اين اماكن از اقدامهاى اين اداره است .\r\nفرمانده كل سپاه اسلام خود پيشگام خدمات طبى بود . آن حضرت پس از آگاهى از جراحت چشم قَتادَة بن نعمان در غزوهء احد ، برخاست و چشم را در جاى خودش قرار داد تا سلامتش را باز يافت . همچنين براى مداواى زخم اوس بن معاذ كه در سريهء دواطلبانهء محمد بن مسلمه براى قتل ابن اشرف مجروح شده بود ، از آب دهان مباركش استفاده نمود . چشمان بيمار على بن ابىطالب را نيز به همين شيوه مداوا كرد و وى توانست به پيكار ادامه دهد . رسول خدا ( ص ) همچنين داروى مناسب بيماران و مصدومان را تجويز مىفرمود .\r\nاما خدمات عمومى پزشكى در سپاه اسلام به خدمات فردى ، متقابل و خدمات زنان متكى بود . هنگام مجروح شدن فرمانده كل ، ابوعبيدة بن جراح حلقه‌ها را از گونه‌هاى آن حضرت بيرون آورد و حضرت فاطمه ( س ) حصير را سوزانيد و خاكستر آن را در محل زخم نهاد . پس از رسيدن به مدينه ، مجروحان به مداواى خود مىپرداختند و بر زخمهايشان مرهم مىنهادند ، گرچه كار بستن زخم در اثناى پيكار نيز رايج بود .\r\nزخميها را به جايگاه مخصوص مداواى بيماران در مدينه مىبردند . سعد بن معاذ هنگامى كه در غزوهء خندق زخمى شد ، به چادرى در مسجد برده شد و هنگامى كه محمد بن مسلمه در سريهء تأديب بنى ثعلبه و عوال زخم برداشت ، او را به مدينه بردند .\r\nوسايل مورد استفادهء پزشكى ، ابتدايى و ساده بود ، مانند آب ، حصير ، زخم بندهايى كه زنان با خود حمل مىكردند و عمامه‌هايى كه مردان بر سر مىنهادند - عمامه‌ها حكم باند را داشتند - ، عسل ، پيه ، شيرهء خرما ، خرما ، شير و بول شتر ، آب نمك و غيره .\r\nرسول خدا ( ص ) به مراقبتهاى بهداشتى اهتمام مىورزيد و سربازان متخصص را براى بررسى وضعيت بهداشتى و گزينش اماكن مناسب اعزام مىفرمود . آن حضرت مقر فرماندهى و محل استقرار را در آن مراكز بهداشتى برپا مىكرد . همچنين براى آشاميدن ، آب پاكيزه مىجست و شستن دست و زخم را با آبى كه رنگ آن تغيير كرده و بويش آشكار گرديده بود ، اجازه فرمود .\r\n\r\n2 - 3 . خسارتها\r\nخسارتهاى جنگى به چند عامل بستگى داشت كه بارزترينشان اينها بود :\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n1 . امكانات جنگى خودى و دشمن .\r\n2 . نوع جنگ ؛ هجومى يا دفاعى و يا درگيرى در مناطق مستحكم ( دژها ) .\r\n3 . انواع سلاحهاى مورد استفاده .\r\n4 . آمادگى جنگى و شرايط زمين .\r\n5 . شب يا روز بودن زمان جنگ .\r\n6 . روحيهء رزمندگان .\r\n7 . آمادگى و هوشيارى .\r\nميزان امكانات طرفين در جنگ بدر روشن است . جنگ خندق دفاعى و غزوهء فتح هجومى بود . درگيرى با دژها ، توجه به شرايط زمين و زمان‌بندى نبرد در جنگ خيبر كه در سپيده دمان آغاز گشت ، مصداق داشت . در غزوهء طايف ، مسلمانان از سلاحهاى گوناگون استفاده كردند . در جنگ بنى قريظه آمادگى نظامى وجود داشت و هوشيارى آنان در غزوه ذات الرقاع بارز بود .\r\nخسارتهاى سپاه اسلام در جنگهاى دفاعى نخستين زياد بود . براى مثال شمار شهيدان در جنگ بدر چهارده تن ، در احد هفتاد تن و در خندق شش نفر بود . اما در جنگهاى هجومى ، شمار شهيدان در غزوهء موته هشت تن ، در فتح مكه دو تن و در حنين چهار تن ، و در درگيرى با دژها ، شمار شهيدان در خيبر پانزده تن ، و در طائف دوازده تن بود ، و در محاصره دژهاى بنىقينقاع ، بنىنضير و بنى قريظه هيچ كس شهيد نشد .\r\nاما در سريه‌هاى جنگى ، سريهء محمد بن مسلمه براى تأديب بنى ثعلبه ، ده كشته ، سريهء بشير بن سعد انصارى بر سر بنى مره ، سى كشته ، سريهء ابوالعوجا سلمى بر سر بنى سليم ، پنجاه كشته و سريهء كعب بن عمير غفارى براى تنبيه بنى قضاعه ، پانزده كشته دادند . در سريه‌هايى كه دشمن خيانت كرد و به مسلمانان كمين زد ، خسارت بئر معونه هفتاد كشته و سريه رجيع ده كشته بود .\r\nچنان كه ملاحظه مىشود ، خسارت جنگهاى دفاعى بيش از جنگهاى هجومى بود . علت آن كسب آموزشها و مهارتهايى بود كه سپاه اسلام پس از غزوهء خندق كسب كرده بودند .\r\nعلل بالا بودن خسارت سريه‌هاى جنگى اينها بود :\r\n1 . كم احتياطى فرماندهان .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n2 . برترى زياد قدرت دشمن .\r\n3 . عدم تحقّق غافلگيرى و پنهانى نبودن عمليات .\r\n4 . كمك نكردن به مجروحان كه به علت جراحات وارده مردند .\r\nنيروهاى سريه‌هايى كه براى نشر علم و فرهنگ اعزام شده بودند ، به دليل بى احتياطى تا آخرين نفر به شهادت رسيدند و موفق به انجام رسالت خود نگشتند .\r\nدرصد خسارت جنگها نسبت به شمار نيروهاى سپاه به اين قرار بود : بدر 5 % ، احد 10 % ، خندق 002 % ، خيبر 1 % ، موته 5 / 02 % ، فتح 002 % ، حنين 003 % ، و طايف 02 % .\r\nبالاترين درصد را سريه‌هاى جنگى تبليغى داشت كه تلفات آنها 100 % بود و پس از آن جنگ احد قرار داشت و كمترين نسبت از آن غزوهء فتح بود .\r\n\r\n3 - 3 . دفن كشتگان\r\nفرمان رسول خدا ( ص ) اين بود كه پيكر شهيدان را در ميدان نبرد به خاك بسپارند - همان كارى كه برخى از ارتشهاى امروزى مىكنند - و اجازهء انتقال آنان را به مدينه نمىداد . برخى از خانواده‌ها اقدام به انتقال شهيدان خود به مدينه كردند ، اما رسول خدا ( ص ) مانع شد و فرمان داد تا آنان را به احد بازگردانند و منادى آن حضرت فرياد زد : « كشتگان را به قتلگاهشان بازگردانيد » .\r\nعلت اين كار آن بود كه انتقال جنازه از جايى به جاى ديگر خانواده‌ها را به زحمت مىانداخت و هزينه‌اى بر آنان تحميل مىكرد . علاوه بر آن ، دگرگونيهاى جوّى باعث از هم پاشيدن جسد مىگرديد . وسايل نقليه هم كم بود . مهم‌تر از همه اينكه شمار زيادى از رزمندگان و عناصر تداركاتى بايد به كار انتقال جنازه‌ها به شهر مىپرداختند .\r\nدفن رزمندگان در جايگاه شهادتشان در ميدان نبرد ، نشانى براى راه‌جويان نسلهاى آينده ، انگيزه‌اى براى اقتداى اين نسلها به شهيدان ، و معناى بلندى از معانى شجاعت و جسارت خواهد بود .\r\nرسول خدا ( ص ) شهيدان را بزرگ مىداشت و آنان را در جايگاههاى بلند عزت و مباهات دنيا و آخرت مىنشانيد و نزديكانشان را نيز به همين افتخار بشارت مىداد و خشنودشان مىفرمود .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nآن حضرت شهيدان را به طور جداگانه يا هر دو سه نفر را با هم در يك قبر مىنهاد . ملاك ايشان براى اقدام اخير ، خويشاوندى ، برادرى و حفظ قرآن كريم بود .\r\nرسول خدا ( ص ) از مثله و قطع اعضاى كشته‌هاى دشمن نهى مىفرمود و به دستور ايشان ، پس از شناسايى ، آنان را دفن مىكردند ، بدون آنكه با سوزاندن يا غرق كردن از آنها انتقام بگيرند .\r\nآن حضرت به فرماندهان سريه‌هاى اعزامى نيز توصيه مىفرمود كه دشمن را مثله نكنند ، بلكه جوانمردانه بكشند . اين در حالى بود كه دشمن ، كسانى چون حمزه و ديگران را در غزوهء احد مثله كرد و هنده دختر عتبه و زن ابوسفيان ، جگر حمزه را دندان گرفت .\r\nاگر دشمن به تحويل گرفتن جنازه كشتگان خود تمايل داشت ، رسول خدا ( ص ) اجازه مىفرمود .\r\n\r\n4 - 3 . نقش زنان در كارهاى تداركاتى\r\nزنان در تداركات و تأمين نيازمنديهاى سپاه اسلام نقش مهمى داشتند . آنان براى رزمندگان غذا تهيه مىكردند و تشنگان را سيراب مىساختند . به اين منظور مشكهاى پر آب را براى رساندن به رزمندگان صحنهء پيكار به دوش مىكشيدند . مجروحان را با استفاده از باند و خاكستر حصير درمان مىكردند ، و از مجروحانى كه به جايگاههاى ويژه بيماران مانند مسجد منتقل شده بودند ، پرستارى مىكردند . از ديگر فعاليتهاى بانوان تشويق رزمندگان پيش از اعزام به جبهه و در اثناى جنگ ، بازگرداندن فراريها ، دوختن لباسها و مشكها و شركت در فعاليتهاى پزشكى بود . آنان همچنين نظر مشورتى خود را در اختيار فرمانده كل قرار مىدادند ، در مواقع اضطرارى مىجنگيدند و از سلاح و مهمات جنگى نگهدارى مىكردند .\r\nرسول خدا ( ص ) حضور زنان را در جنگ غنيمت مىشمرد . در غزوهء حديبيه در بارهء بيرون آمدن از عُمره با آنان مشورت كرد و آنان اظهار كردند كه ايشان عمل مورد نظرشان ( قربانى كردن و سر تراشيدن ) را انجام دهند ، مسلمانان نيز پيروى خواهند كرد « 1 » . در غزوهء فتح از زنان\r\n\r\n\r\n","description":"","footnote":"\r\n( 1 ) اولًا در منابعى كه مؤلف بدانها استناد كرده ، نيامده كه رسول خدا ( ص ) در اين باره با زنان مشورت كرد . تنها نقل شده‌كه حضرت پس از انعقاد صلح حديبيه سه بار از مسلمانان خواست تا قربانى كنند ، سر بتراشند و از احرام بيرون آيند ، اما كسى فرمان نبرد . آن حضرت با حالتى خشمگين بر همسرش ، ام سلمه وارد شد . ام سلمه از علت ناراحتى حضرت پرسيد و حضرت ماجرا را بازگفت . ام سلمه به حضرت گفت : شما خود قربانى كنيد ، مسلمانان به شما اقتدا خواهند كرد . حضرت نيز چنين كرد . ثانياً ، در صحت اين نقل هم ترديد جدى وجود دارد ، زيرا بسيار بعيد است كه رسول خدا ( ص ) به مسلمانان فرمانى بدهد و همگى از انجام آن سر باز زنند .\r\n","page_name":" 155 ","page_number":155},
  {"content":"\r\n\r\nهمانند مردان بيعت گرفت . آن حضرت در اجراى بندهاى معاهدهء قريش ، مردان را بازگرداند ، ولى از بازگردانيدن زنان خوددارى ورزيد ، و هنگامى كه خداوند در شأن زنان آيه نازل فرمود ، بر احترام آنان افزود .\r\nجايگاه زنان در ميدان جنگ و اثناى نبرد پشت سر مردان بود . در هنگام استقرار و تحرك در عقبدار جا مىگرفتند . در هنگام دفاع ، در شهر و يا دژها موضع مىگرفتند و حمايت لازم و حراست كافى از آنها مىشد و هنگامى كه مانند مرد در پيكار شركت مىجستند ، جايگاه آنان در خطوط مقدم نبرد بود .\r\n\r\nتحليل لجستيكى\r\nنبردهاى سپاه اسلام در جبهه‌هاى گوناگون نشان مىدهد كه تضمين كننده پيروزى ، تنها نيروى رزمى و فراوانى امكانات تداركاتى نيست ، بلكه آنچه پيروزى آفرين است ، سازماندهى خوب و حسن استفاده از آنها در زمان و مكان مناسب است . در مواردى كمبود يا نبود امكانات نيز از بارزترين عوامل پيروزى بود .\r\nسپاه اسلام موفق گشت بر يهوديان كه بيشترين امكانات مادى را در اختيار داشتند ، پيروز گردد ؛ همچنان‌كه روميانى كه از همه نوع مواد مورد نياز برخوردار بودند نيز مغلوب اين سپاه شدند . همچنين بر قبايل عربى مخالف كه گلّه‌هاى چند هزارى گوسفند ، شتر و اسب داشتند ، پيروز شد .\r\nسپاه اسلام پس از پيروزى ، با غنائم به دست آمده از دشمن و امكانات اندك خودش ، تجديد سازمان مىشد . اين سپاه قدرت رويارويى يك جا با همهء دشمنان را نداشت . از اين رو ، آنها را به‌طور جداگانه مورد حمله قرار مىداد . اين شيوه موجب مىشد كه به‌طور طبيعى و\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nتدريجى رشد كند ، به‌گونه‌اى كه با گذشت زمان قدرت رويارويى با دشمن قوىتر را پيدا مىكرد .\r\nسپاه اسلام در جنگ بنى قينقاع - در مقايسه با فتح خيبر كه پس از آن صورت گرفت - به امكانات تداركاتى اندك دست يافت . به همين ترتيب در جنگهاى بعدى امكانات تداركاتى به دست آمده رو به فزونى نهاد . همچنين در پيكار با دشمن بر اسلوب‌هايى تكيه كرد كه به امكانات فراوان نياز نداشتند ، مثل جنگ پيشگيرانه ، جنگ برق‌آسا و انقلابى كه به روحيهء عالى ، سرعت زياد در هجوم ، آمادگى استوار اعتقادى ، بسيج كامل همگانى و رعبى وحشت‌انگيز كه بر دل و جان دشمنان مسلط باشد ، نيازمند بودند .\r\n\r\n","description":"","footnote":"","page_name":" 157 ","page_number":157},
  {"content":"\r\n . \r\n","description":"","footnote":"","page_name":" 158 ","page_number":158},
  {"content":"\r\n\r\n\r\nسخن پايانى\r\nتشكيلات اسلامى پس از هجرت رسول خدا ( ص ) به مدينه رشد تدريجى خود را آغاز كرد .\r\nپيامبر آن شهر را پايگاهى براى اداره امور مسلمانان و نيز ترسيم طرحهاى دعوت اسلامى برگزيد . گاه اسباب و عللى زودگذر موجب مىشد كه آن حضرت تدابيرى براى حل امور اضطرارى اتخاذ كند ، ولى اين تدابير چنان حكيمانه انديشيده شده بود كه هستهء نخستين تشكيلات گستردهء اسلامى و پايه‌هاى محكم اصلاح انسانى را تشكيل دادند .\r\nدر سايهء اين تدابير ، مدينه از شهرى كه قبايل در حال نزاع در آن مىزيستند بيرون آمد و به مكان و موطنى امن تبديل گشت كه مهاجران را از هر قبيله و نژادى پذيرا بود . مفهوم وطن به عنوان جايى كه ساكنان آن از حقوقى برخوردارند و به انجام وظايفى ملزم هستند و بدون رعايت حسب و نسب با آنان با مساوات برخورد مىشود ، براى نخستين بار در آن شهر مصداق يافت .\r\nبه اين ترتيب رسول خدا ( ص ) موفق شد حكومتى داراى احترام و عزتمند تشكيل دهد كه همگان به چشم رهبر و فرمانده به او بنگرند و از سلطه رهبران متفرق بيرون آمده ، تنها از فرامين او اطاعت كنند .\r\nرسول خدا ( ص ) در پرتو انديشهء تابناك و عقل كامل دريافت كه پايدارى حكومتى كه در مرحله نخست براى مدينه و در مرحله دوم براى جهان پىريزى مىكند ، تنها در سايهء نيرويى\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nپايدار مىماند كه از دعوت پشتيبانى و از نظام پاسدارى كند و اين قدرت در بازوى مؤمنانى نهفته بود كه همراه او از مكه به مدينه هجرت كردند . مهاجران دسته‌هاى نخست مجاهدان را تشكيل مىدادند ، در حالى كه انصار در وهلهء دوم به سپاه اسلام پيوستند .\r\nپس از وجوب جهاد ، تأثير تعاليم نظامى رسول خدا ( ص ) نيز به وضوح آشكار گشت ، زيرا آن حضرت سپاه اسلام را تشكيل داد و با اعزام غزوه‌ها و سريه‌هاى پى در پى آموزش آن را تكميل كرد . اين سپاه ، تحقق بخش اهداف سياسى و نظامى مورد نياز براى تثبيت حكومت و نشر دعوت بود . در پرتو عمليات نظامى ، آمال و آرزوهاى مجاهدان برآورده مىگشت و به كارِ مشترك زير نظارت فرماندهى واحد خو گرفتند و مهابت مسلمانان در دل دشمنان رسوخ كرد .\r\nرسول خدا ( ص ) به آماده‌سازى و آموزش نظامى سپاه استمرار بخشيد تا اينكه به سطوح بالاى آمادگى جنگى دست يافتند و قدرت رويارويى با دشمن را پيدا كردند و در جنگهاى بزرگ درگير شدند و پيروزى هميشه با آنان يار بود .\r\nهدف جنگ ، دفاع از خود ، تأمين دعوت و دفاع در برابر كسانى بود كه قصد مقابله با دعوت اسلامى را داشتند . بررسى روند غزوه‌ها و نبردهايى كه رسول خدا ( ص ) فرماندهى كردند ، نشان مىدهد كه بارزترين عوامل پيروزى اينها بودند :\r\n1 . رسول خدا ( ص ) در طى نبردهايش اصولى را به كار گرفت كه براى دشمن ناشناخته بود ، مانند سازماندهى ، شناسايى ، تعيين هدف ، تمركز نيروها در جهات اصلى و بيشتر در نقاط آسيب‌پذير دشمن ، غافلگيرى ، سرّى بودن عمليات ، سرعت ، مانور ، قدرت معنوى ، تأمين فراگير نبرد شامل تأمين لجستيكى ، كه دقيقاً همان اصول معمول در جنگهاى امروزى است .\r\nهمچنين انواع جنگهايى كه رسول خدا ( ص ) عليه دشمن به كار مىبست ، در پيروزى بر دشمن تأثير بسزايى داشت . جنگ روانى ، روحيهء دشمن را ضعيف و نابود مىكرد و در بيشتر جنگها موجب مىشد كه پيش از آغاز جنگ آوازهء قدرت و صلابت سپاه اسلام ميان آنها بپيچد .\r\nجنگ انقلابى كه همهء ملت از نظامى و غيرنظامى در آن شركت مىكردند ، به شيوه‌هاى\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nگوناگون ، روحيهء انقلابى و معنوى مردم را برمىانگيخت و آنان را تشويق مىكرد . در نتيجه به عادلانه بودن آرمان و شرافتمندانه بودن هدفشان ايمان مىآوردند و اين امر آنان را به انجام هرگونه ايثارى وامىداشت .\r\nهمچنين ابتكارهاى نظامى رسول خدا ( ص ) در آشفته‌سازى ، خرد كردن شوكت و شكست دشمن تأثيرى عظيم داشت .\r\nموارد ياد شده اگر بر چيزى دلالت كند ، همانا نبوغ فرمانده كل و صفات ممتاز فرماندهى بى مانند اوست . رهبرى آن حضرت همهء جنبه‌هاى سياسى ، نظامى ، ادارى را در بر مىگرفت و ايشان نسبت به همهء اصول و مبانى نظامى در دو سطح تاكتيكى و استراتژيكى آگاه بود .\r\n2 . تعليم و تربيت اسلامى كه مورد تأكيد رسول خدا ( ص ) بود ، به عناصر سپاه اسلام نيروى جديدى بخشيد كه پيش از آن براى عربها ناشناخته بود . اين نيروى جديد ، قدرت معنويت بود كه اسلام وجود مسلمانان را از آن لبريز ساخت و آنان را واداشت تا جان عزيز و گرانبهاترين چيزهايى را كه در اختيار دارند در راه نشر و حمايت دين جديد ايثار كنند . آنچه مسلمانان را به اين جهت‌گيرى وامىداشت ، پاداش تضمين شدهء نيكوى دنيا و آخرت بود .\r\nاز امتيازات سپاه اسلام ، همانا وحدت فرماندهى ، فداكارى و فرمانبردارى كامل نسبت به فرمانده كل بود . حقيقت ياد شده چندين بار و در چند جا بر زبان سپاهيان اسلام جارى گرديده است . از آن جمله گفتهء مقداد بن عمرو خطاب به رسول خدا ( ص ) پيش از غزوهء بدر است كه « اگر ما را به بَرْك الغماد - جايى در يمن - ببرى ، تا همانجا راه تو را از دشمن هموار خواهيم ساخت » . و گفتهء سعد بن معاذ كه « اگر ما را به اين دريا بفرستى ، همراه تو وارد مىشويم و هيچ كدام از ما سرپيچى نخواهد كرد » .\r\nدعوت رسول خدا ( ص ) به اسلام ، دعوتى مسالمت‌آميز بود و مادام كه دشمنان قساوت به خرج نداده و ستم نمىكردند ، مسلمانان نيز متوسل به زور نمىشدند . جنگ در حقيقت استفاده از زور براى رفع زورگويى بود . از اين رو ، جنگهاى رسول خدا ( ص ) از نخستين غزوه‌ها بر پايه‌هايى استوار گشت كه سپاه اسلام هرگز از آنها سر بر نتافت . آن اصول اينها بودند :\r\n\r\n","description":"","footnote":"","page_name":" 161 ","page_number":161},
  {"content":"\r\n\r\n1 . دعوت به دين جديد يا برقرارى صلح ( هُدنه ) و پرداخت جزيه .\r\n2 . گشودن سرزمين كسانى كه بناى مخالفت گذاشتند .\r\n3 . عقب‌نشينى منظم براى دور شدن و جدا شدن از دشمن به منظور حفظ سپاه اسلام از خطر هلاكت و نابودى ؛ چنان‌كه در غزوهء موته اتفاق افتاد .\r\nويژگى مهم دوران زندگانى رسول خدا ( ص ) ، فراوانى غزوه‌ها و سريه‌هاست . با وجود آنكه جهاد پس از هجرت به مدينه واجب شد ، در مدت هفت سال ، 27 غزوه رخ داد كه از غزوهء « ودان » آغاز گشت و به غزوهء تبوك پايان يافت . از مجموع اين غزوه‌ها پيامبر ( ص ) تنها در نُه تاى آنها جنگ كرد . در همين مدت رسول خدا ( ص ) براى دعوت به اسلام و مقابله با كسانى كه امنيت مسلمانان را به خطر مىانداختند ، 47 سريه و گروه نيز اعزام كرد .\r\nنكته شايان ذكر اينكه تمرينهاى نظامى و غزوه‌هاى ياد شده حكومت اسلامى را برجسته كرد و آن را از بزرگ‌ترين حكومتهاى تاريخ بشر نمود ، بى آنكه اين امر فى نفسه مراد باشد .\r\nاگر بپنداريم كه تشكيل دولت اسلامى هدف اوليه و اصلى رسول خدا ( ص ) بود ، يك حقيقت تاريخى را ناديده گرفته‌ايم ، زيرا دولت اسلامى پديده‌اى جانبى و وسيله‌اى شايسته براى تحقق هدف اوليهء اسلام يعنى پايان دادن به شرك و نشر اسلام با شيوه‌هاى مسالمت‌آميز بود .\r\nدولت اسلامى در شيوه‌هاى رفتار با ديگر دولتها اعم از دوست يا دشمن فصل نوينى گشود و رفتارهاى بين‌المللى را در جنگ و صلح بر قوانين عادلانه و انسانى مبتنى گردانيد .\r\nسپاه اسلام پس از رحلت رسول خدا ( ص ) به فتوحاتش ادامه داد و سرزمينهاى شام ، مصر و عراق را گشود و بر دو دولت بزرگ آن روزگار يعنى ايران و روم پيروز گشت . با وجود اين ، از ديدگاه فرماندهان مسلمان و نيروها ، نخستين فاتح اين كشورها رسول خدا ( ص ) بود ، زيرا آن حضرت با جنگهاى خويش راه آنان را هموار ساخت و وسعت دولت اسلامى را به سربازانش بشارت داد ، و اين امر موجب افزايش روحيهء آنان و اطمينانشان به پيروزى شد .\r\nفتوحات اسلامى در دورهء خلفا به مثابهء ميوه‌اى بود كه از درخت جنگهاى پيامبر ( ص ) چيدند .\r\nدر سايهء فتوحات اسلامى سرزمينهاى فراوانى درنورديده شد و تختهاى بسيارى واژگون گرديد . دو عامل مهم يعنى دوستى و پايبندى نسبت به نظام اسلامى و كوچك شمردن مرگ ،\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nمسلمانان را از همهء صحنه‌ها پيروز بيرون آورد و در نتيجه از شرق به مرزهاى چين و از غرب به اندلس دست يافتند .\r\nاينك نيز جامعهء اسلامى سيادت نخستين را باز نخواهد يافت ، مگر آنكه زندگى عادى و نظم ارتش اسلامى را بر همان اصول وضع شده از سوى رسول خدا ( ص ) مبتنى سازد ، يعنى دوستى و همگامى با نظام اسلامى و بذل داوطلبانه جان در راه تحقق صلح و امنيت در نقاط آبادان جهان .\r\n\r\n","description":"","footnote":"","page_name":" 163 ","page_number":163},
  {"content":"\r\n . \r\n","description":"","footnote":"","page_name":" 164 ","page_number":164},
  {"content":"\r\n\r\n\r\nمنابع و مآخذ\r\n\r\nالف . به حسب ترتيب زمانى\r\nابن طفيل 11 ه : عامر ، ديوان ، به روايت ابوبكر محمدبن قاسم انبارى . تحقيق : دار صادر ، بيروت .\r\nابن ثابت 54 ه : حسان بن ثابت انصارى ، ديوان ، تحقيق عبدالرحمن برقوقى ، مكتبة التجارية الكبرى ، مصر .\r\nزهرى 124 ه : محمد بن مسلم بن عبدالله بن شهاب ، المغازى النبويه ، تحقيق : سهيل زكار ، دارالفكر ، چاپ اول ، 1400 ه . / 1980 م .\r\nابن اسحاق 151 ه : محمد بن اسحاق يسار مطلبى :\r\n- السير والمغازى ، تحقيق : سهيل زكار ، دارالفكر ، چاپ نخست ، 1398 / 1978 .\r\n- سيرة ابن اسحاق ، موسوم به المبتدأ والخبر ، تحقيق : محمد حميدالله ، بنگاه تحقيق و پژوهش ، تقريب الرباط ، مغرب 1396 / 1976 .\r\n- كتاب بكر و تغلب ، تحقيق سليمان الصنوانى ، مكتبة الظاهريه ، شماره و - 190 .\r\nمالك 179 ه : مالك بن انس ، الموطأ ، مكتبة التجارية الكبرى ، مصر ، 1355 - 1936 .\r\nشيبانى 179 ه : محمد بن حسن ، شرح كتاب السير الكبير ، املاء : محمد بن احمد سرخسى ، تحقيق :\r\nصلاح‌الدين منجد ، معهد المخطوطات بجامعة الدول العربيه ، مطبعه مصر ، 1957 م .\r\nشافعى 204 ه : محمد بن ادريس ، الأم ، دارالشعب ، مصر ، 1388 .\r\nكلبى 204 ه : هشام بن سائب ، الاصنام ، تحقيق : احمد زكى ، دار القدسية للطباعة والنشر ، قاهره .\r\nواقدى 207 ه : محمد بن عمر ، المغازى ، تحقيق : مارسون جونز ، مطبعة جامعة آكسفورد .\r\nتيم قريش 209 ه : معمر بن المثنى التيمى ، كتاب الخيل ، دائرة المعارف العثمانيه ، حيدرآباد دكن 1358 .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nاصمعى 216 ه : عبدالملك بن قريب بن عبدالملك ، الاصمعيات ، تحقيق : محمدشاكر و عبدالسلام هارون ، چاپ دوم ، دار المعارف ، مصر 1964 .\r\nابن هشام 218 ه : عبدالملك بن هشام بن ايوب حميرى ، السيرة النبويه ، مطبعة مصطفى ، البابى الحلبى ، مصر ، 1355 - 1936 .\r\nحميدى 219 ه : عبدالله بن زبير ، المسند ، تحقيق : عبدالرحمن اعظمى ، منشورات المجلس العلمى .\r\nابن سلام 224 ه : قاسم ، الاموال ، تحقيق : محمدحامد الفقى ، مكتبة الظاهريه ، دمشق ، شمارهء 323 .\r\nابن سعد 230 ه : محمد بن منيع زهرى ، كتاب الطبقات الكبرى ، تحقيق : اوجين ، دانشكدهء برلين ، چاپ ليدن ، مطبعة بريل ، 1322 .\r\nجمحى 221 ه : محمد بن سلام ، طبقات فحول الشعرا ، تحقيق : محمود محمدشاكر ، مطبعة المدنى ، قاهره .\r\nابن خياط 240 ه : خليفة بن خياط ، تاريخ خليفة بن خياط ، تحقيق : سهيل زكار ، وزارة الثقافة والارشاد القومى السوريه ، 1967 .\r\nابن حنبل 241 ه : احمد بن محمد ، المسند ، تحقيق : احمد محمدشاكر .\r\nسكيت 244 ه : ابويوسف يعقوب بن اسحاق ، مختصر تهذيب الالفاظ ، تحقيق : پدر لويس شيخو يسوعى ، مطبعة كاتوليكى آباء يسوعى ، بيروت ، 1897 .\r\nازرقى 244 ه : محمد بن عبدالله بن احمد ، اخبار مكه ، مكتبة الظاهريه ، شمارهء 17888 .\r\nابن حبيب 245 ه : محمد بن حبيب بن امية بن عمر هاشمى بغدادى ، المحبر ، تحقيق : ايليزه ليختن شتيتر ، مطبعة الجديده ، بيروت .\r\nجاحظ 255 ه : ابوعثمان عمروبن بحر ، البيان و التبيين ، تحقيق : عبدالسلام هارون ، مطبعة التأليف و الترجمه والنشر ، قاهره ، 1367 - 1948 .\r\nدارمى 255 ه : عبدالله بن عبدالرحمن ، سنن دارمى - .\r\nبخارى 256 ه : محمد بن اسماعيل بن بخارى جعفى ، صحيح بخارى ، التاريخ الكبير ، مطبعة چاپخانهء دارالكتب المصريه ، 1342 - 1964 .\r\nابن به كار 256 ه : ابوعبدالله الزبير بن به كار ، جمهرة نسب قريش و اخبارها ، تحقيق : محمود محمدشاكر ، مطبعة المدنى ، قاهره ، 1381 ه .\r\nمسلم 261 ه : مسلم بن حجاج بن مسلم قشيرى نيشابورى ، صحيح مسلم .\r\nابن ماجه 270 ه : محمد بن يزيد قزوينى ، سنن ابن ماجه ، تحقيق : محمد فؤاد عبدالباقى ، دار احياء الكتب العربيه ، عيسى بابى حلبى و شركاء ، قاهره .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nابوداود 275 ه : سليمان بن اشعث سجستانى ازدى ، سنن ابوداود ، تحقيق : محمد محىالدين عبدالحميد ، المكتبة التجاريه ، مصر .\r\nابن قُتيبه 276 ه : عبدالله بن مسلم بن قيتبه دينورى :\r\n- الامامه و السياسة ، مطبعة الفتوح الادبيه ، مصر .\r\n- عيون الاخبار ، مطبعة دار الكتب المصريه ، قاهره ، 1342 - 1925 .\r\n- المعارف ، تحقيق : ثروت عكاشه ، مطبعة دار الكتب ، 1960 م .\r\nبلاذرى 279 ه : ابوالعباس احمد بن يحيى بن جابر ، فتوح البلدان .\r\nترمذى 279 ه : محمدبن عيسى بن سوره ، جامع الترمذى ، تحقيق : عزت عبيد دعاس .\r\nبحترى 284 ه : ابوعباده وليد بن عبيد ، الحماسه ، تحقيق : پدر لويس شيخو يسوعى ، دارالكتاب العربى ، بيروت ، 1378 - 1967 .\r\nهرثمى قرن سوم ه : همنشين مأمون ، مختصر سياسة الحروب ، تحقيق : عبد الرؤف عون ، مؤسسهء مصرى عامه .\r\nفريابى 301 ه : جعفر بن محمد بن حسن مستفاض ، دلائل النبوه ، نسخهء خطى كتابخانهء ظاهريه ، سيرة : 27 .\r\nنسائى 203 ه : احمد بن شعيب بن على بن بحر ، سنن نسانى .\r\nطبرى 310 ه : محمد بن جرير :\r\n- جامع البيان فى تفسير القرآن ، چاپخانهء بزرگ اميريه ، چاپ اول ، بولاق ، مصر المحميه ، 1323 .\r\n- تاريخ طبرى ( تاريخ الرسل والملوك ) ، تحقيق : ابوالفضل ابراهيم ، دار المعارف ، مصر ، 1961 .\r\nرازى 311 ه : ابوبكر ، جمل احكام الفراسه ، المطبعة العلميه ، حلب ، 1347 / 1929 .\r\nابن عبدالبر 327 ه : احمد بن محمد بن عبدربه اندلسى ، العقد الفريد ، تحقيق : احمد امين ، لجنة التأليف والترجمه والنشر ، چاپ دوم ، 1367 - 1948 .\r\nمسعودى 346 ه : على بن حسين بن على ، مروج الذهب و معادن الجوهر ، تحقيق : محمد محىالدين عبدالحميد ، المكتبة التجاريه ، قاهره ، 1384 / 1964 .\r\nابن شعيب 352 ه : محمد بن هارون شعيب انصارى ، صفة النبى ، ( نسخهء خطى ) مكتبة الظاهريه ، دمشق :\r\nمجموع 41 ( 183 ) .\r\nاصفهانى 356 ه : على بن حسين ، الأغانى ، وزارة الثقافة والارشاد القومى المصريه ، مطابع كوستا توماس و شركا ، قاهره .\r\nطبرانى 360 ه : سليمان بن احمد ، المعجم الكبير ، تحقيق : حمدى عبدالمجيد سلفى ، دار العربية للطباعه ، اعظمية العراق ، چاپ اول ، 1397 .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nازهرى 370 ه : ابومنصور محمد بن احمد ، تهذيب اللغه ، تحقيق : ابراهيم الابيارى دار الكاتب العربى ، 1967 .\r\nمرزبانى 384 ه : ابوعبدالله محمد بن عمران بن موسى ، معجم الشعراء ، تحقيق : عبدالستّار احمد فراج ، دار احياء الكتب العربيه ، مصر ، 1379 - 1960 .\r\nابن نديم 385 ه : ابوالفرج محمدبن اسحاق ، الفهرست ، تحقيق : گروهى از استادان دانشگاه مصر ، المكتبه التجارية الكبرى ، مصر .\r\nثعالبى 430 ه : ابو منصور عبدالملك بن محمد بن اسماعيل ، فقه اللغة و سر العربيه ، تحقيق : مصطفى السقا و ابراهيم الابيارى و عبدالحفيظ شلبى ، مطبعة البابى الحلبى ، 1357 - 1938 .\r\nاصفهانى 430 ه : ابونعيم احمدبن عبدالله ، حلية الاوليا و طبقات الاصفياء ، چاپ اول ، مطبعة الخانجى و مطبعة السعادة ، مصر .\r\nصابى 448 ه : هلال بن محسن ، رسوم دار الخلافه ، تحقيق : ميخائيل عواد ، مطبعة البانى ، بغداد ، 1383 - 1964 .\r\nابن حزم 456 ه : على بن احمد اندلسى :\r\n- جوامع السيره ، تحقيق : احسان عباس و همكارش ، دارلمعارف ، مصر .\r\n- جمهرة انساب العرب ، تحقيق : عبدالسلام هارون ، دارالمعارف ، مصر .\r\nابن سيده 458 ه : ابوالحسن على بن اسماعيل اندلسى ، المخصص ، المطبعة الاميرية الكبرى ، مصر ، 1318 .\r\nبيهقى 458 ه : محمد بن حسين بن على ، السنن الكبرى ، مطبعة مجلس دائرة المعارف العثمانيه ، حيدرآباد دكن هند ، چاپ اول ، 1352 .\r\nابن عبدالبر 462 ه : ابويوسف بن عبدالبر النمرى :\r\n- الدرر فى اختصاص المغازى و السير ، تحقيق : شوقى ضيف ، مجلس الاعلى للشؤون الاسلاميه ، قاهره ، 1392 / 1972 .\r\n- الاستيعاب فى معرفة الاصحاب ، تحقيق : محمدعلى البجاوى ، مطبعة نهضة ، مصر .\r\nخطيب 462 ه : ابوبكر محمد بن على خطيب بغدادى ، تاريخ بغداد ، مطبعة الخانجى ، قاهره ، چاپ اول ، 1349 / 1931 .\r\nبكرى 487 ه : عبدالله عبدالعزيز بكرى اندلسى ، معجم ما استعجم ، دار النشر ، قاهره ، چاپ اول ، 1364 / 1945 .\r\nخطيب تبريزى 502 ه : يحيى بن على محمد شيبانى تبريزى ، شرح القصائد العشر ، نشر و توزيع المكتبة العربيه ، حلب ، چاپ اول ، 1388 / 1969 .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nابن شجرى 542 ه : هبة الله بن على ، الحماسه .\r\nابن عياض 544 ه : عياض بن موسى بن عياض اليحصبى ، الشفا بتعريف حقوق المصطفى ، المطبعة العثمانيه ، 1312 .\r\nسمعانى 562 ه : ابوسعيد بن عبدالكريم بن محمدبن منصور التميمى ، الأنساب ، تحقيق : عبدالفتاح محمد الحلو ، ناشر : محمد امين دمج ، چاپ اول ، 1401 / 1981 ، بيروت .\r\nابن عساكر 571 ه : ابوالقاسم على بن عبدالله ، التاريخ الكبير ، مطبعة روضة الشام ، 1329 / 1911 .\r\nسهيلى 581 ه : عبدالرحمن بن عبدالله بن احمد ، الروض الانف فى تفسير السيرة النبويه لابن هشام ، تحقيق :\r\nطه عبدالرؤف سعد ، بيروت ، 1398 / 1978 .\r\nطرسوسى 589 ه : مرضى بن على مرضى ، تبصرة ارباب الألباب فى كيفية النجاة فى الحروب ، تحقيق : كلود كاهن .\r\nخشنى 600 ه : ابوذر محمد بن مسعود ، شرح السيرة النبويه ، روايت : ابن هشام ، تصحيح : بولس برونله ، المطبعة الهندية بالموسكى ، مصر ، 1329 .\r\nهروى 611 ه : على بن ابوبكر ، التذكرة الهروية فى الحيل الحربيه ، تحقيق : مطيع المرابط ، وزارة الثقافة والارشاد القومى السورية ، 1972 .\r\nابن قدامه 620 ه : محمد عبدالله بن احمدبن محمد مقدسى ، المغنى ، تحقيق : محمد رشيدرضا ، دار المنار ، چاپ سوم .\r\nحموى 626 ه : ابوعبدالله ياقوت بن عبدالله رومى حموى بغدادى ملقب به شهاب الدين .\r\n- معجم الادباء ، تحقيق : وزارة المعارف المصرية ، چاپ اخير ، مكتبة عيسى البابى الحلبى و شركا .\r\n- معجم البلدان ، مطبعة السعادة مصر ، چاپ اول ، 1324 / 1906 .\r\nابن اثير 630 ه : على بن محمد بن عبدالكريم الجزرى .\r\n- النهاية فى غريب الحديث والاثر ، تحقيق : محمود محمد الطناحى ، دار احياء الكتب العربيه ، مصر .\r\n- الكامل فى التاريخ ، دار بيروت للطباعة والنشر ، بيروت 1385 / 1965 .\r\n- اسد الغابه فى معرفة الصحابه ، مكتبة الظاهريه ، شمارهء و 10017 .\r\nكلاعى 634 ه : سليمان بن موسى بن سالم حميرى كلاعى بلنسى ، الإكتفاء من مغازى سيدنا رسول الله ( ص ) و مغازى السادة الثلاثه الخلفاء : ابىبكر الصديق ، و عمر الفاروق و عثمان ذوالنورين ، مكتبة الظاهريه ، شمارهء 8081 ، جزو اول شمارهء 4810 ، جزو دوم 4811 .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nقرطبى 671 ه : محمدبن احمد انصارى ، تفسير القرطبى : الجامع لاحكام القرآن ، دار الشعب ، قاهره .\r\nابن خلكان 681 ه : احمد بن محمد بن ابوبكر ، وفيات الاعيان و أنباء أبناء الزمان ، تحقيق : احسان عباس ، دار صادر ، بيروت .\r\nنسفى 701 ه : عبدالله بن احمد بن محمود ، تفسير قرآن كريم به نام : مدارك التنزيل و حقائق التأويل ، دار المعرفه ، بيروت .\r\nابن منظور 711 ه : ابوالفضل محمد بن مكرم بن منظور افريقى ، لسان العرب ، دار بيروت للطباعة والنشر ، 1374 / 1955 .\r\nنويرى 732 ه : احمد بن عبدالوهاب ، نهاية الارب فى فنون الادب ، وزارة الثقافة ، مصر ، مكتبة الظاهريه ، شمارهء : ب 2499 .\r\nابن سيد الناس 734 ه : ابوفتح الدين محمد بن محمد بن سيد الناس يعمرى اندلسى اشبيلى ، عيون الاثر فى فنون المغازى والشمائل والسير .\r\nذهبى 748 ه : محمدبن احمد بن عثمان :\r\n- تاريخ الاسلام و طبقات المشاهير والاعلام ، مكتبة القدس ، قاهره ، 1367 .\r\n- تذكرة الحفاظ ، مكتبة الظاهريه ، شماره و 9935 .\r\nابن قيم الجوزيه 752 ه : محمد بن ابوبكر .\r\n- زاد المعاد فى هدى خير العباد ، تحقيق : محمد حامد الفقى ، دار الكتب المصريه .\r\n- الفروسية المحمديه ، نسخهء خطى مصور موجود در مؤسسة الرساله با شمارهء : 151 / 280 شامل 102 برگ .\r\nكتبى 764 ه : محمد بن شاكر بن احمد ، فوات الوفيات ، تحقيق : محمد محى الدين عبدالحميد ، مطبعة السعاده ، مصر .\r\nابن كثير 774 ه : اسماعيل بن كثير قرشى دمشقى :\r\n- تفسير القرآن العظيم ، دار احياء التراث العربى ، بيروت 1388 / 1969 .\r\n- السيرة النبويه ، تحقيق : مصطفى عبدالواحد ، مطبعة عيسى البابى الحلبى ، قاهره 1384 / 1964 .\r\n- البدايه و النهايه ، مكتبة المعارف ، بيروت ، و مكتبة النصر ، رياض ، چاپ اول ، 1966 .\r\nنباهى 776 ه : ابوالحسن على بن عبدالله بن حسن نباهى مالقى ، تاريخ قضاة الاندلس : والمرتبة العليا فيمن يستحق القضاء و الفتيا ، المكتب التجارى للطباعة والنشر والتوزيع ، بيروت .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nبيضاوى 791 ه : عبدالرحمن بن عمر شيرازى ، انوار التنزيل و اسرار التأويل ، دار الكتب العربيه ، مصر .\r\nابن خلدون 808 ه : عبدالرحمن بن محمد بن خلدون ، مقدمهء ابن خلدون ، تحقيق : على عبدالوافى ، لجنة البيان العربى ، چاپ اول ، 1378 / 1958 .\r\nفيروزآبادى 817 ه : ابوطاهر محمد بن يعقوب بن محمد بن ابراهيم ، القاموس المحيط ، دار مكتبة التربيه ، بيروت .\r\nقلقشندى 821 ه : احمد بن على ، صبح الاعشى ، مطبعة الاميريه ، قاهره ، 1337 / 1918 .\r\nابن جزرى 822 ه : ابوالخير محمد بن محمد جزرى ، غاية النهاية فى طبقات القرّاء ، تحقيق : ج - برجستر اسر ، مكتبة الخانجى ، مصر ، 1352 / 1933 .\r\nابن حجر 852 ه : ابوالفضل احمد بن على بن حجر عسقلانى ، تهذيب التهذيب ، مطبعة دار المعارف ، الهنديه ، چاپ اول ، 1326 ه .\r\nسيوطى 911 ه : جلال الدين :\r\n- الاتقان فى علوم القرآن .\r\n- كفاية الطالب اللبيب فى خصائص الحبيب ( الخصائص الكبرى ) ، مطبعة مجلس دائرة المعارف النظاميه ، حيدرآباد دكن ، 1391 .\r\nقسطلانى 923 ه : احمد بن محمدبن ابوبكر ، المواهب اللدينه ، المكتبة الظاهريه شمارهء ك 1148 .\r\nابن اياس 930 ه : ابوالبركات محمد بن احمد ، تاريخ ابن اياس ، المكتبة الظاهريه شمارهء س 185 .\r\nحلبى 1044 ه : ابوالفرج على بن برهان بن ابراهيم بن احمد ، انسان العيون فى سيرة الامين المأمون ( معروف به سيرهء حلبى ) المكتبة التجاريه ، مصر 1382 / 1962 .\r\nخفاجى 1069 ه : احمد بن محمد الشهاب ، نسيم الرياض فى شرح شفاء القاضى عياض ، مكتبة الظاهريه ، دمشق : ك 1148 .\r\nابن عماد 1089 ه : ابوالفلاح عبدالحى بن عماد حنبلى ، شذرات الذهب فى اخبار من ذهب ، مكتبة القدسى ، مصر 1350 .\r\nزرقانى 1122 ه : محمد بن عبدالباقى ، شرح المواهب اللدينه للقسطلانى ، دار المعرفة للطباعة والنشر ، بيروت .\r\nرحيبانى 1165 ه : مصطفى ، مطالب أولى النهى فى شرح غاية المنتهى ، منشورات المكتب الاسلامى ، دمشق .\r\nزبيدى 1205 ه : محمدمرتضى حسينى واسطى ، تاج العروس ، مطبعة الخيريه ، مصر ، 1306 .\r\nقاسمى 1332 ه : محمد جمال‌الدين ، تفسير قاسمى موسوم به محاسن التأويل ، دار احياء الكتب العربيه ، مصر ، چاپ اول ، 1376 .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nكتانى 1345 ه : شريف محمدبن جعفر ، الرسالة المستطرفه ، تحقيق : محمد المنتصر الكتانى ، مطبعة دارالفكر ، دمشق ، چاپ دوم ، 1383 .\r\nنبهانى 1350 ه : يوسف بن اسماعيل ، الانوار المحمدية من المواهب اللدنّيّه ، المطبعة الادبيه ، بيروت ، 1331 .\r\n\r\nب . منابع و مآخذ عربى\r\nازهرى : عمر نورالدين القلوصنى ، النفحة الملوكية فى احوال الامة العربية الجاهليه ، مكتبة المهندس ، مصر ، 1311 .\r\nآكادمى عالى نظامى جمهورى عربى سوريه : مجموعهء سخنرانيها :\r\n- هجوم فرقة مشاة على دفاع عدو محضَّر ، أيار 1976 .\r\n- دفاع فرقة المشاة فى المدينه ، أيار 1979 .\r\n- هجوم فرقة مشاة ( دبابات ) فى المدينه ، آذار 1979 .\r\nانصارى : محمد بن ابوطالب ، السياسة فى علم الفراسه ، مطبعة الوطن ، چاپ اول ، 1882 .\r\nجاد المولى : محمد احمد ، ايام العرب فى الجاهليه ، مطبعة عيسى البابى الحلبى ، مصر ، چاپ اول ، 1361 / 1942 .\r\nحسن : على ابراهيم ، تاريخ الاسلام السياسى و الاجتماعى والدينى ، مكتبة النهضة المصريه ، چاپ دوم ، 1948 .\r\nحكيم : فيلمون ، الفراسه ، مطبعة العلميه ، حلب ، 1929 .\r\nحكيم : سرهنگ ستاد اسعد ، مسائل منهجية علمية فى نظرية الحرب و تطبيقاتها من وجهة النظر السوفيتيه ، چاپ مركز الدراسات والابحاث العسكرية فى الجيش العربى السورى ، 1981 .\r\nحمدى : سرلشكر ستاد جنگ احمد پاشا ، مطالب الحرب الحديثه ، مكتبة النهضة ، مصر ، 1945 .\r\nحنفى : سيد ، الفروسية العربية فى العصر الجاهلى ، دار المعارف ، مصر ، 1960 .\r\nحيدرآبادى : محمد حميدالله ، مجموعة الوثائق السياسية للعهد النبوى والخلافة الراشده ، مطبعة لجنة التأليف والترجمه والنشر ، قاهره ، 1376 ه / 1906 م .\r\nخطاب : سرلشكر ستاد محمود شيت ، الرسول القائد ، دارالفكر ، بيروت ، چاپ پنجم ، 1394 / 1974 .\r\nزحيلى : د . وهبه :\r\n\r\n","description":"","footnote":"","page_name":" 172 ","page_number":172},
  {"content":"\r\n\r\n- آثار الحرب فى الفقه الاسلامى ، دارالفكر ، دمشق ، چاپ دوم ، 1401 / 1981 .\r\n- الفقه الاسلامى و أدلته ، دارالفكر ، دمشق ، چاپ اول ، 1984 .\r\nزركلى : خيرالدين ، الأعلام ، ( قاموس تراجم لأشهر الرجال والنساء من العرب والمستشرقين ) ، مكتبة الظاهريه ، چاپ دوم ، شماره و 9004 .\r\nسراج الدين : عبدالله ، سيدنا محمد رسول‌الله ( شمائله الحميده ، خصاله المجيده ) . جمعية التعليم الشرعى ، حلب ، 1394 / 1974 .\r\nسعيد : سرهنگ دوم دريايى محمد عاطف ، الشخصية العسكريه ، دارالمعارف ، مصر ، 1962 م ، فصول فى علم النفس العسكريه ، شركة العربية للطباعة و النشر ، مصر 1959 م .\r\nشاعر : سرتيپ ستاد محمدابراهيم ، الملاجىء والتحصينات ، دمشق ، 1974 .\r\nطلاس : ژنرال مصطفى ، الرسول العربى و فن الحرب ، بيروت ، چاپ دوم ، 1397 / 1977 .\r\nعدوى : ابراهيم احمد ، الدولة الاسلامية و امبراطورية الروم ، مكتبة الانجلو ، مصر ، چاپ دوم ، 1958 .\r\nعزمى : محمود ، دراسارت فى الحرب الخاطفه ، بيروت ، چاپ اول 1972 .\r\nمجموعه‌اى از نظاميان : الموسوعة العسكريه ، چاپ اول ، مؤسسة العربيه للدراسات و النشر ، بيروت ، 1977 .\r\nعقاد : عباس محمود ، العبقرية الاسلاميه ، دار الفتوح للطباعه ، قاهره ، 1957 .\r\nعلى : جواد ، المفصل فى تاريخ العرب قبل الاسلام ، دار العلم للملايين ، بيروت ، 1976 .\r\nفرج : الصاغ محمد ، العبقرية العسكرية فى غزوات الرسول ، دارالفكر العربى ، 1377 / 1958 .\r\nفروخ : عمر ، تاريخ الجاهليه ، دارالعلم للملايين ، بيروت ، 1384 / 1964 .\r\nكحاله : عمر رضا ، معجم قبايل العرب القديمة والحديثه ، مطبعة الهاشميه ، دمشق ، 1368 / 1949 .\r\nناصف : منصور على ، التاج الجامع للأصول فى احاديث الرسول ، دار احياء الكتب العربيه ، چاپ دوم ، 1381 / 1961 .\r\nهندى : احسان ، الجيش العربى فى عصر الفتوحات ، القيادة العامة للقوات المسلحة السوريه .\r\nوتر : سرتيپ ستاد محمد ظاهر :\r\n- مكان المرأة فى الشؤون الاداريه و البطولات القتاليه ، مؤسسة الرساله ، بيروت ، چاپ دوم ، 1399 / 1979 .\r\n- الاستراتيجية الاداريه ، مؤسسة الرساله ، بيروت ، چاپ دوم ، 1400 / 1980 .\r\nيزبك : يوسف ابراهيم ، الجواد العربى ( التحفة الكنز ) ، پاريس ، مطبعة الناشرون العرب ، 1981 .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\n\r\nج . منابع و مآخذ ترجمه شده به عربى\r\nآرنولد : توماس ، الدعوة الى الاسلام ، ترجمهء حسن ابراهيم حسن ، عبدالمجيد عابدين ، اسماعيل النحراوى ، قاهره ، 1947 .\r\nاكرم : ژنرال : أ ، خالد بن وليد سيف‌الله ، ترجمهء سرتيپ ستاد صبحى الجابى ، دمشق ، 1976 .\r\nبودلى : ر . ف . الرسول ( حياة محمد ) ، ترجمهء عبدالمجيد جودة السحار و محمد محمد فرج ، دارالكتب العربى ، مصر .\r\nبولاتوف : سرهنگ و همكارش ، المفاجأة التكتيكيه ، ترجمهء سرلشكر ستاد عبدالمجيد ، القيادة العامة للقوات المسلحة السوريه ، 1391 / 1971 .\r\nدينيه : إتين ، محمد رسول الله ، ترجمهء عبدالحليم محمود و محمد عبدالحليم محمود ، مكتبة نهضة ، مصر ، چاپ دوم ، 1958 .\r\nفرونزى : مجموعهء تأليف در آكادمى نظامى فرونزوى ، التكتيك ، ترجمهء سرلشكر ستاد عبدالرزاق الدورى ، وزارة الدفاع السوريه ، 1967 .\r\nفوللر : ژنرال ج ، ف . س ، ادارة الحرب ، ترجمهء اكرم ديرى ، دار اليقظة العربيه للتأليف والنشر ، 1971 .\r\nكارلايل : توماس ، محمد رسول الهدى والرحمة و شريعته الخالده ، ترجمهء محمد السباعى ، المكتبة الاهليه ، بيروت .\r\nكوبولد : ايفلين ، البحث عن اللّه ، ترجمهء عمر ابوالنصر ، المكتبة الاهليه ، بيروت ، 1353 / 1934 .\r\nلومبارد : موريس ، الجغرافيا التاريخية للعالم الاسلامى خلال القرون الاربعة الاولى ، ترجمهء عبدالرحمن حميده ، دارالفكر ، دمشق .\r\nمرغوليوث : مرغوليوث مستشرق ، دراسات عن المؤرخين العرب ، ترجمهء حسين نصار ، دارالثقافه ، بيروت .\r\nمورى : جانشين اركان جنگ ، غاية الآمال فى فن الحرب والقتال ، ترجمهء محمد زهرى ، مطبعة عموم اركان الحرب الجهاديه ، 1293 .\r\nمونستر : اللورد ، رسالة فى فن الحرب عند العرب ، با مقدمهء هيثم كيلانى ، المجلة العسكريه ، ملحق عدد تشرين الثانى و كانون الاول ، 1964 .\r\nميشان : بينوا ، تاريخ الجيش الآلمانى ، ترجمهء سرلشكر ستاد محمد سميح السيد ، دمشق ، 1976 .\r\nميكشه : الكولونيل ف . و ، الحرب الخاطفه ، ترجمهء كمال عصمت الشريف ، دارالطليعه ، بيروت ، چاپ اول ، 1970 .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nعارت : مايكل ، المائة الاوائل ، ترجمهء خالد اسعد عيسى و احمد غسان سبانو ، دار قتيبه ، دمشق ، چاپ اول ، 1979 .\r\nهوارد : مايكل ، نظرية الحرب و ممارستها ، ترجمهء مركز الدراسات و الابحاث العسكرية فى الجيش العربى السورى ، طبع المركز ، 1980 .\r\nوات : مونتگمرى :\r\n- محمد فى مكه ، ترجمهء شعبان بركات ، مكتبة العصريه ، صيدا ، بيروت .\r\n- محمد فى المدينه ، ترجمهء شعبان بركات ، مكتبة العصريه ، صيدا ، بيروت .\r\n\r\nد . منابع و مآخذ خارجى .\r\n Belative : N Damacene stell . Jouranae of Ironand stell Institut ( 1919 ) . Braune : Edward G : Litrary History of Persia - frome the Earliest Times untilFirdawsi . ( London 1909 ) . \r\n Creswell : K . A . C . Early Muslim Architecture - 2 vols ( Caxford , 1930 . 1938 ) . Morgoliouth : D . S . Mohammad and rise of Islam 3 rsed . ( london , 1923 ) . Mulir : William Temple - The lif of Mohammad - ( london , 1927 ) . O'leady : Delacy - Arabia Before Mohammed - ( london , 1927 ) . Philby : H . St . I . B - The Back grond of Islam - ( Alexandvia , 1947 ) . . \r\n\r\n","description":"","footnote":"","page_name":" 175 ","page_number":175},
  {"content":"\r\n . \r\n\r\n","description":"","footnote":"","page_name":" 176 ","page_number":176}
  ]