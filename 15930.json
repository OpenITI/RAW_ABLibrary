[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n . \r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\nدورهء علوم و معارف اسلام\r\n2\r\nهو العليم\r\nجلد چهارم\r\nاز قسمت\r\nامام شناسى\r\n( فضائل اميرالمؤمنين عليه السلام )\r\nتأليف\r\nحضرت علامه آية الله حاج سيد محمد حسين حسينى طهرانى\r\nقدس الله نفسه الزكية\r\n\r\n","description":"","footnote":"","page_name":" شناسنامه 3 ","page_number":3},
  {"content":"\r\n\r\nحسينى طهرانى ، سيد محمد حسين ، 1345 - 1416 ق .\r\nامام شناسى / تأليف سيد محمد حسين حسينى طهرانى . - مشهد : علامه طباطبائى ، 1418 ق .\r\n18 ج . - ( دورهء علوم و معارف اسلام ؛ 2 )\r\nطبع قبلى در سنهء 1402 - ق بوده است .\r\nكتابنامه به صورت زيرنويس .\r\n1 . امامت . الف . عنوان . ب . فروست .\r\n223 BP\r\n45 / 297\r\nدورهء علوم و معارف إسلام ( 2 )\r\nامام شناسى\r\nجلد چهارم\r\nتأليف : حضرت علامه آية الله حاج سيد محمد حسين حسينى طهرانى\r\nطبع دوم : رجب المرجب 1418 هجرى قمرى\r\nتعداد : 3000 نسخه\r\nچاپ و صحافى : چاپخانهء دانشگاه مشهد\r\nناشر : انتشارات علامهء طباطبائى ، مشهد مقدس ، صندوق پستى 6149 - 91375\r\nقيمت : با جلد معمولى\r\nشابك دوره 7 - 02 - 6533 - 964\r\nISBN SET 964 - 6533 - 02 - 7\r\nشابك 2 - 44 - 6533 - 964\r\nISBN 964 - 6533 - 44 - 2\r\nاين كتاب تحت إشراف \" مؤسسه ترجمه و نشر دورهء علوم و معارف إسلام \"\r\nاز تأليفات حضرت علامه آية الله حاج سيد محمد حسين حسينى طهرانى بطبع رسيده و كليهء حقوق آن محفوظ و مخصوص اين مؤسسه مى باشد .\r\n\r\n","description":"","footnote":"","page_name":" شناسنامه 4 ","page_number":4},
  {"content":"\r\n\r\nهوالعزيز\r\nامام شناسى\r\nبحث هاى تفسيرى فلسفى روائى تاريخى اجتماعى دربارهء امامت و ولايت بطور كلى ؛ و دربارهء امامت و ولايت أميرالمؤمنين على بن ابيطالب و ائمه معصومين سلام الله عليهم اجمعين\r\nبالخصوص\r\nدرسهاى استدلالى علمى متخذ از قرآن كريم و روايات وارده از خاصه و عامه ؛ و ابحاث حلى و نقدى در پيرامون ولايت\r\nلمؤلفه الحقير :\r\nسيد محمد حسين حسينى طهرانى\r\nعفى عنه\r\n\r\n","description":"","footnote":"","page_name":" 1 ","page_number":5},
  {"content":"\r\n . \r\n","description":"","footnote":"","page_name":" 2 ","page_number":6},
  {"content":"\r\n . \r\n","description":"","footnote":"","page_name":" 3 ","page_number":7},
  {"content":"\r\n . \r\n","description":"","footnote":"","page_name":" 4 ","page_number":8},
  {"content":"\r\n . \r\n","description":"","footnote":"","page_name":" 5 ","page_number":9},
  {"content":"\r\n . \r\n","description":"","footnote":"","page_name":" 6 ","page_number":10},
  {"content":"\r\n\r\n\r\nجلد چهارم\r\n\r\nدرس چهل و ششم تا پنچاه و يكم : تفسير آيه « ثم اورثنا الكتاب الذين اصطفينا من عبادنا . . . »\r\n\r\n","description":"","footnote":"","page_name":" 7 ","page_number":11},
  {"content":"\r\n . \r\n","description":"","footnote":"","page_name":" 8 ","page_number":12},
  {"content":"\r\n\r\nدرس 46 تا 51\r\nبسم اللّه الرّحمن الرّحيم\r\nو صلى الله على محمّد و آله الطاهرين\r\nو لعنة الله على اعدائهم اجمعين من الآن الى قيام يوم الدين\r\nو لا حول و لا قوّة الا بالله العلىّ العظيم\r\nقال الله الحكيم فى كتابه الكريم :\r\n  وَ الَّذِي أَوْحَيْنا إِلَيْكَ مِنَ الْكِتابِ هُوَ الْحَقُّ مُصَدِّقاً لِما بَيْنَ يَدَيْهِ إِنَّ اللَّهَ بِعِبادِهِ لَخَبِيرٌ بَصِيرٌ ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا فَمِنْهُمْ ظالِمٌ لِنَفْسِهِ وَ مِنْهُمْ مُقْتَصِدٌ وَ مِنْهُمْ سابِقٌ بِالْخَيْراتِ بِإِذْنِ اللَّهِ ذلِكَ هُوَ الْفَضْلُ الْكَبِيرُ   « 1 »\r\n« و آنچه از كتاب آسمانى قرآن به تو وحى فرستاديم آن حقّ است كه كتب آسمانى قبل از خود را تصديق مىكند ، به درستى كه پروردگار به بندگانش بصير و آگاه است . سپس اين كتاب را به بندگان برگزيده خود به عنوان ارث سپرديم ، بعضى از آنها به نفس خود ظلم كردند و بعضى راه عدالت و ميانه‌روى پيمودند و بعضى به واسطه اعمال خير گوى سبقت را از همگان به اذن خدا ربودند و اين همان مقام فضل بزرگ الهى است . »\r\nآيه اوّل خطاب پروردگار است به حضرت رسول اكرم « صلى الله عليه و آله و سلم » در حقانيّت كتابى كه بر آن حضرت وحى شده است و آن همان قرآن مجيد است كه مصدّق تمام كتب آسمانى كه از طرف خدا بر پيغمبران گذشته نازل شده است مىباشد . آيه دوّم راجع به انتقال همين قرآن كريم است بعد از پيغمبر به عنوان ارث بر بندگان برگزيدهء خدا .\r\n\r\n\r\n","description":"","footnote":"\r\n( 1 ) . . سورهء فاطر : 35 - آيه 31 و 32\r\n","page_name":" 9 ","page_number":13},
  {"content":"\r\n\r\n\r\nمعناى كتاب در آيه\r\nگرچه بعضى از مفسّرين در معنى كتاب ترديد نموده و گفته‌اند : شايد جنس كتابهاى آسمانى باشد يا خصوص تورات و انجيل باشد ، ليكن اين ترديد به كلّى از درجه واقع بينى ساقط است ، چون الف و لام كتاب در اين آيه براى جنس نيست ، و لفظ تورات و انجيلى سابقا در آيات ، نگذشته تا به‌عنوان الف و لام عهد ، بر آنها دلالت كند بلكه چون در آيه قبل مراد از كتاب مسلّماً قرآن كريم است كه بر پيغمبر وحى شده است و بلافاصله بعد از آن در اين آيه ارث كتاب را براى برگزيدگان از بندگان خود قرار داده است يقيناً الف و لام اين كتاب براى عهد بوده و دلالت بر همان قرآن مجيد دارد ، و مفاد و مفهومش اين خواهد بود كه همين قرآن را ما به ارث به برگزيدگان از بندگان خود خواهيم داد .\r\nو علّت آنكه به صيغة ماضى بيان مىكند و مىگويد : ارث داديم ، براى آن است كه در حكم و قضاء الهى اين ارث واقع شده و تسجيل و تثبيت گرديده ، مثل آنكه اگر كسى براى فرزند خود وصيّت كند كه مثلا فلان مال را يا فلان كتاب را به او بدهند بعد از تثبيت وصيّت و امضاى آن مىگويد : اى فرزند من وصيت خود را كردم و براى تو فلان مال يا فلان كتاب را دادم . و اهل ادب گويند كه كارهائى كه بعدا به طور حتم و يقين واقع خواهد شد در تعبير كلام بهء منزلهء كارهاى واقع شده است . و مراد از ارث قرآن ، انتقال قرآن است به وارث از هر جهت ، چون حقيقت معناى ارث در هر چيز انتقال آن چيز است به ديگرى به طورى كه در همان جهات ، آن وارث ، قيام به مصالح آن چيز كند و متكّفل امور آن گردد . مثلّا مالى كه از كسى بعد از فوت به ديگرى ارث مىرسد معنيش اين است كه آن وارث در حكم آن ارث گذارنده در تمام جهات قرار مىگيرد و بايد به مصالح آن مال از حفظ و رسيدگى و صرف در موارد صحيحه قيام و اقدام كند ، و نيز تعلّق ملكيّت آن مال به همان نحو كه بر او بود بر اين نيز خواهد شد .\r\nارث در سلطنت و حكومت همين معنى را دارد ، مىگويند : فلانى وارث سلطنت پدر شد ، يا زيد حكومت خود را به فرزندش به ارث سپرد ، يا فلانى وارث علم پدر شد ، يا فلانى از ميان اين همه فرزندان پدرش تنها وارث علوم و فنون او شد ، يعنى آن علوم و فنون را اين فرزند گرفت و از عهدهء آن برآمد .\r\n\r\n","description":"","footnote":"","page_name":" 10 ","page_number":14},
  {"content":"\r\n\r\n\r\nمنظور از ارث بردن قرآن\r\nارث قرآن مجيد در اين آيه مباركه نيز همين طور است ، يعنى خداوند عين آن حقيقتى را كه از قرآن مجيد بر پيغمبرش وارد كرده است از ظاهر آن مانند احكام عاّم و خاصّ ، مجمل و مبيّن ، مطلق و مقيّد ، ناسخ و منسوخ ، و قصص انبياء و امت‌هاى گذشته ، اخلاق و معارف دينى ، توحيد به تمام مراتب آن ، و وعظ و وعد و وعيد ، مصالح و مفاسد و مراتب نفس و ظهور آن در عوالم ديگر ، و از باطن قرآن مانند تأويل و تفسير و كليّت و تطبيق و جَرى و حقائق منطويّه در آيات مانند حقيقت عالم طبع و عالم برزخ و صور مثالى ، و عالم عقل و ملائكه و روح و مقامات آنها ، و درجات ثواب‌كاران و دركات عاصيان و حقيقت و ادراك توحيد خالص و واقعى و كيفيّت احاطهء اسماء و صفات الهى بر تمام عوالم و اندكاك اسماء و صفات در ذات ، و حقيقت تجلّى بر جميع جهان‌ها ، و آيات الهيّهء آفاقيّه و انفسيهء و غير اينها ، تمام اين حقايق را خدا به وارثان قرآن سپرده است به طورى كه جانشين و نازل منزلهء رسول خدا در همه اين معانى خواهند بود ، و حكم وجود باقيهء رسول اكرم را در تكفّل و حفظ و قيام به آن و اقدام به مصالح امّت طبق مدلول آن را خواهند داشت .\r\nبنابراين وارث قرآن يك نسخهء تمام نما و كپيه وجود رسول خدا هستند ، و قرآن به همان نحوه تجلّى قرآن محكم و قرآن مفصّل   كِتابٌ أُحْكِمَتْ آياتُهُ ثُمَّ فُصِّلَتْ مِنْ لَدُنْ حَكِيمٍ خَبِيرٍ   « 1 » در وجود وارثين يكى پس از ديگرى متجلّى خواهد شد ، چون بين ارث گذارنده و وارث يك نسبت واقعى بايد باشد ، همه چيز به همه كس ارث نمىرسد ، سلطنت به فرزند وزير يا وكيل ارث نمىرسد ، فنّ طبّ طبيب به فرزند فلان روفته‌گر ارث نمىرسد علم عالم به فرد جاهل و غير قابل ارث نمىرسد . و از اين دريچه مىتوان تماشا كرد كه وارثين قرآن مجيد از تمام افراد بشر شبيه‌تر و نزديك‌تر به پيغمبر اكرم بوده و بلكه در صفات و صفاى باطن و استعدادات تلّقى حقايق و بواطن قرآن مانند رسول اكرم وسيع الصدر و قوى القلب مىباشند .\r\nو بنابر همين نكته خدا مىفرمايد :  ثُمَّ أَوْرَثْنَا الْكِتابَ الَّذِينَ اصْطَفَيْنا  « كتاب\r\n\r\n\r\n","description":"","footnote":"\r\n( 1 ) . سوره هود : ( 11 ) - آيه 1 .\r\n","page_name":" 11 ","page_number":15},
  {"content":"\r\n\r\nرا به بندگان برجسته و برگزيده كه آنها را از ميان جميع بندگان خود اختيار و انتخاب نموده و صافى و پاك آنان را برداشتيم سپرديم » ، چون معنى اصطفا برگزيدن و انتخاب چيز صافى و بىغلّ و غشّ مىباشد . و جمله مِن عِبادِنا ظاهرا بيانيه است چون عبادنا براى تشريف ، اضافه شده است و مىخواهد بفرمايد كه : آن برگزيدگان و وارثان قرآن بندگانى هستند كه به ما نسبت بندگى و عبوديّت دارند ، مانند قول خداوند عزّوجلّ :\r\n وَ سَلامٌ عَلى عِبادِهِ الَّذِينَ اصْطَفى  « 1 »\r\n« و سلام بر بندگان خدا آنان كه برگزيده است خدا آنان را . »\r\n\r\nتقسيم بندگان خدا به سه دسته\r\nامّا جمله :\r\n فَمِنْهُمْ ظالِمٌ لِنَفْسِهِ وَ مِنْهُمْ مُقْتَصِدٌ وَ مِنْهُمْ سابِقٌ بِالْخَيْراتِ بِإِذْنِ اللَّهِ \r\nممكن است براى تقسيم عبادنا يعنى بندگان خدا به اين سه دسته باشد ، بنابر آنكه ضمير منهم به عبادنا برگردد ، و در اين صورت اين جملهء در مقام تعليل براى جمله قبل خواهد بود ، يعنى ما قرآن را به برگزيدگان از بندگان خود داديم به علّت آنكه همه بندگان ما مساوى نيستند بلكه سه دسته هستند ، و البتّه قرآن به بهترين آنها كه سابق بالخيرات هستند به ارث مىرسد ، و بهشت‌هائى كه وعده داد شده است در سه آيه متصّل به اين آيه براى آنان خواهد بود :\r\n   جَنَّاتُ عَدْنٍ يَدْخُلُونَها يُحَلَّوْنَ فِيها مِنْ أَساوِرَ مِنْ ذَهَبٍ وَ لُؤْلُؤاً وَ لِباسُهُمْ فِيها حَرِيرٌ وَ قالُوا الْحَمْدُ لِلَّهِ الَّذِي أَذْهَبَ عَنَّا الْحَزَنَ إِنَّ رَبَّنا لَغَفُورٌ شَكُورٌ الَّذِي أَحَلَّنا دارَ الْمُقامَةِ مِنْ فَضْلِهِ لا يَمَسُّنا فِيها نَصَبٌ وَ لا يَمَسُّنا فِيها لُغُوبٌ    « 2 »\r\n« در آن بهشت‌هاى ابدى وارد شده و با دستبندهائى از طلا و لؤلؤ زينت شوند و لباس‌هاى حرير و ابريشم در بركنند و بگويند : حمد و سپاس اختصاص به ذات مقدّس پروردگار ما دارد كه حزن و اندوه را از ما ببرد و پروردگار ما بسيار جرم بخشندهء گناهكاران و پاداش دهندهء سپاسگزاران است . آن خدائى كه ما را در اين خانه ابدى از فضل و كرم خود وارد كرد كه در اينجا ابداًّ سختى و تعب به ما نمىرسد و هيچ ناراحتى و ألمى و رنجى براى تحصيل معيشت و زندگى نخواهيم داشت » .\r\nو ممكن است براى تقسيم الذّين اصطفينا باشد يعنى ما قرآن را به برگزيدگان خود ارث داديم و آنها سه دسته هستند : دسته اوّل - افرادى كه به نفس‌هاى خود ظلم مىكنند . دوّم - افرادى كه راه عدل و انصاف و ميانه‌روى را\r\n\r\n\r\n","description":"","footnote":"\r\n( 1 ) . سورهء نمل : ( 27 ) - قسمتىاز آيه 59 .\r\n( 2 ) . سورهء فاطر : ( 35 ) - آيه 33 تا 35 .\r\n","page_name":" 12 ","page_number":16},
  {"content":"\r\n\r\nمىپيمايند . سوّم - افرادى كه با حسنات و خيرات گوى سبقت را از همه ربوده و به اذن خدا از همه سبقت گرفته‌اند . قرآن به نحو ارث به هر سه طائفه رسيده به علّت آنكه همه آنها از برگزيدگان هستند با اختلاف مراتب و درجات . گرچه البتّه وارث حقيقى و كفيل قرآن و قائم به امر آن همان دسته سوّم كه سابقون هستند خواهد بود .\r\nو اين قسم از استعمالات نيز در عرف و محاورات شايع است كه نسبت چيزى كه اختصاص به شخص خاصّى دارد به جمعيّتى كه با آن شخص ارتباط دارند داده شود ، مثل آنكه مىگويند : در فلان مسابقه فلان دسته جايزه گرفت در صورتى كه جايزه اختصاص به يكى از آنها داشته است ، يا آنكه بگويند : قرآن بر اهل مكّه نازل شد و سپس بر اهل مدينه با آنكه داشته است ، يا آنكه بگويند : قرآن بر اهل مكّه نازل شد و سپس بر اهل مدينه با آنكه بر خصوص رسول الله نازل شده است . و در قرآن مجيد نيز از اين قبيل استعمالات بسيار است ، در سوره مؤمن آيه 54 مىفرمايد :\r\n  وَ لَقَدْ آتَيْنا مُوسَى الْهُدى وَ أَوْرَثْنا بَنِي إِسْرائِيلَ الْكِتابَ هُدىً وَ ذِكْرى لِأُولِي الْأَلْبابِ .  \r\n« ما به موسى هدايت داديم و كتاب تورات را به بنى اسرائيل به عنوان ارث سپرديم » .\r\nدر حالى كه تورات به همه بنى اسرائيل داده نشد و پس از حضرت موسى به بعض از آنان داده شد . يا اگر مراد از كتاب تورات بخصوص نباشد بلكه همان كتاب آسمانى وحى بوده باشد ، آن به خود حضرت موسى به عنوان تورات داده شد ، نه به همه بنى اسرائيل .\r\nليكن از ملاحظه رواياتى كه در اين باب چه از طريق شيعه و چه از طريق سنّت وارد شده است معلوم مىشود كه اين احتمال دوّم قوىتر است . و در اين آيه خداوند بندگان برگزيده خود را به سه گروه قسمت مىكند كه آنها در عين آنكه با هم مختلف‌اند و بلكه يك دسته از آنان ستم به نفس خود نموده‌اند در عين حال داراى مزيّت و صفائى بوده و از ساير مردم جدا هستند ، و همه آن سه طايفه وارث كتاب‌اند به نحو اجمال ، گرچه حقيقت ارث به همان دستهء سوّم كه سابقين در خيرات و پيشى گيرندگان در حسنات‌اند مربوط خواهد بود .\r\nو شاهد بر اين آنكه آن بهشت‌هاى موعود نيز براى همان ستم‌كنندگان به نفس و ميانه‌روها و عدالت پيشه‌هاست كه در اثر مغفرت خدا و جزاى اعمال به آنها رسيده است .\r\n\r\n","description":"","footnote":"","page_name":" 13 ","page_number":17},
  {"content":"\r\n\r\nچون در آن آيات ، آنان خدا را به غفور و شكور مىستايند ، و اين معنى مناسب با گناه و آمرزش و عمل نيك و پاداش آن است ، و اين راجع به دستهء اوّل و دوّم است . ديگر آنكه حمد خداى را به جاى آرند آن خدائى كه اندوه و غصّه را از آنان برده و در آن بهشت مخلّد و مكان اقامت دائم از فضل خود بدون تعب و سختى و رنج و ناراحتى داخلشان كرده است . و اين فقرات از حمد نيز با دو دستهء اوّل مناسبت دارد نه با دستهء سوّم كه آنها بدون حساب وارد در بهشت شوند و در حرم امن و امان الهى  فِي مَقْعَدِ صِدْقٍ عِنْدَ مَلِيكٍ مُقْتَدِرٍ  جاى گيرند و با خطاب يا ايتها النفس المطمئنة ارجعى الى ربك راضية مرضية مخاطب شوند .\r\n\r\nوارثين كتاب همه از اولاد فاطمه هستند\r\nبارى در روايات بيان مىكند كه آن سه دسته همه از اولاد فاطمه \" عليها السّلام \" بوده و همه داخل در بهشت شوند ، غاية الأمر دسته اوّل با حساب شديد و رسيدن به نتيجهء اعمال خود از ظلم به نفس خود ، و دستهء دوّم با حساب آسان ، و دستهء سوّم كه وارث حقيقى قرآنند بدون حساب در بهشت داخل گردند .\r\nاز كتاب « كافى » محمّد بن يعقوب كلينى با سند متّصل خود روايت است از احمد بن عمر قال : سالت ابا الحسن الرضا \" عليه السّلام \" عن قول الله عزّوجّل :  ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا  - الآية ،\r\nفقال : ولد فاطمة عليها السلام ، و السابق بالخيرات الامام ، و المقتصد العارف بالامام ، و الظالم لنفسه الذى لا يعرف الامام « 1 »\r\nمىگويد : « از حضرت امام رضا \" عليه السّلام درباره تفسير و مراد اين آيه شريفه سؤال كردم . حضرت فرمود : بندگان برگزيده ، اولاد فاطمه هستند ، و سابق به سوى خيرات امام است ، و ميانه‌رو و عادل ، عارف به امام است ، و ستمگر بر نفس خود آن كسى است كه امام را نمىشناسد . »\r\nو نظير اين روايت را با همين الفاظ ( به استثناى ولد فاطمه \" عليها السّلام \" ) كلينى از سالم از حضرت امام محّمد باقر \" عليه السّلام \" روايت مىكند . « 2 »\r\n\r\n\r\n","description":"","footnote":"\r\n( 1 ) . « غاية المرام » ص 351 حديث چهار ، و تفسير « الميزان » ج 17 ص 49 ، و « بحار الانوار » ج 7 ص 44 از « بصائرالدرجات » .\r\n( 2 ) . « غاية المرام » ص 351 حديث اول و « بحار الانوار » ج 7 ص 44 از « بصائر الدرجات » و نيز در ص 45 از « تفسير على بن ابراهيم » .\r\n","page_name":" 14 ","page_number":18},
  {"content":"\r\n\r\nو نيز ابن بابويه با سند متّصل خود از جابر بن يزيد جعفى از حضرت امام محّمد باقر عليه السّلام روايت مىكند البّته به استثناى لفظ ولد فاطمة \" عليها السلام \" و ليكن در ذيلش دارد :  جَنَّاتُ عَدْنٍ يَدْخُلُونَها *  يعنى المقتصد و السابق « 1 » « افرادى كه در بهشت عدن از اين سه دسته وارد مىشوند دسته دوم و سوم يعنى عارف به امام و خود امام خواهد بود » .\r\nو طبرسى از عبد العزيز از حضرت صادق \" عليه السّلام \" روايت كرده است كه آن - حضرت فرمود : الظالم من لا يعرف حق الامام ، و المقتصد منا العارف به حق الامام ، و السابق بالخيرات الامام ، و هؤلاء كلهم مغفور لهم « 2 »\r\nحضرت صادق نيز آيه را مانند حضرت باقر تفسير كردند و در ذيل فرمودند : « و اين سه دسته همه مورد عفو و مغفرت خدا واقع خواهند شد . »\r\nو ابن بابويه با سند متصل خود از حضرت صادق \" عليه السّلام روايت كرده است كه : انه سئل عن قول الله عز و جل :\r\n ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا فَمِنْهُمْ ظالِمٌ لِنَفْسِهِ وَ مِنْهُمْ مُقْتَصِدٌ وَ مِنْهُمْ سابِقٌ بِالْخَيْراتِ بِإِذْنِ اللَّهِ .  فقال : الظالم يحوم حرم نفسه ، و المقتصد يحوم حوم قلبه ، و السابق يحوم حوم ربه عز و جل « 3 »\r\nحضرت صادق در تفسير اين سه دسته از برگزيدگان مىفرمايد : « مراد از ظالم به نفس كسى است كه دائماًّ دور حَرم نَفس خود مىگردد ( يعنى فكر نفس خود و منافع و لذّات نفسانيّه است ) ، و مراد از مقتصد و ميانه‌رو كسى است كه دور قلب خود دور مىزند ( يعنى مراقب دل خود بوده معصيتى نكند و طاعتى از او فوت نشود و زنگ و زنگارى بر دل او ننشيند و قلب خود را پيوسته به نور طاعت پاكيزه نگاه دارد ) ، و مراد از سابقون بالخيرات كسى است كه دائماًّ دور پروردگار خود دور زند و طواف آن كعبه\r\n\r\n\r\n","description":"","footnote":"\r\n( 1 ) . غاية المرام ص 351 حديث هشتم .\r\n( 2 ) . « غاية المرام » ص 353 حديث شانزدهم . و در تفسير « الدر المنثور » ج 5 ص 251 در ذيل آيه شريفه گويد : وَ اخرج الطيالسى و احمد و عبد بن حميد و الترمذى و حسنه و ابن جرير و ابن المنذر و ابن ابى حاتم و ابن مردويه و البيهقى عن ابى سعيد الخدرى رضى اللّه عنه عن النّبى صلى اللّه عليه و آله و سلّم انه قال فى هذه الايه :  « ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا فَمِنْهُمْ ظالِمٌ لِنَفْسِهِ وَ مِنْهُمْ مُقْتَصِدٌ وَ مِنْهُمْ سابِقٌ بِالْخَيْراتِ »  قال : هؤلاء كلهم بمنزله واحده و كلهم فى الجنه .\r\n( 3 ) . غاية المرام ص 351 حديث هفتم .\r\n","page_name":" 15 ","page_number":19},
  {"content":"\r\n\r\nكند ( يعنى از نفس و قلب گذشته و در خود وجودى نمىبيند و دلى ندارد كه در صدد پاكى و نظافت آن باشد ، او دائماًّ ناظر جمال حقّ و تجلّيّات اوست و محو در شعاع صفات و اسماء و فانى در ذات مقدس اوست ) . »\r\nو ليكن علّامهء طباطبائى از « معانى الاخبار » صدوق از حضرت صادق \" عليه السّلام \" بدين قسم روايت كرده‌اند كه :\r\nالظالم يحوم حوم نفسه ، و المقتصد يحوم حوم قلبه ، و السابق بالخيرات يحوم حوم ربه « 1 »\r\n« ستمگر به نفس دور نفس خود مىچرخد ، و مقتصد دور قلب خود مىگردد ، و سابق به خيرات دور خداى خود طواف مىكند . »\r\nو در هر دو صورت مراد و مفهوم يكى است .\r\n\r\nامام برگزيدهء از ميان بندگان است\r\nو محمّد بن عباس ابن ماهيار كه از موثّقين است در تفسير خود از ابى اسحاق سبيعى روايت كرده است كه گفت :\r\nخرجت حاجا فلقيت محمد بن على عليهما السلام فسالته عن هذه الآية :\r\n ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا \r\nفقال : ما يقول فيها قومك يا ابا اسحاق - يعنى اهل الكوفة - ؟ قال : قلت : يقولون انها لهم ، قال : فما يخوفهم اذا كانوا من اهل الجنة ؟ قلت : فما تقول انت جعلت فداك ؟ قال : هى لنا خاصة يا ابا اسحاق اما السابقون بالخيرات فعلى و الحسن و الحسين عليهم السلام و الامام منا ، و المقتصد فصائم بالنهار و قائم بالليل ، و الظالم لنفسه ففيه ما فى الناس و هو مغفور له . يا ابا اسحاق بنا يفك الله رقابكم و يحل رباق الذل من اعناقكم و بنا يغفر الله ذنوبكم ، و بنا يفتح و بنا يختم ، و نحن كهفكم ككهف اصحاب الكهف ، و نحن سفينتكم كسفينة نوح ، و نحن باب حطتكم كباب حطة بنى اسرائيل « 2 »\r\n\r\n\r\n","description":"","footnote":"\r\n( 1 ) . تفسير الميزان ج 17 ص 50 ، و بحار الانوار ج 7 ص 43 از معانى الاخبار .\r\n( 2 ) . ( غاية ) المرام ص 352 حديث يازدهم وبحارالانوار ج 7 ص 44 از كتاب . « سعدالعود » ابن‌طاووس از كتاب‌تفسير محمدبن عباس مروانى و در تفسير « الدرالمنثور » ج 5 ص 251 گويد : واخراج الفريابى و احمد وعبيد بىحميد وابن‌جرير وابن‌المقدر وابن ابىحاتم والطبرسى والحاكم وابن مردويه والبيهقى وعن ابى الدّرداء سمعت : رسول اللّه صلّى اللّه عليه سلّم يقول : قال‌الله تعالى : ثم‌اورثنا الكتاب‌الذين اصطفينامن عبادنا فمنهم ظالم لنفسه و منهم مقتصد و منهم سابق بالخيرات باذن الله فاما الذين‌سبقو فاولئك يدخلو الجنة به غير حساب و اما الذين يحاسبون حسابا يسيراً و اما الذّين ظلمو انفسهم فاولئك يحسون في طول المحشر ثم هم الذين -\r\n","page_name":" 16 ","page_number":20},
  {"content":"\r\n\r\nابو اسحاق سبيعى مىگويد : « براى اداى مناسك حجّ از كوفه حركت كردم و وقتى كه خدمت حضرت امام محمّد باقر \" عليه السّلام \" رسيدم از تفسير آيه :\r\n«  ثُمَّ أَوْرَثْنَا الْكِتابَ  » از آن حضرت پرسش نمودم حضرت فرمود : قوم شما يعنى اهل كوفه و علماى آنان در معنى وارثين و برگزيدهء چه نظرى دارند ؟ عرض كردم : آنها مىگويند كه : آنان خودشان وارث كتاب‌اند و بندگان برگزيده خدا . حضرت فرمود : اگر آنها اهل بهشت‌اند پس چرا از عذاب خدا در ترس و وحشت‌اند ؟ عرض كردم : فدايت شوم پس رأى و نظر شما در تفسير اين آيه چيست ؟ حضرت فرمود : اين آيه اختصاص به ما دارد . اى ابو اسحاق ، سابقون به خيرات على و حسن و حسين \" عليهم السّلام \" و ائمه از ما اهل بيت هستند ، و مقتصد و ميانه‌رو از ما آن كسى است كه به عبادت مشغول ، روزها را روزه و شبها را در محراب عبادت به نماز مىگذراند ، و ظالم به نفس كسى است كه حال او مانند حال ساير افراد مردم است ، و البتّه مورد مغفرت و رحمت خدا واقع خواهد شد . اى ابو اسحاق به سبب ما خداوند گردن‌هاى شما را رهانيده و بند ذلّ و مسكنت و ذلّت كفر و شرك و ساير صفات شنيعه را از شما باز كرده است ، و به واسطه سعهء رحمت و فيض ما خدا گناهان شما را مىآمرزد ، و به ما خداوند فتح ابواب سعادت و توحيد نموده ، و به ما ختم ابواب توحيد و معرفت مىشود ، و ما كهف و پناهگاه شما هستيم مانند پناه اصحاب كهف ، و ما كشتى نجات شما هستيم مانند كشتى نجات نوح ، و ما باب آمرزش و در رحمت و مغفرت و ريزش گناهان شما هستيم مانند در آمرزش در بنى اسرائيل . »\r\nو ابن بابويه شيخ صدوق با سند متّصل خود از ابو حمزه ثمالى رضوان الله عليه روايت مىكند كه\r\nقال : كنت جالسا فى المسجد الحرام مع ابى جعفر عليه السّلام اذ اتاه رجلان من اهل البصرة فقالا له : يا بن رسول الله انا نريد ان نسألك عن مسالة ؟ فقال لهما : سلا عما شئتما . قالا : اخبرنا عن قول الله عز و جل :\r\n ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا فَمِنْهُمْ ظالِمٌ لِنَفْسِهِ وَ مِنْهُمْ مُقْتَصِدٌ وَ مِنْهُمْ سابِقٌ بِالْخَيْراتِ بِإِذْنِ اللَّهِ ذلِكَ هُوَ الْفَضْلُ الْكَبِيرُ  - الى آخر الآيتين - قال : نزلت فينا اهل البيت . قال ابو حمزة الثمالى : فقلت : بابى\r\n\r\n\r\n","description":"","footnote":"\r\n- تلقاهم الله برحمة فهم الذين يقولون : « الحمد لله‌الذى اذهب عنا الحزن انّ ربنا الغفور شكور الّذى احلنا دارالمقامة من‌فضله لايمسنا فيها نصب ولا يمسسنا فيها لغوب »\r\n","page_name":" 17 ","page_number":21},
  {"content":"\r\n\r\nانت و امى فمن الظالم لنفسه منكم ؟ قال : من استوت حسناته و سيئاته من اهل البيت فهو الظالم لنفسه . فقلت : من المقتصد منكم ؟ قال : العابد لله فى الحالين حتى يأتيه اليقين . قلت : فمن السابق بالخيرات ؟ قال : من دعا و الله الى سبيل ربه و امر بالمعروف و نهى عن المنكر و لم يكن للمضلين عضدا و لا للخائنين خصيما ، و لم يرض به حكم الفاسقين الا من خاف على نفسه و دينه و لم يجد أعوانا « 1 »\r\nابو حمزه ثمالى گويد : « من نزد حضرت امام محمّد باقر \" عليه السّلام \" در مسجد - الحرام نشسته بودم كه دو نفر از اهل بصره آمدند و عرض كردند : اى فرزند رسول خدا اجازه مىدهى مسأله‌اى را از تو بپرسيم ؟ حضرت فرمود : هر چه مىخواهيد بپرسيد . گفتند : از معنى و تفسير اين آيه مباركه مىپرسيم كه مراد و منظور از وارثين چيست ، و برگزيدگان بندگان خدا كيانند ؟ حضرت فرمود : اين آيات درباره ما اهل بيت نازل شده است . ابو حمزه گويد : من عرض كردم : پدرم و مادرم فدايت باد ستم كنندهء به نفس خود در شما اهل بيت كيست ؟ حضرت فرمود : آن كسى از خاندان رسول خدا كه حسنات و سيّئات او برابر باشد آن ظالم به نفس خود خواهد بود . عرض كردم : ميانه‌رو و عادل از شما اهل بيت كيست ؟ فرمود : آنكه عبادت خدا را در دو حال ( گرفتارى و گشايش ، تنگى و فراخى ) به جاى بياورد تا زمانى كه مرگ ، او را دريابد . عرض كردم : پس سبقت گيرندهء به خيرات و اعمال ستوده كيست ؟ فرمود : سوگند به خدا كسى كه فقط مردم را دعوت به خدا كند و امر به معروف و نهى از منكر بنمايد و بازوى قدرت گمرهان و كمك گمراه كنندگان مردم نباشد ، و با خيانت‌پيشگان دوستى ننموده و به عداوت دوستان خدا قيام نكند ، و به حكم فاسقان و رأى و قانون آنها راضى نباشد مگر آنكه بر جان و دين خود بترسد و يار و معينى نداشته باشد . »\r\n\r\nامام وارث همه علوم قرآن است\r\nو صاحب كتاب « ثاقب المناقب » از ابو هاشم جعفرى حديث كند كه او گويد : من در نزد حضرت ابى محمّد امام حسن عسكرى \" عليه السّلام \" بودم و از آن حضرت راجع به اين آيه سؤال كردم :\r\n « ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا فَمِنْهُمْ ظالِمٌ لِنَفْسِهِ وَ مِنْهُمْ مُقْتَصِدٌ وَ مِنْهُمْ سابِقٌ بِالْخَيْراتِ بِإِذْنِ اللَّهِ » . \r\nقال عليه السّلام : كلهم من آل\r\n\r\n\r\n","description":"","footnote":"\r\n( 1 ) . - غاية المرام ص 352 حديث نهم ، و بحار الانوار ج 7 ص 44 از معانى الاخبار .\r\n","page_name":" 18 ","page_number":22},
  {"content":"\r\n\r\nمحمد ، الظالم لنفسه الذى لا يقر بالامام ، و المقتصد العارف بالامام ، و السابق بالخيرات باذن الله الامام . قال : فدمعت عيناى و جعلت افكر فى نفسى ما اعطى الله آل محمد ، فنظر الى و قال : الامر اعظم مما حدثتك به نفسك من عظم شان آل محمد فاحمد الله فقد جعلك مستمسكا بحبلهم تدعى يوم القيامة لهم اذا دعى كل اناس بإمامهم ، فابشر يا ابا هاشم و انك على خير « 1 »\r\nابو هاشم گويد : « چون از حضرت عسكرى \" عليه السّلام \" از تفسير اين آيه و وارثين كتاب و انقسام آنها به اقسام سه گانه سؤال كردم ، حضرت فرمودند : همه اقسام آنها از آل محمّداند ، ستمگر به نفس خود كسى است كه به امام خود معترف نباشد و به ولايت او اقرار نكند ، و عادل و ميانه‌رو كسى است كه معترف به امامت امام خود باشد و او را بشناسد ، و پيشى گيرندهء به خيرات به اذن خدا خود امام است . ابو هاشم گويد : با بيانات امام راجع به درجات آل محمّد اشك از چشم من سرازير شد و من با خود در فكر فرو رفتم كه چه اندازه خداوند به آل محمّد از عنايات خود عطا فرموده است ! در اين حال حضرت به من نظرى كرده فرمودند : مطلب از اين مقدارها كه تو فكر مىكنى بالاتر و بزرگتر است ، شان آل محمد از اينها بيشتر است ، شكر و سپاس خدا را بجا آور كه تو را متمسّك به ريسمان ولايت آنها قرار داده است ، و زمانى كه در روز باز پسين هر امّتى را به امامشان بخوانند تو را با ائمهء اهل بيت مىخوانند ، اى ابو هاشم بشارت باد تو را بدين موهبت الهى » .\r\nمحمّد بن يعقوب كلينى با سند خود از احمد بن حمّاد از ابراهيم از پدرش از حضرت ابو الحسن اوّل موسى بن \" جعفر عليهم السّلام \" روايت كرده است كه مىگويد : « خدمت آن حضرت عرض كردم : آيا پيغمبر اسلام \" صلّى الله عليه و آله و سّلم \" از تمام پيغمبران در علم و مقامات آنها ارث برده است ؟ حضرت فرمود : بلى از آدم ابوالبشر تا آنكه برسد به خود او از همه پيغمبران ارث برده است . خداوند هيچ پيغمبرى را مبعوث ننموده مگر آنكه محمّد از او اعلم و افضل بوده است . عرض كردم : عيسى بن مريم به اذن خدا مرده زنده مىكرد ، فرمود : راست مىگوئى و سليمان بن داود زبان مرغان را مىدانست و حضرت\r\n\r\n\r\n","description":"","footnote":"\r\n( 1 ) . - غاية المرام ص 353 حديث هيجدهم ، و بحار الانوار ج 7 ص 44 از كشف الغمه .\r\n","page_name":" 19 ","page_number":23},
  {"content":"\r\n\r\nرسول اللّه صلّى اللّه عليه و آله و سلّم تمام اين منازل را طىّ نمود . سليمان بن داود در وقتى كه هدهد از او ناپديد شد و در امر او شكّ نمود كه شايد تمرّد نموده و به حضورش حاضر نشده است غضب كرد و گفت :  « ما لِيَ لا أَرَى الْهُدْهُدَ أَمْ كانَ مِنَ الْغائِبِينَ » ،  « چه شده است كه من هدهد را نمىبينم يا آنكه او تمرّد نموده و غيبت كرده است . » چون هدهد به حضرت سليمان آبها را نشان مىداد و با تيزى چشمى كه داشت جاهاى آب را در زمين مىديد و سليمان را بر آن مواضع دلالت مىنمود .\r\nحضرت سليمان از غيبت او به خشم آمد و گفت :  لَأُعَذِّبَنَّهُ عَذاباً شَدِيداً أَوْ لَأَذْبَحَنَّهُ أَوْ لَيَأْتِيَنِّي بِسُلْطانٍ مُبِينٍ  « من او را عذاب سختى خواهم كرد يا او را سر خواهم بريد يا بايد براى من دليل آورده عذر موجه خود را بر غيبتش بيان كند » . حضرت سليمان به خشم آمد به علت آنكه آب مىخواست و هدهد او را راهنمائى بر آب مىنمود و در اثر غيبت بىآب ماند ، سليمانى كه باد و مورچه و جنّ و شياطين و سپاهيان شياطين همه فرمان‌بر و منقاد اوامر او هستند از علم هدهد بىبهره بود و خداوند علمى را كه به اين حيوان آموخته بود به او نياموخته بود و مكان آب را در زير هوا نمىدانست و اين مرغ مىدانست ، بنابراين سليمان در علومش ناقص بود .\r\nوَ اللهُ تَعالى يَقولُ :\r\n وَ لَوْ أَنَّ قُرْآناً سُيِّرَتْ بِهِ الْجِبالُ أَوْ قُطِّعَتْ بِهِ الْأَرْضُ أَوْ كُلِّمَ بِهِ الْمَوْتى ، \r\nو خداوند در قرآن كريم مىفرمايد : « و اگر قرآنى بوده باشد كه با آن كوهها به حركت درآيند ، و زمين با آن قطعه قطعه شود ، و مردگان با آن به سخن درآيند ( همين قرآن است ) . »\r\nاين قرآن با اين خصوصيّات به ما آل محمّد ارث رسيده است ، اين قرآنى كه با آن كوهها در گردش آيند و زمين با آن تكّه تكّه گردد و با آن با مردگان تكلّم شود ، و ما آب را در زير هوا در مواضع خود مىدانيم ( و محتاج به هدهد و علم او نيستيم ) ، و در كتاب آفرينش و تكوين ، هيچ امرى واقع نشده كه خدا اذن در تصرّف آن را به سابقين از پيغمبرانش داده است مگر آنكه علم و اذن در تصرّف آن را به ما آل محمّد داده و آن قدرت و تصرّف را به اذن خود براى ما درامّ الكتاب قرار داده است .\r\nخدا مىفرمايد :  وَ ما مِنْ غائِبَةٍ فِي السَّماءِ وَ الْأَرْضِ إِلَّا فِي كِتابٍ مُبِينٍ ،  و سپس مىفرمايد :  ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا  « هيچ موجودى در آسمان و زمين پنهان نمىگردد مگر آنكه در كتاب مبين و آشكار خدا حاضر است » ، و در\r\n\r\n","description":"","footnote":"","page_name":" 20 ","page_number":24},
  {"content":"\r\n\r\nجائى ديگر مىفرمايد : « ما اين كتاب را به بندگان برگزيده و پاك خود به ميراث سپرديم . » ما آل محمّد كسانى هستيم كه خداوند ما را برگزيده و سپس كتاب را به ما به ارث داده است ، آن كتابى كه در آن علم هر چيز موجود است ، فيه تبيان كل شىء » « 1 »\r\nو از « كافى » با اسناد خود از حضرت امام محمّد باقر \" عليه السّلام \" نقل است كه فرمود :\r\nيمصون الثمار و يدعون النهر العظيم . قيل : و ما النهر العظيم ؟ قال : رسول الله صلى الله عليه و آله و سلم و العلم الذى اعطاه الله . ان الله عز و جل جمع لمحمد سنن النبيين من آدم و هلم جرا الى محمد . قيل له : و ما تلك السنن ؟ قال : علم النبيين باسره ، و ان رسول الله صلى الله عليه و آله و سلم صير ذلك كله عند امير المؤمنين « 2 »\r\nحضرت باقر \" عليه السّلام \" فرمودند : « اين مردم آب كم غير متّصل به ماده و چشمه را كه بعضى از اوقات از زمين پيدا مىشود و وقت ديگر مىخشكد مىمكند و ليكن نهر بزرگ و جارى را رها مىكنند . بعضى گفتند : مراد از نهر بزرگ چيست ؟ حضرت فرمود : مراد ، رسول خدا صلى الله عليه و آله و سلم است و آن علمى كه خدا به او عنايت نموده است . خداوند عزّوجلّ تمام سنّت‌هاى پيمبران گذشته را از آدم تا خاتم در وجود مبارك محمّد \" صلّى الله عليه و آله و سلّم \" جمع كرده است . عرض كردند : آن سنّت‌ها چيست ؟ فرمود : علوم تمام پيغمبران ، و محمّد \" صلّى اللّه عليه و آله و سلّم \" همه آن علوم را نزد امير المؤمنين گذارده است . »\r\nامام داراى علوم همه پيامبران است\r\nو از « بصائر الدّرجات » از على بن نعمان عين اين روايت نقل شده است « 3 » و نيز از « كافى » با سند خود از حضرت امام محمّد باقر \" عليه السّلام \" روايت است كه فرمود :\r\nكان جميع الانبياء مائة الف نبى و عشرين الف نبى ، منهم خمسة أُولوا العزم : نوح و ابراهيم و موسى و عيسى و محمد صلى الله عليه و عليهم ، و ان على بن أبى طالب كان هبة الله لمحمد و ورث علم الاوصياء و علم من كان قبله . اما ان محمدا ورث علم من كان قبله من الانبياء و المرسلين « 4 »\r\n\r\n\r\n","description":"","footnote":"\r\n( 1 ) . غاية المرام ص 351 حديث چهارم و بحار الانوار ج 6 ص 226 از كافى .\r\n( 2 ) . بحار الانوار ج 6 ص 226 .\r\n( 3 ) . بحار الانوار ج 6 ص 226 .\r\n( 4 ) . همان مصدر\r\n","page_name":" 21 ","page_number":25},
  {"content":"\r\n\r\n« تمام پيغمبران يكصد و بيست هزار نفرند كه از آنها پنج نفر أُولوا العزم ( صاحب شريعت و كتاب آسمانى ) هستند : نوح و ابراهيم و موسى و عيسى و محمّد كه درود و صلوات خدا بر محمّد و بر آنان باد . و محمد وارث علوم جميع انبياء و پيغمبران مرسل است و على بن أبى طالب موهبت و بخششى است كه خداوند به محمد عنايت كرده است و او وارث علوم تمام پيغمبران و اوصياى آنان است . »\r\nو از « كافى » و « بصائر الدّرجات » با اسناد خود از ضُرَيس كنانى روايت كنند كه گويد : « من نزد حضرت صادق \" عليه السّلام \" بودم و در حضور آن حضرت ابو بصير نيز بود ، حضرت فرمودند : داود پيغمبر علوم تمام پيغمبران قبل از خود را ارث برد ، و سليمان فرزندش تمام علوم داود را ارث برد ، و ما ائمه اهل بيت تمام علوم محمد \" صلى الله عليه و آله و سلم \" را ارث برديم ، و صُحُف ابراهيم و الواح حضرت موسى نزد ماست . ابو بصير عرض كرد : منظور از صحف ابراهيم و الواح موسى همين علم است ( كه براى مردم بيان مىكنيد ) ؟ حضرت فرمود : اى ابا بصير اين علوم را كه بيان مىكنيم در هر شب و روز ، روز به روز و ساعت به ساعت تازه براى ما پيدا مىشود ( ليكن آن صحف و الواح حقيقت ديگرى است كه به نحو كليّت در وجود ما قرار گرفته و قابل تغيير و حدوث نيست و اين علوم روزانه از آن معدن و منبع سرازير مىگردد ) . »\r\nو از « بصائر الدّرجات » نظير اين روايت از ايّوب بن نوح و محمّد بن عيسى از صَفوان روايت شده است « 1 » و از « كافى » از ابن مسكان از ابو بصير از حضرت صادق \" عليه السّلام \" روايت است كه آن حضرت فرمود :\r\nاى ابا محمد ان الله عز و جل لم يعط الانبياء شيئا الا و قد اعطاه محمدا جميع ما اعطى الانبياء ، و عندنا الصحف التى قال الله عز و جل :\r\nصحف ابراهيم و موسى .\r\nقلت : جعلت فداك هى الالواح ؟ قال : نعم « 2 »\r\nحضرت فرمود : « اى ابا محمد خداوند عزّوجّل هيچ علمى و موهبتى به پيغمبران نداده است مگر آنكه تمام آنها را مجموعا به محمد صلى الله \" عليه و آله و سلم \" داده است ، و صحفى كه خداوند مىفرمايد : « صحف ابراهيم و موسى » در نزد ماست . عرض كردم : فدايت شوم آيا آن صحف ، الواح است ؟ فرمود : بلى . »\r\nو از « كافى » از هارون بن جهم روايت است كه او گفت : از مردى از\r\n\r\n\r\n","description":"","footnote":"\r\n( 1 ) . بحار الانوار ج 6 ص 226 .\r\n( 2 ) . بحار الانوار ج 6 ص 226 .\r\n","page_name":" 22 ","page_number":26},
  {"content":"\r\n\r\nاصحاب حضرت صادق \" عليه السّلام \" كه اسمش در خاطرم نمانده روايت است از حضرت صادق \" عليه السّلام كه فرمود :\r\nان عيسى ابن مريم اعطى حرفين كان يعمل بهما ، و اعطى موسى اربعة احرف ، و اعطى ابراهيم ثمانية احرف ، و اعطى نوح خمسة عشر حرفا ، و اعطى آدم خمسة و عشرين حرفا ، و ان الله تبارك و تعالى جمع ذلك كله لمحّمد \" صلّى اللّه عليه و آله و سلم \" . و ان اسم الله الاعظم ثلاثة و سبعون حرفا اعطى محمدا اثنين و سبعين حرفا و حجب عنه حرف واحد « 1 »\r\n« به حضرت عيسى بن مريم از اسماء خدا كه تمام دعوت و معجزات خود را ( از مرده زنده كردن و كور مادرزاد و مرض پيس را شفا دادن و خبر دادن به مردم از غيب مانند آنچه را كه مىخورند يا در خانه‌هاى خود نگاهدارى مىكنند ) بر اساس آن اسم‌ها قرار داده بود فقط دو حرف داده شده بود ، و به حضرت موسى چهار حرف عنايت شده بود ، و به حضرت ابراهيم هشت حرف ، و به حضرت نوح پانزده حرف ، و به حضرت آدم بيست و پنج حرف ، و به محّمد \" صلّى اللّه‌عليه و آله و سلّم \" هفتاد و دو حرف عطا شده است از مجموع اسامى خدا كه هفتاد و سه حرف است ، و يك حرف مخزون مكنون ، اختصاص به ذات واجب دارد . »\r\nو از « بصائر الدّرجات » با سند خود از ابو حمزه ثمالى از حضرت سجّاد على بن الحسين \" عليهما السلام \" روايت مىكند كه\r\nقال : قلت له : الائمة يحيون الموتى و يبرؤن الاكمه و الأبرص و يمشون على الماء ؟ قال : ما اعطى الله نبيا شيئا قط الا و قد اعطاه محمدا صلى الله \" عليه و آله و سلم ، و اعطاه ما لم يكن عندهم - الخبر « 2 »\r\nابو حمزه گويد : « به حضرت سجّاد \" عليه السّلام \" عرض كردم : آيا ائمّهء اهل بيت مىتوانند مردگان را زنده كنند ؟ و آيا مىتوانند كور مادرزاد را بينا نموده و مريض پيس را شفا دهند ؟ و آيا مىتوانند بر روى آب راه بروند ؟ حضرت فرمود : خداوند هيچ موهبتى به پيغمبرى از پيغمبران خود نداده است مگر آنكه آن را به محمّد \" صلّى اللّه عليه و آله و سلّم \" عنايت فرموده است و علاوه بر آنها چيزهائى به محمد \" صلى اللّه عليه و آله و سلم \" عطا فرموده است كه به هيچ يك از آنها نداده است . »\r\nو از « بصائر الدّرجات » با سند خود از جابر از حضرت امام محمّد\r\n\r\n\r\n","description":"","footnote":"\r\n( 1 ) . همان مصدر .\r\n( 2 ) . بحار الانوار ج 6 ص 227 .\r\n","page_name":" 23 ","page_number":27},
  {"content":"\r\n\r\nباقر \" عليه السّلام \" روايت است كه قال : اعطى الله محّمدا \" صلّى اللّه عليه و آله و سلم \" مثل ما اعطى آدم فمن دونه من الاوصياء كلهم ، يا جابر هل تعرفون ( يعرفون - خ ل ) ذلك « 1 » ؟\r\nحضرت باقر فرمودند : « خداوند به حضرت محمّد \" صلّى اللّه عليه و آله و سلّم \" عنايت فرموده است تمام چيزهائى را كه به آدم ابو البشر و تمام اوصياى او تا خاتم النّبييّن عنايت كرده است ، اى جابر آيا اين مطلب را شما ادراك مىكنيد ؟ ( يا آنكه مردم اين حقيقت را درك مىكنند ؟ . ) »\r\nو از كتاب « اختصاص » شيخ مفيد از عبد الله بن‌بُكير هجرى از حضرت باقر \" عليه السّلام \" روايت است كه فرمود : على بن أبىطالب تحفه و هبهء خداست به رسول بزرگوارش محمّد \" صلّى اللّه‌عليه و آله و سلّم \" ورث علم الاوصياء و علم ما كان قبله ، اما ان محمدا ورث علم من كان قبله من الانبياء و المرسلين . « 2 »\r\n« حضرت أميرالمؤمنين تمام علوم اوصياء و علوم پيغمبران سابق را ارث برد چون وارث پيغمبر بود ، و پيغمبر وارث جميع انبياء و مرسلين بودند . »\r\nامام وارث جنبه‌هاى روحى و علمى پيامبران است\r\nبارى آنچه از مجموع اين احاديث استفاده مىگردد آنكه جميع كمالات روحى و علمى كه در انبياء گذشته بوده به حضرت محمد \" صلّى اللّه عليه و آله و سلّم \" و از آن حضرت به اميرالمؤمنين \" عليه السّلام \" و از او به ائمهء اهل \" بيت عليهم السلام \" ارث رسيده است ، نه تنها در وحى و علوم الهى كه راجع به شرايع آنها بوده است بلكه تمام حالات و صفات روحى و كيفيّت اتّصال آنها به مبدأ اعلى از نقطه نظر اسم خاصى كه به آن اختصاص داشته‌اند ، و بلكه تمام معجزات و كراماتى كه به اذن خدا از آنها سر مىزد همه و همه در وجود مبارك پيغمبر اسلام منطوى و موجود است . چون معجزات انبياء در اثر قدرت روحى و صفاى قلب آنهاست كه امر خدا در آنها تجلّى نموده و از دريچهء نفوس طاهرهء آنها اين معجزات به اذن خدا پيدا مىشود ، و چون نفوس آنها متفاوت بوده لذا اين تجلّيّات نيز مختلف و از هر پيغمبرى يك نوع معجزه خاصّى به وجود آمده است .\r\nو نيز علوم الهّيهء آنها همگى بر يك روش و يك صراط نبوده بلكه از نقطه نظر درك مقام عظمت و توحيد خدا هر يك از جنبه خاصّ و اسم مخصوص به بارگاه الهى بار يافته و از مخلصين شده‌اند . و القاب روح الله ، يا كليم الله ، يا خليل الله ، يا نَجِىّ\r\n\r\n\r\n","description":"","footnote":"\r\n( 1 ) . بحار الانوار ج 6 ص 229 .\r\n( 2 ) . بحار الانوار ج 6 ص 229 .\r\n","page_name":" 24 ","page_number":28},
  {"content":"\r\n\r\nالله ، يا صفىّ اللّه و أمثال آنها القاب تشريفاتى و اعتبارى نيست بلكه حكايت از يك نوع خاصّ از ملكه و كيفيّت مخصوص از نفوس آنها مىنمايد كه جذبات الهى در هر يك از آنها به يك منوال نبوده بلكه هر يك از طريقى خاصّ و روشى مخصوص با صفاى باطن خود سير در اسمى از اسماى الهيّه نموده و حقيقت آن اسم در آنها ظهور پيدا كرده است ، و به واسطه آن اسم معجزات و خارق العادات را انجام مىدادند ، و علومى ربّانى از دريچه همان اسم از عالم علم كلّى الهى توسط جبرائيل امين بر قلب آنها سرازير مىگرديده است .\r\nامّا وجود مقدّس خاتم الانبياء و المرسلين كه جامع جميع ظهورات اسماء الهيّه هستند داراى نفسى وسيع و قلبى فسيح و داراى اسم اعظم و مقام فناء در اسم احد و ذات مقدّس بارى تعالى مىباشند . لقب خاتم النّبييّن بر آن حضرت اعتبار و تشريف نيست بلكه سعهء روح و استعداد سير در همهء اسماء و صفات و تجلّى اسم اعظم و تلّقى آخرين مراتب توحيد و فناى در ذات احديّت و اندكاك و انطواى جميع عوالم در نفس مبارك آن حضرت بلكه انطواء و اندكاك جميع علوم و مواهب انبياى گذشته با كمالات روحى و علمى در آن حضرت حكايت از عنوان خاتم النّبييّن مىكند . همهء انبياء مقدّمة الجيش آن حضرت بوده و هر يك از زاويه‌اى و دريچه‌اى خاصّ و راهى مخصوص به خدا راه يافته و صاحب كمال مخصوص شده‌اند ، ليكن نفس بزرگ پيغمبر اسلام از همهء زوايا و همهء دريچه‌ها و از همهء راهها به آن مقام منيع بار يافته و همهء اسماى الهيّه در او تجلّى نموده است . بنابراين آن حضرت وارث همه پيغمبرانند و همه زير نگين آن حضرت واقع و به شرف خدمت و تمسّك و استشفاع متمسّك‌اند .\r\n« آنچه خوبان همه دارند تو به هزاران مرتبه بالاتر و والاتر از آنها دارى . »\r\nبنابراين وجود مبارك آن سرور كاينات داراى علوم همه انبياء و اوصياء و داراى همهء معجزات آنان و بيش از آنها هستند و لواى حمد در روز بازپسين فقط به دست آن حضرت داده خواهد شد ، يعنى پيشواى حمد كنندگان خدا به همان طريقى كه سزاوار مقام حمد اوست .\r\nتمام اين مراتب و درجات و كمالات و فضايل و مزايا و علوم و معجزات و اسماء الهيّهء كلّيّه و اسم اعظم از آن حضرت به خليفه و وصىّ آن حضرت و آئينهء\r\n\r\n","description":"","footnote":"","page_name":" 25 ","page_number":29},
  {"content":"\r\n\r\nتمام نماى آن ، وجود مبارك اميرالمؤمنين على بن أبىطالب \" عليه السّلام \" منتقل شد و لواى حمد در روز قيامت از دست آن حضرت به اميرالمؤمنين مىرسد .\r\nاين مقام وارثّيت در كتاب تكوين و كتاب تشريع است كه علم ما كان و ما يكون الى يوم القيامة و ما هو كائن در صفحه ذهن آن حضرت مشهود و قدرت و عظمت اسماء الهيّه در نفس صافى و ضمير منير آن وصىّ ، متجلّى و ظاهر است .  ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا . \r\nو بر اين اساس است آيه مباركه قرآن « 1 » در قضيّهء مباهله كه على \" عليه السّلام \" را نفس رسول خدا مىداند و روايات بسيارى از طريق شيعه و سنّى كه آن حضرت را نفس رسول خدا شمرده است ، و لازمهء اتحاد نفس اتّحاد كمالات و معارف است . و علاوه بر اين روايات بسيارى از شيعه و سنّى از رسول خدا \" صلى اللّه‌عليه و آله و سلّم \" روايت شده است كه آن حضرت اميرالمؤمنين را به حضرت آدم و نوح و ابراهيم و موسى و عيسى و يحيى و يوسف تشبيه نموده و لازمه تشبيه تحقّق صفت مُشبَّه به در مشبه است ، بلكه در بسيارى از آنها عنوان تشبيه نيست بلكه عنوان مثليّت و برابرى است . ما در اينجا فقط بعض رواياتى را كه از طريق عامّه ذكر شده است نقل مىكنيم .\r\nمحمّد بن طلحه شافعى « 2 » از بيهقى با سند خود و ابن صباغ مالكى « 3 » از بيهقى در كتابى كه در فضائل صحابه تصنيف كرده است با سند خود از رسول خدا \" صلى الله عليه و آله و سلم \" روايت كرده‌اند كه قال : من اراد ان ينظر الى آدم فى علمه ، و الى نوح فى تقواه ، و الى ابراهيم فى حلمه ، و الى موسى فى هيبته ، و الى عيسى فى عبادته فلينظر الى على بن أبى طالب .\r\nحضرت رسول اكرم فرمودند : « هر كس بخواهد به آدم ابوالبشر نظر كند در علم او ، و به نوح در تقواى او ، و به ابراهيم در حلم و شكيبائى او ، و به موسى در هيبت و جلال او ، و به عيسى در عبادت او ، بايد نظر كند به على بن أبىطالب . »\r\n\r\n\r\n","description":"","footnote":"\r\n( 1 ) .  فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ ثُمَّ نَبْتَهِلْ .  سوره آل عمران : 3 - قسمتىاز آيه 61\r\n( 2 ) . مطالب السؤول ص 22 .\r\n( 3 ) . الفصول المهمه ص 121 .\r\n","page_name":" 26 ","page_number":30},
  {"content":"\r\n\r\nو فخر رازى در تفسير آيه مباهله بعد از آنكه مىگويد كه از آن استفاده مىشود كه على نفس رسول خدا بوده است و لازمه‌اش آن است كه چون رسول خدا از جميع انبياء افضل و اشرف بوده است على نيز بايد از رسول خدا گذشته از بقيّهء انبياء افضل و اشرف باشد ، مىگويد : و اين استدلال به آيه را تاييد مىكند حديثى كه موافق و مخالف بر آن اتّفاق دارند كه رسول خدا فرمود : من اراد ان يرى آدم فى علمه ، و نوحا فى طاعته ، و ابراهيم فى خلته ، و موسى فى هيبته ، و عيسى فى صفوته فلينظر الى على بن أبيطالب .\r\n« هر كس بخواهد آدم را ، در علمش و نوح را در طاعتش ، و ابراهيم را در خُلَّتش ، و موسى را در هيبتش ، و عيسى را در برگزيدگى و خلوصش ببيند بايد على بن أبىطالب را ببيند . »\r\nو سپس گويد : اين حديث دلالت دارد كه تمام كمالاتى كه در آن پيمبران جدا جدا و متفرّق بوده در على بن أبىطالب جمع شده است ، و اين دلالت دارد بر آنكه على از تمام پيمبران افضل است . و امّا شيعيان از قديم الايّام تا اين زمان به آيه مباهله استدلال مىكنند كه على از همهء اصحاب رسول خدا افضل است ، چون آيه دلالت دارد كه على - رضى اللّه عنه - مثل نفس محمّد \" صلّى اللّه عليه و آله و سلّم \" است مگر در آنچه كه دليل ، تخصيص زده است ، و نفس محمّد از جميع اصحاب افضل بوده است پس واجب است كه على از همه اصحاب افضل باشد . « 1 »\r\nو شيخ سليمان قندوزى حنفى از أبو الحمراء روايت كرده از رسول خدا كه : مَنْ ارَادَ أنْ يَنْظُرَ إلى آدَمَ فى عِلْمِهِ ، وَ إلى نُوحٍ فى عَزْمِهِ ، وَ إلى إبراهيمَ فى حِلْمِهِ ، وَ إلى موسى فى بَطْشِهِ ، و إلى عيسى فى زُهدِهِ فَلْيَنظُر إلى عَلِىِّ بن أبى طالبٍ . أخرجه أبو الخير الحاكمى . « 2 »\r\nرسول خدا فرمود : « هر كس بخواهد آدم را عملش ، و نوح را در اراده و عزمش ، و ابراهيم را در حلم و بردباريش ، و موسى را در زد و خورد و گرفتن و دادن و قوّتش ، و عيسى را در زهدش ببيند ، بايد علىّ بن أبىطالب را ببيند . »\r\nو نيز از ابن عبّاس روايت كرده است كه رسول الله فرمودند : مَنْ أرَادَ أنْ يَنْظُرَ\r\n\r\n\r\n","description":"","footnote":"\r\n( 1 ) . تفسير فخر رازى آيه مباهله ج 7 ص 86 .\r\n( 2 ) . ينابيع الموده ص 214 .\r\n","page_name":" 27 ","page_number":31},
  {"content":"\r\n\r\nإلى آدَمَ فى عِلْمِهِ ، وَ إلَى نُوحٍ فى حُكْمِهِ ، و إلَى إبراهيمَ فى حِلْمِهِ ، و إلَى مُوسى فى هَيبَتِهِ ، و إلَى عِيسى فى زُهْدِهِ فَلْيَنظُرْ إلى علىِّ بنِ أبى طالبٍ . أخرجه الملّا فى سيرته . « 1 »\r\n« هر كس بخواهد به آدم نظر كند در علم او ، و به نوح نظر كند در حكم و فرمان و قضاوت او ، و به ابراهيم در حلم او ، و به موسى در هيبت او ، و به عيسى در زهد او بايد نظر كند به علىّ بن أبىطالب . » و اين حديث را ملّا على متّقى در « كنز العمّال » آورده است .\r\nو محبّ الدّين از أبو الحمراء روايت كرده كه قال : قالَ رسولُ الله صلّى الله \" عليه و آله و سلّم : مَن ارَادَ أن يَنظُرَ إلَى آدَمَ فى عِلْمِهِ ، و إلَى نُوحٍ فى فَهْمِهِ ، وَ إلى إبراهيمَ فى حِلْمِهِ ، وَ إلى يَحْيَى بن زَكريّا فى زُهدِهِ ، وَ إلى موسى فى بَطْشِهِ ، فَلْيَنْظُر إلى علىِّ بن أبى طالبٍ . أخرجه أبو الخير الحاكمى . « 2 »\r\nرسول خدا فرموده است : « هر كس بخواهد به آدم در عملش ، و به نوح در فهم و ادراكش ، و به ابراهيم در حلمش ، و به يحيى بن زكريّا در زهدش ، و به موسى در گيرودار و همّت و پشتكارش نظر كند بايد به علىّ بن أبىطالب نظر كند . » و اين روايت را ابو خير حاكمى با سند خود تخريج كرده است .\r\nو در پاورقى از ص 212 از « مناقب » ابن مغازلى گويد كه : اين حديث را خوارزمى در « مناقب » خود ص 49 و ص 245 ، و محبّ الدين طبرى در « الرياض النّضرة » ج 2 ص 217 ، و ابن أبى الحديد در « شرح نهج البلاغه » ج 2 ص 229 آورده و گفته است كه : احمد حنبل در « مسند » خود ، و بيهقى در « صحيح » خود اين روايت را آورده‌اند .\r\nو همچنين محبّ طبرى از ابن عبّاس روايت كرده است كه قال : قالَ رَسُولُ الله \" صلّى الله عليه و آله و سلّم \" : مَنْ أرادَ أن يَنظُرَ إلى ابراهيم فى حِلمِهِ ، وَ إلى نوحٍ فى حُكْمِهِ ، و إلى يُوسف فى جَمالِهِ فليَنظُر إلى علىِّ بن أبى طالب . اخرجه الملا فى سيرته . « 3 »\r\nابن عبّاس گويد كه رسول خدا \" صلّى اللّه عليه و آله و سلّم \" فرمودند : « كسى كه بخواهد به ابراهيم در حلم و شكيبائى او ، و به نوح در حكم و فرمان و قضاوت او ، و به يوسف در\r\n\r\n\r\n","description":"","footnote":"\r\n( 1 ) . « ينابيع المودّة » ص 214 .\r\n( 2 ) . « ذخائر العقبى » ص 93 .\r\n( 3 ) . « ذخائر العقبى » ص 94 .\r\n","page_name":" 28 ","page_number":32},
  {"content":"\r\n\r\nجمال او تماشا كند بايد تماشاى علىّ بن أبىطالب را بنمايد . » و اين روايت را ملّا على متّقى در « كنز العمّال » آورد است .\r\nو نيز ابن المغازلى با سند خود از انس بن مال روايت نموده است كه رسول خدا فرمود : مَن أرَادَ أن يَنْظُرَ إلى عِلْمِ آدَمَ ، وَ فِقْهِ نُوحٍ فَلْيَنظُر إلى عَلِىٍ بن أبى طالبٍ . « 1 »\r\n« هر كس بخواهد به علم و دانش آدم و فقه نوح بنگرد علىّ بن أبى طالب را بنگرد . »\r\nشباهت أميرالمؤمنين \" عليه السّلام \" با پيامبران در ويژگىهاى آنها\r\nو گنجى شافعى با اسناد متّصل خود از ابن عبّاس روايت كند قال : بَينَما رَسُولُ اللهِ صلّى الله عليه و إله و سلّم جَالِسٌ فى جَماعَة مِن اصحابِهِ اقْبَلَ عَلىٌ فَلما بَصُرَ بِهِ رَسوُلُ الله صلّى الله عليه و آله و سلّم قال : مَنْ ارادَ مِنْكُم أن يَنظُرَ إلى آدم فى عِلْمِهِ ، و إلى نوحٍ فى حِكْمَتِهِ ، وَ إلى إبراهيم فى حِلْمِهِ فلينظر إلى على بن أبىطالب .\r\nابن عبّاس گويد : « هنگامى رسول خدا \" صلّى اللّه عليه و آله و سلّم \" در ميان جمعى از اصحاب خود نشسته بودند كه أمير المؤمنين علىّ بن أبىطالب \" عليه السّلام \" وارد شد . چون نظر رسول خدا به او افتاد فرمود : هر كس از شما بخواهد نظر كند به آدم ابوالبشر در علمش و به نوح در حكمت و اطّلاعش به حقائق اشياء ، و به ابراهيم در بردبارى و حلمش بايد نظر كند به علىّ بن أبىطالب . » و سپس گويد : علّت آنكه رسول خدا على را تشبيه به آدم نمود در علمش براى آن است كه خداوند خواصّ و صفات هر چيز را به آدم آموخت كما قال عَزّوَجَلَّ :  وَ عَلَّمَ آدَمَ الْأَسْماءَ كُلَّها .  « 2 » پس هيچ چيز و هيچ حادثه و هيچ واقعه‌اى نيست مگر آنكه علم آن نزد على است و او مىتواند درك معانى و حقايق آنها نموده و استنباط فهم آنها را بنمايد .\r\nو علّت تشبيه به نوح در حكمت نوح يا در حُكم نوح چنانچه در روايتى ديگر آمده و شايد صحيح‌تر باشد آن است كه علىّ \" عليه السّلام \" بر كفّار و منكران بسيار شديد بود و به مؤمنان بسيار مهربان و رئوف كَما وَصَفَهُ اللّهُ تَعالى فِى القُرآنِ بِقَوْلِهِ :  وَ الَّذِينَ مَعَهُ أَشِدَّاءُ عَلَى الْكُفَّارِ رُحَماءُ بَيْنَهُمْ .  « 3 » و خداوند از شدّت نوح در قرآن كريم خبر داده است كه مىگويد :  رَبِّ لا تَذَرْ عَلَى الْأَرْضِ مِنَ الْكافِرِينَ دَيَّاراً .  « 4 »\r\n\r\n\r\n","description":"","footnote":"\r\n( 1 ) . « مناقب » ابن المغازلى ص 212 .\r\n( 2 ) . سورهء بقره : ( 2 ) - قسمتىاز آيه 31 .\r\n( 3 ) . سورهء الفتح : ( 48 ) ، قسمتىاز آيه 29 .\r\n( 4 ) . سورهء نوح ، ( 71 ) : آيه 26 .\r\n","page_name":" 29 ","page_number":33},
  {"content":"\r\n\r\nو علّت تشبيه او به ابراهيم در حلم ابراهيم خليل الرّحمن آن است كه خداوند ابراهيم را در قرآن به اين صفت مىستايد بَقَوْلِهِ :  إِنَّ إِبْراهِيمَ لَحَلِيمٌ أَوَّاهٌ مُنِيبٌ .  « 1 » بنابراين علىّ بن أبىطالب متخلّق به صفات انبياء و متّصف به اخلاق اصفياء بوده است . « 2 »\r\nو قندوزى حنفى گفته است كه : در كتاب « مناقب » از حسن بن علىّ بن محمّد بن‌جعفر الصّادق بن محمّد الباقر از پدرانش از أميرالمؤمنين علىّ بن أبىطالب \" عليهم السّلام \" روايت است كه : قالَ : إنَّ رَسُولَ اللّهِ صلّى الله عليه و آله و سلّم نَظَرَ الَىَّ وَ انَا مُقْبِلٌ وَ اصْحابُهُ حَوْلَهُ وَ قَالَ لِى : اما انَّ فِيكَ شِبْهاً مِن عيسَى بنِ مَرْيَمَ ، وَ لَوْ لا مَخافَة ان يَقُولَ فيكَ طَوائِفُ مِن امَّتى ما قالَتِ النَّصارى فى عيسَى بنِ مَرْيَمَ لَقُلْتُ فيكَ مَقالًا لا تَمُرُّ بِمَلاءٍ مِنَ النّاسِ إلّا أَخَذُوا التُّرابُ مِن تَحْتِ قَدَمَيْكَ يَبْغُونَ فيهِ البَرَكَة وَ يَسْتَشْفُونَ بِهِ . فقالَ المُنافِقُونَ : لَمْ يَرْضَ مُحَمَّدٌ الّا ان يَجْعَلَ ابنَ عَمِّهِ مَثَلًا لِعيسَى بنِ مَرْيَمَ ، فَانزَلَ اللّهُ تَعالىَ :   « وَ لَمَّا ضُرِبَ ابْنُ مَرْيَمَ مَثَلًا إِذا قَوْمُكَ مِنْهُ يَصِدُّونَ * وَ قالُوا أَ آلِهَتُنا خَيْرٌ أَمْ هُوَ ما ضَرَبُوهُ لَكَ إِلَّا جَدَلًا بَلْ هُمْ قَوْمٌ خَصِمُونَ   *  إِنْ هُوَ  ( أى على )  إِلَّا عَبْدٌ أَنْعَمْنا عَلَيْهِ وَ جَعَلْناهُ مَثَلًا لِبَنِي إِسْرائِيلَ .  » « 3 »\r\nأميرالمؤمنين \" عليه السّلام \" فرمودند كه : وقتى من به طرف حضرت رسول اللّه \" صلّى اللّه عليه و آله و سلّم \" مىرفتم و آن حضرت در ميان اصحاب خود بودند ، همين كه نظر آن حضرت بر من افتاد گفتند : آگاه باش اى على كه در تو شباهتى به عيسى بن مريم است ، و اگر من مىترسيدم از آنكه طايفه‌اى از امّت من دربارهء تو بگويند آنچه را كه نصارى دربارهء عيسى بن مريم گفته‌اند هر آينه دربارهء تو كلامى مىگفتم كه پس از آن كلام ديگر بر جماعتى از مردم عبور نمىنمودى مگر آنكه خاك زير قدمهايت را برداشته و براى شفا و بركت مىبردند . منافقون گفتند : محمّد راضى نشد و اكتفا نكرد تا آنكه پسر عموى خود را مثال عيسى بن مريم قرار داد . در اين حال خدا اين آيه\r\n\r\n\r\n","description":"","footnote":"\r\n( 1 ) . سورهء هود : 11 - آيه 75 .\r\n( 2 ) . « كفاية الطالب » ص 121 و ص 122 .\r\n( 3 ) . « ينابيع المودّة » طبع اسلامبول ص 131 و در « بحار الانوار » ج 9 ص 436 از « فضائل » ابن شاذان و كتاب الفضائل با مختصر اختلاف لفظى از ابن عبّاس از رسول خدا صلّى اللّه عليه و آله و سلّم در روز خيبر نقل كرده است . و آيات در سورهء زخرف : ( 43 ) - آيه 57 تا 59 مىباشد .\r\n","page_name":" 30 ","page_number":34},
  {"content":"\r\n\r\nرا نازل نمود : « چون ما عيسى بن مريم را به عنوان مثال شاهد آورديم قوم تو اى پيغمبر از آن به فغان آمدند و گفتند : آيا معبودها و آلههء ما بهتر است يا او . اى پيغمبر اين كلام را نگفتند مگر از روى جدل و خصومت كه حقّاً آنها دشمنانند . او ( يعنى على ) نيست مگر بنده‌اى كه ما به او نعمت داديم و او را مثال و نمونهء كامل ( مانند عيسى بن مريم ) براى بنى اسرائيل آورديم . »\r\nو سپس قندوزى گويد : و نظير اين روايت را سلمان و به طريق ديگر أبو بصير از حضرت صادق \" عليه السّلام \" روايت كرده است و مطابق مُفاد همين روايت است قول جعفر الصادق \" عليه السّلام \" در دعاى خود كه عرض مىكند : اللَهُمَّ قَدْ أجَبْنا داعِيَكَ المُنْذِرَ النَّذيرَ مُحَمَّداً صَلَّيْتَ عَلَيْهِ عَبْدِكَ وَ رَسُولُكَ الَّذى دَعَا النّاسَ إلى وِلَاتِهِ عَلَىٍّ يَوْمَ الغَديرِ الَّذى انعَمْتَ عَلَيْهِ وَ جَعَلْتَهُ مَثَلًا لِبَنِى اسرائِيلَ . « 1 »\r\n« بار پروردگارا ما اجابت كرديم دعوت پيغمبرت را كه به سوى تو دعوت مىكرد ، آن پيامبر بيم دهنده و ترساننده محمّد كه تو درودها و تحيّت‌هاى خود را بر او فرستادى ، آن بنده ات و رسولت كه مردم را به ولايت علىّ بن أبىطالب در روز غدير دعوت كرد . على آن كسى كه او را مورد انعام خود قرار دادى و او را مثال بارز و نمونهء ظاهر امامت و ولايت در بنى اسرائيل قرار دادى . »\r\nو همچنين گويد : احمد حنبل و بزّار و أبو يعلى و حاكم از علىّ بن أبىطالب روايت كرده‌اند كه قالَ : دَعانى رَسُولُ اللّه صلّى اللّه عليه وَ آلهِ وَ سلَّم فقالَ : انَّ فِيكَ مَثلًا فى عيسى ابْغَضَتْهُ اليَهودُ حَتَّى بَهَتُوا امَّهُ ، وَ احَبَّتْهُ النَّصارى حَتَّى نَزَّلُوهُ بِالْمَنزِلَة الَّتى لَيْسَ فيها . ثُمَّ قالَ عَلِىُّ : وَ إنَّهُ لَيَهْلِكُ فِىَّ اثنانِ : مُحِبُّ مُفْرِطُ يُقرَضُنى بِما لَيْسَ فىَّ ، وَ مُبْغِضٌ يَحْمِلُهُ شَنآنى على أن يَبْهَتَنى . « 2 »\r\nأمير المؤمنين عليه السّلام گفتند : رسول خدا \" صلّى اللّه عليه و آله و سلّم \" مرا فرا خوانده فرمود : اى على در تو مثال و شباهتى به عيسى بن مريم است كه يهود او را دشمن داشتند تا به حدّى كه به مادر او تهمت زده و نسبت ناسزا دادند ، و نصارى او را به حدّى دوست داشتند كه منزله و مقامى براى او معيّن كردند كه شأن و جاى او نبود .\r\n\r\n\r\n","description":"","footnote":"\r\n( 1 ) . « ينابيع المودّة » ص 131 .\r\n( 2 ) . « ينابيع المودّة » ص 283\r\n","page_name":" 31 ","page_number":35},
  {"content":"\r\n\r\nو سپس علىّ بن أبىطالب فرمود كه : دربارهء من نيز دو دسته به هلاكت مىافتند ؛ اوّل دوستى كه در دوستى آنقدر زياده روى كند تا مرا در تحسين و تعريف به حدّى رساند كه حدّ من نيست . دوّم دشمن و مُبغضى كه بغض و عداوت او را وادار كند كه به من تهمت زند و نسبت ناروا دهد . »\r\nو نيز نظير اين روايت را احمد در « مسند » خود مرفوعاً از أمير المؤمنين \" عليه السّلام \" ذكر كرده است . « 1 »\r\nو اخبارى كه دلالت دارد كه أمير المؤمنين در حرم خدا وارد شد و روحش محو انوار الهى گرديد و در ذات پروردگار فانى شد بسيار است ، و البتّه كسى كه داراى چنين صفتى باشد انوار تجليّات ذات در وجودش متجلّى مىگردد ، يد اللّه و قدرة اللّه و عين اللّه و سمعُ اللّه مىگردد و معجزات از او به ظهور مىرسد ، و هر چه اندكاكش در ذات مقدّس بيشتر باشد بروز و ظهور صفات خدا كه لازمهء ذات است بيشتر در آئينهء وجود او تلألؤ مىكند .\r\nمزايا و كمالات أمير المؤمنين \" عليه السّلام \"\r\nابو نعيم اصفهانى با سلسله سند خود از يحيى بن سعيد انصارى از سعيد بن مسيّب از أبو سعيد خُدرى روايت كند كه : قالَ : قالَ رَسُولُ اللّهِ صَلّى اللّه عليه و آلهِ وَ سلَّم لِعَلىٍّ - وَ ضَرَبَ بَيْنَ كِتْفَيْهِ - يا عَلِىٌ لَكَ سَبْعُ خِصالٍ لا يُحاجُّكَ فِيهنَّ أحَدٌ يَومَ القِيامَة ؛ أنتَ اوَّلُ المؤمِنِينَ باللهِ ايماناً ، وَ اوقاهُمْ بِعَهْدِ اللّهِ ، وَ أقوَمَهُمْ بِامرِاللّهِ ، وَ ارافُهُمْ بِالرَّعِيَّة وَ اقْسَمُهُمْ بِالسَّوِيَّة ، وَ اعْلَمُهُمْ بِالقَضِيَّة ، وَ اعْظَمُهُمْ مَزِيَّة يَوْمَ القِيَامَة . « 2 »\r\nأبو سعيد گويد : « حضرت رسول اكرم با دست خود بين دو كتف على زدند كه فرمودند : اى على در تو هفت صفت هست كه احدى در روز قيامت نمىتواند با تو در آنها برابر شود و هم‌طراز گردد : تو اوّل كسى هستى كه به خداى تعالى مؤمن شدى ، و وفا كننده‌ترين مردم به عهد خدا هستى ، و راستين‌ترين و محكم‌ترين آنها به امر خدا ، و رئوف‌ترين و مهربان‌ترين آنها به رعيّت ، و به تساوى قسمت كننده‌ترين آنها ، و داناترين آنها به وقايع و امور ، و مرافعات و حلّ خصومات ، و بزرگترين منزله و رفيع‌ترين درجهء آنها در روز قيامت . »\r\nو معلوم است كه رسول خدا به طور اطلاق مىفرمايد اى على ، اين صفاتى كه\r\n\r\n\r\n","description":"","footnote":"\r\n( 1 ) . « ينابيع المودّة » ص 214 .\r\n( 2 ) . « حلية الاولياء » ج 1 ص 66 .\r\n","page_name":" 32 ","page_number":36},
  {"content":"\r\n\r\nدر تواست هيچ كس را در روز بازپسين قدرت برابرى با تو نيست ، يعنى تمام انبياء و مرسلين نيز ياراى برابرى با تو را ندارند . و در اين هفت صفت آن درجه و مقامى كه تو طىّ كرده‌اى آنها طىّ ننموده‌اند .\r\nو نيز أبو نعيم روايت كند با سند خود از انس بن مالك قال : بَعَثَنى النَّبىُّ صلّى اللّه عليه و آله و سلّم الى ابى بَرْزَة الاسْلَمِىِّ فَقالَ لَهُ - وَ انَا اسْمَعُ - : يَا ابا بَرْزَة انَّ رَبَّ العَالَمِينَ عَهِدَ الَىَّ عَهْداً فى عَلِىِّ بْنِ أبِيطالبٍ فقالَ : إنَّهُ رايَة الهُدى ، وَ مَنارُ الايمَانِ ، وَ امامُ اوليائى ، وَ نُورُ جَمِيعِ مَن اطاعَنى . يَا ابا بَرْزَة عَلِىُّ بنُ ابيطالبٍ امينى غَداً فى القيامَة وَ صاحِبُ رَايَتى فى القِيامَة على مَفاتيحِ خَزائِنِ رَحْمَة رَبّى . « 1 » انس بن مالك گويد : « رسول خدا \" صلّى اللّه عليه و آله و سلّم \" مرا فرستادند نزد ابو برزة اسلمى ، چون خدمت پيغمبر رسيد حضرت - در حالى كه من مىشنيدم - به او گفتند : اى ابا بَرزه خداى من با من پيمانى بسته است دربارهء علىّ بن أبىطالب و در آن عهد چنين گفته است : علىّ بن أبىطالب پرچم و علم هدايت است ، و محل روشنائى و نور ايمان است ، و پيشواى اولياء من است ، و نور تمام افرادى است كه مرا اطاعت مىكنند . اى ابا بَرْزه علىّ بن أبى طالب در فرداى قيامت امين من است و صاحب عَلَم و لواى من است در قيامت بر كليدهاى خزينه‌هاى رحمت پروردگار من . »\r\nو معلوم است كه چون رسول خدا از همهء پيغمبران افضل و اشرف‌اند و هيچ كس از پيغمبران كليددار خزينه‌هاى رحمت خدا نيست جز امين رسول خدا علىّ بن أبىطالب ، پس از حصر اين مقام نسبت به او استفاده مىشود كه حائز مقامى است كه هيچ يك از انبيا ندارند .\r\nو حموئى در « فرائد السّمطين » و أبو نعيم با اسناد خود روايتى را به اسحاق بن كعب بن عُجرة منتهى كرده كه او از پدرش كعب روايت مىكند كه قال : قالَ رَسُولُ اللّهِ صلَّى اللّه عليه وَ آلهِ وَ سلَّم : لَا تَسُبُّوا عَلِيًّا فَإنَّهُ مَمْسُوسٌ فى ذاتِ اللّه تعالَى . « 2 »\r\nحضرت رسول اكرم \" صلّى اللّه عليه و آله و سلّم \" فرمودند : « على را سَبّ نكنيد ، و او را دشنام ندهيد ، على وجودش به ذات مقدّس پروردگار تعالى خورده و فانى در ذات خدا شده ، على ديوانهء خدا گشته است . »\r\n\r\n\r\n","description":"","footnote":"\r\n( 1 ) . همان مصدر .\r\n( 2 ) . « حلية الاولياء » ج 1 ، ص 68 .\r\n","page_name":" 33 ","page_number":37},
  {"content":"\r\n\r\nو نيز أبو نعيم با سند خود از سليمان كه او فرزند محمّد بن كعب بن عُجره است از عمّهء خود زينب دختر كعب بن عجره كه زوجهء ابو سعيد خُدرى بوده است از ابو سعيد خدرى روايت كند : قالَ : شَكَى النّاسُ علِيًّا ، فَقامَ رَسُولُ اللّهِ صلَّى اللّه عليهِ وَ آلِهِ وَسلَم خَطِيباً فَقالَ : يَا أيُّهَا النَّاسُ لَا تَشكُوا عَلِيًّا فَوَ اللّهِ إنَّهُ لَاخْشَنُ فِى ذات اللّهِ عَزَّ وَ جَل . « 1 »\r\nأبو سعيد گويد : « مردم نزد پيغمبر اكرم از على شكايت كردند ، حضرت رسول ايستادند و خطبه خواندند و فرمودند : اى مردم از على شكايت نكنيد ، سوگند به خدا كه او در ذات پروردگار عزّ و جلّ بسيار قوى و محكم است . و در ذات خدا مسامحه و مساهله ندارد . »\r\nو قندوزى شافعى نيز نظير اين حديث را از رسول خدا آورده است و سپس گويد : اين حديث را احمد بن حنبل تخريج كرده است . . . . - « 2 »\r\nو نيز از كعب بن عجره مرفوعاً روايت است كه رسول خدا فرمودند : انَّ عليَّا مَخْشونٌ فى ذاتِ اللّه عَزَّ وَ جَلَّ : « حقّا كه على در صلابت و استحكام و خشونت در ذات خدا شديد است . » و سپس گويد : اين حديث را ابو عمر تخريج كرده است . « 3 »\r\nو بر همين اساس بود كه معجزات انبياء و مرسلين از أمير المؤمنين سر مىزد .\r\nامام فخر رازى در تفسير آيه شريفهء : «  أَمْ حَسِبْتَ أَنَّ أَصْحابَ الْكَهْفِ وَ الرَّقِيمِ كانُوا مِنْ آياتِنا عَجَباً  » . « 4 » گويد : وَ لِهَذا قَالَ عَلِىُّ بْنُ أبى طالبٍ - كَرَّمَ اللّهُ وَجْهَهُ - وَ اللّهِ مَا قَلَعْتُ بابَ خَيْبَرٍ بِقُوَّة جَسَدانِيَّة وَ لَكِن بِقُوَّة رَبَّانِيَّة . وَ ذَلِكَ لانَّ عَلِيًّا - كَرَّمَ اللّهُ وَجْهَهُ - فى ذَلِكَ الوَقْتِ انْقَطَعَ نَظَرُهُ عَنْ عَالِمَ الاجْسادِ وَ اشْرَقَتِ المَلَائِكَة بِانوارِ عالَمِ الكِبْرِياء فَتَقْوى رُوحُهُ وَ تَشَبَّهَ بِجَواهِرِ الارواحِ المَلَكِيَّة وَ تَلَالَاتْ فِيهِ اضواءُ عالَمِ القُدوسِ وَ العَظِمَة فَلَا جَرَمَ حَصَلَ لَهُ مِنَ القُدرَة مَا قَدَرَ بِهَا عَلَى مَا لَمْ يَقْدِرْ عَلَيْهِ غَيْرُهُ . « 5 »\r\nمى گويد : « بر همين اصل بود كه علىّ بن أبىطالب فرمود : « سوگند به خدا كه من دَر خيبر را به قوّهء جسمانى نكندم بلكه به قوّهء از جاى برآوردم » . و علّت اين امر آن است كه على عليه السّلام در آن وقت نظرش از عالم اجسام و طبع و طبيعت\r\n\r\n\r\n","description":"","footnote":"\r\n( 1 ) . « حلية الاولياء » ج 1 ص 68 .\r\n( 2 ) . « ينابيع المودة » ص 216 .\r\n( 3 ) . همان مصدر .\r\n( 4 ) . سورهء كهف ، ( 18 ) : آيه 9 .\r\n( 5 ) . تفسير كبير رازى ج 21 ص 91 .\r\n","page_name":" 34 ","page_number":38},
  {"content":"\r\n\r\nمنقطع و جدا بود و فرشتگان عالم كبريا و عظمت خدا از نور جلال و عظمت در دل او افاضه كرده بودند ، بنابراين روحش به قواى ملكوتى قوّت گرفت و شباهت به آن حقايق و جواهر ارواح عالم ملكوت پيدا كرد و نورهاى شديد عالم قدس و عظمت در وجود او درخشان و متلألأ شد ، بنابراين چنان قدرت و قوّتى در او طلوع كرد كه درِ خيبر ( را كه چهل و چهار نفر نتوانستند از زمين بردارند او به يك ضربه كند و پرتاب كرد و پل براى عبور لشگر به داخل قلعهء خيبر قرار داد ، و آن ) را چنان از جا بركند كه ديگران أبداً چنين قدرتى در آنها ديده نشد . » تا اينجا كلام رازى را نقل كرديم .\r\nآمدن أميرالمؤمنين \" عليه السّلام \" از مدينه به مدائن براى دفن سلمان ( ره )\r\nابن شهرآشوب روايت كند از حبيب بن حسن عَتَّكى از جابربن عبد اللّه انصارى كه گفت : « حضرت أمير المؤمنين \" عليه السّلام \" نماز صبح را به جماعت در مدينه با ما خواندند و پس از آن رو به ما نموده گفتند : اى مردم خدا اجر شما را در مرگ برادرتان سلمان ، بزرگ قرار دهد . و در آن وقت عمامهء رسول خدا را به سر بستند ، و دِراعه رسول خدا را پوشيدند و قَضيب رسول خدا را به دست گرفته و شمشير او را حمايل نموده و بر ناقهء غضباء كه از رسول خدا به ارث رسيده بود سوار شدند و به قنبر گفتند : از يك تا دَه بشمار ، قنبر گويد : همين كه شمردم ما در مدائن در پشت در خانهء سلمان بوديم . زاذان گويد كه چون : مرگ سلمان نزديك شد من به او گفتم : كه ترا غسل مىدهد ؟ گفت : همان كسى كه رسول خدا را غسل داده است . گفتم : اى سلمان تو در مدائن هستى و او در مدينه است . گفت : اى زاذان چون جانم از بدنم پرواز كرد چانه و لحيهء مرا ببند در آن حال صداى چيزى كه به زمين افتد خواهى شنيد . زاذان گويد : سلمان روحش از قالب تن پرواز كرد ، من چانهء او را بستم ، در آن حال صداى چيزى كه به زمين سقوط نمايد در پشت در شنيدم . در را باز كردم ديدم أمير المؤمنين \" عليه السّلام \" است . حضرت فرمود : اى زاذان بندهء صالح و عبد پرهيزگار خدا سلمان جان داد ؟ عرض كردم : بلى اى آقاى من . حضرت وارد شد و رداء را از روى سلمان كنار زد ، سلمان بر روى أمير المؤمنين تبّسمى كرد . حضرت فرمود : آفرين بر تو اى سلمان ، چون به محضر مقدّس رسول خدا \" صلّى اللّه عليه و آله و سلّم \" رسيدى بگو بعد از تو امّت تو با على چه‌ها كردند . حضرت مشغول غسل و كفن او شدند و چون بر سلمان نماز گذاردند از آن حضرت صداى تكبير شديدى شنيديم و دو نفر ديگر را ديديم كه با آن حضرت نماز\r\n\r\n","description":"","footnote":"","page_name":" 35 ","page_number":39},
  {"content":"\r\n\r\nمى گذارند ، چون سؤال كرديم فرمودند : يكى از آنها برادرم جعفر و ديگرى خضر \" عليه السّلام \" است . و با هر يك از آن دو هفتاد صفّ از ملائكه و در هر صفّى هزار هزار ملك بودند . » ( حضرت سلمان را در قبر گذاشتند و خاك بر او انباشتند و سپس به مدينه مراجعت كردند و هنوز سپيدى صبح ظاهر نشده بود ) . و أبو الفضل تميمى در اين قضيّه گويد :\r\n سَمِعْتَ مِنّى يَسيراً فى عَجائِبِهِ * وَ كُلّ امرِ عَلِىٍّ لَمْ يَزَلْ عَجبَاً \r\n« تو از من مقدار كمى از عجائب علىّ بن أبىطالب شنيدى ، و تمام امور على هميشه عجيب بوده است . »\r\n ادَرَيْتَ فى لَيْلَة سارَ الوَصِىُّ الَى * ارْضِ الْمَدائِنِ لَمّا انْ لَها طُلِبا \r\n« دانستى كه در يك شب وصىّ رسول خدا چون دعوت شده بود از مدينه به سرزمين مدائن آمد . »\r\n فَالْحَدَ الطُّهْرَ سَلْماناً وَ عادَ الَى * عِراصِ « 1 » يَثْرِبَ وَ الاصباحُ مَا قَرُبا \r\n« پس بدن طاهر سلمان را در ميان قبر جاى داد و سپس قبل از آنكه صبح طلوع كند به سرزمين مدينه برگشت » .\r\n كَاصِفَ قَبْلَ رَدَّ الطَّرفِ مِن سَبَا * بِعَرْشِ بِلْقَيْسِ وَافَى يَخْرُقُ الحُجُبا \r\n« مانند آصف بن برخيا وصّى سليمان بن داود كه قبل از يك چشم بر هم زدن و يك مژگان بر هم نهادن از شهر سبا تخت بلقيس را براى سليمان آورد و موانع و حجابها را پاره كرد » .\r\n فِى آصِفَ لَمْ تَقُلْ ءانَتَ بَلى * انَا بِحَيْدَرِ غالٍ اورِدُ الكَذِبا ؟ \r\n« دربارهء آصف بن برخيا مگر تو تصديق نكردى ليكن مىگوئى كه من دربارهء أمير المؤمنين علىّ بن أبى طالب حيدر غلوّ كرده‌ام و مطالب دروغ را آورده‌ام » ؟\r\n ان كانَ احْمدُ المُرْسَلِينَ فَذَا * خَيرُ الوَصِّيّنَ اوْ كُلُّ الحَدِيثِ هَبا \r\n« اگر آصف بن برخيا كه وصىّ سليمان است بتواند عرش بلقيس را در كمتر از يك چشم بهم زدن از شهر سبا حاضر كند پس احمد خاتم الانبياء و المرسلين است و\r\n\r\n\r\n","description":"","footnote":"\r\n( 1 ) . عرصه : صحن حياط منزل را گويند ، و هر زمينى را كه در آن ساختمان نباشد عرصه گويند و جمع آن عِراص اعراص عَرَصات آيد .\r\n","page_name":" 36 ","page_number":40},
  {"content":"\r\n\r\nوصىّ او كه خير الوصيّين است چگونه نمىتواند در يك شب از مدينه به مدائن آيد و برگردد ؟ يا آنكه به كلّى انكار كن و بگو تمام اين مطالب قرآن و آوردن تخت بلقيس از سبا نيز سخن به مجازفه و پراكنده گوئى بوده است . »\r\n وَ قُلْتَ ما قُلْتَ مِن قَوْلِ الغُلاة فَما * ذَنْبُ الغُلاة إذا قَالُوا الَّذى وَجَبا « 1 » \r\n« و مىگوئى كه اين معجزات را اهل غلوّ به على نسبت مىدهند ، گناه اهل غلوّ چيست اگر احياناً حكايت از امر واقع شده و حقيقتى بنمايند . »\r\nابن وهبان و فتّاك گفتند از قول جماعتى كه : « ما با حضرت أميرالمؤمنين \" عليه السّلام \" مىرفتيم رسيديم به نيزار و ناگهان ديديم كه در وسط راه ، شيرى خوابيده بود و بچّه هايش به پشت او سوار شده‌اند . جُوَيريَة بن مسهّر گويد : من دهانهء مركب خود را برگرداندم ، حضرت فرمود : اى جويريه به كجا برويم ؟ اين حيوان سگى است از سگهاى خدا و مطيع فرمان او ، و اين آيه را قرائت كردند :  ما مِنْ دَابَّةٍ إِلَّا هُوَ آخِذٌ بِناصِيَتِها إِنَّ رَبِّي عَلى صِراطٍ مُسْتَقِيمٍ .  « هيچ جنبده‌اى نيست مگر آنكه اراده و اختيار او به دست خداست و پروردگار من بر راه مستقيم است . در اين حال شير با حالت تضرّع و تَبَصْبُص به طرف حضرت آمد و دُم خود را از روى نياز و رحمت تكان مىداد و مىگفت : السَّلَامُ عَلَيْكَ يَا أَميرَ المؤمنين وَ رَحْمَة الله وَ بَرَكاتُهُ يَا ابْنَ عَمِّ رَسُولِ الله . حضرت به او فرمود : وَ عَلَيْكَ السَّلَامُ يَا أبا الحارِثُ تسبيح تو چيست ؟ عرض كرد : سُبحانَ مَنْ الْبَسَنِى المَهابَة وَ قَذَفَ فى قُلُوبِ عِبادِهِ مِنّى المَخافَة « پاك و منزّه است آن خدائى كه لباس هيبت را در تن من كرد و در دل بندگانش از من ترس و وحشت انداخت » . « 2 »\r\n\r\nذكر برخى از معجزات و مناقب أمير المؤمنين \" عليه السّلام \"\r\nو حضرت باقر \" عليه السّلام \" فرموده‌اند كه : « وقتى جويرية بن مسهّر عازم سفرى بود ، أمير المؤمنين \" عليه السّلام \" به او فرمودند : در راه به تو شيرى خواهد رسيد . عرض كرد : چكنم ؟ حضرت فرمود : به او سلام برسان و بگو : أمير المؤمنين مرا از تو در امان خود قرار داده است . جويريه حركت كرد و در بين راه شيرى به او رسيد ، جويريه به او گفت : اى\r\n\r\n\r\n","description":"","footnote":"\r\n( 1 ) . « مناقب » ابن شهرآشوب ج 1 ، ص 448 و ص 449 .\r\n( 2 ) . « مناقب » ابن شهرآشوب ج 1 ، ص 450 .\r\n","page_name":" 37 ","page_number":41},
  {"content":"\r\n\r\nابَا حارث أمير المؤمنين \" عليه السّلام \" تو را سلام رسانيده و مرا از تو در امان خود آورده است . جويريه گويد : در اين حال شير برگشت و پنج مرتبه همهمه كرد . چون از سفر بازگشتم و حكايت شير را براى حضرت بيان كردم حضرت با انگشتان خود پنج مرتبه شمردند و گفتند : آن پنج همهمه پنج سلامى بوده كه براى من رسانيده است . » « 1 »\r\nعمرو بن حمزة بن العلوى در كتاب « فضائل الكوفة » گفته است : « روزى أميرالمؤمنين \" عليه السّلام \" در محراب مسجد كوفه بود مردى برخاست و براى تجديد وضوء بيرون شد و به طرف رُحبهء كوفه رفت كه وضوء بسازد كه ناگهان يك افعى او را دنبال كرد كه او را بربايد . مرد فرار كرد و به مسجد آمد و قضيّه را به أمير المؤمنين \" عليه السّلام \" گفت : حضرت از جا برخاستند تا دَرِ سوراخ افعى آمده و شمشير خود را دَرِ سوراخ گذاردند و به شمشير گفتند : اگر تو مانند عصاى موسى معجزه دارى اين افعى را از اينجا بيرون بياور . ساعتى طول نكشيد كه افعى از سوراخ بيرون آمد و با أمير المؤمنين آهسته راز مىگفت و سپس سر خود را بلند كرده و به آن مرد عرب گفت : مگر وقتى مرا در مقابل خود ديدى گمان نبردى كه من چهارمين از آن چهار نفر هستم ؟ مرد عرب گفت : صحيح است و با دست خود لطمه به صورت زد و تسليم شد . » « 2 »\r\nعمّار بن ياسر و جابر انصارى هر يك گويند : من در بيابان با أميرالمؤمنين \" عليه السّلام \" بودم كه ديدم آن حضرت از جادهء منحرف شد ، چون به دنبال او رفتم ديديم كه نظر به آسمان مىكند و سپس گفت : آفرين بر تو اى مرغ كه به فضل خدا از صيّاد ايمن گشتى . عرض كردم : اى مولاى من اين مرغ كجاى هواست ؟ حضرت فرمود : آيا مىخواهى او را ببينى و كلام او را بشنوى ؟ عرض كردم : بله اى آقاى من . حضرت نظرى به آسمان نمود و دعاى آهسته‌اى خواند كه ناگهان آن مرغ به زمين آمد و روى دست حضرت آرميد . حضرت با دست خود بر پشت آن مرغ كشيدند و گفتند : به اذن خدا به سخن درآى ، من علىّ بن أبىطالب هستم . خداوند آن مرغ را به زبان عربى فصيح گويا كرد و گفت : السَّلَامُ عَلَيْكَ يَا أميرالْمُؤمِنِينَ وَ رَحْمَةُ اللهِ وَ بَرَكاتُهُ . حضرت جواب سلام او را دادند و گفتند : آب و غذاى تو در اين فلات و\r\n\r\n\r\n","description":"","footnote":"\r\n( 1 ) . « مناقب » ابن شهرآشوب ج 1 ، ص 450 .\r\n( 2 ) . همان كتاب ج 1 ، ص 451 .\r\n","page_name":" 38 ","page_number":42},
  {"content":"\r\n\r\nبيابان خشك و بى آب و علف از كجاست ؟ عرض كرد : اى آقاى من چون من به ياد مىآورم ولايت شما اهل بيت را سير مىشوم ، و چون تشنه شوم از دشمنان شما بيزارى مىجويم سيراب مىگردم . حضرت فرمود : با بركت باشى با بركت باشى . و سپس آن مرغ پريد ، مثل قول خدا كه از قول سليمان مىگويد :  يا أَيُّهَا النَّاسُ عُلِّمْنا مَنْطِقَ الطَّيْرِ  » . « 1 »\r\nمحمّد بن وهبان ازدى ديبلى در « معجزات النُبوّة » در ضمن خبرى دربارهء أمير المؤمنين نقل مىكند كه : « صفّى از مرغابيان در آسمان بر بالاى سر أمير المؤمنين در پرواز بودند و صدا مىكردند و فرياد و غوغائى بر پا كرده بودند . حضرت به ياران خود گفتند : اينها بر شما سلام مىكنند . بعضى از اهل نفاق با يكديگر به اشاره و كنايه گوشه زدند . حضرت به قنبر فرمودند : اى قنبر با صداى بلند آواز ده و بگو : اى جماعت مرغابيان دعوت أميرالمؤمنين و برادر رسول ربّ العالمين را اجابت كنيد . قنبر صدا كرد ، ناگهان مرغ‌ها پائين آمده و دور سر أميرالمؤمنين دور مىزدند . حضرت فرمودند : بگو پائين بيايند . چون قنبر گفت ، مرغها آنقدر پائين آمدند كه سينه‌هاى آنها به زمين صحن مسجد مىخورد و همه در جاى معيّنى قرار گرفتند . حضرت با آنها صحبت كرد به لغتى كه ما نفهميديم . آنها سرهاى خود را به جلو مىكشيده و صدا مىكردند . حضرت فرمودند : به اذن خدا به سخن درآئيد ، در آن وقت همه به اذن خدا تكلّم نموده و به زبان عربى آشكار گفتند : السَّلَامُ عَلَيْكَ يَا أَميِرَالمؤمِنِينَ وَ خَلَيفَة رَبِّ العَالَمِينَ . و اين مطلب مانند قول خداى تعالى است كه دربارهء حضرت داوود \" عليه السّلام \" مىفرمايد :  يا جِبالُ أَوِّبِي مَعَهُ وَ الطَّيْرَ وَ أَلَنَّا لَهُ الْحَدِيدَ . . . - »  « 2 »\r\nو در « علل الشرايع » از علىّ بن حاتم قزوينى با اسناد خود از اعمش از ابراهيم بن علىّ بن أبىطالب روايت است كه : « آن حضرت روزى از منزل خارج و كنار فرات ايستادند و گفتند : اى هناش ، در اين حال يك جِرّى ( كه نوعى از مار ماهى است و عرب آن را حَنكَليس و ثُعبان الماء گويد ) سر از آب درآورد . حضرت فرمود : كيستى ؟ گفت : من از امّت بنى اسرائيل بودم ، ولايت شما را بر من عرضه داشتند قبول نكردم خدا مرا به صورت مارماهى مسخ كرد . « 3 » »\r\n\r\n\r\n","description":"","footnote":"\r\n( 1 ) . « مناقب » ابن شهرآشوب ج 1 ، ص 451 .\r\n( 2 ) . « مناقب » ابن شهرآشوب ج 1 ، ص 452 . و همچنين آيه 10 ، سبأ : 34 .\r\n( 3 ) . همان مصدر .\r\n","page_name":" 39 ","page_number":43},
  {"content":"\r\n\r\nابن شهرآشوب گويد : ابن مردويه در كتاب « مناقب » ، و أبو اسحاق ثعلبى در تفسير خود ، و أبو عبد الله بن منده در كتاب « معرفة » ، و أبو عبد الله نطنزى در « خصائص » ، و خطيب در « أربعين » ، و أبو احمد جرجانى در « تاريخ جرجان » داستان ردّ الشّمس را براى أميرالمؤمنين ذكر كرده‌اند ، و أبو بكر ورّاق كتابى در طرق احاديث ردّ شمس نوشته ، و أبو عبد الله جعل كتابى در اثبات امكان و جواز ردّ شمس نگاشته ، و أبوالقاسم حسكانى مسأله‌اى در تصحيح ردّ شمس و ترغيم نواصب معاند آورده ، و أبو الحسن شاذان كتابى در بيان كيفيّت ردّ شمس به أميرالمؤمنين \" عليه السّلام \" نوشته ، و أبو بكر شيرازى در كتاب خود حديث ردّ شمس را مفصّل و مستوفى با اسناد خود از شعبه از قَتاده از حسن بصرى از امّ هانى ذكر كرده است ، و سپس گفته كه : حسن بصرى بعد از اين روايت گفته است كه : خداوند تعالى در اين باره دو آيه نازل فرموده است : اوّل قوله تعالى :  وَ هُوَ الَّذِي جَعَلَ اللَّيْلَ وَ النَّهارَ خِلْفَةً لِمَنْ أَرادَ أَنْ يَذَّكَّرَ أَوْ أَرادَ شُكُوراً .  « 1 » يعنى اين جانشين آن مىشود براى كسى كه بخواهد فرض واجب خود را بجاى آورد يا آنكه فريضه بجاى نياورده خوابيده باشد يا قصد حمد و شكر پروردگار را داشته باشد . دوّم قوله تعالى :  يُكَوِّرُ اللَّيْلَ عَلَى النَّهارِ وَ يُكَوِّرُ النَّهارَ عَلَى اللَّيْلِ .  « 2 » و بعداً گفته است كه شمس براى أميرالمؤمنين \" عليه السّلام \" چندين مرتبه برگشت . يك مرتبه همان دفعه‌اى كه سلمان روايت كرده است ، و در روز بساط ، و روز خندق ، و روز حُنين ، و روز خيبر ، و روز قرقيساء « 3 » ، و روز بَراثا ، و روز غاضريّه ، و روز نهروان ، و روز بيعت رضوان ، و روز صفّين ، و در نجف ، و در بنى مازر ، و در وادى عقيق ، و بعد از احُد .\r\nو كلينى روايت كرده كه در مسجد فضيخ در مدينه خورشيد براى آن حضرت برگشته است ! امّا آن مقدارى كه معروف است دو مرتبه است : يكى در زمان حيات رسول خدا در كُراع الغَميم ، و ديگر بعد از رحلت آن حضرت در بابِل .\r\nامّا در زمان حيات ، همان مرتبه‌اى است كه امّ سلمه و اسماء بنت عُمَيس و\r\n\r\n\r\n","description":"","footnote":"\r\n( 1 ) . سورهء فرقان ، 25 : آيه 62 .\r\n( 2 ) . سورهء زمر ، 39 : آيه 5 .\r\n( 3 ) . قرقيساء شهرى است در ساحل فرات .\r\n","page_name":" 40 ","page_number":44},
  {"content":"\r\n\r\nجابربن عبد الله انصارى و أبوذر غفارى و ابن عبّاس و أبو سعيد خُدرى و أبو هريره و حضرت صادق \" عليه السّلام \" روايت كرده‌اند كه : حضرت رسول اللّه \" صلّى الله عليه و آله و سلّم \" در كُراع الغَميم نماز گزاردند ، و چون سلام نماز را دادند وحى بر آن حضرت نازل شد . در اين حال علىّ بن أبىطالب آمد و پيغمبر را در حال نزول ديد ، نشست و رسول خدا را در بغل گرفته و تكيهء حضرت را به خود داد و همين طور وحى بر پيغمبر مىآمد تا آفتاب غروب كرد . چون نزول وحى به پايان رسيد ، فرمود : اى على نماز خوانده‌اى ؟ عرض كرد : نه ! و قضيّه را براى رسول خدا بيان كرد . رسول خدا فرمود : دعا كن خدا خورشيد را براى تو برگرداند . أميرالمؤمنين دعا كردند ، در اين حال ناگهان خورشيد پاك و نورانى ظاهر شد . »\r\nو در روايت أبو جعفر طحاوى است كه : « رسول خدا صلّى الله عليه و آله و سلّم عرض كردند : بار پروردگارا على در طاعت تو طاعت رسول تو بود ، خورشيد را براى او برگردان ، خورشيد برگشت . حضرت أميرالمؤمنين \" عليه السّلام \" برخاستند و نماز خود را به جاى آوردند . چون از نماز فارغ شدند خورشيد فرو نشست و ستاره ظاهر شد . » و در روايت أبو بكر مَهرويه چنين وارد است كه : « أسماء گفت : سوگند به خدا كه چون خواست خورشيد فرو بنشيند صدائى مانند صداى ارّه كه در چوب فرو رفته و مشغول بريدن است به گوش ما رسيد . » أبو بكر مَهرويه گويد : و اين قضيّه در ناحيهء ضَهياء « 1 » در راه جنگ خيبر واقع شد . و نيز روايت است كه : آن حضرت نماز خود را به طور ايماء و اشاره خواندند و چون خورشيد برگشت به امر رسول الله \" صلّى اللّه عليه و آله و سلّم \" اعاده كردند . » « 2 » و در اين قضيّه صاحب بن عبّاد گويد :\r\n لَا تُقْبَلُ التَّوبَة مِن تائِبٍ * إلّا بِحُبِّ ابنِ أبى طالبٍ \r\n« توبهء گناهكارى ابداً قبول نمىشود مگر به محبّت علىّ بن أبى طالب . »\r\n أخى رَسُولِ اللهِ بَلْ صِهْرِهِ * وَ الصِّهْرُ لَا يُعْدَلُ بِالصَّاحِبِ \r\n« برادر رسول خدا بلكه داماد رسول خدا است ، و داماد ابداً قابل قياس و برابر با صاحب و رفيق نخواهد بود . »\r\n\r\n\r\n","description":"","footnote":"\r\n( 1 ) . ضهياء ممكن است زمين قَفر و بى آب و علف باشد .\r\n( 2 ) . « مناقب » ابن شهرآشوب ج 1 ، ص 459 .\r\n","page_name":" 41 ","page_number":45},
  {"content":"\r\n\r\n يَا قَوْمِ مَن مِثْلُ عَلِىٍّ وَ قَدْ * رُدَّتْ عَلَيْهِ الشَّمْسُ مِنْ غَائِب « 1 » \r\n« اى اقوام و عشيرهء من كيست مانند على ؟ و به تحقيق كه براى او خورشيد از غيبت بازگشت نمود . »\r\nو حميرى گويد :\r\n فَلَمّا قَضَى وَحْىُ النَّبِىّ دَعالَهُ * وَ لَمْ يَكُ صَلَّى الْعَصْرُ وَ الشَّمْسُ تَنْزِعُ\r\nفَرُدَّتْ عَلَيْهِ الشَّمْسُ بَعْدَ غُرُوبِهَا * فَصارَ لَها فِى أوَّلِ اللَّيلِ مَطْلَعُ « 2 » \r\n« پس چون وحيى كه بر پيغمبر مىرسيد تمام شد ، و علىّ بن أبىطالب نماز عصرش را نخوانده بود ، و خورشيد در افق مغرب ، رسول خدا براى او دعا كرد . پس خورشيد پس از غروبش براى على برگشت و در اوّل شب براى خورشيد طُلوع و مَطلعى بود » .\r\nمرتبهء دوّم بعد از رحلت رسول خدا \" صلّى اللّه عليه و آله و سلّم \" . جُويرية بن مُسهَّر و ابو رافع و حسين بن على \" عليهما السّلام \" روايت كنند كه : « چون حضرت أمير المؤمنين براى جنگ صفّين حركت كرد و از روى رود فرات عبور نمود ، خود آن حضرت نماز گزاردند و بعضى نيز با آن حضرت نماز به جاى آوردند امّا بقيّه لشگر نتوانستند از عبورشان فارغ شوند مگر در زمانى كه آفتاب غروب كرده بود و نماز عصر اغلب سپاهيان فوت شد . نزد حضرت آمده و عرض كردند : نماز ما فوت شده است . حضرت از خدا درخواست نمودند كه خورشيد را برگرداند ، خورشيد طلوع كرد و در افق روشن نمايان شد . همين كه لشكر نماز خود را به جاى آوردند ناگهان يك صداى شديد مانند صداى چيزى كه از جائى بيفتد از ان شنيده شده به طورى كه مردم ترسيدند و به تهليل و تسبيح و تكبير مشغول شدند ، و غروب نموده در زير افق پنهان شد . » و مسجد ردّ شمس در زمين بابِل مشهور و معروف است .\r\nو از ابن عبّاس به طرق بسيارى روايت شده است كه ردّ شمس نشد مگر براى سليمان وصىّ داود ؛ و يوشع بن نون وصىّ موسى ؛ و علىّ بن أبىطالب وصىّ\r\n\r\n\r\n","description":"","footnote":"\r\n( 1 ) . « مناقب » ابن شهرآشوب ج 1 ، ص 459 .\r\n( 2 ) . « مناقب » ابن شهرآشوب ج 1 ، ص 460 .\r\n","page_name":" 42 ","page_number":46},
  {"content":"\r\n\r\nمحمّد صلوات الله عليهم اجمعين . « 1 »\r\nسيّد حميرى گويد :\r\n رُدَّتْ عَلَيْهِ الشَّمْسُ لَمَّا فَاتَهُ * وَقْتُ الصَّلَاة وَ قَدْ دَنَت لِلْمَغْرِبِ\r\nحَتَّى تَبَلَّجَ نُورُها فى افُقِهَا * لِلْعَصْرِ ثُمَّ هَوَتْ هَوَىَّ الْكَوْكَبِ\r\nوَ عَلَيْهِ قَدْ رُدَّتْ بِبَابِلَ مَرَّة * اخرى وَ مَا رُدَّتْ لِخَلْقٍ مُعْرَبِ\r\nإلّا لِيُوشَعَ أوْلَهُ مِنْ بَعْدِهِ * وَ لِرَدِّهَا تَأْوِيلُ امْرٍ مُعْجِبِ . « 2 » \r\n« چون وقت نماز أميرالمؤمنين فوت شد ، و خورشيد در آستانهء غروب قرار گرفت ، براى نماز على بازگشت نمود . به طورى كه نور آن در افق مىدرخشيد ، و براى نماز عصر على تلألؤ داشت ؛ و سپس مانند ستاره‌اى كه فرو افتد ، فرو افتاد . و بار ديگر خورشيد در شهر بابل براى على برگشت ؛ و براى احدى از مردم خورشيد برنگشته است . مگر اوّلين بار براى يوشع بن نون و پس از آن براى على ؛ و در اين بازگشت اسرار امر شگفت آورى است . »\r\nو نيز حميرى گويد :\r\n عَلِىُّ عَلَيْهِ رُدَّتِ الشَّمْسُ مَرَّة * بِطَيْبَة يَوْمَ الوَحْىِ بَعْدَ مُغَيَّب\r\nوَ رُدَّتْ لَهُ اخرى بِبَابِلَ بَعْدَ * مَا افَتْ « 3 » وَ تَدَلَّتْ عَيْنُهَا لِغُروبِ « 4 » \r\n« على آن كسى است كه يك بار خورشيد براى او برگشت در شهر پاك و پاكيزه ( مدينه ) در روز وَحْى پس از آنكه در افق پنهان گشته بود .\r\nو يك بار ديگر در بابِل براى او برگشت پس از آنكه سير خود را در آسمان\r\n\r\n\r\n","description":"","footnote":"\r\n( 1 ) . « مناقب » ابن شهرآشوب ج 1 ، ص 460 . علّامهء امينى در جلد 3 « الغدير » از ص 126 تا ص 142 راجع به حديث ردّ شمس و جواب منكرين و بيان روات اين حديث از اعلام علماء بحث كرده و فرموده است كه : بزرگان از اعلام كه اين حديث را روايت كرده‌اند چهل و سه نفرند . هر كس مشروحاً بخواهد مراجعه كند .\r\nو نيز در ج 3 « الغدير » ص 393 گويد : حديث ردّ شمس را در بابل براى أمير المؤمنين عليه السّلام نصر بن مزاحم در كتاب « صفّين » با اسناد خود از عبد خير آورده است ، و عبد خير ، كيفيّت نماز خود را با على \" عليه السّلام \" نقل مىكند كه البتّه با روايت ابن شهرآشوب تفاوت دارد .\r\n( 2 ) . « مناقب » ابن شهرآشوب ج 1 ، ص 460 .\r\n( 3 ) . « الافا - كعصا - ابرى را گويند كه آبش تمام شده و در آسمان حركت مىكند و ظاهراً افَتْ از همين مادّه است .\r\n( 4 ) . همان مصدر .\r\n","page_name":" 43 ","page_number":47},
  {"content":"\r\n\r\nنموده بود و قرص آن سرازير در افق مغرب شده بود . »\r\nو ابن حمّاد گويد :\r\n وَ رُدَّتْ لَكَ الشَّمْس فى بَابِلِ * فَسامَيْتَ يُوشَعَ لَمّا سَمى\r\nوَ يَعْقُوبُ مَا كَانَ اسباطُهُ * كَنَجلَيْكَ سِبطى نَبِىِّ الهُدى « 1 » \r\n« و خورشيد براى تو در شهر بابل برگشت و بنابراين تو بر يوشع افتخار و مباهات كردى در آن وقتى كه بدين مقام شرف يافت . »\r\nو هيچگاه اسباط و فرزندان يعقوب مانند دو نجل و دو فرزند تو كه دو سبط رسول خدا هستند نخواهند بود . »\r\nو نيز ابن حمّاد گويد :\r\n قَرَنَ الإلَهَ وِلَاءَهُ بِوِلَائِهِ * لَمّا تَزَكّى وَ هُو حَانٍ يَرْكَعُ\r\nسَمَّاهُ رَبُّ الْعَرْشِ نَفْسَ مُحَمَّدٍ * يَوْمَ البِهالِ وَذَاكَ مَا لا يُدْفَعُ\r\nفَالشَّمْسُ قَدْ رُدَّتْ عَلَيْهِ بَخيبرٍ * وَ قَدِ ابْتَدَتْ زَهْرُ الكوَاكِبِ تَطْلُعُ\r\nوَ بِبَابِلَ رُدَّتْ عَلَيْهِ وَ لَمْ يَكُنْ * وَ اللهِ خَيْراً مِنْ عَلِىٍّ يُوشَع . « 2 » \r\n« خداوند ، ولاى على را به ولاى خود مقرون نمود ، در آن وقتى كه على خم شده بود و در حال ركوع بود و به مسكين صدقه و زكات داد .\r\nپروردگار عرش ، او را نفس محمّد ناميد در روز مباهله ، و اين مطلبى است كه قابل انكار نيست .\r\nيك بار خورشيد براى او در خيبر بازگشت نمود ، در وقتى كه شب فرا رسيده ، و ستارگان درخشان و نورانى ظاهر شده بودند .\r\nو يك بار ديگر در بابل خورشيد براى او برگشت ، و سوگند به خدا كه يوشع از على بهتر نيست . »\r\nو عَوْنى گويد :\r\n وَ لَا تَنْسَ يَوْمَ الشَّمْسِ إذ رَجَعَتْ لَهُ * بِمُنْتَشَرٍ وَارِى مِنَ النُّورِ مُمْنِعِ\r\nفَذَلِكَ بِالضَّهيا وَ قَدْ رَجَعَتْ لَهُ * بِبَابِلَ أيضاً رَجْعَة المُتَطوِّع « 3 » \r\n« و فراموش مكن روز خورشيد را ، در آن وقتى كه براى او بازگشت نمود ، در\r\n\r\n\r\n","description":"","footnote":"\r\n( 1 ) . « مناقب » ابن شهرآشوب ج 1 ، ص 461 .\r\n( 2 ) . همان كتاب ، ج 1 ، ص 461\r\n( 3 ) . همان مصدر\r\n","page_name":" 44 ","page_number":48},
  {"content":"\r\n\r\nانبساط و امتدادى كه از نور بلند و آشكاراى خود ، از خود ظاهر نموده بود . »\r\nو اين قضيّه در بركهء آب ( نام محلّى است ) به وقوع پيوست ؛ و يك بار هم در بابل ، چون رجوع شخص منقاد و مطيعى به امر او رجوع كرد . »\r\nو سروجى گويد :\r\n وَ الشَّمْسُ لَمْ تَعْدِلُ بِيَومِ بَابِلِ * وَ لَا تَعَدَّتْ امْرُهُ حينَ امَر\r\nجاءت صَلاة العَصْرِ وَ الحَرْبُ عَلَى * ساقٍ فأومى نحْوَها ردَّ النَّظَر\r\nفَلَمْ تَزَلْ واقِفَة حَتَّى قَضى * صَلاتُهُ ثُمَّ هَوَتْ نَحْوَ المَقَر « 1 » \r\n« و خورشيد در روز بابل از امر على در هنگامى كه به آن امر نموده بود ، عدول و تعدّى نكرد . چون موقع نماز عصر رسيده بود ، و آتش جنگ بر پا بود ، أمير المؤمنين اشاره‌اى به خورشيد كرد و با نگاه خود به او امر كرد . و خورشيد همين طور از حركت ايستاد تا على نمازش را خواند و سپس به جاى خود سرازير شد . »\r\nابن شهرآشوب گويد : با سلسله سند متّصلى كه دارم روايت كردند براى من ابن شيرويه ديلمى ، و عبدوس همدانى ، و خطيب خوارزمى از كتابهاى خودشان ، و روايت كردند براى من جدّ اعلاى من شهرآشوب ، و محمّد فتّال از كتابهاى اصحاب ما مانند ابن قولويه ، و كشّى ، و عَبدكى از سلمان و أبوذر و ابن عبّاس و علىّ بن أبىطالب \" عليه السّلام \" كه : « چون با رسول خدا \" صلّى اللّه عليه و آله و سلّم \" شهر مكّه را فتح نموديم و به هوازن رسيديم حضرت فرمودند : اى على برخيز و مقام و منزلت خود را نزد خداى تعالى بنگر ، چون خورشيد طلوع كند با او تكلّم كن . أمير المؤمنين \" عليه السّلام \" برخاستند و به خورشيد در حال طلوع گفتند : السَّلَامُ عَلَيْكَ أيَّهُا الدائبُ فى طاعَة اللهِ رَبِّهِ . « سلام بر تو اى بندهء كوشا در راه اطاعت و بندگى پروردگار خود . » خورشيد جواب آن حضرت را داد و گفت : وَ عَلَيْكَ السَّلَامُ يا أخا رَسُولِ الله وَ وَصِيَّهُ وَ حُجَّة اللهِ عَلَى خَلْقِهِ . « سلام بر تو اى برادر و وصىّ پيغمبر خدا و اى حجّت خدا بر بندگانش . »\r\nأميرالمؤمنين ناگهان خود را به زمين انداخته و به سجده رفت و در حال گريه ، شكر مىنمود . حضرت رسول خدا على را از زمين برداشتند و با دست مبارك خود بر چهرهء او مىكشيدند و فرمودند : برخيز اى حبيب من ، ملائكهء آسمان از گريهء تو به گريه در آمدند و خداوند به تو بر حملهء عرشش مباهات نمود . و سپس فرمود : الحَمدُ لِلَّهِ الَّذى\r\n\r\n\r\n","description":"","footnote":"\r\n( 1 ) . « مناقب » ابن شهرآشوب ج 1 ، ص 461 .\r\n","page_name":" 45 ","page_number":49},
  {"content":"\r\n\r\nفَضَّلَنى عَلى سائِر الانبياء وَ أيَّدَنِى بِوَصِيَّة سَيِّدِ الاوصِياءِ . ثُمَّ قَرَأ : «  وَ لَهُ أَسْلَمَ مَنْ فِي السَّماواتِ وَ الْأَرْضِ طَوْعاً وَ كَرْهاً وَ إِلَيْهِ يُرْجَعُونَ .  « 1 » « تمام موجودات آسمان و زمين همه از روى رغبت يا از روى كراهت همه در مقام تسليم و انقياد حضرت بارى هستند و بازگشت همهء آنها به سوى خداست . » « 2 »\r\nعونى گويد :\r\n إمامى كَليمُ الشَّمْسِ راجَعَ نُورَها * فَهَلْ بِكَليمِ الشَّمْسِ فِى القَوْمِ مِنْ مِثلِ « 3 » \r\n« امام من ، سخن گويندهء با خورشيد است ، و نورش را برگردانيد ؛ و بنابراين آيا همانند سخنگوى با خورشيد در ميان اين قوم كسى پيدا مىشود ؟ »\r\nو ابن حمّاد گويد :\r\n وَ رَجَعَتِ الشَّمْسُ حينَ تَكَلَّمْت * وَ أَبَدَتْ مِن أسماءِ الإمامِ حامَها « 4 » \r\n« و چون على سخن گفت ، خورشيد برگشت ؛ و از اسماء امام ، بَدء ظهور و بروز اسماء كلّيّه و شئون جماليّهء او را نشان داد . »\r\nو ابن هانى مغربى گويد :\r\n وَ الشَّمْسُ حاسِرَة القِناعِ وَ وُدُّها * لَو تَسْتَطيعُ الارضَ التَّقبيلا\r\nوَ عَلى أمير المؤمنينَ غَمامَة * نَشَأت تُظَلِّلُ تاجَهُ تَظليلا\r\nوَ مُديرُها مِنْ حيثُ شاءَ وَ طالَما * زاحَت تَحِثُّ ظِلالُهُ جِبريلا « 5 » \r\n« و خورشيد سر برهنه و بدون مقنعه جلوه كرد ؛ و آرزوى او اين بود كه اگر\r\n\r\n\r\n","description":"","footnote":"\r\n( 1 ) . سورهء آل عمران ، 3 : آيه 83 .\r\n( 2 ) . « مناقب » ابن شهرآشوب ج 1 ص 464 . و علّامهء امينى درج 3 ص 392 « الغدير » فرموده است : حموينى در « فرائد السمطين » و خوارزمى در « مناقب » ص 68 و قندوزى در « ينابيع » ص 140 روايت كرده‌اند از رسول خدا صلّى الله عليه و آله ب 38 انّه قال لعلىّ : يا أبا الحسن كلّم الشمس فانّها تكلّمك . قال علىّ عليه السّلام : السّلام عليك أيّها العبد المطيع للّه و لرسوله فقالت الشمس : السّلام عليك يا أمير المؤمنين و إمام المتّقين و قائد الغرّ المحجلّين يا علىّ أنت و شيعتك فى الجنة . يا علىّ أوّل من تنشقّ عنه الارض محمّد ثمّ أنت ، و اوّل من يحيى محمّد ثمّ أنت ، و اوّل من يكسى محمّد ثمّ أنت . فسجد علىّ عليه السّلام للّه تعالى و عيناه تذرفان بالدّموع ، فانكبّ عليه النبىّ فقال : يا اخى و حبيبى ارفع رأسك فقد باهى الله بك اهل سبع سماوات .\r\n( 3 ) . همان .\r\n( 4 ) . همان . خامة الشّىء باعجام الخاء من الزرع اوّل ما ينبت على ساق و اللفظ بالاعجام اولى فى الشعر منها بالاهمال كما فى النسخ المشهورة لقلّد مناسبة ما ذكر من معانيها فيكون اللفظ كناية عن ابتداء ظهور اسمائه الكماليّة و شؤونه الجماليّة صلوات الله عليه ( حاشيه مناقب ) .\r\n( 5 ) . همان .\r\n","page_name":" 46 ","page_number":50},
  {"content":"\r\n\r\nمى توانست زمين را بوسه زند ، و بر بالاى سر أمير المؤمنين ابرى پيدا شد ، كه بر تاج و تارك او سايه مىافكند .\r\nو گردانندهء آن ابر ، جبرائيل بود كه هر جا على مىخواست آن را مىبرد ؛ و زمانهاى بسيار گذشت كه سايه‌هاى خود أميرالمؤمنين ، جبرئيل را دور مىكرد و او را از منزلت و قيمت مىانداخت . »\r\nو شيخ طوسى در « أمالى » از أبو محمّد فخّام با سند خود از أبو مريم از سلمان روايت كرده است كه گفت : « ما در نزد رسول خدا \" صلّى اللّه عليه و آله و سلّم \" نشسته بوديم كه علىّ بن أبىطالب \" عليه السّلام \" وارد شد . حضرت رسول يك دانه ريگ به دست أميرالمؤمنين دادند . چون ريگ در دست او قرار گرفت شروع به سخن كرد و گفت : لَا إلَهَ إلّا اللهُ مُحَمَّدٌ رَسُولُ اللهِ ، رَضيتُ باللهِ رَبَّاً وَ بِمُحَمَّدٍ نَبِياً وَ بِعَلِىٍّ وَلِيًّا . « نيست معبودى جز خداوند عزّ و جلّ ، و محمّد است رسول خدا ، به خدا راضى شدم كه پروردگارم باشد و به محمّد كه پيغمبرم باشد و به على كه صاحب اختيار و مولايم باشد . » فقالَ النَّبِىُّ صلّى الله عليه و آله و سلّم : مَنْ أصبَحَ مِنكُم راضِياً بِوِلَايَة عَلىٍّ فقَدْ أَمِنَ خَوْفَ اللهِ وَ عِقَابَهُ . « حضرت رسول خدا فرمودند : كسى كه روزگار خود را بگذراند و راضى باشد به ولايت علىّ بن أبىطالب از خوف و عذاب خدا ايمن است » « 1 »\r\nعونى گويد :\r\n مَن صاحِبُ المِنديلِ وَ السَّطْلِ وَ مَن * فى كَفِّهِ سَبَّحَ لِلّهِ الحَصى « 2 » \r\n« صاحب حوله و سطل و آن كسى كه در دست او ريگها تسبيح خدا كردند ، كيست » ؟\r\nو ابن حمّاد گويد :\r\n مَن سَبَّحَتْ فى كَفِّهِ بيضُ الحَصى * لِيَكُونَ ذَاكَ لِفَضْلِهِ تِبياناً « 3 » \r\n« على كسى است كه در دست او ، ريگهاى سفيد ، تسبيح خدا كردند ، تا اين براى فضل و فضيلت او ، دليل و برهانى آشكار بوده باشد . »\r\nعبد الواحد بن زيد گويد : « من در طواف كعبه بودم ديدم دخترى به خواهرش مىگويد : لا وَ حَقِّ المُنتَجَبِ بِالوَصِيَّة الحَاكِمِ بِالسَّويَّة العادِلِ فى القَضِيَّة العالى\r\n\r\n\r\n","description":"","footnote":"\r\n( 1 ) . « مناقب » ابن شهرآشوب ج 1 ، ص 466 .\r\n( 2 ) . همان مصدر .\r\n( 3 ) . همان مصدر .\r\n","page_name":" 47 ","page_number":51},
  {"content":"\r\n\r\nالبَيِّنَة زَوْجِ فَاطِمَة المَرْضِيَّة ما كان كذا « سوگند به حقّ آن مردى كه خدا او را براى وصايت پيغمبرش اختيار كرد ، آنكه در بين مردم به مساوات حكم كند و در مرافعات و رفع خصومات عدالت ورزد و داراى بيّنه و برهان آشكارى بر امامت خود ، و شوهر فاطمهء مرضيّه است ، كه آن مطلب از آن قرار نبود . » من به آن دختر گفتم : آيا تو على را مىشناسى ؟ گفت چگونه نشناسم او را ؟ پدر من در واقعهء صفّين در ركابش شهيد شد . روزى على منزل ما آمد و به مادرم گفت : حالت چه طور است اى مادر يتيمان ؟ مادرم گفت : حالم خوب است . و سپس دست مرا و اين خواهرم را گرفت و نزد أمير المؤمنين آورد و من به علّت مرض آبله نابينا شده بودم چون على ما را ديد آهى عميق از دل كشيد و گفت :\r\n مَا إن تَأوَّهْتُ مِن شَىءٍ رُزيتُ بِهِ * كَما تأوَّهْتُ لِلاطْفالِ فى الصِّغَر\r\nقَدْ ماتَ وَالِدُهُمْ مَن كانَ يَكْفُلُهُمْ * فى النائباتِ وَ فى الاسفارِ وَ الحَضَر \r\nيعنى « من در هيچيك از مصائب و بلاهائى كه به من رسيده است آه نكشيده‌ام مانند آهى كه براى اطفال يتيم در زمان كودكى آنها كشيده‌ام . پدر آنها مرده است ، همان كسى كه آنها را در مشكلات و سختىهاى زندگى مدد مىكرد و در سفر و حضر آنها را تكفّل مىنمود . » و سپس دست مباركش را بر چشم‌هاى من كشيد در همان لحظه چشمانم باز شد و چنان نورى يافت كه در شب تاريك شتر رميده را مىتوانم ببينم . » « 1 »\r\nحاتمى با اسناد خود از ابن عبّاس روايت كرده است كه : « مرد سياهى نزد أمير المؤمنين آمد و اقرار كرد كه دزدى كرده است . حضرت سه بار از او سؤال كردند ، در هر بار اعتراف كرد و گفت : اى أمير المؤمنين مرا تزكيه و طاهر كن ، حدّ بر من جارى كن من دزدى كرده‌ام . حضرت امر فرمودند و دست او را بريدند . آن مرد سياه به راه افتاد و رفت . در راه ابن كَوّا او را ديد و گفت : كه دست تو را بريده است ؟ گفت : لَيْثُ الحِجازِ ، وَ كَبْشُ العِراقِ ، وَ مُصادِمُ الابطالِ ، المُنتَقِمُ مِنَ الجُهَالِ ، كريمُ الاصلِ ، شريفُ الفصْلِ ، مُحِلُّ الحَرَمينِ ، وَارِثُ المَشعَرَينِ ، أبو السِّبْطَينَ ، وَ آخر الوصِيّن من آل\r\n\r\n\r\n","description":"","footnote":"\r\n( 1 ) . « مناقب » ابن شهرآشوب ج 1 ص 472 .\r\n","page_name":" 48 ","page_number":52},
  {"content":"\r\n\r\nيس ، المُؤيَّدُ بِجَبرائيل ، المنصُورُ بِميكائِيلُ ، الحَبْلُ المَتينُ ، المَحْفُوظُ بِجُنْدِ السَّماءِ أجمَعِينَ ، ذَاكَ وَ اللهِ أميرالُمؤمِنِينَ عَلَى رَغْمِ الرّاغمين . « مرد سياه گفت شير حجاز ، و قوچ عراق ، و زمين زننده شجاعان روزگار ، و انتقام گيرندهء از جاهلان ، آنكه ريشه‌اش اصيل و بزرگوار است ، و پيوندش شريف است ، مُحلّ دو حرم ، و وارث دو مشعر ، پدر دو سبط رسول خدا ، اوّل سابقين ، و آخر وصيّين از آل رسول الله ، آنكه جبرائيل تأييدش كند و ميكائيل ياريش كند ، ريسمان متّصل و محكم خدا ، محفوظ به لشكرهاى آسمان ، اوست سوگند به خدا امام مؤمنان و أمير آنها على رغم دشمنان . »\r\nابن كوّا به او گفت : على دست تو را بريده و تو اين‌گونه او را تمجيد مىكنى ؟ مرد سياه گفت : سوگند به خدا كه اگر مرا قطعه قطعه كند آناً فآناً محبّت او در دل من افزون شود . ابن كوّا نزد أمير المؤمنين \" عليه السّلام \" آمد و داستان برخورد و ملاقاتش را با مرد سياه بيان كرد . حضرت فرمود : اى ابن كوّا دوستان و محبّين ما افرادى هستند كه اگر آنها را تكّه تكّه كنيم دوستى و محبّت آنها به ما زياد گردد ، و دشمنان ما كسانى هستند كه اگر رون‌و عسل در كام آنها بريزيم دشمنى و بغض آنها زياد شود . و سپس به حضرت امام حسن \" عليه السّلام \" فرمودند : برو و آن عموى سياه خود را بياور . حضرت امام حسن آن مرد سياه را نزد أمير المؤمنين عليه السّلام حاضر نمود . حضرت دست بريدهء سياه را برداشته و به محلّ بريدگى گذاردند و رداى خود را بر روى آن كشيدند و به كلمات آهسته دعائى خواندند . آن مرد سياه برخاست و چنان دستش به حال اوّليه برگشته كه در ركاب پدرم أمير المؤمنين عليه السّلام جنگ مىنمود تا آنكه در واقعهء نهروان شهيد شد . » و گفته شده است كه اسم آن مرد سياه أفْلَح بوده است . « 1 » ابن مكّى گويد :\r\n أما رَدَّ كَفَّ العَبْدِ بَعْدَ انقِطاعِها * أمّا رَدَّ عَيناً بَعْدَ مَا انطَمَسَتْ طَمساً « 2 » \r\n« آيا على ، دست غلام خود را پس از آنكه بريده و جدا شده بود ، برنگردانيد ؟ آيا على ، چشم را پس از آنكه نورش از بين رفته بود ، برنگردانيد . »\r\nو يكى از دستهاى هشام بن عدىّ هَمدانى ، در واقعهء صفّين جدا شد ، حضرت\r\n\r\n\r\n","description":"","footnote":"\r\n( 1 ) . « مناقب ابن شهرآشوب » ج 1 ، ص 473 .\r\n( 2 ) . همان مصدر .\r\n","page_name":" 49 ","page_number":53},
  {"content":"\r\n\r\nدست او را برداشتند و دعائى خواندند و به جاى خود چسبانيدند . هشام گفت : اى أميرالمؤمنين چه خواندى ؟ حضرت فرمود : سورهء فاتحة الكتاب را .\r\nهشام مثل آنكه اين سوره را كوچك شمرد كه ناگهان دست جدا شد و قسمت بريده شده افتاد . أميرالمؤمنين \" عليه السّلام \" ديگر به او اعتنائى نكردند و از نزد او گذشتند . « 1 »\r\nابن مكّى گويد :\r\n رُدَدْتَ الكَفَّ جَهراً بَعْدَ قَطْعِ * كَرَدِّ العَيْنِ مِن بَعْدِ الذَّهابِ\r\nوَ جُمْجُمَة الجُلَندِى وَ هُوَ عَظمٌ * رَميمٌ جاوَبَتْكَ عَنِ الخِطَابِ « 2 » \r\n« اى أميرالمؤمنين ! آيا تو آن دست را پس از آنكه بريده شده بود ، آشكارا و در محضر عام ، برنگردانيدى ؟ ! و بر دست صاحبش متّصل نكردى ؟ ! همچنانكه آن چشم را پس از آنكه از بين رفته بود ، برگردانيدى ؟ و جمجمهء سر جُلَندى در حالتى كه استخوان پوسيده‌اى بود ، چون او را مخاطب كردى ، در جواب خطاب تو پاسخ نداد ؟ ! »\r\nو در كتاب ابن بابويه و أبو القاسم بُستى و قاضى أبو عمرو بن أحمد از جابربن عبد الله انصارى و از انس بن مالك روايت كرده‌اند كه : « جماعتى از علىّ بن أبىطالب نزد عمر بَدى مىگفتند و او را كوچك مىشمردند . سلمان گفت : اى عمر به ياد دارى آن روزى را كه من و تو و أبوبكر و أبوذر نزد رسول خدا بوديم حضرت يك شمله‌اى براى ما روى زمين بگسترد و هر كدام از ما چهار نفر را در يك گوشهء آن بنشاند و دست على را گرفت و او را در وسط شمله بنشاند ، سپس فرمود : اى أبوبكر برخيز و به\r\n\r\n\r\n","description":"","footnote":"\r\n( 1 ) . « مناقب » ابن شهرآشوب ج 1 ص 473 . دربارهء توضيح معناى اين بيت دوّم در « مناقب » از كتاب « معرفة الفضائل » و « علل الشرايع » صدوق از سدير از حضرت صادق عليه السّلام نقل كرده است كه : « چون از آن حضرت سؤال شد كه چرا حضرت أمير المؤمنين عليه السّلام در بابل نماز عصر را به تأخير انداختند ؟ حضرت در پاسخ فرمود : چون أمير المؤمنين نماز ظهر را بجاى آوردند ، نظرشان به جمجمه‌اى افتاد كه بر روى زمين بود ؛ حضرت شروع كردند با او به سخن گفتن ، كه اى جمجمه تو كيستى و از كجا هستى ؟ جمجمه گفت : من فلان پسر فلان هستم ، سلطان و پادشاه بلد آل فلان . حضرت فرمود : داستان خود را براى من بيان كن ؛ اوضاع خود را ، و اوضاع زمانت را . جمجمه شروع كرد به تكلّم كردن ، و اوضاع خود و وقايع زمان خود را از خير و شرّ براى أمير المؤمنين بيان كرد ؛ و حضرت به او مشغول بود تا خورشيد غروب كرد ؛ و حضرت با آن جمجمه با سه حرف از انجيل سخن گفتند : تا آنكه عرب نداند - القصّه . و اين جمجمهء جُلَندى پادشاه حبشه بوده است كه نامش ابرهه و با فيل براى انهدام كعبه آمده بود .\r\n( 2 ) . همان .\r\n","page_name":" 50 ","page_number":54},
  {"content":"\r\n\r\nعلى به لقب أميرالمؤمنين سلام كن و به عنوان خليفة المسلمين سلام كن ، و بعداً به هر يك از سه نفر ديگر چنين فرمود ، و سپس فرمود : اى على برخيز و بر اين نور يعنى خورشيد سلام كن . أمير المؤمنين برخاست و گفت : درود بر تو اى آيت نورانى و نور دهندهء خدا . قرص خورشيد جواب سلام على را داد و بلرزيد و بگفت : و بر تو سلام باد . و سپس رسول خدا فرمود : اللهُمَّ إنَّكَ أعْطَيْتَ لاخِى سُلَيْمانَ صَفِيَّكَ مُلْكاً وَ ريحاً  « غُدُوُّها شَهْرٌ وَ رَواحُها شَهْرٌ »  . « 1 » اللهُمَّ أرسِلْ تِلكَ لِتَحْمِلَهُمْ إلى أصحابِ الكَهْفِ .\r\n« بار پروردگارا تو به برادر من سليمان صَفىّ و برگزيدهء و برگزيدهء خود قدرت و ملكى دادى و باد را مسخّر او نمودى كه بساط او را در صبحگاه به اندازهء مسافت يك ماه راه برد و عصر يك ماه ، خدايا آن باد را بفرست تا اينها را به سوى اصحاب كهف حركت دهد . » أمير المؤمنين گفتند : اى باد ما را حركت بده . پس ما خود را در روى هوا ديديم و سير مىكرديم تا آنكه آن حضرت فرمود : اى باد ما را زمين بگذار . باد ما را در دهانهء كهف ( غار اصحاب كهف ) زمين گذارد و هر يك از ما برخاستيم و بر اصحاب كهف سلام كرديم و أبداً جواب ما را ندادند . أمير المؤمنين ايستاد و گفت : السَّلَامُ عَلَيكُم أهلَ الكَهف و ما شنيدم كه جواب دادند : وَ عَلَيكَ السَّلَامُ يا وَصِىّ مُحَمَّدٍ و سپس گفتند : ما در اينجا از زمان دقيانوس محبوس هستيم . حضرت فرمود : چرا شما جواب سلام اين جماعت را نداديد ؟ گفتند : ما مردمى هستيم كه جواب سخن كسى را نمىگوئيم مگر آنكه پيغمبر باشد يا وصىّ پيغمبر . و تو وصىّ خاتم النبيّين و خليفهء رسول ربّ العالمين هستى . سپس أمير المؤمنين به ما فرمود كه : هر كس در جاى خود روى شمله بنشيند ، ما نشستيم و فرمود : اى باد ما را بردار . ما خود را بر فراز هوا ديديم و همين‌طور سير مىكرديم تا آنجا كه فرمود : اى باد ما را بر زمين بگذار . باد ما را بر زمين گذارد و آن حضرت با پاى خود به زمين زد ، چشمهء آبى بجوشيد و خود وضو گرفت و ما وضوء گرفتيم و حضرت فرمود : نماز را يا مقدارى از آن را خواهيم رسيد و به پيغمبر اقتدا خواهيم نمود ، و سپس فرمود : اى باد ما را بردار و ما سير كرديم و فرمود : زمين بگذار ، و ما خود را در مسجد رسول خدا ديديم كه آن حضرت يك ركعت از نماز صبح را خوانده بودند . انس بن مالك گويد : حضرت أمير المؤمنين بر فراز منبر\r\n\r\n\r\n","description":"","footnote":"\r\n( 1 ) . سورهء سبأ ، 34 : قسمتىاز آيه 12\r\n","page_name":" 51 ","page_number":55},
  {"content":"\r\n\r\nمسجد كوفه اين داستان را براى مردم نقل كردند و سپس از من شهادت خواستند و من در اداى شهادت كوتاهى كردم حضرت فرمود : اگر كتمان تو از روى كوتاهى و امتناع است بعد از آن سفارشهائى كه رسول خدا به تو نموده است خداوند در بدن تو پيسى و در شكم تو سوزندگى و در چشم تو كورى پديد خواهد آورد . انس مىگويد : از جاى خود برنخاستم الّا آنكه بدن خود را پيس و چشم خود را كور ديدم . و ديگر انس در ماه رمضان و غير رمضان قدرت روزه را نداشت . و آن بساط را كه أميرالمؤمنين بر روى آن نشستند اهل هربوق هديه داده بودند ، و كهف در بلاد روم در موضعى است كه آن را اركدى گويند و در ملك باهتدت بوده و امروز اسم باغ و ملكى است . و در خبرى وارد است كه آن شمله و كساء را خُطَىّ بن اشرف برادر كعب براى حضرت هديه آورده بود و چون معجزات أميرالمؤمنين \" عليه السّلام \" را ديد ، اسلام آورده و پيغمبر او را محمّد نام گذاردند . » « 1 »\r\nخطيب منيح گويد :\r\n وَ مَن حَمَلَتْهُ ريحُ اللهِ حَتَّى * أتَى أهْلَ الرَّقيمِ الرَّافِدينا\r\nوَ مَنْ نَادَى بِأهلِ الكَهْفِ حَتَّى * أَقَرُّوا بِالوِلَايَة مُفَرحينا « 2 » \r\n« على آن كسى است كه : باد به امر خدا او را حمل كرده ؛ تا بر اصحاب رقيم كه آنان قائم مقام پادشاه بودند ؛ وارد شد . و على آن كسى است كه به اصحاب كهف ندا كرد ، تا اينكه آنها از روى مسرّت و خوشحالى ، به ولايت او اقرار كردند . »\r\nعونى گويد :\r\n عَلِىُّ كَليمُ القَوْمِ فِى الكَهْفِ فَاعْلما * وَ قَدْ صَمَّ مِن شَيْخا كُما الصَّديان « 3 » \r\n« على سخنگوى با اصحاب كهف است ، در كهف ؛ و تو اين داستان را خوب بدان ! در حالى كه نسبت به دو شيخ شما راه گوش براى شنيدن بازگشت صدا بسته شده بود ؛ كنايه از آنكه آنها مرده بودند ؛ و هلاك شده بودند . »\r\nو نيز عونى گويد :\r\n وَ مَن حَمَلْتُه الرِّيحُ فَوقَ بَساطِهِ * فَاسْمَعَ أهلَ الكَهْف حينَ تَكلَّماً « 4 » \r\n« على آن كسى است كه باد او را بر فراز بساطى كه داشت حمل كرد ؛ و چون\r\n\r\n\r\n","description":"","footnote":"\r\n( 1 ) . « مناقب » ابن شهرآشوب ج 1 ، ص 475 .\r\n( 2 ) . همان مصدر .\r\n( 3 ) . همان مصدر .\r\n( 4 ) . همان مصدر .\r\n","page_name":" 52 ","page_number":56},
  {"content":"\r\n\r\nبا اهل كهف به سخن پرداخت ، آنها را از گفتار خود شنوا كرد . »\r\nحميرى گويد :\r\n لَهُ البَساطُ إذ سَرى * وَ فِتيَة الكَهْفِ دَعا\r\nفَما أجابُوا فى النِّدآء * سِوَى الوَصِىِّ المُرْتَضى « 1 » \r\n« از براى على ، بساط و فرشى بود كه بر روى آن مىنشست و حركت مىكرد ( چون حضرت سليمان ) ، و على اصحاب كهف را صدا زد و با آنان به سخن گفتن پرداخت .\r\nو آنان پاسخ هيچ‌كس را ندادند مگر پاسخ على وصىّ رسول الله را . »\r\nو نيز حميرى گويد :\r\n سَلْ فِتيَة الكَهْفِ الَّذينَ أتاهُمُ * فَأيقَظَ فِى رَدِّ السَّلَامِ مَنامَها « 2 » \r\n« تو از جوانمردان اهل كهف بپرس ، كه على به نزد آنان آمد ؛ و به آنان سلام كرد ؛ و در ردّ سلام ، خواب آنان را شكست ؛ و همه را بيدار كرد . »\r\nو برقى گويد :\r\n حَتَّى إذا يَئِسوا جَوابَ سَلَامِهِم * قامَ الوَصِىُّ إلَيْهِمْ ابداءا\r\nقالَ السَّلَامُ عَلَيْكُمْ مِن فِتيَة * عَبَدُوا الالَهَ وَ تَابَعُوا السَّناءا\r\nقَالُوا عَلَيْكَ مِنَ الإلَهِ تَحِيَّة * تُهْدَى إلَيْكَ وَ رَحْمَة وَ ضِياءا\r\nإنّا مُنِعنا أن نُكَلِّم هَاتِفاً * إلّا نَبياً كانَ أوْ مُوصاءا « 3 » \r\n« چون قوم بر اصحاب كهف سلام كردند ؛ و از پاسخ نااميد شدند ؛ على وصىّ ، به سوى اصحاب كهف برخاست و ابداء سلام بدين‌گونه كرد ، سلام خدا بر شما باد ، كه جوانمردانى هستيد كه خداوند را پرستيديد ! و به دنبال نور و سَناء رفتيد !\r\nآنها در پاسخ گفتند : از جانب خداوند براى تو تحيّتى بوده باشد ، كه رحمت و روشنى را با خود هديه آورد .\r\nما اجازه نداريم كه با هيچ‌كس سخن بگوئيم ؛ و پاسخ كسى را بدهيم ؛ مگر آنكه پيغمبر و يا وصىّ از جانب پيغمبر بوده باشد . »\r\nو ابن اطيس گويد :\r\n\r\n\r\n","description":"","footnote":"\r\n( 1 ) . مناقب‌ابن شهرآشوب ج 1 . ص 475 .\r\n( 2 ) . مناقب‌ابن شهرآشوب ج 1 . ص 475 .\r\n( 3 ) . مناقب‌ابن شهرآشوب ج 1 . ص 475 .\r\n","page_name":" 53 ","page_number":57},
  {"content":"\r\n\r\n وَ طارِقُ البابِ عَلَى كَهْفِهِم * فِى الخَبَرِ المَشهُورِ عَن جَابِر « 1 » \r\n« على آن كسى است كه در كهف را زد ؛ و با اهل آن به سخن پرداخت ؛ چنان كه در خبر مشهور از جابربن عبد الله انصارى آمده است . »\r\nو ابن العضد گويد :\r\n مَن كَلَّمَ الفِتيَة فِى الكَهْفِ وَ لَمْ * يُكَلِّمُوا حَقّاً سِواهُ إذ دَعا « 2 » \r\n« على آن كسى است كه با جوانمردان كهف سخن گفته است ، و آنان با هيچ‌كس در وقت تكلّم و صدا كردن ، هرگز سخنى نگفته‌اند » .\r\nو ابو الفتح گويد :\r\n وَ فِى الكَهْفِ مَنقَبَة حُسْنُها * عَلَى الرَّغْمِ مِن مَعْطَسِ الادْلَم\r\nغَداة يُسَلِّمُ فِى صَحْبِهِمْ * سَلامَ الصُّحاة عَلَى النوَّمِ\r\nفَنادَوْهُ أجْمَعْ عَلَيْكَ السَّلَام * فَذَاكَ عَظِيمٌ لِمُسْتَعْظِمُ « 3 » \r\n« و در كهف براى أمير المؤمنين منقبتى است ، كه حُسن و نيكوئى آن منقبت ، موجب ترغيم و به خاك ماليدن بينى آن شخص سياه چهره است ، ( يعنى بينى او را به خاك مىمالد ) .\r\nصبحگاهان كه على در جماعت اصحاب كهف سلام كرد ؛ سلام شخص هشيار و بيدارى كه بر شخص خواب سلام كند ، همگى به أجمعهم ندا در دادند كه : سلام بر تو باد . و اين منقبت براى كسى كه آن را بزرگ شمارد ، منقبت عظيمى است . »\r\nاز سلمانِ شلقان شلقان قريه‌اى است در مصر و شايد ذكر شلقان بعد از سلمان براى آن باشد كه از سلمان فارسى تميز داده شود چون سلمان شلقان از اصحاب حضرت صادق و از روات آن حضرت است . روايت است كه گويد : از حضرت امام جعفر صادق \" عليه السّلام \" شنيدم كه مىفرمود : « أميرالمؤمنين \" عليه السّلام \" اقوام مادرى ( خُؤوله ) در بنى مخزوم داشتند . جوانى از آنها نزد حضرت آمد و عرض كرد : اى دائى جانِ من برادر من كه با من از مادر متولّد شده بود مرده است و من در فراق او به شدّت محزونم . حضرت فرمود : ميل دارى او را ببينى ؟ گفت : بله . حضرت فرمود : قبر او را به من\r\n\r\n\r\n","description":"","footnote":"\r\n( 1 ) . « مناقب » ابن شهرآشوب ص 476 .\r\n( 2 ) . همان مصدر .\r\n( 3 ) . همان مصدر .\r\n","page_name":" 54 ","page_number":58},
  {"content":"\r\n\r\nنشان بده . حضرت برخاست و رداى رسول خدا را كه در آن دعا مستجاب مىشد بر سر و روى خود بست ، چون به قبر رسيديم با پاى خود به قبر زد ، برادرم از قبر برخاست و مىگفت : وميكا به زبان عجمى . حضرت فرمود : مگر تو عرب نيستى و با زبان عرب نمردى ، چگونه چنين سخن مىگوئى ؟ عرض كرد : بلى و ليكن بر سنّت فلان فلان مُرديم و زبانهاى ما را خدا تغيير داد . » « 1 »\r\nحميرى گويد :\r\n فَقَالَ لَهُ فَرْمانُ : عِيسَى بنُ مَريم « 2 » * بِزعْمِكَ يُحيى كُلَّ مَيْتٍ وَ مُقْبَرٍ\r\nفَمَ الَّذى اعطيتَ ؟ قالَ مُحَمَّدٌ * لِمِثْلِ الَّذى اعطِيهُ إن شِئتَ فَانظُر\r\nإلى مِثْلِ مَا اعطى فَقالُوا لِكُفْرِهِم * ألا ارنا ما قُلْتَ غَيْرَ مُعَذَّرِ\r\nفَقالَ رَسُولُ اللهِ قُمْ لِوَصِيَّة * فَقامَ وَ قِدْمَا كانَ غَيْرَ مُقَصِّر\r\nوَ رَدّاهُ بِالمَنجابِ وَ اللهُ خَصَّهُ * وَ قَالَ اتْبَعُوهُ بِالدُّعاءِ المُبَرَّرِ\r\nفَلَمَّا أتَى ظَهْرَ الْبَقِيعِ دَعا * فَرَجَّتْ قُبُورٌ بِالوَرى لَمْ تَغَيَّر\r\nفَقَالوا لَهُ : يَا وَارِثَ الْعِلْمِ اعفِنا بِهِ * وَ مُنَّ عَلَيْنا بِالرِّضَا مِنْكَ وَ اغْفِر « 3 » \r\n1 - پس فرمان به رسول الله گفت : در گمان و پندار تو اين است كه عيسى پسر مريم ، هر مردهء تازه ، و هر مردهء در گور گذاشته شده را زنده مىكرد .\r\n2 - پس بگو ببينم : به تو چه داده شده است ؟ محمّد گفت : به مثل آنچه كه به عيسى بن مريم داده شده است ؛ اگر مىخواهى ، نگاه كن .\r\n3 - همگى از روى عناد و كفرشان گفتند : بدون هيچ عذرى ، اينك آنچه را كه گفتى ، بما نشان بده .\r\n4 - رسول خدا به وصىّ خود گفت : برخيز ، و او برخاست ؛ و وصىّ او از قديم الايّام مطيع بود ؛ و در اطاعت اوامر او كوتاهى نمىكرد .\r\n\r\n\r\n","description":"","footnote":"\r\n( 1 ) . « مناقب » ابن شهرآشوب ج 1 ، ص 476 . و « ديوان حميرى » ص 242 .\r\n( 2 ) . در « ديوان حميرى » ص 242 اينطور وارد است : فقال له : قد كان عيسى بن مريم\r\n( 3 ) . « مناقب ابن شهرآشوب » ج 1 ، ص 477\r\n","page_name":" 55 ","page_number":59},
  {"content":"\r\n\r\n5 - رسول خدا و أمير المؤمنين : فَرمان را براى كشف حقيقت ، ارجاع دادند ؛ و خداوند على را اختصاص به چنين مزيّتى و فضيلتى داده است ؛ و پيامبر فرمود : به دنبال على برويد ! چون او دعاى خالص و مستجابى مىنمايد .\r\n6 - چون على \" عليه السّلام \" به زمين بقيع آمد ، در آنجا دست به دعا برداشت ؛ كه ناگهان قبرهائى از افرادى كه آن قبرها هيچ تغييرى نكرده بود ، همگى به لرزه و تكان در آمد .\r\n7 - ( و نزديك بود كه شكافته گردد و صاحبانش سر از قبرها برآورند ) كه آن جمعيّت معاند و كافر به على گفتند : اى وارث علوم پيامبران ! از ما در گذر ! و منّت گذار بر ما به گذشت و رضايت از ما ! و ما را مورد غفران و آمرزش خود قرار ده !\r\nو سپس ابن شهرآشوب گويد : شفا دادن مريض‌ها و زنده كردن مردگان به دست پيغمبران و اوصياى آنان از فعل خدا بوده است . حضرت عيسى گفت :  وَ أُبْرِئُ الْأَكْمَهَ وَ الْأَبْرَصَ وَ أُحْيِ الْمَوْتى بِإِذْنِ اللَّهِ  . « 1 » و قوله تعالى :  وَ إِذْ تَخْلُقُ مِنَ الطِّينِ كَهَيْئَةِ الطَّيْرِ بِإِذْنِي . .  .  وَ إِذْ تُخْرِجُ الْمَوْتى بِإِذْنِي .  « 2 »  وَ إِذْ قالَ إِبْراهِيمُ رَبِّ أَرِنِي كَيْفَ تُحْيِ الْمَوْتى قالَ : أَ وَ لَمْ تُؤْمِنْ قالَ بَلى وَ لكِنْ لِيَطْمَئِنَّ قَلْبِي قالَ فَخُذْ أَرْبَعَةً مِنَ الطَّيْرِ  - الايات « 3 » وَ قَالَ فِى عُزَيْرَ أوْ ارميا :  أَوْ كَالَّذِي مَرَّ عَلى قَرْيَةٍ  - إلى قوله :  قَدِيرٌ  « 4 »  *  و كذلك فى قصة بنى اسرائيل :  وَ هُمْ أُلُوفٌ حَذَرَ الْمَوْتِ   ثُمَّ أَحْياهُمْ .  « 5 »\r\nمحمّد بن ثابت با اسناد خود از ابن مسعود و فكلى مفسّر با اسناد خود از محمّد بن حنفيّه روايت كرده‌اند كه : « در شب بدر در بيابان بدر حضرت رسول آب خواستند اصحاب همه از جواب ساكت شدند ، حضرت أميرالمؤمنين \" عليه السّلام \" مشك را برداشت و در آن شب تار روانه شد تا به چاه رسيد و خود در اندرون چاه رفت ، مشك را پر نموده و به دوش گرفت و بالا آورد ، همين كه مشك را برداشت كه روانه شود ناگهان تند بادى وزيد به طورى كه آبها را ريخت . حضرت دو مرتبه به درون چاه رفته\r\n\r\n\r\n","description":"","footnote":"\r\n( 1 ) . سورهء آل عمران ، 3 : قسمتىاز آيه 49 .\r\n( 2 ) . سورهء مائده ، 5 : قسمتىاز آيه 110\r\n( 3 ) . سورهء بقره ، 2 : قسمتىاز آيه 260 .\r\n( 4 ) . سورهء بقره ، 4 : قسمتىاز آيه 259\r\n( 5 ) . سورهء بقره ، ( 2 ) قسمتىاز آيه 243 . « مناقب » ابن شهرآشوب ج 1 ، ص 477 .\r\n","page_name":" 56 ","page_number":60},
  {"content":"\r\n\r\nمشك را آب نموده و بالا آورد و چون خواست آن‌را بياورد باد تندى وزيد و همهء آبها را به زمين ريخت . و همچنين براى مرتبهء سوّم مشك را از چاه پر كرد و بيرون آورد و باد شديد همهء آنها را ريخت . حضرت براى مرتبه چهارم به درون چاه رفت و آب را آورده و در اين مرتبه بادى نيامد مشك را برداشت و به محضر رسول خدا آورد ، حضرت فرمود : يا على چرا دير آمدى ؟ أمير المؤمنين داستان بادهاى شديد را بيان كرد . رسول خدا فرمود : امّا باد اوّل جبرائيل بود با هزار ملك آمدند و بر تو سلام كردند . و امّا باد دوّم ميكائيل بود با هزار مَلك بر تو سلام كردند ، و امّا باد سوّم اسرافيل بود با هزار مَلك بر تو سلام كردند . و در روايتى وارد شده است كه آنها براى حفظ تو آمده بودند . »\r\nو عبد الرّحمن بن صالح با اسناد خود از ليث روايت كرده كه او مىگفت : « براى علىّ بن أبىطالب در يك شب سه هزار و سه منقبت بود و اين خبر را حديث مىكرد . » « 1 »\r\nسيّد حميرى گويد :\r\n اقسِمُ بِاللهِ و آلائِهِ * وَ المَرْءُ عَمّا قالَ مَسؤولُ\r\nإنَّ عَلِىَّ بنَ أبيطالِب * عَلَى التُّقى وَ البِرَّ مَجْبُول\r\nكانَ إذا الحَرْبُ مَرَتها القَنا * وَ احجَمَت عَنْها البَهاليلُ\r\nيَمشى إلى القِرْنِ وَ فى كَفِّهِ * أبيَضُ ماضِى الحَدِّ مَصقولُ\r\nمَشَىَ العَقَرْنا بَيْنَ أشبالِهِ * أبرَزَهُ لِلقَنَصِ الغِيلُ\r\nذَاكَ الَّذى سَلَّمَ فى لَيلَة * عَلَيْهِ ميكالُ وَ جِبريلُ\r\nميكالُ فى ألفٍ وَ جبريلُ فى * ألفٍ وَ يَتلوُهُمْ سِرافيلُ\r\nلَيْلَة بَدْرٍ مَدَداً انزِلُوا * كَأنَّهُم طَيْراً أبابيلُ « 2 » \r\n1 - سوگند به خداوند و به نعمت‌هاى او ، در حالى كه انسان در مقابل گفتارش مسؤول است ؛ كه :\r\n2 - حقّاً علىّ بن أبىطالب طينتش با تقوى و نيكى سرشته بود .\r\n\r\n\r\n","description":"","footnote":"\r\n( 1 ) . « مناقب » ابن شهرآشوب ج 1 ، ص 406 .\r\n( 2 ) . « ديوان حميرى » ص 322 و ص 323 .\r\n","page_name":" 57 ","page_number":61},
  {"content":"\r\n\r\n3 - چون آتش جنگ چنان افروخته مىشد كه خلايق ، جنگ را رها مىكردند و خالى مىگذاردند ؛ و مردان جنگ‌جو و رزم آزما و بزرگان قوم از آن اعراض مىنمودند .\r\n4 - او به سوى اقران و هم‌طرازان خود مىرفت ؛ و در دستش شمشير برّان صيقل زده بود .\r\n5 - او همچون شير شرزه در ميان شير بچّه‌گان خود حركت مىكرد كه آن شير را طمع صيد از ميان درختان سر به هم آورده و به هم پيچيده و از ميان نيزارها خارج كرده و ظاهر ساخته است .\r\n6 - على همان كسى است كه در يك شب بر او ميكائيل و جبرائيل سلام كردند .\r\n7 - ميكائيل با هزار فرشته ، و جبرائيل با هزار فرشته ، و به دنبال آن اسرافيل با هزار فرشته همگى سلام كردند .\r\n8 - و اين فرشتگان همچون پرندگان ابابيل در شب بدر از آسمان به عنوان كمك و مدد فرود آمدند .\r\nو نيز حِميَرى گويد :\r\n وَ سَلَّمَ جِبريلُ وَ مِيكالُ لَيْلَة * عَلَيْهِ وَ حَيّاهُ سرافيلُ مُعْرِباً\r\nأحاطوا بِهِ فى رَدْءهِ جاءَ يَستَقى * وَ كانَ على ألفٍ بِها قَدْ تَحَزَّبا « 1 »\r\nثَلَاثَة آلافٍ مَلائكَ سَلَّمُوا * عَلَيْهِ فَأدناهُمْ وَ حَيّا وَ رَحَّبا « 2 » \r\n1 - در يك شب جبرائيل و ميكائيل و اسرافيل بر على سلام كردند ؛ و با كلام روشن و فصيح تحيّت گفتند .\r\n2 - براى محافظت على كه رفته بود آب بياورد ، او را احاطه كردند ؛ و هر يك از آنان با هزار فرشته كه جزء حزب و دستهء او بودند ، آمده بودند .\r\n3 - سه هزار فرشته بر او سلام كردند ؛ و على آنها را به خود نزديك كرد ، و به آنها تحيّت گفت و درود فرستاد .\r\n\r\n\r\n","description":"","footnote":"\r\n( 1 ) . « مناقب » ج 1 ، ص 407 .\r\n( 2 ) . « ديوان حميرى » ص 77 .\r\n","page_name":" 58 ","page_number":62},
  {"content":"\r\n\r\nو محبّ الدين طبرى « 1 » از « مناقب احمد » روايت كرده و قندوزى شافعى « 2 »\r\nاز « مسند » احمد حنبل آورده است كه أمير المؤمنين \" عليه السّلام \" فرمود : لَمَّا كانَت لَيْلَة فى بَدْرٍ ( و در عبارت طبرى : لَيْلَة يَوْمِ بَدْرٍ ) قال رسولُ اللهِ صلّى الله عليه و آله وَ سلَّم : مَن يَسْتَسقى لَنا مِنَ الماء ؟ فَما أجابَ النّاسُ ( و در لفظ طبرى : فَأحْجَمَ النّاسُ ) فَقَالَ عَلِىٌ : انا يا رسولَ اللهِ ، فَاخْتَضَنَ قِرْبَة ثُمَّ أتَى بِئراً بَعيدَة القَعْرِ مُظْلِمَة فَانّحَدَرَ فيها ، فَأوحَى اللهُ عَزَّ وَ جَلَّ إلى جَبرائيلَ وَ ميكائِيلَ وَ إسرافِيلَ تأهَّبُوا لِنصْرِ مُحَمَّدٍ وَ حِزْبِهِ ، فَهَبَطوا مِنَ السَّماءِ ( و در لفظ طبرى : لَهُمْ لَغُطْ يَذْعَرُ مَنْ سَمِعَه ) فَلَمّا حاذُوا البئرَ سَلَّموا عَلى عَلِىٍّ مِنْ عِند رَبِّهِمْ ( و در لفظ طبرى : سَلَّموا عَلَيْهِ مِنْ عِنْدِ آخِرِهِمْ إكراماً وَ تَبْجيلًا ) . « در سرزمين بدر در آن شبى كه فرداى آن‌جنگ بين كفّار قريش و مسلمانان واقع شد حضرت رسول الله \" صلّى اللّه عليه و آله و سلّم \" گفتند : كيست براى ما آب بياورد ؟ همه اصحاب ترسيدند و به عقب كشيده جواب رسول خدا را ندادند . أميرالمؤمنين \" عليه السّلام \" برخاست و مشك را بدوش گرفت و آمد سر چاهى تاريك و بسيار گود و عميق و در چاه پائين رفت . خداوند به جبرائيل و ميكائيل و اسرافيل وحى فرستاد : خود را آماده كنيد براى يارى محمّد \" صلّى الله عليه و آله و سلّم \" و ياران او . ملائكه از آسمان پائين آمدند و صداى عجيبى مىنمودند كه هر كس مىشنيد مىترسيد . چون به محاذات چاه رسيدند همگى به أمير المؤمنين \" عليه السّلام \" سلام كردند از روى اكرام و احترام و بزرگداشت شأن آن حضرت . »\r\nو از « جمع الفوائد » نقل است : قالَ عَلِىُّ عليه السّلام : كُنتُ على قَليبِ بَدْرٍ أميحُ وَ أمنَحُ مِنهُ ماءً جاءتْ ريحٌ شديدَة ثمَّ جاءت ريحٌ شديدَة ثمّ جاءت ريحٌ شديدَة فكانَتِ الاولى ميكائيلَ و الثانيَّة إسرافيلَ وَ الثالِثَة جَبرائيل مَعَ كُلِّ وَاحِدٍ مِنْهُم ألفٌ مِنَ الملائكه‌افسَلَّمُوا عَلَىَّ . لاحمد و الموصلى . « 3 »\r\nصاحب « جمع الفوائد » نقل كرده است : از احمد حنبل و موصلى كه « أميرالمؤمنين \" عليه السّلام \" فرمود : من در آن شب تار در چاه تاريك فرو رفته تا براى رسول خدا آب بياورم ، مشك را پر نموده و به بالاى چاه آمدم كه ناگهان تند بادى وزيد و تند بادى ديگر و براى بار سوّم تند بادى ديگر بوزيد . باد اوّل ميكائيل بود ، و باد دوّم اسرافيل ، و باد سوّم جبرائيل ، و با هر يك از آنان هزار فرشتهء آسمانى بود و همهء\r\n\r\n\r\n","description":"","footnote":"\r\n( 1 ) . « ذخائر العقبى » ص 68\r\n( 2 ) . « ينابيع المودّة » باب 40 ، ص 122 .\r\n( 3 ) . « ينابيع المودّة » ص 122 ، باب 40 .\r\n","page_name":" 59 ","page_number":63},
  {"content":"\r\n\r\nآنها بر من سلام كردند . »\r\nو شاعر در اين باب گفته است :\r\n أعنىأنِى الَّذى سَلَّمَ عَلَيْهِ جَبرائيلُ * فىلَيْلَة بَدْرٍ وَ مِيكائِيلُ وَ اسرافِيلُ . « 1 » \r\nو از كتاب « مناقب » ابن شهرآشوب به سند خود از اعمش از سالم بن أبى جَعد از أبوذر غفارى روايت است كه : إنَّ عَلِيًّا قالَ لَاصحابِ الشُّورى : هَل فيكُم مَنْ سَلَّمَ عَلَيْهِ فِى سَاعَة وَاحِدة ثَلاثَة آلافٍ مِنَ الملائِكَة وَ فِيهِم جَبرائيلُ وَ مِيكائيلُ وَ اسرافِيلُ لَيْلَة فى قَليب بَدْرٍ مِثلى لَمّا جِئتُ بِالماءِ إلى رَسُولِ الله صَلَّى الله عَلَيْهِ وَ آلِهِ وَ سَلَّمَ ؟ قَالُوا : لَا . نقله أيضاً ابن مسعود . « 2 »\r\nأبوذر غفارى گويد كه : « أميرالمؤمنين \" عليه السّلام \" به افراد مجلس شورى بعد از مردن عمر گفتند : آيا در ميان شما غير از من كسى هست كه در يك ساعت سه هزار فرشته بر او سلام كرده باشد ، و در ميان آنها جبرائيل و ميكائيل و اسرافيل بوده در شب ، كنار چاه بدر در وقتى كه رفته بودم آب براى رسول خدا آورم ؟ همه گفتند : نه . »\r\nو در كتاب « اصابه » وارد است از « فائد » غلام عبد الله بن سلام كه گفت : در غزوهء حديبيّه حضرت رسول خدا در جُحفه فرود آمد و آب نبود ، سعد بن أبى وقّاص را براى آب فرستادند . برگشت و عذر خواست كه آب نبود ، و علىّ بن أبىطالب را فرستادند با يك مشك پر از آب برگشت . « 3 » و نيز براى أميرالمؤمنين معجزهء شكافته شدن سنگ مانند شكافته شدن سنگ به دست حضرت موسى ظاهر شد . در راه صفيّن بى آبى بر لشگر آن حضرت غلبه كرد ، حضرت دستور حفر چاه دادند ، چاه كندند و به سنگى ضخيم و عريض رسيدند كه نه قدرت شكافتن و نه قدرت بيرون آوردن آن را داشتند و همه عاجز شدند ، حضرت تشريف آورد و يك ضربه به سنگ زد ، سنگ قطور و ضخيم كه قاعدتاً با هزار ضربه شكافته نمىشد شكافت و آب سرد گوارا چنان از زير سنگ بيرون آمد كه تا دهانهء چاه را گرفت و جارى شد ، همه سيراب شدند ، و از اين معجزه و تماشاى اين منظرهء عجيب به بهت و حيرت در آمدند .\r\nخطيب در « تاريخ بغداد » ج 12 ص 305 اين روايت را با سلسله سند متّصل خود از أبو سعيد عَقيصا آورده . او گويد : با على \" عليه السّلام \" از انبار به طرف كوفه مىرفتيم ، تشنگى بر مردم غلبه كرد ، جماعتى به دنبال آبى كه در صحرا نمايان بود رفتند و\r\n\r\n\r\n","description":"","footnote":"\r\n( 1 ) . - « ينابيع المودّة » ص 122 باب 40 .\r\n( 2 ) . همان مصدر .\r\n( 3 ) . همان كتاب ، ص 123 .\r\n","page_name":" 60 ","page_number":64},
  {"content":"\r\n\r\nجماعتى به طرف شطّ حركت كردند ، من با على عليه السّلام و ساير مردم مىآمديم تا در وسط صحرا رسيديم . مردم گفتند : يا أمير المؤمنين ما از تشنگى در خوف هستيم ، حضرت فرمود : خدا شما را آب خواهد داد . و راهبى در نزديك ما در ديرى زندگى مىكرد ، أمير المؤمنين آمدند تا در محلّ معيّنى و گفتند : اينجا را حفر كنيد ، مردم مشغول حفر كردن شدند و من نيز از آنها بودم ، حفر كرديم ، مقدارى فرو رفتيم كه يك سنگ بزرگى ظاهر شد ، حضرت فرمود : اين سنگ را درآوريد ، مردم كمك كردند تا سنگ را درآورديم كه ديديم يك چشمهء آب سرد و گوارا ظاهر شد ، همه سيراب شدند ، چون يك ميل راه رفتيم بعضى از مردم تشنه شدند و گفتند : برگرديم و از آن چشمه آب بخوريم من هم با آنها آمدم هر چه گشتيم چشمه‌اى نديديم ؛ نزد آن راهب رفتيم و گفتيم : چشمه‌اى كه اينجا بود چه شد ! گفت : كدام چشمه ؟ گفتيم : چشممه‌اى كه ما آب خورديم و سيراب شديم و حالا هر چه جستجو مىكنيم نمىيابيم . راهب گفت : اين چشمه را نمىتواند استخراج كند مگر پيغمبر يا وصىّ پيغمبر .\r\nعلّامهء امينى اين قضيّه را در « الغدير » ج 3 ، ص 393 از كتاب « صفّين » نصر بن مزاحم با مختصر اختلافى آورده است ، و در آخر گويد : خطيب در « تاريخ بغداد » آن‌را ذكر كرده است .\r\nو در اين واقعه حميرى گويد :\r\n وَ مَنْ حَمَلَتْهُ الرِّيحُ فَوْقَ سَحابِة * بِقُدْرَة رَبِّ قَدْرَ مَن شَاءَ يَرْفَعُ\r\nوَ مَرَّ بِأصحَابِ الرَّقِيمِ مُسَلِّماً * فَرَدُّوا مِنَ الكَهْفِ السَّلَامَ فَاسْمَعُوا\r\nوَ مَنْ فَجَّرَ الصَّخْرَ الاصَمَّ لِجُنْدِهِ * فَفَاضَ مَعيناً مِنْهُ لِلْقَوْمِ يَنْبَعُ\r\nوَ مَنْ لِصَلاة العَصْرِ عِندَ غُرُوبِهَا * تُرَدُّ لَهُ الشَّمْسُ بِيضاءُ تَلْمَعُ\r\nفَصَلَّى صَلاة العَصْرِ ثُمّ انْثَنَت لَه * تَسيرُ كَسيَرِ البَرْقِ وَ البَرْقُ مُسْرِعُ\r\nفَيا لائمى فى حُبِّهِمْ كُفَّ انَّنى * بِحُبِّ أميرالُمؤمِنِينَ لَمُولِعُ\r\nوَ لا دِنْتُ إلّا حُبَّ آل مُحَمَّدٍ * وَ لَا شَىء مِنْهُ فِى القِيامَة أنفَعُ\r\nإذَا العَدْلُ وَ التَّوحِيدُ كَانَا وَ حُبُّهُ * بِقَلْبِى فَانِّى العَابِدُ المَنطَوعُ\r\nانَا السَّيِّدُ القَوّالُ فِيهِمْ مَدائِحا * تَمَرُّ بِقَلْبِ النَّاصِبِينَ فَتَصْدَعُ « 1 » \r\n\r\n\r\n","description":"","footnote":"\r\n( 1 ) . « ديوان حميرى » ص 278 .\r\n","page_name":" 61 ","page_number":65},
  {"content":"\r\n\r\n1 - على آن كسى است كه به قدرت پروردگار ، بر روى قطعهء ابرى قرار گرفت و باد او را حركت مىداد ؛ به قدرت پروردگارى كه منزلت هر كس را كه بخواهد بالا مىبرد .\r\n2 - آنگاه به اصحاب رقيم عبور و مرورى كرد ؛ و بر آنان سلام كرد ؛ و آنان از داخل كهف ، به على ردّ سلام كردند ؛ و سلام خود را به او شنواندند .\r\n3 - و على آن كسى است كه سنگ سخت را براى لشگريانش شكافت ؛ و از آن سنگ سخت ؛ آب سرد خوشگوار جارى شد ، و براى لشگريان مىجوشيد .\r\n4 - و براى بجا آوردن نماز عصر ، در وقت غروب خورشيد ، خورشيد براى او برگشت ؛ خورشيد نورانى و سپيد ، كه نورش لَمَعان داشت .\r\n5 - و چون على نماز عصر را بجاى آورد ، خورشيد براى او خم شد ؛ و مانند سرعت برق در حركت آمد ؛ آرى برق داراى سرعت است .\r\n6 - پس اى كسى كه مرا در محبّت على ملامت مىكنى ! دست از اين ملامت بردار ! چون من در محبّت على بسيار پيگير و حريص هستم .\r\n7 - من دينى غير از محبّت آل محمّد ندارم ! و چيزى از محبّت آل محمّد در روز قيامت نافع‌تر نيست .\r\n8 - و چون توحيد و عدل خدا و محبّت على در دل من است ؛ پس من شخص عابد پرهيزگار و عامل به آداب هستم .\r\n9 - من سيّدى هستم كه در مديحه سرائى آل محمّد بسيار گوينده‌ام ! و مدائحى سروده‌ام كه چون بر دل دشمنان و ناصبيان مرور كند . آنها را مىشكافد ، و از هم مىپاشد .\r\nاين مطالب مذكوره مختصرى از معجزات أمير المؤمنين \" عليه السّلام \" بود كه به عنوان نمونه بيان كرديم ، و اگر بنا بشود هر يك يك از معجزات پيغمبران را در نظر بگيريم و با يك يك از معجزات آن حضرت تطبيق كنيم اين خود يك كتاب مستقلّى خواهد شد ، ولى فعلًا به قدر اجمال به دست آمد كه وجود مبارك آن حضرت قادر بر جميع معجزات به اذن خداى تعالى بوده و مانند رسول خدا داراى مقام جامعيّتى بوده‌اند كه هيچ يك از پيغمبران را ياراى وصول بدان مقام منيع و ذروهء رفيع نبوده است .\r\nليكن بايد دانست كه اين صفات الهى و اين كمالات نفسانى و اين قدرت\r\n\r\n","description":"","footnote":"","page_name":" 62 ","page_number":66},
  {"content":"\r\n\r\nربّانى ، مجّانى به آن حضرت داده نشده است بلكه به مجازات ابتلائات و امتحانات عجيب بوده است كه هيچ يك از پيغمبران به اين حدّ اذيّت و آزار نشدند . يكايك از ابتلائات پيغمبران از زحمت امّت و شماتت و استهزاء و بيرون كردن از شهر و كشتن و فرار كردن و ارتداد از آئين و حبس و زجر و ابتلاى با جاهلان امّت و ووو . . . همه و همه در وجود مقدّس رسول خدا \" صلّى الله عليه و آله و سلّم \" جمع بود لذا فرمود : مَا اوذِىَ نَبِىُّ مِثْلَ ما اوذيتُ « هيچ پيامبرى بمانند من اذيّت نشده . » و همه به مولاى متقيّان \" عليه السّلام \" ارث رسيد و از طفوليّت تا وقتى كه در محراب عبادت فرق مباركش شكافت آنى از رنج و الم فارغ نبود ، چه در مكّهء مكرّمه در دوران بعثت رنج‌هاى غير قابل تحمّل را متحمّل شد و چه بعد از هجرت به مدينه و چه بعد از رحلت رسول خدا و دوران سياه و تاريك بيست و پنج ساله و چه در دوران حكومت ظاهرى خود ساعتى فارغ نبود . اگر بر اسماعيل ذبيح امتحان قتل پيش آمد و بالأخره هم عملى نشد آن حضرت خود را در فراش رسول خدا در شب هجرت حاضر براى آماج شمشيرهاى برّان سران طوايف عرب نموده و هر لحظهء آن قتلى بود و شهادتى . اگر ابراهيم خليل به بيست و چهار امتحان آزمايش شد كه از همه مهمّتر داستان كشتن فرزند دلبندش اسماعيل است آن حضرت با علم اليقين از وقعهء اولاد فاطمه و كشته شدن حضرت امام حسن و حضرت امام حسين و وقعهء كربلا مطّلع بود و كراراً از اين قضاياى دلخراش خبر مىداد و گريه مىكرد ولى عهدى است كه خدا و رسول خدا با او نموده‌اند و او قبول نموده و براى احياء دين خدا امضاء كرده است ، و همچنين راجع به ساير ابتلائات ، و بر پايه و اساس البَلاءُ بِقَدْرِ الوِلاء آن حضرت از همهء پيغمبران مصيبتش در دنيا عظيم‌تر و صبرش بيشتر و جهادش بزرگ‌تر بود . صَلَّى الله عَلَيْكَ يا أَبا الحَسن .\r\nأبو نعيم اصفهانى در « حلية الاولياء » ج 1 ، ص 66 و ص 67 با اسناد خود از أبو بُرزه روايت كرده است : كه قال : قَالَ رَسُولُ اللهِ صَلَّى اللهُ عَلَيْهِ وَ آلِهِ وَ سَلَّمَ : إنَّ اللهَ عَهِدَ إلَىَّ عَهْداً فى عَلِىٍّ ، فَقُلْتُ : يَا رَبِّ بَيْنَهُ لِى ، فَقَالَ : اسْمَع ، فَقُلْتُ : سَمِعْتُ : فَقَالَ : إنَّ عَلِيًّا رَايَة الهُدى وَ امامُ اولِيائِى وَ نُورُ مَن اطاعَنى وَ هُوَ الكَلِمَة الَّتى الزَمْنُها المُتَّقِينَ ؛ مَن أحَبَّهُ أحَبَّنى وَ مَنْ أبْغَضَهُ أبْغَضَنى ، فَبَّشَّرْهُ بِذَلِكَ فَجاءَ عَلِىُّ فَبَشَّرْتُهُ فَقَالَ : يَا رَسُولُ اللهِ انَا عَبْدُ اللهِ وَ فِى قَبْضَتِهِ فَإن يُعَذِّبْنى وَ إن يُتِمَّ لِى الَّذى بَشَّرْتَنى بِهِ فَاللهُ أولَى بِى . قالَ : قُلْتُ : اللهُمَّ\r\n\r\n","description":"","footnote":"","page_name":" 63 ","page_number":67},
  {"content":"\r\n\r\nاجلُ قَلْبَهُ وَ اجْعَلُ رَبيعَهُ الايمانَ . فَقالَ اللهُ : قَدْ فَعَلْتُ بِهِ ذَلِكَ . ثُمَّ إنَّهُ رَفَعَ الَىَّ أنَّهُ سَيَخُصُّهُ مِنَ البَلاءِ بِشَىءٍ لَمْ يَخُصَّ بِهِ احَدٌ مِنْ أصحابِى ، فَقُلْتُ : يَا رَبِّ أخِى وَ صاحِبى ! فَقَالَ : إنَّ هَذَا شَىءٌ قَدْ سَبَقَ أنَّهُ مُبْتَلَىً وَ مُبْتَلَىً بِهِ\r\n\r\nابتلائات و امتحانات عجيب أمير المؤمنين \" عليه السّلام \"\r\nابن شهرآشوب « 1 » در داستان هجرت رسول خدا از مكّه به مدينه گويد ؛ و نيز مظفّر در « دلائل الصدق « 2 » ذكر كرده است و ما آن داستان را به عين الفاظى كه ابن شهرآشوب روايت كرده است ذكر مىكنيم ، او چنين روايت نموده است كه : حضرت رسول خدا به أميرالمؤمنين گفتند : إنَّ اللهَ سُبْحَانَهُ وَ تَعَالَى أوصَى إلَىَّ أن أهجُرَ دارَ قَومى و أنّ أنطَلِقَ الَى غارِ ثَوْرٍ فَارقَدْ عَلى فِراشى و اشْتَملِ بِبُرْدِىَ الحَضْرَمىِّ وَ اعلَم أنَّ اللهَ يَمْتَحِنُ أولياءهُ عَلَى قَدْرِ إيمانِهِمْ وَ مَنَازِلِهِمْ مِن دِينِهِ فَأَشَّدُّ النّاسِ بَلاءٍ الانبيَاءُ ثُمَّ الامْثَلُ فَالامْثَلُ . وَ قَدِ امْتَحَنَكَ يَا ابْنَ امَّ وَ امْتَحَنَنى بِمِثْلِ مَا امْتَحَنَ بِهِ خَلِيلَهُ إبراهِيمَ وَ الذَّبِيحَ إسْمَاعِيلَ ، فَصَبْراً صَبراً فَإنَّ رَحْمَتَ اللَهِ قَريبٌ مِنَ الْمُحْسِنِينَ . ثُمَّ ضَمَّهُ إلَى صَدْرِهِ وَ أوصاهُ بِقَضاءِ دُيُونِهِ وَ إنجازِ عِداتِهِ وَ رَدَّ الوَدائِعِ إلَى اهْلِهَا ثُمَّ خَرَجَ - الحديث .\r\n« خداوند تبارك و تعالى به من امر فرموده است كه از منزل اصلى و وطن خود هجرت كنم و به غار ثور بروم ، اى على بر جاى من بخواب و بُرد حَضْرَمى مرا به روى خود بكش ، و بدان كه خداوند اولياى خود را به اندازهء ايمان و منزلتشان در دين امتحان مىكند ، و لذا بلا و مصائب انبياء و پيغمبران از همهء افراد بشر بيشتر است ، و از انبياء گذشته هر كس به درجهء انبياء نزديك‌تر و به مقام آنها قريب‌تر باشد مصائب و ابتلائاتش شديدتر است ، و همچنين افراد مردم به هر درجه و مقام دينى و ايمانى كه باشند طبق آن درجه و مقام بلا و امتحان الهى به آنها خواهد رسيد . اى على ، اى فرزند مادر من ، خدا تو را مىخواهد امتحان كند و مرا نيز مىخواهد امتحان كند به امتحان سختى مانند امتحان حضرت ابراهيم خليل و اسماعيل ذبيح كه مأمور به كشتن فرزندش شد ( تو به منزلهء فرزند من هستى و بايد در فراش من خود را طعمهء شمشير چهل تن از شمشير زنان عرب قرار داده و در شب تاريك بدن خود را قطعه قطعه ببنى ) . پس بر تو باد به صبر و استقامت ، بر تو باد به شكيبائى و تحمّل ، كه رحمت خدا به\r\n\r\n\r\n","description":"","footnote":"\r\n( 1 ) . « مناقب » ج 1 ، ص 127\r\n( 2 ) . « دلائل الصدق » ج 2 ، ص 80 .\r\n","page_name":" 64 ","page_number":68},
  {"content":"\r\n\r\nنيكوكاران نزديك است . و سپس رسول خدا علىّ بن أبىطالب را در بغل گرفته و در آغوش مهر خود كشيدند و وصيّت به اداى ديون خود نمودند و به برآوردن وعده‌هاى خود و برگرداندن امانت‌ها به دست صاحبانش . سپس از مكّه خارج شدند . »\r\nو از مجموع مطالب گفته شدهء ما سه قسمت تحليل و تجزيه شد : اوّل عظمت و سعه علم نفسانى رسول خدا به كتاب مجيد قرآن كريم . دوّم عظمت و سعهء روحى راجع به كتاب تكوين و بروز معجزات و تصرّف در امور و موادّ كاينات . و سوّم عظمت ابتلائات و امتحانات .\r\nو معلوم شد كه رسول خدا در هر سه مرحله از تمام انبياء و مرسلين قوىتر و شديدتر و عظيم‌تر بوده‌اند ، و همين عظمت در سه مرحله به أميرالمؤمنين \" عليه السّلام \" ارث رسيده است ، و لذا آن حضرت از همهء پيغمبران و اوصياى آنها علام‌تر به كتاب تشريع و كتاب تكوين ، و در ذات خدا قوىتر و رسيده‌تر و فانىتر و به بقاء حقّ عظيم‌تر و وسيع‌تر بوده‌اند . اينجاست كه شارح معتزلى ابن ابى الحديد پرده برداشته و اعتراف به افضليّت آن حضرت از جميع ملائكهء مقرّبين و انبياء مرسلين مىكند :\r\n قَدْ قُلْتُ لِلْبَرْقِ الَّذى شَقَّ الدُّجى * فَكَأنَّ زَنجِيّاً هُناكَ يُجْدَعُ « 1 »\r\nيَا بَرقُ إن جِئتَ الغَرىَّ فَقُلْ لَهُ * ا تُراكَ تَعْلَمُ مَنْ بِأرضِكَ مُودَعُ\r\nفِيكَ ابنُ عِمرانَ الْكَلِيمُ وَ بَعْدَهُ * عيسَى يُقَفِّيهِ وَ أحْمَدُ يَتْبَعُ\r\nبَلْ فِيكَ جِبريلُ وَ ميكالُ * واسْرافيلُ وَ المَلُا المُقَدَّسُ أجْمَعُ\r\nبَلْ فِيكَ نُورُ اللهِ جَلَّ جَلالُهُ * لِذَوِى الْبَصائِرِ يَسْتَشِفُّ وَ يَلْمَعُ\r\nفِيكَ الإمامُ المُرْتَضَى فِيكَ الوَصِىُّ * المُجْتَبَى فِيكَ الْبَطْينُ الانزَعُ « 2 » \r\n\r\n\r\n","description":"","footnote":"\r\n( 1 ) . در اينجا شب تاريك را به غلام زنگى تشبيه كرده است ؛ و برقى كه شب را مىشكافد گوئى بينى غلام زنگى بريده شده است .\r\n( 2 ) . ضمن قصيدهء عينيّه از قصائد هفتگانهء ابن ابى الحديد كه به « علويّات سبع » معروف است و در ضمن « معلقات سبع » طبع شده است و كتاب صفحه ندارد ليكن تقريباً در اوّل ربع آخر كتاب است . و ملّاى رومى چه خوش سروده است :\r\n هم آدم و هم شيث و هم ايّوب و هم ادريس * هم يوسف و هم يونس و هم هود على بود\r\nهم موسى و هم عيسى و هم خضر و هم الياس * هم صالح پيغمبر و داود على بود\r\nآن كاشف قرآن كه خدا در همه قرآن * كردش صفت عصمت و بستود على بود \r\n","page_name":" 65 ","page_number":69},
  {"content":"\r\n\r\n1 - گفتم به برق آسمان آن برقى كه تاريكى را شكافته ؛ همچون غلام زنگى كه بينى او بريده شده باشد .\r\n2 - اى برق اگر بر زمين نجف اشرف عبورت افتاد به آن زمين بگو : آيا مىدانى چه كسى در كام تو فرو رفته و به امانت نگاه داشته شده است ؟\r\n3 - در تو كليم خدا موسى بن عمران فرو رفته و بعد از او عيسى و به‌دنبال او احمد فرو رفته‌اند .\r\n4 - بلكه در تو جبرائيل و ميكائيل و اسرافيل و تمام فرشتگان مقدّس آسمانى فرو رفته‌اند .\r\n5 - بلكه در تو نور خداوند جلّ جلاله فرو رفته ، آن نور خدائى كه براى صاحبان بصيرت از ماوراء خود ، خدا را نشان مىدهد و تمام اسماء و صفات خدا را حكايت مىكند و دائماً آن نور در لمعان و درخشيدن است .\r\n6 - در تو امام مرتضى و وصىّ مجتبى فرو رفته و بَطين انزَع ، يعنى انسان كامل پاكيزه از شرك و گناه و مملوّ از معادن خير و جواهر حقايق علوم فرو رفته است .\r\nچون ابن أبى الحديد ، معتزلى است و آنها ملائكه را اشرف از پيغمبران مىدانند لهذا اوّل مىگويد : موسى و عيسى و محمّد فرو رفته‌اند و بعد ترقّى مىكند و مىگويد بلكه جبرائيل و ميكائيل و اسرافيل و تمام فرشتگان مقدّس . آرى اين است مقام و منزلت آن حضرت كه قائم مقام نفس محمّد و بلكه در عالم معنى و حقيقت عين محمّد يعنى ولايت مطلقهء كبراى الهيّه و شاهد ناموس كون و شهيد بر احوال پيغمبران است .\r\n\r\nأميرالمؤمنين \" عليه السّلام \" وجود باقيّهء رسول خدا صلّى اللّه عليه و آله است\r\nآن حضرت در خطبه‌اى كه مردم را از متابعت علماء سوء و ظاهر فريب منع مىكند و به عترت رسول خدا گرايش مىدهد علناً خود را وجود باقيّهء و مبقيّهء رسول خدا معرفى مىكند و مىخواهد برساند كه با وجود من پيغمبر خدا نمرده است . بعد از آنكه حالات و صفات اولياء خدا را بيان مىكند ، مىفرمايد : وَ آَخَرُ قَدْ تَسَمَّى عَالِماً لَيْسَ بِهِ فَاقْتَبَسَ جَهائِلَ مِنْ جُهَّالٍ وَ أضاليلَ مِنْ ضُلالٍ ، وَ نَصَبَ لِلنَّاسِ شَرَكاً مِنْ حَبائِلِ غُرورٍ وَ قَولِ زُورٍ ، قَدْ حَمَلَ الْكِتَابَ عَلى آرائِهِ وَ عَطَفَ الحَقَّ عَلَى اهْوَائِهِ ، يُؤْمِنُ مِنَ العَظائِمِ وَ يُهَوِّنُ كَبيرَ الجَرائِمِ ، يَقولُ : أَقِفُ عِندَ الشُّبُّهَاتِ ، وَ فِيهَا وَقَعَ ، وَ أعْتَزِلُ الْبِدَعَ ، بَيْنَهَا اضْطَجَعَ فَالصُّورَة صُورَة إنسانٍ وَ القَلْبُ قَلْبُ حَيوانٍ ، لَا يَعْرِفُ بَابَ الهُدَى فَيَتَّبِعَهُ ،\r\n\r\n","description":"","footnote":"","page_name":" 66 ","page_number":70},
  {"content":"\r\n\r\nوَ لَا بَابَ العَمى فَيَصُدَّ عَنْهُ ، فَذَلِكَ مَيِّتُ الاحْيَاءِ فَأَيْنَ تَذْهَبُونَ وَ أَنَّى تُوْفَكُونَ ؟ وَ الاعْلَامُ قَائِمَة وَ الاياتُ وَاضِحَة وَ المَنارُ مَنصُوبَة ، فَأَيْنَ يُتاهُ بِكُمْ بَلْ كَيْفَ تَعْمَهُونَ ؟ وَ بَّينَكُمْ عِتْرَة نَبِيِّكُمْ وَ هُمْ ازِمَّهُ الْحَقِّ وَ اعْلَامُ الدِّينِ وَ أَلْسِنَة الصِّدْقِ ، فَأنزِلُوهُمْ بِأحْسَنِ مَنازِلِ القُرآنِ ، وَرِدُوهُمْ وُرُودَ الهيِم العِطاشِ . أيُّهَا النَّاسُ خُذُوهَا عَنْ خَاتَمِ النَّبِيِّين صَلَّى اللهُ عَلَيْهِ وَ آلِهِ وَ سَلَّمَ : « إِنَّهُ يَمُوتُ مَنْ مَاتَ مِنَّا وَ لَيْسَ بِمَيِّتٍ ، وَ يَبلَى مَنْ بَلِىَ مِنَّا وَ لَيْسَ بِبالٍ » فَلَا تَقُولُوا بِمَا لَا تَعْرِفُونَ فَإنَّ أكْثَرَ الحَق فِيمَا تُنْكِرونَ ، وَ اعْذِرُوا مَنْ لَا حُجَّة لَكُمْ عَلَيْهِ وَ أَنَا هُوَ . « 1 » مى فرمايد : « و در مقابل آن شخص نورانى پاك دل فرد ديگرى نيز هست كه به خود لقب عالم را مىبندد ليكن عالم نيست ، مطالب باطل و درهم و برهمى را از دست جهّالى گرفته و كلمات گم و گمراه كننده‌اى را از مردان گمراهى اخذ نموده است و براى صيد مردم شبكه‌هائى از ريسمان‌هاى غرور افكنده و دام‌هائى از گفتار باطل گسترده است ، كتاب خدا را بر آراء و افكار خود تطبيق و تحميل مىكند و حقّ را بر نيّات و مقاصد و خيالات باطلهء خود بر مىگرداند ، مردم را از گناهان بزرگ در امان درآورده رخصت مىدهد و جرائم كبيره را سُست و بى قدر معرّفى مىكند ، مىگويد : من از كارهاى شبهه ناك در هراس و گريزم لكن در عين شبهات و معدن امور مشتبهه واقع مىشود ، مىگويد : من از ارتكاب بدعتها بركنارم ليكن فراش خود را در ميان بدعت‌ها پهن كرده و در آن آرميده است ، صورتش صورت انسان ، و دلش دل حيوان است ، دَرِ خانهء هدايت را نمىشناسد تا پيروى كند ، و دَرِ خانهء ضلالت و غوايت و نابينائى را نمىشناسد تا از آن دور شود ، اين آدم ، مرده‌اى است در ميان زندگان .\r\nاى مردم كجا مىرويد و به كجا كشيده مىشويد و دلهاى شما گرايش مىكند ! عَلَم‌هاى هدايت برافراشته شده و آيات و علامات سعادت واضح و آشكار است و مناره‌هاى نور دهندهء هدايت كنندهء گمشدگان منصوب است . پس اى مردم در كدام تيهِ ضلال و بيابان قفر و خشكِ حيرت شما را مىبرند ؟ بلكه چگونه چشم خود را عمداً بر هم گذارده و خود را كور مىكنيد و در وادى تحيّر سرگردان و حيرت زده ايد ! در حالى كه در ميان شما عترت و اهل بيت پيغمبر شماست ، و آنها\r\n\r\n\r\n","description":"","footnote":"\r\n( 1 ) . خطبهء 85 از « نهج البلاغه » ص 153 و ص 154 ، از طبع عبده مصر .\r\n","page_name":" 67 ","page_number":71},
  {"content":"\r\n\r\nزمام‌هاى حقّ و پرچمهاى دين ، و زبانهاى راست‌اند ، آنها را در بهترين منزل از منازل قرآن قرار دهيد و عالىترين درجه در درجات قرآن را در وجود آنها مشاهده كنيد ، و مانند شتران تشنهء بيابان نَوَرديده كه به آبشخور برسند خود را به آستان آنها زنيد و از علوم و بركات و رحمت و عافيت و صدق و حقّانيّت آنها سيراب شويد و إشباع گرديد ( منظور آن حضرت از عترت پيغمبر خود اوست ، مىخواهد بفرمايد براى رفع هر گونه بدبختيها و رفع مشكلات دنيوى و اخروى و فتح ابواب سعادت و كاميابى بايد به من روى آوريد . )\r\nاى مردم اين مطلب را از رسول خدا خاتم النّبيّين اخذ كنيد و از او بشنويد كه مىفرمايد : « مى ميرد كسى كه از ما مرده است ولى مرده نيست ، و كهنه و خراب مىشود كسى كه از ما خراب و كهنه شده است ولى كهنه و خراب نيست . »\r\nدر معناى اين دو فقرهء اخير ابن أبى الحديد دچار اضطراب شده و اين دو جملهء عالى را به كلّى از معنى و حقيقتش ساقط نموده است . مىگويد ممكن است اين كلام رسول خدا را بر يكى از دو معنى حمل كرد : اوّل - آنكه مردگان ما نمىميرند بلكه خداوند تعالى آنها را به ملكوت آسمان بالا مىبرد و بنابراين اگر كسى قبور آنها را حفر كند در آنجا جَسدى نخواهد ديد ، ولى اين احتمال با فقرهء دوّم از كلام رسول خدا كه تصريح مىكند مَن بَلِىَ مِنّا افرادى كه از ما كهنه و خراب مىشوند سازگار نيست و بنابراين در اين جمله بايد تقدير گرفت و گفت : وَ يَبْلَى كَفَنُ مَنْ بَلِىَ مِنّا « و كهنه و خراب مىشود كفن كسى كه از ما كهنه شده است . »\r\nدوّم آنكه در هر انسانى ذرّاتى به عنوان اصل و حقيقت او موجود است ، در رسول خدا و أئمّه ، خداوند به جهت تكريم و تعظيم آنها آن ذرّات اصليّه را از قبر بالا مىبرد و در ملكوت به آنها اجزاء و ذرّاتى ديگر متّصل مىكند تا به صورت يك انسان كامل كه همان شخص مرده از خاندان رسالت است در آيد ، بنابراين آنها نمرده‌اند . « 1 »\r\nولى با مختصر توجّه معلوم مىشود كه در ادراك معناى اين جمله خيلى پرت شده است . حضرت أمير المؤمنين در ميان خطبهء خود نمىخواهند بيان روايتى از رسول اكرم كرده باشند بلكه چون اوّل بيان كردند كه به عترت و اهل بيت كه در اين زمان\r\n\r\n\r\n","description":"","footnote":"\r\n( 1 ) . « شرح نهج البلاغه » ج 6 ، ص 377 و ص 378 . البته ما مطالب او را مختصراً نقل كرديم .\r\n","page_name":" 68 ","page_number":72},
  {"content":"\r\n\r\nخود من هستم بايد رجوع كنيد ، به عنوان استشهاد ، كلام رسول خدا را شاهد و دليل آورده‌اند كه اگر از من قبول نداريد كلام پيغمبر خود را بشنويد كه مىفرمايد : ما نمىميريم و هميشه زنده هستيم ، يعنى من كأنّه وجود پيغمبرم و ادامهء حيات پيغمبرم ، اى مردم پيغمبر نمرده است با آنكه مرده است چون من زنده هستم و زندگى من حيات پيغمبر است ، يعنى اى مردم من در تمام جهات آئينهء تمام نماى آن حقيقتى هستم كه پيغمبر آئينهء تمام نماى آن حقيقت بوده است ، آن حقيقت مقام ولايت مطلقه و كبراى الهيّه است كه در زمان پيغمبر در آن حضرت ظهور نمود و آن وجود مبارك مظهر تامّ اسماء الهيّه بوده و امروز آن ولايت در من ظاهر شده است . پس معنى كلام رسول خدا اين است كه با مرگ و كهنگى ابدان ما در زير قبور آن معارف الهيّه و آن علوم ربّانيّه و آن تصرّف در عالم كون و بالأخره ولايت نمىميرد و كهنه نمىگردد ، او هميشه زنده و جاويدان است چون روح ما زنده است و آن زندگى و حيات همان روح ماست كه در وصىّ ما متجلّى شده است ، و اين در حقيقت همان معناى ميراث است كه از رسول خدا به أميرالمؤمنين \" عليه السّلام \" ارث رسيده است .  ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا . \r\nشاهد بر اين مدّعى آنكه خود حضرت بعد از بيان اين دو جمله از خاتم المرسلين مىفرمايد : فَلَا تَقُولُوا بِمَا لَا تَعْرِفُونَ فَإنَّ أَكْثَرَ الحَقِّ فِيما تُنْكِرُونَ ، وَ اعْذِرُوا مَنْ لَا حُجَّة لَكُمْ عَلَيْهِ وَ أَنَا هُوَ « اى مردم بنابراين به مطلبى كه پى نبرده‌ايد و حقيقت آن را ادراك نكرده‌ايد بى خود سخن بى جا نگوئيد چون اكثر مردم حقائق و دقائق را انكار مىكنند و چشم خود را بسته و روى حقيقت را مىپوشند ، و عذر كسى را كه شما بر او حجّتى نمىتوانيد اقامه كنيد بپذيريد و او من هستم . »\r\nو ديگر آنكه خود حضرت در وصيّت خود بعد از ضربت خوردن تصريح مىكند كه بدن من با شما بوده نه روح من ، و آن بدن را فردا بدون روح ، ساكن و آرام خواهيد يافت و تمام اين قدرت‌ها و عظمت‌ها كه در من طلوع نموده بود اختصاص به ذات مقدّس پروردگار دارد ، اين همه علوم ، اين همه معجزات ، اين همه كمالات ، همه به مرجع كمال بازگشت خواهد نمود ، و اين بهترين واعظ و اندرز دهنده است . وَ إنَّمَا كُنتُ جَاراً جَاوَرَكُمْ بَدَنِى ايّاماً ، وَ سَتُعْقَبُونَ مِنِّى جُثَّة خَلاءً ، سَاكِنَة بَعْدَ حَراكٍ ، وَ صَامِتَة بَعْدَ نُطْقٍ ، لِيَعْظكُمْ هُدُوِّى وَ خُفُوتُ إطراقِى ، وَ سُكُونُ اطرافى ، فَإنَّهُ أوْعَظُ\r\n\r\n","description":"","footnote":"","page_name":" 69 ","page_number":73},
  {"content":"\r\n\r\nلِلْمُعْتَبِرينَ مِنَ المَنْطِقِ البَلِيغ وَ القَوْلِ المُسْمُوعِ . « 1 »\r\nبه مردم مىفرمايد : « اى مردم من همسايهء شما بودم ، بدنِ من چند روزى با شما مجاورت كرد و فردا مرا جثّه‌اى خالى و بدون روح خواهيد يافت كه ساكن است بعد از آنكه متحرّك بود ، و ساكت است بعد از آنكه گويا بود . بايد اين سكون و آرامش من شما را پند دهد ، و اين آويزان شدن و افتادن پلكهاى چشم و اين بى حركتى اعضاء و دست و پا همهء آنها بايد شما را موعظه كند ، چون براى عبرت گيرندگان از هر گفتار رسا و منطق بليغى و از هر قول قابل قبولى اثرش بيشتر و نفوذش مؤثّرتر است . »\r\n\r\nأميرالمؤمنين وارث جميع كمالات پيامبر اكرم جز نبوّت بوده است\r\nبارى محصّل از مجموع مطالب آنكه : أميرالمؤمنين \" عليه السّلام \" وارث جميع كمالات رسول خدا بوده‌اند و به استثناى مقام نبوّت كه به آن حضرت انقطاع يافت تمام تلألؤات و لَمَعانهاى نورى كه از عوالم غيب در وجود خاتم النبيّين بروز كرد همگى در آئينهء پاك و صافى نفس أمير المؤمنين درخشيد و اين است حقيقت ارث ، چنان كه عامّه روايت كرده‌اند : قَالَ عَلِىُّ عليه السّلام :  « ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا »  نَحْنُ أُولَئِكَ « 2 »\r\n« أميرالمؤمنين عليه السّلام در تفسير بندگان برگزيده از اين آيه مباركه گفتند : مراد ما هستيم . » و ديگر ابن مردويه با سند متّصل خود به أميرالمؤمنين \" عليه السّلام \" مىرساند كه در تفسير اين آيه مباركه فرمودند : نَحْنُ هُمْ . . « 3 » « ما برگزيدگان از بندگان خدا هستيم كه قرآن به ما ارث رسيده است .\r\nو حاكم حسكانى از أبو حمزهء ثُمالى از حضرت سجّاد عليه السّلام روايت كرده است قالَ : إنِّى جَالِسٌ عِندَهُ إذ جَاءَهُ رَجُلانِ مِن أهْلِ العِراقِ فَقالًا : يَا ابنَ رَسُولِ اللهِ جِئنَاكَ ( كَى ) تُخْبِرَنَا عَنْ آياتٍ مِنَ القُرآنِ ، فَقَالَ : وَ مَا هِىَ ؟ قَالا : قَولُ اللهِ تَعالَى :  « ثُمَّ أَوْرَثْنَا الْكِتابَ الَّذِينَ اصْطَفَيْنا »  . فَقالَ : يَا اهْلَ العِراقِ ! وَ أَيِّش يَقُولُونَ ؟ قَالا : يَقُولُونَ إنَّها نَزَّلَتْ فِى امَّة مُحَمَّدٍ صَلَّى اللَهُ عَلَيْهِ وَ آلِهِ وَ سَلَّمَ ، فَقَالَ عَلِىُّ بْنُ الحُسَيْنِ : امَّة مُحَمَّدٍ كُلُّهُمْ إذَاً فِى الجَّنَّة ؟ ! قالَ : فَقُلْتُ مِنْ بَيْنِ الْقَوْمِ : يَا ابنَ رَسُولِ اللهِ فِيمَنْ نَزَلَتْ ؟ فَقَالَ : نَزَلَتْ وَ اللهِ فِينَا أَهلَ الْبَيْتِ - ثَلَاثَ مَرَّاتٍ - قُلْتُ : أَخْبِرْنَا مَنْ فِيكُمْ الظَّالِمُ لِنَفْسِهِ ! قَالَ : الَّذى اسْتَوَتْ حَسَنَاتُهُ وَ\r\n\r\n\r\n","description":"","footnote":"\r\n( 1 ) . « نهج البلاغه » خطبهء 147 ص 269 .\r\n( 2 ) . « غاية المرام » حديث اوّل و دوّم ص 351\r\n( 3 ) . همان مصدر .\r\n","page_name":" 70 ","page_number":74},
  {"content":"\r\n\r\nسَيِّئَاتُهُ - وَ هُوَ فِى الجَنَّة - فَقُلْتُ : وَ المُقْتَصِدُ ؟ قَالَ : العَابِدُ لِلّهِ فِى بَيْتِهِ حَتَّى يَأْتِيهُ اليَقِينُ . فَقُلْتُ : السَّابِقُ بِالْخَيْرَاتِ ؟ قَالَ : مَن شَهَرَ سَيْفَهُ وَ دَعا إلَى سَبِيلِ رَبِّهِ « 1 »\r\n« أبوحمزهء گويد : نزد حضرت امام زين العابدين \" عليه السّلام \" نشسته بودم كه دو مرد از اهل عراق وارد شدند و عرض كردند : اى فرزند رسول خدا آمده‌ايم تا معنى بعضى از آيات قرآن را براى ما بيان بفرمائى . حضرت فرمود : چيست آن آيات ؟ عرض كردند : قول خداى تعالى :  ثُمَّ أَوْرَثْنَا الْكِتابَ الَّذِينَ اصْطَفَيْنا .  حضرت فرمودند : اهل عراق برگزيدگان را كه وارث كتاب هستند چه كسانى مىدانند ؟ عرض كردند : آنها مىگويند : دربارهء امّت محمّد \" صلّى الله عليه و آله و سلّم \" نازل شده است . حضرت فرمود : بنابراين همهء امّت در بهشتند ؟ ابو حمزهء گويد : من از بين آنها سؤال كردم : اى فرزند رسول خدا پس دربارهء كه نازل شده است ؟ حضرت سه مرتبه فرمود : سوگند به خدا دربارهء ما اهل بيت نازل شده است . عرض كردم : پس ما را مطّلع فرما كه در ميان شما ظالم به نفس خود كيست ؟ حضرت فرمود : آن كسى كه كارهاى نيك و بد او مساوى باشد ، و او در بهشت است . عرض كردم : مقصد و ميانه رو كيست ؟ فرمود : كسى كه در خانهء خود عبادت خدا را به جاى آورد تا يقين به او برسد . عرض كردم : سابق به خيرات كيست ؟ فرمود : كسى كه شمشير خود را برهنه كند و مردم را به راه خدا دعوت كند . »\r\nو نظير اين استدلال را حضرت امام رضا \" عليه السّلام \" به مأمون مىكنند كه مراد از وارثين كتاب خصوص عترت رسول خدا هستند ، و اين مطلب ضمن روايت مفصّلى است كه حضرت رضا در مجلس مأمون از آيات قرآن دوازده مزيّت براى عترت و اهل بيت رسول خدا اثبات مىكنند . اين روايت را صدوق مفصلًا در « عيون اخبار الرضا » آورده ، « 2 » و سيّد بحرانى در « غاية المرام » مقدار مختصرى از آن را كه شاهد براى اثبات ميراث است‌ذكر كرده « 3 » . و مجلسى از « تفسير علىّ بن ابراهيم » از أبان بن صَلت مختصر آن را آورده است . « 4 »\r\nو مجلسى گويد : سيّد علىّ بن طاووس در كتاب « سَعد السُّعود »\r\n\r\n\r\n","description":"","footnote":"\r\n( 1 ) . « شواهد التنزيل » ج 2 ص 104 .\r\n( 2 ) . « عيون » ص 149 .\r\n( 3 ) . ، « غاية المرام » ص 352 ، حديث دهم\r\n( 4 ) . « بحار الانوار » ج 7 ص 45 .\r\n","page_name":" 71 ","page_number":75},
  {"content":"\r\n\r\nگويد : من روايات بسيارى را يافته‌ام كه بعضى از آنها را در كتاب « البَّهْجَة بِثَمَرِة المُهْجَة » ذكر كرده‌ام كه مراد از قول خداوند جلّ جلاله «  ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا  - الآية ، جميع ذرّيهء پيغمبر هستند و در ميان آنها ستمگر به نفس جاهل به امام است ، و مقتصد عارف به امام است ، و سابق به خيرات خود امام است .\r\nو از كسانى كه ما اين دسته روايات را از آنها نقل نموده‌ايم شيخ أبو جعفر محمّد بن بابويه در كتاب « فرق » است با اسناد خود از حضرت صادق \" عليه السّلام \" ، و ديگر از كتاب « واحدة » از ابن أبى جمهور در روايى كه از أبو محمّد الحسن بن علىّ العسكرى روايت كرده است ، و ديگر از كتاب « دلائل » متعلّق به عبد الله بن جعفر حِمْيَرى از امام حسن عسكرى روايت كرده است ، و ديگر از كتاب محمّد بن علىّ بن رباح با اسناد خود از حضرت صادق \" عليه السّلام \" و او از كتاب محمّد بن مسعود بن عيّاش در تفسير قرآن روايت كرده است ، و ديگر از كتاب « جامع صغير » يونس بن عبد الرّحمن ، و ديگر كتاب عبد الله بن حمّاد انصارى ، و ديگر كتاب ابراهيم خزّاز ، و غير از اين كتابها كه فعلًا اسامى آنها در نظرم نيست . « 1 »\r\nاين مجموع رواياتى است كه در تفسير كريمهء شريفه سابقاً بيان كرديم ، و اينك نيز چند روايت آن‌را ذكر كرديم ، و از مجموع مطالب واضح شد كه أميرالمؤمنين يگانهء روزگار در صفات عاليّهء انسانيّت و فريدهء دهر و گوهر تابناك عالم خلقت و معلّم بشريّت و سرمشق تعاليم صالحه و منبع خيرات و معدن بركات و فخر بنى آدم و افتخار ملائكه و پيغمبران بوده‌اند . و چه خوب خضر پيغمبر آن حضرت را بدين صفات عاليه ستوده و تمجيد نموده و در مصيبت آن حضرت گريان شده است .\r\n\r\nكلام حضرت خضر \" عليه السّلام \" در فضائل أميرالمؤمنين \" عليه السّلام \"\r\nصفوانى در كتاب « إحَنْ و مِحَنْ » و كلينى در كتاب « كافى » روايت كرده‌اند كه چون أمير المؤمنين به شهادت رسيدند . جاءَ شَيْخٌ يَبكى وَ هُوَ يَقُولُ : اليَوْمَ انْقَطَعَتْ عِلاقَة النُّبُوَّة ، حَتَّى وَقَفَ بِبابِ البَيْتِ الَّذى فِيهِ أميرُالمؤمِنِينَ وَ أَخذَ بِعِضادَتِى البابِ فَقالَ : رَحِمَكَ اللهُ فَلَقَدْ كُنتَ اوَّلَ النّاسِ إسلاماً ، وَ أخْلَصَهُمْ ايماناً ، وَ أَشَدَّهُمْ يَقِيناً ، وَ أَخْوَفَهُمْ مِنَ اللهِ ، وَ أَطْوَعَهُمْ لِنَبِىِّ اللهِ ، وَ أَفْضَلَهُمْ مَناقِبَ ، وَ أَكْثَرَهُم سَوابِقَ ، وَ أشْبَهَهُمْ\r\n\r\n\r\n","description":"","footnote":"\r\n( 1 ) . « بحار الانوار » ج 7 ص 45 .\r\n","page_name":" 72 ","page_number":76},
  {"content":"\r\n\r\nبِهِ خَلْقاً وز خُلْقاً وَ سيماءً وَ فَضْلًا . و كُنتَ أَخْفَضَهُمْ صَوْتاً ، وَ أعْلاهُمْ طَوْداً ، وَ أَقْدَمَهُمْ كَلاماً ، وَ أَصْوَبَهُمْ مَنطِقاً ، وَ أَشْجَعَهُم قَلْباً ، وَ أَحْسَنَهُمْ عَمَلًا ، وَ أَقْوَاهُمْ يَقِيناً . حَفِظْتَ مَا ضَيَّعُوا وَ رَعَيْتَ مَا أَهْمَلُوا ، وَ شَمَّرْتَ إذِ اجْتَمَعُوا ، وَ عَلَوْتَ إذَ هَلَعُوا ، وَ وَقَفْتَ إذ شَرَعُوا ، وَ أَدْرَكْتَ أوتارَ ما ظَلَموا . كُنتَ عَلَى الكَافِرِينَ عَذَاباً وَاصِباً ، وَ لِلْمُؤْمِنِينَ كَهْفاً وَ حِصْناً ، كنتَ كَالجَبَلِ الرّاسِخِ لَا تُحَرِّكُهُ العَواصِفُ . كُنتَ لِلطِّفلِ كَالابِ الشَّفِيقِ وَ لِلارامِلِ كَالبَعْلِ العَطُوفِ . قَسَمْتَ بِالسَّويَّة ، وَ عَدَلْتَ فِى الرَّعِيَّة ، وَ أَطْفَأتَ النِّيرانَ وَ كَسَرْتَ الاصْنَامَ ، وَ أَذْلَلْتَ الاوثَانَ ، وَ عَبَدْتَ الرَّحْمَنَ - فى كَلَامٍ لَهُ كَثيرٍ - فَالتَقّتُوا فَلَمْ يَرَوا أحَدَاً . فَسُئِلَ الحَسَنُ عليه السّلام مَن كانَ الرَّجُلُ ؟ قالَ : الخِضْرُ عليه السّلام . « 1 »\r\n« چون أمير المؤمنين \" عليه السّلام \" رحلت كردند پيرمردى گريه كنان آمد در حالى كه مىگفت : امروز زنجيرهاى نبوّت پاره شد ، تا ايستاد دَرِ اطاقى كه حضرت در آنجا مرغ روحش پرواز نموده بود و با دو دست خود دو بازوى دو طرف در را گرفت و گفت : خدا تو را رحمت كند ، حقّاً كه اوّلين كسى بودى كه اسلام آوردى ، و پاكترين آنها بودى از جهت ايمان ، و يقينت از همه شديدتر بود ، و خوفت از خدا نسبت به همه بيشتر ، و طاعتت به پيغمبر خدا از همه افزونتر ، و مناقب و فضائلت از همه عالىتر ، و سوابقت از همه زيادتر ، و شباهتت به رسول خدا از جهت قواى طبيعى و اخلاق معنوى و از جهت علائم روحانى در چهره ات و از جهت فضل و شرافت از همه بيشتر بود . و از جهت سر و صدا از همه آرام‌تر بودى ، و از جهت استقامت و ثباتت از همه بالاتر و رفيع مرتبه‌تر بودى . كلام و سخنت از همه مقبول‌تر ، و منطقت از همه صحيح‌تر ، و قلبت از همه شجاع‌تر ، و كردارت از همه نيكوتر ، و يقينت از همه قوىتر بود .\r\nحفظ كردى آنچه را كه ضايع كردند ، و رعايت كردى آنچه را كه مهمل گذاشتند ، و دامن همّت به كمر زدى در وقتى كه آنها اجتماع كردند ، و نفس خود را بلند داشتى هنگامى كه آنها حرص زدند ، و توقّف كردى در وقتى كه آنها بدعت نهادند ، و دادخواهى كردى نسبت به ظلم‌هائى كه نمودند . اى على تو نسبت به كافران عذاب سخت و مداوم بودى ، و نسبت به مؤمنان پناهگاه و مَلجأ و حِصن . تو مانند كوهى عظيم و ثابت بودى كه تند بادهاى اهواء و آراء باطل و طوفان‌هاى سخت اميال و\r\n\r\n\r\n","description":"","footnote":"\r\n( 1 ) . « مناقب » ابن شهرآشوب ج 1 ، ص 481 .\r\n","page_name":" 73 ","page_number":77},
  {"content":"\r\n\r\nافكار مخالفين أبداً مختصر حركتى و تكانى در تو به وجود نياورد . نسبت به كودكان مانند پدر مهربان ، و نسبت به بيوه زنان چون شوهر رئوف و عطوف . بيت المال را به طور تساوى تقسيم كردى ، و در رعيّت و تودهء مردم به عدالت رفتار نمودى ، و آتش‌هاى كفر و شرك و ستمگرى و بيداد و حق كشى و تجاوز و تجاسر به حقوق را خاموش كردى ، و بُت‌هاى ظاهر و باطن را در هم شكستى و ذليل نمودى ، و در مقام بندگى خداوند عزّ و جلّ قيام و اقدام كردى .\r\nو بسيار از اين قبيل سخنان گفت و صفات عاليّهء آن حضرت را بيان‌كرد ، و ناگهان ناپديد شد ، مردم كه التفات كردند كسى را نديدند و از حضرت امام حسن \" عليه السّلام \" سؤال كردند ؟ فرمود : آن مرد پير خضر پيغمبر \" عليه السّلام \" بود . »\r\nعلّامهء مجلسى اين بيانات خضر را با مخصتر اختلافى در لفظ ولى مفصّل‌تر در بحار آورده و از « كمال الدّين و تمام النّعمة » صدوق روايت كرده است . « 1 »\r\nو محدّث قمّى گويد : اين روايت به سندهاى معتبر از كلينى و صدوق و ديگران روايت شده و من در كتاب « هَديّه » در باب زيارات آن حضرت ذكر كرده‌ام ، چون كلمات خضر به منزلهء زيارت أميرالمؤمنين است . « 2 »\r\nو حقير گويد : الحقّ اين عبارات خضر جامع مقامات معنوى و روحى أميرالمؤمنين است ، و سزاوار است در كتاب مستقلّى مفصّلًا و مشروحاً شرح شود .\r\n كتاب فضل تو را آب بحر كافى نيست * كه تر كنم سرانگشت و صفحه بشمارم \r\n\r\nفضائل أميرالمؤمنين از شمار بيرون است\r\nاز موفّق بن احمد خوارزمى با اسناد خود از محمّد بن منصور نقل است كه او مىگفت : از احمد بن حنبل شنيدم كه مىگفت : آن مقدارى كه از فضائل و مناقب دربارهء علىّ بن أبىطالب آمده است راجع به هيچ يك از اصحاب وارد نشده است . و احمد بن حنبل مىگفت : مردى به ابن عبّاس گفت : سبحان الله چقدر فضائل علىّ بن أبىطالب زياد است من گمان دارم كه سه هزار منقبت باشد ! ابن عبّاس گفت : آيا نمىگوئى كه به سى هزار نزديك‌تر است ؟ « 3 »\r\n\r\n\r\n","description":"","footnote":"\r\n( 1 ) . « بحار الانوار » ج 9 ، ص 677 .\r\n( 2 ) . « منتهى الآمال » ج 1 ، ص 134 .\r\n( 3 ) . « ينابيع المودّة » باب : 40 ، ص 121 .\r\n","page_name":" 74 ","page_number":78},
  {"content":"\r\n\r\nو نيز خوارزمى با سند خود از حرب بن عبد الحميد روايت كرده كه سليمان اعمش براى ما گفت كه منصور دوانيقى در ايّام خلافتش به من گفت : اى سليمان به من بايد بگوئى كه چند حديث در فضائل علىّ بن أبىطالب روايت كرده‌اى ؟ گفتم : مقدار اندكى ، گفت : واى بر تو ، به تو مىگويم چقدر ؟ گفتم : ده هزار حديث يا هزار حديث . چون كلمهء هزار را از زبان من شنيد آن‌را كوچك شمرد و گفت : واى بر تو اى سليمان همان ده هزار صحيح است كه اوّل گفتى . ؟ « 1 »\r\nو نيز خوارزمى با سند خود از مجاهد از ابن عبّاس روايت كرده كه قَالَ رَسُولُ اللهِ صَلَّى اللهُ عَلَيْهِ وَ آلِهِ وَ سَلَّمَ : لَو أَنَّ الاشْجارَ أَقْلامٌ وَ البَحْرُ مِدادٌ وَ الجِنَّ حُسابٌ وَ الإنسَ كُتّابٌ مَا أحْصَوا فَضائِلَ عَلِىِّ بنِ أبِيطالِب « 2 »\r\n« رسول خدا \" صلّى الله عليه و آله و سلّم \" فرمود : اگر تمام درختان عالم قلم شود و درياها مركّب گردد و جنّ حسابگر و تمام افراد انسان نويسنده و كاتب ، نمىتوانند فضائل علىّ بن أبى طالب را بشمرند . »\r\nو نيز خوارزمى با سند خود از محمّد بن عُماره از پدرش از جعفر بن محمّد الصّادق از پدرانش از أميرالمؤمنين از رسول خدا روايت كرده است كه : قالَ رَسولُ اللهِ صَلَّى اللهُ عَلَيْهِ وَ آلِهِ وَ سَلَّمَ لِرَهْطٍ مِنْ أصحَابِهِ : إنَّ اللَهَ تَعالَى جَعَلَ لاخِى عَلِىٍّ فَضائِلَ لَا تُحْصَى كَثْرَة ، فَمَنْ ذَكَرَ فَضِيلَة مِن فَضائِلِهِ مُقِرّاً بِهَا غَفَرَ اللهُ لَهُ مَا تَقَدَّمَ مِن ذَنْبِهِ وَ مَا تَأخَّرَ .\r\n« حضرت رسول اكرم \" صلّى الله عليه و آله و سلّم \" به جماعتى از اصحاب خود گفتند : خداوند تعالى براى برادر من على فضائلى برون از حدّ و شماره قرار داده ، هر كس يك فضيلت از فضائل او را ذكر كند و به آن اعتراف و اقرار داشته باشد خداوند تمام گناهان گذشته دور و نزديك او را مىآمرزد . »\r\nوَ مَن كَتَبَ فَضيلَة مِن فَضائِلِه لَمْ تَزَلِ الملائِكَة تَسْتَغْفِر لَهُ مَا بَقِىَ لِذَلِكَ الكِتَابِ رَسْمٌ ، وَ مَنِ اسْتَمَعَ الَى فَضِيلَة مِن فَضائِلِهِ غَفَرَ اللهُ لَهُ الذُّنُوبَ التى اكْتَسَبَهَا بِالنَّظَرِ . ثُمَّ قَالَ : النَّظَرُ الىَ عَلِىٍّ عِبَادَة ، وَ ذِكْرُهُ عِبادَة ، لَا يَقْبَلُ اللهُ ايمانَ عَبْدٍ إلّا بِمُوالاتِهِ وَ البَراءَة مِنْ اعْدَائِهِ . « 3 »\r\n« و هر كس فضيلتى از فضائل علىّ بن أبىطالب را بنويسد دائماً ملائكه براى\r\n\r\n\r\n","description":"","footnote":"\r\n( 1 ) . « ينابيع المودة » باب 40 ، ص 121 .\r\n( 2 ) . « ينابيع المودة » باب 40 ، ص 123 .\r\n( 3 ) . « ينابيع المودة » باب 40 ، ص 123 .\r\n","page_name":" 75 ","page_number":79},
  {"content":"\r\n\r\nاو استغفار مىكنند تا زمانى كه از آن نوشته اثرى باقى است ، و كسى كه گوش فرا دارد به يك فضيلت از فضائل او مىآمرزد خدا تمام گناهانى را كه با استماع و گوش انجام داده است ، و كسى كه نظر كند به كتابى كه در آن فضائل على نوشته شده است خداوند مىآمرزد تمام گناهانى را كه با چشم و نظر انجام داده است . و سپس فرمود : نظر كردن به على عبادت است ، و ياد كردن على عبادت است ، خداوند ايمان بندهء خود را نمىپذيرد مگر به دوستى او و به برائت و بيزارى از دشمنان او . »\r\nو نيز خوارزمى در « مناقب » از سِماك بن حرب ، از سعيد بن جبير روايت كرده است ، كه او مىگفت : قُلْتُ لابنِ عَبّاسٍ - رَضِىَ اللهُ عَنهُما - اسالِكَ عَنِ اختِلَافِ النّاس فى عَلىٍّ - رَضِىَ اللهُ عَنهُ - قالَ : يَا بنَ جُبَيْرٍ تَسألُنى عَن رَجُلٍ كانَتْ لَهُ ثَلاثَة آلافِ مَنقَبَة فِى لَيْلَة وَاحِدَة وَ هِىَ لَيْلَة القِرْبَة فِى قَليبِ بَدْرٍ ، سَلَّمَ عَلَيْهِ ثَلَاثَة آلافٍ مِنَ المَلائكَة مِن عِندِ رَبِّهِمْ ، وَ تَسألُنى عَن وَصِىِّ رَسُولِ الله صَلَّى اللهُ عَلَيْهِ وَ آلِهِ وَ صَاحِبِ حَوْضِهِ وَ صَاحِبِ لِوائِهِ فِى المَحْشَرِ . وَالَّذى نَفْسُ عَبْدِ اللهِ بْنِ العَبَّاسِ بِيَدِهِ لَوْ كَانَت بِحارُ الدُّنيا مِداداً ، وَ أشْجَارُها أقْلَاماً ، وَ أهْلُها كُتَّاباً فَكَتَبُوا مَناقِبَ عَلِىِّ بنِ أَبِىطالبٍ وَ فَضائِلَهُ مَا أحْصَوهَا « 1 »\r\n« سعيد بن جبير مىگويد : من از علّت اختلاف عقيدهء مردم دربارهء علىّ بن أبىطالب از ابن عبّاس سؤال كردم . در پاسخ گفت : اى فرزند جبير از من پرسش مىكنى دربارهء كسى كه سه هزار منقبت فقط در يك شب داشت و آن شب شبِ مَشك بود در چاه بدر ، بر او سه هزار فرشته از نزد خداوندشان سلام كردند . و از من پرسش مىكنى دربارهء وصىّ رسول خدا \" صلّى الله عليه و آله و سلّم \" ، و صاحب حوض كوثر او ، و صاحب پرچم توحيد و لواى حمد او در روز بازپسين . سوگند به خدائى كه جان عبد الله بن عبّاس در دست قدرت اوست اگر تمام اقيانوسهاى دنيا مركّب شوند ، و تمام درختهاى دنيا قلم گردند ، و تمام اهل عالم نويسنده شوند از عهدهء شمارش فضائل و مناقب علىّ بن أبىطالب بر نخواهند آمد . »\r\nو نيز خوارزمى در « مناقب » از أبو طفيل روايت كند كه قالَ بَعضُ الصَّحابَة : لَقَدْ كَانَ لِعَلىٍّ مِنَ السَّوابِقِ مَا لَوْ قُسِّمَت سَابِقَةٍ مِنْها بَيْنَ الناسِ لَوَسِعَتْهُمْ خَيراً . « بعضى از اصحاب رسول خدا گفته‌اند : براى علىّ بن أبىطالب سوابقى است كه اگر\r\n\r\n\r\n","description":"","footnote":"\r\n( 1 ) . « ينابيع المودّة » باب 40 ، ص 123 .\r\n","page_name":" 76 ","page_number":80},
  {"content":"\r\n\r\nيكى از آنها در بين جميع افراد بشر تقسيم گردد به همهء آنها خير و رحمت خواهد رسيد . »\r\nابن شهرآشوب گويد : از جمله معجزات بعد از رحلت علىّ بن أبىطالب آن است كه جماعتى از عامّه و مخالفين بدون اختيار و اضطراراً مناقب و فضائل او را نقل كردند و خداوند چنان آنها را مسخّر فرموده است كه اينها را ذكر كنند با آنكه اين مناقب برهان روشن و حجّت قاطعه بر عليه خود آنها و آئين و مذهب آنهاست ، به طورى كه اگر يكى از آنها يكى از اين فضائل را ردّ كند فوراً رفيقش مىگويد : اين جاى ردّ نيست ، اين مطلب در تواريخ و صِحاح و سُنَن و جوامع و سِيرَ و تفاسير آمده و تمام بزرگان علم و حديث و تاريخ و تفسير و رجال و سيره اجماع كرده‌اند كه اين حديث صحيح است و اين منقبت براى علىّ بن أبىطالب محلّ ردّ و انكار نيست ، و اگر احياناً در يكى از اين كتب يافت نشود مسلّماً در ديگرى يافت مىشود .\r\nو از جمله معجزات آن حضرت بعد از وفاتش آن است كه در مناقب او علماى عامّه اجماع كرده‌اند يا افراد بسيارى از آنها مناقب او را ذكر كرده‌اند به طورى كه اين فضائل و مناقب در نزد آنها عِلم ضرورى شده است مانند آنكه ابن جرير طبرى ، كتاب « الغدير » را تصنيف كرده است ، و ابن شاهين كتاب « مناقب » و كتاب « فضائل فاطمه \" عليها السّلام \" » را ، و يعقوب بن شيبة كتاب « تفضيل الحسن و الحسين » \" عليهما السّلام \" و كتاب « مسند أميرالمؤمنين و اخباره و فضائله \" عليه السّلام \" » را ، و جاحظ كتاب « علوى » و كتاب « فضل بنى هاشم على بنى امَيَّه » را ، و أبو نعيم اصفهانى كتاب « منقبة المطهّرين فى فضائل أمير المؤمنين » و « ما نزل القرآن فى أمير المؤمنين \" عليه السّلام \" را ، و أبو المحاسن الرّويانى كتاب « جعفريّات » را ، و الموفّق المكّى كتاب‌ابوبكر محّمدبن مؤمن شيرازى كتاب « نزول القران فى شأن اميرالمومنين عليه السلام » را قضايا أميرالمؤمنين عليه السّلام » و كتاب « ردّ الشّمس لامير المؤمنين عليه السّلام » را ، و أبو صالح عبد الملك مؤذّن كتاب « الاربعين فى فضائل الزهراء عليها السّلام » را ، و أحمد بن حنبل كتاب « مسند اهل البيت و فضائل الصّحابة » را ، و أبو عبد الله محمّد بن احمد النّظيرى كتاب « الخصائص العلويّة على سائر البريّة » را ، و ابن مغازلى كتاب « مناقب » را ، و أبو القاسم البُسطى ( البُستى - خ ل ) كتاب « المراتب » را ، و أبو عبد الله بصرى كتاب « درجات » را ، و خطيب أبو تراب\r\n\r\n","description":"","footnote":"","page_name":" 77 ","page_number":81},
  {"content":"\r\n\r\nكتاب « الحدائق » را ، با آنكه همهء آنها چون ميل به مخالفين أميرالمؤمنين داشتند و مذهب آنها مذهب شيخين بوده است ناچار بسيارى از مطالب را كتمان كرده‌اند ، و اين حقيقت واقعاً معجزه و خرق عادتى است كه دشمنانش بر فضائل او گواهى دهند و مُنكران او به مناقبش اعتراف كنند . « 1 »\r\nشاعر گويد :\r\n شَهِدَ الانامُ بِفَضْلِهِ حَتَّى العِدى * وَ الفَضْلُ مَا شَهِدَتْ بِهِ الاعداءُ « 2 » \r\n« تمام مردم يكدل بر فضيلت او گواهى دهند حتّى دشمنان او ، و فضيلت آن‌است كه دشمنان به آن شهادت دهند . »\r\nو شاعر ديگرى گويد :\r\n يَرْوى مَناقِبَهُم لَنا أعْداؤهُم * لا فَضْلَ إلّا مَا رَواهُ حَسُودُ « 3 » \r\n« دشمنان اهل بيت رسول خدا براى ما مناقب آنها را روايت مىكنند ، فضل و شرف نيست مگر آنكه حسود روايت كند . »\r\nالبتّه اين افرادى را كه ابن شهرآشوب با مصنّفات آنها شمرده است قبل از زمان خود او بوده‌اند ، چون او در سنهء پانصد و هشتاد و هشت ( 588 ) فوت كرده است ولى بعضى از مصنّفات ديگر در اين زمينه قبل از او و بعد از او نوشته شده است كه سيّد محمّد مهدى فرزند سيّد حسن خِرسان در مقدّمهء طبع هفتم از « ينابيع المودّة » تعداد آنها را به يك صد و هشتاد و سه ( 183 ) كتاب رسانيده است .\r\nابن شهرآشوب گويد : و از جمله معجزات آن حضرت بعد از وفاتش كثرت روايات در مناقب و فضائل اوست با آنكه كتب و روايات فضائل او را دفن مىكردند و از ترس وعيدهاى مخالفين اسم على را در روايات نمىبردند .\r\nمسلم و بخارى و ابن بَطّة و نظيرى در ضمن حديثى از عائشه در مرض حضرت رسول \" صلّى الله عليه و آله و سلّم \" روايت كرده‌اند : فَقَالَتْ فِى جُمْلَة ذلِكَ : فَخَرَجَ النَّبِىُّ بَيْنَ رَجُلَيْنِ مِنْ أَهْلِ بَيْتِهِ الفَضْلِ وَ رَجُلٍ آخَرَ يَخُطُّ قَدَماهُ ، عاصِباً رَأسَهُ - تَعْنى عَلِيّاً - \" عليه السّلام \" .\r\n« عائشه در ضمن گفتارش گفت : رسول خدا در مرض موت به مسجد رفت\r\n\r\n\r\n","description":"","footnote":"\r\n( 1 ) . « مناقب » ابن شهرآشوب ، ج 1 ، ص 484 .\r\n( 2 ) . همان مصدر .\r\n( 3 ) . همان مصدر\r\n","page_name":" 78 ","page_number":82},
  {"content":"\r\n\r\nدر حالى كه قدمهايش روى زمين كشيده مىشد و دستمالى بر سر بسته بود دو نفر از اهل بيتش زير بغل‌هاى او را گرفته بودند ؛ يكى فضل بن عبّاس بود و يكى يك مرد ديگرى ( مراد از مرد ديگر على است كه عائشه از روى حسادت بيان نكرده يا رُوات آن‌را كتمان كرده‌اند . )\r\n\r\nاعلام ممنوعيت ذكر فضائل أميرالمؤمنين \" عليه السّلام \" توسط معاويه\r\nوَ قَالَ مُعَاوِيَة لابنِ عَبّاسِ : إنّا كَتَبنا فِى الآفاقِ نَنهَى عَنْ ذِكْرِ مَناقِبِ عَلِىٍّ فَكُفَّ لِسَانَكَ . قالَ : أفَتَنهَانَا عَن قِراءَة القُرآنِ ؟ قالَ : لا . قالَ : افَتَنهَانَا عَن تَأوِيلِهِ ؟ قَالَ : نَعَمْ . قالَ : افَنقْرَأُهُ وَ لَا نَسألُ ؟ قالَ : سَلْ عَن غَيْرِ أهلِ بَيْتِكَ . قالَ : إنَّهُ مُنَزَّلٌ عَلَينا فَنَسألُ غَيْرَنا ؟ أتَنهَانا أن نَعْبُدَ اللهَ ؟ فَإذاً تَهْلِكُ الامَّة . قالَ : اقرَأوا وَ لا تَروُوا مَا انزلَ اللهُ فِيكُم . « يُريدُونَ لِيُطْفِئوا نُورَ اللَهِ بأَفْوَاهِهِمْ . ثُمَّ نَادَى مُعاوِية : أن بَرِئَت « 1 » الذِّمَّة مِمَّن رَوى حَديثاً مِن مَناقِبِ عَلىٍّ ، حَتَّى قالَ عَبدُ اللهِ بنُ الشَّدادِ اللَّيثىٌّ : وَدَدْتُ أنِّى أترَك أن احِدثَ بِفَضائِلِ عَلِىِّ بنِ أبى طالبٍ يَوماً إلَى اللَّيْلِ وَ أنَّ عُنقى ضُرِبَت . « 2 »\r\n« معاويه به ابن عبّاس گفت : ما به تمام كشورهاى اسلامى نوشته‌ايم كه مناقب على را بر زبان نياورند ، تو نيز زبان خود را از ذكر فضائل او بازدار . ابن عبّاس گفت : آيا ما را نهى مىكنى از خواندنِ قرآن ؟ معاويه گفت : نه . ابن عبّاس گفت : آيا ما را منع مىكنى از تفسير و معناى قرآن ؟ گفت : آرى . ابن عبّاس گفت : آيا ما قرآن را بخوانيم ولى معنى را نفهميم و سؤال نكنيم ؟ گفت : سؤال بكن ليكن از اهل بيت سؤال مكن . ابن عبّاس گفت : قرآن بر اهل بيت نازل شده آيا ما از غير آنها بپرسيم ؟ آيا تو مىخواهى ما را از پرستش خدا بازدارى ؟ بنابراين همهء امّت هلاك خواهند شد . معاويه گفت : قرآن را بخوانيد امّا رواياتى را كه از رسول خدا دربارهء شأن نزول آياتى كه دربارهء أهل بيت نازل شده رسيده است براى مردم بيان نكنيد « آرى مىخواهند نور خدا را خاموش كنند و با زبانهاى خود جلوى انتشار فضل و حقّ را بگيرند » . سپس معاويه با صداى بلند ندا در داد : ذمّه و عهد من برى است از كسى كه در فضائل على\r\n\r\n\r\n","description":"","footnote":"\r\n( 1 ) . در نسخه بدل : انّى بَرئتُ الذَّمة آمده است ؛ يعنى من ذمّه و عهد خود را برداشتم\r\n( 2 ) . « مناقب » ابن شهرآشوب ج 1 ص 484 . و اين حديث ملاقات معاويه با ابن عبّاس را در « قاموس الرجال » ج 6 ص 41 مفصّلًا از كتاب « سليم بن قيس » نقل مىكند ، و در كتاب سليم در صفحهء 202 و 203 موجود است .\r\n","page_name":" 79 ","page_number":83},
  {"content":"\r\n\r\nروايتى را بيان كند . و كار آن‌چنان سخت شد و ترس و خوف مردم از بيان فضائل به جائى رسيد كه عبد الله بن شدّاد لَيثى گويد : من دوست دارم يك روز تا شب بگذارند من مناقب على را بيان كنم و سپس گردن مرا بزنند . »\r\nو كار به جائى رسيد كه محدّث كه در فقه حديثى يا در مبارزه روايتى در شأن أميرالمؤمنين نقل مىكرد نمىگفت : على ، بلكه مىگفت : قَالَ رَجُلٌ مِن قُرَيش يعنى مردى از قريش گفت .\r\nو عبد الرّحمن بن ابىليلى در روايات خود به جاى لفظ على مىگفت : مردى از اصحاب رسول خدا . و حسن بصرى مىگفت : أبوزينب « 1 »\r\nو از سعيد بن جبير سؤال كردند : بردارندهء پرچم و لواى حمد در روز قيامت كيست ؟ در پاسخ گفت : مگر دل خوشى دارى ؟ « 2 » ( يعنى مىخواهى من بگويم على و همين بيان من سبب كشته شدن من و تو گردد . )\r\nو شَعبى گويد : من مىشنيدم كه خطيب‌هاى بنى امَيَّه علىّ بن أبىطالب را لعن و سبّ مىكردند در بالاى منبرها و لكن مثل آنكه كسى بازوهاى على را گرفته و به آسمان بالا مىبرد ، و مىشنيدم كه اسلاف و نياكان بنى اميّه را مدح و تحسين مىكردند ليكن گوئى شكم جيفه و مردارى را مىشكافند و تعفّن و بوى گند او بيشتر منتشر مىشد .\r\nو يك زن عربى را ديدند كه در مسجد كوفه مىگفت : يَا مَشْهُوراً فِى السَّماواتِ وَ يا مَشْهُوراً فى الارَضِينَ ، يا مَشْهُوراً فى الآخِرَة ، جَهَدَتِ الجَبابَرة وَ المُلُوكُ عَلى اطفاء نُورِكَ وَ اخمادِ ذِكْرِكَ ، فَأبَى اللهُ لِذِكْرِكَ الّا عُلُواً وَ لِنُورِكَ إلّا ضِياءً وَ نَماءٌ وَ لَوْ كَرِهَ المُشْرِكُونَ .\r\n« اى كسى كه در آسمانها مشهورى و در زمين‌ها معروفى ، اى كسى كه در آخرت مشهورى ، جبّاران روزگار و پادشاهان قدرتمند در خاموش كردن نور تو و فرو نشاندن ذكر تو كوشش‌ها نمودند ليكن خداوند ذكر تو را بالاتر و نور تو را روشن‌تر و نمودارتر نمود گرچه مشركين نمىپسندند . » از او سؤال كردند : مرادت از اين مرد كيست ؟ گفت : علىّ بن أبىطالب . سؤال كننده تا متوجّه شد كه چه كسى اين جمله را گفت ديگر كسى را نديد .\r\n\r\n\r\n","description":"","footnote":"\r\n( 1 ) . « مناقب » ابن شهرآشوب ج 1 ص 485 .\r\n( 2 ) . همان مصدر .\r\n","page_name":" 80 ","page_number":84},
  {"content":"\r\n\r\nو ابن نُباتَه گويد : حيله و مكر قريش در خاموش كردن نور على به حدّ أعلى رسيد امّا به صيحهء قيامت يك صدا اضافه شد و انوار و آثار رحمت قيامت در زمين ظاهر شد ، مشاهد و مقابر اولاد على در هر سرزمينى ديده مىشود ، و خوابهاى عجيب از مناقب او پرده بر مىدارد ، و مريض‌هاى زمينگير شفا مىيابند ، و مبتلايان نجات مىيابند ، و اين امر براى أحدى غير از علىّ بن أبىطالب شنيده نشده است . « 1 »\r\n\r\nقصيدهء ازرى در فضائل أميرالمؤمنين \" عليه السّلام \"\r\nشيخ ازرى اشعارى را در مدح حضرت رسول اكرم \" صلّى الله عليه و آله و سلّم \" مىگويد : از آن جمله اين است « 2 »\r\n مَا تَناهَتْ عَوالِمُ العِلْمِ إلّا * وَ إلَى ذاتِ أحمَدٍ مُنتَهَاهَا\r\nاىُّ خَلْقٍ لِلهِ أعظَمُ مِنْهُ * وَ هُو الغَابَة الَّتى اسْتَقصاها\r\nقَلَّبَ الخَافِقَينِ ظَهْراً لِبَطْنِ * فَرأى ذاتَ أحْمَدٍ فَاجتَباها \r\n1 - عوالم علم ، غايت و نهايتى ندارد ، مگر آنكه به ذات احمد منتهى مىگردد .\r\n2 - كداميك از مخلوقات خداوند از او عظيم ترند ؟ در حالى كه غايت و مقصودى كه خداوند عالم را بدان جهت آفريده است ، اوست .\r\n3 - خداوند تمام عالم را از مشرق و مغرب زير و زبر كرد ، و كاينات را درهم ريخت ، و ذات احمد را ديد ، و او را انتخاب كرد ، و اختيار فرمود .\r\nتا آنكه مىرسد به اهل بيت و در مقام طهارت و عظمت آنها مىگويد :\r\n سَادَة لَا تُرِيدُ إلّا رِضَى اللهِ * كَما لا يُريدُ إلّا رِضاها\r\nخَصَّها مِن كَمالِهِ بِالمَعانى * وَ بأعلَى أسْمائِهِ سَمّاها\r\nلَمْ يَكُونُوا لِلْعَرْشِ إلّا كُنُوزاً * خافِياتٍ سُبْحانَ مَن أبداها\r\nكَمْ لَهُم ألْسُنٌ عَنِ اللهِ تُنبْى * هِىَ أقْلَامُ حِكْمَة قَدْ بَراها\r\nوَ هُمُ الاعْينُ الصَّحيحاتُ تَهْدى * كُلَّ نَفْسٍ مَكْفُوفَة عَيناها\r\nعُلَمآءٌ أئمَّة حُكَماءُ * يَهْتَدِى النَّجْمُ بِاتِّباع هُداها\r\nوَرِثُوا مِن مُحَمَّدٍ سَبْقَ أولا * ها وَ حَازُوا ما لَمْ تَحُزْ اخراها \r\n\r\n\r\n","description":"","footnote":"\r\n( 1 ) . همان مصدر .\r\n( 2 ) . همان مصدر .\r\n","page_name":" 81 ","page_number":85},
  {"content":"\r\n\r\n4 - امامان اهل بيت ، سادات و بزرگوارانى هستند كه نمىخواهند مگر رضاى خدا را ، همچنان‌كه خدا نمىخواهد مگر رضاى ايشان را .\r\n5 - خداوند از كمال خود ، آنان را به معانى اختصاص داده است ، و از عالىترين اسماء خود آنان را بهره‌مند نموده و افاضه كرده و نام گذارى نموده است .\r\n6 - آنان براى عرش خدا نيستند مگر گنجهاى مخفى ، پاك و منزّه است آن خداوندى كه آنان را ظاهر كرده است .\r\n7 - چه بسيار آنها زبان‌هائى دارند كه از خدا خبر مىدهد و آگاه مىكند ؛ آرى ايشان قلم‌هاى حكمتى هستند كه خداوند به دست خود تراشيده است .\r\n8 - ايشان چشم‌هاى صحيح و سالمى هستند كه هدايت و راهنمائى مىكنند هر كسى را كه دو چشم او كور و نابينا شده باشد .\r\n9 - ايشان علماء و امامان و حكمائى هستند كه ستارگان آسمان در اثر متابعت و پيروى از هدايت آنان ، راه مىيابند و هدايت مىشوند .\r\n10 - از محمّد به ارث بردند آنچه را كه در ميدان مسابقه با اوّلين امّت به عنوان حقّ السَّبَق و پاداشِ گروبندى گذاشته شده بود ؛ و احاطه و حيازت كردند به آنچه كه آخرين امّت نتوانستند آن را حيازت كنند و بدان برسند و احاطه كنند .\r\nو دوباره در توصيف حضرت رسول مىگويد :\r\n آيَةُ اللهِ حِكْمَة اللهِ سَيْفُ اللهِ * وَ الرَّحْمَة الَّتى أهداها\r\nفاضَ لِلْخَلْقِ مِنْهُ عِلْمٌ وَ حِلْمٌ * أَخَذَتْ عَنْهُمَا العُقُولُ نُهاهَا\r\nلَمْ يَكُن أكْرَمَ النَّبِيِّين حَتَّى * عَلِمَ اللهُ أنَّه أزكاها\r\nإنَّمَا الكائِنَاتُ نُقْطَة خَطٍّ * بِيَدَيْهِ نَعيمُها وَ شَقاها\r\nكُلُّ مَادُونَ عَالَمِ اللَّوحِ طَوعٌ * لِيَدَى فَضْلِهِ الَّذى لا يُضاها\r\nحازَ مِن جَوْهَرِ التَّقَدُّسِ نَفساً * تاهَتِ الانبياء فى مَعناها\r\nلا تُجِلْ فِى صِفاتِ أحْمَدَ فِكْراً * فَهِىَ الصُّورَة الَّتى لَن تَراها\r\nحازَ قُدْسِيَّة العُلومِ وَ إن لَمْ * يُؤتَها أحْمَدٌ فَمَن يُؤتاها\r\nوَ هُوَ الآية المُحيطَة فِى الكَوْ * نِ فَفى عَيْنِ كُلِّ شَىءٍ تَراها \r\n11 - محمّد آيت خداست و حكمت خداست و شمشير خداست و رحمت خداست كه آن‌را به عنوان هديه فرستاده است .\r\n\r\n","description":"","footnote":"","page_name":" 82 ","page_number":86},
  {"content":"\r\n\r\n12 - از محمّد به خلائق ، علم و حلم افاضه شد ، كه عقول از اين علم و حلم ، عقل‌هاى خود را گرفتند .\r\n13 - محمّد گرامىترين پيامبران نشد مگر زمانى كه خداوند دانست كه او از همهء پيامبران با نموّتر و با رشادتر و با استعدادتر است .\r\n14 - تمام موجودات از كاينات همچون نقطهء خطّى هستند كه دو سرِ خطّ به دست اوست ؛ خواه نعمت و رحمتى كه بدانها رسد ، و خواه نقمت و مشكلات و سختى ها .\r\n15 - و هر چه به طور كلّى ، پائين‌تر از عالم لوح است همگى مطيع و منقاد دو دست فضل و كرم اوست ؛ فضلى كه هيچ شبيه و نظير ندارد .\r\n16 - او از حاقّ طهارت و از جوهر قدس ، حائز نفسى شده است كه پيامبران در معنى و حقيقت آن نفس همگى گم و سرگردانند .\r\n17 - پس تو در صفات احمد ، فكر خود را جَوَلان مده و به گردش در مياور ، زيرا كه آن صفات ، صورتى است كه ابداً آن‌را نخواهى ديد .\r\n18 - او به مقام قداست علوم و لُبّ و لُباب دانش‌ها رسيده است ؛ و اگر اين قُدسيّت به احمد داده نشده است پس به چه كسى داده شده است ؟\r\n19 - و او آيت كبرى و آئينه كامل خدا و محيط بر عالم كون است و بنابراين در حاقّ و حقيقت هر چيز او را مىبينى .\r\nو مفصّل از مقامات حضرت رسول اكرم \" صلّى الله عليه و آله و سلّم \" نقل مىكند تا مىرسد به مقامات أميرالمؤمنين عليه السّلام و مىگويد :\r\n مَلِكٌ شُدَّ أزْرُهُ بِأخيهِ * فَاستَقامَت مِنَ الامورِ قَناها\r\nاسَدَدِ اللهِ مَا رَأتْ مُقْلَتاه * نَارَ حَربٍ تَشُبُّ إلّا اصطَلاها \r\n20 - او پادشاهى بود كه خداوند پشت و كمر او را به برادرش محكم كرد و بنابراين ، جريان امور وامانده ، چون نيزه ايستاده بر سر پا شد .\r\n21 - برادرش اسدالله شير خداست كه هيچگاه دو چشم او نديد كه آتش جنگ افروخته است مگر آنكه آن را گرم كرد .\r\nو بعداً مشروحاً فضائل آن حضرت را در مقامات بدر و احد و احزاب\r\n\r\n","description":"","footnote":"","page_name":" 83 ","page_number":87},
  {"content":"\r\n\r\nو حنين و خيبر و ساير مناقب را از قبيل نزول آيه تطهير و مباهله و سورهء هَل أتى و سَدّ أبواب و حديث منزلت و حديث غدير و غير ذلك بيان مىكند تا آنكه مىگويد :\r\n أَيُّهَا الرّاكِبُ المُجِدُّ رُوَيداً * بِقُلوُبٍ تَقَلَّبَتْ فِى جَواها\r\nإن تَرَائَتْ أرْضُ الغَريَّينِ فَاخْلَع * وَ اخْلَعِ النَّعْلَ دُونَ وَادى طُواها\r\nوَ إذا شِمْتَ قُبَّة العالَمِ الاعلَى * وَ أنوارَ رَبِّها تَغشاها\r\nفَتَواضَع فَثَمَّ دَارَهُ قُدْسٍ * تَتَمَنَّى الافلاكُ لَثْمَ تَرَاها\r\nقُلْ لَهُ وَ الدُّمُوعُ سَفْحَ عَقِيقٍ * وَ الجَوى تَصْطَلى بِنارِ غَضاها\r\nيَا بنَ عَمِّ المُصطَفى أنتَ يَدُ اللهِ * الَّتى عَمَّ كُلَّ شَىءٍ نَداها\r\nأنتَ قُرآنُهُ القَديمُ وَ أوصا * فُكَ آياتُهُ الَّتى أوحاها\r\nحُسْبُكَ اللهُ فى مَآثِرَ شَتّى * هِىَ مِثْلُ الاعدادِ لا تَتَناهى\r\nأنتَ بَعْدَ النَّبِىِّ خَيْرُ البَرايا * وَ السَّما خَيْرُ ما بِها قَمَراها\r\nلَكَ ذاتٌ كَذاتِهِ حَيثُ لَولا * أنَّها مِثْلُها لَما آخاها\r\nقَدْ تَراضَعتُما بِثَدىِ وِصال * كانَ مِن جَوهَرِ التَّجَلّى غَذاها\r\nيَا عَلِىُّ المِقدارُ حَسبُكَ لا هُو * تِيَّة لا يُحاطُ فى عُلياها\r\nلَكَ نَفْسٌ مِن جَوهَرِ الُّطف صيغَتْ * جَعَلَ اللهُ كُلَّ نَفسٍ فِداها\r\nكُلُّ ما فِى القَضاء مِن كائناتٍ * أنتَ مَولى بَقائها وَ فَناها\r\nيا أخا المُصطَفى لَدَىَّ ذُنوبٌ * هِىَ عَيْنُ القَذى وَ أنتَ جَلاها\r\nيا غِياثَ الصَّريخِ دَعْوَة عَافٍ * لَيْسَ إلّا ك سَامِعٌ نَجواها\r\nكَيفَ تَخْشَى العُصاة بَلوَى المَعاصى * وَ بِكَ اللهُ مُنقِذٌ مُبتلاها\r\nلَكَ فى مُرتَقَى العُلى وَ المَعالى * دَرَجاتٌ لا يُرتَقى أدناها « 1 » \r\n22 - اى محمل دارى كه دل‌هائى را كه از شدّت وجد و عشق دگرگون شده است با خود با جدّ و جهدى حمل مىكنى ، قدرى آهسته‌تر بران .\r\n23 - اگر زمين نجف پديدار شد خضوع كن و در وادى طواى آن كه مىخواهى داخل شويد نعل خود را درآور .\r\n24 - و چون نظر دوختى بر قبّه و بارگاه عالم اعلى ، و أنوار حضرت پروردگار\r\n\r\n\r\n","description":"","footnote":"\r\n( 1 ) . ديوان ازرى\r\n","page_name":" 84 ","page_number":88},
  {"content":"\r\n\r\nكه آن قبّه را احاطه كرده است .\r\n25 - پس فروتنى و تواضع كن زيرا آنجا دار قدس و خانهء طهارت است كه افلاك آسمان آرزو مىكنند خاكش را بوسه زنند .\r\n26 - به او بگو در حالىكه اشكهاى خونينت چون دانه‌هاى عقيق مىريزد و در حالى كه عشق سوزان تو به آتش درخت غضاى آن خانه و سرزمين گرم مىشود .\r\n27 - اى پسر عموى مصطفى تو يد الله و دست خدائى كه باران رحمتش همه چيز را فرا گرفته است .\r\n28 - تو قرآن قديم خدا هستى ، و اوصاف تو آيات آن قرآن است كه خدا وحى كرده است .\r\n29 - خداوند براى تو كافى است و بس ، در خصال پسنديده و ملكات حميده‌اى كه دارى ، و تعداد آنها به اندازهء اعداد ، نامتناهى است .\r\n30 - بعد از پيامبر ، از ميان جميع مخلوقات ، تو بهترين آفريده‌اى ، آرى در فراز آسمان بهترين كوكبى كه هست همان خورشيد و ماه آسمان است .\r\n31 - تو ذاتى دارى مانند ذات پيغمبر ، و اگر اين چنين نبود پيامبر تو را برادر خود نمىكرد .\r\n32 - شما دو نفر از پستان وصال شير خورده‌ايد ، آن پستانى كه غذاى آن از جوهر تجلّى اسماء و صفات خداوندى بوده است .\r\n33 - اى على ، در مقدار و تعيّن همين قدر بس است كه از عالم لاهوت هستى ؟ آن عالم لاهوتى كه درجات علياى آن به احاطهء هيچ موجودى در نيايد .\r\n34 - تو داراى نفسى هستى كه از گوهر لطف حضرت احديّت ريخته شده است ، خداوند همهء نفس‌ها را فداى تو گرداند .\r\n35 - در عالم قضا و قدر خداوند ، آنچه واقع شود ، تو بر آن ولايت دارى ، چه در امور باقيّهء آن ، و چه در امور فانيّهء آن .\r\n36 - اى برادر مصطفى ، من گناهانى دارم كه خار چشم من گرديده است ، و تو فقط زداينده و از بين برندهء آن هستى !\r\n37 - اى پناه و فريادرس شخص مبتلا و دردمند ، كه براى رفع بليّه و گرفتارى ، دعوت او را اجابت مىكنى ، آن شخص دردمندى كه غير از تو كسى\r\n\r\n","description":"","footnote":"","page_name":" 85 ","page_number":89},
  {"content":"\r\n\r\nشنواى نجوا و درد دل پنهانى او نيست .\r\n38 - چگونه معصيت كاران از بلواى گناهان بترسند در حالى كه خداوند تو را نجات دهنده و دست‌گيرندهء مبتلايان قرار داده است .\r\n39 - براى تو در مراتب كمال و اعتلاى معالى و مقامات ، درجاتى است كه به كوتاه‌ترين پلّكان آن نمىتوان بالا رفت .\r\nو بعد مفصّلًا قضيّه سقيفه و ربودن خلافت را بيان نموده و شيخين را محاكمه مىكند و درجات حضرت زهراء و سفارشات پيغمبر را دربارهء او و ظلم و ستمى را كه به آن حضرت نمودند خوب شرح مىدهد . فجزاه الله عن الرّسول و عن أهل بيته خير الجزاء . و حقّاً سزاوار است كه اشعار او به فارسى شرح و با ذكر شواهد و مصادر استشهادات او به صورت كتابى در دسترس عمومى قرار گيرد .\r\n\r\nبرخى اشعار در مناقب أمير المؤمنين\r\nچه خوب شاعر پارسى زبان سروده است :\r\n حقّ را چو به خلق شد جلوه‌گرى * پوشيد على را به لباس بشرى\r\nاز عالم لا مكان به امكان آورد * تا بىخبران را دهد از خود خبرى \r\nو شاعرى ديگرچه خوب سروده است :\r\n سِرِّ ولايت آموز مصباح جان برافروز * رو از على بياموز يك شيمهء عليّه\r\nروى علىّ اعلى اشراق نورِ بالا * عَنْ وَجْهِهِ تلالا نورٌ مِنَ الهُويَّه\r\nسِرِّ هويّت آمد روح مشيّت آمد * ايجادُ كلِّ شَىءٍ مِن مَبدأ المَشيَّه\r\nچون روح جمله اسماست اين نكته پاى برخاست * يا واهِبَ العَطايا يا رازقَ البَريَّه\r\nچون نيست رَه بذاتش يك شمّه از صفاتش * الرِّفقُ بِالرَّعِيَّه وَ العَدْلُ فِى القَضِيَّه \r\nو ملّاى رومى چه خوب و عالى سروده :\r\n رومى نشد از سرّ على كس آگاه * زيرا كه نشد كس آگه از سِرّ إله\r\nيك ممكن و اين همه صفات واجب * لا حَوْلَ وَ لا قُوَّة إلّا بالله « 1 » \r\nو اديب فاضل عبد الباقى أفَنْدى چه خوب سروده :\r\n يَا ابَا الاوصياء أنتَ لِطه * صِهْرَهُ وَ ابْنُ عَمِّهِ وَ أخُوه\r\nإنَ لِلَّهِ فى مَعاليكَ سِرّاً * أكثَرُ العالَمينَ مَا عَلِمُوه\r\nأنتَ ثانِى الاباء فى مُنتَهَى * الدَّورِ وَ آباؤهُ تُعَدُّ بَنُوهُ \r\n\r\n\r\n","description":"","footnote":"\r\n( 1 ) . در خاتمه جلد اول از طبع ميرخانى « مثنوى » ضبط است .\r\n","page_name":" 86 ","page_number":90},
  {"content":"\r\n\r\n خَلَقَ اللهُ آدَمَ مِن تُرَابٍ * فَهُوَ ابنٌ لَهُ وَ أنتَ أبُوهُ « 1 » \r\n1 - اى پدر اوصياء رسول الله ، مقام تو و منزلهء تو نسبت به طَه ، آن است كه دامادِ او هستى ، و پسر عمّ او هستى ، و برادر او هستى .\r\n2 - از براى خدا در درجات و مقامات عالى تو اسرارى است كه اكثر عالَميان آن‌را نمىدانند .\r\n3 - تو در انتهاى دورهء عالم خلقت ، پدر دوّمين براى موجودات هستى ، و پدران اين دوره ، فرزندان آن محسوب مىشوند .\r\n4 - خداوند آدم را از خاك آفريد ، و بنابراين آدم ، پسر خاك است ، و تو پدر خاك هستى ، و تو أبوترابى .\r\nو آية الله علّامه حاج سيّد اسماعيل شيرازى پسر عموى آية الله سيّد الطّائفة حاج ميرزا محمّد حسن شيرازى - أعلى الله مقامهما - قصيده‌اى در ميلاد و مدح أميرالمؤمنين \" عليه السّلام \" گفته است بسيار غرّاء و ما چند قطعه از آن را نقل مىكنيم :\r\n إنْ يَكُنْ يُجْعَلُ لِلّهِ البَنُون * وَ تَعالَى اللهُ عَمّا يَصِفُونَ 1\r\nفَوَليدُ الْبَيْتِ احْرى أنْ يَكُون وَلِىِّ الْبَيْتِ حَقّاً وَلَداً 2 * هُوَ بَعْدَ المُصْطَفى خَيرُ الوَرى\r\nمِن ذُرَى العَرْشِ إلى تَحْتَ الثَّرى 3 * قَدْ كَستْ عَلْياؤهُ امَّ القُرى\r\nعزه تحمى حماها ابدا 4 * لا عُزَيرٌ ؛ لا ؛ و لا ابنُ مَريَم\r\nحَيثُ لَا يَدْنُوه مَن لَم يُحْرِم 5 * سَبَقَ الكَون جَميعاً فِى الوُجود\r\nوَ طَوى عالَمَ غَيبٍ وَ شُهُود 6 * كُلُّ مَا فِى الكَوْن مِن يُمْنَاهُ\r\nجُود إذ هُوَ الكائِنُ لِلّهِ يَدا 7 * سَيِّدُ حَازَتْ بِهِ الفَضْل مُضَر\r\nبِفخارٍ قَدْ سَما كُلَّ البَشَر 8 * وَجْهُهُ فِى الفَلَكِ العُليا قَمَر\r\nفَبِهِ لا بِالنُّجومِ يُهْتَدى 9 * وَ يَدُ اللهِ مُدِرُّ الانعُمِ\r\nنَحْوَ مَعْناهُ لِنَيْلِ المُغْنَمِ 10 « 2 » \r\n1 - اگر بنا بشود كه براى خداوند ، پسرانى قرار داده شود - و البتّه خداوند بالاتر و منيع‌تر است از آنكه او را به صفات بشرى توصيف مىكنند .\r\n\r\n\r\n","description":"","footnote":"\r\n( 1 ) . « سفينة البحار » ج 2 ص 231 .\r\n( 2 ) . « سفية البحار » ج 2 ص 230 .\r\n","page_name":" 87 ","page_number":91},
  {"content":"\r\n\r\n2 - بنابراين ، آن فرزند متولّد شده در كعبه كه خانهء خداست ، سزاوارتر است براى آنكه حقّاً فرزند صاحب خانه باشد .\r\n3 - او ( علىّ بن أبى طالب ) پس از پيامبر مصطفى بهترين خلايق است ؛ از بالاترين نقطهء عرش گرفته ، تا پائين‌ترين مرتبهء زمين در زير خاك .\r\n4 - مقام و منزلت عالى و مُشرِف او به امُّ القُرى ( مكّه مكرّمه ) لباس عزّتى پوشانيد كه پيوسته آن عزّت من مىكند كه در قُرقگاه آن كسى وارد شود .\r\n5 - خواه آن كس عُزَير باشد ؛ و خواه عيسى بن مريم ؛ چون هيچ كس نمىتواند بدون احرام نزديك آن شود .\r\n6 - او در وجود و هستى ، بر تمام عالم كون و تكوين پيشى گرفته است ؛ و عالم غيب و شهود را طىّ نموده ، و در هم پيچيده است .\r\n7 - و هر چه در عالم آفرينش و خلقت است ، جُود و بخششى است كه از دست با ميمنت اوست ؛ زيرا كه او دست خداست .\r\n8 - سيّد و آقائى است كه به واسطهء مقدم او قبيلهء مُضَر حائز افتخار و مباهاتى شده است كه از تمام افراد بشر بالا رفته است .\r\n9 - چهرهء تابناك او در فَلَك بالا ، چون ماه درخشانى است ، كه با آن ، نه با ستارگان ، راهنمائى مىشوند .\r\n10 - و او دست خداست كه نعمت‌ها را مىريزد ؛ و در عالم وجود افاضه مىكند ، به طرف معنى و مقصود خود ؛ تا آنكه عالم وجود به منفعت و بهرهء كافى نائل گردد .\r\nو حكيم الهى ميرزاى جلوه چه عالى و رسا به فارسى سروده است :\r\n غير على كسى نكرد خدمت احمد * غمخور موسى نباشد الّا هارون\r\nصورت انسانى و صفات خدائى * سبحان الله از اين مركّب و معجون\r\nكرد جهانى ز تيغ زنده به معنى * از دم تيغش اگر چه ريخت همى خون\r\nساحت جاهش به عقل پى نتوان برد * نتوان با موزه درگذشت ز جيحون\r\nسوى شريعت گراى و مهر على جوى * از بن دندان اگر نه قلبى و وارون « 1 » \r\n\r\n\r\n","description":"","footnote":"\r\n( 1 ) . « سفية البحار » ج 2 ص 230 .\r\n","page_name":" 88 ","page_number":92},
  {"content":"\r\n\r\n\r\nدرس پنجاه و دوم و پنجاه و سوّم : تفسير آيه : « وَ يَقُولُ الَّذِينَ كَفَرُوا لَسْتَ مُرْسَلًا قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ »\r\n\r\n","description":"","footnote":"","page_name":" 89 ","page_number":93},
  {"content":"\r\n . \r\n","description":"","footnote":"","page_name":" 90 ","page_number":94},
  {"content":"\r\n\r\nدرس 52 و 53\r\nبسم اللّه الرّحمن الرّحيم\r\nو صلى اللّه على محمّد و آله الطاهرين\r\nو لعنة الله على اعدائهم اجمعين من الآن الى قيام يوم الدين\r\nو لا حول و لا قوّة الا بالله العلىّ العظيم\r\nقال الله الحكيم فى كتابه الكريم :\r\n وَ يَقُولُ الَّذِينَ كَفَرُوا لَسْتَ مُرْسَلًا قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ  « 1 »\r\n« كافران در مقام اعتراض به تو گويند كه تو رسول خدا نيستى ، بگو : كافى است كه گواه بين من و شما خدا باشد و كسى كه در نزد او علم به كتاب است . »\r\n\r\nاقوال گوناگون در تعيين مصداق عالم به كتاب\r\nاجماع و اتّفاق علماى شيعه بر آن است كه منظور از عالم به كتاب در اين آيه شريفه حضرت اميرالمؤمنين \" عليه السّلام \" است و رسول خدا \" صلى الله عليه و آله و سلم \" به امر خدا به كافرانى كه از پذيرش قرآن و رسالت آن حضرت امتناع نمودند مىگويند : بهترين و كافىترين شاهد ميان من و شما در صدق دعواى من و در حقانيّت قرآن ، ذات مقدّس پروردگار است و اميرالمؤمنين \" عليه السّلام \" كه بر كتاب الهى و قرآن مجيد عالم و به حقائق و اسرار واقف ، و به دقائق و لطائف و ظاهر و باطن قرآن مطّلع و خبير است . و روايات صادره از اهل بيت \" عليهم السلام \" همه بدون هيچ اختلافى شأن نزول آيه را درباره آن حضرت گرفته‌اند ، و از علماى عامّه جمع بسيارى قائلند كه مراد امير المؤمنين هستند ، گرچه بعضى از آنها گفته‌اند : مراد از عالم به كتاب خود ذات مقدّس خدا يا جبرائيل است يا علماى يهود و نصارى كه عالم به انجيل و تورات هستند يا خصوص عبد الله بن سلام است كه اسلام آورده بود .\r\n\r\n\r\n","description":"","footnote":"\r\n( 1 ) . سورة الرّعد ( 13 ) آيه 43 .\r\n","page_name":" 91 ","page_number":95},
  {"content":"\r\n\r\nابو الفتوح رازى گويد : بعضى از مفسّران گفته‌اند عبد الله بن سلام است ، و بيشتر از مفسّران از قدماء و محدّثان و اهل اخبار و اسناد و روايات از موافقان و مخالفان برآنند كه حضرت اميرالمؤمنين على است « 1 »\r\nو زمخشرى گويد : مراد كسى است كه علم قرآن در نزد اوست ، و قرآن با اين نظم عجيب و معجزه كه تمام قواى بشر را از تهيه مثل آن از كار انداخته است . و سپس به عنوان « و قيل » ساير احتمالات و اقوال را بيان كرده است « 2 »\r\n\r\nمرور اجمالى بر سورهء مباركة رعد\r\nو ما قبل از اينكه در روايات وارده در اين آيه از عامّه و خاصّه وارد شويم و نيز قبل از اينكه احتمالات و اقوالى كه در اين آيه داده شده است بيان كنيم لازم‌است يك سير اجمالى در تمام اين سوره مباركه ( سوره رعد ) بنمائيم تا موقعيت آيه مورد بحث مشخّص شود ، و اين سير خود به خود جواب گوى بعض از احتمالات يا اقوال خواهد بود .\r\nنزول اين سوره براى اثبات حقانيّت كتاب الهى قرآن كريم است در مقابل منكرين كه قرآن را به عنوان معجزه نپذيرفتند و از رسول خدا \" صلى الله عليه و آله و سلم \" معجزه ديگرى محسوس و مشهود كه از آسمان نازل شود درخواست مىنمودند . آيات اين سوره از اوّل تا به آخر همه متّصل و مرتبط به يكديگر بوده و مانند دانه‌هاى لؤلؤ كه به يك رشته كشيده شده باشند يك شكل خاصّ و هيئت نيكوئى را تشكيل مىدهد . اوّل آن به آخر و آخر آن به اوّل ناظر و مربوط است ، و آيه مورد بحث ما در آخر سوره قرار گرفته و جوابگوى تمام ايرادات مشركين است به طورى كه اگر آن آيه را برداريم اين سوره ناقص و مانند كاسهء شكسته‌اى مىشود و از اوج عظمت و رفعت خود سقوط مىنمايد .\r\nآيه اوّل اين سوره با اين خطاب شروع مىشود :\r\n  المر تِلْكَ آياتُ الْكِتابِ وَ الَّذِي أُنْزِلَ إِلَيْكَ مِنْ رَبِّكَ الْحَقُّ وَ لكِنَّ أَكْثَرَ النَّاسِ لا يُؤْمِنُونَ .  \r\n« اين است آيات قرآن مجيد ، و اين آياتى كه از پروردگار تو بر تو فرود مىآيد حقّ است و ليكن اكثر مردم ايمان نمىآورند . »\r\nبعد شروع مىكند به معرّفى خدا كه اواست كه آسمان‌ها را بدون ستون مشهود\r\n\r\n\r\n","description":"","footnote":"\r\n( 1 ) . تفسير ابو الفتوح ج 6 ص 503 .\r\n( 2 ) . تفسير كشاف ج 2 ص 536 .\r\n","page_name":" 92 ","page_number":96},
  {"content":"\r\n\r\nبر پا داشته ، و بر كاخ وجود استيلا يافته ، و خورشيد و ماه را مسخّر و در گردش انداخته ، و زمين را گسترده ، و كوهها را در آن نصب كرده ، و چشمه‌ها و نهرها جارى ساخته ، و از هر گونه ميوه‌ها ايجاد فرموده ، و زمين را به قطعاتى قسمت نموده ، و باغهاى انگور و خرما و زراعت به گونه‌هاى مختلف كه با آب واحد همگى سيراب مىشوند آفريده است ، و مردگان را او زنده مىكند ، و عجب است گفتار منكران كه مىگويند :\r\nآيا ما بعد از مردن در لباس جديدى در خواهيم آمد ؟ ، تا مىرسد به آيه هفتم :\r\n وَ يَقُولُ الَّذِينَ كَفَرُوا لَوْ لا أُنْزِلَ عَلَيْهِ آيَةٌ مِنْ رَبِّهِ إِنَّما أَنْتَ مُنْذِرٌ وَ لِكُلِّ قَوْمٍ هادٍ \r\n« آن كسانى كه كافرند مىگويند : چرا از طرف پروردگار محمد \" صلّى اللّه عليه و آله و سلم \" آيه و علامت آسمانى بر او فرود نمىآيد . اى پيغمبر تو فقط ترساننده و بيم دهنده‌اى ( مردم را از شرك و كفر و عواقب وخيم گناه و اعمال زشت ) و براى هر جمعيّت و گروهى هدايت كننده‌اى خدا قرار داده است . »\r\nدر اينجا ملاحظه مىشود كه كفّار قرآن كريم را كه به حقّ نازل و خود آن معجزه است به عنوان معجزه نپذيرفتند و دنبال معجزه ديگر از خوارق عادات مىگردند ، و پيغمبر در جواب مىگويد : آوردن معجزات ديگر و خارق عادات كه هر كدام از شما بخواهيد ( و روى ميل خود مرا بر آن الزام كنيد مانند طلا شدن كوه ، يا جارى شدن نهرى از طلاى ذوب شده ، يا تبديل اين باغستان به باغى از جواهر و لؤلؤ ، و أمثال آن از مرده زنده كردن ، يا فرشته‌اى محسوس و مشهود از آسمان پائين آمدن ، و كتاب آسمانى را به دست ملموس و محسوس خود پائين آوردن ، گذشته از آنكه بسيارى از آنها غلط و مستلزم جسميّت خدا و مكان داشتن او در جاى معيّن است ، اين قبيل معجزات هميشه و پياپى بر خلاف مصالح بشر است . گرچه از همه پيمبران معجزاتى سر مىزده ليكن نه اين‌طور بوده كه به طور مداوم سنّت عالم اسباب را تعطيل كنند و فكر خود را در استخدام آراء و افكار امّت در آورده و دائماً براى خواست آنها دست به معجزه زنند ) من براى بيم دادن از شرك و كفر و اعمال زشت آمده‌ام و اين است رسالت و مأموريّت من .\r\nدر اينجا بايد پيغمبر بفرمايد معجزهء ابدى و غير قابل انكار و معجزهء علمى من قرآن است كه مردم را از نقطه نظر عقل و علم دعوت مىكند و به آن تحدّى مىكند ، و علناً\r\n\r\n","description":"","footnote":"","page_name":" 93 ","page_number":97},
  {"content":"\r\n\r\nجنّ و انس را به كمك يكديگر در مقام معارضه با قرآن مىخواند ، و افراد بشر را در مقام معارضه با قرآن حتّى به مثل آوردن يك سوره يا ده سوره مىخواند ، و علاوه خود آيات با آن اسلوب عجيب و منطق راستين كه حاوى حقائق و لطائف و قوانين فطرى انسانى بر مصالح بشريّت است با آن نداى بلند عدل و تقوى و عمل خير و دعوت به ايثار و انفاق و غيرها مىنمايد تمام اينها با اين ربط و بستگى زنجيرى به يكديگر همه معجزه است ، و خداى من اين آيات را فرستاده ، و خود اين آيات كه پروردگار من در آنها اعلان به رسالت من نموده و گواهى داده است و به عنوان معجزه عقلى و معنوى اعلان كرده است عالىترين درجه اعجاز است ، ليكن رسول خدا به كفار اين جواب را نمىگويد و آن‌را نگاه مىدارد براى بعد ، ولى باز مشغول مىشود به توصيف خدا كه خدا از آبستن شدن هر ماده‌اى خبر دارد ، و به غيب و آشكار مطّلع است ، و به گفتار آهسته و بلند يكسان علم دارد ، و برق را در آسمان ، و ابرهاى آب‌كش سنگين را آفريده ، و رعد در مقام حمد و تسبيح اوست ، و فرشتگان از او در خوف و هراس و دائماً مشغول ذكر و تسبيح‌اند . و سپس بيان مىكند كه دعوت خدا حقّ است و افرادى كه اين دعوت را مىپذيرند سعادتمندند ، و آنچه در آسمانها و زمين‌هاست همگى به سجده او در مىآيند و مشركين كه يكى از مخلوقات او را براى او شريك قرار مىدهند در اشتباهند ، و همين طور بيان مىكند تا مىرسد به آيه نوزدهم :\r\n أَ فَمَنْ يَعْلَمُ أَنَّما أُنْزِلَ إِلَيْكَ مِنْ رَبِّكَ الْحَقُّ كَمَنْ هُوَ أَعْمى إِنَّما يَتَذَكَّرُ أُولُوا الْأَلْبابِ \r\n« آيا كسى كه مىداند كه اين آياتى كه از طرف پروردگار تو بر تو نازل شده حقّ است مانند كسى است كه كور است ؟ و البتّه تنها خردمندان متذكّر مىشوند . »\r\nاين آيه در عين آنكه نظر به ردّ گفتار مشركين و كفار دارد ناظر بر همان آيه اوّل سوره است و به عنوان تأييد و تأكيد براى حقانيّت كتاب وارد شده است ، و تمام آياتى كه در بين از عظمت خدا و قدرت او بيان شده و مبين خود قرآن بوده است به همهء آنها مهر صحت و حقيّت زده و منكران را نابينا معرّفى كرده است ، و سپس توصيف و تعريف افراد خردمندى را مىكند كه قرآن را پذيرفتند و قبول نمودند . آنها كسانى هستند كه به عهد خدا وفا مىكنند ، و پيمان نمىشكنند ، و جائى را كه خدا بگويد صله كن صله مىكنند ، و از خدا در خشيت ، و از بدى اعمال خود در هراسند ، و اقامه نماز مىكنند ، و از اموال خود در سر و آشكار انفاق مىنمايند . و باز همين‌طور\r\n\r\n","description":"","footnote":"","page_name":" 94 ","page_number":98},
  {"content":"\r\n\r\nبيان مىكند تا مىرسد به آيه بيست و هفتم :  وَ يَقُولُ الَّذِينَ كَفَرُوا لَوْ لا أُنْزِلَ عَلَيْهِ آيَةٌ مِنْ رَبِّهِ قُلْ إِنَّ اللَّهَ يُضِلُّ مَنْ يَشاءُ وَ يَهْدِي إِلَيْهِ مَنْ أَنابَ . \r\nدر اينجا براى مرتبه دوم همان اعتراض كفّار را كه چرا بر او معجزه و خارق عادت از پروردگارش فرود نمىآيد بيان مىكند و مىفهماند كه كفار در كلام خود ايستادگى دارند ، و قرآن را معجزهء نمىدانند ، و در جستجوى معجزهء دگرند . اينجا باز رسول خدا در مقام جواب ، به قرآن كه عالىترين معجزه است تحدّى نمىكند و اين مطلب را و شهادت پروردگار را بر رسالت خود به بعد موكول مىكند ، و فقط مىفرمايد كه : هدايت و ضلالت دست خداست كسى كه دل به خدا دهد و به او رجوع كند و پرده‌هاى جهل را از روى عقل و قلب خود دور كند خدا او را هدايت مىكند ، و كسى كه چنين نباشد و راه گمراهى را بپيمايد خدا او را در آن راه گمراه مىكند . و باز شروع مىكند به ذكر صفات بندگانى كه به خدا رجوع مىكنند و راه حقّ را مىپيمايند : آنها كسانى هستند كه دلهايشان به ذكر خدا آرام مىگيرد ، ولى افرادى كه دل به خدا ندهند معجزه نيز براى آنان فايده ندارد ، و تا دل حالت پذيرش و انقياد در مقابل حق را نداشته باشد همه معجزات را تأويل و تفسير نموده به سحر و چشم‌بندى و دروغ نسبت مىدهند ، و در آيه سى و يك مىفرمايد :\r\n وَ لَوْ أَنَّ قُرْآناً سُيِّرَتْ بِهِ الْجِبالُ أَوْ قُطِّعَتْ بِهِ الْأَرْضُ أَوْ كُلِّمَ بِهِ الْمَوْتى بَلْ لِلَّهِ الْأَمْرُ جَمِيعاً أَ فَلَمْ يَيْأَسِ الَّذِينَ آمَنُوا أَنْ لَوْ يَشاءُ اللَّهُ لَهَدَى النَّاسَ جَمِيعاً وَ لا يَزالُ الَّذِينَ كَفَرُوا تُصِيبُهُمْ بِما صَنَعُوا قارِعَةٌ أَوْ تَحُلُّ قَرِيباً مِنْ دارِهِمْ حَتَّى يَأْتِيَ وَعْدُ اللَّهِ إِنَّ اللَّهَ لا يُخْلِفُ الْمِيعادَ . \r\n« و اگر كتابى باشد كه با اعجاز بيان كوهها را به حركت درآورد ، يا زمين را بشكافد ، يا مردگان را به سخن گفتن درآورد ( همين قرآن كريم است كه باز ايمان نمىآورند ) . آرى در همه عوالم ، امر و فرمان به دست خداست و هر چه بخواهد مىكند ، آيا هنوز مؤمنان ندانسته‌اند كه اگر خدا بخواهد از روى جبر و الزام مىتواند تمام افراد بشر را هدايت كند ( ليكن به اراده و اختيار خود آنان ايمان به خدا را واگذار كرده است كه از راه اختيار به سعادت و كاميابى رسند ) و دائماً و پياپى به كافران در اثر اعمال زشت و ناپسندشان كيفرهاى كوبنده و خرد كننده مىرسد ، يا آن كوبنده‌ها نزديك خانه و ديار آنان فرود مىآيد تا آنكه وعده خدا در قيامت برسد\r\n\r\n","description":"","footnote":"","page_name":" 95 ","page_number":99},
  {"content":"\r\n\r\nو البتّه خداوند خلف وعده نمىكند . »\r\nدر اين آيات به طور وضوح بيان مىكند كه علّت عدم پذيرش قرآن همان عدم تمكين دل از پذيرش حقّ و انقياد در برابر واقعيّت است ، و اگر به اين قرآن كه راقىترين و عظيم‌ترين معجزه است ايمان نياورند به كدام معجزه ديگر ايمان مىآورند ؟ و سپس بيان افرادى را از امت‌ّهاى گذشته كه به جهت عناد و خودسرى به پيغمبرانشان ايمان نياوردند مىنمايد ، و افرادى را كه به جهت پذيرش حقّ از مؤمنان داخل در بهشت مىگردند و پيغمبرانى را كه با معجزه و آيه آمدند و امت‌ها با آنها از روى مكر و خديعت رفتار كردند بيان مىكند تا مىرسد به آيه آخر سوره :\r\n وَ يَقُولُ الَّذِينَ كَفَرُوا لَسْتَ مُرْسَلًا قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ . \r\n« و كافران اصل نبوت تو را انكار مىكنند بگو تنها گواه من بر رسالت من خداست و كسى كه در نزد او علم به كتاب است . »\r\nدر اينجا ملاحظه مىشود كه كافران چون قرآن كه بزرگترين معجزه است نپذيرفتند ، و معجزات ديگرى كه مىخواستند پيغمبر براى آنها نياورد ، يكسره انكار اصل نبوّت را نمودند ، و تا به حال انكار نمىكردند بلكه دنبال معجزه ديگرى مىگشتند ، در اينجا كه اميدشان از آن معجزه قطع شد به كلّى انكار كردند ، و پيغمبر آن دو بار جوابى را كه بايد در آن دو مرحله راجع به حقانيّت و اعجاز قرآن به آنها بدهد و گواه بر رسالت خود آورد اينجا آورده و فرموده است : اى مردم كافر اين قرآن كه خود عالىترين معجزه است بر من فرود آمده است و خداى من در اين قرآن شهادت بر رسالت من داده است و كسى كه عالم به قرآن است او گواه بر نبوّت من است .\r\n\r\nكيّفيّت شهادت خداوند بر رسالت پيامبر اكرم \" صلى الله عليه و آله و سلّم \"\r\nبنابراين شهادت خدا احاله بر غيب و امر غير معلوم نيست و دعواى بدون برهان نيست ، چون گواهى خدا در قرآن ، و عالم به كتاب امرى مشهود و معلوم و در نزد كفّار مشخّص است ، و دليل بر صحّت اين دعوى اعجاز قرآن است كه ضرورى است . بنابراين ، اين آيهءمباركه ناظر به تمام سوره و جوابگوى تمام اعتراضات مشركين و كافران است ، و ناظر به آيه اوّل سوره و آيه نوزدهم كه حقانيّت كتاب را اثبات مىكند بوده ، و صدر و وسط و ذيل سوره را با حسن افتتاح و حسن اختتامى به هم مىپيوندد ، به طورى كه اگر اين آيه را از اين سوره برداريم گوئى يك جهت نقصانى در اين سوره موجود است .\r\n\r\n","description":"","footnote":"","page_name":" 96 ","page_number":100},
  {"content":"\r\n\r\nحال كه اين بحث ما در سير اجمالى سوره تمام شد وارد مىشويم در تفسير خود آيه :\r\n قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ . \r\nمراد از شهادت خدا به رسالت رسول خدا اداى شهادت است ، مانند آنكه مىگويد :\r\n  إِنَّكَ لَمِنَ الْمُرْسَلِينَ عَلى صِراطٍ مُسْتَقِيمٍ  \r\n« حقا اى رسول ، تو از پيمبران و فرستادگان ما هستى به سوى بشر در راه مستقيم » .\r\nو مانند ساير آياتى كه به عنوان :\r\n يا أَيُّهَا الرَّسُولُ *  و  يا أَيُّهَا النَّبِيُّ *  و يا به ساير عناوين مانند :  مُحَمَّدٌ رَسُولُ اللَّهِ ،   هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ * ،    وَ أَطِيعُوا اللَّهَ وَ رَسُولَهُ *   و  لِلَّهِ الْعِزَّةُ وَ لِرَسُولِهِ وَ لِلْمُؤْمِنِينَ ،   وَ ما مُحَمَّدٌ إِلَّا رَسُولٌ ،    وَ اللَّهُ يَعْلَمُ إِنَّكَ لَرَسُولُهُ ،    يا أَيُّهَا الَّذِينَ آمَنُوا اتَّقُوا اللَّهَ وَ آمِنُوا بِرَسُولِهِ . \r\nنظير اين آيات كه در قرآن بسيار است . و اداى شهادت به همين اقوال خداست در قرآن .\r\nفخر رازى گويد : مراد از شهادت آن است كه خداى تعالى معجزاتى را به دست پيغمبر ظاهر كرده كه دلالت بر صدق دعواى او دارد ، و اين مرتبه شهادت فعلى است نه قولى ، و عالىترين درجهء شهادت است . « 1 » ليكن اين كلام صحيح نيست چون معجزات پيغمبر و خارق عادات را كه كفّار مىخواستند پيغمبر انجام نداد و فقط قرآن مىماند و بس ، و چه لزومى دارد كه در اين صورت نزول خود قرآن را عملًا شهادت خدا حساب كنيم بلكه شهادت كه همان معنى حقيقيش شهادت قولى است در قرآن راجع به رسالت رسول اكرم بسيار است « 2 » و علاوه ، اينكه فخر گفته است : شهادت فعلى عاليتر و قوىتر از شهادت قولى است ، كلامى است خالى از حقيقت .\r\nو امّا آنكه بعضى گفته‌اند كه مراد تحمّل شهادت خداست نه اداى آن . اين احتمال نيز غلط است چون تحمل خداى ناديده براى كفّار چه فائده‌اى دارد ، و چگونه اين شهادت براى آنها مثمر ثمر خواهد بود ؟ و در اين صورت احالهء به غيب بوده و كلام از درجه اعتبار ساقط مىگردد ، چون راهى براى اثبات آن نزد كافران كه\r\n\r\n\r\n","description":"","footnote":"\r\n( 1 ) . تفسير فخر ج 19 ص 69 .\r\n( 2 ) . اين سخن صحيح است ، ولى در مقابل كفّار كه به حقانيّت رسول اكرم \" صلّى اللّه عليه و آله و سلّم \" در قرآن اذعان ندارند بايد گفت كه چون قرآن معجزه است و اين اعجاز را خداوند به دست پيغمبر اكرم \" صلّى اللّه عليه و آله و سلم \" جارى كرده است پى او را تصديق كرده است و اين اجراء اعجاز به دست حضرت ، شهادت خداست . و بر اين نهجى كه گفته شد مىتوان براى كلام فخر رازى محمل صحيحى قرار داد .\r\n","page_name":" 97 ","page_number":101},
  {"content":"\r\n\r\nمنكرند نخواهد بود .\r\n\r\nنقد و بررسى اقوال مختلف درباره\r\n مَنْ عِنْدَهُ عِلْمُ الْكِتابِ \r\nامّا مراد از  وَ مَنْ عِنْدَهُ عِلْمُ الْكِتابِ  « و كافى است براى گواه بودن بين من و شما گواهى كسى كه در نزد او علم كتاب است . »\r\nبعضى گفته‌اند كه مراد خود خداست ، و فخر رازى اين قول را نسبت به حسن بصرى و سعيد بن جبير و زجاج داده است . « 1 » و زمخشرى « 2 » و فخر رازى « 3 » از حسن بصرى نقل كرده‌اند كه او گفته است : لا و الله ما يعنى الا الله « سوگند به خدا كه خدا در اينجا خودش را قصد كرده است . » و سيوطى گويد كه : ابن جرير و ابن منذر و ابن ابى حاتم از مجاهد تخريج حديث كرده‌اند كه او گفته است : مراد خود خداى عزّوجّل است . « 4 »\r\nاين احتمال صحيح نيست ، چون اوّلًا خلاف ظاهر عطف است كه دلالت بر مغايرت دارد ، و ثانياً عطف صفت بر ذات غلط است ، و همان‌طورى كه فخر رازى گويد : صحيح نيست كه بگوئيم : شهد بهذا زيد و الفقيه « به اين امر زيد و فقيه گواهى دادند . » و مراد از فقيه خود زيد باشد ، بلكه بايد گفت : زيد فقيه شهادت داده است . « 5 »\r\nو علّامهء طباطبائى به اين معنى تصريح كرده‌اند و گفته‌اند كه : از همين جهت زمخشرى عبارت حسن را تأويل كرده و جملهء اوّل را به جمله صفتيّه تبديل كرده است و گفته : كفى بالذى يستحق العبادة و بالذى يعلم علم ما فى اللوح المحفوظ الا هو شهيدا بينى و بينكم . « 6 » يعنى كافى است آن كسى كه مستحق عبادت است و آن كسى كه علم لوح محفوظ را دارد آنكه گواه بين من و شما باشد . » و در اينجا به جاى لفظ جلالهء « الله » كه دلالت بر ذات مىكند لفظ الذى يستحق العبادة\r\n\r\n\r\n","description":"","footnote":"\r\n( 1 ) . تفسير فخر رازى جلد 19 ص 70 . و در تفسير مجمع البيان ج 3 ص 301 اين قول را نسبت به حسن و ضحاك و سعيد بن جبير داده و فرموده است كه زجاج اختيار كرده ، و شاهد بر اين ، قرائت كسى است كه اين طور خوانده : و من عنده علم الكتاب يا و من عنده علم الكتاب . و در تفسير كشاف ج 2 ص 536 گويد : قرائت كسى كه من را به كسر خوانده قول حسن را تقويت مىكند ، اى من لدنه علم الكتاب . يا آنكه علم فعل مبنى للمفعول باشد ، اى  مَنْ عِنْدَهُ عِلْمُ الْكِتابِ . \r\n( 2 ) . تفسير كشاف ج 2 ص 536 .\r\n( 3 ) . تفسير فخر رازى جلد 19 ص 70 . و در تفسير مجمع البيان ج 3 ص 301 اين قول را نسبت به حسن و ضحاك و سعيد بن جبير داده و فرموده است كه زجاج اختيار كرده ، و شاهد بر اين ، قرائت كسى است كه اين طور خوانده : و من عنده علم الكتاب يا و من عنده علم الكتاب . و در تفسير كشاف ج 2 ص 536 گويد : قرائت كسى كه من را به كسر خوانده قول حسن را تقويت مىكند ، اى من لدنه علم الكتاب . يا آنكه علم فعل مبنى للمفعول باشد ، اى  مَنْ عِنْدَهُ عِلْمُ الْكِتابِ . \r\n( 4 ) . الدّرّ المنثور ج 4 ص 69\r\n( 5 ) . تفسير فخر رازى جلد 19 ص 70 . و در تفسير مجمع البيان ج 3 ص 301 اين قول را نسبت به حسن و ضحاك و سعيد بن جبير داده و فرموده است كه زجاج اختيار كرده ، و شاهد بر اين ، قرائت كسى است كه اين طور خوانده : و من عنده علم الكتاب يا و من عنده علم الكتاب . و در تفسير كشاف ج 2 ص 536 گويد : قرائت كسى كه من را به كسر خوانده قول حسن را تقويت مىكند ، اى من لدنه علم الكتاب . يا آنكه علم فعل مبنى للمفعول باشد ، اى  مَنْ عِنْدَهُ عِلْمُ الْكِتابِ . \r\n( 6 ) . تفسير كشاف ج 2 ص 536 .\r\n","page_name":" 98 ","page_number":102},
  {"content":"\r\n\r\nرا كه جمله وصفيّه است قرار داده است . « 1 »\r\nالبتّه اين كار را زمخشرى كرده تا ردائت و پستى كلام را توجيه كند و براى تفسير حسن بصرى وجهى تصوّر كند . ولى بايد دانست تبديل لفظى به لفظ ديگر كه داراى معنى صحيحى باشد موجب صحت لفظ اوّل نخواهد شد ، و چون لفظ اوّل كه دلالت بر ذات كند در قرآن مجيد وارد است لذا عطف صفت بر آن قبيح است . علاوه بر اين از آنچه سابقاً گفتيم كه مراد از شهادت خدا به رسالت پيغمبر آيات واردهء قرآنى است كه رسالت آن حضرت را تصديق مىكند در اين صورت مناسب است كه آن آيات به ذات مقدّس نسبت داده شود كه داراى جميع صفات كمال است نه به معناى وصفى ، چون شهادت ذات پروردگار از همه قسم از اقسام شهادات بالاتر است . قال سبحانه :\r\n قُلْ أَيُّ شَيْءٍ أَكْبَرُ شَهادَةً قُلِ اللَّهُ شَهِيدٌ بَيْنِي وَ بَيْنَكُمْ  « 2 » و اينكه زجاج گفته است كه : صحيح نيست خدا در صدق حكم خود استشهاد به غير خود نما يد تمام نيست زيرا همانطور كه فخر رازى گويد : چگونه جايز است خدا براى اثبات مطلب خود و صدق گفتارش به انجير و زيتون و التين و الزيتون سوگند ياد كند ليكن جايز نباشد كه عالم به كتاب راى شاهد بگيرد ؟ ! « 3 »\r\nاحتمال دوّم آن است كه مراد به كتاب تورات و انجيل باشد و مراد از عالمين به كتاب علماى يهود و نصارى ، و بر همين اساس سيوطى گويد : ابن جرير از طريق عوفى از ابن عبّاس روايت كرده است كه از او سؤال شد : و من عنده علم الكتاب ؟ قال : هم اهل الكتاب من اليهود و النصارى « 4 » چون يهود و نصارى در تورات و انجيل علائم نبوّت پيغمبر آخر الزّمان را خوانده‌اند و به آنچه انبياء بشارت داده‌اند مطلّعند .\r\nاين احتمال نيز صحيح نيست چون در آيه مباركه شهادت و گواهى عالم به كتاب را ذكر كرده است نه مجرّد علم را ، و اين سوره همان‌طور كه ذكر شد در مكّه بر پيغمبر فرود آمده است و در مكّه يك نفر از علماى يهود و نصارى به رسول خدا ايمان\r\n\r\n\r\n","description":"","footnote":"\r\n( 1 ) . تفسير الميزان ج 11 ص 424 و آيه درسورة الانعام ( 6 ) آيه 19 سوره انعام 6 آيه 19 .\r\n( 2 ) . همان مصدر .\r\n( 3 ) . تفسير فخر رازى ج 19 ص 70 .\r\n( 4 ) . تفسير الدر المنثور ج 4 ص 69 .\r\n","page_name":" 99 ","page_number":103},
  {"content":"\r\n\r\nنياورد و شهادت به رسالت او نداد . مبارزه رسول خدا و دعوت آن حضرت در مكّه فقط با مشركين قريش بوده است و در اين صورت معنى ندارد كه رسول خدا احتجاج كند در رسالت خود به شهادت كسى كه او شهادت نداده است . و بعضى گفته‌اند كه مراد از شهادت در اينجا تحمّل شهادت است نه اداى شهادت ، و تحمّل شهادت مستلزم اين نيست كه شاهد در هنگام شهادت يعنى در وقت تحمّل ، ايمان به رسالت داشته باشد .\r\nبنابراين مراد از عالم به كتاب علماء يهود و نصارى هستند كه خود متحّمل چنين گواهى طبق تورات و انجيل هستند گرچه هنوز آنها ايمان نياورده‌اند « 1 »\r\nاين احتمال نيز غلط است زيرا در اين صورت مرجع احتجاج رسول خدا با مشركين قريش به علم علماء اهل كتاب خواهد بود گرچه هنوز ايمان نياورده و به رسالتش اعتراف ننموده‌اند ، و شهادت كسى كه خود مؤمن نيست و اقرار و اعتراف ندارد چگونه صحيح است ؟ و اگر اين معنى قابل قبول باشد سزاوار بود كه رسول خدا به علم خود مشركين احتجاج كند چون اعجاز قرآن بر آنها ثابت و حجّت تمام بود و بنابراين بايد خود آنها را بر رسالت خود گواه گيرد چرا عدول كرد به تحمّل شهادت اهل كتاب ؟ با آنكه مشركين با آنها در انكار رسالت شريك و در كفر مشترك بودند . علاوه بر اين سابقا گفتيم كه مراد از شهادت اداى آن است نه تحمل آن چون تحمّل آن در خداوند عزّوجّل قاطع عذر براى مشركين نبوده و احالهء به غيب خواهد بود .\r\nاحتمال سوّم آن است كه : مراد از كتاب ، لوح محفوظ ، و عالم به كتاب جبرائيل باشد . سيوطى گويد : ابن ابى حاتم از سعيد بن جبير تخريج حديث كرده كه او در تفسير اين آيه گفته است :\r\nمن عنده علم الكتاب جبريل « 2 »\r\nاين احتمال نيز صحيح نيست زيرا براى مشركين كه جبرائيل را قبول ندارند و شهادت جبرائيل كه جز وعده به غيب و فرار از احتجاج در نزد آنها چيز ديگرى نيست چه فائده‌اى دارد ؟ و در اين صورت اگر پيغمبر به جاى جبرائيل تمام فرشتگان از ميكائيل و اسرافيل و عزرائيل و بقيه فرشتگان ملا اعلى را شاهد بگيرد براى مشركين بىفائده بوده و قاطع عذر نخواهد بود .\r\n\r\n\r\n","description":"","footnote":"\r\n( 1 ) . تفسير الميزان ج 11 ص 425 .\r\n( 2 ) . الدر المنثور ج 4 ص 69 .\r\n","page_name":" 100 ","page_number":104},
  {"content":"\r\n\r\nاحتمال چهارم آن است كه : مراد از اهل كتاب ، افرادى باشند از علماء يهود و نصارى كه ايمان آورده‌اند و بر رسالت آن حضرت گواهى مىدهند مانند عبد الله بن سلام و سلمان فارسى و جارود و تميم دارى « 1 » و سيوطى گويد : عبد الرّزّاق و ابن جرير و ابن منذر و ابن ابى حاتم از قتاده تخريج روايت كرده‌اند كه او گفته : كان من اهل الكتاب قوم يشهدون بالحق و يعرفونه ، منهم عبد الله بن سلام و الجارود و تميم الدارى و سلمان الفارسى « 2 »\r\nو اين قول نيز باطل است چون اين افراد همه در مدينه اسلام آوردند و آيه مباركة قل الله شهيد بينى و بينكم و من عنده علم الكتاب در مكّه نازل شده است ، و معنى ندارد كه رسول خدا در مكه با مشركين قريش احتجاج نموده و دليل رسالت خود را شهادت افرادى بياورد كه بعداً در مدينه ايمان مىآورند .\r\nو قول بعضى كه گفته‌اند : مكّى بودن اين آيه منافات ندارد كه اخبار از شهادت آينده باشد ، مردود است به اينكه اين قسم احتجاج از درجه اعتبار ساقط و حجّت را تا حدّ زيادى پائين آورده و ضعيف و ساقط مىكند چون در مقابل گروهى كه الآن مىگويند : لَستَ مُرسَلًا « تو رسول خدا نيستى » اگر جواب گفته شود : كه من رسول خدا هستم به دليل آنكه چندين سال ديگر در مدينه بعضى از علماء اهل كتاب شهادت بر رسالت من مىدهند معلوم است كه چقدر ضعيف و بىاساس است . « 3 »\r\nاحتمال پنجم آنكه : خصوص عبد الله بن سلام باشد كه از علماء يهود و در مدينه در وقت هجرت رسول خدا ايمان آورده است . سيوطى گويد : ابن سعد و ابن ابى شيبة و ابن جرير و ابن منذر از مجاهد تخريج كرده‌اند كه انه كان يقرا : « و من عنده علم الكتاب » ، قال : هو عبد الله بن سلام « 4 »\r\nو گويندگانى كه مىگويند اين آيه راجع به عبد الله بن سلام است بسيار پافشارى دارند ، ليكن اين قول نيز باطل است چون همانطور كه در ردّ احتمال چهارم\r\n\r\n\r\n","description":"","footnote":"\r\n( 1 ) . الميزان ج 11 ص 424 و تفسير فخر ج 19 ص 69 و مجمع البيان ج 3 ص 301 و كشاف ج 2 ص 536 و تفسير ابى السعود ج 3 ص 235 .\r\n( 2 ) . الدر المنثور ج 4 ص 69 .\r\n( 3 ) . تفسير الميزان ج 11 ص 425 .\r\n( 4 ) . الدر المنثور ج 4 ص 69 ، و ينابيع الموده ص 104 باب 30 .\r\n","page_name":" 101 ","page_number":105},
  {"content":"\r\n\r\nگفتيم سورهء رعد مكّى است و عبد الله بن سلام در مدينه ايمان آورده و او را گواهى گرفتن در برابر مشركين مكه ، اسقاط حجت و فرار از ميدان احتجاج است ، و حاشا لله و لرسوله . بعضى گويند : مكّى بودن سوره منافات ندارد كه بعضى از آيات آن مدنى باشد ، و ممكن است تمام آيات سوره رعد در مكه نازل شده باشد ليكن اين آيه در مدينه نازل شده و در شأن عبد الله بن سلام باشد . جواب آن است كه مجرد احتمال ، جواز اثبات مدنى بودن آيه‌اى را در سوره‌اى مكّى نمىكند و بايد براى اثبات اين معنى نقل صحيح و قابل اعتماد در ميان باشد ، و در اينجا علاوه بر آنكه چنين نقلى نيست جمهور از علماء تصريح كرده‌اند كه اين آيه مكّى است كما اينكه از بحر نقل شده است . « 1 »\r\nو سيوطى گويد : سعيد بن منصور و ابن جرير و ابن منذر و ابن ابى حاتم و نحّاس در كتاب « ناسخ » خود از سعيد بن جبير خريج حديث كرده‌اند كه :\r\nسئل عن قوله : و من عنده علم الكتاب أ هو عبد الله بن سلام رضى الله عنه ؟ قال : و كيف و هذه السورة مكية ؟ ! « 2 »\r\n« چون از سعيد بن جبير سؤال كردند كه آيا مراد از عالم به كتاب عبد الله بن سلام است ؟ در پاسخ گفت : چگونه اين كلام صحيح است در حالى كه سوره رعد در مكّه نازل شده است . ؟ ! »\r\nو ابن عبد البر در شرح حالات عبد الله بن سلام گويد : و قد قيل فى قول الله عزّوجّل :  وَ مَنْ عِنْدَهُ عِلْمُ الْكِتابِ  - هو عبد الله بن سلام - و انكر ذلك عكرمة و الحسن و قالا : كيف يكون ذلك و السورة مكية و اسلام عبد الله بن سلام كان بعد « 3 » « در آيه مباركه گفته شده است كه مراد به عالم به كتاب عبد الله بن سلام است ، ليكن اين گفتار را عكرمه و حسن بصرى رد كرده‌اند و گفته‌اند : چگونه اين حرف صحيح است با اينكه مىدانيم سوره رعد در مكّه نازل شده است و اسلام عبد الله بن سلام بعد از آن بوده است . »\r\n\r\n\r\n","description":"","footnote":"\r\n( 1 ) . تفسير الميزان ج 11 ص 425 .\r\n( 2 ) . الدر المنثور ج 4 ص 69 ، و ينابيع الموده ص 104 باب 30 .\r\n( 3 ) . استيعاب ج 3 ص 922 .\r\n","page_name":" 102 ","page_number":106},
  {"content":"\r\n\r\nو سيوطى گويد : ابن منذر از شَعبى تخريج روايت كرده است كه او گفته است : ما نزل فى عبد الله بن سلام - رضى الله عنه - شيىء من القرآن « 1 » « درباره عبد الله بن سلام هيچ آيه‌اى در قرآن مجيد نازل نشده است . »\r\nو نيز سيوطى گويد : عبد الرّزّاق و ابن منذر از زهرى تخريج حديث كرده‌اند\r\nقال : كان عمر بن الخطاب شديدا على رسول الله صلى الله عليه و آله و سلم ، فانطلق يوما حتى دنا من رسول الله صلى الله عليه و آله و سلم و هو يصلى فسمعه و هو يقرا : «  وَ ما كُنْتَ تَتْلُوا مِنْ قَبْلِهِ مِنْ كِتابٍ وَ لا تَخُطُّهُ بِيَمِينِكَ إِذاً لَارْتابَ الْمُبْطِلُونَ  - حتى بلغ -  الظَّالِمُونَ *  » . و سمعه و هو يقرا : «  يَقُولُ الَّذِينَ كَفَرُوا لَسْتَ مُرْسَلًا  - الى قوله -  عِلْمُ الْكِتابِ  » ، فانتظره حتى سلم فاسرع فى أثره فاسلم « 2 »\r\n« زهرى گويد : عمر بن خطاب با رسول خدا بسيار دشمن و سخت بود تا آنكه روزى آمد و در حالى كه رسول خدا مشغول خواندن نماز بودند به آن حضرت نزديك شد ، گوش فرا داد شنيد كه رسول خدا اين آيه را مىخوانند كه خدا به او خطاب نموده كه « قبل از رسالتت تو كتاب نمىخواندى ! و با دست خود چيزى نمىنوشتى ! اگر چنين بود منكران به شكّ مىافتادند ( و نبّوت تو را حمل بر علوم كتابى و حصولى مىكردند ) . » و باز گوش داد شنيد پيغمبر اين آيه را مىخوانند : « مردم كافر مىگويند : تو رسول خدا نيستى . بگو بهترين و كافىترين گواه من خداست و كسى كه در نزد او علم كتاب است » . عمر صبر كرد تا نماز رسول خدا تمام شد و دنبال پيغمبر به سرعت رفت و اسلام آورد . »\r\nهمه مىدانند كه اسلام عمر در سال ششم بعثت در مكّه بوده است و همين دليل است بر آنكه آيه كفى بالله شهيدا در مكّه نازل شده است نه در مدينه و ربطى به عبد الله بن سلام ندارد . از همه اين مطالب گذشته همان‌طور كه مفصّلًا شرح داديم معلوم شد كه سوره رعد همه آياتش مانند زنجير به هم مربوط است و اين آيه ناظر به آيه اوّل و آيه نوزدهم و جوابگوى مشركين در آيه هفتم و بيست و هفتم است ، به طورى كه نتيجه و محصّل سوره به اين آيه دست مىآيد . و چقدر بىمورد است كه سوره در مكّه نازل شود و اين آيه كه اختتام و محصّل سوره است تا زمان غير محدود و چندين سال بعد در مدينه به تاخير افتد ! و عجيب است كه بعضى مانند ابو السّعود « 3 » و ابن تيميّه « 4 » دعواى\r\n\r\n\r\n","description":"","footnote":"\r\n( 1 ) . الدّرّ المنثور ج 4 ص 69 .\r\n( 2 ) . همان مصدر .\r\n( 3 ) . تفسير ابو السعود ج 3 ص 235 .\r\n( 4 ) . تفسير الميزان ج 11 ص 425 .\r\n","page_name":" 103 ","page_number":107},
  {"content":"\r\n\r\nاتفاق كرده‌اند كه اين آيه در مدينه نازل شده است .\r\n\r\nمقصود از عالم به كتاب أميرالمؤمنين \" عليه السّلام \" است\r\nاحتمال ششم آن است كه مراد به كتاب قرآن مجيد باشد و مراد از عالم به كتاب عالم به قرآن مجيد ، و اين قول اصمّ است « 1 » و معنى چنين مىشود كه كسى كه تحمّل معانى اين قرآن را كرده و به علم او اختصاص يافته ، او گواه است بر آنكه قرآن از ناحيهء خداست و من رسول خدا هستم . و در اين صورت آخر سوره ناظر به اوّل سوره كه مىفرمايد :\r\n  تِلْكَ آياتُ الْكِتابِ وَ الَّذِي أُنْزِلَ إِلَيْكَ مِنْ رَبِّكَ الْحَقُّ   شده ، و نيز آيه وسط سوره را كه مىفرمايد :\r\n أَ فَمَنْ يَعْلَمُ أَنَّما أُنْزِلَ إِلَيْكَ مِنْ رَبِّكَ الْحَقُّ كَمَنْ هُوَ أَعْمى \r\nتاكيد مىكند . و اين گواهى عالم به قرآن مجيد نسبت به مشركين در حقيقت تأييدى است از جانب خدا براى حقانيّت كتاب و رسالت رسول خدا در مقابل مشركين كه دو مرتبه تكرار نمودند : لو لا انزل عليه آية من ربه « چرا معجزه خارق عادت از خدايش بر او نازل نمىشود » ، و در اينجا گفتند : لست مرسلا « اصلا تو فرستاده خدا نيستى . »\r\nدر اينجا جواب همه آنها گفته شده كه خداى من در اين قرآن معجز ، رسالت مرا گواهى داده ، و عالم به قرآن كه معجز است او نيز شهادت بر رسالت من داده است . و اين بهترين شاهدى است بر آنكه اين آيه در مكّه نازل شده است ، و تأييد و تأكيد مىكند مضمون روايات بسيارى را كه از طريق شيعه و سنّى وارد شده و تصريح مىكند كه مراد از عالم به كتاب حضرت اميرالمؤمنين على بن ابىطالب است ، و بعد از آن حضرت ، ائمهء اهل بيت \" عليهم السلام \" .\r\nاز طريقه عامّه ثعلبى با اسناد خود از محمّد بن حنفيّه « 2 » ، و ابو نعيم اصفهانى با اسناد خود از محّمد بن حنفيّه « 3 » و از طريق خاصّه ، صفّار در « بصائر الدرجات » با اسناد خود از ابو حمزهء ثمالى « 4 » از حضرت باقر \" عليه السّلام \" و نيز صفّار با اسناد خود از فضيل بن يساراز حضرت باقر عليه السلام « 5 » ونيز عيّاشى در تفسير خود از فضيل يسار\r\n\r\n\r\n","description":"","footnote":"\r\n( 1 ) . تفسير فخر ج 19 ص 70 .\r\n( 2 ) . غاية المرام ص 357 حديث دوم ، و ينابيع الموده ص 102 باب 30 ، و شواهد التنزيل ص 308 .\r\n( 3 ) . غاية المرام ص 357 حديث پنجم ، و تفسير ابو الفتوح ج 6 ص 504 ، و ينابيع الموده ص 102 باب 30 .\r\n( 4 ) . غاية المرام ص 358 حديث ششم و الميزان ج 11 ص 427 .\r\n( 5 ) . غاية المرام ص 358 حديث نهم .\r\n","page_name":" 104 ","page_number":108},
  {"content":"\r\n\r\nاز حضرت باقر \" عليه السّلام \" « 1 » روايت كرده‌اند كه :\r\nهذه الآية نزلت فى على بن أبى طالب .\r\nو در دو روايت اخير اضافه مىكند كه :\r\nو انه عالم هذه الامة بعد النبى .\r\nهمه اين پنج روايت بيان مىكنند كه اين آيه درباره على بن أبىطالب نازل شده است ، و در دو روايت اخير اضافه مىكند كه على بن أبى طالب بعد از پيغمبر عالم اين امّت است .\r\nو نيز صفّار با سندهاى خود از جابر و بريد بن معاويه و فضيل بن يسار از حضرت باقر \" عليه السّلام \" ، و نيز با سندهاى خود از عبد الله بن بُكير و عبد الله بن كثير هاشمى از حضرت صادق \" عليه السّلام \" ، و با اسناد خود از سلمان فارسى از اميرالمؤمنين \" عليه السّلام \" روايت مىكند كه اين آيه درباره امير المؤمنين على بن أبىطالب \" عليه السّلام \" نازل شده است « 2 »\r\nو قندوزى حنفى از ثعلبى و ابن المغازلى با اسناد خود از عبد الله بن عطّار روايت كرده است .\r\nقال : كنت مع محمد الباقر - رضى الله عنه - فى المسجد فرايت ابن عبد الله بن سلام ، فقلت : هذا ابن الذى عنده علم الكتاب ؟ قال : انما ذلك على بن أبى طالب « 3 »\r\n« عبد الله بن عطا گويد : با حضرت امام محمّد باقر \" عليه السّلام \" در مسجد بوديم ، فرزند عبد الله بن سلام را ديدم و به آن حضرت گفتم : اين فرزند كسى است كه در نزد او علم كتاب است ؟ حضرت فرمودند : كسى كه علم كتاب نزد اوست على بن أبىطالب است . »\r\nو حاكم حسكانى با اسناد خود از ابو سعيد خدرى روايت كرده است .\r\nقال : سالت رسول الله صلى الله عليه و آله و سلم عن قول الله تعالى :\r\n وَ مَنْ عِنْدَهُ عِلْمُ الْكِتابِ  . قال : ذاك اخى على بن أبى طالب « 4 » ابو سعيد گويد : از رسول خدا درباره اين آيه سؤال كردم فرمودند : عالم به كتاب برادر من على بن أبى طالب است . »\r\nو حاكم حسكانى با اسناد خود روايت كرده از ابى صالح قوله عزّوجّل :  وَ مِنَ * \r\n\r\n\r\n","description":"","footnote":"\r\n( 1 ) . غاية المرام ص 358 حديث ششم مكّرر ، و ينابيع الموده ص 102 باب 30 .\r\n( 2 ) . تفسير الميزان ج 1 ص 427 .\r\n( 3 ) . ينابيع المودّه ص 102 باب 30 ، و غاية المرام ص 357 حديث اوّل ، و شواهد التنزيل حسكانى ص 308 ، و تفسير ابو الفتوح ج 6 ص 504 ، و تفسير الميزان ج 11 ص 427 .\r\n( 4 ) . شواهد التنزيل ص 307 .\r\n","page_name":" 105 ","page_number":109},
  {"content":"\r\n\r\n عِنْدَهُ عِلْمُ الْكِتابِ  . قال رجل من قريش : هو على و لكنه لا نسميه « 1 » « ابو صالح گويد : مراد از آيه مبارهء  وَ مَنْ عِنْدَهُ عِلْمُ الْكِتابِ ،  مردى از قريش گفت كه : على بن أبىطالب است ، لكن ما نام او را نمىبريم . »\r\nو از همين ابو صالح ، حسكانى روايت كند كه فى قوله تعالى :  وَ مَنْ عِنْدَهُ عِلْمُ الْكِتابِ  . قال : على بن أبىطالب ، كان عالما بالتفسير و التاويل و الناسخ و المنسوخ و الحلال و الحرام « 2 » « ابو صالح گفت : مراد از عالم به كتاب در آيه مباركه على بن أبىطالب است كه عالم به تفسير و تأويل و ناسخ و منسوخ و حلال و حرام بوده است . » و نظير اين را قندوزى حنفى از ابن عبّاس روايت كرده است . « 3 »\r\nو ابن شهرآشوب از طريق خاصّه و عامّه روايت كرده است از محّمد بن مسلم و ابو حمزه ثمالى و جابر بن يزيد از حضرت باقر \" عليه السّلام \" ، و از على بن فضاّل و فضيل بن يسار و ابو بصير از حضرت صادق \" عليه السّلام \" ، و از احمد بن محمّد حلبى و محّمد بن فضيل از حضرت رضا \" عليه السّلام \" ، و نيز از موسى بن جعفر ، و از زيد بن على ، و از محّمد بن‌حنفيّه ، و از سلمان فارسى ، و از ابو سعيد خدرى ، و از اسماعيل سدّى انهم قالوا فى قوله تعالى :  قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ  ، هو على بن أبى طالب « 4 » كه همه اين امامان و اصحاب و تابعين گفته‌اند : مراد از عالم به كتاب در اين آيه مباركه على بن أبى طالب است .\r\nو نيز ابن شهرآشوب از ثعلبى در تفسير خود با سند خود از عبد الله بن عطا از حضرت باقر \" عليه السّلام \" روايت كرده است كه چون گفته شد : بعضى گمان كرده‌اند كه مراد از عالم به كتاب عبد الله بن سلام است آن حضرت گفتند : على بن أبىطالب است . و نيز چون نزد سعيد بن جبير گفته شد كه من عنده علم الكتاب ، عبد الله بن سلام است گفت : نه ، اين سوره در مكّه نازل شده است . و نيز از ابن عباس روايت شده كه گفت : نه ، قسم به خدا مراد على بن أبىطالب است كه عالم به تفسير و تأويل و ناسخ و منسوخ بوده است . و نيز از ابن حنفيّه روايت است كه نزد على علم كتاب\r\n\r\n\r\n","description":"","footnote":"\r\n( 1 ) . شواهد التنزيل ص 310 .\r\n( 2 ) . همان مصدر .\r\n( 3 ) . ينابيع المودّه باب 30 ص 104 .\r\n( 4 ) . غاية المرام ص 357 حديث سوم ، و در ينابيع الموده باب 30 ص 103 از مناقب ابن شهرآشوب نقل كرده است ، و تفسير برهان .\r\n","page_name":" 106 ","page_number":110},
  {"content":"\r\n\r\nاست ، اوّلش و آخرش . و آنچه را كه ثعلبى از دو طريق عامّه و خاصّه راجع به شأن نزول اين آيه دربارهء اميرالمؤمنين \" عليه السّلام \" روايت كرده است نظيرى در « خصائص » فقط از طريق عامّه روايت كرده است . « 1 »\r\nو شيخ على بن يونس نباطى عاملى در كتاب « صراط مستقيم » گفته است كه : در تفسير « ثعلبى » از ابن عطا روايت است كه : چون فرزند ابن سلام را ديدم گفتم : در نزد پدر اين شخص علم كتاب بوده است ، فرمود : در نزد على بن أبىطالب بوده است . و نظير اين حديث را ابو نعيم اصفهانى با دو طريق از محمّد حنفيّه روايت كرده است ، و سپس ثعلبى گفته : اين روايت نيز منسوب است به ابن عمر ، به جابر ، به ابو هريره ، به عائشه . « 2 » و فقيه ابن المغازلى شافعى با سند خود از على بن حابس روايت كرده كه او گفت : من و ابومريم بر عبد الله بن عطا وارد شديم ، ابو مريم به ابن عطا گفت : حديثى را كه براى من از حضرت باقر عليه السّلام ، روايت كردى براى على بن حابس روايت كن . ابن عطا گفت : من نزد حضرت باقر بودم كه فرزند عبد الله بن سلام عبور نمود . عرض كردم : فدايت شوم اين فرزند كسى است كه نزد او علم كتاب است ؟ حضرت فرمود : نه ، عالم به كتاب صاحب شما على بن أبى طالب است ، الذى نزلت فيه آيات من كتاب الله عز و جل :  وَ مَنْ عِنْدَهُ عِلْمُ الْكِتابِ   أَ فَمَنْ كانَ عَلى بَيِّنَةٍ مِنْ رَبِّهِ وَ يَتْلُوهُ شاهِدٌ مِنْهُ   إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا  « 3 »\r\nو محمّد بن يعقوب كلينى با سند خود از بريد بن معاوية « 4 » و نيز عياشى در تفسير خود از بريد بن معاويه « 5 » ، و نيز صفّار در بصائر الدّرجات با سند خود از بريد بن معاوية « 6 » روايت كرده‌اند قال : قلت لابى جعفر عليه السّلام : قل كفى بالله شهيدا بينى و بينكم و من عنده علم الكتاب . قال : ايانا عنى ، و على افضلنا و اولنا و خيرنا بعد النبى صلى الله عليه و آله و سلم .\r\n\r\n\r\n","description":"","footnote":"\r\n( 1 ) . غاية المرام ص 357 ذيل حديث سوم و در ينابيع الموده باب 30 ص 103 .\r\n( 2 ) . غاية المرام ص 357 حديث ششم .\r\n( 3 ) . غاية المرام ص 357 حديث چهارم .\r\n( 4 ) . غاية المرام ص 357 حديث اول ، و الميزان ج 11 ص 427 .\r\n( 5 ) . غاية المرام ص 358 حديث سيزدهم ، و تفسير مجمع البيان ج 3 ص 103 .\r\n( 6 ) . غاية المرام ص 358 حديث هشتم ، و ينابيع الموده باب 30 ص 103 ، و در مجمع البيان ج 3 ص 301 آورده است .\r\n","page_name":" 107 ","page_number":111},
  {"content":"\r\n\r\n« بريد بن معاويه عجلى گويد : از حضرت باقر عليه السّلام درباره شأن نزول آيه  وَ مَنْ عِنْدَهُ عِلْمُ الْكِتابِ  سؤال كردم ، حضرت فرمود : خداوند در اين آيه ما را اراده كرده است ، و على بن أبىطالب با فضيلت‌ترين و مقدّم‌ترين و بهترين ماست بعد از نبّى مكرّم صلّى اللّه عليه و آله و سلّم . »\r\nو شيخ صدوق ابن بابويه با اسناد متّصل خود از عطيّهء عوفى از ابو سعيد خدرى روايت كرده است كه قال :\r\nسالت رسول الله عن قول الله جل ثناؤه قال الذى  عِنْدَهُ عِلْمٌ مِنَ الْكِتابِ  . قال : ذاك وصى اخى سليمان بن داود . فقلت له : يا رسول الله فقول الله :  قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ  ؟ قال : ذاك اخى على بن أبى طالب « 1 »\r\n« ابو سعيد گويد : از رسول خدا دربارهء آيه الذّى عنده علم من الكتاب سؤال كردم فرمود : شأن نزول آن دربارهء وصىّ برادر من سليمان بن داود است ، عرض كردم : اى رسول خدا مراد و شأن نزول آيه و من عنده علم الكتاب كيست ؟ فرمود : برادر من على بن أبى طالب . »\r\n\r\nميزان علم ائمه عليهم السلام\r\nمحمّد بن يعقوب كلينى با اسناد خود از محّمد بن سليمان ، از پدرش ، از سدير روايت مىكند .\r\nقال : كنت انا و ابو بصير و يحيى البزاز و داود بن كثير فى مجلس ابى عبد الله عليه السّلام اذ خرج علينا و هو مغضب ، فلما اخذ مجلسه قال : يا عجبا لاقوام يزعمون انا نعلم الغيب ، لا يعلم الغيب الا الله عز و جل ، لقد هممت بضرب جاريتى فهربت منى فما علمت فى اى بيوت الدار هى . قال : سدير فلما ان قام من مجلسه و صار فى منزله ، دخلت انا و ابو بصير و ميسر و قلنا : جعلنا الله فداك سمعنا و انت تقول كذا و كذا فى امر جاريتك و نحن نعلم انك تعلم علما كثيرا و لا ننسبك الى علم الغيب ! ؟ قال : فقال : يا سدير اما تقرأ القرآن ؟ قلت : بلى . قال : فهل وجدت فيما قرات من كتاب الله عز و جل : قال الذى  عِنْدَهُ عِلْمٌ مِنَ الْكِتابِ  انا آتيك به قبل ان يرتد اليك طرفك ؟ قال : قلت : جعلت فداك قد قراته . قال : فهل عرفت الرجل و هل علمت ما كان عنده من علم الكتاب ؟ قال : قلت : اخبرنى به . قال : قدر قطرة من ماء البحر الاخضر ، فما يكون ذلك من علم الكتاب ؟ قال : قلت : جعلت\r\n\r\n\r\n","description":"","footnote":"\r\n( 1 ) . غاية المرام ص 358 حديث دوازدهم ، و ينابيع الموده باب 30 ص 103 مرفوعا \" .\r\n","page_name":" 108 ","page_number":112},
  {"content":"\r\n\r\nفداك : ما اقل هذا ! فقال : يا سدير : ما اكثر هذا ان ينسبه الله عز و جل الى العلم الذى اخبرك به . يا سدير فهل وجدت ما قرات فى كتاب الله عز و جل ايضا :  قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ  ؟ قال : قلت : قراته جعلت : فداك . قال : فمن عنده علم الكتاب كله افهم ام من عنده علم الكتاب بعضه ؟ قلت : لا ، بل من عنده علم الكتاب كله . قال : فاومى بيده الى صدره و قال : علم الكتاب و الله كله عندنا ، علم الكتاب و الله كله عندنا . و روى هذا الحديث ايضا الصفار فى « بصائر الدرجات » بتغيير يسير بزيادة و نقصان « 1 »\r\n« سَدير صيرفى مىگويد : من و ابو بصير و يحيى بزاز و داود بن كثير در مجلس ابى عبد الله حضرت امام جعفر صادق \" عليه السّلام \" بوديم ناگهان آن حضرت با حال غضب در مجلس وارد شدند و چون در جاى خود قرار گرفتند ، گفتند : عجيب است از گروهى كه گمان مىكنند ما علم غيب داريم ! به عالم غيب غير از خداى عزّوجّل كسى علم ندارد ، من قصد كردم كه كنيز خود را با زدن ادب كنم از دست من فرار كرد و من ندانستم در كدام يك از اطاقهاى خانه مختفى شده است ! سدير مىگويد : چون حضرت از مجلس برخاستند و به طرف منزل رفتند من و ابو بصير و ميسّر به منزل آن حضرت رفتيم و عرض كرديم : فدايت شويم ما امروز درباره آن كنيز از شما شنيديم كه چنين و چنان فرمودى و ما نمىخواهيم به شما نسبت علم غيب دهيم ليكن ما مىدانيم كه حقّا شما علوم بسيار و فراوانى داريد ! حضرت فرمود : اى سدير آيا قرآن مىخوانى ؟ عرض كردم : بلى . فرمود : هيچ در قرآن مجيد خوانده‌اى اين آيه را كه : « گفت آن كسى كه در نزد او بعضى از علم كتاب بود به حضرت سليمان : من تخت بلقيس را از شهر سبا براى شما مىآورم قبل از اينكه چشم به هم بگذارى » ؟ عرض كردم : اين آيه را خوانده‌ام ( چون حضرت سليمان بلقيس را كه ملكهء شهر سبا بود امر به اسلام نموده كه آنها بر آن حضرت علوّ و برترى نكنند و همگى با حالت تسليم بر سليمان وارد شوند . روزى كه در مجلس خود نشسته بود به حاضرين مجلس كه من جمله طوايف جنّ بودند كه در تحت تسخير آن حضرت\r\n\r\n\r\n","description":"","footnote":"\r\n( 1 ) . غايت المرام ص 357 حديث دوم مكّرر ، و ذيل اين حديث را در مجمع البيان ج 3 ص 301 آورده است ، و كافى كتاب الحجه ج 1 ص 257 .\r\n","page_name":" 109 ","page_number":113},
  {"content":"\r\n\r\nبودند گفت : كيست كه تخت بلقيس را براى من بياورد ؟ قبل از اينكه آنها به حالت تسليم بر من وارد شوند .\r\n   قالَ يا أَيُّهَا الْمَلَؤُا أَيُّكُمْ يَأْتِينِي بِعَرْشِها قَبْلَ أَنْ يَأْتُونِي مُسْلِمِينَ قالَ عِفْرِيتٌ مِنَ الْجِنِّ أَنَا آتِيكَ بِهِ قَبْلَ أَنْ تَقُومَ مِنْ مَقامِكَ وَ إِنِّي عَلَيْهِ لَقَوِيٌّ أَمِينٌ قالَ الَّذِي عِنْدَهُ عِلْمٌ مِنَ الْكِتابِ أَنَا آتِيكَ بِهِ قَبْلَ أَنْ يَرْتَدَّ إِلَيْكَ طَرْفُكَ فَلَمَّا رَآهُ مُسْتَقِرًّا عِنْدَهُ قالَ هذا مِنْ فَضْلِ رَبِّي لِيَبْلُوَنِي أَ أَشْكُرُ أَمْ أَكْفُرُ    « 1 » « از ميان حضار مجلس عفريتى كه از طايفه جنّ بود گفت : چنان برآوردن تخت او قدرت دارم و در اين امر طريق امانت مىسپارم كه قبل از آنكه تو از جايگاه خودت برخيزى آن‌را نزدت حاضر كنم . و اما آن كس كه به علم كتاب فى الجمله آگاهى داشت ( يعنى آصف بن برخيا كه وصى و وزير حضرت سليمان بود ) گفت : من تخت بلقيس را قبل از يك چشم بهم زدن در حضورت مىآورم . چون سليمان ديد كه تخت بلقيس در حضورش قرار دارد گفت : اين از فضل خداى من است كه مىخواهد مرا بيازمايد كه آيا شكر نعمت او مىكنم يا آنكه كفران نعمتش به جاى مىآورم . »\r\nحضرت فرمود : آيا آن مردى را كه تخت را قبل از يك چشم برهم گذاردن حاضر كرد شناختى ، و آيا دانستى كه او چقدر از كتاب الهى علم دارد ؟ عرض كردم : شما براى من بيان بفرمائيد . حضرت فرمود : به اندازهء يك قطره نسبت به اقيانوس ، به اين مقدار آصف بن برخيا از كتاب الهى علم داشت . عرض كردم : فدايت شوم اين مقدار چقدر كم است ؟ فرمود : چون به علم كتاب خدا كه خداى عزّوجّل نسبتش را به خود داده است و اكنون به تو خبر مىدهم ملاحظه شود چقدر بسيار است . اى سدير آيا در كتاب خدا اين آيه را يافته‌اى كه مىفرمايد : « اى پيغمبر به كفار قريش بگو بهترين و كافىترين گواه بين من و شما خداست و آن كسى كه تمام علم كتاب را دارد » ؟ عرض كردم : فدايت شوم اين آيه را خوانده‌ام . حضرت فرمود : آيا كسى كه تمام علم كتاب را دارد داناترست يا آنكه بعضى از علم كتاب را دارد ؟ عرض كردم : البته آنكه تمام علم كتاب را ( كه نسبتش به بعض مانند نسبت اقيانوس اطلس به يك قطره است ) دارد داناتر است . حضرت با دست مبارك اشاره به سينه خود فرمود گفت : سوگند به خدا كه تمام علم كتاب\r\n\r\n\r\n","description":"","footnote":"\r\n( 1 ) . سوره نمل ( 27 ) آيات 38 تا 40 .\r\n","page_name":" 110 ","page_number":114},
  {"content":"\r\n\r\nدر اينجاست ، سوگند به خدا كه تمام علم كتاب در اينجاست ، و خداوند براى ما ائمّهء اهل بيت قرار داده است . »\r\nو اين حديث را صفّار در « بصائر الدرجات » با مختصر اختلافى در لفظ ذكر كرده است و قندوزى حنفى مختصرش را نيز ذكر كرده است . « 1 »\r\nو نيز قندوزى از عمر بن اذينه از حضرت صادق \" عليه السّلام \" روايت كرده است كه قالَ : قالَ أميرُالمُؤمِنِينَ عليه السّلام : ألا إنَّ العِلمَ الَّذى هَبَطَ بِهِ آدَمُ عليه السّلام مِنَ السَّماءِ إلَى الارضِ وَ جَميعَ مَا فُضِّلَتْ بِهِ النَّبِيُّونَ الى خاتَمِ النَّبِيِّينَ فِى عِتْرَة خَاتَمِ النَّبِيِّينَ صلّى الله عليه و آله و سلّم . « 2 »\r\n« أميرالمؤمنين عليه السّلام فرمودند : اى مردم آگاه باشيد كه آن علمى را كه آدم أبو البشر از آسمان با خود به زمين آورد ، و تمام مقامات و كمالات و علومى كه به آن تمامى پيغمبران تا پيامبر آخرالزّمان بر ساير افراد بشر امتياز پيدا كردند همه در عترت و اهل بيت پيغمبر آخر الزّمان عليهم السّمم جمع و ذخيره شده است . »\r\nو شيخ طبرسى در « احتجاج » با سند خود از وليد سمّان روايت كرده قالَ : قالَ لى أبوُ عَبْدِ اللهِ عليه السّلام : مَا يَقُولُ النّاسُ فى اولى العَزْمِ وَ عَنْ صاحِبكُمْ - يَعنى أميرَالمُؤمِنِينَ - ؟ قالَ : قُلْتُ : مَا يُقَدِّمُونَ عَلى اولِى العَزْمِ أحَداً . فَقالَ : إنّ اللهَ تَبارَكَ وَ تَعالَى قَالَ عَن مُوسَى : «  وَ كَتَبْنا لَهُ فِي الْأَلْواحِ مِنْ كُلِّ شَيْءٍ مَوْعِظَةً  » وَ لَم يَقُلْ كُلَّ شَىءٍ . وَ قَالَ عَن عيسى : «  وَ لِأُبَيِّنَ لَكُمْ بَعْضَ الَّذِي تَخْتَلِفُونَ فِيهِ »  وَ لَمْ يَقُلْ كُلَّ الَّذى تَخْتَلِفُونَ فِيهِ . وَ قَالَ عَنْ صَاحِبِكُمْ يَعنى أميرَالمُؤمِنِينَ عليه السّلام : «  قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ  » ، فَقَالَ اللهُ عَزَّ وَ جَلَّ : «  وَ لا رَطْبٍ وَ لا يابِسٍ إِلَّا فِي كِتابٍ مُبِينٍ » ،  وَ عِلْمُ هَذَا الكِتَابِ عِنْدَهُ . « 3 »\r\n« وليد سمّان گويد : حضرت امام جعفر صادق \" عليه السّلام \" به من گفتند : مردم دربارهء پيغمبران أُولواالعزم و دربارهء صاحب شما يعنى أميرالمؤمنين چه نظرى دارند ؟ عرض كردم : هيچ‌كس را بر انبياء أُولوا العزم مقدّم نمىدانند . حضرت فرمود : خداوند عزّ و جلّ دربارهء موسى مىفرمايد : « و ما در الواحى كه از آسمان بر او فرو فرستاديم از هر چيز يك موعظه‌اى نوشتيم » و نفرمود : همه چيز . و دربارهء عيسى مىفرمايد : « او از طرف خدا آمده تا بعضى از چيزهائى را كه شما در آن اختلاف داريد روشن و بيان كند » و نفرمود .\r\n\r\n\r\n","description":"","footnote":"\r\n( 1 ) . ينابيع الموده باب 30 ص 103 .\r\n( 2 ) . ينابيع الموده باب 30 ص 103 .\r\n( 3 ) . « غاية المرام » ص 358 حديث هجدهم .\r\n","page_name":" 111 ","page_number":115},
  {"content":"\r\n\r\nهمه چيز . ليكن از صاحب شما أمير المؤمنين مىگويد : « اى پيغمبر بگو بهترين گواه بين من و شما خداست و كسى كه همهء علم كتاب در نزد اوست . » و از طرفى خدا مىفرمايد : « هيچ تر و خشكى نيست مگر اينكه در كتاب آشكار خداست . » ، و علم اين كتاب را خدا به أمير المؤمنين داده است . » و اين روايت را قندوزى حنفى مختصراً آورده است . « 1 »\r\nو علىّ بن ابراهيم در تفسير خود از عمر بن اذينه روايت كرده است قالَ : قَالَ أبو عَبْدِ اللهِ عليه السّلام : «  الَّذِي عِنْدَهُ عِلْمٌ مِنَ الْكِتابِ  » أميرُالمؤمنين عليه السّلام . و سُئِلَ عَنِ الَّذى عِندَهُ عِلْمٌ مِنَ الكِتَابِ اعْلَمُ أمْ مَنِ الَّذى عِندَهُ عِلْمُ الكِتَب . فقالَ : مَا عِلْمُ الَّذى عِنْدَهُ عِلْمُ مِنَ الكِتَبِ إلّا بِقَدَرِ مَا تَأخُذُ البَعُوضَة بِجَناحِها مِن ماء البَحْرِ . قالَ اميرُ المؤمنينَ : ألا إنَّ العِلْمَ الَّذى هَبَطَ بِهِ آدَمُ مِنَ السَّمَاءِ الَى الارضِ وَ جَميعَ مَا فُضِّلَتْ بِهِ النَّبِيُّونَ الَى خَاتَمِ النَّبِيِّين فِى عِتْرَة خَاتَمِ النَّبِيِّين . « 2 »\r\n« حضرت صادق \" عليه السّلام \" فرمودند : آن كسى كه عالم به كتاب است أمير المؤمنين است . و چون از آن حضرت سؤال شد كه آيا كسى كه در نزد او علمى از كتاب است داناترست يا كسى كه در نزد او علم كتاب است . حضرت فرمود : كسى كه در نزد او علمى از كتاب است دانش او به اندازهء آبى است كه بال پشه با خود از دريا بر مىدارد . و أمير المؤمنين \" عليه السّلام \" فرموده‌اند : تمام علمى را كه آدم با خود از آسمان به زمين آورد و تمام مقامات و علوم انبياء تا خاتم النبيّين همگى در عترت خاتم النبيّين جمع است » و اين روايت را قندوزى حنفى مختصراً ذكر كرده است . « 3 »\r\nبارى از مجموع اين مطالب خوب واضح شد كه جاى شكّ و ترديد نيست كه مراد از عالم به كتاب در آيه مورد بحث حضرت أمير المؤمنين عليه السّلام است و احتمالات ديگر بى جا و غلط است . أمير المؤمنين كه از اوّل رسالت پيامبر اكرم با آن حضرت در شب و روز ، و در سفر و حضر ، و در جنگ و سكون بوده چگونه او مراد نباشد و عبد الله بن سلام كه سيزده سال بعد از بعثت رسول خدا در مدينه ايمان\r\n\r\n\r\n","description":"","footnote":"\r\n( 1 ) . ينابيع الموده باب 30 ص 103 .\r\n( 2 ) . غاية المرام ص 358 حديث سوم .\r\n( 3 ) . « ينابيع المودّة » باب 30 ، ص 103 .\r\n","page_name":" 112 ","page_number":116},
  {"content":"\r\n\r\nآورده او عالم به كتاب باشد ! ؟\r\n\r\nشرح حال عبد الله بن سلام\r\nو علاوه بر همهء اينها عبد الله بن سلام چنانچه از شرح حال و ترجمهء او به دست مىآيد حتّى به امامت أميرالمؤمنين و بيعت با آن حضرت حاضر نشده است در اين صورت چگونه مىشود كه رسول خدا او را رديف خدا در گواهى و شهادت بر رسالت خود قرار دهد .\r\nدر « رجال » برقى او را از اصحاب رسول خدا شمرده است ، « 1 » و در « رجال » ابن داود نيز او را در كتاب اوّل « 2 » يعنى معتمدين نام برده ، گرچه در « تنقيح المقال » گويد : بسيارى از افرادى را كه ابن داود در كتاب اوّل ذكر كرده سپس نام آنها را در كتاب دوّم كه مختصّ به ضعفاء و مجاهيل است آورده است . « 3 »\r\nو نيز گويد : عبد الله بن سلام در نزد من مجهول الحال است يعنى به روايات او اعتبارى نيست ، و مشايخ ثلاثة رجال او را از اصحاب رسول خدا نام برده‌اند و گفته‌اند كه در اوّل اسرائيلى بوده و سپس انصارى شده است و از هم سوگندان با بنى قَينُقاع و از اولاد يوسف بن يعقوب بوده است . اسم او در جاهليّت حصين بوده و چون اسلام آورد رسول خدا او را عبد الله نام نهادند و در سال چهل و سوّم هجرى وفات نموده است بنا بر تاريخ أبو أحمد عسكرى . و سپس گويد : مىتوان از آنچه ابن ابى الحديد در « شرح نهج البلاغه » گويد استفادهء سوء حال و عدم اعتماد به او را نمود . ابن أبىالحديد گويد : چون مردم بعد از عثمان با أمير المؤمنين \" عليه السّلام \" بيعت كردند حضرت به دنبال گروهى فرستاد و آنان را به بيعت با خود دعوت فرمود ، به حضرت گفتند : آيا به دنبال حسّان بن ثابت ، و كعب بن مالك ، و عبداللّه بن سلام نمىفرستى ؟ حضرت فرمود : لَا حَاجَة لَنَا فِيمَنْ لَا حَاجَة لَهُ فِينا - انتهى « ما نيازى نداريم در معاونت به كسانى كه آنها به ما نياز ندارند . » « 4 »\r\nو علّامه شيخ محمّد تقى شوشترى بعد از آنكه ابن ابىالحديد اين گفتار أميرالمؤمنين \" عليه السّلام \" را دربارهء او نقل مىكند گويد : طبرى و مسعودى نيز اين گفتار حضرت را دربارهء او ذكر كرده اند . « 5 »\r\n\r\n\r\n","description":"","footnote":"\r\n( 1 ) . « رجال » برقى ص 2 .\r\n( 2 ) . « رجال » ابن داود ، ص 205 .\r\n( 3 ) . « تنقيح المقال » ج 2 ، ص 185 .\r\n( 4 ) . همان مصدر .\r\n( 5 ) . « قاموس الرجال » ج 5 ، ص 471 .\r\n","page_name":" 113 ","page_number":117},
  {"content":"\r\n\r\nو امّا در رجال عامّه احوال او را در « طبقات » ابن سعد و « ميزان الاعتدال » ذهبى نيافتم ، ليكن ابن عبد البرّ حالات او را ذكر كرده تا آنكه مىگويد : بعضى از مفسّرين گويند : آيه مباركهء :  وَ شَهِدَ شاهِدٌ مِنْ بَنِي إِسْرائِيلَ عَلى مِثْلِهِ فَآمَنَ وَ اسْتَكْبَرْتُمْ  و آيه مباركهء :  وَ مَنْ عِنْدَهُ عِلْمُ الْكِتابِ  دربارهء او نازل شده است . و سپس گويد : عكرمه و حسن در اين آيه انكار كرده و گويند : سورهء رعد مكّى است و عبد الله بن سلام در مدينه ايمان آورده است . و سپس گويد : ابو عمر گويد : سورهء أحقاف كه آيه  شَهِدَ شاهِدٌ مِنْ بَنِي إِسْرائِيلَ  در آن است آن نيز در مكّه نازل شده است ، پس به هر دو قول اعتبارى نيست . « 1 »\r\nو ابن اثير جَزرى گويد : چون مردم ارادهء كشتن عثمان را كردند عبد الله بن سلام نزد او رفت . عثمان گفت : براى چه آمده‌اى ؟ عبد الله گفت : آمده‌ام تا تو را يارى كنم . عثمان گفت : اگر از منزل بيرون روى و مردم را منع كنى بهتر است براى ما تا آنكه در منزل باشى ، از منزل بيرون شو و مردم را از كشتن من باز دار . عبد الله بن سلام از منزل بيرون آمد و در مقابل جمعيّت قرار گرفت و گفت : اى مردم اسم من در جاهليّت فلان بوده و رسول خدا مرا عبد الله اسم گذارى كردند و دربارهء من آياتى از قرآن نازل شده است :  وَ شَهِدَ شاهِدٌ مِنْ بَنِي إِسْرائِيلَ عَلى مِثْلِهِ فَآمَنَ وَ اسْتَكْبَرْتُمْ  و آيه :  قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ . \r\n« اى مردم شمشير خدا در غلاف رفته است و فرشتگان در اين شهر شما سكونت گزيده‌اند اين شهرى كه در او رسول خدا \" صلّى الله عليه و آله و سلّم \" بر شما وارد شده است ، از خدا بپرهيزيد در كشتن اين مرد ، سوگند به خدا اگر او را بكشيد تمام ملائكهء آسمان كه همسايهء شما شده‌اند همه مىروند و آن شمشير در غلاف رفته را خدا بيرون مىكشد و در ميان شما مىافكند به طورى كه تا روز قيامت در غلاف نخواهد رفت . مردم در جواب گفتند : بكشيد عثمان يهودى را ، و كشتند عثمان را » . « 2 »\r\nاز مجموع اين مطالب به دست مىآيد كه عبد الله بن سلام خودش را عالم به كتاب يعنى به تورات مىدانسته و شأن نزول آيه مورد بحث را خودش مىدانسته است ، همچنانكه سيوطى گويد : ابن جرير و ابن مردويه از طريق عبد الملك تخريج .\r\n\r\n\r\n","description":"","footnote":"\r\n( 1 ) . « استيعاب » ج 3 ، ص 922 .\r\n( 2 ) . « أسدالغابة » ج 3 ، ص 176 .\r\n","page_name":" 114 ","page_number":118},
  {"content":"\r\n\r\nكرده‌اند كه : محمّد بن يوسف بن عبد الله بن سلام كه نوهء عبد الله است گويد : قَالَ عَبْدُ اللهِ بنُ سَلَامٍ : قَدْ أنزَلَ اللهُ فِىَّ القُرْآنَ : «  قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ  » . « 1 »\r\nو نيز سيوطى گويد : ابن مردويه از طريق عبد الملك از جُندب روايت كرده است كه قال : جَاءَ عَبْدُ اللهِ بنُ سَلامٍ حَتَّى اخَذَ بِعِضادَتَى بابِ المَسْجِدِ ثُمَّ قالَ : أَنشُدُكُمْ بِاللهِ أ تَعْلَمُونَ انِّى انَا الَّذى انزِلَتْ فِيهِ :  وَ مَنْ عِنْدَهُ عِلْمُ الْكِتابِ  ؟ قَالُوا : اللَّهُمَّ نَعَمْ . « 2 »\r\nبنابراين عبد الله بن سلام خودش خود را مورد اين آيه مىدانسته است و ديگر پسرش و ديگر نواده‌اش . و همان‌طور كه سابقاً روايت شد حضرت باقر ادّعاى پسر او را نزد عبد الله بن عطار رد كردند و فرمودند : سوگند به خدا دروغ مىگويد . عالم به كتاب علىّ بن أبى طالب است . و بعضى از كسانى كه او را مورد شأن نزول اين آيه دانسته‌اند مانند مجاهد از نزد خودشان بوده نه آنكه از رسول خدا روايت كرده باشند . و سابقاً ذكر كرديم كه شَعبى مىگويد : دربارهء عبد الله بن سلام در قرآن مجيد هيچ آيه‌اى نازل نشده است . و سعيد بن جبير به شدّت اين دعوى را انكار كرد و گفت : اين آيه در مكّه نازل شده و اسلام عبد الله در مدينه بوده است .\r\nو علاوه وقتى معاوية بن أبىسفيان با قيس بن سعد بن عُباده در مدينه روبرو شدند و قيس گفت :  وَ مَنْ عِنْدَهُ عِلْمُ الْكِتابِ  علىّ بن أبىطالب است و معاويه در جواب گفت : عبد الله بن سلام است ، قيس گفت : مراد على است و آياتى را از قرآن قرائت كرد مانند :  إِنَّما أَنْتَ مُنْذِرٌ وَ لِكُلِّ قَوْمٍ هادٍ ،  و آيه :  أَ فَمَنْ كانَ عَلى بَيِّنَةٍ مِنْ رَبِّهِ وَ يَتْلُوهُ شاهِدٌ مِنْهُ .  و گفت كه : مراد از هادى در آيه اوّل و مراد از شاهد در آيه دوّم علىّ بن أبىطالب است ، چون رسول خدا \" صلّى اللّه عليه و آله و سلّم \" او را در روز غدير نصب به خلافت نمود و فرمود : مَن كُنتُ مَولاهُ فَعَلىٌّ مَولاهُ . و فرمود : أنْتَ بِمَنْزِلَة هَارُونَ مِن مُوسَى إلّا أنَّهُ لَا نَبِىِّ بَعْدى ، معاويه در جواب قيس ساكت شد ، و به هيچوجه قدرت ردّ و انكار نداشت . « 3 »\r\nبنابراين بدون هيچ شبهه و ترديد عبد الله بن سلام مراد از عالم به كتاب نبوده\r\n\r\n\r\n","description":"","footnote":"\r\n( 1 ) . « الدّرّ المنثور » ج 4 ، ص 69 .\r\n( 2 ) . « الدّرّ المنثور » ج 4 ، ص 69 .\r\n( 3 ) . « ينابيع المودّة » باب 30 ، ص 104 نقلًا از كتاب « سليم بن قيس هلالى » ، و اصل اين روايت مفصّلًا و مشروحاً در كتاب سليم از صفحهء 199 تا صفحهء 201 موجود است .\r\n","page_name":" 115 ","page_number":119},
  {"content":"\r\n\r\nاست ، حال با آنكه چون خودش را عالم به تورات مىدانسته و لفظ  وَ مَنْ عِنْدَهُ عِلْمُ الْكِتابِ  را كه ديده اشتباهاً از كتاب معنى تورات را كرده و طبعاً خودش را مصداق و خداى ناكرده شأن نزول آن دانسته است ، يا آنكه عياذاً بالله عمداً با آنكه مىدانسته مراد از كتاب در اين آيه قرآن مجيد و مراد از عالم به او علىّ بن أبىطالب است در عين حال خودش مدّعى اين مقام شده است ، و العلم عند الله ، ليكن بهر نحوى كه باشد اين ادّعا غلط محض است چنان كه از مجموع مطالب ما در اين بحث واضح و آشكار گرديد .\r\nيا آنكه اين چند روايت ، مجعول و ساخت و پرداخت دست بنى اميّه و دشمنان أمير المؤمنين \" عليه السّلام \" بوده همچنان‌كه از بحث معاويه با قيس بن سعد بن عباده معلوم شد ، چون معاويه اهتمام عجيبى داشت بر آنكه آيات و رواياتى كه دربارهء أميرالمؤمنين \" عليه السّلام \" رسيده تحريف كند و فضائل و مناقب او را از او برگردانده و به ديگرى نسبت دهد ، و در اين صورت براى پيدا كردن شأن نزول آيه مورد بحث از عبد الله بن سلام شخص مناسب ديگرى نبود چون طبعاً نمىتوانست اين فضيلت را به أبوسفيان يا خودش كه تا فتح مكّه به روى مسلمانان شمشير زده‌اند نسبت دهد ، و عمر و أبوبكر هم كه عالم به كتاب نبوده‌اند ، بنابراين تحريف معناى كتاب ، از قرآن به تورات ، و عالم به كتاب از أمير المؤمنين به عبد الله بن سلام راه نزديك‌تر و آسانترى بود .\r\nگرچه اين تحريف بر محقّقين پوشيده نيست و شَعبى و حسن بصرى و سعيد بن جبير حتّى عِكرَمَه كه دشمن أميرالمؤمنين است مىدانسته‌اند كه اين نسبت به عبد الله بن سلام بى مورد و غلط است ، ليكن براى تودهء مردم و عوام كه از خصوصيّات مكّى بودن سورهء رعد و اسلام عبد الله در مدينه خبر ندارند و قوّهء ادراك تميز قرآن را در اين آيه از تورات ندارند و براى گرم كردن بازار عناد و دشمنى با اهل بيت راهى از اين نزديك‌تر به نظر نمىرسيد و لذا مىبينيم دشمنان اهل بيت و نواصب مانند ابن تيميّه و نظائرش در نسبت اين آيه به عبد الله بن سلام تا سرحدّ امكان پافشارى مىكنند و در مقابل اين روايات كثيرهء مخالف و اين قرائن بسيار باز هم نمىخواهند از كلام خود دست بردارند . اينجا حقيقتاً صدق اين آيه مباركه در سورهء رعد روشن مىشود :  أَ فَمَنْ يَعْلَمُ أَنَّما أُنْزِلَ إِلَيْكَ مِنْ رَبِّكَ الْحَقُّ كَمَنْ هُوَ أَعْمى إِنَّما يَتَذَكَّرُ \r\n\r\n","description":"","footnote":"","page_name":" 116 ","page_number":120},
  {"content":"\r\n\r\n أُولُوا الْأَلْبابِ . * \r\nدر اينجا مناسب است عين عبارتى را كه شيخ سليمان قندوزى حنفى در كتاب « ينابيع المودّة » در همين باب كه اختصاص به شأن نزول اين آيه به أمير المؤمنين دارد از بعض از محقّقين نقل كرده ترجمه نمائيم :\r\nبعضى از محقّقين گويد : خداوند تبارك و تعالى خاتم انبيائش و اشرف پيامبرانش و گرامىترين بندگانش را از روى فضل عظيم و منّ جسيم و علم قديم و لطف عميم خود به سوى بندگانش به نبوّت و رسالت برگزيد بعد از آنكه از پيغمبران گذشته عهد و ميثاق ، و از بندگان پيمان گرفته كه به محمّد \" صلّى الله عليه و آله و سلّم \" ايمان آورند و او را يارى كنند . و چون درهاى رحمت پروردگار و ابواب سعادت كبرى و هدايت عظمى به رسالت حبيبش محمّد بر عموم عرب و قريش و بر خصوص بنى هاشم باز شد و آيه «  وَ أَنْذِرْ عَشِيرَتَكَ الْأَقْرَبِينَ  » ؛ وَ رَهْطَكَ المُخْلَصِينَ « 1 » نازل شد ، در اينجا عقل حكم مىكند كه بايد عالم به جميع اسرار و حقائق كتاب خدا بعد از پيغمبر مردى از بنى هاشم باشد ، چون بنى هاشم از ساير قريش به پيغمبر اكرم نزديك‌تر بودند ، او اسلامش از همه زودتر باشد براى آنكه بر اسرار رسالت از ابتداء امر واقف و از به دو وحى عارف شود ، و در تمام اوقات به احسن وجوه با پيغمبر بوده و به پيروى صحيح از آن حضرت مشخّص باشد تا اينكه بر جميع اعمال پيغمبر خبير و بر گفتارش بصير و از طفوليّت از بجاى آوردن اعمال جاهليّت منزّه و مبرّى باشد به جهت آنكه به اخلاق آن حضرت متخلّق و به آداب آن رسول اكرم از سنّ صَباوت مؤدّب گردد .\r\nو اين شرائط در احَدى ديده نشده است مگر در علىّ بن أبىطالب \" عليه السّلام \" . و امّا عبد الله بن سلام اسلام نياورده است مگر بعد از هجرت رسول اكرم ( كه بيش از نيمى از دورهء بعثت بوده است ) و سبب نزول سوره‌هائى كه قبل از هجرت بر رسول اكرم نازل شده است نمىدانسته است و بنابراين بعد از هجرت نيز به حقائق تأويل آن سوره‌ها پى نمىبرده و معرفت پيدا نمىكرده است . سلمان فارسى كه عمر طويل خود را سيصد و پنجاه سال در فراگيرى اسرار انجيل و تورات و زبور و ساير كتب\r\n\r\n\r\n","description":"","footnote":"\r\n( 1 ) . اين قسمت جزء آيه نيست .\r\n","page_name":" 117 ","page_number":121},
  {"content":"\r\n\r\nانبياى سابقين و همچنين در فراگيرى قرآن مجيد بعد از اسلامش در مدينهء منوّره گذرانده است در نزد او علم كتاب نيست چون اين شرايطى را كه ذكر نموديم در او نبوده است ، چگونه عبد الله بن سلامى كه اصلًا انجيل را نخوانده و قبول نداشته است و اين شرائط در او نبوده است او عالم به كتاب باشد . عبد الله بن سلامى كه از او سر نزده است آنچه كه از طفوليّت و از اوّل بعثت از علىّ بن أبى طالب يَعسوب الدّين سر زده است ، و از اسرار و حقائق در خطبه‌ها مثل آنچه كه از أمير المؤمنين : سَلُونى قَبْلَ أَن تَفْقِدُونِى فَإنَّ بَيْنَ جَنْبَىَّ عُلُوماً كَالبِحارِ الزَّواخِر ، و مثل آنچه كه از اولاد او ائمّهء هداة معصومين \" عليهم السّلام \" از معارف و حِكَم در تأويلهاى كتاب خدا و اسرار كتاب خدا سر زده است از او ديده نشده است ، چگونه عالم به كتاب باشد ؟ « 1 »\r\n\r\nبيان أعلميّت أميرالمؤمنين \" عليه السّلام \"\r\nشَعبى گويد : مَا أَحَدٌ أعْلَمَ بِكِتابِ اللهِ بَعْدَ النَّبِىِّ مِن عَلِىِّ بنِ أبيطالِبٍ عليه السّلام وَ مِنَ الصّالِحِينَ مِن اوْلادِهِ عليهم السَّلَامِ . « 2 » « بعد از پيغمبر اكرم عالم‌تر از علىّ بن أبىطالب و اولاد صالحين او نسبت به كتاب خدا ديده نشده است . »\r\nو عاصم بن أبى النُّجود از عبد الرّحمن بن سُلَمى روايت كرده كه او گفت : مَا رَأَيْتُ احَداً اقْرَأ مِن عَلِىِّ بنِ أَبِيطالِبٍ « 3 » « هيچ كس را عالم‌تر به قرآن از علىّ بن أبىطالب نديده‌ام » .\r\nو أبو عبد الرحمن از ابن مسعود روايت كرده كه او گفت : لَوْ كُنتُ أعلَمُ احَداً أعْلَمَ بِكِتَابِ اللهِ مِنِّى لَاتَيْتُهُ . قالَ : فَقُلْتُ لَهُ : فَعَلِىُّ ؟ قالَ : أ وَ لَمْ آتِهِ ؟ « اگر مىدانستم كه كسى به كتاب خدا عالم‌تر از من است براى فراگيرى بيشتر نزد او مىرفتم . عبد الرّحمن گويد : به او گفتم : علىّ بن أبىطالب ؟ در پاسخ گفت : مگر نزد او نرفته‌ام ؟ »\r\nبنا بر آنچه گفته شد أمير المؤمنين \" عليه السّلام \" اعلم امّت بعد از رسول خدا فرموده‌اند و طبعاً آيه  وَ مَنْ عِنْدَهُ عِلْمُ الْكِتابِ  انطباق بر آن حضرت پيدا مىكند . و اگر هر آينه در وقت نزول آيه فردى از افراد امّت اعلم به كتاب خدا بود آيه بر او منطبق مىشد . حال بايد ديد چرا پيغمبر با گواهى خدا گواه ديگرى آورده است و گواهى او در مقابل\r\n\r\n\r\n","description":"","footnote":"\r\n( 1 ) . « ينابيع المودّة » باب 30 ، ص 104 .\r\n( 2 ) . مجمع البيان » ج 3 ، ص 301 .\r\n( 3 ) . همان مصدر .\r\n","page_name":" 118 ","page_number":122},
  {"content":"\r\n\r\nگواهى خدا چه ارزشى دارد . مسلّماً بايد آن گواه در وزن و متانت در سرحدّ گواهى خدا باشد و او أمير المؤمنين است كه سند قرآن و كافل و حفيظ آن است . قرآن كلام لفظى و او كلام فعلى خداست ، او واقع قرآن ، و قرآن حاكى از وجود اوست ، و اين هر دو يك حقيقت‌اند كه به دو صورت لفظى و فعلى درآمده است و با يكديگر متّصل و مرتبط بوده و قابل انفكاك نيستند . و در حقيقت رسول خدا در مقابل مشركين علاوه بر گواهى لفظى و كتابتى خدا كه در قرآن مجيد بر رسالتش اقامه مىكند يك شاهد خارجى كه مركز طلوع انوار خدا و مظهر اسماء او و عارف به كتاب تكوين و تشريع است گواه مىآورد ، و مرجع اين دو گواه همان فرمايش آن حضرت است كه به روايات متواتر ، شيعه و عامّه نقل كرده‌اند كه آن حضرت فرمود : إنّى تَارِكٌ فِيكُمُ الثَّقَلَيْنِ كِتَابَ اللهِ وَ عِتْرَتِى اهْلَ بَيْتِى وَ لَنْ يَقْتَرِفا حَتَى يَرِدا عَلَىَّ الحَوْضَ ، مَا إن تَمَسَّكُتُمْ بِهِمَا لَنْ تَضِلُّوا بَعْدِى أَبَداً . « 1 » « من در نزد شما دو چيز گرانبها مىگذارم كتاب خدا و عترت من اهل بيت من ، و اين دو از هم جدا نمىشوند تا در كتابَ حوض كوثر بر من وارد شوند ، و تا هنگامى كه به آن دو تمسّك جستيد ابداً بعد از من گمراه نخواهيد شد . » بنابراين مىتوان اين حديث را مفسِّر آيه مورد بحث قرار داد و مىتوان از آيه استدلال بر لزوم قرين بودن امام را با كتاب خدا نمود .\r\nاين نكته نا گفته نماند كه در بعضى از قرائات شاذّ  وَ مَنْ عِنْدَهُ عِلْمُ الْكِتابِ  يا  وَ مَنْ عِنْدَهُ عِلْمُ الْكِتابِ  قرائت شده است كما آنكه سيوطى نقل مىكند « 2 » البتّه اين قرائت شاذّ است و در مقابل جميع قرائات غير قابل اعتماد است ، و علاوه از نقطه نظر\r\n\r\n\r\n","description":"","footnote":"\r\n( 1 ) . اين حديث را احمد حنبل از حديث زيد بن ثابت به دو طريق صحيح اوّل در اوّل صفحهء 182 و دوّم در آخر صفحهء 189 در جزء پنجم از « مسند » خود به اين طريق نقل مىكند : قَالَ النَّبِى صَلّى الله عَليه و آلهِ و سلَّم : إنِّى تارِكٌ فيكُمُ الثَّقَلِينِ كِتابَ اللهِ وَ اهلَ بَيْتِى وَ أَنَّهُمَا لَن يَقْتَرِفا حَتَى يَرِدا عَلَّى الحَوْضَ . و در تفسير « الدّرّ المنثور » ج 2 صفحه 7 گويد : و اخرج الترمذى و حسنه و ابن الانبارى فى المصاحف عن زيد بن ارقم رضى الله عنه قال : قال رسول الله صلّى الله عليه و آله و سلّم : انّى تارك فيكم ما ان تمسّكتم به لن تضلّوا بعدى ، أحدهما أعظم من الاخر كتاب الله حبلٌ ممدودٌ من السماء إلى الارض و عترتى أهل بيتى و لن يفترقا حتّى يردا علىّ الحوض فانظروا كيف تخلفونى فيهما . و در « غاية المرام » از ص 11 به بعد ، از طريق عامّه سى و نه حديث ، و از طريق خاصّه هشتاد و دو حديث روايت مىكند .\r\n( 2 ) . « الدّرّ المنثور » ج 4 ، ص 69 .\r\n","page_name":" 119 ","page_number":123},
  {"content":"\r\n\r\nمعنى هم مطلب سليس به نظر نمىرسد كه پيغمبر بگويد گواه من خداست و از نزد او كتاب دانسته شده است . گرچه فى حدّ نفسه اين معناى صحيحى است ليكن اين جمله به عنوان توصيف خدائى كه گواه است در مقابل مشركين قريش خالى از لطف خواهد بود .\r\nبارى در « امالى » شيخ طوسى وارد است كه : مَرَّ أميرُالمؤمنينَ بِمَلاءٍ فِيهِم سَلْمَانُ فَقالَ لَهُمْ سَلْمَانُ : قُومُوا فَخُذوا بِحُجْزَة هَذَا . فَوَ اللهِ لَا يُخْبِرُكُمْ بِسِرِّ نَبِيِّكُمْ غَيْرُهُ « 1 » « أمير المؤمنين \" عليه السّلام \" به جماعتى مرور كردند كه در ميان آنها سلمان بود . سلمان به آن جماعت گفت : برخيزيد و دامان اين مرد را بگيريد ، سوگند به خدا هيچكس نمىتواند شما را از اسرار پيغمبرتان آگاه كند مگر اين مرد » .\r\nو نقّاش در تفسير خود گويد : ابن عبّاس گفت : علىّ بن أبى طالب علومى را مىدانست كه رسول خدا تعليمش نموده بود ، و رسول خدا علومى را مىدانست كه خدا تعليمش نموده بود ، پس علم پيغمبر علم خداست ، علم على از علم پيغمبر است ، و علم من از علم على است ، و مقدار علم من و علم تمام اصحاب پيغمبر در مقابل علم على مانند قطره‌اى است در مقابل هفت دريا . « 2 »\r\nعونى گويد :\r\n وَ مَن عِندَهُ عَلْمُ الكِتَابِ وَ عِلمُ مَا * يكُونُ وَ مَا قَدْ كَانَ عِلماً مُكْتَمَا . . « 3 » \r\n« على آن كسى است كه علم كتاب تكوين و آفرينش ، و علم آنچه كه بعداً خواهد بود . و علم آنچه كه بوده است و از همه مكتوم و مختفى است ، در نزد اوست . »\r\nو أبو مقاتل بن داعى علوى گويد :\r\n وَ إنَّ عِندَكَ عِلْمَ الكَوْنِ أجْمَعَهُ * مَا كَانَ مِن سَالِفٍ مِنْهُ وَ مؤتَنَفِ « 4 » \r\n« و بدرستى كه حقّا در نزد تو علم جميع كتاب و عالم آفرينش است ! چه از امورى كه گذشته است و زمانش سپرى شده ، و چه امورى كه از اين به بعد پيش مىآيد . »\r\n\r\n\r\n","description":"","footnote":"\r\n( 1 ) . « مناقب » ابن شهرآشوب ج 1 ، ص 259 .\r\n( 2 ) . همان مصدر .\r\n( 3 ) . « مناقب ج 1 ، ص 258 .\r\n( 4 ) . همان مصدر .\r\n","page_name":" 120 ","page_number":124},
  {"content":"\r\n\r\nو نصر بن منتصر گويد :\r\n وَ مَن حَوى عِلْمِ الكِتَابِ كُلِّهُ * عِلْمَ الَّذى يَأتِى وَ عِلْمَ مَا مَضَى « 1 » \r\n« و على آن كسى است كه همهء علم كتاب را در بردارد و بدان محيط است . علم آنچه كه مىآيد ، و علم آنچه كه آمده و گذشته است » .\r\nو أمير المؤمنين \" عليه السّلام \" فرمايد : « و منها يعنى آل محمّد عليهم السّلام » هُم مَوْضِعُ سِرِّهِ ، وَ لَجَأُ أمرِهِ ، وَ عَيبَة عِلْمِهِ ، وَ مَوئِلُ حُكْمِهِ ، وَ كَهُوفُ كُتُبِهِ ، وَ جِبالُ دينِهِ ، تا آنكه فرمايد : لَا يُقاسُ بآلِ مُحَمَّدٍ عليهم السّلام مِن هَذهِ الامَّة أحَدٌ ، وَ لَا يُسَوَّى بِهِمْ مَن جَرَتْ نِعمَتُهُمْ عَلَيْهِ أَبَداً . هُمُ أساسُ الدِّين ، وَ عِمَادُ اليَقِينِ ، الَيهِم يَفِىءُ الغالى ، وَ بِهِمْ يَلْحَقُ التَّالى ، وَ لَهُمْ خَصائِصُ حَقَّ الوِلَايَة ، وَ فِيهِمْ الوَصِيَّة وَ الوِرَاثَة . « 2 »\r\n\r\n\r\n","description":"","footnote":"\r\n( 1 ) . همان مصدر .\r\n( 2 ) . « نهج البلاغة » ج 1 ، ص 29 .\r\n","page_name":" 121 ","page_number":125},
  {"content":"\r\n . \r\n","description":"","footnote":"","page_name":" 122 ","page_number":126},
  {"content":"\r\n\r\n\r\nدرس پنجاه و چهارم تا پنجاه و ششم : تفسير آيه « أَ فَمَنْ كانَ عَلى بَيِّنَةٍ مِنْ رَبِّهِ وَ يَتْلُوهُ شاهِدٌ مِنْهُ . . . »\r\n\r\n","description":"","footnote":"","page_name":" 123 ","page_number":127},
  {"content":"\r\n . \r\n","description":"","footnote":"","page_name":" 124 ","page_number":128},
  {"content":"\r\n\r\nدرس 54 تا 56\r\nبسّم الّله الرّحمن الرّحيم\r\nو صلّى اللّه على محمّد و آله الطاهرين\r\nو لعنة الله على اعدائهم اجمعين من الآن الى قيام يوم الدين\r\nو لا حول و لا قوّة الا بالله العلىّ العظيم .\r\nقال الله الحكيم فى كتابه الكريم :\r\n أَ فَمَنْ كانَ عَلى بَيِّنَةٍ مِنْ رَبِّهِ وَ يَتْلُوهُ شاهِدٌ مِنْهُ وَ مِنْ قَبْلِهِ كِتابُ مُوسى إِماماً وَ رَحْمَةً أُولئِكَ يُؤْمِنُونَ بِهِ وَ مَنْ يَكْفُرْ بِهِ مِنَ الْأَحْزابِ فَالنَّارُ مَوْعِدُهُ فَلا تَكُ فِي مِرْيَةٍ مِنْهُ إِنَّهُ الْحَقُّ مِنْ رَبِّكَ وَ لكِنَّ أَكْثَرَ النَّاسِ لا يُؤْمِنُونَ  « 1 »\r\n« پس آيا آن كسى كه داراى بيّنه از جانب پروردگار خود است و در كنار او شاهدى از اوست و قبل از او كتاب موسى است كه آن كتاب پيشواى هدايت مردم و رحمت است ( مثل كسى است كه چنين نيست ؟ ) اين افراد صاحب بينه به كتاب خدا قرآن كريم ايمان مىآورند و از احزاب و امّت‌ها هر كس به او كافر شود وعده او آتش است ، پس اى پيغمبر در كتاب خدا شكّ و ترديد نياور ، حقا قرآن از جانب پروردگار است و ليكن اكثريّت از مردم ايمان نمىآورند » .\r\nدر اين آيه مباركه مراد از صاحب بينه رسول اكرم صلّى الله عليه و آله و سلّم و مراد از شاهد امير المؤمنين \" عليه السّلام \" است ، و روايات شيعه و عامّه در اين موضوع بسيار است ، و رواياتى كه عامّه با اسناد خود روايت نموده‌اند بيش از روايات خاصّه است . علامه محدّث بحرانى از طريق عامّه بيست و سه حديث و از طريق خاصّه يازده حديث ذكر كرده است « 2 » و لازم است كه قبل از اينكه وارد بحث و بيان روايات شويم اوّل بحث تفسيرى اين آيه را بنمائيم .\r\n\r\n\r\n","description":"","footnote":"\r\n( 1 ) . سورهء هود ( 11 ) آيه 17 .\r\n( 2 ) . غاية المرام از صفحه 359 تا 361\r\n","page_name":" 125 ","page_number":129},
  {"content":"\r\n\r\n\r\nمرورى اجمالى بر سوره مباركه هود\r\nاين آيه در سوره هود واقع و سوره هود در مكّه نازل شده است و ابتداى سوره با جمله   الر كِتابٌ أُحْكِمَتْ آياتُهُ ثُمَّ فُصِّلَتْ مِنْ لَدُنْ حَكِيمٍ خَبِيرٍ   كه بيان درجات قرآن قرآن محكم و قرآن مفصّل و يا به عبارت ديگر قرآنى كه در عوالم بالا داراى حقيقت واحد و در اين عالم داراى سوره‌ها و آيات و احكام و معارف و قضاياى جدا جدا و متمايز از يكديگر است شروع مىشود ، و در آيات بعد دعوت به عبادت خدا و توبه به ساحت مقدّس او و بيان رجوع به سوى اوست ، تا در آيه پنجم امتناع و اباء كفّار قريش را از پذيرش آن بيان مىكند و سپس در آيات بعد مقام اراده و قيّوميّت پروردگار و خالقيّت او را و بالأخره معاد و بازگشت موجودات را به نزد او و انكار منكران و حالات مؤمنين را در پايدارى و استقامت و حالات غير آنها را در تلوّن مزاج و ترديد روحى و ياس و كفران و افتخار و فرح بى جا ذكر مىنمايد ؛\r\nتا در آيه يازدهم مىفرمايد : اى پيغمبر مبادا در تبليغ و نشر بعضى از آيات ما كه به تو وحى شده است و سينه‌ات را تنگ نموده به جهت ايراد مشركين كه چرا بر وى گنجى از آسمان فرود نيامده يا با او از آسمان فرشته‌اى نازل نشده است خوددارى كنى و در بيان آنها دريغ نمائى ( از اين سخنان غمگين مباش ) وظيفه تو فقط بيم دادن بشر است ( از عواقب وخيم شرك و ظلم ) اما خدا حافظ و حاكم و نگهبان هر چيزى است . بعد مىفرمايد : مشركين مىگويند : محمّد \" صلّى اللّه عليه و آله و سلّم \" به خدا افترا بسته و قرآن را از نزد خود آورده است . بگو : شما هم برويد و از غير خدا از هر كس كه مىخواهيد كمك بگيريد و او را بخوانيد كه شما با آنها مجموعا سوره‌اى مثل سوره‌هاى افترائى من بياوريد . و اى پيغمبر اگر در پاسخ فرو ماندند پس بدانيد كه قرآن از ناحيه علم خدا نازل شده و معبودى جز او نيست پس آيا در اين صورت تسليم حكم او خواهيد شد ؟\r\nو بعدا در دو آيه نتيجه اعمال دنياپرستان را بيان كرده و سپس مىفرمايد :  أَ فَمَنْ كانَ عَلى بَيِّنَةٍ مِنْ رَبِّهِ وَ يَتْلُوهُ شاهِدٌ مِنْهُ وَ مِنْ قَبْلِهِ كِتابُ مُوسى إِماماً وَ رَحْمَةً أُولئِكَ يُؤْمِنُونَ بِهِ  « آيا كسى كه داراى بصيرت باطنى الهى است و پهلوى او شاهدى از او گواهى بر صدق دعواى او مىدهد و قبل از او تورات كه كتاب رحمت و هدايت است آمده ( و هم تصديق دعواى او را نموده و هم از نقطه نظر بيان و دعوت مشابه اوست ، مثل كسى است كه چنين نيست ؟ ) اين افراد صاحب بصيرت به كتاب خدا\r\n\r\n","description":"","footnote":"","page_name":" 126 ","page_number":130},
  {"content":"\r\n\r\nايمان مىآورند . . . و تو در حقّانيّت قرآن شك نياور . »\r\nچون آيات سابق بيان انكار مشركين را در حقانيّت قرآن مىكرد اين آيه ناظر به آن آيات و در مقام استدلال و اقامهء برهان بر لزوم ايمان به قرآن مجيد است ، و استفهام انكارى است . در اينجا بايد ديد مراد از بينه چيست و معنى يَتلُو و معنى شاهد كدام است .\r\nبيّنه در بعضى از آيات قرآن به معنى حجّت آمده مثل  لِيَهْلِكَ مَنْ هَلَكَ عَنْ بَيِّنَةٍ  « 1 » و در بعضى از جاها آيه و معجزه را بيّنه گويند ،  قَدْ جاءَتْكُمْ بَيِّنَةٌ مِنْ رَبِّكُمْ هذِهِ ناقَةُ اللَّهِ لَكُمْ  « 2 » و در بعضى از مواقع آن بصيرت خاصّ و نور مخصوصى را كه به انبياء داده شده است بيّنه گويند مثل قول نوح \" عليه السّلام \"  يا قَوْمِ أَ رَأَيْتُمْ إِنْ كُنْتُ عَلى بَيِّنَةٍ مِنْ رَبِّي وَ آتانِي رَحْمَةً مِنْ عِنْدِهِ  « 3 » ليكن در بعضى از مواقع بيّنه به مطلق بصيرت الهى و نور باطنى گفته مىشود ، مثل قول خداى تعالى  أَ فَمَنْ كانَ عَلى بَيِّنَةٍ مِنْ رَبِّهِ كَمَنْ زُيِّنَ لَهُ سُوءُ عَمَلِهِ وَ اتَّبَعُوا أَهْواءَهُمْ  « 4 » و مراد از بيّنه در آيه مورد بحث ما همين معناى اخير است چون بعداً به صيغهء جمع مىفرمايد :  أُولئِكَ يُؤْمِنُونَ بِهِ *  « آنها ايمان به قرآن مىآورند » . و معلوم است كه همه مؤمنين بصيرت خاصّه نبوّت را ندارند گرچه مراد از صاحب بيّنه به حسب مورد همان رسول خداست ليكن چون بيان اين جمله مقدّمه چينى براى جملهء بعدى است كه مىگويد :  فَلا تَكُ فِي مِرْيَةٍ مِنْهُ  « اى پيغمبر در قرآن شك نياور » بنابراين مراد از بيّنه همان بصيرت الهى مطلق است كه به پيغمبر صلى الله عليه و آله و سلم داده شده است و مراد قرآن نيست چون با جمله تفريع بعد  فَلا تَكُ فِي مِرْيَةٍ *  سازش ندارد .\r\nو از اين مطلب استفاده مىشود كه گفتار بعضى كه گفته‌اند : مراد از صاحب بينه در اين آيه به حسب استعمال خصوص پيغمبر است صحيح نيست چون جمله جمع  أُولئِكَ يُؤْمِنُونَ بِهِ *  بر آن مترتب مىگردد و اين لفظ جمع از همان مفاد  فَمَنْ كانَ عَلى بَيِّنَةٍ مِنْ رَبِّهِ *  گرفته شده است .\r\nو نيز گفتار بعضى كه گفته‌اند : مراد اصحاب رسول خداست آن نيز صحيح\r\n\r\n\r\n","description":"","footnote":"\r\n( 1 ) . سورة الانفال ( 8 ) - قسمتىاز آيه 42 .\r\n( 2 ) . سورة الاعراف ( 7 ) - قسمتىاز آيه 73 .\r\n( 3 ) . سورة هود ( 11 ) - قسمتىاز آيه 28 .\r\n( 4 ) . سورة محّمد ص ( 47 ) - آيه 14 .\r\n","page_name":" 127 ","page_number":131},
  {"content":"\r\n\r\nنيست چون خود پيغمبر داراى بيّنه بوده و به حسب مورد نه به حسب استعمال آيه بر او منطبق است و خداوند مىخواهد به او بگويد كه تو كه داراى بيّنه الهيّه و شاهد خارجى هستى و كتاب موسى هم از قبل آمده و تو را تأييد مىكند بايد به قرآن ايمان آورى و در آن شكّ و ترديد نداشته باشى و گفتار مشركين قريش كه از تو گنج يا نازل شدن ملك را تقاضا مىكنند تو را خسته نكند و در تبليغ و ارشاد خلق با ثبات قدم و اراده‌اى متين قيام كنى .\r\nو نيز گفتار كسانىكه گويند مراد از بيّنه قرآن است يا حجّت عقل است نيز تمام نيست چون اين مقدّمه براى دعوت به قرآن و امر به تمسّك به آن است يعنى كسى كه داراى بصيرت باطنى و نور الهى است به قرآن ايمان مىآورد تو نيز اى رسول ما كه داراى چنين بيّنه‌اى هستى در قرآن شكّ مياور . و معنى ندارد كسى كه داراى قرآن باشد او را امر به ايمان به قرآن نموده و از ريب و شكّ در آن بر حذر داشت .\r\nو اما حجّت عقلى به علّت آنكه بيّنه‌اى كه در پيغمبر است از حجّت عقلى قوىتر است لذا معنى ندارد اين بيّنه‌اى را كه در وجود خود حضرت ختمى مرتبت موجود است منحصر در دليل عقل بدانيم . و امّا مراد از يَتلُو پهلو و كنار درآمدن است نه معناى قرائت و تلاوت ، چون صحيح نيست كه بگوئيم : آن شاهد ، پيغمبر را يا نور بصيرت رسول خدا را مىخواند ، و گفتيم بيّنه به معناى قرآن نيست تا تلاوت آن درست باشد .\r\nو امّا مراد از معناى شاهد معلوم است كه اداى شهادت است نه تحّمل آن چون تحّمل آن حجّتى براى مشركين نخواهد بود بلكه آنچه حجّت بر آنها و بلكه موجب تقويت رسول و تأييد بصيرت الهيّه و نور ربانيّه آن مىگردد اداى شهادت است ، و بنابراين مراد از شاهد كسى است كه به حقانيّت رسالت پيغمبر اعتراف دارد و با بصيرت الهيّه رسالت او را تأييد مىنمايد و ايمان به او آورده است . چون شهادت شخص صاحب يقين و بصيرت هر گونه شبهه و شكّ را مىزدايد و استيحاش و ترس از تنهائى را از بين مىبرد ، چون طبعاً كسانى كه در يك امر يا يك جهتى متفرّد و تنها هستند چه بسا در مقابل مشكلات سخت و پيش‌آمدهاى ناگوار دچار تزلزل مىگردند به خلاف آنكه كسى با سرّ آنان با آنها كمك نموده و در آن امر آنها را تنها نگذارد در اين صورت وحشت از بين مىرود و دل قوى مىگردد .\r\n\r\n","description":"","footnote":"","page_name":" 128 ","page_number":132},
  {"content":"\r\n\r\nدر اينجا نيز در مقابل هجوم مشركين و حمله سخت آنها خدا مىفرمايد : اى پيغمبر كسى كه داراى بيّنهء الهى است و شاهد خارجى هم معين و ياور اوست ايمان به قرآن مىآورد و در شكّ و تزلزل قرار نمىگيرد و چنين فردى بدون شكّ و شبهه على بن أبىطالب است كه از روز اوّل نبوّت ، اسلام آورده و در مشكلات رسالت ، آن حضرت را يارى كرده و در آيه  وَ أَنْذِرْ عَشِيرَتَكَ الْأَقْرَبِينَ  « 1 » دعوت رسول الله راى پذيرفته و در حديث عشيره يك تنه قيام و براى هر گونه مشكلات نبوت و مصائب بار سنگين رسالت ، پيغمبر راى معين و وزير و يار و مددكار بوده است . و بنابر آنچه گفته شد مراد انطباقى آيه منحصر مى گردد در وجود مبارك آن حضرت عليه السلام .\r\nابو الفتوح رازى در وجه انحصار شاهد به على بن أبىطالب و دفع احتمالات ديگر بيانى لطيف دارد ، و چون اوّل ، احتمالات و اقوال وارده را در شاهد بيان نموده و سپس با آن بيان شيرين دفع مىكند لذا ما نيز اوّلا اقوال را بيان و سپس بيان او را در ردّ اين احتمالات ذكر مىكنيم . گويد : در مفسّران اختلافى نيست كه مراد از صاحب بيّنه رسول خداست بلكه خلاف در معناى شاهد است .\r\nعبد الله و علقمه‌وابراهيم و مجاهدو ابو صالح و ابو العاليه‌و عكرمه گفته‌اند كه مراد جبرائيل است ، و حسن بصرى و قتاده گفته‌اند : مراد زبان رسول خدا است ، و بعضى گفته‌اند : مراد چهره و صورت رسول الله است ، چون شمايل و سيماى آن وجود مبارك طورى بوده كه هر كس بدان نظر مىنموده است بر نبوّت و رسالت آن حضرت اعتراف مىنموده است ، و حسين بن فضل گفته است : مراد از شاهد قرآن است و اين نظم عجيب و اسلوب شگفت انگيز و اعجاز آن بهترين گواه و سند نبوّت است ، و ابن جريج و مجاهد گفته‌اند : مراد از شاهد همان فرشته‌اى است كه از رسول خدا مراقبت و محافظت مىنمود و او را تأييد و تقويت مىكرد ، و بعضى ديگر گفته‌اند : مراد خود رسول خداست « 2 » و اين احتمالات و اقوال را گرچه به مفسران نسبت داده‌اند ليكن مضطرب و ناپسند به نظر مىرسد به علّت آنكه هر يك از آنها خلاف ظاهر آيه :  وَ يَتْلُوهُ شاهِدٌ مِنْهُ  است چون در اين جمله سه كلمه به كار آمده است : اوّل - لفظ  يَتْلُوهُ  كه به\r\n\r\n\r\n","description":"","footnote":"\r\n( 1 ) . سورة الاشّعراء ( 26 ) - آيه 214 .\r\n( 2 ) . الدر المنثور ج 3 ص 324 اين احتمالات و اقوال را از صاحبانش ذكر كرده است و نيز در مجمع البيان ج 3 ص 150 ذكر نموده است .\r\n","page_name":" 129 ","page_number":133},
  {"content":"\r\n\r\nمعنى پهلو و كنار و دنبال آمدن است ، دوّم لفظ شاهد كه به معنى گواه است ، و سوّم لفظ منه كه ضميرى است كه مرجعش رسول است كه همان صاحب بيّنه باشد . و با ملاحظه اين سه كلمه تمام احتمالاتى كه مفسرين داده‌اند اشتباه است .\r\nامّا آن كسى كه گفته است : مراد از شاهد جبرائيل يا فرشته موكّل به حضرت رسول الله است ، اين قول باطل مىشود به كلمه منهُ چون فرشته و جبرائيل از جنس رسول خدا نيستند ، آنها از ملائكه ، و رسول خدا از جنس بشر است ، و ضمير منهُ دلالت دارد كه آن شاهد از جنس رسول خداست . و امّا آن كسى كه گفته است : مراد از شاهد قرآن است ، اين قول باطل است به لفظ يَتلُوهُ و لفظ منه چون قرآن در كنار و عقب پيغمبر نيست ، و علاوه از جنس آن حضرت هم نيست . و امّا آن كسى كه گفته است : مراد زبان رسول الله است اين گفتار باطل است به لفظ يتلوه و به لفظ شاهد چون زبان حضرت رسول به دنبال او نيست و علاوه زبان كسى گواه بر صحّت دعواى آن كس نخواهد بود .\r\nو امّا آن كسى كه گفته است : خود حضرت رسول است ، اين گفتار به كلّى از درجه اعتبار ساقط است چون منافات دارد با لفظ يَتلُوهُ و لفظ شاهِدُ و لفظ مِنهُ ، چون رسول الله در عقب خودش نيست و شاهد بر خودش نيست و از خودش نيست . و چون تمام اين احتمالات و اقوال باطل شد متيقّن آن است كه مراد از شاهد همان كسى باشد كه مؤالف و مخالف از رسول خدا روايت كرده‌اند كه شان نزول اين آيه درباره اوست و او امير المؤمنين على بن أبىطالب \" عليه السّلام \" است كه هم با لفظ يَتلُوهُ و لفظ شاهد و لفظ منهُ سازگار و مناسب است ، چون آن حضرت در كنار و به دنبال رسول خدا بوده است و بر نبوت آن حضرت پيوسته گواه صادق ، و علاوه از جنس بشر و از خود رسول خدا بوده است « 1 »\r\nبارى نزديكترين آيات از نقطه نظر دلالت و معنى به آيه مورد بحث ما آيات وارده در سوره 46 احقاف آيه 10 تا 12 است :\r\n  قُلْ أَ رَأَيْتُمْ إِنْ كانَ مِنْ عِنْدِ اللَّهِ وَ كَفَرْتُمْ بِهِ وَ شَهِدَ شاهِدٌ مِنْ بَنِي إِسْرائِيلَ عَلى مِثْلِهِ فَآمَنَ وَ اسْتَكْبَرْتُمْ إِنَّ اللَّهَ لا يَهْدِي الْقَوْمَ الظَّالِمِينَ وَ قالَ الَّذِينَ كَفَرُوا لِلَّذِينَ آمَنُوا لَوْ كانَ خَيْراً ما سَبَقُونا إِلَيْهِ وَ إِذْ لَمْ يَهْتَدُوا بِهِ فَسَيَقُولُونَ هذا  \r\n\r\n\r\n","description":"","footnote":"\r\n( 1 ) . تفسير ابو الفتوح رازى ج 6 ص 255 .\r\n","page_name":" 130 ","page_number":134},
  {"content":"\r\n\r\n  إِفْكٌ قَدِيمٌ وَ مِنْ قَبْلِهِ كِتابُ مُوسى إِماماً وَ رَحْمَةً وَ هذا كِتابٌ مُصَدِّقٌ لِساناً عَرَبِيًّا لِيُنْذِرَ الَّذِينَ ظَلَمُوا وَ بُشْرى لِلْمُحْسِنِينَ  \r\n\r\nمراد از شاهد در آيه و شهد شاهد على مثله\r\nاز ملاحظه و مقايسهء اين دو دسته از آيات اوّلًا ظاهر مىشود كه در هر دو دسته قرآن يا بيّنه الهيّه را كه مشركين منكرند به عنوان استفهام انكارى بيان مىفرمايد . و ثانيا در هر دو دسته تورات را كه كتاب هدايت خلق و رحمت است بيان مىكند كه قبل از قرآن آمده و زمينه را براى كتاب خدا : قرآن مجيد باز مىكند و قرآن نيز مصدق آن است ، و علاوه قرآن كتاب تازه‌اى نيست كه مشركين از قبول آن ابا و امتناع كنند بلكه نظير آن كه تورات باشد قبل از آن آمده و مطالب و آيات قرآن به پيرو همان مطالب تورات در اخلاق و احكام و معارف بوده و تصديق كننده آن است بنابراين وجهى براى استنكاف آنها به نظر نمىرسد ، كما آنكه قبل از آن در آيه 9 فرموده است :\r\nقل ما كنت بدعا من الرسل . ثالثا همان‌طور كه در آيه مورد بحث : و يتلوه شاهد منه مراد وصىّ رسول خدا امير المؤمنين عليه السّلام است كه سند نبّوت و گواه بر رسالت رسول الله است همچنين در بنى اسرائيل وصى حضرت موسى ، يوشع بن نون سند نبّوت حضرت موسى و گواه بر رسالت او بوده و ايمان به او آورده است ، و لذا مىفرمايد :  وَ شَهِدَ شاهِدٌ مِنْ بَنِي إِسْرائِيلَ عَلى مِثْلِهِ  « يكنفر از بنى اسرائيل گواهى بر مثل قرآن داد كه همان تورات باشد . » « 1 »\r\n\r\n\r\n","description":"","footnote":"\r\n( 1 ) . يكى از اخلاء روحانى و اخوان ايمانى كه از مفاخر علماء طهران هستند در حين مطالعه نسخه خطى اين كتاب در حاشيه چنين مرقوم داشته‌اند : « احتمال اينكه مراد از جمله شهد شاهد من بنى اسرائيل على مثله ايمان يوشع بن نون به تورات باشد بسيار مستبعد است و جملات آيه را بى ارتباط مىكند ، لهذا به خاطر ندارم كه احدى از مفسرين اين احتمال را داده باشند و روايتى نيز در اين باب نرسيده است ، بلى برخى از مفسرين احتمال داده‌اند كه مراد از شاهد مزبور شخص حضرت موسى بن عمران باشد و شهادت او بر مثل قرآن يعنى تورات از آن حيث است كه تورات مشتمل بر وصف نبّى اكرم و بشارت به آمدن آن حضرت است ، در اين صورت ارتباط درست مىشود » . مؤلف كتاب مىگويد : اين كلام ، تمام نيست زيرا اولًا در صورتى دلالت از جمله و شهد شاهد من بنى اسرائيل على مثله ، بر ايمان يوشع بن نون بر تورات مستبعد است و ربط جمله را به طور واضح روشن نمىكند كه مراد از تورات فقط همان كتاب آسمانى باشد ، نه از حيث اشتمال آن بر وصف نبى اكرم و بشارت به آمدن آن حضرت ، و ليكن اگر مراد از تورات در اين آيه ، كتابى از اين جهت باشد معنى كاملًا روشن و ارتباط برقرار است . و چه فرق مىكند كه ما شاهد از بنى اسرائيل را در اين آيه موسى پيغمبر بدانيم يا وصىّ او : شمعون بن نون ؟ زيرا در هر دو صورت كلمه مثله را بايد تورات قرار دهيم و چون تورات مشتمل است بر تصديق به رسول اكرم ، لذا اين آيه دليل و حجّتى مىشود براى رسول الله بر عليه يهود كه دعوت آن حضرت را نمىپذيرفتند . و ثانياً در روايتى كه همين جا ذكر مىكنيم از سيوطى وارد است كه : فآمن هذا بكتابه و بنبيّه و كفرتم يا اهل مكه يعنى : آن شاهد از بنى اسرائيل به كتاب خدا و به پيغمبر او ايمان آورد و اى اهل مكه شما كافر شديد ! و معلوم است كه ظاهر از نبيّه همان پيغمبرى است كه در آن زمان بوده است يعنى حضرت موسى ؛ نه پيغمبر اسلام كه اين آيه از جانب او به عنوان اتمام حجت بر عليه يهود اقامه مىشود ؛ و مىخواهد بگويد كه او به پيغمبرش ايمان آورد ؛ چرا شما به پيغمبرتان ايمان نمىآوريد ؟ ! و بنابر اين ، مراد از شاهد غير از يوشع بن نون نمىتواند بوده باشد . و ما گرچه روايتى در اين باب نداريم ليكن روايتى هم بر خلاف آن نداريم ؛ و قول مفسّران تا وقتى مستند به حجّت قطعى و روايت وارده از جانب معصوم نباشد ؛ مجرّد نظريهء شخصيّه تلّقى مىشود ورد آن بر اساس ظواهر و قرائن مستفاده از تطبيق آيات و تجزيه و تحليل در معنى و مراد مستفاد از آيات بدون اشكال است .\r\n","page_name":" 131 ","page_number":135},
  {"content":"\r\n\r\nو طبق روايات مستفيضى كه از رسول خدا روايت كرده‌اند كه آنچه در امّت‌هاى گذشته واقع شده در امّت من طابق النعل بالنعل و القذة بالقذة واقع خواهد شد استفاده مىشود كه گواهى على بن أبىطالب \" عليه السّلام \" بر نبّوت رسول خدا طبق همان گواهى وصىّ موسى است نسبت به نبوّت آن حضرت . بنابراين با مقايسه و تطبيق اين دو دسته از آيات يعنى آيات مورد بحث در سورهء هود و آيات وارده در سوره احقاف به دست مىآيد كه شاهد از بنى اسرائيل كه گواهى بر صحّت مثل قرآن كه تورات باشد داده است نظيرش گواهى شاهد از جنس رسول خداست كه گواهى بر صحت نبوّت خود رسول خدا داده است ، و شاهد بر گفتار ما روايتى است كه سيوطى در تفسير خود آورده و گويد : سعيد بن منصور و ابن جرير و ابن منذر از مسروق - رضى الله عنه - تخريج كرده‌اند در قول خداى تعالى :  وَ شَهِدَ شاهِدٌ مِنْ بَنِي إِسْرائِيلَ عَلى مِثْلِهِ  قال : موسى مثل محّمد ، و التوراة مثل القرآن فآمن هذا بكتابه و نبيه و كفرتم يا اهل مكة « 1 »\r\n« مىگويد در تفسير شهد شاهد على مثله كه : موسى مثل محّمد است و تورات مثل قرآن است ، پس آن فرد از بنى اسرائيل به كتابش تورات و به پيغمبرش ايمان آورد و شما اى اهل مكّه به كتاب پيغمبرتان قرآن و به نبوّت او منكر شديد . »\r\nو عجيب آنكه غالب مفسّرين حتّى مفسّرين شيعه مراد از  شاهِدٌ *  را در آيه  وَ شَهِدَ شاهِدٌ مِنْ بَنِي إِسْرائِيلَ عَلى مِثْلِهِ  عبد الله بن سلام گفته‌اند ؛ حتّى مرحوم طبرسى « 2 »\r\n\r\n\r\n","description":"","footnote":"\r\n( 1 ) . الدر المنثور ج 6 ص 40 .\r\n( 2 ) . مجمع‌البيان‌ج 5 ص 86 .\r\n","page_name":" 132 ","page_number":136},
  {"content":"\r\n\r\nو فيض كاشانى « 1 » و استادنا الاعظم علّامه طباطبائى « 2 » مد ظلّه تصريح به اين معنى نموده‌اند . و نيز روايتى در اين باب سيوطى نقل كرده است كه : ابو يعلى و ابن جرير و طبرانى و حاكم تخريج كرده‌اند از عوف بن مالك اشجعى كه گفت : روز عيد يهود بود كه رسول خدا در مدينه به سوى كنيسهء آنان رفت من هم با آن حضرت رفتم ، جماعت يهود از دخول ما ناراحت شدند . رسول خدا به آنان گفت : دوازده مرد از مردان خود را نشان دهيد كه بگويند : لا إله الا الله محمد رسول الله‌تا خدا غضب خود را از هر يهودى كه در زير سفرهء آسمان قرار گرفته است بردارد . همه ساكت شدند و هيچ‌يك جواب رسول خدا را ندادند ، براى مرتبه دوّم رسول خدا همان كلمات را تكرار نمود هيچ‌كس پاسخ نداد ، براى بار سوّم تكرار فرمود هيچكس جواب نداد . حضرت فرمود : شما از پذيرش خوددارى كرديد ، سوگند به خدا من حاشرم و من عاقبم و من مقفى هستم ، چه ايمان بياوريد و چه تكذيب كنيد . و حضرت از كنيسه مشغول به خارج شدن شد كه ناگهان مردى از عقب او رسيد و گفت : اى محمد همانطور كه گفتى هستى ، و سپس آن مرد رو كرد به جماعت يهوديان و گفت : اى طائفه يهود شما مرا چگونه مردى مىشناسيد ؟ گفتند : سوگند به خدا در ميان همه طائفه از تو و از پدر تو و از جد تو عالم‌تر به كتاب خدا تورات و فقيه‌تر سراغ نداريم . آنگاه گفت : من خدا را گواه مىگيرم كه محّمد همان پيامبرى است كه شما علامت او را در تورات و انجيل مىخوانيد . همه گفتند : دروغ مىگوئى و مرد بدى هستى و او را ردّ كردند . در اين حال حضرت رسول فرمودند : اى جماعت يهود شما دروغ مىگوئيد و گفتار شما قبول نمىشود . عوف بن مالك گويد : ما سه نفر : من و رسول خدا و عبد الله بن سلام از كنيسه خارج شديم كه خدا اين آيه را فرستاد :  قُلْ أَ رَأَيْتُمْ إِنْ كانَ مِنْ عِنْدِ اللَّهِ وَ كَفَرْتُمْ بِهِ وَ شَهِدَ شاهِدٌ مِنْ بَنِي إِسْرائِيلَ عَلى مِثْلِهِ فَآمَنَ وَ اسْتَكْبَرْتُمْ إِنَّ اللَّهَ لا يَهْدِي الْقَوْمَ الظَّالِمِينَ . \r\n« اى پيغمبر به اين جماعت يهود بگو : اگر اين قرآن يا نبوت من از جانب خدا باشد و شما به آن كافر شديد و ليكن از بنى اسرائيل يك نفر از شما به مثل آن شهادت\r\n\r\n\r\n","description":"","footnote":"\r\n( 1 ) . تفسير صافى ج 2 ص 554 به عنوان قيل عبد الله بن سلام ذكر كرده .\r\n( 2 ) . تفسير الميزان ج 18 ص 210 .\r\n","page_name":" 133 ","page_number":137},
  {"content":"\r\n\r\nداده و ايمان آورد و شما استكبار ورزيديد خداوند مسلّماً گروه ستمكاران را هدايت نخواهد نمود . » « 1 »\r\nليكن ما همان‌طور كه ذكر كرديم مراد از شاهد يك نفر از بنى اسرائيل است كه در زمان حضرت موسى به تورات گواهى داده و اين بر وصىّ آن حضرت يوشع بن نون منطبق مىشود و اين آيه از عبد الله بن سلام دور است .\r\nامّا اوّلًا سوره احقاف در مكّه نازل شده است و اسلام عبد الله بن سلام در مدينه بوده است و معنى ندارد كه رسول خدا شهادت كسى را كه هنوز اسلام نياورده و غائب است و چندين سال ديگر اسلام مىآورد و فعلا سند نبّوت است و شاهد بر حقّانيّت خود در مقابل مشركين قريش و منكرين قرآن قرار دهد .\r\nو امّا ثانياً - در آيه مباركه صراحت دارد كه اين شاهد شهادت بر مثل قرآن داده است نه بر خود قرآن ، و مراد تورات است ، و شهادت بر تورات به چه درد مشركين مىخورد ؟ به خلاف قوله و يتلوه شاهد منه كه امير المؤمنين شهادت بر خود نبوّت داده است . و امّا شهادت آن فرد از بنى اسرائيل در زمان حضرت موسى به نبّوت او يا به تورات ، مثمر ثمر بوده و سند براى نبوّت او خواهد بود .\r\nو امّا ثالثاً - اسلام عبد الله بن سلام در به دو هجرت رسول خدا به مدينه بوده است نه بعد از استقرار آن حضرت در مدينه و روز عيد يهود . ابن عبد البرّ در ترجمه عبد الله بن سلام گويد : عبد الله بن سلام فرزند حارث اولا اسرائيلى بوده و سپس انصارى شده است . كنيه او ابو يوسف است و از اولاد يوسف فرزند حضرت يعقوب است ، و هم سوگند با انصار بوده است ، و گفته شده است كه هم سوگند با قوافله ( نام گروهى از انصار ) بوده است كه از بنى عوف بن خزرج‌اند . اسم او در جاهليّت حصين بود و چون اسلام آورد رسول خدا \" صلى الله عليه و آله و سلم \" نام او را عبد الله گذاردند و در سنه چهل و سه ( 43 ) در مدينه در زمان معاويه از دنيا رفت ، و او يكنفر از علماء يهود بود و در وقت ورود رسول خدا به مدينه اسلام آورد .\r\nعبد الله بن سلام گويد : من با جماعتى از اهل مدينه در وقت ورود رسول خدا به مدينه براى تماشاى آن حضرت خارج شديم ، من در آن حضرت خوب\r\n\r\n\r\n","description":"","footnote":"\r\n( 1 ) . الدر المنثور ج 6 ص 39 .\r\n","page_name":" 134 ","page_number":138},
  {"content":"\r\n\r\nنگريستم و در سيما و چهره او دقت كردم ديدم چهره چهره مرد دروغگو نيست ، و اوّلين جمله‌اى را كه از او شنيدم اين بود كه مىفرمود : ايها الناس افشوا السلام ، و اطعموا الطعام ، و صلوا الارحام ، و صلوا بالليل و الناس نيام ، تدخلوا الجنة .\r\n« اى مردم بر يكديگر همگى سلام ظاهر و آشكار بنمائيد ، و از طعام ، مردم را اطعام كنيد ، و صله رحم‌هاى خود را بنمائيد ، و در شب هنگام خوابيدن مردم نماز بخوانيد كه در اين صورت داخل بهشت خواهيد شد » . « 1 »\r\nو رابعا - سياق جمله :  قُلْ أَ رَأَيْتُمْ إِنْ كانَ مِنْ عِنْدِ اللَّهِ وَ كَفَرْتُمْ بِهِ وَ شَهِدَ شاهِدٌ مِنْ بَنِي إِسْرائِيلَ عَلى مِثْلِهِ \r\nدلالت دارد كه خطاب رسول خدا در اين جمله با بنىاسرائيل نبوده است .\r\nو خامساً - انجيل از كتب يهود نيست و يهوديان ابداً انجيل را قبول ندارند بلكه به حضرت مريم نسبت عمل زشت مىدهند و حضرت عيسى را زنازاده مىدانند . در اين صورت طبق اين روايت چگونه ممكن است كه عبد الله بن سلام به جماعت يهود بگويد : من خدا را گواه مىگيرم كه محمّد همان پيغمبرى است كه شما علامتهاى او را در تورات و انجيل مىخوانيد ؟ !\r\nاز مجموع اين مطالب به دست مىآيد كه اين روايت مجعول است . و از همهء اينها گذشته رواياتى از طريق عامّه وارد است كه راجع به عبد الله بن سلام آيه‌اى در قرآن نازل نشده است و يا آنكه اين آيه راجع به او نيست . سيوطى گويد : ابن منذر از شعبى تخريج روايت كرده است كه او گفت :\r\nما نزل فى عبد الله بن سلام شىء من القرآن « 2 » « درباره عبد الله بن سلام هيچ آيه در قرآن نيامده است » . و نيز گويد : عبد الله بن حميد و ابن منذر از عكرمه تخريج روايت كرده‌اند كه در آيه  وَ شَهِدَ شاهِدٌ مِنْ بَنِي إِسْرائِيلَ عَلى مِثْلِهِ  ، قال : ليس بعبد الله بن سلام ، هذه الآية مكية فيقول من آمن من بنى اسرائيل كمن آمن بالنبى صلى الله عليه و آله و سلم « 3 » « عكرمه گفته است : اين آيه در مكه نازل شده است و راجع به عبد الله بن سلام نيست ، و آيه معنيش اين است كه آن كسى كه از بنى اسرائيل به تورات و حضرت موسى ايمان آورده است مثل كسى است كه از اين\r\n\r\n\r\n","description":"","footnote":"\r\n( 1 ) . استيعاب ج 3 ص 922 .\r\n( 2 ) . الدر المنثور 3 ج 6 ص 39 .\r\n( 3 ) . همان مصدر .\r\n","page_name":" 135 ","page_number":139},
  {"content":"\r\n\r\nامّت به قرآن و حضرت رسول الله ايمان آورده است . »\r\nو نيز گويد : ابن جرير و ابن ابى حاتم از مسروق تخريج روايت كرده‌اند كه او گفت : قوله :  وَ شَهِدَ شاهِدٌ مِنْ بَنِي إِسْرائِيلَ عَلى مِثْلِهِ  . قال : و الله ما نزلت فى عبد الله بن سلام ، ما نزلت الا بمكة و انما كان اسلام ابن سلام بالمدينة ، و انما كانت خصومة خاصم بها محمد صلى الله عليه و آله و سلم « 1 » « مسروق گفته است : سوگند به خدا كه آيه و شهد شاهد درباره عبد الله بن سلام نازل نشده است ، اين آيه در مكه نازل شده و اسلام عبد الله بن سلام در مدينه بوده است . و اما قضيه ابن سلام در مدينه در يك مرافعه‌اى بوده است كه در آن رسول خدا دخالت كرده‌اند » .\r\nبارى نزول اين آيه در شان عبد الله بن سلام به قدرى بعيد است كه بعضى براى تصحيح اين مطلب ناچار شده‌اند بگويند كه آيه در مكه نازل شده و عبد الله بن سلام در مدينه بوده است . سيوطى گويد : حسن بن مسلم تخريج روايت كرده كه : نزلت هذه الآية بمكة و عبد الله بن سلام بالمدينة « 2 » « اين آيه در مكه آمده و عبد الله در مدينه بوده است » .\r\nو نيز گويد : ابن سعد و ابن عساكر از حسن بصرى تخريج حديث كرده‌اند كه : نَزَلَت حم وَ عَبدُ الله بالمدينة مسلم « 3 » « سورهء احقاف در وقتى كه در مكّه نازل شد عبد الله بن سلام در مدينه مسلمان بوده است . » و اين دو روايت نيز صحيح نيست زيرا كه گفتيم : در وقت نزول سوره احقاف عبد الله بن سلام مسلمان نبوده است . و همان‌طور كه در تفسير آيه  وَ مَنْ عِنْدَهُ عِلْمُ الْكِتابِ  گفتيم ، فقط خود عبد الله بن سلام و فرزندش و نوه‌اش اين نسبت را به خود مىدهند و كس ديگر به آنها نسبت نداده است .\r\nولى در آيه  وَ مَنْ عِنْدَهُ عِلْمُ الْكِتابِ  چون شأن نزولش دربارهء اميرالمؤمنين \" عليه السّلام \" است علماى شيعه - رضوان الله عليهم - در اثبات آنكه اين آيه درباره عبد الله بن سلام نيست پافشارى نموده و اثبات كرده‌اند ، و امّا در آيه و شهد شاهد چون شأن نزولش راجع به آن حضرت نيست لذا اهميتّى نداده و با فحص كمترى از مطلب عبور كرده ، و طبق گفته بعضى از اهل تسنّن آنها هم گفته‌اند راجع\r\n\r\n\r\n","description":"","footnote":"\r\n( 1 ) . همان مصدر\r\n( 2 ) . الدر المنثور ج 6 ص 39 .\r\n( 3 ) . همان مصدر .\r\n","page_name":" 136 ","page_number":140},
  {"content":"\r\n\r\nبه عبد الله بن سلام است ، با آنكه اين آيه در شأن يوشع بن نون وصىّ موسى قرين و عديل على بن أبى طالب وصىّ محمّد صلّى الله عليه و آله و سلّم است ، و دو آيه علم الكتاب و شهد شاهد در امكان نزولش درباره عبد الله بن سلام و عدم امكان نزولش هيچ تفاوتى ندارند و هر دو آيه در مكّه نازل شده است . اگر در يكى جايز باشد در ديگرى هم جايز است و اگر در آن جايز نباشد در ديگرى هم جايز نخواهد بود .\r\nو علاوه عبد الله بن سلام كه بعضى او را مجهول الحال دانند و با اميرالمؤمنين بعد از عثمان ، به خلافت بيعت نكرد چه قدر و قيمتى دارد كه رسول خدا در مقابل مشركين براى شهادت او درجه و منزلتى قائل شود و با نبوّت خود و كتاب تورات كه هادى مردم و كتاب رحمت است او را قرين و عديل قرار دهد . بارى اين تحقيقى بود كه در اطراف آيه و شهد شاهد من بنى اسرائيل على مثله نموديم . حال بيائيم سر آيه مورد بحث :\r\nوَ يَتلُوهُ شاهِدُ مِنهُ .\r\nدرباره اين آيه رواياتى كه از طريق شيعه و سنّى راجع به اميرالمؤمنين \" عليه السّلام \" است بسيار زياد است و ما براى نمونه چند روايت را كه به مضامين مختلفه بيان شده است ذكر مىكنيم .\r\nاوّل - يك دسته رواياتى است كه از ابن عباس نقل شده است . از موفق بن احمد خوارزمى روايت است فى قوله تعالى :  أَ فَمَنْ كانَ عَلى بَيِّنَةٍ مِنْ رَبِّهِ وَ يَتْلُوهُ شاهِدٌ مِنْهُ  . قال ابن عباس : هُوَ عَلِىّ يَشَهُد للنبى وِ هُوَ مَنهُ « 1 » « در اين آيه شريفه ابن عباس گفته است مراد از شاهد على است كه شهادت بر نبوّت پيغمبر مىدهد و از جنس خود پيغمبر است » . و اين روايت را نيز علامه طباطبائى از « تفسير برهان » از خوارزمى نقل كرده‌اند . « 2 »\r\nو نيز ابراهيم بن محمّد حموينى كه از فضلاء عامّه است در « فرائد السّمطين » با سلسله سند متّصل خود از ابن عبّاس نقل كرده است كه : «  أَ فَمَنْ كانَ عَلى بَيِّنَةٍ *  » رسول الله صلّى الله عليه و آله و سّلم «  وَ يَتْلُوهُ شاهِدٌ مِنْهُ  » على \" عليه السّلام \" خاصّةً « 3 »\r\n\r\n\r\n","description":"","footnote":"\r\n( 1 ) . \" غاية المرام \" ص 359 حديث دوّم ، و در \" ينابيع الموده \" ص 99 با مختصر اختلافى در لفظ آورده است .\r\n( 2 ) . \" تفسير الميزان \" ج 10 ص 201 .\r\n( 3 ) . \" غاية المرام \" ص 359 حديث سوم .\r\n","page_name":" 137 ","page_number":141},
  {"content":"\r\n\r\n« ابن عباس گفته است كه مراد از شاهد فقط على بن أبىطالب است » . و نيز اين روايت را حاكم حسكانى با همين عبارت ذكر كرده است « 1 » و نيز ثعلبى در تفسير خود با همين عبارت از ابن عبّاس آورده « 2 » و علّامهء طباطبائى از ثعلبى نقل كرده‌اند « 3 » و نيز علىّ بن عيسى اربلى در « كشف الغمة » از ابن عباس ذكر كرده است . « 4 »\r\n\r\nمراد از شاهد أميرالمؤمنين \" عليه السّلام \" است به روايت‌أنس\r\nدوم - رواياتى است كه از انس بن مالك روايت شده است . حماد بن سلمه از ثابت از انس روايت كرده است : «  أَ فَمَنْ كانَ عَلى بَيِّنَةٍ مِنْ رَبِّهِ *  » . قال : هُوِ رسول الله صلّى الله عليه و آله و سلّم  « وَ يَتْلُوهُ شاهِدٌ مِنْهُ »  هُوَ عَلىّ بنُ أبىطالب \" عليه السّلام \" ، كانَ و اللهِ لِسانَ رَسوُلِ الله « 5 » « در اين آيه و يتلوه شاهد منه انس بن مالك گفته است مراد على بن أبىطالب است ، و سوگند به خدا كه او زبان رسول خدا بوده است . »\r\nو نيز اين روايت را از انس حاكم حسكانى با سلسله سند متّصل خود روايت كرده و در آخرش اين جمله را اضافه دارد كه : كانَ وَاللِه لِسانَ رَسوُلِ اللهِ الى اهلِ مكّةَ فى نَقضِ عَهدِهِم مَع رَسُولِ اللهِ صلّى الله عليه و آله و سلّم « 6 »\r\n« سوگند به خدا كه على بن أبىطالب زبان رسول خدا بوده است به سوى اهل مكّه هنگامى كه پيمان خود را با رسول خدا شكستند . »\r\nسوّم - رواياتى است كه از خود رسول خدا صلّى الله عليه و آله و سلّم روايت شده است . ابن مغازلى شافعى گويد : قَولُهُ تَعالى :  أَ فَمَنْ كانَ عَلى بَيِّنَةٍ مِنْ رَبِّهِ وَ يَتْلُوهُ شاهِدٌ مِنْهُ  . قال رسول الله : انا  عَلى بَيِّنَةٍ مِنْ رَبِّهِ *  و على الشاهد « 7 » . « ابن مغازلى گويد كه از رسول خدا روايت است كه فرمود : مراد از آن كسى كه در اين آيه صاحب بينه است من هستم و مراد از شاهد على است » . و نيز حاكم حسكانى با دو سند يكى از محمّد بن احمد بن\r\n\r\n\r\n","description":"","footnote":"\r\n( 1 ) . شواهد التنزيل \" ج 1 ص 280 .\r\n( 2 ) . غاية المرام \" ص 360 حديث هشتم و در \" تفسير ابو الفتوح \" ج 6 ص 256 از ثعلبى نقل كرده است\r\n( 3 ) . \" تفسير الميزان \" ج 10 ص 201 .\r\n( 4 ) . \" غاية المرام \" ص 362 حديث يازدهم .\r\n( 5 ) . \" غاية المرام \" ص 362 حديث سيزدهم .\r\n( 6 ) . \" شواهد التنزيل \" ج 1 ص 280 .\r\n( 7 ) . \" غاية المرام \" ص 360 حديث هفدهم .\r\n","page_name":" 138 ","page_number":142},
  {"content":"\r\n\r\nمحّمد مفيد « 1 » و ديگرى از ابن عبّاس اين روايت را از رسول خدا نقل كرده است . « 2 » و نيز سيوطى اين حديث را از رسول خدا با مختصر اختلافى در لفظ ذكر كرده است . « 3 »\r\nچهارم - رواياتى است كه از حضرت امام محمّد باقر \" عليه السّلام \" آمده است . على بن ابراهيم در تفسير خود با اسناد متّصل از ابو بصير و فضيل روايت كند كه : عن ابى جعفر عليه السّلام قال قال : انما نزلت :  أَ فَمَنْ كانَ عَلى بَيِّنَةٍ مِنْ رَبِّهِ *  يعنى رسول الله صلى الله عليه و آله و سلم  وَ يَتْلُوهُ شاهِدٌ مِنْهُ ،   إِماماً وَ رَحْمَةً  « 4 »  * .  الحديث .\r\n« حضرت در اين آيه فرموده‌اند : مراد از بيّنه رسول خداست و مراد از شاهد امير المؤمنين است ، و صفت امام و رحمت در آيه اختصاص به آن حضرت دارد نه به تورات ، ولى تقديم و تأخيرى شده تا صفت توراة شود\r\n. پنجم - روايتى است كه از حضرت موسى بن جعفر \" عليهما السّلام \" وارد شده است . محمد بن يعقوب كلينى با سند متّصل خود از احمد بن عمر حلال روايت كرده است كه او گويد : سالت ابا الحسن عليه السّلام عن قول الله عز و جل :  أَ فَمَنْ كانَ عَلى بَيِّنَةٍ مِنْ رَبِّهِ وَ يَتْلُوهُ شاهِدٌ مِنْهُ  فقال : امير المؤمنين عليه السّلام الشاهد من رسول الله  عَلى بَيِّنَةٍ مِنْ رَبِّهِ  « 5 »  * \r\n« حلال گويد : از تفسير اين آيه مباركه از حضرت موسى بن جعفر \" عليهما السلام \" سؤال كردم فرمود : اميرالمؤمنين عليه السّلام شاهد رسول خدا و رسول خدا صاحب بيّنه از طرف پروردگار خود بوده است . »\r\n\r\nمراد از شاهد أمير المؤمنين « عليه السّلام » است به روايت قيس\r\nششم - روايتى است كه از قيس بن سعد بن عباده آمده است . سليم بن قيس هلالى كوفى گويد « 6 » : من اين حديث را از قيس بن سعد بن عباده در مشاجره‌اى كه بين او و معاويه اتّفاق افتاد نقل مىكنم : قيس به معاويه گفت : در وقتى كه رسول خدا « صلّى الله عليه و آله و سلم » رحلت نمود ، انصار نزد ابو بكر آمدند و گفتند : آيا با سعد بن عباده بيعت\r\n\r\n\r\n","description":"","footnote":"\r\n( 1 ) . \" شواهد التنزيل \" ج 1 ص 276 .\r\n( 2 ) . \" شواهد التنزيل \" ج 1 ص 279 .\r\n( 3 ) . \" الدر المنثور \" ص 324 .\r\n( 4 ) . \" غاية المرام \" ص 361 حديث اوّل و نيز در همين كتاب ص 362 حديث هشتم از عياشى در تفسير خود از حضرت امام باقر عليه السلام نقل كرده است و در آخرش حضرت فرموده است : ثم أوصياؤه واحدا بعد واحد .\r\n( 5 ) . \" غاية المرام \" ص 361 حديث دوم و \" تفسير الميزان \" ج 10 ص 199 . و در \" كافى \" بدين لفظ است : أمير المؤمنين عليه السلام الشاهد من رسول الله على بينه من ربه .\r\n( 6 ) . اين روايت را ما در اينجا از \" غاية المرام \" نقل كرده‌ايم ولى مفصلا و مشروحا با مقدمات مذاكراتى كه بين قيس و معاويه اتفاق افتاده است در \" كتاب سليم بن قيس \" از صفحه 199 تا صفحه 202 وارد است .\r\n","page_name":" 139 ","page_number":143},
  {"content":"\r\n\r\nمىكنى ؟ كه ناگهان جماعت قريش به سقيفه‌بنى ساعده آمدند و با حجّت على بن أبى طالب و اهل بيت او احتجاج كردند و با آن برهان و بر اساس قرابت و نزديكى او به رسول خدا با ما مخاصمه نمودند و ما را محكوم كردند و سپس خلافت را براى خود ربودند ، هم به انصار و هم به آل محّمد ظلم كردند . سوگند به جان خودم كه با وجود على بن أبى طالب هيچ‌كس را حقّى در خلافت نيست نه انصار و نه قريش و نه از عرب و نه از عجم ، با وجود على و فرزندان او هيچ‌كس را حقّى و نصيبى در خلافت نيست . معاويه غضبناك شد و گفت : اى پسر سعد اين مطلب را از كجا آوردى و از كه شنيدى و از كه روايت نموده‌اى ؟ آيا پدرت به تو چنين گفته است ، و از او اين گفتار را تلّقى كرده‌اى ؟ قيس گفت : از كسى شنيده‌ام كه او از پدرم بهتر بود و حقّ او از پدرم بيشتر . معاويه گفت : او كيست ؟ قيس گفت : او على بن أبى طالب است .\r\nاخذته من عالم هذه الامة و ربانيها و صديقها و فاروقها الذى انزل الله فيه ما انزل :  قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ  . فلم تكن آية نزلت فيه الا ذكرها « او على بن أبى طالب ، دانشمند اين امّت ، و عالم الهى اين امّت ، و صديق و فاروق اين امّت است ، و آن كسى است كه خدا در شأن او اين آيه را فرستاده است و او را عالم به كتاب معرّفى كرده است . و آيه‌اى در قرآن درباره آن حضرت نازل نشده است مگر آنكه قيس آن را ذكر كرد .\r\nمعاويه گفت : صدّيق و فاروق اين امّت عمر است و عالم به كتاب عبد الله بن سلام است . قيس گفت : سزاوارترين كس به اين لقب‌ها و برتر و محق‌ّتر آن كسى است كه خدا درباره او گفته است :\r\n أَ فَمَنْ كانَ عَلى بَيِّنَةٍ مِنْ رَبِّهِ وَ يَتْلُوهُ شاهِدٌ مِنْهُ  . الذى انزل الله فيه :  إِنَّما أَنْتَ مُنْذِرٌ وَ لِكُلِّ قَوْمٍ هادٍ  . و الذى نصبه رسول الله صلى الله عليه و آله و سلم يوم غدير خم فقال : من كنت اولى به من نفسه فعلى اولى به من نفسه . و قال فى غزوة تبوك : انت منى بمنزلة هارون من موسى الا انه لا نبى بعدى « 1 »\r\n« آيا آن كسىكه از طرف پروردگار خود داراى بيّنه است و در كنار او شاهدى از اوست . و آن كسىكه خدا دربارهء او به پيغمبرش گفته است : اين است و جز اين نيست كه تو براى دعوت مردم به سوى خدا و ارعاب و ترساندن آنها از عذاب خدا هستى و از براى هر گروه و\r\n\r\n\r\n","description":"","footnote":"\r\n( 1 ) . غاية المرام \" ص 361 حديث هفتم .\r\n","page_name":" 140 ","page_number":144},
  {"content":"\r\n\r\nطايفه‌اى راهنمائى هست ( كه مقصود از راهنما على است ) . و آن كسى كه رسول خدا در روز غدير خمّ او را به ولايت نصب كرد و فرمود : هر كس من به نفس او از او سزاوارترم على به نفس او از او سزاوارتر است . و رسول خدا در غزوهء تبوك به على بن أبى طالب فرمود : نسبت و منزلهء تو با من مانند نسبت و منزلهء هارون است به حضرت موسى با اين تفاوت كه بعد از من پيغمبرى نخواهد آمد . »\r\n\r\nبازگشت به فهرست\r\n\r\nمراد از شاهد أميرالمؤمنين « عليه السّلام » است به روايت عمرو عاص\r\nهفتم - نامه‌اى است كه عمرو عاص به معاويه نوشته است و در آن از اين آيه و شأن نزول آن درباره امير المؤمنين « عليه السّلام » ياد كرده است . چون معاويه كاغذى به عمرو عاص نوشت و از فلسطين او را دعوت به يارى و كمك خود و جنگ با امير المؤمنين « عليه السّلام » نمود . عمرو عاص در جواب او نوشت : « اين كاغذ از عمرو بن سعد بن ابىالعاص « 1 » است به سوى معاوية بن ابى سفيان ، امّا بعد نامهء تو را خواندم و از مطالب آن آگاه شدم . امّا به آنچه در اين نامه مرا خوانده‌اى از آنكه از عهد و ربقه اسلام خارج گردم و در گمراهى با تو و تهوّر در كمك تو به باطل راه ضلال بپويم و بر روى على مرتضى شمشير زنم ، ( اين كار را نكنم چرا كه ) او برادر رسول خدا ، و وصىّ او ، و وارث او و ادا كننده وعده‌هاى او ، و برآورندهء ديون او و شوهر دختر او سيّدهء زنان بهشت ، و پدر دو سبط رسول خدا حسن و حسين دو سيّد و بزرگ جوانان بهشت است .\r\nو امّا اينكه گفته‌اى كه تو خليفهء عثمان هستى در شام ، تو خليفهء او بودى وقتى زنده بود و ليكن امروز كه امّت با غير عثمان بيعت كرده‌اند تو نيز از پست خود معزول هستى ، و بنابراين چه خلافتى دارى ؟\r\nو امّا تعريف‌ها و بزرگداشت‌هائى كه در اين نامه خود از من نمودى كه من از اصحاب رسول خدا و امير لشكر او در بعض از جنگها بوده‌ام من به اين ياوه بافيها گول نمىخورم و از آئين و ملّت خود دست بر نمىدارم .\r\n\r\n\r\n","description":"","footnote":"\r\n( 1 ) . نسب عمرو عاص را ابن ابى الحديد درج 6 ص 281 از \" شرح نهج البلاغه \" اين طور ذكر كرده است : عمرو عاص بن وائل وگويد : پدر او عاص‌بن وائل يكى از مسخره كنندگان به رسول خدا و اذيت كنندگان و دشمنان آن حضرت بود و خدا درباره او به رسول خود اين آيه را فرستاد : انّا كفيناك المستهزئين .\r\n","page_name":" 141 ","page_number":145},
  {"content":"\r\n\r\nو امّا آنچه به ابو الحسن اميرالمؤمنين برادر رسول خدا و وصىّ او نسبت ستم و حسد به عثمان داده‌اى و ياران و اصحاب او را فاسق و متمرّد شمردى و چنين گمان كردى كه او ياران خود را بر قتل عثمان تحريك كرده است اين دروغ و افتراى محض و گمراهى است . واى بر تو اى معاويه اين چه نسبتى است كه به على مىدهى ؟ آيا نمىدانى كه ابو الحسن جان خود را در كف دست خود گرفت و فداى رسول خدا كرده و در فراش او خوابيد و حاضر شد خود را طعمه شمشيرهاى برّان سران قريش بنمايد ؟ و او اوّلين كسى است كه به رسول خدا ايمان آورده و هجرت كرده است ، و رسول خدا دربارهء او فرموده است كه : نسبت تو به من مثل نسبت هارون است به موسى مگر اينكه بعد از من پيغمبرى نخواهد آمد ، و در روز غدير خمّ فرمود : اى مردم آگاه باشيد هر كس من صاحب اختيار او هستم على صاحب اختيار اوست ، خداوندا تو سرپرستى و مراقبت كن از كسى كه ولايت او را به عهده خود گرفته است و دشمن بدار كسى را كه او را دشمن دارد ، و يارى كن كسى را كه او را يارى كند ، و خوار و زبون گردان كسى را كه او را خوار كند .\r\nو آن كسى است كه رسول خدا در روز خيبر فرمود : من پرچم جنگ را فردا به كسى خواهم داد كه خدا و رسول خدا را دوست داشته باشد و خدا و رسولش او را دوست داشته باشند . و آن كسى است كه رسول خدا در روز پرندهء بريان شده فرمود : خدايا بهترين از مخلوقات خودت را برسان تا با من از اين پرنده تناول كند ، ناگهان على داخل شد ، رسول خدا فرمود : بيا بيا به سوى من ، و در آن وقت فرمود : على پيشوا و امام ابرار است و كشندهء اشرار و فجّار است ، منصور است كسى كه او را يارى كند ، و خوار و زبون است كسى كه او را خوار كند . و نيز فرمود : على بعد از من صاحب اختيار شماست ، و اين گفتار را تأكيد كرد و از تو و از من و از جميع مسلمانان پيمان گرفت . و فرمود : من ميان شما دو چيز گرانبها مىگذارم يكى كتاب خدا و ديگرى عترت من است . و فرمود : من شهر علمم و على در آن است .\r\nاى معاويه مىدانى كه چه‌قدر خدا در قرآن مجيدش از آيات در شأن او فرو فرستاده است و از فضايل انحصارى او كه هيچ‌يك از امّت را در آن شركتى نيست بيان فرموده است ؟ كقوله تعالى :  يُوفُونَ بِالنَّذْرِ  ،  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  ،  أَ فَمَنْ كانَ عَلى بَيِّنَةٍ مِنْ رَبِّهِ وَ يَتْلُوهُ شاهِدٌ \r\n\r\n","description":"","footnote":"","page_name":" 142 ","page_number":146},
  {"content":"\r\n\r\n مِنْهُ وَ مِنْ قَبْلِهِ كِتابُ مُوسى  ،  رِجالٌ صَدَقُوا ما عاهَدُوا اللَّهَ عَلَيْهِ  ،  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى . \r\nو نيز رسول خدا به او فرموده است : آيا راضى نيستى كه نسبت تو به من نسبت هارون به موسى باشد ؟ صلح با تو صلح با من و جنگ با تو جنگ با من است ، و تو برادر من هستى ، و صاحب اختيار من بر امّت من در دنيا و آخرت هستى . اى ابو الحسن كسى كه تو را دوست داشته باشد مرا دوست داشته و كسى كه تو را دشمن دارد مرا دشمن داشته است ، و كسى كه تو را دوست دارد خدا او را وارد بهشت كند ، و كسى كه تو را دشمن دارد خدا او را وارد در آتش كند . اى معاويه نامه‌اى كه تو فرستادى و پاسخش اين است نمىتواند كسى را كه عقل يا دين داشته باشد بفريبد ، و السّلام « 1 » . »\r\nبايد دانست كه اين كاغذ عمرو عاص از روى اخلاص و محبّت به مقام اميرالمؤمنين « « عليه السّلام » نبوده است گرچه اين فضائل را او درباره على بن أبى طالب قبول داشته و معترف بوده است ليكن به جهت انكار و ردّ بر معاويه كه مىخواسته است او را بفريبد اين نامه را نوشته است . و بالأخره معاويه او را دعوت كرد و وعده حكومت مصر را به او داد ، و هر چند فرزندش عبد الله و غلامش وردان او را نصيحت كردند مؤثّر واقع نشد و بالأخره بعد از ردّ و بدلهائى كه بين او و معاويه در گرفتن حكومت مطلق مصر بدون قيد و شرط واقع شد نامهء حكومت مصر را از معاويه به شرط جنگ با على بن أبى طالب و پيروزى بر آن حضرت گرفت . « 2 » و در جنگ صفّين مقام صدارت و وزارت معاويه را در آن لشگر داشت .\r\n\r\nشرح حال عمرو عاص و دشمنى وى با رسول خدا\r\nابن ابى الحديد در ضمن شرح خطبه هشتاد و سوّم از « نهج البلاغه » مفصّلًا حالات عمرو عاص را شرح مىدهد . « 3 » و ما بسيار مختصر و اجمالى از آن‌را بيان مىكنيم . گويد : پدر او عاص بن وائل احد المستهزئين برسول الله و المكاشفين له بالعداوة « يكى از مسخره‌كنندگان رسول خدا و دشمنان ظاهر و اذيّت كنندگان علنى\r\n\r\n\r\n","description":"","footnote":"\r\n( 1 ) . \" غاية المرام \" ص 359 حديث اوّل ، و \" مناقب \" خوارزمى طبع نجف ص 129 و ص 130 .\r\n( 2 ) . ابن ابى الحديد در \" شرح نهج البلاغه \" ج 2 از صفحه 61 تا صفحه 73 در ضمن شرح خطبه بيست و ششم مفصّلًا طريق پيوستن معاويه با عمرو عاص را ذكر كرده است .\r\n( 3 ) . \" شرح ابن ابى الحديد ج 6 از صفحه 280 تا 330 .\r\n","page_name":" 143 ","page_number":147},
  {"content":"\r\n\r\nرسول خدا بوده است » كه آيه  إِنَّا كَفَيْناكَ الْمُسْتَهْزِئِينَ  درباره او نازل شده است . « 1 » و عاص بن وائل را در اسلام ابتر گويند چون مىگفت پيغمبر كه بميرد پسر ندارد و ابتر است ، نبوّت خاتمه پيدا مىكند ، و لذا آيه  إِنَّ شانِئَكَ هُوَ الْأَبْتَرُ  دربارهء او نازل شده است . « 2 »\r\nامّا خود عمرو عاص يكى از كسانى بوده كه در مكّه بسيار پيغمبر را آزار مىكرده است و سبّ و شتم مىنموده و در شبهاى تار كه آن حضرت براى طواف خانه مىرفتند در راه آن حضرت سنگ مىچيده كه براى آن حضرت لغزش پيدا شود و برو در افتند « 3 » و او يكى از آن جماعتى است كه وقتى زينب دختر رسول خدا از مكّه خارج شده و عازم هجرت به مدينه بوده است سر راه او را گرفتند و ممانعت كردند ، زينب را ترسانيدند و با كعب نيزه آن‌قدر به كجاوه و هودج زينب زدند كه بچّه خود را كه از ابو العاص شوهرش در شكم داشت سقط نمود ، چون اين خبر به رسول خدا رسيد به شدّت ناراحت شد و آن جماعت را لعن كرد . « 4 »\r\nعمرو عاص به اطفال مكّه شعر مسخره ياد مىداد كه دسته جمعى در وقت عبور پيغمبر بخوانند و پيغمبر را مسخره كنند ، و خودش اشعارى در ذمّ و هجو رسول خدا مىگفت ، و در وقتى كه رسول خدا در حجر اسماعيل نماز مىخواند عمرو عاص شعرهاى خود را مىخواند ، رسول خدا عرض كرد : اللهم ان عمرو عاص هجانى و لست بشاعر فالعنه بعدد ما هجانى « 5 »\r\n( سليم بن قيس گويد : اميرالمؤمنين فرمودند كه او قصيده‌اى در مذّمت رسول خدا گفته بود كه آن هفتاد بيت بود و پيغمبر عرض كرد : خدايا او را به تعداد اشعارش يعنى هفتاد بار لعن كن « 6 » .\r\nو اهل حديث گفته‌اند كه نصر بن حارث و عقبة بن ابى معيط و عمرو بن عاص ، رحم ( بچه‌دان « 7 » ( شتر را برداشتند و وقتى كه حضرت رسول در اطراف كعبه نماز\r\n\r\n\r\n","description":"","footnote":"\r\n( 1 ) . شرح نهج البلاغه \" ج 6 ص 282 .\r\n( 2 ) . همان مصدر .\r\n( 3 ) . همان مصدر .\r\n( 4 ) . همان مصدر .\r\n( 5 ) . همان مصدر .\r\n( 6 ) . كتاب \" سليم \" ص 172 .\r\n( 7 ) . عهدوا الى سلا جمل و وضعوه على رأس رسول الله . سلى بچّه دان و رحم است كه بچّه در آن زندگى مىكند و اگر پاره شود بچّه و مادر هر دو مىميرند ، به خلاف مشيمه كه پوست نازكى است در داخل بچّه دان كه روى بچّه است و با بچّه هنگام وضع حمل خارج مىشود .\r\n","page_name":" 144 ","page_number":148},
  {"content":"\r\n\r\nمىخواندند در حال سجده روى سر حضرت گذاردند . حضرت صبر نمود و رأس خود را بلند نكرد و در سجده گريه كرد و بر آنها نفرين نمود . حضرت فاطمه « عليها السّلام » گريه‌كنان آمد و آن بچّه‌دان را از سر پدر باز گرفت و به كنار انداخت و پهلوى پدر نشست و همين‌طور گريه مىكرد تا رسول خدا سر از سجده برداشت و سه مرتبه عرض كرد : « اللهم عليك بقريش « خدايا خودت شر قريش را دفع كن » . سپس با صداى بلند سه بار عرض كرد : انى مظلوم فانتصر « خدايا من ستم ديده‌ام تو مرا يارى كن » ، و برخاست به منزل آمد . و اين واقعه بعد از دو ماه از رحلت عمويش ابوطالب بوده است . « 1 » و از شدّت دشمنى و عداوتى كه عمرو عاص با رسول خدا داشت اهل مكّه او را از طرف خود به عنوان نمايندگى نزد سلطان حبشه نجاشى فرستادند كه او را از توجه به اسلام باز گرداند و مهاجرين مكّه را از حبشه بيرون كند و جعفر بن أبىطالب را گردن زند . و اين داستان در كتب سيره و تاريخ مشهور است . « 2 »\r\nمادر عمرو عاص « نابغه » بود و اسمش سَلمى كنيز مردى از طايفه غنزه بوده است و اسير شد ، عبد الله بن جدُعان تيمى در مكّه او را خريد ، چون زناكار بود او را آزاد كرد . پنج نفر : ابو سفيان بن حرب و عاص بن وائل سهمى و ابو لهب بن عبد المطلّب و اميّة بن خلف و هشام بن مغيره مخزومى در طهر واحد با او زنا كردند و عمرو عاص متولّد شد ، هر يك از آنان ادعاى اين بچّه را نمود گفتند : در تعيين پدر خود سلمى را حكم مىكنيم او گفت : متعلّق به عاص است چون عاص به سلمى بسيار پول مىداد ولى ابو سفيان شحيح و خسيس بود ، لذا با آنكه عمرو عاص بسيار به ابو سفيان شباهت داشت سلمى گفت : بدين جهت او را به ابوسفيان نسبت ندادم و به عاص نسبت دادم . « 3 »\r\nبالجمله عمرو عاص از عداوت با رسول خدا لحظه‌اى فروگذار نبود تا پايان غزوه خندق كه مشركين به مكّه مراجعت كردند . عمرو عاص گويد : من مردانى از قريش را كه با من همرأى بودند و كلام مرا مىشنيدند جمع كردم و به آنها گفتم : من امر محّمد را عجيب ديدم كه به طور ناگوار و منكر رو به ترقّى است ، من صلاح\r\n\r\n\r\n","description":"","footnote":"\r\n( 1 ) . شرح نهج البلاغه \" ج 6 ص 282 .\r\n( 2 ) . همان مصدر .\r\n( 3 ) . شرح نهج البلاغه \" ج 6 ص 283 .\r\n","page_name":" 145 ","page_number":149},
  {"content":"\r\n\r\nمىدانم كه از اينجا به حبشه هجرت كنيم و در تحت حمايت نجاشى زندگى كنيم اگر محمّد پيروز شد و بر اهل مكّه غالب آمد ما در زير دست نجاشى باشيم بهتر است از آنكه زير دست محّمد باشيم ، و اگر قوم و اهل شهر ما بر محمّد غالب شدند البّته سوابق خدمات ما را به آنها منظور خواهند داشت و بهرهء كاملى به ما خواهند داد . آن جماعت رأى عمرو عاص را پسنديدند و با تحف و هداياى فراوانى به سوى نجاشى رهسپار شدند .\r\nعمرو عاص گويد : بعد از ورود و اهداء هدايا و تحف ، ما در دربار نجاشى بوديم كه فرستادهء رسول خدا صلّى اللّه عليه و آله و سلّم عمرو بن اميّة راجع به جعفر بن أبى طالب و اصحاب او بر نجاشى وارد شد . عمرو عاص گويد : من به رفقاى خود گفتم : الآن جزاى محمّد را خواهم داد همين كه عمرو بن اميّه از نزد نجاشى خارج شود نزد نجاشى مىروم و تقاضا مىكنم كه او را به ما تسليم كند و گردن او را خواهيم زد ، و چون خارج شد من نزد نجاشى رفتم و به سجده افتادم و پس از تعارفات عرض كردم : اى سلطان ! اينك فرستادهء دشمن ما به سوى شما آمده آن دشمنى كه بسيارى از اشراف و بزرگان ما را نابود كرده است ، اگر اين سفير را به ما بسپارى تا او را بكشيم چقدر ما را مرهون محبّت خود داشته‌اى ! ابن عاص گويد : نجاشى آن طور به غضب درآمد و با دست خود محكم بر چهره و بينى خود زد كه گمان كردم بينىاش شكست و گفت : اگر زمين شكافته مىشد من از شدّت فزع و اضطراب در آن فرو مىرفتم . گفتم : اى پادشاه : چنين مىپندارم كه از تقاضاى من ناراحت شده‌ايد . نجاشى گفت : از من مىخواهى سفير مردى را كه ناموس اكبر خدا جبرائيل امين نزد او مىآيد همان‌طور كه نزد موسى مىرفت ، به تو بسپارم تا او را بكشى ؟ گفتم : اى پادشاه واقعأ چنين است ؟ گفت : سوگند به خدا آرى ، از من بشنو و به اطاعت او درآ ، واى بر تو اى مرد ، محمّد بر حقّ است و بر همه مخالفين غلبه خواهد نمود همچنان‌كه موساى كليم بر دشمنان خود پيروز شد . گفتم : با من از طرف محّمد بيعت بر اسلام كن ، نجاشى دست خود را دراز كرد و به عنوان نمايندهء رسول خدا من با او بيعت به اسلام كردم و از نزد او خارج شده و براى ملاقات محّمد صلّى اللّه عليه و آله و سلّم به طرف مدينه رهسپار شدم و در راه با خالد بن وليد آمديم تا به مدينه رسيديم و خالد قبل از من اسلام آورد . من گفتم : اى رسول خدا من با تو بيعت به اسلام\r\n\r\n","description":"","footnote":"","page_name":" 146 ","page_number":150},
  {"content":"\r\n\r\nمىكنم و ايمان مىآورم به شرط آنكه تمام افعال و كردارهاى ناستوده‌اى را كه كرده‌ام بگذرى و مرا عفو فرمائى . حضرت فرمود : بايع يا عمرو ، فان الاسلام يجب ما قبله و ان الهجرة تجب ما قبلها « اى عمرو بيعت كن چون اسلام تمام گناهان سابق بر اسلام را محو و نابود مىكند ، و هجرت به سوى رسول خدا تمام سيئات و بديهاى قبل از هجرت را از بين مىبرد » . من بيعت كردم و اسلام آوردم . « 1 »\r\nو ابن عبد البرّ گويد : اسلام عمرو عاص در سنهء هشتم از هجرت بوده است . او با خالد بن وليد و عثمان بن طلحة به مدينه آمدند ، چون رسول خدا صلّى اللّه عليه و آله و سلّم آنها را ديدند گفتند : رَمَتكُمْ مَكَّة بِأفلاذِ كَبِدهَا . « 2 » مكّه پاره‌هاى جگر خود را كه شما هستيد به بيرون پرتاب كرده است .\r\nاز اين روايت به خوبى معلوم مىشود كه اسلام عمرو عاص از روى خلوص سريره و عزم اوّلى و ارادهء واقعى نبوده است ، بلكه چون ديده است كه در آخر الامر بعد از همهء جنايتها به نجاشى پناه برده و او هم او را ردّ كرده و به اسلام دعوت نموده است براى خود و دنياى خود چاره‌اى جز بيعت و تسليم نمىديده است . حضرت رسول الله صلّى الله عليه و آله و سلّم او را در وقعهء ذات السّلاسل با سيصد نفر به بلاد قُضاعه فرستادند كه آنها را به اسلام دعوت كند چون مادر بزرگش كه مادر عاص بن وائل است از محلّهء بَلِىّ بوده است حضرت او را به سرزمين بلّى و عُذره فرستادند ، او در راه از حضرت كمك خواست حضرت دويست نفر ديگر به سردارى أبو عبيده به كمكش فرستادند . « 3 » و سپس حضرت او را والى عُمّان كردند و در آنجا بود تا رسول خدا رحلت نمودند . « 4 »\r\nعمر بن خطّاب بعد از مردن يزيد بن أبى سفيان او را به ولايت فلسطين و اردن منصوب كرد و معاويه را والى دمشق و بعلبك و بلقاء قرار داد ، و سعيد بن عامر را والى حِمص نمود ، و سپس همهء اين اماكن را به معاويه سپرد و به عمرو عاص نوشت به سوى مصر\r\n\r\n\r\n","description":"","footnote":"\r\n( 1 ) . شرح نهج البلاغه \" شرح خطبه 83 ج 6 ص 318 و ص 319 .\r\n( 2 ) . « استيعاب » ج 3 ، ص 1185 .\r\n( 3 ) . « شرح النهج » ابن أبى الحديد ، ج 6 ، ص 320 ، و « استيعاب » ج 3 ، ص 1186 .\r\n( 4 ) . « شرح النهج » ج 6 ، ص 320 .\r\n","page_name":" 147 ","page_number":151},
  {"content":"\r\n\r\nحركت كند . ابن عاص به مصر رفت و آنجا را فتح كرد و ولايت مصر را به عهده داشت تا آنكه عمر كشته شد و عثمان روى كار آمد . عثمان نيز چهار سال او را به ولايت مصر باقى گذاشت و سپس او را عزل كرده عبد الله بن سعد بن أبى سَرح عامرى را به ولايت مصر فرستاد . « 1 »\r\nابن عبد البّر گويد : عمرو عاص در زمان ولايت خود ادّعا كرد كه اهل اسكندريّه پيمان شكنى كرده‌اند لذا بدانجا لشكر كشيد و مردان جنگى آنها را كشت و زنان و بچّگان را به اسارت گرفت . اين امر بر عثمان ناپسند آمد چون نقض عهد اهل اسكندريّه بر عثمان ثابت نبود ، امر كرد اسيران را به منزلشان برگردانند و عبد الله بن سعد بن أبى سَرْح را والى مصر كرد ، و اين امر موجب اختلاف و بروز فتنه بين عمر و عاص و عثمان شد و بعد از پيدايش شرور و فِتَن ، عمر و عاص در ناحيه‌اى از فلسطين معتزل شد . « 2 » و پس از كشته شدن عثمان و بيعت مهاجرين و انصار با أمير المؤمنين « عليه السّلام » به خلافت چون معاويه عازم براى تمرّد از بيعت با أمير المؤمنين شده و ادّعاى حكومت شام مىنمود و حضرت قبول نفرمود كاغذى به عمرو عاص نوشت و به فلسطين فرستاد و او را براى كمك خود بر عليه أمير المؤمنين دعوت كرد و اين همان نامه‌اى بود كه ما در اينجا از او نقل كرديم و جواب عمرو عاص را به او مفصّلًا ذكر نموديم . پس از آنكه اين پاسخ به معاويه رسيد معاويه نامهء ديگرى به او نوشت و او را وعدهء حكومت شهرها و اموال فراوان داد و در آخر آن نامه اين سه بيت را براى او نوشت :\r\n جَهِلْتَ وَ لَمْ تَعْلَمْ مَحَلَّكَ عِندَنَا * وَ أَرْسَلْتَ شَيئاً مِن عِتابٍ وَ مَا تَدرِى\r\nفَثِقْ بِالَّذى عِندى لَكَ اليَومَ آنِفاً * مِنَ العِزِّ وَ الإكْرَامِ وَ الجَاهِ وَ القَدْرِ\r\nفَاكْتُبُ عَهداً تَرْتَضيهِ مُؤكِّداً * وَ اشَفِّعُهُ بِالبَذْلِ مِنِّى وَ بِالبِّر « 3 » \r\nمعاويه مىگويد : « اى عمرو عاص تو مقام و منزلت خود را نزد ما نمىدانى و با عدم بصيرت ما را مورد عتاب خود قرار دادى امّا به واقع امر و نيّت ما جاهل بوده‌اى .\r\n\r\n\r\n","description":"","footnote":"\r\n( 1 ) . « شرح النهج » ج 6 ، ص 320 ، و « استيعاب » ج 3 ، ص 1187 .\r\n( 2 ) . « شرح النهج » ج 6 ، ص 321 ، و « استيعاب » ج 3 ، ص 1187 .\r\n( 3 ) . « مناقب » خوارزمى طبع نجف ص 131 .\r\n","page_name":" 148 ","page_number":152},
  {"content":"\r\n\r\nبه آنچه ما دربارهء تو قصد داريم از عزّت و اكرام و جاه و قدر و منزلت اميدوار باش ، امروز تو را در نزد ما مقامى رفيع و منزلتى ارجمند است .\r\nمن سند ولايت و حكومت استانى را به تو خواهم داد كه راضى شوى و ابداً ديگر از ما گلايه نكنى و علاوه ، از اموال و احسان خود آنقدر تو را اشباع خواهم نمود كه مورد قبول و پسندت واقع شود . »\r\nعمرو عاص اين نامهء معاويه را نيز بدين گونه پاسخ داد :\r\n ابَى القَلْبُ مِنِّى أن اخادَعَ بِالمَكْرِ * بِقَتْلِ ابنِ عَفَّانٍ اجَرُّ إلَى الْكُفْرِ\r\nوَ اِّنى لَعَمروٌ ذُو دَهاءٍ وَ فِطْنَة * وَ لَسْتُ أبيعُ الدِّينَ بِالرِّبحِ و الوَفرِ\r\nفَلَوْ كُنتَ دَارَاىٍ وَ عَقْلٍ وَ حِيلَة * لَقُلْتَ لِهَذا الشَّيْخِ إن خاضَ فِى الامْرِ\r\nتَحِيَّةُ مَنشُورٍ جَلِيسٍ مُكْرَّم * بِخَبْطٍ ( بخطًّ ) صَحِيحٍ ذى بَيانٍ عَلى مِصْرِ\r\nأَ لَيْسَ صَغيراً مُلْكُ مِصْرَ بِبَيعْة * هِىَ العارُ فِى الدُّنيا على العَقَبِ مِن عَمْرُو\r\nفَإن كُنتَ دامَيلٍ شَديدٍ الَى العُلى * وَ امْرَة أهْلِ الدِّينِ مِثْلَ أبى بَكْرِ\r\nفَأشرِك أخا رَأىٍ وَ حَزْمٍ وَ حيلَة * مُعاوىَ فى أمْرٍ جَليلٍ لِذِى الذِّكْرِ\r\nفَإنَّ رِواءَ اللَّيْثِ صَعْبٌ عَلَى الوَرى * وَ إن غابَ عَمْرٌ زيدَ شَرٌ إلى شَرٍّ « 1 » \r\nمى گويد : « قلب من إبا مىكند از اين كه بى جهت به حيله و خدعهء تو فريفته شوم و به بهانهء كشته شدن عثمان خود را به دامان كفر افكنم .\r\nمن عَمروى هستم كه به فطانت و زيركى معروف و مشهورم ، و من كسى نيستم كه دين خود را به متاع و مال دنيا بفروشم .\r\nاگر تو صاحب عقل و رأى و حيله هستى هر آينه براى اين مرد بزرگ كه او را دعوت به فرو رفتن در مهالك مىكنى به عنوان تحيّت ، منشور حكومت مصر را با خطّ صحيح و بيان روشن و واضح مىفرستادى و او را مكرّم و همنشين خود قرار مىدادى .\r\nآيا حكومت مصر در مقابل بيعت به حكومت تو و جنگ با علىّ بن أبى طالب كه براى فرزندان من به عنوان عار و ننگ باقى خواهد بود بسيار كوچك نيست ؟\r\nپس اى معاويه اگر ميل وافرى به رياست و مقام دارى و دوست دارى مثل ابوبكر در بين اهل اسلام حكومت كنى .\r\n\r\n\r\n","description":"","footnote":"\r\n( 1 ) . « مناقب » خوارزمى ، ص 130 و ص 131 .\r\n","page_name":" 149 ","page_number":153},
  {"content":"\r\n\r\nفردى صاحب رأى و احتياط و خدعه را در اين امر بزرگ شريك قرار بده .\r\nچون با ريسمان دست و پاى شير را بستن بر تمام افراد بشر مشكل است ، و اگر عمرو عاص نباشد شرّ بر شرّ اضافه خواهد شد . »\r\nدر اينجا عمرو عاص مىگويد كه خلاصهء مطلب ، مرا كه فردى دور انديش و صاحب حزم هستم اگر در رياست خود شريك كنى مىتوانيم دست و پاى علىّ بن أبى طالب را كه شير بيشهء شجاعت و همّت است ببنديم ، و گرنه از تو كارى ساخته نيست و جز خرابكارى و شرّ تازه چيزى به بار نخواهى آورد . معاويه بعد از آنكه نامهء او را خواند منشور حكومت مصر را نوشت و او را به عنوان رياست بر آن كشور معرّفى كرد و اين منشور را براى او فرستاد . نامه كه به دست عمرو عاص رسيد در تفكّر فرو رفت و نمىدانست چه كند ، و با دو فرزندش عبد الله و محمّد مشورت كرد ، عبد الله او را از حركت به سوى معاويه نهى كرد و گفت : تو خليفه نخواهى شد و راضى نشو كه براى دنياى فانى دين خود را بفروشى و حاشيه نشين مجلس معاويه شوى و بعد از چند روز هر دو بميريد و در عقاب خدا با هم شريك و سهيم گرديد ؛ ولى محمّد گفت : تو بزرگ قريشى اگر خلافت براى معاويه تمام شود و تو غافل باشى دستت خالى خواهد ماند ، فوراً به اهل شام بپيوند و در طلب خون عثمان با معاويه شريك شود و تمام بنى اميّه هم به تو كمك مىنمايند . عمرو عاص گفت : تو اى عبد الله مرا نصيحتى كردى كه براى دين من مفيد بود ، و تو اى محمّد مرا به دنيا دعوت نمودى و من در بين اين دو امر متفكّرم تا ببينم چه مىشود . چون شب رسيد و سياهى آسمان را فرا گرفت با صداى بلند به طورى كه ديگران مىشنيدند اين اشعار را مىخواند :\r\n تَطَاوَلَ لَيْلَى بِالهُمُومِ الطَّوارِق * وَ خَوْفِ الَّتى تَجلُو وُجوهَ العَواتِق\r\nوَ إنَّ ابْنَ هِندٍ سَألَنى أَن أزورَه * وَ تِلكَ الَّتى فِيها بَناتُ البَوائِق\r\nاتاهُ جَريرٌ مِن عَلِىٍّ بِخُطَّة * امَرَّتْ عَلَيْهِ العَيْشَ ذاتَ مَضائِق\r\nفان نال منىّ ما يؤمل ردّه * و ان لم ينله ذل ذل المطابق\r\nفَوَ اللهِ مَا أدرى وَ مَا كُنتُ هَكذا * أَكُونُ وَ مَهما قادَتِى فَهُوَ سابِقى\r\nاخادِعُهُ إنَّ الخِداعَ دَنِيَّة * امْ أُعطيهِ مِن نَفسى نَصِيحَة وَامِق\r\nام اقْعُدُ فى بَيْتِى وَ فِى ذَاكَ رَاحَة * لِشَيْخٌ يَخافُ المَوْتَ فِى كُلِّ سَارِقِ\r\nوَ قَد قَالَ عَبدُ اللهَ قَولًا تَعَلَّقَتْ * بِهِ النَّفْسُ إن لَمْ تَقْتَطِعنى عَوابُقِى \r\n\r\n","description":"","footnote":"","page_name":" 150 ","page_number":154},
  {"content":"\r\n\r\n وَ خَالَفَهُ فِيهِ اخُوهُ مُحَمَّدٌ * وَ انِّى لَصُلْبُ العُودِ عِندَ الحَقائِق « 1 » \r\nعمرو عاص در شب تار با خود مىگويد : « اين شب بر من به درازا كشيد با افكار و همومى كه از هر طرف به من روى آورده و مرا خاطرات در پرّه افكنده ، و خوف و هراس از زد و خورد جنگهائى كه چهرهء دختران جوان را از حجاب بيرون آورده و بر ملا مىسازد مرا ناراحت كرده است .\r\nپسر هند معاوية بن ابىسفيان از من درخواست كرده من به شام سفر كنم و از او ديدار نمايم و مىدانم كه نتيجهء اين ملاقات و ديدار پديدار شدن چهره‌هاى مرگبار و مصائب و شدائدى خواهد بود .\r\nجَرير بن عبد الله بَجَلى از جانب علىّ بن أبىطالب از كوفه به شام آمده و براى معاويه پيغامى مشكل كه راه حلّ ندارد و عيش را بر او تلخ و راهها را تنگ نموده و بسته است آورده است .\r\nاگر معاويه به آرزوئى كه از كمك من دارد برسد رياست را خواهد گرفت ، و اگر به اين آرزو دست نيابد مانند اسيرى كه پاى او را در كند و زنجير بسته باشند با حركت و مَشِى ذليلانه زيست خواهند نمود .\r\nسوگند به خدا من متحيّرم و نمىدانم چه كنم و من تا به حال اين طور نبودم ، و هر وقت معاويه زمامدار من شود از من سبقت خواهد گرفت و جلو خواهد افتاد . آيا او را گول زنم و بفريبم ؟ خدعه كار زشت و پستى است ، يا آنكه از در مودّت و محبّت با او وارد شوم و آنچه از من تقاضا مىكند در طبق اخلاص نهاده ، اهداء كنم .\r\nيا در خانهء خود راحت بنشينم و در اين حال پيرى كه در هر لحظه مرگ از اطراف و جوانب تهديد مىكند آسوده زندگى كنم .\r\nعبد الله فرزند من مرا نصيحتى كرد كه نفس من به او گرويد ، اگر موانع و عوائق در سر راه من نباشد بايد بجاى آورم .\r\nامّا برادرش محمّد با او مخالفت كرد و مرا به طرفى ديگر متوجّه كرد و من در تدبير و مصلحت كار خود بسيار محكم و پا برجا هستم . »\r\n\r\n\r\n","description":"","footnote":"\r\n( 1 ) . « شرح نهج البلاغة » ابن أبى الحديد ، ج 2 ص 62 .\r\n","page_name":" 151 ","page_number":155},
  {"content":"\r\n\r\nشب به پايان رسيد . صبحگاهان با غلام خود وَردان كه بسيار با هوش و زيرك بود خواست مشورت كند ولى هنوز زبان نگشوده بود كه وَردان گفت : اگر مىخواهى از نيّت و عزمى كه دارى تو را خبر كنم ؟ عمرو عاص گفت : بگو . وَردان گفت : دنيا و آخرت در دل تو مشغول جنگ و نزاع هستند ، تو با خود مىگوئى : با علىّ بن أبىطالب آخرت است ولى دنيا نيست ، امّا در آخرت عوض از دنيا هست ؛ و با معاويه دنيا هست ولى آخرت نيست ، امّا در دنيا عوض و بدل از آخرت نيست ؛ و تو متوقّفى ! گاهى به سوى دنيا دلت ميل مىكند و گاهى به سوى آخرت . عمرو عاص گفت : خدا ترا بكشد چه خوب از دل من با خبرى ! حالا اى وَردان بگو نظر تو چيست ؟ وردان گفت : من صلاح تو را در آن مىبينم كه در خانهء خود بنشينى ، اگر اهل دين غلبه كردند تو در كنار آنها بهرهء خود را خواهى برد ، و اگر اهل دنيا پيروز شدند از تو بى نياز نخواهند بود . « 1 » ولى عمرو عاص آمادهء حركت شد و با خود مىگفت :\r\n يَا قَاتَلَ اللهُ وَرْداناً وَ مِدحَتَهُ « 2 » أُبدى لَعَمْرُكَ مَا فِى النَّفسِ وَرْدانُ * لَمّا تَعَرَّضَتْ الدُّنيا عَرَضْتُ لَهَا\r\nبِحِرصِ نَفسِى وَ فِى الاطباعِ اذهانُ * نَفسٌ تَعِفُّ وَ اخرَى الحِرْصُ يَغلِبُهَا\r\nوَ المَرْءُ يَأكُلُ تِبناً وَ هُوَ غَرْثانُ * امّا عَلِىِّ فَدينٌ لَيْسَ يَشْرَكُهُ\r\nدُنيا وَداكَ لَهُ دُنيا وَ سُلْطانُ * فَاخْتَرْتُ مِن طَمَعى دُنيا عَلَى بَصَرٍ\r\nوَ مَا مَعى بِالَّذى اختارُ بُرْهانُ * إنِّى لاعْرِفُ مَا فِيها وَ ابصِرُهُ\r\nوَ فِىَّ أيضاً لِما أهواهُ الوانُ * لكِنَّ نَفسى تُحِبُّ العَيْشَ فِى شَرَفٍ\r\nوَ لَيْسَ يَرضَى بِذُلِّ العَيشِ إنسانُ « 3 » \r\nمىگويد : « خدا بكشد وَردان را و تعريفى را كه او از رويّهء من نمود ، چه خوب از سرّ من آگاهى يافت ، و از درون من مطّلع شد .\r\nوقتى كه دنيا خودش را به من نشان داد من نيز از روى حرص و آزى كه در نفس داشتم خود را به او نشان دادم ، و در طبعهاى بشر اين مكر و فريب جلوه دادنِ خلاف واقع ، موجود است .\r\nبرخى از نفوس عفّت مىورزند و برخى ديگر مغلوب حرص و آز مىشوند ، و\r\n\r\n\r\n","description":"","footnote":"\r\n( 1 ) . « شرح نهج البلاغة » ابن أبى الحديد ج 2 ، ص 63 .\r\n( 2 ) . در « مناقب » خوارزمى : وَ فِطِنَتَة\r\n( 3 ) . « شرح نهج البلاغة » ابن أبى الحديد ، ج 2 ص 63 ، و « مناقب » خوارزمى ص 131 .\r\n","page_name":" 152 ","page_number":156},
  {"content":"\r\n\r\nآدم گرسنه كاه هم مىخورد .\r\nعلىّ بن أبىطالب دين خالص است كه ابداً دنيا با آن آميخته نشده ، ليكن در جانب ديگر دنيا و سلطنت وجود دارد .\r\nمن از روى طمعى كه داشتم با وجود بصيرت ، دنيا را اختيار كردم و معلوم است كه در اين انتخاب حجّت و برهانى نداشته‌ام .\r\nمن به خوبى دنيا را مىشناستم و به فناى آن پى برده‌ام ليكن چون در نفس من آرزوهاى رنگارنگ وجود دارد .\r\nلذا دوست دارم در دنيا عيش خود را در مرتبهء عالى قرار دهم و البتّه هيچ‌كس به زندگى پست راضى نخواهد شد . »\r\nعمرو عاص طىّ طريق كرد تا به جائى رسيد كه راه به دو طريق منشعب مىشد : يكى راه عراق و ديگرى راه شام . عبد الله و وَردان هر دو در اينجا ابن عاص را از انحراف به صوب شام منع كردند و گفتند : در راه عراق آخرت است ولى عمرو عاص توجّهى نكرد و راه خود را به طرف شام كج نمود ، « 1 » و برمعاويه وارد شد و منشور حكومت مصر را تسجيل و تثبيت كرد ، و به معاويه آموخت كه راه فريب مردم خونخواهى عثمان خليفهء رسول خدا است و بايد وانمود كرد كه على و اصحاب او ، او را كشته‌اند . و فرستادند شُرَحييل بن سِمْط را كه شيخ شام و يگانه فرمانده شام بود حاضر كردند و خود و ياران معاويه به او تلقين كردند كه على عثمان را كشته و براى مظلوميّت عثمان و گرفتن خون خليفهء مظلوم بايد با على جنگيد . آن مرد بيچاره هم گول خورد و به تمام اهالى شام اعلان كرد كه بايد از معاويه پيروى كنند و در انتقام از كشندگان عثمان دريغ نكنند . اين بود كه واقعهء صفّين به وقوع پيوست .\r\nگويند : صد هزار نفر در اين واقعه كشته شدند تا در ليلة الهَرير كه غلبه و پيروزى براى أمير المؤمنين « عليه السّلام » مشهود بود و فردا كه نزديك بود چند ساعتى ديگر كار معاويه يكسره مىشد عمرو عاص نقشهء جديدى طرح كرده و با بالا كردن قرآنها بر سر نيزه‌ها لشكر أمير المؤمنين را دچار تزلزل و اضطراب نمود و بالأخره فتور و سستى پيدا شد ، و منافقين هم كمك كردند تا آن حضرت را مجبور به تسليم در مقابل\r\n\r\n\r\n","description":"","footnote":"\r\n( 1 ) . « مناقب » خوارزمى ص 132 .\r\n","page_name":" 153 ","page_number":157},
  {"content":"\r\n\r\nحَكَمَيْن نمودند . و عمرو عاص كه حَكَم اهل شام بود أبوموسى اشعرى را فريفت و به خدعه و مكر او را وادار به عزل أمير المؤمنين از خلافت نمود . و بالأخره در اينجا خوارج از لشكر حضرت جدا شده صفّى در مقابل تشكيل دادند و حضرت هم كه حكم حَكَمين را كه به باطل و فريب بود امضاء نفرمود و آماده براى حركت به شام و برانداختن حكومت فاسد معاويه بود ، در وقتى كه صد هزار لشكر تهيّه ديده كه كار را يكسره كند شمشير ابن ملجم مرادى كه يكى از خوارج بود بر فرقش فرود آمده و به حرم امن و امان الهى رهسپار گرديد .\r\nعمرو عاص در زمان حيات أمير المؤمنين به مصر حركت كرد و محمّد بن أبىبكر والى أمير المؤمنين را كشت و عرش رياست خود را در آن خُطّه بگسترد و تا آخر عمر از دشمنى با خاندان رسالت كوتاهى نكرد و در مجلس معاويه امام حسن « عليه » السّلام را تعيير و تعييب كرد . « 1 » و نيز عبد الله بن جعفر را سرزنشها نمود . « 2 » امام حسن « عليه السّلام » و عبد الله جواب‌هاى كافى و شافى دادند و سيّئات و جنايت‌هاى آنها را آشكار نمودند .\r\nبارى منظور اين شرح و تفصيلى كه در احوالات عمرو عاص داديم أوّلًا ظاهر شد كه ايمان او سطحى بوده و به دل نرسيده بوده است ، و لذا همين كه دنيا به او ميل كرد دين را زير پا گذارد و خود را و دين خود را به حكومت مصر فروخت . و ثانياً : عمرو عاص كه دشمن أميرالمؤمنين بوده است در به دو امر از اعترافات حقّه دربارهء آن حضرت خوددارى نكرده بلكه با صراحت لهجه در آن نامهء اوّل كه به سوى معاويه گسيل داشت قريب به بيست منقبت از مناقب مسلّمه را كه به روايات صحيحه در شأن أميرالمؤمنين « عليه السّلام » است تذكّر داده است ، و الفَضْلُ مَا شَهِدَتْ بِهِ الاعداءُ . و از جمله اعترافات او آيه مورد بحث : ذ است كه صراحتاً گفته است شأن نزولش دربارهء أميرالمؤمنين « عليه السّلام » است .\r\nهشتم : روايتى است كه از حضرت سجّاد زين العابدين « عليه السّلام » وارد است . ابن مغازلى به سند خود از عبّاد بن عبد الله روايت كرده است كه قَالَ : سَمِعْتُ\r\n\r\n\r\n","description":"","footnote":"\r\n( 1 ) . « شرح نهج البلاغة » ابن أبى الحديد ، ج 6 ، ص 287 .\r\n( 2 ) . « شرح النهج » ج 6 ، ص 295 .\r\n","page_name":" 154 ","page_number":158},
  {"content":"\r\n\r\nعَلِيّاً عليه السّلام يَقُولُ فِى خُطْبَتِهِ : مَا نَزَّلَتْ آيَة مِن كِتَابِ اللهِ إلّا وَ قَدْ عَلِمْتُ مَتى انزِلَتْ وَ فِيمَنْ انزِلَتْ ، وَ مَا مِن قُرَيشٍ رَجُل إلّا وَ قَدْ انزِلَتْ فِيهِ آيَة مِن كِتابِ اللهِ عَزَّ وَ جَلَّ تَسُوقُهُ إلى جَنَّة أَوْ نَارٍ . قَالَ رَجُلٌ : يَا أَميرُالمُؤمِنِينَ فَمَا نَزَلَ فِيك ؟ قالَ : امّا تَقْرَأُ :  أَ فَمَنْ كانَ عَلى بَيِّنَةٍ مِنْ رَبِّهِ وَ يَتْلُوهُ شاهِدٌ مِنْهُ  - الأية ؟ فَرَسُولُ اللهِ  عَلى بَيِّنَةٍ مِنْ رَبِّهِ *  وَ ان‌لشَّاهِدُ مِنْهُ - أيضاً عن زين العابدين و الباقر و الصادق عليهم السّلام ذكروا هذا الحديث . « 1 »\r\n« عباد گويد : شنيدم أمير المؤمنين « عليه السّلام » در خطبهء خود مىفرمود : هيچ آيه‌اى در كتاب خدا نازل نشده است مگر آنكه من مىدانم كى نازل شده و دربارهء چه كسى نازل شده است ، و هيچ مردى از قريش نيست مگر آنكه آيه‌اى راجع به او فرود آمده كه او را به بهشت و يا به جهنّم مىكشاند . مردى برخاست و عرض كرد : يا أمير المؤمنين دربارهء شما چه آيه‌اى نازل شده است ؟ حضرت فرمود : آيا اين آيه را نخوانده‌اى :  أَ فَمَنْ كانَ عَلى بَيِّنَةٍ مِنْ رَبِّهِ وَ يَتْلُوهُ شاهِدٌ مِنْهُ  ؟ رسول خدا « صلّى الله عليه و آله و سلّم » صاحب بيّنه از جانب خداست و من در كنار او شاهد هستم » . اين روايت را قندوزى حنفى از ابن مغازلى نقل كرده است ، سپس گفته است : اين حديث را از حضرت سجّاد و باقر و صادق « عليهم السّلام » روايت شده است .\r\n\r\nخطبه حضرت امام حسن مجتبى « عليه السّلام » در اينكه مراد از شاهد أمير المؤمنين عليه السّلام است\r\nنهم - رواياتى است كه از حضرت امام حسن مجتبى « عليه السّلام » وارد شده است . شيخ طوسى در « أمالى » به سند خود از علىّ بن الحسين از حضرت امام حسن روايت مىكند كه در ضمن خطبه‌اى طولانى كه در حضور معاويه ايراد كرده‌اند فرمود : أَقُولُ مَعْشَرَ الخَلائِق وَ لَكُم أفئِدَة وَ أسْماعٌ : وَ هُوَ : إنّا اهلُ بَيْتٍ أكْرَمَنا اللهُ بِالإسْلَامِ و اختارَنا وَ اصْطَفَانا وَ اجْتَبانا فَأذْهَبَ عَنّا الرِّجسَ وَ طَهَّرْنَا تَطْهِيراً ، و الرِّجسُ هُوَ الشَّكُ فَلَا نَشُكُّ فِى اللهِ الحَقِّ وَ دِينِهِ أبداً ، وَ طَهَّرنا مِن كُلِّ افِنٍ وَ عَيْبَة مُخْلَصِينَ إلَى آدَمَ نِعْمَة مِنْهُ ، لَمْ يَفْتَرِقِ النّاسُ فِرْقَتَيْنِ إلّا جَعَلْنَا اللهُ فِى خَيْرِ مَا فاتَ الامورُ إلَى أَن يَبْعَثَ اللهُ مُحَمَّداً صَلَّى الله عَلَيْهِ وَ آلِهِ وَ سَلَّمَ لِلنُّبُوة وَ اخْتَارَهُ لِلرِّسالَة وَ أَنْزَلَ عَلَيْهِ كِتابَهُ ثُمَّ امَرَهُ بِالدُّعاء إلَى اللهِ عَزّ وَ جَلَّ فَكانَ أَبى عليه السّلام اوَّلَ مَنِ اسْتَجابَ لِلَّهِ تَعالى وَ لِرَسُولِهِ وَ اوَّلَ مَن آمَنَ وَ صَدَّقَ اللَهَ رَسُولَهُ ، وَ قَدْ قَالَ اللهُ تَعالَى فِى كِتَابِهِ المُنْزَلِ عَلى نَبِيِّهِ المُرْسَلِ : «  أَ فَمَنْ كانَ عَلى بَيِّنَةٍ مِنْ رَبِّهِ وَ يَتْلُوهُ شاهِدٌ مِنْهُ  » . فَرَسُولُ اللهِ الَّذى عَلَى بَيِّنَة مِن رَبِّهِ وَ أَبِى الَّذى  يَتْلُوهُ شاهِدٌ مِنْهُ .  ساق الخطبة و هىَ طويلة . « 2 »\r\n\r\n\r\n","description":"","footnote":"\r\n( 1 ) . « ينابيع المودّة » ص 99 .\r\n( 2 ) . « غاية المرام » ص 361 حديث پنجم .\r\n","page_name":" 155 ","page_number":159},
  {"content":"\r\n\r\n« اى گروه مردم كه دلهائى داريد و گوشهائى ، به شما مىگويم : ما خاندانى هستيم كه پروردگار ما را به اسلام گرامى داشته و انتخاب نموده و از ميان خلائق برگزيده است و از هر گونه رجس و آلايشى مبرّا داشته و به منزل طهارت و پاكى رسانيده است . رجس به معنى شكّ است ، و ما در حقّانيت پروردگار و دين او أبداً شكّ نياورديم ، و ما را از هر كدورت و منقصتى خالص نموده ، و سلسلهء پدران ما را تا آدم از نعمت خلوص برخوردار نموده است ، و هيچ‌گاه مردم به دو دسته منقسم نشدند مگر آنكه خداوند ما را در دستهء بهتر قرار داد در تمام امور به انقضاى دهور تا آنكه پروردگار محمّد « صلّى الله عليه و آله و سلّم » را به نبوّت اختيار فرمود و قرآن مجيد را بر او نازل كرد و او را امر به تبليغ و دعوت مردم به سوى خود نمود ، پدر من اوّل كسى بود كه دعوت خدا و رسول او را لبيّك گفت و اوّلين كسى بود كه ايمان آورد و تصديق خدا و رسول خدا را نمود ، و خدا در كتاب كريمش اين آيه را در شأن او فرستاد :  أَ فَمَنْ كانَ عَلى بَيِّنَةٍ مِنْ رَبِّهِ وَ يَتْلُوهُ شاهِدٌ مِنْهُ ،  رسول خدا صاحب مقام بيّنه و پدرم شاهد از اوست كه در كنار و به دنبال اوست » . شيخ طوسى از حضرت امام حسن اين خطبهء بسيار طولانى و با سند را تا پايان آن نقل نموده است . و علّامهء طباطبائى نيز مقدار حاجت از آن‌را راجع به آيه مورد بحث در تفسير خود از « أمالى » شيخ نقل كرده‌اند . « 1 » و قندوزى حنفى هم خطبهء حضرت امام حسن و استشهاد به اين آيه شريفه را نقل كرده است . « 2 »\r\nدهم - روايات بسيارى است كه از خود حضرت أمير المؤمنين « عليه السّلام » روايت شده است . اين روايات به چند دسته از نقطه نظر مضمون تقسيم مىشوند : اوّل : رواياتى كه در آنها فقط استشهاد حضرت را به آيه مورد بحث بيان مىكند . ابن شهرآشوب از حافظ أبو نعيم اصفهانى به سه طريق از ابن عبّاس روايت كرده است كه گفت : سَمِعْتُ عَلِيّاً يَقُولُ : قَولُ اللهِ تَعالىَ :  « أَ فَمَنْ كانَ عَلى بَيِّنَةٍ مِنْ رَبِّهِ وَ يَتْلُوهُ شاهِدٌ مِنْهُ »  رَسُولُ اللهِ صَلَّى الله عليهِ وَ آلِهِ وَ سَلَّمَ  عَلى بَيِّنَةٍ *  وَ انَا الشّاهِدُ . « 3 » « از أمير المؤمنين « عليه السّلام » شنيدم كه در اين آيه مباركه مىفرمود : مراد از صاحب بيّنه رسول خدا و مراد از شاهد من هستم » .\r\nو شيخ سليمان قندوزى نظير اين روايت را از حموينى در « فرائد السمطين » از ابن\r\n\r\n\r\n","description":"","footnote":"\r\n( 1 ) . « تفسير الميزان » ج 10 ، ص 199 .\r\n( 2 ) . « ينابيع المودّة » ص 99 .\r\n( 3 ) . « تفسير الميزان » ج 10 ، ص 201 .\r\n","page_name":" 156 ","page_number":160},
  {"content":"\r\n\r\nعبّاس و از زاذان از حضرت أميرالمؤمنين « عليه السّلام » نقل كرده است . « 1 » و نيز از حموينى با اسناد خود از جابربن عبد الله و با اسناد ديگر از بُخترى و هر دوى آنان از أميرالمؤمنين « عليه السّلام » روايت كرده‌اند . « 2 » و نيز از أبو نعيم اصفهانى و ثعلبى و واقدى با اسانيد خود از ابن عبّاس و زاذان و جابر و همهء آنها از أميرالمؤمنين « عليه السّلام » روايت كرده‌اند . « 3 » و علّامهء طباطبائى مدّ ظلّه از « تفسير برهان » از ابن مردويه از أميرالمؤمنين « عليه السّلام » نقل كرده‌اند . « 4 » و سيوطى از أبو حاتم و ابن مردويه و أبو نعيم در كتاب « معرفتِ صحابه » « 5 » و نيز از ابن مردويه و ابن عساكر از أمير المؤمنين « عليه السّلام » روايت كرده است . و حاكم حسكانى با يك سند از عبّاد بن عبد الله ، « 6 » و با سند ديگر از عبّاد بن عبد الله « 7 » و با سند ديگر نيز از حارث « 8 » از أمير المؤمنين « عليه السّلام » روايت كرده است .\r\nدوّم : رواياتى است كه در آنها حضرت مىفرمايد : اگر كرسى قضاوت براى من قرار دهند من براى تمام اهل ملل آسمانى طبق كتابشان حكم مىكنم ، و در بين ، شأن نزول آيه مورد بحث را دربارهء خود بيان مىفرمايد . حموينى در « فرائد السمطين » با سلسله سند خود از زاذان روايت كرده قال : سَمِعْتُ عَلِيًّا يَقُولُ : وَالَّذى فَلَقَ الحَبَّة وَ بَرَأ النَّسَمَة لَوْ كُسِرَتْ لى وَسادَة ( يقولُ ثُنِّيَتْ ) فَأجْلِسْتُ عَلَيْها لَحَكَمْتُ بَيْنَ أهلِ التَّوراة بِتَوراتِهِمْ ، وَ بَينَ أهلِ الانجِيلِ بِانجِيلِهِمْ ، وَ بَيْنَ أهلِ الزَّبُورِ بِزَبُورِهِمْ ، وَ بَيْنَ أَهْلِ الفُرقانِ بِفُرْقَانِهِمْ . وَالَّذى فَلَقَ الحَبَّة وَ بَرَأ النَّسَمَة مَا مِنْ رَجُلٍ مِنْ قُرَيشٍ جَرَتْ عَلَيْهِ المَواسِى إلّا وَ انَا أعرِفُ آيَة تَسُوقُهُ إلَى جَنَّة او تَسُوقُهُ إلَى نَارٍ ، فَقَامَ رَجُلٌ فَقَالَ : أيِّشْ نَزَلَ فِيكَ ؟ فَقَالَ عَلِىُّ عَليه السَّلَامُ :  أَ فَمَنْ كانَ عَلى بَيِّنَةٍ مِنْ رَبِّهِ وَ يَتْلُوهُ شاهِدٌ مِنْهُ  » فَرَسُولُ الله صَلَّى الله عَلَيْهِ وَ آلِهِ وَ سَلَّمَ  عَلى بَيِّنَةٍ مِنْ رَبِّهِ وَ يَتْلُوهُ  انَا  شاهِدٌ مِنْهُ .  « 9 »\r\nزاذان گويد : « شنيدم كه أمير المؤمنين عليه السّلام مىفرمود : سوگند به خدائى كه دانه را در ميان زمين مىشكافد و روح و روان را مىآفريند اگر كرسى قضاوت را\r\n\r\n\r\n","description":"","footnote":"\r\n( 1 ) . « ينابيع المودّة » باب 26 ص 99 .\r\n( 2 ) . همان مصدر .\r\n( 3 ) . همان مصدر .\r\n( 4 ) . « تفسير الميزان » ج 10 ، ص 201 .\r\n( 5 ) . « الدّرّ المنثور » ج 3 ، ص 324 .\r\n( 6 ) . « شواهد التنزيل » ج 1 ، ص 275 .\r\n( 7 ) . همان كتاب ص 276 .\r\n( 8 ) . همان كتاب ، ص 278 .\r\n( 9 ) غاية المرام \" ص 359 حديث چهارم .\r\n","page_name":" 157 ","page_number":161},
  {"content":"\r\n\r\nبراى من قرار دهند و مرا بر روى آن بنشانند هر آينه در بين اهل تورات به تورات آنها حكم خواهم نمود ، و در بين اهل انجيل به انجيل آنها ، و بين اهل زبور به زبور آنها ، و بين اهل قرآن به قرآن آنها . سوگند به خدائى كه دانه را مىشكافد و روان را مىآفريند هيچ مردى از قريش نيست كه تيغ سر تراشى بر سر او عبور كرده باشد مگر آنكه من آيه‌اى را مىدانم كه دربارهء او نازل شده و او را به سوى بهشت يا به سمت جهنّم روانه مىكند . مردى برخاست و عرض كرد : دربارهء تو اى امير مؤمنان چه آيه‌اى نازل شده است ؟ حضرت فرمود :  أَ فَمَنْ كانَ عَلى بَيِّنَةٍ مِنْ رَبِّهِ وَ يَتْلُوهُ شاهِدٌ مِنْهُ  ، رسول خدا صاحب بيّنه از طرف پروردگار است و من در دنبال و پهلوى او شاهد خواهم بود . »\r\n\r\nگفتار أمير المؤمنين « عليه السّلام » كه : سلونى قبل ان تفقدونى\r\nنظير اين روايت را ثعلبى نيز در تفسير خود از زاذان از آن حضرت « 1 » و محمّد بن حسن صفّار در « بصائر الدرجات » از اصبغ بن نباته از أمير المؤمنين « 2 » و علّامهء طباطبائى از « بصائر الدرجات » « 3 » و حاكم حسكانى با دو سند يكى از فرات بن ابراهيم كوفى با سند خود از حبيب بن يسار « 4 » و ديگرى از أبو بكر سبيعى در تفسير خود با سند خود از أبو الجارود از حبيب بن يسار ، « 5 » همان و طبرى با اسناد خود از جابربن عبد الله از أمير المؤمنين عليه السّلام روايت كرده‌اند . « 6 » و روايتى كه به طور تفصيل خصوصيّات كلام حضرت را با كيفيّت مخصوص بيان كرده باشد آن است كه حموينى با سلسله سند خود از أبو المؤيّد موفّق بن احمد مكّى با سلسله سند خود از طريق عامّه از نوح بن قيس از اعمش از عمر بن مُرّة از أبو البُخترى روايت كرده است . قَالَ : رَأيتُ ابنَ عَمِّ رَسُولِ الله صلَّى الله عليه و آله و سلّم عَلِياً عليه السّلام صَعِدَ المِنبَرَ بِالكُوفَة عَلَيْهِ مِدْرَعَة كَانَتْ لِرَسُولِ اللهِ صَلَّى اللهُ عَلَيْهِ وَ آلِهِ وَ سَلَّمَ مُتَقَلِّداً بِسَيفِ رَسُولِ اللهِ مَتَعَمِّماً بِعِمَامَة رَسُولِ اللهِ وَ فِى إصبَعِهِ خاتَمُ رَسُولِ اللهِ فَقَعَدَ عليه السّلام عَلَى المِنْبَر وَ كَشَفَ عَنْ بَطْنِهِ وَ قَالَ اسألُونِى مِن قَبْلِ أن تَفْقِدُونِى فَإنَّ مَا بَيْنَ الجَوانِحِ مِنِّى عِلمٌ جَمٌّ ، هَذَا سَفَطُ العِلْمِ هَذا لُعَابُ رَسُولِ اللهِ ، هَذَا مَا زفَّنى رَسُولِ اللهِ زَفّاً مِن غَيْرِ وَحْىٍ أوحِىَ إلَىَّ فَوَ اللهِ لَوْ ثُنّيَتْ لِىَ الوَسادَة فَجَلَسْتُ عَلَيْهَا لاقُتَيْتُ\r\n\r\n\r\n","description":"","footnote":"\r\n( 1 ) . « غاية المرام » ص 360 ، حديث نهم .\r\n( 2 ) . همان كتاب ص 361 ، حديث سوّم .\r\n( 3 ) . « تفسير الميزان » ج 10 ، ص 200 .\r\n( 4 ) . « شواهد التنزيل » ج 1 ، ص 280 .\r\n( 5 ) . كتاب ص 281 .\r\n( 6 ) . « غاية المرام » ص 360 حديث دهم\r\n","page_name":" 158 ","page_number":162},
  {"content":"\r\n\r\nلاهْلِ التَّوراة بِتَورَاتِهِمْ وَ لاهْلِ الانجِيلِ بِانجيلِهِمْ حَتَّى يُنطِقَ اللهُ التَّوراة وَ الإنجِيلَ فَتَقُولَ : صَدَقَ عَلِىٌّ ، قَدْ أفْنَاكُمْ بِمَا انزِلَ فِىَّ ؛ وَ أنتُمْ تَتْلُونَ الكِتَابَ - أفَلَا تَعقِلُونَ :  وَ يَتْلُوهُ شاهِدٌ مِنْهُ . \r\n« ابو البُخترى گويد : پسر عموى رسول خدا علىّ بن أبىطالب « عليه السّلام » را ديدم كه در كوفه بر بالاى منبر رفته بود و به تن قباى رسول خدا را نموده بود و عمامهء رسول خدا را به سر بسته و شمشير رسول خدا را حمايل كرده و در انگشتش انگشترى رسول خدا را نموده بود . هنگامى كه بر منبر قرار گرفت قباى خود را كنار زد و شكم خود را ظاهر كرد و فرمود : اى مردم هر چه مىخواهيد از من بپرسيد قبل از آنكه مرا ديگر نيابيد چون در بين پهلوهاى من علوم بسيارى انباشته شده است ، اين صندوقچهء علم است ، اين علوم از زيادى علم رسول خدا است كه بدون آنكه از جانب خدا به من وَحى شود آن حضرت مانند پرنده‌اى كه جوجهء خود را با منقارش طعام دهد دائماً از علوم الهى خود به من مىآموخت . سوگند به خدا كه اگر براى من بالش قضاوت گسترده شود و بر آن قرار گيريم در ميان اهل تورات با تورات خود آنها و در ميان اهل انجيل با انجيل خود آنها فتوى خواهم داد به طورى كه خداوند تورات و انجيل را به سخن درآورد و بگويند : على راست گفته و فتواى او طبق احكام مندرجهء در ما است . سپس آن حضرت فرمود : مگر شما قرآن مجيد را نمىخوانيد كه مىفرمايد :  وَ يَتْلُوهُ شاهِدٌ مِنْهُ  « شاهدى از جنس رسول خدا پهلوى او ناظر بر همهء علوم او و گواه بر همهء كمالات و معارف اوست . »\r\n\r\nگفتار أميرالمؤمنين « عليه السّلام » در اينكه مراد از شاهد خود آن حضرت است\r\nسوّم - رواياتى است كه از آن حضرت در شأن نزول اين آيه وارد شده و در آنها عنوان لو ثنيّت لى الوسادة نيست بلكه فقط حضرت مىفرمايد : من به تمام احوالات مردم و رجال قريش و آياتى كه دربارهء آنها نازل شده است چه آيات وعده و بهشت و چه آيات وعيد و جهنّم اطّلاع دارم . در اين حال ابن كَوّا برخاست و گفت : دربارهء تو چه آيه‌اى فرود آمده است ؟ و در بيشتر اين روايات اسم او را نمىبرد بلكه مىگويد : مردى برخاست و چنين سؤالى را نمود و حضرت آيه  ( أَ فَمَنْ كانَ عَلى بَيِّنَةٍ مِنْ رَبِّهِ وَ يَتْلُوهُ شاهِدٌ مِنْهُ )  را قرائت كردند و سپس تفسير نمودند كه مراد از صاحب بيّنه\r\n\r\n","description":"","footnote":"","page_name":" 159 ","page_number":163},
  {"content":"\r\n\r\nرسول خدا و مراد از شاهدى كه در پهلو و به دنبال اوست من هستم . و در بعضى از اين روايات مىفرمايد : سوگند به خدا اگر بدانيد كه خداوند چه مزايا و خصائصى به اهل بيت رسول خدا داده است براى من بهتر است از آنچه روى زمين است از طلاى سرخ و يا نقرهء سپيد .\r\nاز جملهء اين دسته از روايات روايتى است كه ابن مغازلى شافعى با سند متّصل خود از عبّاد بن عبد الله روايت كرده است ، او گويد : سَمِعْتُ عَلِيّاً يَقُول : ما نَزَلَتْ آية فِى كِتابِ الله جَلَّ وَ عَزَّ إلّا وَ قَدْ عَلِمْتُ مَتى نَزَلت ؟ وَ فِيمَ انزِلَتْ ؟ وَ مَا مِن قُريشٍ رَجُلٌ إلّا قَدْ نَزَلَتْ فِيهِ آية مِن كِتابِ اللهِ تَسُوقُهُ إلى جَنَّة اوْ نارٍ . فَقامَ اليهِ رَجُلٌ فَقالَ : يا أميرَالمُؤمنِينَ فَما نَزَلتْ فِيكَ ؟ فَقالَ : لَو لَا انَّكَ سَأَلْتَنِى عَلَى رُووُسِ المَلاء مَا حَدَّثْتُكَ ! امَا تَقْرَأ : أَفَمَنْ كَانَ  عَلى بَيِّنَةٍ مِنْ رَبِّهِ وَ يَتْلُوهُ شاهِدٌ مِنْهُ  ؟ رَسُولُ اللهِ صَلَّى الله عَلَيْهِ وَ آلِهِ وَ سَلَّمَ  عَلى بَيِّنَةٍ مِنْ رَبِّهِ *  وَ انَا الشَّاهِدُ مِنْهُ ، اتْلُوهُ وَ أتَّبِعُهُ . وَ اللهِ لانْ تَعْلَمُونَ مَا خَصَّنَا اللهُ عَزّ وَ جَلَّ بِهِ اهلَ البَيْتِ احَبُّ إلَىَّ مِمّا عَلَى الارضِ مِن ذَهَبَة حَمرآءَ أَ فِضَّة بَيضاءَ . « 1 » و اين روايت را مختصراً از ابن مغازلى ، شيخ سليمان قندوزى « 2 » و سيوطى از ابو حاتم و ابن مردويه و أبو نعيم اصفهانى در كتاب « معرفت صحابه » . « 3 » و حاكم حسكانى در تحت حديث 375 با سند خود از عبّاد بن عبد الله و در تحت حديث 377 از بسّام بن عبد الله و حديث 378 از عبد الله بن نجّى و حديث 379 با سند ديگر از جابر از عبد الله بن نجّى و حديث 386 از زاذان آورده است . « 4 » و نيز أبو نعيم اصفهانى در ترجمهء أمير المؤمنين از كتاب « معرفت صحابه » در ورق بيست و دوّم از طبرانى با سند خود از عبّاد بن عبد الله اسدى ذكر كرده است . « 5 » و همچنين طبرى در تفسير خود در ذيل آيه كريمه ج 12 ص 15 با سلسله سند خود از عبد الله بن يحيى آورده است . . « 6 » و نيز ابو الفتوح رازى از « تفسير ثعلبى » با اسناد خود از حبيب بن يسار از زاذان ذكر كرده است . « 7 » و علّامه سيّد هاشم بحرانى در « غاية المرام » از طريق عامّه حديث پنجم از\r\n\r\n\r\n","description":"","footnote":"\r\n( 1 ) . « مناقب » ابن المغازلى حديث 318 ، ص 270 .\r\n( 2 ) . « ينابيع المودّة » ، باب 26 ، ص 99 .\r\n( 3 ) . « الدّرّ المنثور » ج 3 ، ص 324\r\n( 4 ) . « شواهد التنزيل » ج 1 ، از ص 276 تا ص 281 .\r\n( 5 ) . پاورقى ج 1 ، ص 277 از « شواهد التنزيل » .\r\n( 6 ) . پاورقى ج 1 ، ص 279 از « شواهد التنزيل »\r\n( 7 ) . « تفسير ابو الفتوح » ج 6 ، ص 256 .\r\n","page_name":" 160 ","page_number":164},
  {"content":"\r\n\r\nباب شصت و يكم از حموينى با سلسله سند متّصل خود از جابربن عبد الله ، « 1 » و نيز از واحدى با اسناد خود از عَبّاد بن عبد الله در تحت حديث هفتم ، « 2 » و نيز از كتاب « نُصْحُ الخطيب » مرفوعاً از ابن كّوا « 3 » در تحت حديث چهاردهم ، و نيز از قاضى عثمان بن احمد و أبو نصر قُشيرى درك تابهاى خودشان در تحت حديث پانزدهم « 4 » ، و نيز از ثعلبى مرفوعاً از أمير المؤمنين « عليه السّلام » در تحت حديث نوزدهم « 5 » ، و نيز از ابن مغازلى شافعى مرفوعاً از عَبّاد بن عبد الله اسدى در تحت حديث بيستم « 6 » ، و نيز از جبرى در تحت حديث بيست و يكم « 7 » ، و نيز از ابن أبى الحديد در « شرح نهج البلاغه » از عبد الله بن حارث در تحت حديث بيست و دوّم « 8 » ، و نيز از ابن أبى الحديد در « شرح النهج » از صاحب كتاب « غارات » از منهال بن عمر و از عبد الله بن حارث روايت مىكند ( غاية المرام باب 60 حديث 23 ص 360 ) و از طريق خاصّه از شيخ طوسى در « أمالى » با اسناد خود از أميرالمؤمنين « عليه السّلام » در تحت حديث چهارم از باب شصت و دوّم « 9 » ، و نيز از شيخ مفيد در « امالى » با سند متّصل خود از عَبّاد بن عبد الله در تحت حديث ششم « 10 » ، و نيز از عيّاشى از جابربن عبد الله بن يحيى از أميرالمؤمنين « عليه السّلام » در تحت حديث نهم ، « 11 » و نيز از علىّ بن عيسى اربلى در « كشف الغمّة » « 12 » از عبّاد بن عبد الله اسدى از أمير المؤمنين عليه السّلام روايت كرده است .\r\nو علّامهء طباطبائى - مدّ ظلّه - از تفسير « الدّرّ المنثور » با تخريج أبو نعيم و ابن ابى حاتم و ابن مردويه از أمير المؤمنين عليه السّلام نقل كرده‌اند . « 13 » و علّامهء مجلسى از « أمالى » شيخ با اسناد برادر دعبل از حضرت رضا از پدرانشان از حضرت أمير المؤمنين عليه السّلام روايت كرده است « 14 » ؛ و نيز از « تفسير علىّ بن ابراهيم » از پدرش با اسناد خود از أبو بصير و فضيل بن يسار از حضرت امام محمّد باقر « عليه السّلام » « 15 » ، و نيز از « احتجاج » شيخ طبرسى از سليم بن قيس هلالى كوفى « 16 » ، و نيز از « بصائر\r\n\r\n\r\n","description":"","footnote":"\r\n( 1 ) . « غاية المرام ، باب 61 ، ص 359 .\r\n( 2 ) . « غاية المرام » باب 61 ، ص 360 .\r\n( 3 ) . همان مصدر .\r\n( 4 ) . همان مصدر .\r\n( 5 ) . همان مصدر .\r\n( 6 ) . همان مصدر .\r\n( 7 ) . غاية المرام باب 61 ص 360 .\r\n( 8 ) . همان مصدر .\r\n( 9 ) . غاية المرام باب 62 ص 361 .\r\n( 10 ) . همان مصدر .\r\n( 11 ) . غاية المرام ، باب 62 ، ص 362 .\r\n( 12 ) . همان مصدر .\r\n( 13 ) . « تفسير الميزان » ج 10 ، ص 200 .\r\n( 14 ) . « بحار الانوار » ج 9 ، ص 73 .\r\n( 15 ) . همان مصدر .\r\n( 16 ) . همان مصدر .\r\n","page_name":" 161 ","page_number":165},
  {"content":"\r\n\r\nالدرجات » با اسناد خود از أصبغ بن نُباته ، « 1 » و نيز از « تفسير عيّاشى » از بُرَيْد بن معاوية عِجلى از حضرت امام محمّد باقر « عليه السّلام » « 2 » ، و نيز از « تفسير عيّاشى » از جابر بن عبد الله انصارى از عبد الله بن يحيى « 3 » ، و نيز از « مناقب » ابن شهرآشوب از « تفسير طبرى » با اسناد خود از جابر بن عبد الله از حضرت أمير المؤمنين « عليه السّلام » و از اصبغ بن نباته و حضرت زين العابدين و حضرت باقر و حضرت صادق و حضرت رضا « عليهم السّلام » « 4 » ، و نيز از « مجالس » شيخ مفيد با اسناد خود از عبّاد بن عبد الله « 5 » ، و از « تفسير فرات بن ابراهيم » با هشت سند اوّل از حسين بن سعيد با اسناد خود از عبّاد بن عبد الله « 6 » ، دوّم از جعفر بن محمّد فرازى با اسناد خود از زاذان « 7 » ، سوّم از حسين بن سعيد با اسناد خود از زاذان « 8 » ، چهارم از جعفر بن محمّد بن هشام با اسناد خود از حسن بن حسين « 9 » ، پنجم از حسين بن حكم با اسناد خود از عبد الله بن عطا از حضرت باقر « عليه السّلام » « 10 » ، ششم از حسين بن سعيد با اسناد خود از زاذان به متن ديگر غير از متن سابق « 11 » ، و هفتم از محمّد بن عيسى بن زكريّاى دهقان با اسناد خود از عَبّاد بن عبد الله « 12 » ، و هشتم از عبيد بن كثير با اسناد خود از عبد الله بن يحيى « 13 » ، و نيز از « كشف الغمّة » از أبو بكر بن مردويه از عبّاد بن عبد الله اسدى « 14 » ، و نيز از « طرائف » سيّد ابن طاووس از ابن مغازلى « 15 » ، روايت كرده است .\r\nبارى ظاهراً تمام اين دسته از روايات و دستهء قبل از اين همگى بيان قضيّهء واحدى را مىنمايند كه أمير المؤمنين عليه السّلام بر فراز منبر كوفه در حال اشتغال به خطبه از سعهء علوم خود بيان نمودند و شخصى برخاست و از آيه نازله در حقّ خود آن حضرت پرسش نمود حضرت آيه مورد بحث را تلاوت و تفسير نمودند ، غاية الامر هر يك از روات يك قسمتى از آن واقعه را كه مورد نظرش بوده بيان كرده و علاوه چون نقل به معنى شده است لذا عين عبارت منقوله از آن حضرت نيز با الفاظ مختلفى كه مُغيّر معنى نيست به‌طور مختلف روايت شده است و گمان مىرود كامل‌ترين اين دسته از روايات از نقطه نظر بيان كيفيّات خطبه و سؤال آن مرد از شأن نزول آيه‌اى دربارهء\r\n\r\n\r\n","description":"","footnote":"\r\n( 1 ) . « بحار الانوار » ج 9 ، ص 73\r\n( 2 ) . همان مصدر .\r\n( 3 ) . همان مصدر .\r\n( 4 ) . همان مصدر .\r\n( 5 ) . « بحار الانوار » ج 9 ، ص 74 .\r\n( 6 ) . همان مصدر .\r\n( 7 ) . همان مصدر .\r\n( 8 ) . همان مصدر .\r\n( 9 ) . همان مصدر .\r\n( 10 ) . همان مصدر .\r\n( 11 ) . همان مصدر .\r\n( 12 ) . بحار الانوار ج 9 ص 73 .\r\n( 13 ) . بحار الانوار ج 9 ص 74 .\r\n( 14 ) . همان مصدر .\r\n( 15 ) . همان مصدر .\r\n","page_name":" 162 ","page_number":166},
  {"content":"\r\n\r\nآن حضرت روايتى است كه شيخ ابو الفتوح رازى از كتاب « نصح الخطيب » نقل كرده است كه : يك روز أميرالمؤمنين « عليه السّلام » بر فراز منبر كوفه فرمود : سَلُونِى قَبْلَ أن تَفْقِدُونِى فَإنَّ العِلْمَ يَفيضُ بَيْنَ جَنبَىَّ فَيضاً لَوْ وَجَدَ مُسْتفاضاً . الا وَ إنَّكُمْ لَن تَسألُونِى عَنْ فِئَة باغِيَة وَ اخرى هادِيَة إلّا اخْبَرْتُكُمْ بِهاديها وَ باغِيهَا وَ سائِقها وَ قائدِهَا إلى يَومِ القِيَامَة .\r\nفرمود : « بپرسيد از من هر چه مىخواهيد قبل از آنكه مرا نيابيد چون علم در بين دو پهلوى من موج مىزند با موج‌هاى فراوان و اگر راه يابد به خارج ترواش مىكند . و از هيچ طائفهء ستمگر و متجاوز و يا از طائفهء سر به راه و هدايت كننده از من سؤال نمىكنيد مگر آنكه من به شما خبر مىدهم از خصوصيّات آن طائفهء ظالم و يا آن طائفهء هدايت كننده ، و خبر مىدهم به شما از امام و پيشوا و قائد آنان و از سائق و دنبال روندهء آنان تا روز قيامت . »\r\nدر اينجا ابن كَوّا برخاست و گفت : مَا ادَّعى مِثْلَهُ نَبِىُّ وَ لَا وَصِىُّ « مثل اين ادّعاى علىّ بن أبى طالب تا به حال نه پيغمبرى ادّعا كرده است و نه وصىّ پيغمبرى » . أميرالمؤمنين « عليه السّلام » به او گفتند : غرض تو از اين كلام علم و فهميدن نيست بلكه عيب جوئى و ايراد گيرى و گوشه زنى است . ابن كوّا گفت : به ما دستور داده‌اند هر چه را ندانيم بپرسيم . حضرت فرمود : سَلْ تَفقُّهاً وَ لَا تَسأل تَعَنُّتاً « سؤالاتت هميشه براى فهميدن باشد و هيچ‌گاه براى عيب جوئى و كنايه زنى و ايراد گيرى پرسش مكن » ، وَ سَلْ عَمَّا يَعْنيكَ « و از آنچه به كارت مىخورد و برايت سود دارد سؤال كن . »\r\nابن كوّا گفت : فقط از مطالبى كه به درد من مىخورد سؤال خواهم نمود . حضرت فرمودند : بپرس . گفت : اخبرنى ما   الذَّارِياتِ ذَرْواً   ؟ قالَ : تِلْكَ الرِّياحُ « به من خبر بده كه مراد از ذاريات در قرآن مجيد چيست ؟ حضرت فرمود : مراد بادهائى است كه مىوزد » . گفت : الحاملات وقرا ؟ « مراد از حاملات وقر چيست » ؟ حضرت فرمود : مراد ابرهائى است كه آب سنگين بر مىدارند . گفت : مراد از الجاريات يُسراً چيست ؟ حضرت فرمود : مراد كشتىهائى است كه به آسانى در روى دريا حركت مىكنند . گفت : المقسمات أمرا چه كسانند ؟ حضرت فرمود : مراد فرشتگانى هستند كه روزى و امور مردم را تقسيم و تعيين مىكنند . گفت : به من بگو : بيت المعمور كجاست ؟ حضرت فرمود : خانه‌اى است در آسمان كه هر روز به نوبت هفتاد هزار فرشته در آن داخل مىشوند و تا روز قيامت نوبت به دستهء اوّل نمىرسد . گفت :\r\n\r\n","description":"","footnote":"","page_name":" 163 ","page_number":167},
  {"content":"\r\n\r\nذو القرنين پادشاه بود يا پيغمبر ؟ حضرت فرمود : نه پادشاه بود و نه پيغمبر بلكه بندهء صالح خدا بود ، خدا را دوست داشت و خدا او را دوست داشت و بندگان خدا را نصيحت مىنمود . گفت قَرنها يعنى شاخها او از طلا بود يا از نقره ؟ حضرت فرمود شاخ نداشت نه طلا و نه نقره ، او قومش را دعوت به خدا نمود بر يك طرف فرقش زدند رفت بار ديگر آمد و قومش را دعوت به خدا كرد بر طرف ديگر فرقش زدند ( لذا او را ذو القرنين گويند ) و در ميان شما مانند او هست ( مقصود خود حضرت است كه دو مرتبه بر فرق مباركش شمشير خورده است يكى از غزوهء احزاب كه عمرو بن عبدود شمشير بر فرق آن حضرت زد ، و يكى ديگر در محراب عبادت كه ابن ملجم مرادى بر فرق آن حضرت شمشير زد و لذا رسول خدا صلّى الله عليه و آله فرمود : على فاروق و صدّيق اين امّت و ذو القرنين اين امّت است ) « 1 » .\r\nگفت : به من خبر بده كه اين آيه در حقّ كه نازل شده است :  أَ لَمْ تَرَ إِلَى الَّذِينَ بَدَّلُوا نِعْمَتَ اللَّهِ كُفْراً وَ أَحَلُّوا قَوْمَهُمْ دارَ الْبَوارِ  ؟ حضرت فرمود : هُمَا الاقجَرانِ مِن قُرَيشٍ بَنُو امَيَّة وَ بَنُوا المُغيرَة « دربارهء دو طائفه از بد عمل‌ترين مردمان قريش : بنو اميّه و بنو مغيرة . » گفت : خبر بده به من از قول خداى تعالى :  قُلْ هَلْ نُنَبِّئُكُمْ بِالْأَخْسَرِينَ أَعْمالًا  ؟ حضرت فرمود : أهل حَوْراء يعنى خوارج هستند . گفت : بگو به من مَجرَّه چيست ؟ قالَ : شِراجُ السَّماءِ مِنها هَبَطَ المَاءُ المُنهَمِرُ « فرمود راههائى است در آسمان مانند مجراى آبى كه در زمين است كه باران تند و فراوان از آنجا فرود مىآيد » . گفت : بگو قوس و قزح چيست ؟ حضرت فرمود : قزح مگو ، چون قزح نام ديو و شيطان است . بگو : قوس الله ، و آن موجب ايمنى از غرق است . گفت : به من خبر بده از مَحاق ماه ، حضرت اين آيه را تلاوت نمودند :  وَ جَعَلْنَا اللَّيْلَ وَ النَّهارَ آيَتَيْنِ فَمَحَوْنا آيَةَ اللَّيْلِ وَ جَعَلْنا آيَةَ النَّهارِ مُبْصِرَةً  « ما شب و روز را دو علامت و نشانه از علامتهاى توحيد خود قرار داديم پس علامت شب را محو كرديم و علامت روز را روشن و قابل رؤيت قرار داديم . »\r\n\r\n\r\n","description":"","footnote":"\r\n( 1 ) . در جلد اوّل « مناقب » ابن شهرآشوب ص 569 گويد : أبو عبيد فى « غريب الحديث » : انّ النبىّ قال لامير المؤمنين : انّ لك بيتاً فى الجنّة و انّك لذو قرنيها . سويد بن غفلة و أبو الطفيل : قالَ أمير المؤمنين : انّ ذا القرنين كان ملكاً عادلًا فأحبّه الله و ناصح الله فيَصَحَهُ اللهُ ، امَر قومه بتقوى الله فضربوه على قرنه بالسّيف فغاب عنهم ما شاء الله ثمّ رجع اليهم فدعاهم الى الله فضربوه على قرنه الاخر بالسيف فذلك قرناه ، و فيكم مثله - يعنى نفسه لانّه ضرب على رأسه ضربتين احدهما يوم الخندق و الثانى ضربة ابن مُلجَم .\r\n","page_name":" 164 ","page_number":168},
  {"content":"\r\n\r\nگفت : از اصحاب رسول خدا مرا با خبر كن . حضرت فرمود : از كدام يك از آنها خبر دهم ؟ گفت : از عبد الله بن مسعود ؟ حضرت فرمود : قَرَأ القُرآنَ ثُمَّ وَقَفَ عِندَهُ « قرآن را قرائت كرد و در همان جا متوقّف شد » . گفت : از أبىذرّ خبر بده . حضرت فرمود : عَالِمٌ شَحيحٌ عَلى عِلْمِه « عالمى بود كه بر علمش بخيل بود و ميل نداشت كه به نااهل بياموزد . » گفت : به من خبر بده از سلمان . حضرت فرمود : أدْرِكَ عِلْمَ الاوَّلِ وَ الاخِرَة وَ هُوَ بَحْرٌ لَا يُنْزحُ وَ مَن لَكَ بِلُقْمَانَ الحَكِيمِ وَ هُوَ مِنّا أهْلَ البَيْت « سلمان علم اوّل و آخر را آموخت و او دريائى است وسيع كه آبش تمام نمىشود و مثل لقمان حكيم است و او از ما اهل بيت است » . گفت : خبر بده مرا از حذيفة بن اليمان حضرت فرمود : عَرَافٌ بِالمُنافِقِينَ ، وَ سَأَلَ رَسُولَ اللهِ عَنِ المُعْضَلَاتِ ، وَ إنْ سَأَلْتُمُوهُ وَجَدتُمُوهُ خَبيراً بِهَا « حذيفه منافقين از امّت را خوب مىشناخت و از رسول خدا دربارهء مسائل و قضاياى مشكلى سؤالاتى نمود و اگر او را دريابيد مىبينيد كه او به حلّ غوامض و مشكلات ، خبير و داناست » . گفت : خبر بده به من از عمّار ياسر ؟ حضرت فرمود : خَالَطَ الإسلامُ لَحْمَهُ وَ دَمَهُ وَ هُوَ مُحَرَّمٌ عَلَى النّارِ ، كَيْفَما دَارَ الحقُّ دَارَ مَعَهُ « اسلام با گوشت و خون عمّار ياسر آميخته شده است و بنابراين بدن او بر آتش حرام است و چگونه اين طور نباشد با آنكه عمّار پيوسته با حقّ دور مىزد و حقّ نيز پيوسته با عمّار دور مىزد . »\r\nگفت : از خودت خبر بده . حضرت فرمود : قالَ اللهُ تَعالىَ :  فَلا تُزَكُّوا أَنْفُسَكُمْ  وَ كَذلِكَ قَالَ :  وَ أَمَّا بِنِعْمَةِ رَبِّكَ فَحَدِّثْ  « خداوند تبارك و تعالى مىفرمايد : از خود تعريف و تمجيد نكنيد ؛ و در عين حال مىفرمايد : از نعمتهائى كه پروردگار به شما داده است براى مردم بيان كنيد » . كُنتُ أوَّلَ داخِلٍ وَ آخِرِ خَارِجٍ ، وَ كُنتُ إذا سَأَلْتُ أعطِيتُ وَ إذا سَكَتُّ ابْتُديتُ ، وَ بَيْنَ جَوانِحِى عِلمٌ جَمٌّ « أوّل داخل من بودم و آخرين خارج من بودم . چون تقاضا داشتم و سؤال مىكردم به من عطا مىنمودند و چون سكوت اختيار مىكردم خود به خود به من عنايت مىنمودند ، و در ميان پهلوهاى من علوم بسيارى است » . گفت : از قرآن در حقّ تو چه آيه‌اى فرود آمده است ؟ حضرت فرمود مگر سورهء هود را نمىخوانى :  أَ فَمَنْ كانَ عَلى بَيِّنَةٍ مِنْ رَبِّهِ وَ يَتْلُوهُ شاهِدٌ مِنْهُ  ؟ آنكه صاحب بيّنه از طرف خدايش بود رسول خداست و آنكه گواه بر او و از او و پيرو اوست من هستم . ابن كوّا گفت : وَ حَقِّكَ لَا اتَّبَعْتُ أحَداً بَعْدَكَ « سوگند به حقّ تو كه\r\n\r\n","description":"","footnote":"","page_name":" 165 ","page_number":169},
  {"content":"\r\n\r\nديگر من از غير تو پيروى نخواهم كرد . » « 1 »\r\nمرحوم ميرزا أبو الحسن شعرانى در تعليقه تفسير اين آيه گويد : اين روايت را مجلسى در « بحار الانوار » از كتاب « غارات » ابراهيم ثقفى روايت كرده است و به جاى لفظ شراج السماء ، شرج السماء به صيغهء مفرد آورده است ، و شرج مجراى آب را گويند و گويا حضرت خواسته‌اند تشبيهى بفرمايند راههاى نورى آسمان را به مجراى آب در زمين « 2 » بارى ظاهراً اين خطبهء حضرت بر فراز منبر مسجد كوفه بعد از واقعهء نهروان بوده كه شهادت آن حضرت نزديك و حضرت با جملهء سَلُونِى قَبْلَ أنْ تَفْقِدُونِى اشاره به نزديك شدن زمان فقدان و شهادت نيز مىفرمايد . و شاهد ، آنكه اصل اين خطبه را در « نهج البلاغة » ذكر كرده است و در آن حضرت اشاره به قضيّهء نهروان و اضمحلال خوارج نموده است : أمّا بَعْدُ أَيُّهَا النَّاسُ فَأنَا فَقَأتُ عَيْنَ الفِتْنَة وَ لَمْ يَكُنْ لِيَجْرُءَ عَلَيْها أحَدٌ غَيْرِى بَعْدَ أن ماجَ غَيْهَبُهَا وَ اشْتَدَّ كَلَبُها ، فَأسأَلُونِى قَبْلَ أن تَفْقِدُونِى ، فَوَالَّذى نَفْسى بِيَدِهِ لَا تَسأَلُونِى عَنْ شَىءٍ فِيما بَيْنَكُمْ وَ بَيْنَ السَّاعَة وَ لَا عَن فِئَة تَهْدِى مَائِة وَ تَضِلُّ مِائَة إلّا أَنْبَأتُكُمْ بِنَاعِقِهَا وَ قَائِدِها وَ سَائِقِها وَ مُناخِ رِكابِهِا وَ مَحطِّ رِحالِهَا وَ مَن يُقْتَلُ مِن أهْلِهِا قَتْلًا وَ يَمُوتُ مِنهُم مَوْتاً ، وَ لَوْ قَدْ فِقَدْتُمُونِى وَ نَزَلَتْ بِكُمْ كَرائِهُ الامورِ وَ حَوازِبُ الخُطُوبِ لاطْرُقَ كَثيرٌ مِنَ السَّائِلِينَ وَ فَشِلَ كَثيرٌ مِنَ المَسْئولِينَ . « 3 »\r\n« مى فرمايد : اى مردم من آن كسى بودم كه توانستم چشم فتنه را از اصل بيرون آورم ( و خوارج را به كلّى ريشه كن سازم ) و غير از من هيچ‌كس چنين جرأتى را نداشت ، من آنها را از بيخ و بن برآوردم بعد از آنكه موج ظلمت و اقتدار ابهام و ضلالت آنها به شعاعهاى وسيعى گسترش يافته بود و آن مرض هارى كه مُسرى بود به نهايت رسيده و تأثيرش در بين مردم شديد بود . اى مردم هر چه مىخواهيد از من بپرسيد قبل از اينكه من از ميان شما بروم . سوگند به آن كس كه جان من در دست قدرت اوست سؤال نمىكنيد از من از هر واقعه‌اى از حال تا قيامت و نه از جماعتى\r\n\r\n\r\n","description":"","footnote":"\r\n( 1 ) . « تفسير أبو الفتوح رازى » ج 6 ، ص 256 تا ص 258 .\r\n( 2 ) . تعليقهء ص 257 از ج 6 « تفسير أبو الفتوح » و ما عبارت شعرانى و عبارت أبو الفتوح را در متن نقل به معنى نموديم .\r\n( 3 ) . « نهج البلاغة » ج اوّل ، ص 183 . الخطبة .\r\n","page_name":" 166 ","page_number":170},
  {"content":"\r\n\r\nكه صد نفر را هدايت و زمامدارى كند يا از جماعتى كه صد نفر را گمراه نمايد مگر آنكه من به شما خبر مىدهم كه مؤسّس و سبب تشكيل آن جماعت كيست جلودار و پيشواى آنان كدام است و پيرو و سوق دهندهء آنها كدام است و محلّ پياده شدن آن جماعت و فرود آوردن بارشان كجاست و از آنها كدام فرد كشته مىشود و كدام فرد با مرگ عادى مىميرد . اگر من از ميان شما بروم و اوضاع و امور ناپسند بر شما پديد آيد و شدائد و مشكلاتى بر شما هجوم كند در آن وقت بسيارى از پرسش كنندگان مبهوت و متحيّر با دست تهى سر به زير اندازد و پرسش شدگان سست و ضعيف گرديده كارى از دستشان بر نيايد - الخطبة . »\r\nاينها مجموعهء رواياتى بود كه در شأن نزول آيه :  أَ فَمَنْ كانَ عَلى بَيِّنَةٍ مِنْ رَبِّهِ وَ يَتْلُوهُ شاهِدٌ مِنْهُ  دربارهء أمير المؤمنين « عليه السّلام » وارد شده است . حال بايد دانست معنى شاهد چيست و معنى يتلوه چيست ؟ و علاوه عنوان شهادت براى أمير المؤمنين عليه السّلام چه منقبت و فضيلتى است . اجمالًا دانستيم كه معنى شاهد هر چه باشد يك منصب عالى و مقام رفيعى است چون در بين آيات كثيره‌اى كه شأن نزول آنها راجع به أمير المؤمنين است بلكه طبق فرمايش حضرت رسول خدا « صلّى الله عليه و آله و سلّم » : مَا أَنزلَ اللهُ آيَة فِى القرآنِ فِيها  يا أَيُّهَا الَّذِينَ آمَنُوا *  إلّا و عَلى رَأسُها وَ أميرُها و شِريفُها ، فَلَقَدْ عاتَبَ اللهُ أصحابَ مُحَمَّدٍ فِى القُرآنِ ، وَ مَا ذَكَرَ عَلِيًّا إلّا بخَيرٍ « 1 » « هيچ آيه‌اى از آيات قرآن را كه در آن جمله  يا أَيُّهَا الَّذِينَ آمَنُوا *  باشد خدا نازل نكرده است مگر آنكه علىّ بن أبى طالب در سَرِ آن و رئيس و امير آن است » و تمام اين قبيل آيات فرد أكمل و أتمّش أمير المؤمنين عليه السّلام است در عين حال آن حضرت در برابر پرسش آن مرد سائل كه از شأن حضرت در آيات واردهء قرآن سؤال نمود اين آيه را بيان فرموده و خود را به صفت  وَ يَتْلُوهُ شاهِدٌ مِنْهُ  توصيف نموده است .\r\nاز اينجا به خوبى معلوم مىشود كه عنوان شاهد بسيار عظيم القدر و رفيع المرتبه است كه شايد هيچ درجه و منزلتى به پاى آن نرسد حتّى آيه  إِنَّما وَلِيُّكُمُ \r\n\r\n\r\n","description":"","footnote":"\r\n( 1 ) . « ذخائر العقبى » ص 89 از احمد حنبل در « مناقب » آورده است . و أبو نعيم اصفهانى در « حلية الاولياء » ج 1 ص 64 از موسى بن عثمان حضرمى با سند خود از اعمش از مجاهد از ابن عبّاس روايت كرده است كه : قَالَ : قَالَ رَسول الله صلَّى الله عليه و آله و سلَّم : مَا أنزلَ اللهُ آية فِيها «  يا أَيُّهَا الَّذِينَ آمَنُوا *  » الّاعلىٌّ رَأسُها و أميرُها .\r\n","page_name":" 167 ","page_number":171},
  {"content":"\r\n\r\n اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  « 1 » ، و آيه  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ  « 2 » و آيه  الْيَوْمَ يَئِسَ الَّذِينَ كَفَرُوا مِنْ دِينِكُمْ  « 3 »  ،  و بدنبالهء آن  الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً  « 4 »  ،  كه شأن نزول آنها دربارهء آن حضرت است و بزرگترين مقام و درجهء آن حضرت را بيان مىكند از نقطه نظر اهميّت به پايه و درجهء آيه  وَ يَتْلُوهُ شاهِدٌ مِنْهُ  نرسد .\r\nتوضيح آنكه شاهد گرچه در اينجا به معناى ادا كنندهء شهادت است و ليكن اداى شهادت بدون تحمّل آن غير معقول است يعنى حضرت أميرالمؤمنين « عليه السّلام » تحمّل تمام مراتب و درجات و معارف و كمالات و خصوصيّاتى را كه در بيّنه كه همان نور نبوّت و يا بصيرت مطلقهء الهيّه است نموده است ، و به عبارت ديگر عديل و قرين همان خاصّهء الهى است كه در رسول اكرم پروردگار عنايت فرموده است .\r\n\r\nمنزلت و نسبت أميرالمؤمنين با رسول خدا « عليهما السّلام »\r\nو لذا در اين آيه شهادت آن حضرت هم‌رديف با نور نبوّت يا بصيرت مطلقهء الهيّه قرار داده شده و خود آن حضرت هم‌رديف با صاحب بيّنه كه رسول خداست قرار گرفته است . و شاهد بر اين معنى رواياتى است از حضرت رسول خدا كه شيعه و سنّى روايت كرده‌اند كه آن حضرت فرمود : خداوند متعال نور مرا و نور على را از يك عالم ايجاد فرمود . و نيز ان حضرت فرمود : عَلِىٌّ مِنِّى كَنَفسى « 5 » « نسبت على با من مثل جان خود من است » . و نيز فرمود : أنتَ مِنِّى بِمَنزِلَة هَارُونَ مِن مُوسَى إلّا أنَّهُ لا نَبِىَّ بَعْدى « 6 » . « نسبت تو به من مانند نسبت برادر موسى ، هارون است نسبت به خود موسى مگر آنكه بعد از من پيغمبرى نيست » . يعنى در تمام جهات حتّى در ملكات انبياء و حالات و معارف و بصيرت الهيّه و نور نبوّتى كه خدا به آنها داده تو مانند آنهائى با اين تفاوت كه فقط منصب نبوّت به تو داده نشده است آن هم به علّت اينكه نبوّت به من ختم گرديده و بعد از من پيغمبرى نخواهد آمد .\r\nو أمير المؤمنين عليه السّلام مىفرمايد : وَ انَا مِن رَسُولِ اللهِ كَالصِّنو مِنَ الصِّنو وَ الذّراعِ مِنَ العَضُد « 7 » . « نسبت من با رسول خدا مانند و شاخه‌اى است كه از يك بن و ريشه\r\n\r\n\r\n","description":"","footnote":"\r\n( 1 ) . سورهء مائده ، ( 5 ) : آيه 55 .\r\n( 2 ) . سورهء مائده ، ( 5 ) : آيه 67 .\r\n( 3 ) . سورهء مائده ، ( 5 ) : آيه 3 .\r\n( 4 ) . سورهء مائده ، ( 5 ) : آيه 3 .\r\n( 5 ) . « ينابيع المودّة » ص 53 باب هفتم .\r\n( 6 ) . اين حديث از احاديث متواتر است كه فريقين با اسناد كثيرى از رسول خدا هنگام عزيمت به غزوهء تبوك نقل كرده‌اند و در غالب از مجاميع شيعه و سنّى مذكور است .\r\n( 7 ) . « نهج البلاغه » ج 2 ، ص 73 ضمن نامه به عثمان بن حُنَيْف .\r\n","page_name":" 168 ","page_number":172},
  {"content":"\r\n\r\nروئيده باشد يا مانند نسبت ذِراع است نسبت به بازو » .\r\nو على أىّ حال چون شهادت به معنى حضور است و شاهد به معنى حاضر است جملهء و يتلوه شاهدٌ منه دلالت دارد بر آنكه أميرالمؤمنين « عليه السّلام » كه از خودِ پيغمبر است پيوسته آن بيّنه و نور الهى در محضر او مشهود بوده و خود واقف و مُسَيْطِر و حاضر بر آن بوده است . و اين آيه نظير همان آيه سابق الذّكر است :  قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ  « 1 » چون شهيد و شاهد يك معنى دارد و ما در آنجا گفتيم كه از آيه استفاده مىشود كه شهادت أمير المؤمنين در رديف و طراز شهادت خدا قرار گرفته است . در اينجا نيز شهادت آن حضرت در رديف و طراز نبوّت رسول خدا قرار گرفته است ، و معلوم است كه لازمهء اين شهادت كه حضور بر اسرار و معارف الهيّه و درجات نبوّت است مستلزم وصول به عالىترين درجات قرب و فناى در ذات احديّت و احاطهء كامل بر روابط بين جبرائيل و پيامبر اكرم و متحقّق شدن به معدن حقائق و اشراب شدن از علوم نامتناهيّهء پروردگار جلّ و علا است . ليكن بايد دانست كه لفظ يتلوه دلالت مىكند كه مقامات أمير المؤمنين « عليه السّلام » به دنبال و در كنار مقامات رسول اكرم « صلّى الله عليه و آله و سلّم » است و از اينجا مىتوان استدلال به امامت و ولايت آن حضرت بعد از رسول خدا نمود . فيض و كمال از ناحيهء رسول خدا به أمير المؤمنين رسيده است و رسول خدا سَمت استادى و تعليم و تربيت وى را داشته است ، و علاوه نفس رسول خدا از نفس أمير المؤمنين قوىتر بوده است . بنابراين آنچه در بعضى از اشعار بعضى از متصوّفه ديده مىشود در مقام ، آن حضرت را از رسول خدا برتر مىدانند و پيغمبر را مقدّمه و مبشّر براى او قرار مىدهند و چه بسا استدلال به بالا رفتن آن حضرت بر شانهء رسول خدا در كعبه براى شكستن بتها نموده مىگويند مُهر نبوّت در زير پاى على قرار گرفت تا چه سرحدّ خالى از واقعيّت بوده و كلامى خالى و عارى از حقيقت است . شاهد بر اين معنى آنكه أمير المؤمنين مىفرمايد : وَ قَدْ عَلِمْتُمْ مَوْضِعِى مِن رَسُولِ اللهِ صَلَّى الله عَلَيْهِ وَ آلِهِ وَ سَلَّمَ بِالقَرابَة القَريبَة وَ المَنْزِلَة الخَصِيصَة ، وَ ضَعَنِى فِى حِجرِهِ وَ انَا وَلِيدٌ يَضُمُّنى إلَى صَدْرِهِ ، وَ يَكْتُفُنى إلَى فِرِاشِهِ ، وَ يُمِسُّنِى جَسَدَهُ ، وَ يُشِمُّنى عَرَفَهُ ، وَ كَانَ يَمْضُعُ الشّىءِ ثُمَّ يُلْقِمُنِيهِ وَ مَا وَجَدَ لِى كَذْبَة فى قَوْلٍ وَ لَا خَطْلَة فِى فِعْلٍ . وَ لَقَد قَرَنَ اللهُ بِهِ صَلَّى الله عَلَيْهِ وَ آلِهِ وَ سَلَّمَ مِنْ لَدُن أَن كَانَ فطيماً أعْظَمَ مَلَكٍ مِن مَلَا ئِكَتِهِ يَسْلُكُ بِهِ طَرِيقَ المَكارِمِ\r\n\r\n\r\n","description":"","footnote":"\r\n( 1 ) . سورهء رعد ، ( 13 ) : آيه 43 .\r\n","page_name":" 169 ","page_number":173},
  {"content":"\r\n\r\nوَ مَحاسِنِ أخْلَاقِ العَالَمِ لَيْلَهُ وَ نَهارَهُ . وَ لَقَدْ كُنتُ اتَّبِعُهُ اتِّباعَ الفَصْلِ اثَرَ امِّهِ ، يَرْفَعُ لِى فِى كُلِّ يَوْمٍ مِن اخلاقِهِ عَلَماً وَ يَأمُرُنِى بِالاقْتِداءِ بِهِ . وَ لَقَدْ كَانَ يُجاوِرُ فِى كُلِّ سَنَة بِحراءَ فَأراهُ وَ لَا يَراهُ غَيْرِى وَ لَمْ يَجْمَع بَيْتٌ واحِدٌ يَومَئِذٍ فِى الإسْلَامِ غَيْرَ رَسُولِ الله صَلَّى اللهُ عَلَيْهِ وَ آلِهِ وَ سَلَّم وَ خَديجَة وَ أَنا ثَالِثُهُمْ ، أرَى نُورَ الوزحْىِ وَ الرِّسالَة وَ أشُمُّ ريحَ النُّبُوة ، وَ لَقَدْ سَمِعْتُ رَنَّهَ الشَّيْطانِ حينَ نَزَلَ الوَحْىُ عَلَيْهِ صَلَّى اللهُ عَلَيْهِ وَ آلِهِ وَ سَلَّمَ فَقُلْتُ : يَا رَسُولَ اللهِ ! مَا هَذِهِ الرَنَّهُ ؟ فقالَ : هَذَا الشَّيْطانُ ايِسَ مِن عِبادَتِهِ ، إنَّكَ تَسْمَعُ مَا اسْمَعُ وَ تَرَى مَا أرَى إلّا أنَّكَ لَسْتَ بِنَبِىٍّ وَ لَكِنَّكَ وَزيرٌ وَ إنَّكَ لَعَلى خَيرٍ . الخطبة . « 1 »\r\n« شما اى مردم موقعيّت و نسبت مرا با رسول خدا مىدانيد كه تا چه حدّ به قرابت بسيار نزديك ، و منزلت اختصاصى ، و محلّ و موضع و موقعيّت منحصر به خود اختصاص داشته‌ام . در دوران كودكى ، رسول خدا مرا در دامان خود مىنشاند و به سينه‌اش مىچسباند و در فراش خود پهلوى خود قرار مىداد و بدن خود را به من مىسود و از بوى خوش خود به من مىبويانيد و غذا را مىجويد و سپس به دهان من مىگذارد و از آن هنگام تا زمان رحلتش از من حتّى يك دروغ كوچك و يك عمل غير صحيح پيدا نكرد . خداوند تبارك و تعالى بزرگترين فرشته از فرشتگان خود را از زمانى كه رسول خدا كودك بود و تازه او را از شير گرفته بودند قرين و يار او قرار داد تا آنكه او را در راه مكارم اخلاق سوق دهد ، و در هر شب و روز او را به بهترين صفت و اخلاق عالم بياموزد ، و من پيوسته به دنبال او بودم و مانند كُرّه شترى كه او را از شير گرفته‌اند و دائماً به دنبال مادرش مىدود از رسول خدا پيروى مىنمودم و از آداب و اخلاق و روش او متابعت مىكردم ، و او هر روز براى من از اخلاق ستوده و شِيَم پسنديده پرچمى را بر مىافراشت و مرا در آن خُلق و صفت به پيروى خود امر مىكرد .\r\nدر هر سال مدّتى در كوه حراء مجاورت و اقامت مىنمود ، من نزد او بودم و او را مىديدم و هيچ‌كس غير از من او را نمىديد و از او خبرى نداشت ، و در آن روز در تمام عالم اسلام يك خانهء مسلمان نبود غير از خانهء رسول خدا كه در آن سه مسلمان بودند يكى رسول خدا و دوّم خديجه و من سوّمى از آنها بودم . من در آن هنگام نور وحى\r\n\r\n\r\n","description":"","footnote":"\r\n( 1 ) . « نهج البلاغة » ، ج 1 ، ص 392 . ضمن خطبهء قاصعه .\r\n","page_name":" 170 ","page_number":174},
  {"content":"\r\n\r\nو رسالت را مىديدم و بوى خوش نبوّت را استشمام مىكردم ، و در وقتى كه وحى بر پيغمبر نازل شد صداى نالهء شيطان را شنيدم ، عرض كردم : اى رسول خدا اين ناله چيست ؟ رسول خدا فرمود : اين شيطان است چون مأيوس شده كه ديگر او را عبادت كنند اين چنين ناله مىزند . اى على تو مىشنوى آنچه را كه من مىشنوم و مىبينى آنچه را كه من مىبينم فقط فرقى كه هست آنكه تو پيغمبر نيستى و ليكن تو وزير من هستى و تمام كارهاى تو صحيح و بر پايهء اختيار و امضاى خداست . »\r\nاز اين خطبهء حضرت به خوبى استفاده مىشود كه أمير المؤمنين يك درجه پائين‌تر از رسول خدا بوده و نسبت به مقام نبوّت مقام وزارت را داشته‌اند و تمام كمالات و معارف او از جانب رسول خدا بوده است ، و حضرت رسول در حجاب اقرب خدا و أميرالمؤمنين « عليه السّلام » يك پلّه پائين‌تر بوده‌اند و مقام توحيد و اخلاص و حَمد نيز از رسول خدا به آن حضرت رسيده است . چنانچه در « تفسير فرات بن ابراهيم » با سلسله سند متّصل خود از حضرت صادق از پدرش از پدرانش از رسول خدا « صلّى الله عليه و آله و سلّم » روايت كرده است كه : « چون خداوند تبارك و تعالى جميع خلائق را در روز قيامت جمع كند مقام محمود را به من وعده دهد و به وعدهء خود وفا كند . در روز قيامت منبرى براى من نصب كنند كه هزار پلّه دارد ، من بر آن منبر بالا مىروم و در آخرين پلّه مىنشينم ، در آن حال جبرائيل مىآيد و لِواى حَمد را در دست من مىگذارد و مىگويد : اى محمّد اين است مقام محمودى كه خداوند به تو عنايت كرده است . من به علىّ بن أبى طالب مىگويم : از منبر بالا بيا . او به بالا مىآيد تا يك درجه مانده به پلّهء آخر در آنجا قرار مىگيرد و من لواى حَمد را در دست او مىگذارم . سپس رضوان خازن بهشت مىآيد و كليدهاى بهشت را مىآورد و به من مىدهد و مىگويد : اى محمّد اين است مقامى كه خدا به تو وعده نموده است و من آنها را به على مىدهم ، و پس از آن مالك ، خازن دوزخ مىآيد و كليدهاى جهنّم را در دست من ميگذارد و مىگويد : اى محمّد اين است مقامى كه خدا به تو وعده داده است ، دشمنان خود و دشمنان امّت خود را به دوزخ بسپار . من آن كليدها را به علىّ بن أبى طالب مىدهم » « 1 » و نظير اين روايت به همين مضمون بسيار وارد است چنان كه\r\n\r\n\r\n","description":"","footnote":"\r\n( 1 ) . « بحار الانوار » ج 3 ، ص 287 باب الوسيلة فى المعاد .\r\n","page_name":" 171 ","page_number":175},
  {"content":"\r\n\r\nعلىّ بن ابراهيم در « تفسير » خود « 1 » ، و ابن بابويه قمّى در كتاب « أمالى » « 2 » و شيخ طوسى در كتاب « أمالى » « 3 » و ابن بابويه شيخ صدوق نيز در كتاب « خصال » « 4 » روايت كرده‌اند .\r\nو ديگر رواياتى است كه دلالت مىكند بر آنكه أميرالمؤمنين « عليه السّلام » در روز قيامت دست به دامان رسول خدا مىزند و به كمك او به مقامات خود مىرسد ، چنان كه فرات بن ابراهيم با سند متّصل خود از سليمان ديلمى از حضرت صادق « عليه السّلام » از أميرالمؤمنين « عليه السّلام » روايت كرده است تا آنكه مىفرمايد : رسول خدا « صلّى الله عليه و آله و سلّم » فرمود :\r\nثُمَّ يُدعَى بِكَ فَيَتَّطاوَلُ إلَيْكَ الخَلائِقُ فَيَقُولُونَ مَا يُعْرَفُ فِى النَّبِيِّين فَيُنادى مُنادٍ : هَذَا سَيِّدُ الوَصِيِّنَ ، ثُمَّ تَصْعَدُ فَنعانِقُ عَلَيْهِ ، ثُمَّ تَأخُذُ بُحجزَة وَ آخُذُ بِحُحزَة اللهِ وَ هُوَ الحَقُّ وَ تَأخُذُ ذُرِّيَّتُكَ بِحُجزَتِكَ وَ تَأخُذُ شِيعَتُكَ بِحُجزَة ذُرِّيَّتِكَ « 5 »\r\n« در روز قيامت اى على تو را صدا مىكنند ، همين كه وارد محشر مىشوى تمام خلائق گردنهاى خود را بلند مىكنند و مىگويند : ما در ميان همهء پيغمبران چنين مردى را نديده‌ايم . در آن حال منادى ندا مىكند : اين آقا و پيشواى تمام اوصياى پيغمبران است . پس از آن اى على تو از منبرى كه من بر روى آن نشسته‌ام بالا مىآئى و بر روى آن با يكديگر معانقه مىكنيم و در آن هنگام تو دست به كمر و دامان من مىزنى و من دست به دامان خداوند عزّ و جلّ كه او حقّ است مىزنم و تمام ذريّه و اولاد تو دست به دامان تو مىزنند و شيعيان تو دست به دامان اولاد و ذرارى تو مىزنند . »\r\nو نيز از روايات متظافر بلكه متواترى كه رسول خدا أميرالمؤمنين را برادر خود قرار داده استفادهء رتبه و درجهء آن حضرت مىشود كه در تمام جهات عديل و قرين رسول خدا بوده و ليكن از پيغمبر كمالات خود را اخذ كرده است ، چون پيغمبر او را برادر خود خوانده نه أميرالمؤمنين پيغمبر را برادر خود . و لقب اخوّت شرف و فضيلتى است براى أميرالمؤمنين نه براى رسول خدا . مىگويند : هُوَ اخُو رَسُولِ الله و نمىگويند .\r\n\r\n\r\n","description":"","footnote":"\r\n( 1 ) . « بحار الانوار » ج 3 ، ص 285 باب الوسيلة فى المعاد .\r\n( 2 ) . « بحار الانوار » ج 3 ، ص 289 باب اللواء فى المعاد .\r\n( 3 ) . همان كتاب ص 290 .\r\n( 4 ) . همان مصدر .\r\n( 5 ) . همان كتاب ص 287 .\r\n","page_name":" 172 ","page_number":176},
  {"content":"\r\n\r\nرَسُولُ اللهِ أخُو عَلِىٍّ با آنكه اخوّت از مقولهء اضافه بوده و بين دو طرف صورت مىگيرد ولى در صدق عنوان اخ به عنوان لقب در اينجا تفاوت دارد .\r\nو همچنين از روايات بسيارى كه با اسناد مختلفهء فريقين از رسول خدا روايت كرده‌اند كه : انَا مَدِينَة العِلْمِ عَلِىٌّ بابُها « 1 » « من شهر علمم و علىّ بن أبى طالب دَرِ آن است » استفادهء درجه و مقام آن حضرت نسبت به رسول خدا معلوم مىشود . و تمام اين رواياتى را كه اخيراً بيان كرديم و نظائر آن كه در ابواب مختلفهء كتب مناقب ديده مىشود همه تفسير و معناى لفظ يَتْلُو را مىنمايند كه در تمام مراحل آن حضرت به دنبال و پيرو رسول خدا بوده است « صلّى الله عليهما و على آلهما » و رحمة الله و بركاته .\r\nدر « مستدرك الوسائل » از كتاب « مزار قديم » از حضرت امام محمّد باقر « عليه السّلام » روايت است كه فرمود : « با پدرم حضرت علىّ بن الحسين زين العابدين « عليه السّلام » براى زيارت قبر جدّم علىّ بن أبىطالب « عليه السّلام » به نجف رفتيم چون پدرم در مقابل قبر آن حضرت ايستاد بگريست و گفت :\r\nالسَّلَامُ عَلى أبِى الائِمَّة وَ خَليلِ النُّبُوَّة وَ المَخْصُوصِ بِالاخَوَّة . السَّلَامُ عَلَى يَعْسُوبِ الإيمانِ وَ مِيزانِ الاعْمَالِ وَ سَيْفِ ذِى الجلالِ . السَّلَامُ عَلى صَالِحِ المُؤمِنِينَ وَ وَارِثِ عِلمِ النَبِيِّينَ الحَاكِمِ يَومَ الدِّينِ . السَّلَامُ عَلَى شَجَرَة التَّقوَى . السَّلَامُ عَلى حُجَّة اللهِ البَالِغَة وَ نِعْمَتِهِ السَّابِغَة وَ نَقْمَتِهِ الدّامِغَة . السَّلَامُ عَلَى الصِّراطِ الوَاضِحِ وَ النَّجْمِ اللّائِحِ وَ الإمامِ النَّاصِحِ وَ رَحْمَة اللهِ وَ بَرَكَاتُهُ . « 2 »\r\nو شيخ محمّد بن المشهدى از محمّد بن خالد طيالسى از سيف بن عميره از صفوان جمّال روايت كند كه او گفت : با حضرت صادق « عليه السّلام » به نجف براى زيارت قبر أميرالمؤمنين « عليه السّلام » آمديم و حضرت رو به قبر مطهّر ايستاد و زيارت\r\n\r\n\r\n","description":"","footnote":"\r\n( 1 ) . « البداية و النهاية » ج 7 ، ص 359 . و « ذخائر العقبى » ص 77 ، و « مطالب السؤول » ص 13 ، و « نظم درر السمطين » ص 113 ، و « حلية الاولياء » ج 1 ص 64 ، و « علىٌّ و الوصيّة » ص 22 و ص 174 ، و « استدراكات علىٌّ و الوصية » ص 382 نقلًا عن « تاريخ » ابن عساكر خطّى ، و در « غاية المرام » ص 520 شانزده حديث از طريق عامّه و شش حديث در ص 521 از طريق خاصّه . و در « الغدير » ج 6 از ص 61 إلى ص 77 يكصد و سى و چهار مصدر از مصادر اين حديث را ذكر كرده‌اند .\r\n( 2 ) . « مستدرك الوسائل » ج 3 ، ص 197 ، ابواب المزار .\r\n","page_name":" 173 ","page_number":177},
  {"content":"\r\n\r\nمفصّلى را خواند . و ما مقدار حاجت از فقرات آن‌را كه مناسب بحث ماست ذكر مىكنيم : السَّلَامُ عَلَى سَيِّدِ المُتَّقِينَ الاخيَارِ . السَّلَامُ عَلى أخِى رَسُولِ اللهِ وَ ابنِ عَمِّهِ وَ زَوجِ ابْنَتِهِ وَ الْمَخُلوقِ مِن طِينَتِهِ . السَّلَامُ عَلى الاصْلِ القَدِيمِ وَ الفَرْعِ الكِريم « 1 » تا آنكه مىرسد به اين فقرات كه عرض مىكند : اخى نَبِيِّكَ وَ وَصِىِّ رَسُولِكَ البآئِتِ عَلَى فِرَاشِهِ وَ المُواسِى لَهُ بِنَفْسِهِ وَ كَاشِفِ الكَرْبِ عَن وَجْهِهِ ، الَّذى جَعَلْتَهُ سَيفاً لِنُبوتَّهِ وَ آيَة لِرِسالَتِهِ وَ شَاهِداً عَلَى امَّتِهِ وَ دَلالَة عَلى حُجَّتِهِ وَ حَامِلًا لِرَأيتِهِ وَ وِقَايَة لِمُهجَتِهِ وَ هَادِياً لُامَّتِهِ وَ بَداً لِبَأسِهِ وَ تاجاً لِرَأسِهِ وَ بَاباً لِسِرِّهِ وَ مِفْتَاحاً لِظَفَرِهِ . « 2 »\r\nحكيم سنائى گفته است :\r\n مرتضائى كه كرد يزدانش * همره جان مصطفى جانش\r\nدو رونده چو اختر گردون * دو برادر چو موسى و هارون\r\nهر دو يك قبيله و خِرَدشان دو * هر دو يك روح و كالبدشان دو\r\nهر دو يك دُرّ ز يك صدف بودند * هر دو پيرايهء شرف بودند\r\nتا نه بگشاد علم حيدر دَر * ندهد سنّت پيغمبر بَر \r\nو سيّد اسماعيل حميرى گويد :\r\n قِفْ بِالدِّيارِ وَ حَيِّهِنَّ دِياراً * وَاسق الرُّسُومَ المِدمَعَ المِدرارا\r\nكاتَتْ تَحُلُّ بِها النَّوارُ وَ زَينَبُ * فَرَعى إلهى زَينَباً وَ نَواراً\r\nقُلْ لِلَّذى عادى وَصِىَّ مُحَمَّدٍ * وَ ابانَ لِى عَنْ لَفْظِهِ إنكارا\r\nمَن عِندَهُ عِلْمُ الكِتابِ وَ حُكْمُهُ * مَن شَاهِدٌ يَتلُوهُ مِنهُ نَذَارا\r\nعِلْمُ البَلايا وَ المَنايا عِندَهُ * فَصْلُ الخِطابِ نُمى إليه وَ صاراً « 3 » \r\n1 - « چون از خانه‌هاى محبوبان من بگذرى ، توقّف كن ! و به آن خانه ها ، درود و تحيّت بفرست ! و آن آثار خراب و كهنه و مندرس را از مجراى اشك ريزان ديدگان خود سيراب گردان !\r\n2 - چون آن خانه ها ، محلّ زندگى دو محبوبهء من : نوار و زينب بوده‌اند ؛ پس\r\n\r\n\r\n","description":"","footnote":"\r\n( 1 ) . « مفاتيح الجنان » ص 255 ، زيارت ششم أمير المؤمنين عليه السّلام .\r\n( 2 ) . « مفاتيح الجنان » ص 356 ، 357 .\r\n( 3 ) . « ديوان حميرى » ص 213 ؛ و « الغدير » ج 2 ص 217 و « مناقب » ابن شهرآشوب ج 1 ، ص 569 .\r\n","page_name":" 174 ","page_number":178},
  {"content":"\r\n\r\nاى خداى من ! نوار و زينب مرا مورد رعايت و لطف خودت قرار بده !\r\n3 - بگو به آن كسى كه با وصىّ محمّد طرح عناد و دشمنى را ريخت ! و براى من با لفظ خود انكارش را آشكار نمود .\r\n4 - آن كسى كه علم كتاب و حكم كتاب در نزد اوست ، كيست ؟ و آن كسى كه شاهد و گواه است ؛ و در پهلو و كنار پيامبرِ منذر قرار گرفته است ، كيست ؟\r\n5 - علم بلايا و منايا ( وقايع و فتنه‌ها و علم به مرگ‌ها و أجل ها ) در نزد اوست ؛ و فصل الخطاب نيز از آن اوست . »\r\nو نيز سيّد حميرى گويد :\r\n اشهِدُ بِاللهِ وَ آلائِهِ * وَ المَرءُ عَمّا قالَهُ يُسألُ\r\nإنَّ عَلِىَّ بْنَ أَبِيطالبٍ * خليفَة اللهِ الَّذى يَعْدِلُ\r\nوَ إنَّهُ قَدْ كَان مِن أحمَد * كَمِثْلِ هَارُونَ و لا مُرْسَلُ\r\nلَكِن وَصِىُّ خَازِنٌ عِندَهُ * عِلْمٌ مِنَ اللهِ بِهِ يَعْمَلُ\r\nقَد قَامَ يَوْمَ الدَّوحِ خَيرُ الوَرِى * بِوَجْهِهِ لِلنَّاسِ يَسْتَقْبِلُ\r\nوَ قالَ مَنْ قَدْ كُنتُ مَولىِّ لَهُ * فَذا لَهُ مَولَّى لَكُمْ مَوئِلُ\r\nلَكِن تَواصَوا بِعَلِىِّ الهُدى * أن لا يُوالُوهُ وَ أن يَخدُلوا « 1 » \r\n1 - « من خدا و نعمت‌هاى خدا را شاهد و گواه مىگيرم ، در حالى كه هر كس در مقابل سخنى كه گفته است مورد بازپرسى قرار گيرد .\r\n2 - كه علىّ بن أبى طالب حقّا خليفهء رسول خدا است كه عدالت مىورزد .\r\n3 - و نسبت و منزلت او با احمد : رسول خدا همانند نسبت و منزلت هارون برادر موسى ، با موسى پيامبر است ؛ و فقط على پيامبر نيست .\r\n4 - ليكن على وصىّ پيامبر است و گنجينه‌اى از علوم الهى نزد اوست كه بدان عمل مىكند .\r\n5 - پيامبر اسلام كه بهترين خلائق است در يوم الدَّوح ( روز غدير ) برخاست و چهرهء خود را به سوى مردم نمود .\r\n6 - و گفت : هر كس كه من مولا و صاحب اختيار او هستم ؛ علىّ ، مولى و صاحب اختيار و ملجأ و پناه او است .\r\n\r\n\r\n","description":"","footnote":"\r\n( 1 ) . « الغدير » ج 2 ، ص 227 .\r\n","page_name":" 175 ","page_number":179},
  {"content":"\r\n\r\n7 - ليكن آنها بر عكس ، دربارهء على : كانون هدايت ، به يكديگر توصيّه و سفارش كردند كه ولايت او را نپذيرند و او را مخذول و منكوب كنند . »\r\n\r\nاشعار ابن ابى الحديد در مناقب أمير المؤمنين عليه السّلام\r\nاينجا است كه عالم معتزلى مذهب ابن أبى الحديد ديگر نمىتواند از ذكر مقامات آن حضرت خوددارى كند و ناچار به تمام مزايائى كه آن حضرت در آن با پيغمبر اكرم شريك بوده و از نور حضرت رسول بر آن حضرت جلوه نموده است اعتراف مىنمايد :\r\nآنجا كه مىگويد :\r\n هَذَا الامانَة لَا يَقُومُ بِحَمْلِهَا * خُلَقاءُ هَابِطَة وَ أطْلَسُ ارْفَعُ\r\nهَذَا هُو النُّورُ الَّذى عَذَباتُهُ * كانَتْ بِجَبْهَة آدَمَ تَتَطَلَّعُ\r\nوَ شِهابُ مُوسَى حَيْثُ اظْلَمَ لَيْلُهُ * رَفَعَتْ لَهُ لالاؤهُ تَتَشَعْشَعُ \r\nتا آنكه مىگويد :\r\n لَوْ لَا مَمَاتُكَ قُلْتُ إنَّكَ بَاسِطُ * الارزَاقِ تَقْدِرُ فِى العَطاءِ وَ تُوسِعُ\r\nمَا العَالَمُ العِلْوىُّ إلّا تُربَة * فِيهَا لِجُثَّتِكَ الشَريفَة مُضجَعُ\r\nمَا الدَّهرُ إلّا عَبْدُكَ القِنُّ الَّذى * بِنُفُوذِ امرِكَ فِى البَريَّة مُولِعُ\r\nانَا فِى مَديحِكَ الكَنُّ لا اهْتَدى * وَ انَا الخَطيبُ الهِبرزىُّ المِصْقَعُ\r\nءَأَقُولُ فيكَ سَمَيدَعُ كَلَا وَ لَا * حَاشَا لِمِثْلِكَ انْ يُقالَ سَمَيْدَعُ\r\nبَلْ أَنتَ فِى يَوْمِ القِيَامَة حَاكِمٌ * فِى العَالَمِينَ وَ شافِعٌ وَ مُشَفَّعُ\r\nوَ لَقَدْ جَهِلْتُ وَ كُنتُ أحْذَقَ عالِمٍ * أغرارُ عَزْمِكَ أم حُسامُكَ أَقْطَعُ\r\nوَ فَقَدْتُ مَعْرِفَتِى فَلَسْتُ بِعارِفٍ * هَل فَضْلُ عِلْمِكَ أم جَنابُكَ أوْسَعُ\r\nلِى فِيكَ مُعْتَقَدٌ سَأكْشِفُ سِرَّهُ * فَلْيُصْغِ أرْبَابُ النُّهى وَ لْيَسْمَعُ\r\nهِىَ نَفْثَة المَصْدُورِ يُطْفِى بَرْدُهَا * حَرَّ الصَّبابَة فَاعِذْلُونِى أودَعُوا\r\nوَ اللهِ لَوْ لَا حَيدَرٌ مَا كَانَتِ * الدُّنيا وَ لَا جَمَع البَرِيَّة مَجْمَعُ\r\nمِن اجْلِهِ خُلِقَ الزَّمانُ وَ ضُوِّئَت * شُهُبٌ كَنَسنَ وَ جَنَّ لَيْلٌ ادْرَعُ\r\nعِلْمُ الغُيُوبِ إلَيهِ غَيرَ مُدافَعٍ * وَ الصُّبْحُ ابْيَضُ مُسْفِرٌ لَا يُدْفَعُ\r\nوَ إلَيهِ فِى يَوْمِ المَعادِ حِسابُنَا * وَ هُوَ المَلاذُ لَنا غَداً وَ المَفْزَعُ \r\nتا آخر قصيدهء خود كه به « قصيدهء عينيّه » ابن أبى الحديد معروف ، و ضمن « معلّقات سبع » به طبع رسيده است .\r\n1 - « اين همان امانتى است كه قدرت حمل آن‌را نداشت ؛ نه سنگ سخت\r\n\r\n","description":"","footnote":"","page_name":" 176 ","page_number":180},
  {"content":"\r\n\r\nو مادّهء سنگين و پائين رونده ، و نه بالاترين فلك كه فلك اطلس است .\r\n2 - اين همان نورى است كه اطراف و جوانبش ، در قديم الايّام بر جبهه و پيشانى آدم طلوع كرده بود ؛ و بدين جهت به مقام نبوّت نائل گرديده بود .\r\n3 - و اين قطعه از نورى بود ، كه در شب تار كه جهان را بر موسى ظلمانى ساخته بود ، چون شَهَاب قابِس تلالاش بالا گرفت ؛ و تَشعْشُعَش آن شب تاريك را چون صبح صادق براى او سپيد و نورانى نمود .\r\n4 - اگر داستان مرگ تو نبود ، حقّاً من مىگفتم كه : تو قسمت كنندهء ارزاق و روزىهاى جهانيان هستى ؟ كه در مقدار إفاضه و پخش آن گاهى به تنگى و ضيق ، تقسيم مىكردى ؛ و گاهى به وُسعت و فراخى مىدادى !\r\n5 - اين بارگاه عالم عِلوى با اين ابَّهَت و جلال ، نيست مگر خاك و تربتى كه در آن براى جثّه و جسم پاك و شريف تو مضجع و خوابگاهى است !\r\n6 - اين دَهر و روزگار ، و اين زمان و زمانه ، نيست مگر بنده و غلامِ حلقه به‌گوش تو ، كه در اطاعت و پيروى از فرمان تو ، و در إنفاذ اوامر تو در ميان خلايق ، كوشا و حريص است !\r\n7 - زبان من در مديحه سرائى تو الكَن است ؛ و من متحيّر و سرگردان هستم ؛ در حالى كه من سخنگو و خطيب توانا ، و پهلوان يكّه تاز ميدان سخن هستم !\r\n9 - آرى تو در روز قيامت ، در ميان عالَميان داراى مقام حُكم و حكومت هستى ! و داراى مقام شفاعتى كه هم شفيعى و هم شفاعتت مورد قبول است .\r\n10 - و سوگند به خدا كه حقّا من نمىدانم - در حالى كه حاذق‌ترين دانشمندان هستم - كه آيا لب برّندهء شمشير عزم و اراده همّت تو برّنده‌تر است ؟ يا شمشير دست تو قاطع‌تر و برّنده‌تر است ؟ !\r\n11 - من در اينجا ديگر علم و عرفان خود را گم كرده‌ام ! و ديگر نمىدانم كه : آيا فضل و سرشار بودن پايهء علم تو وسيع‌تر است ؟ يا وسعت مساحت زمين‌هاى اطراف منزل تو ، كه بارانداز و محلّ فرودآمدن خلايق و بهره‌مند شدن از\r\n\r\n","description":"","footnote":"","page_name":" 177 ","page_number":181},
  {"content":"\r\n\r\nدرياى واسع فيض كرم وجود تو است ؟ !\r\n12 - آرى ! من دربارهء تو عقيده و اعتقادى دارم كه البتّه به زودى پرده از روى سِرِّ آن بر خواهم داشت ؛ و در اين صورت بر انديشمندان لازم و واجب است كه سخن مرا بشنوند .\r\n13 - آن سِرِّ مكتومِ درون من ، هم چون لعابِ سينهء شخص مبتلا به سينه درد است ، كه در سينه گير كرده باشد ؛ و با بيرون انداختن آن راحت مىشود ؛ كه آتش عشق سوزان مرا خنكى و برودت آن خاموش مىسازد ؛ حالا شما مىخواهيد در اين ادّعا مرا ملامت كنيد ، و يا آنكه دست از من بداريد ! و مرا به حال خود واگذاريد !\r\n14 - سوگند به خدا كه اگر حَيدر نبود ؛ اصلًا دنيا نبود ؛ و براى خلايق هيچ گونه مجمعى نبود ؛ و هيچ چيز آنان را تحت امرى مجتمع نمىساخت .\r\n15 - به خاطر و به جهت حَيدَر ، زمان آفريده شده است ؛ و شهاب‌هاى آسمانى كه در مَغيب خود مستور مىشوند ؛ و مختفى مىگردند ، روشن مىشوند و نورانى مىگردند ؛ و شب تاريك ، ظلمانى و تار مىگردد ؛ آن شبى كه اوّلش سياه ، و بقيّه‌اش سپيد است .\r\n16 - علم غيب ، از اختصاصات اوست ؛ و در اين مطلب براى هيچ كس جاى انكار نيست ؛ و صبح ، طالع و نورانى و سپيد است ؛ و نقاب از چهره برگرفته است ، و منكرى ندارد .\r\n17 - و حساب ما در روز قيامت به سوى اوست ؛ و اوست مَلاذ و مَلجأ ما ، و كهف و پناهگاه ما در فرداى قيامت .\r\n\r\n","description":"","footnote":"","page_name":" 178 ","page_number":182},
  {"content":"\r\n\r\n\r\nدرس پنچاه و هفتم تا شصتم : تفسير آيه « وَ يَقُولُ الَّذِينَ كَفَرُوا لَوْ لا أُنْزِلَ عَلَيْهِ آيَةٌ مِنْ رَبِّهِ إِنَّما أَنْتَ مُنْذِرٌ وَ لِكُلِّ قَوْمٍ هادٍ »\r\n\r\n","description":"","footnote":"","page_name":" 179 ","page_number":183},
  {"content":"\r\n . \r\n","description":"","footnote":"","page_name":" 180 ","page_number":184},
  {"content":"\r\n\r\nدرس 57 تا 60\r\nبسم اللّه الرّحمن الرّحيم\r\nو صلّى اللّه على محمّد و آله الطاهرين\r\nو لعنة الله على اعدائهم اجمعين من الآن الى قيام يوم الدين\r\nو لا حول و لا قوّة الا بالله العلىّ العظيم\r\nقال الله الحكيم فى كتابه الكريم :\r\n وَ يَقُولُ الَّذِينَ كَفَرُوا لَوْ لا أُنْزِلَ عَلَيْهِ آيَةٌ مِنْ رَبِّهِ إِنَّما أَنْتَ مُنْذِرٌ وَ لِكُلِّ قَوْمٍ هادٍ  « 1 »\r\n« و مىگويند آن كسانى كه كافر شده‌اند : چرا از جانب پروردگار محّمد « صلّى اللّه عليه و آله و سلّم » براى او آيه و معجزه‌اى نازل نمىشود ؟ ( اى رسول ما ) تو ترساننده هستى ( وظيفه تو همين است و بس ) و از براى هر قوم و طائفه‌اى هدايت كننده‌اى خواهد بود . »\r\nدر احاديث و روايات بسيار از طريق شيعه و سنى چه در كتب روايات و چه در كتب تفاسير از رسول خدا « صلى اللّه عليه و آله و سلم » روايت شده است كه مراد از هادى در اين آيه شريفه اميرالمؤمنين على بن أبىطالب « عليه السّلام » است . و ما قبل از آن كه وارد در بحث اين دسته از روايات شويم لازم است اجمالا تفسير اين آيه را ذكر كنيم . مشركين و كفّار قريش از رسول خدا معجزاتى مانند معجزات حضرت موسى و عيسى و صالح و غيرهم از قبيل اژدها شدن عصا ، و يد بيضاء ، و مرده زنده كردن ، و كور مادرزاد را بينا نمودن ، و مريض مبتلا به پيسى را شفا دادن ، و از سنگ كوه ، شتر زنده بيرون آوردن تقاضا مىنمودند و مىگفتند : اگر اين پيغمبر راست مىگويد چرا از قبيل اين معجزات از او صادر نمىشود و خداى او براى امداد و كمك او از آسمان نظير اين خارق عادات را براى او نازل نمىكند ؟ آنها قرآن مجيد را كه بزرگترين معجزه است قبول نداشته و در آن شكّ و ريب مىنمودند و به آن التفات و توجّهى نمىنمودند و به دنبال معجزات\r\n\r\n\r\n","description":"","footnote":"\r\n( 1 ) . سوره رعد ( 13 ) آيه 7 .\r\n","page_name":" 181 ","page_number":185},
  {"content":"\r\n\r\nصورى و چشمگير اهل حس مانند قرون سالفه مىگشتند .\r\n\r\nعلت اختلاف معجزات انبياء « عليهم السلام »\r\nاين درخواست آنها از چند جهت غلط و ناصحيح بود : اولا - اختيار معجزه و خرق عادت به دست خداست و بس ، رسول خدا را در آن مستقلًا دخالتى نيست . پيغمبر خدا مانند ساير افراد بشر مخلوق و محكوم به حكم خداست و بر خلاف اراده خدا ابداً نمىتواند كارى بكند چه خود بخواهد و چه ديگران از او درخواست نمايند لا يملك لنفسه نفعا و لا ضرا و لا موتا و لا حيوة و لا نشورا . هر چه خدا بخواهد به دست پيغمبرش اجرا مىكند چه مرده زنده كردن باشد ، يا عصا اژدها نمودن ، يا قرآن مجيد را نازل نمودن . بنابراين پيامبر را در مقابل خدا مستقّل التّاثيّر يا شريك الأثر دانستن غلط محض است . و ثانياً - چون در زمان حضرت موسى علم سحر و شعبده به نهايت درجه اوج خود رسيده بود ، خداوند براى حضرت موسى از سنخ همان علوم رايجهء در بين مردم معجزه‌اى قرار داد كه از قدرت بشر خارج و علماى سحر و شعبده بدان اعتراف و اقرار كردند . و در زمان حضرت عيسى علم طبّ بالا رفته و امراض صعب العلاج را علاج مىنمودند خداوند به حضرت عيسى از سنخ همان فن معجزه‌اى داد كه قدرتمندان و مهرهء فنّ طبّ از آوردن أمثال آن عاجز بودند . و حقيقت معجزه بايد كارى باشد كه علماى زمان كه ساليان متمادى عمر خود را در آن رشته صرف كرده‌اند از انجام آن عاجز شده و به علو مقام آن اعتراف كنند نه آنكه عوام مردم از آوردن مثل آن عاجز باشند .\r\nدر زمان رسول خدا « صلّى اللّه عليه و آله و سلّم » علم فصاحت و بلاغت به اوج خود رسيده و شاعران قوى پنجه ، شعرهاى اديبانه مىسرودند و به انواع كنايات و استعارات و تمثيلات با رعايت ايجاز و ساير فنون علم عربيّت و ادبيّت آنها را زينت داده و به خانه خدا آويزان مىكردند ، و معلّقات سبع نمونه‌اى از آنهاست . و علاوه بشر كه هر روز براى خود قانونى وضع مىكند و خود به آن مبتلا مىشود و چاره درد و مرض خود را نمىداند ، قرآن كريم در اعلى درجه فصاحت و بلاغت تا سرحدّ اعجاز از يك طرف ، و از طرف ديگر در متين و راستين بودن قوانين و احكام فطرى بشر كه براى بشر آورده و همه بر يك نسق و يك منوال بر اساس توحيد پروردگار و ربط همه انسانها بلكه تمام جانداران بلكه تمام مخلوقات بر پايه لطف و يگانگى ، تدوين شده ، از طرف ديگر ، اعجاز قرآن است ، و همچنين دعوت همه مردم را به خدا كه پروردگار آنهاست و از همه به آنها نزديك‌تر است\r\n\r\n","description":"","footnote":"","page_name":" 182 ","page_number":186},
  {"content":"\r\n\r\nبرد و اصل جمال و جلال كه همه اسماء خدا منطوى در آن دو مىباشد ، استوار نموده است .\r\nو از همه مهم‌ّتر ربط اين همه مطالب و قوانين و داستانها و حكايات انبياء و امّت‌ها و سير آفاقى در آسمانها و ستارگان و شب و روز و زمين و باران و ابر و باد و پيدايش سبزى و طراوت و به وجود آمدن انسان و مراحل تدريجى جنين و حيوان و موت و بعث و نتايج اعمال و حساب در جميع مخلوقات و وجود همه و همه در يك كتاب مختصر و موجز كه مىتوان آن‌را در جيب خود قرار داد با آن لحن عالى و سبك بديع در طرف ديگر ، معجزهء باقيّهء رسول خدا تا قيامت براى علماء و مَهَرهء هر عصر و زمان خواهد بود ، چنان كه خودش به اين مرحله تحدّى نموده و در مقام اعجاز ، تمام افراد بشر را به آوردن مثل آن دعوت مىكند . بنابراين اگر مردم به اين قرآن ايمان نياورند هرگز به معجزاتى مانند معجزهء حضرت موسى و عيسى ايمان نخواهند آورد .\r\nو ثالثاً - آنچه خدا به عهده خود گرفته است آوردن معجزه است براى پيغمبران خود كه بدين وسيله ارتباط آنان با خدا و عالم غيب معلوم شود و سند نبوّت آنها باشد نه آنكه به دلخواه مردم هر روز يك نوع معجزه تازه‌اى بفرستد . معجزات پى در پى مردم را بىفهم و جامد بار مىآورد و نيروى عقل را از آنها مىگيرد و سنّت خدا را در تربيت بشر و راه تكامل آنها را بر اساس اختيار و مجاهده و عمل صالح باطل و عاطل مىكند . اگر بشر سر تسليم و اطاعت داشته باشد با يك معجزه بايد تسليم شود و اگر نداشته باشد با معجزات بسيار و متنوّع نيز تسليم نشده و آنها را به سحر و شعبده حمل نموده و براى فرار نفس خود از پيروى پيغمبر خود هر راه غلط و كجى را طى مىكند ، چنان كه خداى تعالى فرمايد :  وَ لَوْ عَلِمَ اللَّهُ فِيهِمْ خَيْراً لَأَسْمَعَهُمْ وَ لَوْ أَسْمَعَهُمْ لَتَوَلَّوْا وَ هُمْ مُعْرِضُونَ  « 1 » و علاوه مقدار اشتها و درخواست بشر حد معينى ندارد ، بشر هر روز يك معجزه تازه غير از معجزه ديروز از پيغمبر خود طلب مىكند و بدين طريق پيامبران بايد آلت اجراى منويات فاسده آنها قرار گيرند و به عوض تربيت و تعليم و نشان دادن طريق مستقيم راى به سوى خدا دائما در مقام ابطال سنت اسباب برآمده و طبق هواى نفسانى قوم خود امور آنها راى از طريق خرق عادت انجام دهند .\r\nمشركين و كفّار مكّه از رسول خدا معجزاتى متنوع و چشمگير مانند نزول\r\n\r\n\r\n","description":"","footnote":"\r\n( 1 ) . سوره انفال ( 8 ) آيه 23 .\r\n","page_name":" 183 ","page_number":187},
  {"content":"\r\n\r\nملائكه محسوس ، و آوردن كتاب محسوس از آسمان ، و طلا شدن سنگها ، و جارى شدن چشمه‌ها و نهرها در كوهستان مكّه ، يا داشتن عمارت و منزلى از جواهرات ، يا بالا رفتن به آسمان و أمثال ذلك درخواست مىنمودند ، و چون رسول خدا دعوت آنها را اجابت نمىكرد در مقام ايراد ( با عدم توّجه به آيات قرآن كه حلال هر مشكل و پاسخگوى هر سؤال و امر غامض است ) مىگفتند : لو لا انزل عليه آية من ربه . آن قدر اين ايراد پست و زشت به نظر رسيد كه خداوند آنها را در مقام جواب مخاطب قرار نداد بلكه راجع به كلام آنها نيز با پيغمبرش سخنى نگفت و فقط پيغمبر خود را در يك امر اصيل مخاطب نموده ، فرمود : انما انت منذر و لكل قوم هاد « اين است و جز اين نيست كه وظيفهء راجع به تو فقط بيدار باش دادن و هشدار دادن و ترساندن مردم است نه چيز ديگر ، و براى هر دسته و جمعيتى از طرف خداوند هدايت كننده‌اى معين شده است » .\r\nاين آيه دلالت دارد بر آنكه هيچ گاه زمين از امام و حجّت خالى نخواهد بود و هميشه براى طبقات مختلفهء مردم در عصور متفاوته راهنما و هادى از جانب خدا كه آنها را به راه حقّ دعوت كند خواهد بود خواه آن راهنما خود پيغمبر منذر باشد يا غير پيغمبر كه به هدايت خدا هدايت يافته باشد . مفسرين اختلافى نكرده‌اند در آنكه مراد از منذر رسول اكرم است چون جمله انما انت منذر صريح در انحصار وصف انذار در خصوص آن حضرت است . ليكن در معنى و مراد از هادى به چهار وجه آيه را تفسير نموده‌اند .\r\n\r\nدر معانى ذكر شده براى هادى در آيه شريفه\r\nوجه اول آنكه گفته‌اند مراد از هادى خدا است . يعنى اى پيغمبر تو فقط داعى به سوى خدا هستى و مردم را از عواقب وخيم اعمال زشت خود بيم مىدهى ليكن خدا است كه هدايت در دست او است و هر گروه و دسته‌اى را به مقام امن و امان خود رهبرى مىكند . و اين قول از سعيد بن جبير و ابن عباس و ضحاك « 1 » و مجاهد نقل شده است « 2 » سيوطى گويد : ابن جرير و ابن منذر و ابن ابى حاتم از سعيد بن جبير تخريج حديث كرده‌اند كه او گفت : فى قوله تعالى :  إِنَّما أَنْتَ مُنْذِرٌ وَ \r\n\r\n\r\n","description":"","footnote":"\r\n( 1 ) . تفسير ابو الفتوح رازى ج 6 ص 462 .\r\n( 2 ) . تفسير مجمع البيان ج 3 ص 278 و تفسير فخر رازى ج 19 ص 14 .\r\n","page_name":" 184 ","page_number":188},
  {"content":"\r\n\r\n لِكُلِّ قَوْمٍ هادٍ  ، قال : محمد المنذر و الهادى الله عز و جل « 1 » « منذر محمّد « صلّى اللّه عليه و آله و سلّم » و هدايت كننده خداست » . و نيز نظير اين روايت را ابن جرير و ابن مردويه از ابن عبّاس تخريج كرده‌اند . « 2 »\r\nگرچه در حقيقت هادى خداست ليكن ظاهر اين آيه كه هادى را در مقابل پيغمبر قرار داده است مراد كسى است كه مردم را به سوى خدا هدايت نمايد . بنابراين ، اين تفسير خلاف ظاهر آيه بوده و قابل قبول نيست .\r\nوجه دوّم آنكه گفته‌اند : مراد از هادى خود رسول خداست ، و كلمه لكل قوم متعلّق به هاد بوده و بر آن مقدّم شده است ، و در اصل چنين بوده است : انما انت منذر و هاد لكل قوم « اى رسول ما تو فقط ترساننده هستى و هدايت كننده‌اى هر قوم و جمعيتى را » . و بنا بر اين كلمه لكل قوم متعلّق به كلمهء هاد خواهد بود « 3 » و اين از عكرمه و ابو الضّحى « 4 » و حسن بصرى و جبائى « 5 » نقل شده است . سيوطى گويد : ابن جرير از عكرمة و ابو الضحى تخريج روايت كرده است در قول خداى تعالى :  إِنَّما أَنْتَ مُنْذِرٌ وَ لِكُلِّ قَوْمٍ هادٍ  ، قالا : محمد « صلى الله عليه و آله و سلم » هو المنذر و هو الهادى « 6 » « گفته‌اند كه محمد صلى الله عليه و آله و سلم هم منذر و هم هادى است » . و نيز نظير اين روايت را ابن جرير و ابن مردويه از ابن عباس تخريج كرده‌اند « 7 » .\r\nاين قول گرچه خلاف ظاهر آيه نيست ليكن از نقطه نظر معنى قابل خدشه است و آن اينكه به چه جهت در آيه منذر بودن رسول خدا به نحو اطلاق وارد شده است و لكن هدايت آن حضرت نسبت به هر جمعيّتى بوده است ؟ اگر رسول خدا براى هر جمعيّتى رهبر باشد براى همان جمعيّت نيز منذر است ، و بنابراين بايد كلمه لكل قوم متعلق به كلمه منذر و كلمه هاد هر دو باشد در حالى كه متعلّق به خصوص كلمه هاد در آيه مباركه است .\r\nوجه سوّم آنكه مراد از هادى خصوص پيغمبر هر زمانى بوده باشد . يعنى اى پيغمبر تو در اين زمان مردم را از عذاب خدا مىترسانى و به معجزهء خودت قرآن مجيد دعوت مىكنى و هدايت مىنمائى ، و در هر زمان انبياء با معجزات خود مانند اژدها\r\n\r\n\r\n","description":"","footnote":"\r\n( 1 ) . الدر المنثور ج 4 ص 45 .\r\n( 2 ) . همان مصدر .\r\n( 3 ) . تفسير فخر رازى ج 19 ص 14 .\r\n( 4 ) . تفسير ابو الفتوح ج 6 ص 462 .\r\n( 5 ) . تفسير مجمع البيان ج 3 ص 278 .\r\n( 6 ) . تفسير الدر المنثور ج 4 ص 45 .\r\n( 7 ) . همان مصدر .\r\n","page_name":" 185 ","page_number":189},
  {"content":"\r\n\r\nنمودن عصا ، و زنده كردن مردگان ، و شتر زنده از كوه بيرون آوردن ، و قرآن كريم را بر مردم عرضه داشتن ، مردم را به سوى خدا هدايت مىكنند . اين قول را فخر رازى از قاضى نقل كرده و گفته است كه با اين معنى ، آيه منتظم بوده و اين وجه صحيحى است « 1 » و نيز شيخ طبرسى اين قول را از ابن عباس در روايت ديگر و از قتادة و زجاج و ابن زيد نقل كرده است . « 2 »\r\nسيوطى گويد : ابن شيبة و ابن جرير و ابن منذر و ابن ابى حاتم و ابو الشيخ از مجاهد تخريج روايت كرده‌اند فى قوله تعالى :  إِنَّما أَنْتَ مُنْذِرٌ وَ لِكُلِّ قَوْمٍ هادٍ  ، قال : المنذر محمّد « صلّى اللّه عليه و آله و سلّم » و لكل قوم هاد نبى يدعوهم الى الله « 3 » « مجاهد گفته است : مراد از منذر محمد است ، و مراد از هادى پيغمبر هر زمانى است كه مردم را به سوى خدا دعوت مىنموده است . »\r\nاين تفسير خلاف ظاهر آيه نيست و ليكن بايد گفت : چرا رهبران به سوى خدا اختصاص به پيغمبران داشته باشند ؟ اوصياى پيغمبران مانند حضرت يوشع بن نون ، و شمعون صفا ، و على بن أبى طالب و ساير ائمه طاهرين حقّاً هدايت كنندگان بشر به سوى خدا هستند كه با نور خدا و با هدايت خدا مردم را رهبرى مىكنند .\r\nو بنابراين وجه چهارم پيدا مىشود و آن اينكه بگوئيم : مراد از هادى ، هر هدايت كننده‌اى است به سوى خدا اعمّ از پيغمبران و اوصياى آنها ، و در آيه مباركه ، خود رسول خدا مصداق هادى هستند و ائمهء طاهرين نيز مصداق اين عنوان هستند . و اين قول را در تحت عنوان احتمال چهارم در « مجمع البيان » نقل كرده است و گفته است : المراد بالهادى كل داع الى الحق « 4 » و علّامهء طباطبائى مد ظلّه السّامى نيز اين احتمال را تقويت نموده‌اند « 5 » و سيوطى گويد : ابن جرير و ابن ابى حاتم و ابو الشيخ تخريج روايت كرده‌اند از ابن عبّاس كه او گفته است :  وَ لِكُلِّ قَوْمٍ هادٍ  ، قال : داع « 6 » « مراد از هادى هر داعى به سوى پروردگار است . »\r\n\r\n\r\n","description":"","footnote":"\r\n( 1 ) . تفسير فخر ج 19 ص 13 .\r\n( 2 ) . تفسير مجمع ج 3 ص 278 .\r\n( 3 ) . تفسير مجمع البيان ج 3 ص 278 .\r\n( 4 ) . همان مصدر .\r\n( 5 ) . تفسير الميزان ج 11 ص 335 و ص 359 .\r\n( 6 ) . الدر المنثور ج 4 ص 45 .\r\n","page_name":" 186 ","page_number":190},
  {"content":"\r\n\r\nو بنابراين روايات كثيرى كه از فريقين روايت شده است كه رسول خدا « صلّى اللّه عليه و آله و سلّم » فرموده است : « من ترساننده هستم و على بن أبىطالب « عليه السّلام » هدايت كننده است » همگى معنى خود را خوب نشان مىدهند كه مراد از منذر دعوت كننده به سوى حقّ است ، و رسول خدا مصداق عنوان هادى و مصداق عنوان منذر هستند ، يعنى هدايت با دعوت و انذار . و ليكن على بن أبىطالب داراى نبوّت نبوده و دعوت ندارد بلكه فقط مقام او عنوان هدايت و رهبرى به سوى خداست .\r\nو ما قبل از اينكه در بحث اين گونه روايات وارد شويم لازم است اوّلًا معنى منذر و هادى را بنمائيم تا موقعيّت امام « عليه السّلام » و وظيفه و مقدار تحمّل او روشن شود . انذار به معناى هشدار دادن و متنبّه نمودن است ، و هدايت به معناى رهبرى كردن و به مقصود رسانيدن است . در ذيل تفسير آيه شريفه در تفسير « بيان السّعادة » گويد : رسول خدا مانند كسى است كه از خواب بيدار مىكند و افرادى را كه در بيابان راهى به آبادى ندارند و آنجا همه گونه درّندگان فراوان و وحوش و مارهاى هلاك كننده و ساير جانوران موذى وجود دارد و آن مردمان خواب ابداً خبرى از گم شدن و ابتلاء به اين موانع و مهالك ندارند آنها را بيدار و متنبّه و متوجّه مىسازد ، همين كه آنها بيدار شدند ناچار به دنبال كسى مىگردند كه راه را به آنها نشان دهد و از آن بيابان قفر به آبادى و عمران رهبرى كند . آن دلالت كننده و رهبر به سوى عمران ، هادى و امام است « 1 » .\r\nو شيخ اسماعيل حقّى بروسوى از غزالى در كتاب « شرح اسماء حسنى » نقل كرده است كه او گفته است : هادى كسى است كه خواصّ بندگان خدا را به مقام معرفت ذات خدا رهبرى كند به طورى كه تمام موجودات را به نور خدا ببيند و شهود اشياء به تبع شهود خدا شود ، و عوام از بندگان خدا را به آيات و مخلوقات خدا رهبرى كند تا از آنها پى به ذات مقدّس او برند ، و هر مخلوقى از مخلوقات را در برآوردن حاجاتش به امور ضرورى آن مخلوق رهبرى كند . به طفل نوزاد كه تازه از رحم مادر بيرون آمده راه مكيدن پستان را بياموزد ، و به جوجه در وقت خروج از تخم راه دانه چيدن ، و به\r\n\r\n\r\n","description":"","footnote":"\r\n( 1 ) . تفسير بيان السعاده ج 1 ص 392 .\r\n","page_name":" 187 ","page_number":191},
  {"content":"\r\n\r\nزنبور عَسَل راه ساختمان خانه شش ضلعى را كه بهترين و مناسب‌ترين خانه براى سكونت اوست ياد دهد . هدايت كنندگان و رهبران از بندگان خدا پيمبران هستند و سپس علمائى كه خلق خدا را به سعادت اخرويّه و به راه راست هدايت كنند ، بلكه خداست كه با زبان آنها مردم را هدايت مىكند و آن راهبران مسخّر در تحت قدرت خدا و منقاد تدبير و اوامر او هستند . سپس گويد : در تفسير « كواشى » گفته است كه : مراد از منذر محمّد و مراد از هادى على است ، تا آنجا كه گفته است : سلسله هدايت از دو طرف كشيده شده است تا آخرالزّمان كه از امّت محمّد خارج خواهد شد مهدى كه به شريعت محمّد حكم كند و تحريف كجروان را از بين ببرد و انحراف و كجروى كه در خلافت او پيدا شده از ملّت او بزدايد « 1 » .\r\n\r\nمراد از هادى أمير المؤمنين « عليه السّلام » است\r\nاما رواياتى كه از رسول خدا « صلّى اللّه عليه و آله و سلّم » درباره آن كه مراد از هادى در آيه كريمه على بن أبىطالب است بسيار و به مضامين مختلفه علماء شيعه و عامّه در كتب خود روايت نموده‌اند . حتّى آنكه احمد بن محمّد بن سعد كتابى در تفسير آيه  إِنَّما أَنْتَ مُنْذِرٌ وَ لِكُلِّ قَوْمٍ هادٍ  راجع به شأن نزول آن دربارهء اميرالمؤمنين « عليه السّلام » نوشته است « 2 » و نيز رواياتى كه از بزرگان صحابه و از ائمّهء طاهرين راجع به تفسير اين آيه دربارهء اميرالمؤمنين و ائمّهء اهل بيت وارد شده است بسيار و ما در اينجا اين روايات را از نقطه نظر متن و مضمون به چند طبقه تقسيم مىكنيم .\r\nطبقه اوّل - رواياتى كه دلالت دارند بر آنكه در هر زمانى يك هادى خواهد بود و هر امامى هدايت كننده و راهنماى آن قرن و زمان به سوى خدا خواهد بود . محمّد بن يعقوب كلينى با سند متصّل خود از موسى بن بكير از فضيل روايت كند . قال سالت ابا عبد الله عليه السّلام عن قول الله عز و جل :  وَ لِكُلِّ قَوْمٍ هادٍ  ، فقال : كل امام هاد للقرن الذى هو فيهم « 3 » .\r\n« فضيل گويد : از حضرت امام جعفر صادق « عليه السّلام » پرسيدم تفسير آيه مباركه  وَ لِكُلِّ قَوْمٍ هادٍ  چيست ؟ حضرت فرمود : هر امامى نسبت به آن زمانى كه در آن\r\n\r\n\r\n","description":"","footnote":"\r\n( 1 ) . تفسير روح البيان ج 4 ص 346 .\r\n( 2 ) . مناقب ابن شهرآشوب ج 1 ص 567 . و در غاية المرام ص 237 ، و در تفسير برهان ج 1 ص 519 ، و در بحار الانوار ج 9 ص 75 از مناقب ابن شهرآشوب نقل كرده‌اند .\r\n( 3 ) . غاية المرام ص 235 حديث اول مكررا \" ، و تفسير برهان ج 1 ص 518 .\r\n","page_name":" 188 ","page_number":192},
  {"content":"\r\n\r\nاست هادى امّت به سوى خداست » .\r\nو نيز محمّد بن يعقوب كلينى نظير اين روايت را با سند ديگر از حماّد بن عيسى از حريز بن عبد الله از حضرت صادق « عليه السّلام » روايت كرده است « 1 » و نيز شيخ صدوق ابن بابويه قمى با سند خود از محمّد بن مسلم از حضرت صادق « عليه السّلام » نقل كرده است « 2 » و نيز از بريد بن معاويه عجلى از حضرت امام محمد باقر « عليه السّلام » با سند متصّل خود روايت كرده « 3 » و نيز با سند ديگر از عمر بن اذينه از بريد بن معاويه عجلى از حضرت باقر « عليه السّلام » روايت كرده است . و على بن ابراهيم قمى در تفسير با سند متصّل خود از حضرت صادق « عليه السّلام » آورده است « 4 » و نيز عيّاشى در تفسير خود از حضرت ابىجعفر « عليه السّلام » با سند متصّل خود آورده است « 5 » .\r\nطبقه دوّم - رواياتى هستند مبنى بر آنكه مراد از هادى ائمّه هستند يكى از پس از ديگرى ، كلينى با سند متّصل خود از بريدين معاويه عجلى از حضرت امام محمد باقر « عليه السّلام » آورده است فى قول الله عز و جل :  إِنَّما أَنْتَ مُنْذِرٌ وَ لِكُلِّ قَوْمٍ هادٍ  ، فقال عليه السّلام : رسول الله صلى الله عليه و آله و سلم المنذر ، و لكل زمان منا هاد يهديهم الى ما جاء به نبى الله صلى الله عليه و آله و سلم ثم الهداة من بعده على ثم الاوصياء واحدا بعد واحد « 6 » « مراد از منذر در آيه شريفه پيغمبر خداست و در هر زمانى از ما يك نفر راهبر و هادى خواهد بود كه مردم را در راه دين پيغمبر خدا سوق مىدهد . راهبران بعد از رسول اكرم على و يكايك از اوصياى او يكى پس از ديگرى هستند . »\r\nو نيز سيّد هاشم بحرانى در « تفسير برهان » نظير اين حديث را از حنّان بن سدير از پدرش از حضرت امام محمد باقر « عليه السّلام » آورده است « 7 » و عياشى در تفسير خود از بريد بن معاويه عجلى از حضرت امام محمّد باقر « عليه السّلام » آورده است :\r\n إِنَّما أَنْتَ مُنْذِرٌ وَ لِكُلِّ قَوْمٍ هادٍ  . فقال : قال رسول الله صلى الله عليه و آله و سلم : انا المنذر ، و فى كل زمان امام منا\r\n\r\n\r\n","description":"","footnote":"\r\n( 1 ) . غاية المرام ص 235 حديث ششم مكررا \" .\r\n( 2 ) . غاية المرام ص 235 ذيل حديث ششم مكررا \" ، و تفسير برهان ج 1 ص 518 .\r\n( 3 ) . غاية المرام ص 236 حديث هشتم ، و تفسير برهان ج 1 ص 518 .\r\n( 4 ) . غاية المرام ص 236 حديث دهم .\r\n( 5 ) . بحار الانوار ج 9 ص 76 ، و غاية المرام ص 237 حديث هفدهم .\r\n( 6 ) . غاية المرام ص 235 حديث دوم مكررا \" و تفسير برهان ج 1 ص 518 .\r\n( 7 ) . تفسير برهان ص 519 .\r\n","page_name":" 189 ","page_number":193},
  {"content":"\r\n\r\nيهديهم الى ما جاء به نبى الله صلى الله عليه و آله و سلم ، و الهداة من بعده على ثم الاوصياء من بعده واحد بعد واحد ، و الله ما ذهبت منا و ما زالت فينا الى الساعة ، رسول الله صلى الله عليه و آله و سلم المنذر و بعلى يهتدى المهتدون « 1 » .\r\n« حضرت باقر فرموده‌اند كه : رسول خدا فرموده است : من بيم دهنده هستم ، و در هر زمان از ما امامى خواهد بود كه مردم را به آنچه پيغمبر خدا آورده است هدايت مىكند . و راهنمايان امّت بعد از پيغمبر على است و سپس اوصياى او يكى بعد از ديگرى ، سوگند به خدا كه هدايت امت از ما خاندان بيرون نرفته و تا روز قيامت هم در ميان ما خواهد بود ، رسول خدا منذر و دعوت كننده است و به اميرالمؤمنين على بن أبىطالب راه يافتگان به سوى خدا رهبرى خواهند شد » . و نظير اين روايت را كلينى با سند خود از ابو بصير از حضرت صادق « عليه السّلام » « 2 » و صفار در « بصائر الدرجات » آورده است « 3 »\r\n\r\nروايات علماى اهل سنّت در اينكه منذر رسول خدا و هادى أميرالمؤمنين « عليهما السلام » است\r\nطبقه سوّم - رواياتى است كه دلالت دارد بر آنكه مراد از هادى در آيه كريمه على بن أبىطالب است . ابراهيم بن محمّد حموينى كه از اعيان علماء عامّه است در كتاب « فرائد السمطين فى فضائل المرتضى و البتول و السبّطين » با اسناد متصّل خود از امام ابو الحسن علىّ بن احمد واحدى روايت كرده است كه قال : من الآيات فيها على تلو النبى صلّى اللّه عليه و آله و سلّم فى قوله :  إِنَّما أَنْتَ مُنْذِرٌ وَ لِكُلِّ قَوْمٍ هادٍ  « 4 » « واحدى گفته است : از جمله آياتى كه در آن على بن أبىطالب در درجهء متّصل به پيغمبر قرار گرفته است آيه  إِنَّما أَنْتَ مُنْذِرٌ وَ لِكُلِّ قَوْمٍ هادٍ  است » . و اين روايت را در ذيل ص 303 از جلد اوّل « شواهد التنزيل » حسكانى از باب 28 از « فرائد السمطين » در تحت رقم 122 روايت كرده است .\r\nو نيز از سعيد بن مسيب از ابو هريره روايت است كه : قال : سالت رسول الله صلى الله عليه و آله و سلم عن هذه الآية فقال : هادى هذه الامة على بن أبى طالب « 5 » « ابو هريره\r\n\r\n\r\n","description":"","footnote":"\r\n( 1 ) . غاية المرام ص 237 حديث هجدهم ، و بحار الانوار ج 9 ص 76 .\r\n( 2 ) . غاية المرام ص 235 حديث سوم مكررا \" .\r\n( 3 ) . غاية المرام ص 235 در ذيل حديث چهارم مكرر ذكر كرده است .\r\n( 4 ) . غاية المرام ص 235 حديث اول .\r\n( 5 ) . غاية المرام ص 235 حديث چهارم .\r\n","page_name":" 190 ","page_number":194},
  {"content":"\r\n\r\nگفت : از تفسير اين آيه از رسول خدا سؤال كردم ، فرمود به من : رهبر و هادى اين امّت على بن أبى طالب است . »\r\nابن شهرآشوب از ابن عبّاس و ضحّاك و زجاج روايت كرده است كه : «  إِنَّما أَنْتَ مُنْذِرٌ *  » رسول الله و «  لِكُلِّ قَوْمٍ هادٍ  » على اميرالمؤمنين « 1 »\r\nو نيز از سعيد بن جبير از ابن عبّاس به سند ديگر « 2 » و از عبد الله بن عطاء از حضرت امام محمّد باقر « عليه السّلام » « 3 » و از ابو هريره « 4 » ، و از سعيد بن مسيّب از ابى هريره به سند ديگر از رسول خدا صلّى اللّه عليه و آله و سلّم روايت كرده است « 5 » و نيز شيخ طبرسى همين مضمون را از ابن عبّاس از رسول خدا روايت كرده است « 6 » و نيز فيض كاشانى از « مجمع البيان » « 7 » از رسول خدا ، و از « كافى » كلينى از حضرت باقر « عليه السّلام » از رسول خدا « 8 » و از « اكمال الدين » و « تفسير علّى بن ابراهيم » و « تفسير عيّاشى » « 9 » و نيز گويد : آن‌را بسيارى از روات خاصّه و عامّه با اسانيد مختلفه آورده‌اند « 10 » و از قمى نقل كرده است كه او گفته است : اين تفسير آيه رّد بر كسى است كه انكار امام و حجّت خدا را در هر عصر و زمان مىكند . « 11 »\r\nو سيّد هاشم بحرانى در « تفسير برهان » از عبد الله بن عطا از حضرت باقر « 12 » « عليه السّلام » ، و از جابر بن عبد الله انصارى از حضرت باقر « 13 » ، و از سعيد بن مسيّب از ابو هريره از رسول خدا « صلّى اللّه عليه و آله و سلّم » ، « 14 » و از ابن عبّاس و ضحّاك و زجاج « 15 » همين مضمون از روايت را آورده است ، و سپس گويد : مضمون اين روايت از ابن عبّاس به طور مستفيض نقل شده است از طرق خاصّه و عامّه كه ذكر همهء آنها در كتاب موجب تطويل خواهد شد ، و گويد ابن شهرآشوب گويد : احمد بن محّمد بن سعيد در شأن نزول عنوان هادى در اين آيه شريفه دربارهء اميرالمؤمنين « عليه السّلام » كتاب مستقلى تصنيف كرده است . « 16 »\r\nو سيوطى گويد : ابن مردويه و ضياء در « مختارة » از ابن عبّاس از رسول خدا همين مضمون را حديث كرده‌اند « 17 » و نيز حاكم حسكانى از ابن عبّاس از\r\n\r\n\r\n","description":"","footnote":"\r\n( 1 ) . مناقب ابن شهرآشوب ج 1 ص 567 .\r\n( 2 ) . مناقب ابن شهرآشوب ج 1 ص 567 .\r\n( 3 ) . همان مصدر .\r\n( 4 ) . همان مصدر .\r\n( 5 ) . همان مصدر .\r\n( 6 ) . مجمع البيان ج 3 ص 278 .\r\n( 7 ) . تفسير صافى ج 1 ص 865 .\r\n( 8 ) . همان مصدر .\r\n( 9 ) . همان مصدر .\r\n( 10 ) . همان مصدر .\r\n( 11 ) . همان مصدر .\r\n( 12 ) . تفسير برهان ج 1 ص 519 .\r\n( 13 ) . همان مصدر .\r\n( 14 ) . همان مصدر .\r\n( 15 ) . همان مصدر .\r\n( 16 ) . همان مصدر .\r\n( 17 ) . تفسير الدر المنثور ج 4 ص 45 .\r\n","page_name":" 191 ","page_number":195},
  {"content":"\r\n\r\nرسول خدا « 1 » ، و نيز از ابن عبّاس به روايت ديگر « 2 » و از ابو هريره از رسول خدا « 3 » و نيز از ابو برزه اسلمى از رسول خدا ، « 4 » و نيز با سند متصّل خود از عمر بن عبد الله بن يعلى بن مرّة از پدرش از جدّش از رسول خدا « 5 » و نيز با سند متصّل خود از عبد الوهّاب بن مجاهد از پدرش روايت كرده است « 6 » .\r\nو عيّاشى در تفسير خود از مسعدة بن صدقه از حضرت جعفر بن محمّد از پدرش از جدّش « عليهم السلام » روايت كرده است كه قال : قال امير المؤمنين عليه السّلام : فينا نزلت هذه الآية :  إِنَّما أَنْتَ مُنْذِرٌ وَ لِكُلِّ قَوْمٍ هادٍ .  فقال رسول الله صلى الله عليه و آله و سلم : انا المنذر و انت الهادى ، يا على فمنا الهادى و النجاة و السعادة الى يوم القيامة « 7 » .\r\n« حضرت اميرالمؤمنين « عليه السّلام » فرمود : اين آيه دربارهء ما نازل شده است و رسول خدا « صلّى اللّه عليه و آله و سلّم » فرموده است : من هشدار دهنده و ترساننده هستم و اى على تو راهبر و راهنما هستى ، و مقام هدايت و نجات و سعادت مردم تا روز قيامت در ميان خاندان ما خواهد بود . »\r\nو همچنين عياشى از جابر بن عبد الله از حضرت باقر « عليه السّلام » روايت كرده است كه فرمود : قال النبى صلى الله عليه و آله و سلم : انا المنذر و على الهادى الى امرى « 8 » « رسول خدا فرمود : من كسى هستم كه وظيفه دعوت و انذار را دارم ، و على كسى است كه مردم را در شئون وظيفه و امر من به خدا دلالت مىكند » .\r\nو نيز سيّد بحرانى از جابر بن عبد الله به سند ديگر اين روايت را ذكر كرده است « 9 » و صفّار در « بصائر الدرجات » همين مضمون از روايت را با يك سند از ابن يزيد با سند متصّل خود از عبد الله بن عطا از حضرت امام محمّد باقر « عليه السّلام » « 10 » ، و با سند ديگر از محمّد بن الحسين از عمرو بن عثمان از مفضل از جابر از حضرت باقر « عليه السّلام » ، « 11 » و با سند سوّم از على بن الحسين با سند خود از مروان بن نجم از\r\n\r\n\r\n","description":"","footnote":"\r\n( 1 ) . شواهد التنزيل ج 1 ص 295 .\r\n( 2 ) . همان كتاب ص 297 .\r\n( 3 ) . همان مصدر .\r\n( 4 ) . همان كتاب ص 298 .\r\n( 5 ) . همان كتاب ص 299 .\r\n( 6 ) . همان كتاب ص 303 .\r\n( 7 ) . غاية المرام ص 237 حديث پانزدهم .\r\n( 8 ) . غاية المرام ص 237 حديث نوزدهم .\r\n( 9 ) . غاية المرام ص 237 حديث بيست و سوم .\r\n( 10 ) . بحار الانوار ج 9 ص 76 .\r\n( 11 ) . همان مصدر .\r\n","page_name":" 192 ","page_number":196},
  {"content":"\r\n\r\nحضرت باقر « عليه السّلام » « 1 » ، و با سند چهارم از احمد بن محمّد ، از حسين ، از محمّد بن خالد ، از ايّوب بن حرّ ، از حضرت باقر « عليه السّلام » روايت كرده است . « 2 » و همچنين فرات بن ابراهيم در تفسير خود از حسين بن حكم با اسناد خود از عبد الله بن عطا از حضرت باقر « عليه السّلام » « 3 » و نيز على بن ابراهيم در تفسير خود از پدرش ، از يحيى بن ابى عمران ، از يونس ، از سعدان بن مسلم ، از ابو بصير ، از حضرت امام جعفر صادق « عليه السّلام » در تفسير  ذلِكَ الْكِتابُ لا رَيْبَ فِيهِ هُدىً لِلْمُتَّقِينَ  روايت كرده است كه آن حضرت فرمود : « مراد از كتاب كه در آن شكّى نيست على بن أبىطالب است ، و او راهنماى متقيان و تبيان شيعيان است » « 4 » و در « كافى » محمّد بن يعقوب كلينى با اسناد خود از عبد الرحيم قصير از حضرت باقر « عليه السّلام » در تفسير آيه  إِنَّما أَنْتَ مُنْذِرٌ وَ لِكُلِّ قَوْمٍ هادٍ  روايت كرده است كه رسول خدا فرمود : « مُنذِر من هستم و هادى على است ، و اى مردم سوگند به خدا كه امر هدايت از خاندان ما بيرون نخواهد شد و پيوسته در ميان ماست تا روز بازپسين . » « 5 » و « 6 »\r\nطبقه چهارم رواياتى است كه از خود اميرالمؤمنين « عليه السّلام » روايت شده است كه آن حضرت مىفرمايد : مراد از هادى در اين آيه شريفه من هستم . مرحوم صدوق در « امالى » از طالقانى با سند متصل خود از عباد بن عبد الله روايت كرده است كه\r\nقال : قال على عليه السّلام : ما نزلت من القرآن آية الا و قد علمت اين نزلت و فيمن نزلت و فى اى شىء نزلت ، و فى سهل نزلت ام فى جبل نزلت .\r\nقيل : فما انزلت فيك ؟\r\nفقال : لو لا انكم سالتمونى ما اخبرتكم ، نزلت فى الآية :\r\n إِنَّما أَنْتَ مُنْذِرٌ وَ لِكُلِّ قَوْمٍ هادٍ \r\nفرسول الله المنذر و انا الهادى الى ما جاء به « 7 »\r\n« امير المؤمنين « عليه السّلام » فرمودند : هيچ آيه‌اى در قرآن مجيد نازل نشده است مگر آنكه من مىدانم در كجا نازل شده و دربارهء چه كسى نازل شده و راجع به چه\r\n\r\n\r\n","description":"","footnote":"\r\n( 1 ) . بحار الانوار ج 9 ص 76 .\r\n( 2 ) . همان مصدر .\r\n( 3 ) . همان مصدر .\r\n( 4 ) . همان مصدر .\r\n( 5 ) . همان مصدر .\r\n( 6 ) . تفسير برهان ج 1 ص 518 . و در غاية المرام ص 235 حديث هفتم از ابن صباغ مالكى در فصول المهمه از ابن عباس روايت كرده است كه قال : لمّا نزلت قوله تعالى :  إِنَّما أَنْتَ مُنْذِرٌ وَ لِكُلِّ قَوْمٍ هادٍ  ؛ قال رسول الله ص : انّا المنذر و على الهادى ، و بك يا علىّ يهتدى المهتدون .\r\n( 7 ) . بحار الانوار ج 9 ص 75 ، و غاية المرام ص 235 حديث پنجم مكررا \" ، و تفسير برهان ج 1 ص 518 .\r\n","page_name":" 193 ","page_number":197},
  {"content":"\r\n\r\nموضوعى است ، و آيا در بيابان هموار نازل شده يا در كوهستان نازل شده است . عرض كردند : دربارهء تو اى امير مؤمنان چه آيه‌اى نازل شده است ؟ فرمود : اگر شما از من سؤال نمىنموديد من نيز به شما چيزى نمىگفتم . دربارهء من اين آيه فرود آمده است :\r\n إِنَّما أَنْتَ مُنْذِرٌ وَ لِكُلِّ قَوْمٍ هادٍ . \r\nرسول خدا منذر و دعوت كننده به شريعت و دين خداست ، و من راهنماى امّت به شريعت او هستم . »\r\nو نيز فارسى در كتاب « روضه » آورده است كه :\r\nقال على عليه السّلام :\r\n إِنَّما أَنْتَ مُنْذِرٌ وَ لِكُلِّ قَوْمٍ هادٍ ، \r\n«  مُنْذِرٌ *  » محمد و «  لِكُلِّ قَوْمٍ هادٍ  » انا « 1 »\r\n« حضرت اميرالمؤمنين « عليه السّلام » فرموده‌اند : مراد از منذر در اين آيه شريفهء محمّد است و مراد از هادى براى هر دسته من هستم . »\r\nسيوطى گويد : عبد الله بن احمد در « زوائد مسند » و ابن ابى حاتم و طبرانى در « اوسط » و حاكم و ابن مردويه و ابن عساكر خريج‌حديث كرده و علاوه حاكم نيز حديث را صحيح شمرده از على بن أبى طالب فى قوله :\r\n إِنَّما أَنْتَ مُنْذِرٌ وَ لِكُلِّ قَوْمٍ هادٍ ،  قال : رسول الله صلى الله عليه و آله و سلم المنذر و انا الهادى .\r\nو فى لفظ : و الهادى رجل من بنى هاشم يعنى نفسه « 2 »\r\nاين بزرگان از ائمّهء حديث عامّه همگى با سندهاى متصّل خود كه بعضى تصريح به صحّت آن نموده‌اند از على بن أبىطالب روايت كرده‌اند كه در اين آيه شريفه فرموده است : « مراد از منذر رسول خدا است و مراد از هادى من هستم . و در يك عبارت آمده است كه مراد از هادى مردى است از بنى هاشم و خودش را اراده نموده است . »\r\nو حاكم حسكانى با سلسله سند متّصل خود از عبّاد بن عبد الله نظير همين روايتى را كه ما از « امالى » صدوق از عبّاد بن عبد الله نقل كرديم روايت كرده است تا آخرش را كه مىفرمايد :\r\nفرسول الله المنذر و انا الهادى الى ما جاء به « 3 »\r\nو در پاورقى ج 1 ص 300 از « شواهد التنزيل » گويد : ابن اعرابى در كتاب « معجم الشيوخ » جزء دوّم ورق 120 و در نسخهء ديگر در ورق 203 گفته است : ابو سعيد حارثى از حسين بن علىّ لأشقر ، از منصور بن ابى الاسود ، از اعمش ، از منهال ، از عبّاد بن عبد الله از على بن أبىطالب « عليه السّلام » در آيه  إِنَّما أَنْتَ مُنْذِرٌ وَ لِكُلِّ قَوْمٍ \r\n\r\n\r\n","description":"","footnote":"\r\n( 1 ) . غاية المرام ص 327 حديث بيست و يكم .\r\n( 2 ) . الدر المنثور ج 4 ص 45 .\r\n( 3 ) . شواهد التنزيل ج 1 ص 300 .\r\n","page_name":" 194 ","page_number":198},
  {"content":"\r\n\r\n الْمِهادُ *  آورده است كه قال على : رسول الله المنذر و انا الهادى . « رسول خدا دعوت كننده به خدا و من هادى هستم . » و سپس گويد : اين روايت را ابن عساكر در « تاريخ دمشق » در ترجمه على بن أبى طالب در تحت عنوان حديث 914 از عبّاد بن عبد الله آورده است .\r\nو نيز در « منتخب كنز العمال » كه در حاشيه « مسند احمد » است جلد اوّل ص 451 در اوّل تفسير سوره رعد از ابن ابى حاتم روايت كرده است ، و حاكم در « مستدرك » در حديث 77 در باب مناقب امير المؤمنين ج 3 ص 129 با سند متّصل خود از عباد بن عبد الله اسدى اين روايت را از اميرالمؤمنين « عليه السّلام » روايت كرده است ، و سپس گفته است كه : اين حديث تمام اسنادش صحيح است . و شيخ محمد باقر محمودى بعد از بيان اين حديث گويد : در اينجا درد تعصب جاهلى و دشمنى با امير المؤمنين عليه السّلام بر ذهبى هيجان كرده و در « تلخيص » خود بر « مستدرك » گفته است : اين حديث دروغ است قبح الله واضعه . ليكن بعد از اين رواياتى كه بيان شد با كمال اطمينان بايد گفت : اين حديث صحيح است قبح الله منكره و جاحد مزايا اهل البيت و من يتكلم فى العلم بالجهل . و سپس گويد : اين حديث را نيز در « كنز العمّال » ج 1 ص 251 روايت كرده و گفته است كه : ابن ابىحاتم آن را تخريج كرده است . « 1 »\r\nطبقه پنجم - رواياتى است از اميرالمؤمنين « عليه السّلام » كه مىفرمايد : مراد از هادى در آيه مردى از بنىهاشم است ، و مراد آن حضرت از مرد هاشمى خود آن حضرت است . مانند رواياتى را كه سيوطى گويد : عبد الله بن احمد بن حنبل در « زوائد المسند » و ابن ابى حاتم و طبرانى در « اوسط » و حاكم با تصحيح خود در « مستدرك » و ابن مردويه و ابن عساكر تخريج كرده و در عبارت آنها لفظ رَجُلُ مِن بَنى هاشم آمده است « 2 » و نيز ثعلبى در تفسير خود از سدّى از عبد خير از على بن أبىطالب « عليه السّلام » روايت كرده است كه فرمود : المنذر النبى « صلّى اللّه عليه و آله و سلّم » و الهادى رجل من بنى هاشم - يعنى نفسه « 3 » - « مراد از منذر رسول خداست و مراد از هادى مردى است\r\n\r\n\r\n","description":"","footnote":"\r\n( 1 ) . پاورقى شواهد التنزيل ج 1 ص 301 .\r\n( 2 ) . الدر المنثور ج 4 ص 45 ، و تفسير الميزان ج 11 ص 360 نقلا \" عن الدر المنثور .\r\n( 3 ) . غاية المرام ص 235 حديث پنجم ، و مناقب ابن شهرآشوب ج 1 ص 567 ، ينابيع الموده باب 26 ص 99 . و نيز عين اين روايت را حموينى با سند خود از ابو هريره تخريج كرده است .\r\n","page_name":" 195 ","page_number":199},
  {"content":"\r\n\r\nاز بنى هاشم » .\r\nو نيز حافظ ابو نعيم اصفهانى به همين اسناد از عبد خير از سعيد بن جبير از ابن عبّاس روايت كرده است كه قال : قال رسول الله صلى الله عليه و آله و سلم : انا المنذر و الهادى رجل من بنى هاشم « 1 » و حاكم حسكانى از ابو الحسن النجار الطيرانى با سلسله سند خود از عبد خير از اميرالمؤمنين عليه السّلام عين اين حديث را روايت كرده « 2 » و به سند ديگر از ابو عبد الله از عثمان بن ابى شيبة « 3 » و به سند ديگر از عبد الله ثقفى از عبد خير از امير المؤمنين عليه السّلام آورده است « 4 » و در تعليقه از « شواهد التنزيل » ج 1 ص 299 گويد : اين روايت را با اين سند از امير المؤمنين عليه السّلام ابن عساكر در تحت 912 از ترجمه امير المؤمنين در « تاريخ دمشق » آورده است . و نيز در « مجمع الزوائد » ج 7 ص 41 آورده و گفته است كه : عبد الله بن احمد حنبل و طبرانى در « صغير » و « اوسط » با تصريح به ثقه بودن رجال سند حديث آورده‌اند . و در « الدّر المّنثور » . و سيوطى با تخريج ابن مردويه و ابن عساكر ذكر كرده است .\r\nطبقه ششم - روايات بسيارى است از رسول اكرم صلّى اللّه عليه و آله و سلّم كه آن حضرت براى وضوى خود آب طلبيدند و بعد از وضو گرفتن دست امير المؤمنين « عليه السّلام » را گرفته و به سينه خودشان گذاردند و گفتند : انتَ المُنذِرُ و بعد از آن دست را به سينه اميرالمؤمنين گذارده و گفتند : وَلِكُلّ قَومٍ هادٍ . اين روايات با مضامين مختلفه اين قضيّه را از رسول خدا نقل مىكند . محمدّ بن حسن صفّار در « بصائر الدرجات » با اسناد خود از ابوحمزهء ثمالى روايت كرده است كه گفت :\r\nسمعت ابا جعفر عليه السّلام يقول : دعا رسول الله صلى الله عليه و آله و سلم بوضوء طهر فلما فرغ اخذ بيد على صلى الله عليهما فالزمها يده ثم قال : «  إِنَّما أَنْتَ مُنْذِرٌ *  » ثم ضم يده الى صدره و قال : « و لكل قوم هاد » . ثم قال : يا على ! انت اصل الدين و منار الايمان و غاية الهدى و قائد الغر المحجلين اشهد لك بذلك « 5 »\r\n« حضرت امام محمّد باقر « عليه السّلام » روايت كرده‌اند كه : روزى\r\n\r\n\r\n","description":"","footnote":"\r\n( 1 ) . مناقب ج 1 ص 299 .\r\n( 2 ) . شواهد التنزيل ج 1 ص 299 .\r\n( 3 ) . همان مصدر .\r\n( 4 ) . همان كتاب ص 300 .\r\n( 5 ) . غاية المرام ص 236 حديث نهم ، و تفسير برهان ج 1 ص 518 .\r\n","page_name":" 196 ","page_number":200},
  {"content":"\r\n\r\nرسول اكرم « صلّى اللّه عليه و آله و سلّم » براى وضو گرفتن خود آب وضو طلب كردند و چون از وضو فارغ شدند دست اميرالمؤمنين « عليه السّلام » را گرفته و به دست خود محكم چسبانيدند و گفتند : انمَّا انت مُنذِرٌ يعنى من دعوت كننده به سوى خدا هستم ، و سپس آن دست را به سينه اميرالمؤمنين برگردانده و گفتند : وَ لِكُلِّ قَومٍ هادِ و براى هر دسته‌اى از جانب خدا هادى و رهبرى است . و بعد از آن گفتند : اى على تو اصل و پايه دين خدا هستى و كانون تابش انوار ايمان و نهايت درجه هدايت و پيشواى مردمان مؤمن متقّى سپيد پيشانى و نورانى چهره كه آثار نورانيّت وضوء از صورت و دستها و پاهاى آنها در روز قيامت مشهود است مىباشى . و من به اين مطالب دربارهء تو گواهى مىدهم . » و اين روايت را فرات بن ابراهيم از ابو حمزه از حضرت باقر « عليه السّلام » در تفسير خود نقل كرده است « 1 »\r\nسيوطى گويد : ابن جرير و ابن مردويه و ابو نعيم اصفهانى در كتاب « معرفة الصحابة » و ديلمى و ابن عساكر و ابن النجّار تخريج روايت كرده‌اند كه :\r\nلما نزلت  إِنَّما أَنْتَ مُنْذِرٌ وَ لِكُلِّ قَوْمٍ هادٍ  وضع رسول الله يده على صدره فقال : انا المنذر ، و أوْمَأ بيده الى منكب على رضى الله عنه فقال : انت الهادى ، يا على بك يهتدى المهتدون . « 2 »\r\nدر اين روايت اين بزرگان از ائمّهء حديث مىگويند : « چون اين آيه نازل شد رسول خدا دست خود را بر سينه خود گذارده و گفتند : من منذر هستم ، و با دست خود اشاره به شانهء على بن أبىطالب نموده و گفتند : تو راهبر و راهنما هستى ، اى على به وسيلهء تو راه يافتگان راه خدا راه خود را خواهند پيمود » . و اين روايت را ثعلبى در تفسير خود از عطاء بن سائب از سعيد بن جبير از ابن عبّاس آورده است « 3 » و نيز طبرى در تفسير خود ج 13 ص 108 عين متن اين حديث را با همين سند از ابن عبّاس ذكر\r\n\r\n\r\n","description":"","footnote":"\r\n( 1 ) . بحار الانوار ج 9 ص 76 .\r\n( 2 ) . تفسير الدر المنثور ج 4 ص 45 ، و تفسير الميزان ج 11 ص 360 نقلا \" عن الدر المنثور ، و تفسير فخر رازى ج 19 ص 14 . و در پاورقى ج 1 ص 295 از شواهد التنزيل گويد : در كنز العمال ج 6 ص 157 از ديلمى از ابن عبّاس آورده است ، و در ينابيع المودّه باب 26 ص 99 با مختصر اختلافى در لفظ از ثعلبى در كشّاف آورده است .\r\n( 3 ) . تفسير برهان ج 1 ص 519 ، و بحار الانوار ج 9 ص 75 ، و تفسير ابو الفتوح رازى ج 6 ص 463 ، و تفسير الميزان ج 11 ص 360 ، و مناقب ابن شهرآشوب ج 1 ص 567 .\r\n","page_name":" 197 ","page_number":201},
  {"content":"\r\n\r\nكرده است . « 1 » و حاكم حسكانى با اسناد خود به چهار طريق از عطاء بن سائب از سعيد بن جبير از ابن عبّاس آورده است « 2 »\r\nو نيز حاكم حسكانى از ابوالحسن الفارسى با اسناد خود از ابوفروهء سلمى روايت كرده است كه\r\nقال : دعا رسول الله صلى الله عليه و آله و سلم بالطهور و عنده على بن أبى طالب فاخذ رسول الله بيد على بعد ما تطهر فالزقها بصدره ثم قال : «  إِنَّما أَنْتَ مُنْذِرٌ *  » ثم ردها الى صدر على ثم قال : «  وَ لِكُلِّ قَوْمٍ هادٍ  » . ثم قال : انك منار الانام و غاية الهدى و امير القراء ، اشهد على ذلك انك كذلك « 3 »\r\nدر اين روايت مىفرمايد : « بعد از آنكه رسول خدا وضو گرفت ، دست على را گرفت و به سينهء خود چسبانده و فرمود : تو دعوت كننده به دين خدا هستى و بيم دهنده از عذاب او ، و سپس دست على را به سينهء على گذارد و فرمود : و از براى هر طائفه و دسته‌اى راهنمائى است ، يعنى آن راهبر تو هستى . و پس از آن فرمود : تو محلّ تراوش رحمت و نور نسبت به جميع مردم هستى ، و نهايت هدايت ، و رئيس و امير قاريان قرآنى ، من بدين مطلب گواهى مىدهم كه تو چنين هستى . »\r\nاين روايت را از حاكم حسكانى نيز ابن شهرآشوب نقل مىكند ليكن راوى را ابو برزه ذكر كرده و به جاى لفظ فَالزَقَها لفظ الصَقَها را آورده است . و نيز در ذيلش بدين عبارت نقل كرده است كه :\r\nانت منار الامام و راية الهدى و امين القرآن و اشهد على ذلك انك كذلك « 4 »\r\nو ابوالفتوح رازى از حسكانى اين روايت را نيز ذكر كرده است و ليكن راوى را ابىبُردهء اسلمى ذكر كرده و به جاى لفظ فَالزَقَها لفظ فَالزَمَها را آورده و در آخرش عبارت چنين است :\r\nانك منارة الانام و غاية الهدى و امير القرى ، اشهد على ذلك انك كذلك . « 5 »\r\nو از حاكم حسكانى نيز سيّد هاشم بحرانى در « غاية المرام » و در « تفسير برهان » ذكر كرده و در هر دو جا به جاى لفظ فَأَلزَقَها لفظ فَالصَقَها را آورده است . امّا\r\n\r\n\r\n","description":"","footnote":"\r\n( 1 ) . پاورقى ج 1 ص 293 شواهد التنزيل .\r\n( 2 ) . شواهد التنزيل ج 1 ص 293 تا ص 296 .\r\n( 3 ) . شواهد التنزيل ج 1 ص 302 .\r\n( 4 ) . مناقب ابن شهرآشوب ج 1 ص 567 ، و بحار الانوار ج 9 ص 75 .\r\n( 5 ) . تفسير ابو الفتوح ج 3 ص 278 .\r\n","page_name":" 198 ","page_number":202},
  {"content":"\r\n\r\nدر « تفسير برهان » ذيل عبارت حديث را همانطور كه ما از حسكانى نقل كرديم آوردهء است « 1 » و ليكن در « غاية المرام » به جاى لفظ اميرُالقُراءِ لفظ اميرُالغَزا را آورده است و راوى حديث را در « غاية المرام » ابوبَردهء اسلمى و در « تفسير برهان » ابو بريده ذكر كرده است « 2 » و در « مستدرك » حاكم با اسناد خود عين اين روايت را به عين عباراتى كه در « تفسير برهان » از حاكم حسكانى نقل كرده است ذكر نموده است « 3 » و اين روايت را نيز در « ينابيع المودّة » باب 26 ص 99 از حاكم حسكانى نقل مىكند و راوى را بريدهء اسلمى آوردّه و به جاى لفظ فَالزَقَها لفظ فَالصَقَ يَدَهُ آورده و عبارات آخرش چنين است :\r\nفقال : انت  لِكُلِّ قَوْمٍ هادٍ  . ثم قال له : انت مناد الانام و غاية الهدى و امير الغر المحجلين ، اشهد على ذلك انك كذلك .\r\nو سپس گويد : عين اين روايت را ابن صبّاغ مالكى در « فصول المهمّة » از ابن عبّاس تخريج كرده است .\r\nو سيوطى گويد : ابن مردويه از ابو برزه اسلمى تخريج حديث كرده است كه او گفت :\r\nسمعت رسول الله صلى الله عليه و آله و سلم يقول : «  إِنَّما أَنْتَ مُنْذِرٌ *  » و وضع يده على صدر نفسه ، ثم وضعها على صدر على و يقول : «  لِكُلِّ قَوْمٍ هادٍ » .  « 4 »\r\nو نظير اين متن از روايت را حاكم حسكانى با اسناد خود از ابو بَرزه با دو سند ذكر كرده است « 5 » و سيّد بحرانى از ابراهيم حموينى در « فرائد السمطين » با اسناد خود از ابوهريرهء اسلمى « 6 » ، و از ثعلبى در تفسير خود با اسناد خود از سعيد بن جبير از ابن عبّاس نقل كرده است « 7 » . و ابن شهرآشوب گويد : حاكم حسكانى در « شواهد التنزيل » و مرزبانى در كتاب خود كه دربارهء آيات قرآنيّهء نازله در شأن اميرالمؤمنين تصنيف نموده است گفته‌اند كه ابو برزه روايت فوق را روايت نموده است « 8 »\r\nطبقه هفتم - رواياتى است كه دلالت دارد در معراج به رسول خدا گفته شد\r\n\r\n\r\n","description":"","footnote":"\r\n( 1 ) . تفسير برهان ج 1 ص 519 .\r\n( 2 ) . غاية المرام ص 237 حديث بيستم .\r\n( 3 ) . تفسير الميزان ج 11 ص 360 .\r\n( 4 ) . الدر المنثور ج 4 ص 45 .\r\n( 5 ) . شواهد التنزيل ج 1 ص 297 و ص 298 .\r\n( 6 ) . غاية المرام ص 235 حديث دوّم و سوّم ، و بحار الانوار ج 9 ص 75 از مناقب ابن شهرآشوب .\r\n( 7 ) . همان مصدر .\r\n( 8 ) . مناقب ابن شهرآشوب ص 567 ، و تفسير برهان ج 1 ص 519 .\r\n","page_name":" 199 ","page_number":203},
  {"content":"\r\n\r\nكه : راهنما و هادى امّت على بن أبىطالب است . مجلسى از « تفسير فرات بن ابراهيم » با سند خود از براء بن عيسى تميمى مَرفوعاً از حضرت ابى جعفر « عليه السّلام » روايت مىكند كه فرمود :\r\nقال رسول الله صلى الله عليه و آله و سلم : لما اسرى بى الى السماء لم يكن بينى و بين ربى ملك مقرب و لا نبى مرسل ، ما سالت ربى حاجة الا اعطانى خيرا منها فوقع فى مسامعى «  إِنَّما أَنْتَ مُنْذِرٌ وَ لِكُلِّ قَوْمٍ هادٍ  » فقلت : الهى انا المنذر فمن الهادى ؟ فقال الله : يا محمد ذاك على بن أبى طالب ، آية المهتدين و امام المتقين و قائد الغر المحجلين من امتك برحمتى الى الجنة . « 1 »\r\n« حضرت امام محمّد باقر « عليه السّلام » از رسول خدا روايت كرده‌اند كه آن حضرت فرمود : چون در شب معراج مرا به سوى آسمان بردند به جائى رسيدم كه ميان من و پروردگار من هيچ حجاب و فاصله‌اى نبود . نه در آنجا فرشتهء مقرّبى و نه پيامبر مرسلى بود . چيزى از خدا در آنجا نخواستم مگر آنكه بهتر از آن را به من عنايت نمود در آن هنگام در خاطرم آيه  إِنَّما أَنْتَ مُنْذِرٌ وَ لِكُلِّ قَوْمٍ هادٍ  گذشت . عرض كردم : بار پروردگار من مرا منذر و دعوت كننده به دين و شريعتت قرار دادى ، هادى و راهنماى اين امّت كيست ؟ خطاب رسيد : اى محمّد راهبر و راهنما على بن أبىطالب است ، او امام و پيشواى راه يافتگان و متّقيّان و آيه و علامت هدايت شدگان و سر خيل جمعيّت نشانداران از خوب چهرگان به نور خدا در روز بازپسين است كه آنان از امّت تو را رهبرى نموده و به رحمت من داخل در بهشت خواهد نمود . »\r\nو حاكم حسكانى با سلسله سند خود از سعيد بن جبير از ابن عبّاس روايت كرده است كه :\r\nقال : قال رسول الله صلى الله عليه و آله و سلم : ليلة اسرى بى ما سالت ربى شيئا الا اعطانيه [ و 
  ] سمعت مناديا من خلفى يقول : يا محمد «  إِنَّما أَنْتَ مُنْذِرٌ وَ لِكُلِّ قَوْمٍ هادٍ  » . قلت : انا المنذر فمن الهادى ؟ قال : على الهادى المهتدى القائد امتك الى جنتى غراء محجلين برحمتى « 2 »\r\n« رسول خدا فرمود : شبى كه مرا به معراج بردند هر چه از خداى خود طلب كردم به من عطا فرمود و شنيدم كه كسى از پشت سر من مرا صدا مىزد و مىگفت : اى محّمد تو منذر هستى و براى هر امّتى يك راهنمائى است . من گفتم : من دعوت كننده و منذر هستم راهبر و راهنما كيست ؟ گفت : آن على بن أبيطالب\r\n\r\n\r\n","description":"","footnote":"\r\n( 1 ) . بحار الانوار ج 9 ص 76 .\r\n( 2 ) . شواهد التنزيل ج 1 ص 296 .\r\n","page_name":" 200 ","page_number":204},
  {"content":"\r\n\r\nاست كه او هادى و مهتدى است يعنى راهبر و راه رفته اوست كه امّت تو را به سمت بهشت من مىرساند . و امّت تو سپيد چهره و نورانى صورت با علائم و نشان‌هاى توحيد به رحمت من خواهند پيوست . »\r\nو از اين جاست كه ابو نعيم اصفهانى با سه طريق از حذيفة بن اليمان روايت كرده است كه : قال : قال النبى صلى الله عليه و آله و سلم : ان تستخلفوا عليا - و ما اراكم فاعلين - تجدوه هاديا مهديا يحملكم على المحجة البيضاء « 1 » .\r\n« حضرت رسول خدا فرمود : اگر پس از من على بن أبىطالب را به خلافت قبول كنيد - و من شما را چنين مردمى نمىبينم كه بگذاريد او خليفه مسلمين گردد - او را راهبر و راهرو خواهيد يافت كه شما را در راه مستقيم و روشن سير دهد . »\r\nو اين روايت را ابو الفتوح در تفسير خود روايت نموده است و سپس گفته است : در اينجا اشارتى است و در آن اشارت براى تو بشارتى است و آن اينكه رسول خدا على بن أبىطالب را هادى و مهدى گفته است و از طرفى ( چون مىدانيم طبق آيه وَ لِكُلّ قَومً هاد ) امام اوّل هادى و امام آخر هم كه مهدى است و در اين صورت نجات براى تو مسلّم است چون رسول خدا فرموده است : لن تهلك الرعية و ان كانت ظالمة مسيئة اذا كانت الولاة هادية مهدية . « رعيّت و تودهء مردم گرچه ستمكار و بد عمل باشند هيچ‌گاه به هلاكت نخواهند افتاد مادامى كه رهبران و زمامداران امور ، خود راه يافته و راهبر باشند . »\r\nنديده‌اى كه شاعر چه خوب سروده است :\r\n تَلْقَى الامَانَ عَلى حِياضِ مُحَمَّدٍ * ثَؤلاءُ مُخرِفَة وَ ذِئبٌ اطْلَسُ\r\nلاذِى يَخافُ وَ لا لِذَلِكَ جُرأة * يَهْدِى الرَّعِيَّة مَا اسْتَقامَ الرَّيّسُ « 2 » \r\nاين بيت‌ها از كميت ، شاعر اهل بيت است و او شيعى مذهب بوده است و از اين اندوه مىخورد كه حقّ آل محمّد را ديگران غصب كرده و منحصر در خود نموده‌اند و اشاره به ظهور قائم آل محمّد مىكند كه در آن زمان كه عدل محض سراسر جهان را فرا گيرد گوسفند از گرگ نمىترسد و گرگ نيز به گوسفند تعدّى و تجاوز نمىكند و معنى شعر چنين مىشود : « در وقت حكومت آل محمّد در كنار حوض هاى\r\n\r\n\r\n","description":"","footnote":"\r\n( 1 ) . مناقب ابن شهرآشوب ج 1 ص 567 ، و بحار الانوار ج 9 ص 75 نقلًا عن المناقب .\r\n( 2 ) . « تفسير أبو الفتوح رازى » ج 6 ، ص 463 .\r\n","page_name":" 201 ","page_number":205},
  {"content":"\r\n\r\nرحمت و عدل ، گرگ تيره رنگ و گوسفند بچّه دار با كمال آرامش و امان در برابر هم ايستاده و آب مىخورند . نه گوسفند از گرگ مىهراسد و نه براى گرگ جرأت تعدّى و تجاوز است . آرى وقتى كه پيشوا و رئيس راست و درست باشد رعيّت و تودهء جمعيّت راه به را كمال و آرامش و عدل و انصاف رهبرى خواهد نمود . »\r\nو از اينجاست كه زَرقاء كوفيّه اعلان به عدل أميرالمؤمنين « عليه السّلام » در برابر معاوية بن أبىسفيان مىكند و به آيه  إِنَّما أَنْتَ مُنْذِرٌ وَ لِكُلِّ قَوْمٍ هادٍ  استهشاد مىكند . حاكم حسكانى با اسناد خود از عبد الله بن عامر روايت كرده است كه او گفت : ازِعِجَتِ الزَّرْقَاءُ الكُوفِيَّة إلَى مُعاوِيَة فَلَمَّا دَخَلَتْ عَلَيْهِ قالَ لَها مُعاوِيَة : مَا تَقُولِينَ فِى مَوْلَى المؤمِنِينَ عَلىَّ ؟ فَأَنشَأت تَقُولُ :\r\n صَلَّى الإلَهُ عَلى قَبْرٍ تَضَمَّنَهُ * نُورٌ فَأصْبَحَ فِيهِ العَدْلُ مَدْفُوناً\r\nمَن حَالَفَ العَدْلَ وَ الإيمَانَ مُقْتَرِناً * فَصارَ بالْعَدلِ وَ الإيمَانِ مَقْرُوناً \r\nفَقالَ لَها مُعاوِية : كَيفَ غَرَرْتِ فِيهِ هَذِهِ الغَريرَة ؟ فَقَالَت : سَمِعْتُ اللهَ يَقُولُ فِى كِتابِهِ لَنِبِيِّهِ : «  إِنَّما أَنْتَ مُنْذِرٌ وَ لِكُلِّ قَوْمٍ هادٍ  » الْمُنذِرُ رَسُولُ اللهِ وَ الهَادِى عَلِىٌّ وَلِىُّ اللهِ . « 1 »\r\n« زرقاء را كه يك زن از اهل كوفه به سوى معاويه بردند ، چون بر او داخل شد معاويه گفت : در حقّ على مولاى مؤمنان رأيت چيست ؟ زرقاء دو بيت شعر انشاء نمود و مُفاد آن اين است : « درود و رحمت خدا بر آن قبرى باد كه نور ، آن را در خود فرا گرفت و در آن قبر ، عدالت نيز مدفون شد . آن كسى كه با عدالت و ايمان هم سوگند شد و با آنها معاهده كرد كه پيوسته با آنها قرين باشد و بنابراين پيوسته با عدل و ايمان قرين و ملازم شد . » معاويه به او گفت : اين گونه مدائح را دربارهء او از كجا يافتى ؟ زرقاء گفت : از خدا شنيدم كه در كتاب خود كه بر پيغمبرش فرستاد گفت :  إِنَّما أَنْتَ مُنْذِرٌ وَ لِكُلِّ قَوْمٍ هادٍ  منذر رسول خدا و هادى علىّ بن أبىطالب ولى خداست . »\r\nو همچنين در وقتىكه قيس بن سعد بن عباده در مدينه هنگام سفر معاويه بعد از شهادت حضرت امام حسن « عليه السّلام » با او روبرو شد و مطالبى تند بين طرفين\r\n\r\n\r\n","description":"","footnote":"\r\n( 1 ) . « شواهد التنزيل » ج 1 ، ص 302 .\r\n","page_name":" 202 ","page_number":206},
  {"content":"\r\n\r\nردّ و بدل شد از جمله مناقبى را كه قيس بن سعد دربارهء أمير المؤمنين به معاويه مىگويد استشهاد به آيه  إِنَّما أَنْتَ مُنْذِرٌ وَ لِكُلِّ قَوْمٍ هادٍ  است كه قيس مىگويد در شأن أميرالمؤمنين « عليه السّلام » نازل شده است . « 1 »\r\n\r\nروايات داله بر اينكه مراد از هادى عموم ائمّهء اهل بيت « عليهم السلام » مىباشند\r\nطبقهء هشتم رواياتى است كه دلالت دارد بر آنكه مراد از هادى تنها أميرالمؤمنين « عليه السّلام » نيستند بلكه ائمّهء اهل بيت « عليهم السّلام » يكى پس از ديگرى مصداق براى عنوان هادى مىباشند . و اين روايات به دو دسته تقسيم مىشوند .\r\nدستهء اوّل : رواياتى است كه مىفهماند قرآن مجيد دربارهء شخصى بخصوصه نازل نشده است زيرا در اين صورت به مرگ آن شخص قرآن مجيد يا آن آيه از آن نيز مىمرده است . و چون كتاب خدا همواره زنده است لذا براى آيات آن هميشه مصداق زنده و گويا بايد وجود داشته باشد . سيّد بحرانى و مجلسى از « تفسير عيّاشى » از عبد الرحيم قصير روايت كرده‌اند كه : قَالَ : كُنتُ يَوماً بينَ الايّامِ عِندَ أبى جعفَرٍ عليه السّلام فَقالَ : يا عَبدَ الرَّحيم ، قُلْتُ : لَبَّيْكَ ، قالَ : قَوْلُهُ «  إِنَّما أَنْتَ مُنْذِرٌ وَ لِكُلِّ قَوْمٍ هادٍ  » قالَ رَسُولُ اللهِ صَلَّى الله عليهِ وَ آلهِ وَ سلَّم : انَا المُنذِرُ وَ عَلِىٌّ الهادى ، مَنِ الهادى إلى اليَومِ « 2 » ؟ فَسَكَتُ طَويلًا ثُمَّ رَفَعْتُ رَأسى فَقُلْتُ : جِعِلْتُ فِداكَ هِىَ فِيكُمْ تَوارَثُونَها رَجُلٌ فَرَجُلٌ حَتَّى انْتَهَت إلَيكَ فَأنتَ جُعِلْتُ فِداكَ الهادى . قالَ : صَدَقْتَ يا عَبْدَ الرَّحِيمِ إنَّ القُرآنَ لَا يَمُوتُ وَ الايَة حَيَّة لَا تَمُوتُ فَلَوْ كَانَتِ الاية فِى الاقوامِ مَاتُوا فَمَاتَ القُرآنَ وَ لَكِن هِىَ جَارِيَة فِى الباقِينَ كَما جَرَتْ فِى الماضِينَ . وَ قَالَ عَبدُ الرَّحِيمِ : قالَ أبو عَبداللهِ عليه السّلام : إنَّ القُرآنَ حَىُّ لَمْ يَمُتْ وَ إنَّهُ يَجرى كَما يَجرِى اللَّيْلُ وَ النَّهارُ وَ كَما يَجْرِى الشَّمْسُ وَ القَمَرُ وَ يَجْرِى عَلى آخِرِنا كَما يَجْرِى عَلى أَوَّلِنَا . « 3 »\r\n« عبد الرحيم قصير گويد : من روزى از روزها نزد حضرت امام محمّد باقر « عليه السّلام » بودم . آن حضرت فرمود : اى عبد الرحيم ! عرض كردم : بلى ، فرمود : در آيه  إِنَّما أَنْتَ مُنْذِرٌ وَ لِكُلِّ قَوْمٍ هادٍ  رسول خدا فرموده است مراد از منذر من هستم و\r\n\r\n\r\n","description":"","footnote":"\r\n( 1 ) . « غاية المرام » ص 236 حديث چهاردهم نقلًا عن سليم بن قيس هلالى كوفى ، و « تفسير برهان » ج 1 ، ص 519 .\r\n( 2 ) . در « تفسير برهان » لفظ الى را آورده است ، و در « غاية المرام » نيز آورده لكن در « بحار الانوار » مجلسى نياورده است\r\n( 3 ) . « غاية المرام » ص 237 حديث شانزدهم و « تفسير برهان » ج 1 ، ص 519 و « بحار الانوار » ج 9 ، ص 76 .\r\n","page_name":" 203 ","page_number":207},
  {"content":"\r\n\r\nمراد از هادى على است ، امروز هادى كيست ؟ عبد الرحيم مىگويد : من مدّتى سكوت طولانى نمودم و سپس سر خود را بالا نموده عرض كردم : فدايت شوم آيه مزبور دربارهء شماست و آن‌را يك يك از پدران شما به ارث بردند تا نوبت به شما رسيده است ؛ فدايت شوم امروز هادى و راهنماى امّت شما هستيد .\r\nحضرت فرمود : راست گفتى اى عبد الرحيم ، قرآن كريم هيچ گاه نمىميرد و آيه قرآن هميشه زنده است و نمىميرد . اگر آيه‌اى از قرآن اختصاص به گروهى مخصوص داشته باشد و آنها بميرند قرآن مرده است و ليكن قرآن همانطور كه دربارهء افراد گذشته منطبق و جارى مىشده است دربارهء افراد آينده نيز صادق و منطبق خواهد شد . عبد الرحيم مىگويد : من از حضرت صادق « عليه السّلام » شنيدم كه مىفرمود : قرآن همواره زنده و جاودان است و أبداً مرگ ندارد و مانند شب و روز و ماه و خورشيد كه پيوسته در حركت و گردشند قرآن نيز دائماً در گردش و جريان است و همان‌طور كه بسيارى از آيات بر سابقين و اوّلين از ما صادق و منطبق مىشده است بر آخرين و لاحقين از ما جارى و صادق خواهد شد . »\r\nو محمّد بن يعقوب كلينى در « كافى » با سند خود از أبو بصير روايت مىكند قالَ : قُلتُ لابِيعَبداللهِ عليه السّلام : «  إِنَّما أَنْتَ مُنْذِرٌ وَ لِكُلِّ قَوْمٍ هادٍ  » فقالَ : رَسُولُ اللهِ المُنذِرُ وَ عَلِىٌّ الهادى . يا با مُحَمَّدٍ هَل مِن هادٍ اليَومَ ؟ قُلتَ : بَلى جُعِلْتُ فِداكَ مَا زالَ مِنكُم هادٍ بَعْدَ هادٍ حَتَّى دُفِعَتْ إلَيكَ . فَقالَ : رَحِمَكَ اللهُ يا با مُحَمَّدٍ لَوْ كَانَتْ إذا نَزَلتْ آية على رَجُلٍ ثُمَّ ماتَ ذَلِكَ الرَّجُلُ ماتَت‌ِالاية مات الكِتابُ ، وَ لَكِنَّهُ حَىٌّ يَجرى فَيَمَن بَقِىَ كَما جَرَى فِيمَن مَضى . « 1 »\r\n« أبو بصير گويد : خدمت حضرت صادق عليه السّلام عرض كردم : تفسير آيه  إِنَّما أَنْتَ مُنْذِرٌ وَ لِكُلِّ قَوْمٍ هادٍ  چيست ؟ حضرت فرمود : مراد از منذر رسول خداست و مراد از هادى على است . حضرت فرمود : اى أبا محمّد آيا در امروز نيز راهنما و راهبرى هست ؟ گفتم : فدايت شوم هميشه در ميان شما خاندان راهنما و راهبرى پس از راهنما بوده است تا اين زمان كه منصب رهبرى به شما محوّل شده است . حضرت فرمود : اى ابا محمّد خدا را تو را رحمت كند راست گفتى ، اگر آيه‌اى از قرآن در شأن مردى بخصوص\r\n\r\n\r\n","description":"","footnote":"\r\n( 1 ) . « اصول كافى » ج 1 ، ص 192 ، و در « تفسير برهان » ج 1 ، ص 518 و در « غاية المرام » ص 235 حديث سوّم مكرّر آورده است .\r\n","page_name":" 204 ","page_number":208},
  {"content":"\r\n\r\nفرود آيد و سپس آن مرد بميرد آيه قرآن مرده و كتاب خدا را مرگ فرا گرفته است ، و ليكن قرآن زنده است و در افراد آينده جارى و منطبق مىشود به همان قسمى كه در افراد گذشته منطبق و جارى مىشده است . »\r\nدستهء دوّم : رواياتى است كه بدون استشهاد به تطبيق آيه  إِنَّما أَنْتَ مُنْذِرٌ وَ لِكُلِّ قَوْمٍ هادٍ  بر أئمّهء طاهرين به عنوان جَرىْ و تطبيق و استدلال به حيات قرآن ، مستقيماً ائمّه « عليهم السّلام » را مصداق عنوان هادى قرار مىدهد .\r\nأبو الحسن محمّد بن احمد بن علىّ بن شاذان فقيه از طريق عامّه با اسناد خود از عبد الله بن عمر روايت كرده است كه قالَ : قالَ رَسُولُ اللهِ صَلَّى الله عليه و آله و سلّم : بِى انذِرتُمْ وَ بِعَلىِ بنِ أبيطالبٍ اهْتَدَيْتُمْ . وَ قَرَأ : «  إِنَّما أَنْتَ مُنْذِرٌ وَ لِكُلِّ قَوْمٍ هادٍ  » . و بِالحَسَنِ أُعطيتُمُ الإحسانَ وَ بِالحُسَينِ تَسْعَدُونَ وَ بِهِ تَشقُونَ . أَلا وَ إنَّ الحُسينَ بابٌ مِن أبوابِ الجَنَّة مَن عَانَدَهُ حَرَّمَ اللهُ عَلَيْهِ رِيحَ الجَنَّة . « 1 » « عبد الله بن عمر گفته است كه : رسول خدا « صلّى اللّه عليه و آله و سلّم » فرمود : به واسطهء من شما امّت به سوى خدا دعوت شديد و از عذاب خدا در بيم و هراس افتاديد ، و به واسطهء علىّ بن أبىطالب راه را پيدا كرديد و در صراط مستقيم به سوى خدا حركت كرديد . آنگاه رسول خدا براى اسشتهاد كلام خود به آيه  إِنَّما أَنْتَ مُنْذِرٌ *  تمسّك جُست و سپس فرمود : به واسطهء حَسَن مورد احسان و عنايت خدا واقع شديد ، و به واسطهء حسين سعادتمند يا شقى خواهيد شد . اى مردم آگاه باشيد كه حسين درى است از درهاى بهشت ، هر كس با او دشمنى كند خداوند بوى بهشت را به مشام جان او نخواهد رسانيد » .\r\nو عيّاشى از مَسعدهء بن صدقه از حضرت امام جعفر صادق از پدرش از جدّش « عليهم السّلام » روايت كرده است كه قَالَ : قالَ أمير المؤمنين عليه السّلام : فينا نَزَلَتْ هَذِهِ الايَة «  إِنَّما أَنْتَ مُنْذِرٌ وَ لِكُلِّ قَوْمٍ هادٍ  » . فَقالَ رَسولُ اللهِ صَلَّى الله عليه وَ آلهِ وَ سلَّم : أَنَا المُنذِرُ وَ أنتَ الهادى يا عَلِىٌّ فَمِنّا الهادى و النَّجاة وَ السَّعادَة إلى يَومِ القِيامَة . « 2 » « أمير المؤمنين « عليه السّلام » فرمودند : آيه  إِنَّما أَنْتَ مُنْذِرٌ وَ لِكُلِّ قَوْمٍ هادٍ  دربارهء ما نازل شده است و رسول خدا فرمود : من منذر هستم و تو اى على راهبر و راهنمائى و همواره تا روز قيامت راهبر و سعادت و نجات مردم از\r\n\r\n\r\n","description":"","footnote":"\r\n( 1 ) . « غاية المرام » ص 235 حديث ششم ، و « تفسير برهان » ج 1 ، ص 519 .\r\n( 2 ) . « تفسير برهان » ج 1 ، ص 519 .\r\n","page_name":" 205 ","page_number":209},
  {"content":"\r\n\r\nميان ما خواهد بود .\r\n\r\nخطبه پيامبر اكرم ( ص ) در تمسّك به ثقلين\r\nشيخ صدوق محمّد بن علىّ ابن بابويه قمّى با اسناد خود از حسين بن يزيد بن عبد على از عبد الله بن حسن از پدرش از حضرت امام حسن « عليه السّلام » روايت كرده است كه روزى حضرت رسول اكرم « صلّى اللّه عليه و آله و سلّم » در ميان مردم خطبه خواندند و بعد از حمد و ثناى خدا گفتند : اى مردم ! گويا زمان مرگ من نزديك شده و بايد دعوت حقّ را اجابت كنم ، وَ إِنى تَارِكٌ فِيكُمُ الثَّقَلَيْنِ كِتابَ اللهِ وَ عِتْرَتِى أَهْلَ بَيْتِى ، أَما إن تَمَسَّكُتُمْ بِهِما لَنْ تَضِلُّوا ، فَتَعَلَّمُوا مِنْهُم وَ لَا تُعَلِّمُوهُم فَإنَّهُمْ أَعْلَمُ مِنكُمْ . لَا تَخْلُو الارضُ مِنْهُمْ وَ لَوْ خَلَتْ لانْساخَتْ بِأهْلِهِا . « و من در ميان شما دو چيز پر اهميّت و گران قيمت باقى مىگذارم : كتاب خدا و عترت من كه اهل بيت من هستند . اى مردم تا وقتى كه شما به آن دو تمسّك جستيد ابداً گمراه نخواهيد شد . شما از اهل بيت من دانش را بياموزيد و به آنها چيزى ياد ندهيد و تعليم نكنيد ، آنها از شما داناترند . هيچ‌گاه زمين از آنها خالى نخواهد بود ، و اگر فرضاً خالى شود تمام اهل خود را در كام خود فرو خواهد كشيد . » و سپس فرمود :\r\nاللهُمَّ إنِّى أعْلَمُ أنَّ العِلْمَ لَا يَبِيدُ وَ لَا يَنْقَطِعُ وَ أنَّكَ لَا تُخْلِى الارضَ مِن حُجَّة لَكَ عَلَى خَلْقِكَ ظاهرٍ لَيْسَ بِالمُطاعِ أَوْ خائِفٌ مُغْمُورٍ كَيلا تَبْطُلَ حُجَّتُكَ وَ لَا تَضِلَّ أولِياؤكَ بَعْدَ إذ هَدَيْتَهُمْ أُولَئِكَ الاقَلُّونَ عَدَداً الَاعظَمُونَ قَدْراً عِندَ اللهِ .\r\n« بار پروردگارا من مىدانم كه هيچ‌گاه عِلم خراب و نابود نخواهد شد و هيچ‌گاه تو زمين را از حجّت خالى نخواهى گذارد يا حجّت ظاهرى كه مردم فرمان او را نپذيرند يا حجّت باطنى كه پيوسته در غيبت و خوف بسر برد براى آنكه حجّت تو باطل نگردد و اولياى تو از بندگانت گم و گمراه نشوند و پس از هدايت ، بى مربّى و سرپرست نمانند ، چقدر تعداد آنها كم و قدر و منزلت آنها در نزد خدا بزرگ است . »\r\nچون خطبه تمام شد و از منبر به زير آمد عرض كردم : اى رسول خدا مگر تو حجّت خدا بر جميع بندگان او نيستى ؟ فرمود : اى حَسَن خدا مىگويد : «  إِنَّما أَنْتَ مُنْذِرٌ وَ لِكُلِّ قَوْمٍ هادٍ  » فَأنَا المُنذِرُ وَ عَلِىٌّ الهَادى . « اى پيغمبر تو اعلان كنندهء به توحيد و به شريعت خدا هستى و براى هر جمعيّتى رهبر و راهنمائى خواهد بود . من دعوت كنندهء به خدا و ترساننده از عذاب او هستم ، و علىّ بن أبى طالب رهبر و راهنماست . من گفتم : اى رسول خدا شما گفتيد هيچ‌گاه زمين از حجّت تهى\r\n\r\n","description":"","footnote":"","page_name":" 206 ","page_number":210},
  {"content":"\r\n\r\nنخواهد شد . حضرت فرمود : بله ، علىّ بن أبى طالب حجّت خدا بر خلق و امام است بعد از من و پس از او حجّت و امام تو هستى ، و حجّت و امام و جانشين بعد از تو حسين است . و خداوند لطيف و خبير به من خبر داده است كه از صُلب حسين فرزندى خارج شود كه نام او على هم نام جدّش خواهد بود ، چون حسين از دنيا برود على فرزندش بر منصب امامت بنشيند و او حجّت و امام مردم بعد از پدرش خواهد بود و از صلب على فرزندى برون آيد كه هم اسم من است و از همهء مردم به من شبيه‌تر است ، عِلم او عِلم من است و حُكم او حُكم من است ، او امام و حجّت بعد از پدرش خواهد بود و خداوند فرزندى را از صلب محمّد بيرون آورد كه اسمش جعفر است از همهء مردم راستگوتر و راست كردارتر ، او امام و حجّت بعد از پدرش خواهد بود و خداوند از صلب جعفر فرزندى خارج كند كه اسمش موسى است هم نام موسى بن عمران ، مقام عبوديّت او از همهء مردم شديدتر است ، او امام و حجّت بعد از پدرش خواهد بود و خداوند از صلب موسى فرزندى خارج كند كه نامش على است ، معدن عِلم و محلّ حكمت است ، او امام و حجّت بعد از پدرش خواهد بود خداوند از صلب محمّد فرزندى خارج كند كه نامش على است ، او امام و حجّت خدا بعد از پدرش خواهد بود و خداوند از صلب على فرزندى پديد آورد كه نامش حسن است ، او امام و حجّت خدا بعد از پدرش خواهد بود و خداوند از صلب حسن به وجود آورد قائم آل محمّد را ، او امام و حجّت بر شيعيان و روشن كنندهء نور معرفت در دل دوستان و اولياى خود خواهد بود ، غيبتى خواهد نمود كه كسى او را نمىبيند ، جمعيّت بسيارى از تمسّك به او بر مىگردند و جمعيّت ديگرى بر امامت او استوار مىمانند ، مىگويند : وعدهء ظهور كِى خواهد بود اگر شما راست مىگوئيد : وَ لَوْ لَمْ يَكُنْ مِنَ الدُّنيا إلّا يَوْمٌ وَاحِدٌ لَطوَّلَ اللهُ عَزَّ وَ جَلَّ ذَلِكَ اليَوْمَ حَتَّى يَخْرُجَ قائِمُنا فَيَمْلأ الارضَ قِسْطاً وَ عَدلًا كَما مُلِئتُ ظُلماً وَ جَوراً ، فَلَا تَخلُوا الارضُ مِنكُمْ ، أعطاكُمُ اللهُ عِلمى وَ فَهْمِى ، وَ لَقَدْ دَعَوْتَ اللهَ تَبَارَكَ وَ تَعالىَ أَن يَجْعَلَ العِلْمَ وَ الفِقْهَ فى عَقِبى وَ عَقِبِ عَقِبى وَ فى زَرْعى وَ زَرْعِ زَرْعى . « 1 »\r\n\r\n\r\n","description":"","footnote":"\r\n( 1 ) . « غاية المرام » ص 236 ، حديث يازدهم ، و « تفسير برهان » ج 1 ، ص 517 و ص 518\r\n","page_name":" 207 ","page_number":211},
  {"content":"\r\n\r\nو اگر از مدّت عمر دنيا باقى نمانده باشد مگر يك روز خداوند آن روز را به قدرى طولانى خواهد كرد تا به قدرى كه قائم ما ظهور كند و جهان را پس از ظلم و جور به عدل و داد مبدّل سازد . زمين از شما حجّتهاى الهيّه خالى نخواهد ماند ، خداوند عِلم من و درايت مرا به شما عنايت كرده است . من از خدا خواسته‌ام كه عِلم و فَهم را در اولاد من و اولاد اولاد من قرار دهد ، و در كِشت من و كِشتهء حاصلهء از كشت من بنهد » .\r\nبارى اين حديث شريف حاوى نكاتى است كه بايد اجمالًا در هر يك از آنها دقّت نمود .\r\n\r\nتواتر حديث ثقلين\r\nنكتهء اوّل بيان ثقلين يعنى كتاب خدا و اهل بيت رسول خداست كه عدم ضلالت و گمراهى را رسول خدا مرهون به عمل و تمسّك به هر دو از آنها دانسته است . اين حديث از روايات متواتره است كه متجاوز از سى نفر از اصحاب پيغمبر اكرم « صلّى الله عليه و آله و سلّم » آن را روايت نموده‌اند و گذشته از علماى بزرگ شيعه و مصنّفات معتبرهء آنها بيش از دويست نفر از علماى بزرگ اهل سنّت آن‌را با الفاظ مختلف روايت نموده « 1 » و در متجاوز از پانصد كتاب از كتب معتبرهء آنان آمده است . « 2 »\r\nآية الله علّامه مير حامد حسين لكهنوى هندى نيشابورى رضوان الله عليه جلد دوازدهم از « عبقات الانوار » را به بحث در پيرامون اين حديث اختصاص داده و آن را به دو جزء تقسيم كرده و جزء اوّل را اختصاص به بحث از سند حديث و جزء دوّم را اختصاص به بحث در دلالت آن داده است . « 3 » و ميرزا نجم الدّين شريف عسگرى كتابى مستقلّ به نام « محمّد و علىٌّ و حديث الثقلين و حديث السفينة » از مصادر عامّه دربارهء اين حديث و حديث سفينه تأليف نموده است و ما در آينده مفصّلًا راجع به اين حديث بحث خواهيم نمود ان شاء الله تعالى .\r\nنكتهء دوّم آن است كه رسول خدا مىفرمايد : شما به اهل بيت من چيزى ياد\r\n\r\n\r\n","description":"","footnote":"\r\n( 1 ) . اين عبارات را در مقدّمهء طبع « عبقات » در جزء اوّل از جلد دوازدهم در قسمت اوّل مقابل صفحهء اوّل آورده است .\r\n( 2 ) . فهرست مآخذ سند حديث ثقلين از ص 1165 تا 1188 از ضميمهء طبع جلد آخر از جلد دوازدهم « عبقات الانوار » .\r\n( 3 ) . مجموع اين دو جزء را كه جلد دوازدهم را تشكيل مىدهد مؤسّسهء نشر نفائس مخطوطات اصفهان در شش مجلّد به طبع رسانيده است .\r\n","page_name":" 208 ","page_number":212},
  {"content":"\r\n\r\nندهيد زيرا كه آنها از شما داناترند لَا تُعَلِّمُوهُمْ فَإنَّهُمْ أعْلَمُ مِنكُمْ . اين جملهء حديث را از رسول خدا بسيارى از علماء عامّه و خاصّه نقل كرده‌اند و ما در ص 21 از ج 3 « امام شناسى » از جابربن عبد الله انصارى نقل كرديم . و اگر اين جمله حضرت را ضميمه كنيم با جملهء ديگرى كه حضرت امام حسن عليه السّلام ضمن خطبهء خود از آن حضرت روايت مىكند استفادهء امامت و رهبرى أئمّهء اطهار خواهد شد ، و آن جمله اين است كه مىگويد : وَ قَدْ سَمِعَتْ هَذِهِ الامَّة جَدِّى صَلَّى الله عليه و آله و سلّم يَقُولُ : مَا وَلَّتْ امَّة أمْرَها رَجُلًا وَ فِيهِمْ مَن هُوَ أَعْلَمُ مِنهُ إلّا لَم يَزَل يَذْهَبُ أَمْرُهُمْ سَفالًا حَتَّى يَرْجِعُوا إلى مَا تَرَكُوهُ . « 1 » و « به تحقيق كه اين امّت از جدّ من رسول خدا صلّى الله عليه و آله و سلّم شنيده است كه مىفرمود : هيچ طايفه و گروهى امور اجتماعى و شئون ديگر خود را به مردى نمىسپارند كه از او در ميان آن گروه داناتر هم بوده باشد مگر آنكه روز به‌روز امور آنها رو به فساد و خرابى خواهد رفت الّا آنكه از عمل خود برگردند و شخص اعلم را براى رسيدگى و سرپرستى امور خود قرار دهند . »\r\nاز ضميمه نمودن اين دو جمله از رسول خدا استفاده مىشود كه حتماً بايد ائمّهء طاهرين « عليهم السّلام » رهبرى تمام شئون مردم را بدون استثناء چه در امور معاشى و سياست مُدُن و تدبير منزل و چه در امور معاد و چه در امور معارف و علوم دينى متكفّل گردند زيرا اوّلًا به طور اطلاق أعلميّت آنها را بيان فرموده و اين ، حكم صغراى قضيّه را دارد . و ثانياً زعامت فرد اعلم را لازم شمرده و اين ، حكم كبراى قضيّه را دارد و نتيجه ، زعامت آنان است به طور دوام و اطلاق .\r\n\r\nخطبه امير المؤمنين « عليه السّلام » در علم خاندان نبوت\r\nحضرت مولى الموحّدين أمير المؤمنين عليه السّلام در « نهج البلاغة » در ضمن خطبهء 142 مىفرمايد : أَينَ الَّذين زَعَمُوا أَنَّهُمْ الرّاسِخُونَ فِى العِلْمِ دُونَنا كَذِباً وَ بَغْياً عَلَيْنا أن رَفَعَنا اللهُ وَ وَضَعَهُمْ ، وَ اعْطاناً وَ حَرَمَهُمْ ، وَ أدْخَلنَا وَ أَخْرَجَهُمْ ، بنا يُسْتَعطَى الهُدى وَ يُسْتَجلَى العَمى . إنَّ الائِمَّة مِن قُريشٍ غُرِسُوا فِى هَذَا البَطْنِ مِن هاشِمٍ ، لا تَصْلُحُ عَلى سِواهُمْ\r\n\r\n\r\n","description":"","footnote":"\r\n( 1 ) . « ، ينابيع المودّة » ص 482 باب نَودَم . و در « غاية المرام » ص 298 در تحت عنوان حديث بيست و ششم ضمن خطبهء حضرت امام حسن عليه السّلام در موقع بيعت با معاويه ذكر كرده و با سند ديگر مختصر اين خطبه را در ص 298 و ص 299 در تحت عنوان حديث بيست و هفتم بيان كرده و در سطر 15 عين آن عبارت حضرت را راجع به ولايت امّت ذكر كرده است .\r\n","page_name":" 209 ","page_number":213},
  {"content":"\r\n\r\nوَ لَا تَصْلُحُ الوُلاة مِن غَيْرِهِمْ « 1 » « كجا هستند كسانى كه از روى دروغ و دشمنى با ما ادّعا مىكنند كه آنان استواران در عِلمَند ؟ در حالى كه خداوند درجه و منزلت ما را بلند نموده و مقام آنها را پست قرار داده است ، و از نعمتهاى علوم و معارف خود ما را بهره‌مند فرموده و آنها را محروم كرده است ، و در ايمان و توحيد و درجات قرب ، ما را داخل كرده و آنان را خارج نموده است . به واسطهء ماست كه هدايت در ميان افراد بشر قسمت مىشود و هر كس بهرهء خود را از آن در مىيابد ، و به واسطهء ماست كه روشنائى چشم و نور باطن در دل مردم ظهور مىكند و هر كس مىتواند پرده‌هاى ظلمات جهل را پس زده و به نور بصيرت ديدگانش روشن گردد . پيشوايان و رهبران اجتماع پيوسته از طايفهء قريش بوده و در آل محمّد از طايفهء بنى هاشم قرار داده شده‌اند . امامت و رهبرى براى غير آنان سزاوار نيست و جايز نيست كه حكمفرمايان امّت از غير آنها بوده باشند . »\r\nو در خطبهء 145 مىفرمايد : وَ اعْلَمُوا أنَّكُم لَن تَعْرِفُوا الرُّشدَ حَتَّى تَعْرِفوا الَّذى تَرَكَهُ ، وَ لَنْ تَأخُذُوا بِمِيثاقِ الكِتابِ حَتَّى تَعْرِفُوا الَّذى نَقَضَهُ ، وَ لَنْ تُمَسِّكُوا بِهِ حَتّى تَعْرِفُوا الَّذى نَبَذَهُ ، فَالتَمِسُوا ذَلِكَ مِن عِندِ أهلِهِ فَإنَّهُمْ عَيْشُ العِلْمِ وَ مَوْتُ الجَهْلِ ، هُمُ الَّذينَ يُخْبِرُكُم حُكْمُهُمْ عَنْ عِلْمِهِمْ وَ صَمْتُهُمْ عَنْ مَنطِقِهِمْ وَ ظَاهِرُهُمْ عَن بَاطِنِهِمْ لَا يُخالِفُونَ الدِّينَ وَ لَا يَخْتَلُفُونَ فِيهِ ، فَهُوَ بَيْنَهُمْ شَاهِدٌ صَادِقٌ وَ صَامِتٌ نَاطِقٌ . « 2 »\r\n« و بدانيد كه هرگز راه مستقيم و سعادت را نخواهيد شناخت مگر آنكه بشناسيد كسى را كه آن راه را ترك كرده است تا از فعل او تبرّى جوئيد و به ضدّ آن كه راه حقّ است بگرائيد ، و هيچ‌گاه عهد و پيمان قرآن كريم را بر ذمّه و عهدهء خود قرار نمىدهيد مگر آنكه بشناسيد كسى را كه آن‌را نقض كرده و درهم شكسته است ، و در عمل به قرآن كريم ثابت قدم و استوار نمىشويد و به آن چنگ نمىزنيد و متمسّك نمىگرديد مگر آنكه بشناسيد كسى را كه آن‌را از درجهء اعتبار ساقط كرده و عملًا به دور انداخته است ( يعنى يكى از شرائط فهم كتاب خدا و تماميّت درجهء معرفت به آن شناختن مخالفان قرآن و منكران آن است ، و تا أئمّهء ضلال شناخته نشوند و از قول و\r\n\r\n\r\n","description":"","footnote":"\r\n( 1 ) . « نهج البلاغة » جزء اوّل ، ص 262 .\r\n( 2 ) . « نهج البلاغة » خطبهء 145 جزء اوّل ص 267 ، و « ينابيع المودّة » ص 446 .\r\n","page_name":" 210 ","page_number":214},
  {"content":"\r\n\r\nفعل آنان تبرّى پيدا نشود تمسّك به قرآن كريم و به واقعيّت ائمّهء حقّ حاصل نخواهد شد ) . بنابراين راه سعادت و ادراك معانى راقيهء كتاب خدا و تمسّك به قرآن كريم را از نزد اهلش بجوئيد و از آنها طلب كنيد ( و آنها امامان از اهل بيت هستند ) كه حقيقت دانش و حيات عرفانند ، و مرگ جهل و فقدان نادانى . آنان كسانى هستند كه حكم آنها در ظاهر حاكى و كاشف از علوم و دانش آنها در باطن است ، و سكوت عميق آنها كاشف از گويائى روح و جان آنها به اسرار جهان آفرينش و رموز عالم ملك و ملكوت است ، و ظاهر ايشان كه همان سيماى عبوديّت و روح خضوع و آيه خشوع است حاكى از باطن ايشان كه همان حال طمأنينه و سكينه و اتّصاف به كمالات قدسيّه و معارف ربوبيّه است خواهد بود . آنان در امر دين مخالفت نمىورزند و با يكديگر اختلاف ندارند ، دين در ميان آنها گواهى است صادق و خاموشى است ناطق ( كه به واسطهء عمل آنها به دين و تمركز يافتن معنى و روح دين در كانون نفوس آنها بهترين گواه راستين بر واقعيّت آنهاست ، و پياده شدن اسرار دين در دل و جوارح آنان بهترين شاهد عملى با لب و دل گويا برحقيقت آنهاست ) . »\r\n\r\nصفات امام در دعاى روز عرفه حضرت سجاد « عليه السّلام »\r\nو حضرت سيّد السّاجدين و زين العابدين « عليه السّلام » در ضمن دعاى روز عرفه كه چهل و هفتمين دعا از « صحيفهء كامله » است عرض مىكند : اللهُمَّ إنَّكَ ايَّدْتَ دينَكَ فى كُلِّ اوانٍ بإمامٍ اقَمْتَهُ عَلَماً لِعِبادِكَ وَ مَناراً فى بِلَادِكَ بَعْدَ أن وَصَلْتَ حَبْلَهُ بِحَبْلِكَ ، وَ جَعَلْتَهُ الذَّريعَة الَى رِضْوَانِكَ ، وَ افْتَرَضْتَ طاعَتَهُ وَ حَذَّرْتَ مَعْصِيتَهُ ، وَ امَرْتَ بِامْتِثَالِ امْرِهِ وَ الإنتهاءِ عِندَ نَهْيِهِ ، وَ الّا يَتَقَدَّمَهُ مُتَقَدِّمٌ ، وَ لَا يَتَأخَّرَ عنه مُتَأخِّرٌ ، فَهُوَ عِصْمَة اللّائذينَ وَ كَهْفُ المُؤمِنِينَ وَ عُرْوَة المُتَمَسِّكِينَ وَ بَهاءُ العالَمِينَ .\r\n« بار پروردگارا تو در هر زمانى دين خود را به امامى از امامها تقويت و تأييد نمودى ، آن امامى كه او را به عنوان نشانه و علامت براى بندگان خود معرّفى كردى و كانون نور و هدايت را در ميان افراد بشر در وادى جهل و ظلمت قرار دادى بعد از آنكه رشتهء دل و اتّصال باطن او را به رشتهء مقام جمال و جلال خود متّصل فرمودى و او را وسيلهء مقام رضاى خود در ميان مردم معيّن كردى ، و اطاعت از او را واجب و لازم شمردى ، و مخالفت و سرپيچى از نهى او را حرام فرمودى ، و بندگان خود را امر كردى كه اوامر او را بپذيرند و امتثال كنند ، و از نواهى او اجتناب ورزند ، و هيچ‌كس از مردم و افراد امّت از او در هر امرى از امور جلو نيفتد ، و خود را بر او مقدّم نكند ، و\r\n\r\n","description":"","footnote":"","page_name":" 211 ","page_number":215},
  {"content":"\r\n\r\nهيچ فردى از او تخلّف نورزد ، و در فرمانبرى از اوامر و اتّصال با او عقب بيفتد . بنابراين آن امام موجب مصونيّت و حفظ پناه آورندگان از شرور و موانع و آفات دنيوى و اخروى و پناه‌گاه و ملجأ و ملاذ مؤمنان ، و دست‌اويز محكم گروندگان ، و نور و بَهاء و عظمت اهل عالم خواهد بود . »\r\nمرحوم سيّد على خان كبير در شرح اين فقره از دعا از شرح « صحيفهء كامله سجّاديّه » مطالبى نفيس آورده ما مختصر آن‌را نقل مىكنيم : حضرت علىّ بن الحسين « عليهما السّلام » در اين فقرات مقام امام را به چهار صفت توصيف نموده است :\r\nاوّل : عِصْمَة اللّائذينَ يعنى براى امام هيچ دافع و مانعى نيست كه پناه آورندگان به سوى خود را در راه مستقيم رهبرى كند و از ورطهء هلاك در جانب افراط و تفريط حفظ نمايد .\r\nدوّم : كَهْفُ المؤمنِين يعنى ملجأ و پناه تمام مؤمنان است ، كسانى كه در حوادث واقعه و در شبهات وارده به او روى آورند و چاره رهائى از ظلمات نفس امّاره و مهالك را از او بجويند .\r\nسوّم : عُرْوَة المُتَمَسِّكِينَ يعنى افرادى را كه به او تمسّك نمايند و از اوامر او پيروى كنند و به آثار او تأسّى نموده و از نواهى او اجتناب ورزند از وقوع و فرو افتادن در چاه‌هاى مهلكه ، و سقوط در نقمت و بُعد برهاند .\r\nچهارم : بَهاءُ العالَمينَ يعنى نظام امور جهان و طراوت و زيبائى مناظر عالم به او بسته است . چون مردم همگى به سيره و روش او رفتار مىكنند و به دين جهت ميزان عدل ، استوار ، و ترازوى انصاف ، برقرار ، و ستونهاى حقّ و معدلت در ميان آنها بر پا گردد .\r\nو اين دعا كه دلالت بر لزوم امام در هر زمانى از ازمنه دارد طبق حكم عقل و نقل است . امّا دليل عقلى آنكه انسان در دنيا افرادى دارد كه بايد با يكديگر به نحو تعاون و اجتماع زيست كنند و با پديد آمدن تمدّن و اجتماع طبعاً بين افراد اصطكاك و تزاحم به وجود خواهد آمد ، براى آنكه جلب منافع و دفع ضرر و حسّ استخدام از غرائز و جِبليّات بشر است ، هر كس دوست دارد به تمام لذائذ و مشتَهيات خود برسد و از هر گونه مزاحمى در راه اين مقصد خشمگين مىشود و بر عليه آن قيام و اقدام مىنمايد ، بنابراين نزاع و تشاجر و مخاصمات پديد مىآيد و منجرّ به قتل و غارت و\r\n\r\n","description":"","footnote":"","page_name":" 212 ","page_number":216},
  {"content":"\r\n\r\nخرابى عمران و قطع نسل و اختلال نظام خواهد شد . و در اين صورت حتماً بايد قانونى در ميان آنها حكومت كند كه معاش آنها را منظّم كند و راه صحيحى را براى زندگى در پيش پاى انان قرار دهد ، و آن قانون شريعت است كه امور دنيوى آنها را اصلاح مىكند و در راه حفظ حقوق و عدم تعدّى و تجاوز و تجاسر به ديگران آنها را تربيت مىدهد ، و راهى را نيز براى وصول به خدا معيّن مىكند و آنها را به عالم ماوراء طبيعت و مادّه متوجّه نموده و به ياد آخرت و نتيجهء اعمال مىاندازد ، و كوس رحيل را به سفر سوى خدا در گوش آنان مىنوازد ، و آنها را مىترساند ، و از راه نزديك دعوت حقّ را به آنها ابلاغ مىكند ، و به صراط مستقيم رهبرى مىنمايد .\r\nاين اساس تربيت شرعى بايد به دست فرد انسانى انجام گيرد چون مباشرت فرشتگان در اداء اين امر محال است و حيوانات پائين ترند از آنكه بتوانند مربّى بشر گردند . و آن فرد انسان بايد به آيات و به بيّناتى از جانب خداى خود مؤيّد شود تا مردم دعوت او را بپذيرند و نوع بشر در مقابل او خاضع گردند و آن معجزه است . بنابراين در سنّت حضرت بارى تعالى شأنه العزيز ارسال چنين فردى لازم و حتمى است . و هم‌چنانكه خدا در عنايت نظام عالم از ريزش باران دريغ نمىكند چون زمين به باران در پرورش درختان و گياهان و حيوانات و انسان‌ها محتاج است همين طور نظام عالم بى نياز از امامى نيست كه صلاح دنيا و آخرت را به بنى نوع خود بفهماند . آرى كسى كه در نظام احسن آفرينش از رويانيدن موى ابروان به جهت زيبائى نه به جهت لزوم و ضرورت مضايقه نكرده است چگونه ممكن است از فرستادن امامى كه وجودش رحمة للعالمين ، و معرّفى او نشانهء هدايت در صراط مستقيم است خوددارى كند .\r\nبنابراين لطف و عنايت از مقام منيع خداست كه چنين شخصى را ايجاد فرموده و براى دستگيرى بشر در راه نفع عاجل و سلامت نفس در آخرت و خير آجل بفرستد . اين شخص خليفهء خداست در روى زمين و اوست امامى كه او را براى رهبرى بندگان و كانون فيض بخش و نور دهنده در ميان بلاد و اقوام مقرّر فرموده است .\r\n\r\nضرورت وجود امام براى جامعه\r\nدر اينجا اگر اين شبهه پيش آيد كه : اين دليل فقط دلالت بر لزوم فرستادن پيغمبر از اجانب خدا مىنمايد كه داراى شريعت و قانون باشد و خود آن پيغمبر مبيّن شريعت خود مىباشد و دلالت بر لزوم امام را ندارد . جواب آن است كه\r\n\r\n","description":"","footnote":"","page_name":" 213 ","page_number":217},
  {"content":"\r\n\r\nهمانطور كه بشر احتياج به پيغمبرى دارد كه از او استفادهء شريعت و حكمت را بنمايد همان‌طور نيازمند به حافظ آن شريعت الهيّه و پاسدار و كفيل و قيّم آن مىباشد . چون براى مردم حفظ جميع احكام شريعت و كتاب الهى مقدور نيست و علاوه كتاب هم مبيّن جميع احكام بر وجهى كه نياز به امام را در مراجعات رفع كند نخواهد بود ، چون در كتاب خدا مجمل و مفصّل ، محكم و متشابه ، عامّ و خاصّ ، مطلق و مقيّد ، ناسخ و منسوخ ، و علوم باطنه و دقايق غامضه و اسرار ملكوتيّه به اندازه‌اى وجود دارد كه احاطه بر معرفت آنها براى غير پيغمبر از راه وحى يا وصىّ پيغمبر از راه افاضات غيبيّه در اذُن واعيه ممكن نيست . امام است كه با روح وسيع خود قابليّت ادراك تمام معلومات پيغمبر را دارد و آن طور كه بايد مىگيرد و به مردم ابلاغ مىكند .\r\nو اگر كسى بگويد : با اجتهاد در كتاب خدا رفع نيازمنديها مىشود . جواب آن است كه اجتهاد ممنوع است و اگر به فرض جايز باشد در صورت ضرورت است و چون براى خدا ضرورتى معنى ندارد پس بايد امامى بفرستد كه عالِم به جميع احكام و احتياجات بشر كما هو حقّه و حافظ قانون و قيّوم آن باشد ، و اين درجه و منزله براى احدى ميسّر نيست مگر براى صاحب نفس قدسيّه و عقل كامل و بصيرت الهيّه و ضمير صافى و وجدان پاك از زنگار صفات نكوهيده و كدورت نادانى و جهل تا آنكه علوم ربّانيّه در او جلوه گر گردد و اسرار غيبيّه در او منعكس شود . و لذا بعضى از اهل عرفان گفته‌اند : حقيقت نبوّت و رسالت هيچ‌گاه از بين نمىرود و ماهيّت و واقعيّتش در هر زمان موجود است و نسخ نمىگردد بلكه فقط مسمّى به اسم رسول و پيغمبر از بين مىرود و به جهت فرود نيامدن فرشتهء وحى بر وجهى كه بر پيغمبر ظاهر شود ، و بر اين اساس رواياتى از أئمّهء اطهار « عليهم السّلام » در فرق ميان نبى و رسول و مُحَدَّث وارد است . رسول كسى است كه فرشته بر او ظاهر شود و با او سخن گويد ، و نبى كسى است كه در خواب فرشته را مىبيند و با او تكلّم مىكند ، و چه بسا در فردى هم معنى رسالت و هم معنى نبوّت جمع مىشود ، و محدَّث كسى است كه صداى فرشته را مىشنود ولى صورت او را نمىبيند . و از رسول اكرم « صلّى اللّه عليه و آله و سلّم » اين حديث مشهور است كه فرمود : إنَّ فى امَّتى مُحَدَّثين مُكَلَّمِينَ « در امّت من افرادى هستند كه ملائكهء پروردگار با آن‌ها سخن مىگويند . » و نيز از آن حضرت است كه فرمود : إنَّ لِلَّهِ عِباداً لَيْسُوا بِأنبيآءَ يَغْبِطُهُمُ النَّبِيُّون « به درستى كه خداوند بندگانى دارد كه از پيغمبران\r\n\r\n","description":"","footnote":"","page_name":" 214 ","page_number":218},
  {"content":"\r\n\r\nنيستند و ليكن پيغمبران به درجات آنها در نزد خدا غبطه مىخورند . » و امّا دليل نقلى بر وجود امام بسيار است كه از شيعه و سنّى روايت شده است . « 1 » الى آخر ما ذكره من الروايات .\r\n\r\nنقش امام تنها حفظ نظام اجتماع نيست\r\nالبتّه بر ناقد بصير و مؤمن خبير پوشيده نيست كه اين نحوه از استدلال بر لزوم امام را كه مبتنى بر حفظ اجتماع و تمدّن بشر و براساس رعايت حقوق و عدم تجاوز به ديگران و پيدايش مدينهء فاضله بر پايهء تعاون بقاء نه تنازع بقاء است بسيارى از متكلّمين اقامه نموده و به اين برهان و نظير آن خواسته‌اند مسألهء لزوم نياز به وجود امام را اثبات كنند و ليكن مقام امام از اين مسؤوليّت بالاتر و وظيفهء او با ارج‌تر است . در رواياتى كه داريم مطالبى عجيب راجع به شخصيّت امام به چشم مىخورد مانند آنكه حيات بشر بستگى به او دارد و اگر او نباشد زمين اهلش را در كام خود فرو مىبرد و او ريسمان خداست ، و اسم اعظم ، و آيت كبراى حقّ ، و قوام عوالم ، و والى كاخ آفرينش ، و مايهء زندگى دلها ، و اطمينان قلوب است . و لذا اگر كسى در مقابل برهان فوق بگويد : اگر حكماى خبير و عقلاى هر ملّت قانون عدل را طبق آراء و سليقهء خود بر آن ملّت اجرا كنند و افراد را در تحت تعليم و تربيت صحيح بر پيروى از آن قانون عادت دهند و از دوران كودكى با تلقينات روحى روحِ كودك را از دروغ و دزدى و هر گونه خيانت و جنايتى بر حذر دارند به طورى كه در بعضى از كشورهائى كه از خدا خبرى ندارند ديده مىشود كه چقدر رعايت نظم و آداب را مىكنند ديگرچه نيازى به امام داريم ، و اگر فائده امام حفظ مردم از تعدّيات است به غير امام هم ممكن است و تجربه نيز نشان داده است ، در اينجا اين نحوه از استدلال ديگر زمينه‌اى پيدا نمىكند .\r\nولى همان‌طور كه ذكر شد مقام امام منحصر به حفظ عدالت و توازن در حقوق نيست بلكه امام رابطهء خلق و خالق است . بشر چون در عالم طبع قدم گذارد و از نسيم عالم قدس به دور افتاد و از نفحات ربّانيّه و جلوه‌هاى ملكوتيّه محروم ماند در خود كه صاحب مسند اين مقام است نگرانى و اضطراب مشاهده كرد خواه متمدّن باشد خواه نباشد ، خواه در اجتماع زيست كند يا نكند . و بنابراين اگر فرض كنيم بشرى .\r\n\r\n\r\n","description":"","footnote":"\r\n( 1 ) . « شرح صحيفه » سيّد عليخان ، ص 500\r\n","page_name":" 215 ","page_number":219},
  {"content":"\r\n\r\nتنها بدون هيچ رابطه‌اى از زن و فرزند ، و پدر و مادر ، و خواهر و برادر ، و شريك و همسايه ، و حاكم و محكوم ، و رئيس و مرئوس در جزيره‌اى سبز و خرّم زندگى كرده و از همهء مواهب مادّيّه متمتّع شود باز اين نگرانى و اضطراب در او هست ، خاطرات پريشان او را رنج مىدهد و هر لحظه كه به ياد نقاط ضعف و نقصان خود مىافتد در پريشانى واقع مىشود ، حسّ دورى از حريم امن و امان الهى كه منزلگه واقعى اوست تمام نعمتهاى اين جزيرهء خرّم را بر او زهر نموده و مناظر زيباى آنها را چون هياكل غول و ديو جلوه مىدهد . بشر تا به خدا ربط پيدا نكند آرام نمىگيرد ، آرامش او فقط و فقط با انس با خداست  أَلا بِذِكْرِ اللَّهِ تَطْمَئِنُّ الْقُلُوبُ  « 1 » آرامش و سكون خاطر و ذكر خدا در دل جاى نمىگيرد مگر به تعليم مربّى كامل كه همهء راههاى آخرت را طىّ كرده و به سَلُونِى قَبْلَ أَن تَفْقِدُونِى زبانش گويا است . او است كه مىتواند راهبر شود نه آن كه خود فاقد اين صفت است . بشر يا بايد به اين مرحله برسد و يا بايد در تحت تعليم و تربيت شخص رسيده قرار گيرد ، اوّلى امام است و دوّمى مأموم ، و فرض ثالثى وجود ندارد . در قرآن كريم حكايت زبان جهنّمىها را بيان مىكند كه آنها به خازنان جهنّم مىگويند :   وَ قالُوا لَوْ كُنَّا نَسْمَعُ أَوْ نَعْقِلُ ما كُنَّا فِي أَصْحابِ السَّعِيرِ * فَاعْتَرَفُوا بِذَنْبِهِمْ فَسُحْقاً لِأَصْحابِ السَّعِيرِ .   « 2 »\r\n« اگر ما يا خود به مقامى رسيده بوديم كه مستقّلًا درك مىكرديم و احتياج به هيچ گونه مربّى نداشتيم و يا پيروى از شخصى مىنموديم كه او به مقام عقل و ادراك حقائق و اسرار رسيده و مستقّلًا مورد افاضات حضرت سبحان قرار گرفته بود ، در امروز از مردم جهنّم نبوديم . جهنّمىها اعتراف به گناه خود مىكنند پس مرگ و نابودى باد بر آنان » . از اين آيه استفاده مىشود كه گناه اصحاب سعير كه ياران جهنّم باشند فقط خود سَر بودن و به آراء شخصيّه عمل كردن و در تحت تربيت امام نرفتن است گرچه در نزد خود داراى افكار عالى و پسنديده باشند ولى آن كافى نيست . يا بايد شخص به مقام عقل مستقلّ بدون نياز به عوامل خارجى برسد يا از چنين عقلى شنوا و پذيرا باشد و گرنه جاى او در دوزخ نفس امّاره و آراء باطله و خاطرات شيطانيّه بوده و مقام تجسّم آنها در عوالم ديگر به صورت جهنّم‌هاى برافروخته خواهد بود .\r\n\r\n\r\n","description":"","footnote":"\r\n( 1 ) . سورهء رعد ، 13 : آيه 28\r\n( 2 ) . سورهء ملك ، ( 67 ) : آيه 10 و 11\r\n","page_name":" 216 ","page_number":220},
  {"content":"\r\n\r\nباز در جاى ديگر ، قرآن مردم را به سه قسمت مىكند :      وَ كُنْتُمْ أَزْواجاً ثَلاثَةً * فَأَصْحابُ الْمَيْمَنَةِ ما أَصْحابُ الْمَيْمَنَةِ * وَ أَصْحابُ الْمَشْئَمَةِ ما أَصْحابُ الْمَشْئَمَةِ * وَ السَّابِقُونَ السَّابِقُونَ * أُولئِكَ الْمُقَرَّبُونَ .      « 1 » و در آخر سورهء مىفرمايد :        فَأَمَّا إِنْ كانَ مِنَ الْمُقَرَّبِينَ * فَرَوْحٌ وَ رَيْحانٌ وَ جَنَّةُ نَعِيمٍ * وَ أَمَّا إِنْ كانَ مِنْ أَصْحابِ الْيَمِينِ * فَسَلامٌ لَكَ مِنْ أَصْحابِ الْيَمِينِ * وَ أَمَّا إِنْ كانَ مِنَ الْمُكَذِّبِينَ الضَّالِّينَ * فَنُزُلٌ مِنْ حَمِيمٍ * وَ تَصْلِيَةُ جَحِيمٍ .        منظور از مقرّبان درگاه خدا خصوص أئمّهء اطهار عليهم السّلام هستند و افرادى كه در سايهء تعليم آنها به مقصود رسيده و در حرم خدا آرميده و به خطاب   يا أَيَّتُهَا النَّفْسُ الْمُطْمَئِنَّةُ ارْجِعِي إِلى رَبِّكِ راضِيَةً مَرْضِيَّةً   مشرّف شده‌اند . و مراد از اصحاب يمين مردمى هستند كه در راه شريعت و تبعيّت از امام بوده ولى به مقصد نرسيده و مقام و منزلت قرب براى آنان حاصل نشده است . و مراد از اصحاب المشئمة كه آنها را از مكذّبين ضالّين قلمداد مىكند مردم خودسر و خود رأى هستند كه به آراء و افكار خود مىبالند و از پيروى امام سر مىپيچند . و اين حقيقت را أميرالمؤمنين « عليه السّلام » براى كميل بن زياد نَخَعى بيان مىفرمايد .\r\nقالَ كُمَيلُ بنُ زِيادٍ : أَخَذَ بِيدَى أميرُالمؤمنِينَ عَلِىٌّ بْنُ أَبِيطالبٍ عليه السّلام فَأخرَجَنِى إلى الجَبّانِ فَلَمَّا أصْحَرَ تَنَفَّسَ الصُّعَداءِ ثُمَّ قالَ : يا كُمَيْلُ إنَّ هَذِهِ القُلُوبَ أوعِيَة فَخَيرُها أوْعاها ، فَاحْفَظْ عَنِّى مَا أَقُولُ لَكَ : النّاسُ ثَلثَة : فَعالِمٌ رَبّانِىُّ ، وَ مَتعَلِّمُ عَلى سَبِيلِ نَجاة ، وَ هَمَجٌ رَعاعٌ أتباعُ كُلِّ ناعِقٍ ، يَميلونَ مَعَ كُلِ ريحٍ ، لَم يَسْتَضيئوا بنورِ العِلْمِ ، وَ لَمْ يَلْجَأُوا إلى رُكنٍ وَثِيقٍ . « 2 »\r\n« كميل بن زياد مىگويد : أمير المؤمنين علىّ بن أبىطالب « عليه السّلام » دست مرا گرفت و به سوى مقبره به راه افتاديم . چون حضرت وارد صحرا شد نفسى عميق كشيد و فرمود : اى كميل اين دلها ظرفهائى است و بهترين آنها آن دلى است كه گنجايشش بيشتر باشد . آنچه من با تو مىگويم حفظ كن و از خاطرت محو مساز . مردم سه دسته هستند : عالمى است عارف به خدا و مربّى گم گشتگان به وادى حقيقت ، و شاگردى است كه در پيروى از آن عالم راه نجات را مىپيمايد ، و مردمى هستند نادان و بى فكر ، اوباش و بى منزله و قيمت كه به دنبال هر صدائى كه بلند شود .\r\n\r\n\r\n","description":"","footnote":"\r\n( 1 ) . سورهء واقعه ، ( 56 ) : آيات 7 الى 11 و 88 الى 94 .\r\n( 2 ) . « نهج البلاغة » جزء دوّم ، ص 171\r\n","page_name":" 217 ","page_number":221},
  {"content":"\r\n\r\nخواه حق و خواه باطل مىدوند ، و با وزش هر بادى مىجنبند ، دل آنها به نور علم روشن نشده و به مقام قابل اعتمادى پناه نياورده‌اند . »\r\nدر اينجا ملاحظه مىشود كه حضرت مردم را منحصر در اين سه دسته نموده‌اند . اوّل عالم ربّانى كه امام يا تربيت يافته به دست امام است ، آنكه انوار ملكوتيّه در دلش تابيده و از هواى نفس بالمرّه عبور كرده و شيطان خود را تسليم و منقاد نموده و بر اسرار عالم كَون آگاه ، داراى ضميرى منير و قلبى بيدار ، به حيات حقّ زنده و مربّى بشر است . دوّم مردمى كه در مقام پيروى از آن عالم ربّانى برآمده و قدم در راه سلوك نهاده و به نور او روشن و به همّت او در حركت‌اند . سوّم بقيّهء مردم از دانى و عالى كه همه بر اساس پيروى از هواى نفس در مهابط هلاك ، ساقط ، و در زمرهء حيوانات محكوم به لذائذ حسّيّه گشته و از ادراك عوالم قرب يا همّت صعود بر آن مدارج و معارج محرومند . و محصّل مطلب آنكه مسؤوليّت و وظيفهء امام ربط دلهاى مردم است با خدا و دستگيرى و ايصال به مقامات عاليّهء قرب و لقاء . و البتّه تدبير شئون اجتماع نيز از مقدّمات وصول به اين مرحله است نه غايت از ايجاد و مقصود از آفرينش ، و لذا در روايات وارد است كه اگر فرضاً در عالم بيش از دو نفر نباشند حتماً يكى از آنان بايد امام باشد .\r\n\r\nهيچگاه زمين از حجّت خدا خالى نيست\r\nثقة الاسلام كلينى با سند خود از ابن طيّار روايت مىكند قالَ : سَمِعْتُ أبَا عَبداللهِ عليه السّلام يقُولُ : لَوْ لَمْ يَبْقَ فِى الارضِ إلّا اثنانِ لَكانَ احدُهُما الحُجَّة . « 1 »\r\n« ابن طيّار مىگويد : از حضرت صادق عليه السّلام شنيدم كه مىفرمود : اگر در روى تمام زمين باقى نماند مگر دو نفر يكى از آنها حجّت خدا خواهد بود . »\r\nو نيز با دو سند ديگر يكى از حمزة بن طيّار و ديگرى از محمّد بن عيسى از حضرت صادق « عليه السّلام » روايت كرده است كه فرمود : لَوْ بَقِىَ اثْنانِ لَكانَ احَدهُما الحُجَّة عَلى صَاحِبَه « 2 » « اگر دو نفر بمانند ، يكى از آنها حتماً حجّت خداى بر آن ديگرى خواهد بود . »\r\nو نيز با سند خود از كرّام روايت كند كه قالَ : قالَ أبُو عَبدِ اللهِ عليه السّلام : لَوْ كَانَ النّاسُ رَجُلَيْنِ لَكانَ أَحَدهُمَا الإمامَ . إنَّ آخِرَ مَن يَمُوتُ الإمامُ لِئَلّا يَحْتَجَّ\r\n\r\n\r\n","description":"","footnote":"\r\n( 1 ) . « اصول كافى » ج 1 كتاب الحجّة ص 179\r\n( 2 ) . همان مصدر .\r\n","page_name":" 218 ","page_number":222},
  {"content":"\r\n\r\nأَحَدٌ على اللهِ عَزَّ وَ جَلَّ أنَّهُ تَرَكَهُ بِغَيْرِ حُجَّة لِلّهِ عَلَيْهِ « 1 » « حضرت صادق « عليه السّلام » فرمودند : اگر مردم منحصر در دو نفر گردند هر آينه يكى از آنها امام خواهد بود . و از آن دو نفر آن كه ديرتر بميرد امام خواهد بود به علّت آنكه هيچ كس بدون حجّت الهيّه نباشد و در مقابل پروردگار ادّعا نكند كه مرا بدون راهنمائى كه مرا به سوى تو دعوت كند گذاردى . »\r\nو نيز از يونس بن يعقوب از حضرت صادق « عليه السّلام » روايت كرده كه قالَ : سَمِعْتُهُ يَقُولُ : لَوْ لَمْ يَكُنْ فِى الارضِ الّا اثْنانِ لَكانَ أَحَدُهُما الحُجَّة . « 2 »\r\nنكتهء سوّم : آن است كه رسول خدا مىفرمايد : لَا تَخْلُو الارضُ مِنهُمْ « هيچ‌گاه زمين از امام خالى نيست » . به مُفاد اين جمله رواياتى وارد است . محمّد بن يعقوب كلينى با سند خود از حسين بن أبى العلاء روايت مىكند قالَ : قُلْتُ لابى عَبدِ اللهِ عليه السّلام : تَكُونُ الارضُ لَيْسَ فِيها إمامٌ ؟ قالَ : لَا قلتُ : يَكونُ إمامانِ ؟ قالَ : لا ، الّا وَ أَحَدُهُما صامِتٌ . « 3 »\r\n« مى گويد : به حضرت امام جعفر صادق « عليه السّلام » عرض كردم : آيا مىشود در زمين امام نباشد ؟ فرمود : نه . گفتم آيا مىشود در روى زمين دو امام باشد ؟ فرمود نَه ، مگر آنكه يكى از آنها ساكت بوده و زمام امور را در دست نگيرد . »\r\nو نيز با سند خود از اسحاق بن عمّار روايت كرده است عَن أبِىعَبداللهِ عليه السّلام قالَ : سَمِعْتُهُ يَقُولُ : إنَّ الارضَ لَا تَخْلُو إلّا وَ فيها إمامٌ كَيما إن زادَ المؤمنُونَ شَيئاً رَدَّهُمْ وَ إنْ نَقَصُوا شَيئاً أئِمَّة لَهُمْ . « 4 » « مىگويد : از حضرت صادق عليه السّلام شنيدم كه مىفرمود : هيچ‌گاه روى زمين از امام خالى نخواهد بود ، براى آنكه اگر مؤمنين در امرى از امور زياده روى كنند آنها را به جاى خود در درجهء اعتدال برگرداند ، و اگر در امرى از امور كوتاهى كنند و نقصانى به بار آورند آن نقيصه را براى انان تمام كند و آنان را معتدل نمايد » .\r\nو نيز با سند خود از عبد الله بن سليمان عامرى از حضرت صادق « عليه السّلام » روايت كرده است كه فرمود : مَا زَالَتِ الارضُ إلّا وَ لِلهِ فيهَا الحُجَّة ، يُعَرَّفُ الحَلَالَ وَ الحَرَامَ\r\n\r\n\r\n","description":"","footnote":"\r\n( 1 ) . اصول كافى ج 1 كتاب الحجه ص 180 .\r\n( 2 ) . همان مصدر .\r\n( 3 ) . همان كتاب ، ص 178\r\n( 4 ) . همان مصدر .\r\n","page_name":" 219 ","page_number":223},
  {"content":"\r\n\r\nوَ يَدْعُو النَّاسَ إلى سَبِيلِ اللهِ . « 1 » « هيچ وقتى از پيدايش زمين تا به حال نگذشته است مگر آنكه از براى خدا در آن حجّتى بوده است كه حرام و حلال خدا را به آنها تعليم دهد و مردم را به راه خدا بخواند . »\r\nو نيز با سند خود از ابن مسكان از أبو بصير عَن أَحَدِهِما عَليهِما السّلامِ روايت كرده است قالَ : قَالَ : إنَّ اللهَ لَمْ يَدَعِ الارضَ بِغَيْرِ عالِمٍ ، وَ لَوْ لَا ذَلِكَ لَمْ يُعرَفِ الحَقُّ وَ البَاطِلُ .\r\n« أبو بصير مىگويد : حضرت امام محمّد باقر يا حضرت امام جعفر صادق « عليهما السّلام » فرمودند : خداوند زمين را يَله و بدون عالم قرار نمىدهد و رها نكرده و اگر چنين نبود حقّ و باطل شناخته نمىشد . »\r\nو نيز با سند خود از علىّ بن أبى حمزه از أبو بصير از حضرت صادق « عليه السّلام » روايت مىكند كه قَالَ : إنَّ اللهَ اجَلُّ وَ أعظَمُ مِن ان يَتْرُكَ الارضَ بِغَيْرِ إمامٍ عادِلٍ « 2 » « فرمود : خداوند بزرگتر و بلند مرتبه‌تر است از آنكه زمين را بدون امام عادل رها و يَله بگذارد . »\r\nنكتهء چهارم آنكه رسول خدا فرمود : وَ لَوْ خَلَتْ لانَساخَتْ بِأهْلِهِا « اگر زمين از امام تهى باشد تمام اهلش را به كام خود فرو خواهد كشيد . »\r\nثقة الاسلام كلينى با سند خود از علىّ بن راشد از حضرت أبو الحسن ( يعنى حضرت علىّ بن موسى بن جعفر « عليهم السّلام » ) روايت كرده است كه قَالَ : قُلْتُ لابى عَبْدِ اللهِ عليه السّلام : أ تَبقَى الارضُ بغَيْرِ إمامٍ ؟ قالَ : لَوْ بَقِيتِ الارضُ بِغَيرِ إمامٍ لَسَاخَت . « 3 » « مى گويد : از آن حضرت سؤال كردم : آيا زمين بدون امام باقى خواهد بود ؟ فرمود : اگر زمين بدون امام باشد فرو خواهد رفت » .\r\nو نيز با سند خود از محمّد بن فضيل از حضرت امام رضا « عليه السّلام » روايت كرده است قالَ : قُلْتُ لَهُ : أ تَبقَى الارضُ بِغَيْرِ إمامٍ ؟ قالَ : لَا . قُلْتُ : إنّا نُروى عَنْ ابِّى عَبدالله عليه السّلام أَنَّها لا تَبقَى بِغَيرِ إمامٍ إلّا أنْ يَسْخَطَ اللهُ تَعالى على أهْلِ الارضِ أوْ عَلَى العِبادِ . فَقالَ : لَا . لَا تَبقَى إذاً لَسَاخَت « 4 » مىگويد : به حضرت رضا عليه السّلام عرض كردم : آيا زمين بدون امام باقى خواهد بود ؟ فرمود : نه . عرض كردم : به ما از\r\n\r\n\r\n","description":"","footnote":"\r\n( 1 ) . « اصول كافى » ج 1 ، ص 178\r\n( 2 ) . همان مصدر .\r\n( 3 ) . « اصول كافى » ج 1 ، ص 179\r\n( 4 ) . همان مصدر .\r\n","page_name":" 220 ","page_number":224},
  {"content":"\r\n\r\nحضرت صادق عليه السّلام روايت نموده‌اند كه فرموده است : زمين به غير امام باقى نخواهد بود مگر آنكه غضب خدا بر زمين يا بر بندگانش فرود آيد . حضرت فرمود : اصلًا بدون امام نمىماند ، و در اين صورت زمين اهلش را در كام خود فرود خواهد كشيد . »\r\nو نيز با سند خود از أبو هراسه از حضرت امام محمّد باقر « عليه السّلام » روايت كرده است قَالَ : لَو أنَّ الإمامَ رُفِعَ مِنَ الارض ساعَة لَماجَتْ بِأهْلِها كَما يَمُوجُ البَحْرُ بِأهْلِهِ . « 1 » « حضرت باقر فرموند : اگر يك ساعت امام از روى زمين برداشته شود زمين مانند موجى كه در دريا پديد آيد و همهء مسافران كشتىها را غرق كند به موج درآمده و تمام افراد ساكن روى خود را هلاك خواهد نمود » .\r\nو همچنين با سند خود از معلَّى بن محمّد از وَشّاء روايت كرده است قَالَ : سَأَلْتُ أَبَا الحَسنِ الرِّضا عليه السّلام : هَلْ تَبْقَى الارْضُ بِغيِرِ إمامٍ ؟ قالَ : لَا . قُلْتُ : إنَّا نُروى أنَّها لا تَبقَى إلّا أن يَسْخَطَ اللهُ عَزّ وَ جَلَّ عَلى العِباد ؟ قالَ : لا تَبقى إذاً لساخَت « 2 » « وشّاء مىگويد : از حضرت رضا « عليه السّلام » پرسيدم : آيا زمين بدون امام باقى خواهد بود ؟ فرمود : نَه . گفتم : به ما چنين روايت كرده‌اند كه زمين بدون امام نمىشود مگر آنكه خدا بر بندگان خود غضب كند . فرمود : اگر زمين بدون امام باشد تمام اهل خود را فرو خواهد برد . »\r\nنكتهء پنجم آنكه رسول خدا مىفرمايد : وَ أَنَّكَ لَا تُخْلِى الارضَ مِن حُجَّة لَكَ على خَلْقِكَ ظَاهِرٍ لَيْسَ بِالمُطاعِ أوْ خَائِفٍ مَغْمُورٍ . تا آنكه مىفرمايد : أُولَئِكَ الاقَلُّونَ عَدَداً الاعظَمُونَ قَدْراً عِندَ اللهِ . « و بار پروردگارا تو زمين را از حجّت و امام بر بندگانت خالى نمىگذارى يا حجّتى كه ظاهر باشد در ميان مردم ولى مردم از او پيروى نكنند ، يا حجّتى كه غايب باشد از ميان مردم و ترسناك . . . اين حجّتها چقدر كم‌اند و چقدر درجه و مقام آنها نزد پروردگار بزرگ است . »\r\n\r\nكلام أمير المؤمنين « عليه السّلام » درباره خصوصيّات حجج الهى\r\nأمير المؤمنين عليه السّلام در ذيل همان مكالماتى كه با كميل داشتند هنگام خروج به مقبره در صحرا مىفرمايد : اللهُمَّ بَلَى لَا تَخْلُوا الارضُ مِن قَائِمٍ لِلّهِ بِحُجَّة إمّا ظَاهِراً مَشْهُوراً أوْ خَائِفاً مَغْمُوراً لِئلَا تَبْطُلَ حُجَجُ اللهِ وَ بَيِّنَاتِهِ ، وَ كَمْ ذَا ؟ وَ أَيْنَ أُولَئِكَ ؟ أُولَئِكَ\r\n\r\n\r\n","description":"","footnote":"\r\n( 1 ) . « اصول كافى » ج 1 ، ص 179\r\n( 2 ) . همان مصدر .\r\n","page_name":" 221 ","page_number":225},
  {"content":"\r\n\r\nوَ اللهِ الاقَلُّونَ عَدَداً وَ الاعْظَمُونَ قَدْراً . يَحْفَظُ اللهُ بِهِمْ حُجَجَهُ وَ بَيِّنَاتِهِ حَتَّى يُودِعُوها نُظَرائَهُمْ وَ يَزْرَعُوها فِى قُلوبِ أشْبَاهِهِمْ . هَجَمَ بِهِمُ العِلْمُ عَلَى حَقِيقَة البَصِيرَة ، وَ بَاشَرُوا رُوحَ اليَقِينِ ، وَ اسْتَلانُوا مَا اسْتَوْعَرَهُ المُتْرِفُونَ ، وَ انِسُوا بِمَا اسْتَوْحَشَ مِنْهُ الجَاهِلُونَ ، وَ صَحِبُوا الدُّنيَا بِأبدانٍ أَرْوَاحُهَا مُعَلَّقَة بِالمَحَلِّ الاعْلَى . اولَئِكَ خُلَفَاءُ اللهِ فِى أَرْضِهِ وَ الدُّعَاة إلَى دِينِهِ . آه آه شَوْقاً إلى رُؤيَتِهِمْ إنصَرِفْ إذَا شِئتَ . « 1 »\r\nپس از آن كه أميرالمؤمنين « عليه السّلام » براى كميل بيان چهار دسته از علماى دنياپرست و ضعيف الرأى را مىنمايد و آرزو مىكند كه كسى را يافت كند تا از علوم انباشته در سينهء خود به او بياموزد و يافت نمىكند و مىفرمايد : دنيا از علم خالى شده است آنگاه مىفرمايد : « بَلى هيچ گاه زمين از حجّت خدا كه براى خدا قيام كند خالى نخواهد بود خواه آن حجّت در بين مردم ظاهر و مرعوف باشد و خواه غائب و هراسان . خداوند حجّت خود را هميشه بر روى زمين باقى مىدارد براى آنكه ادلّهء توحيد و دلائل و بيّنات خدا باطل نشود و نسخ نگردد و حجّت‌هاى الهيّه بر مردم تمام شود . آرى لكن آن حجّت‌ها چند نفرند ؟ و كجا هستند ؟ سوگند به خدا كه تعدادشان بسيار كم ولى قدر و ارج آنها در نزد خدا بسيار بزرگ است . خداوند با دلهاى توانا و نفوس قدسيّهء آنان آيات و بيّنات خود را حفظ كرده تا آنها را به هم طرازان خود بسپارند و در دلهاى آنان ذخيره كنند و در قلوب نظائر و اشباه خود تخم توحيد و معارف الهيّه و اسرار غيبيّه را بكارند . درياهاى علم با حقيقت بصيرت و درك واقعيّت به آنها هجوم آورده است ، و به رُوح يقين و مرتبهء عاليهء ايمان رسيده و آن‌را بالمباشرة لَمس نموده‌اند ، و در نهايت زُهد و بى اعتنائى به لذّات مادّى و حسّى آنچه را كه مُترِفين و خوشگذران‌ها و راحت طلبان خَشِن و سخت مىپندارند اينان نرم و لطيف و ملايم مىشمرند ، و به آنچه مردم نادان و جاهل از آن گريزانند انس و آشنائى دارند . در دنيا فقط با بدنهائى مصاحب هستند و با جسم خود در روى زمين زندگى مىكنند ليكن ارواح آنها به ملكوت اعلى پيوسته و جانهاى آنها به عوالم قدس و حرم امن و امان الهى مسكن گزيده است . اى كميل اين دسته فقط خليفه‌هاى الهى بر روى زمين هستند و حجّت‌هاى خدا بر كاخ آفرينش و عالم هستى ، و اينان دعوت كنندگان به\r\n\r\n\r\n","description":"","footnote":"\r\n( 1 ) . « نهج البلاغة » جزء دوّم ص 173\r\n","page_name":" 222 ","page_number":226},
  {"content":"\r\n\r\nسوى خدا هستند و رهبران دين او . آه آه چقدر اشتياق ملاقات و ديدار آنها را دارم . ( حالا گفتار من با تو تمام شد ) هر زمان كه خواستى برو . »\r\nو كلينى با سند خود از أبواسحاق از كسى كه مورد وثوق اوست از اصحاب أميرالمؤمنين « عليه السّلام » روايت كرده است كه قالَ أميرُالمؤمنين « عليه السّلام » : اللهُمَّ إنَّكَ لا تُخلَى ارْضَكَ مِن حُجَّة لَكَ عَلى خَلفِكَ « 1 » « حضرت أمير المؤمنين « عليه السّلام » عرض مىكنند : بار پروردگارا تو زمين خود را هيچ گاه از حجّتى بر بندگان خودت خالى نخواهى گذاشت . »\r\nو همچنين با سند خود از أبو حمزهء ثمالى از حضرت امام محمّد باقر « عليه السّلام » روايت كرده است قالَ : قَالَ : وَ اللهِ مَا تَرَكَ اللهُ أرْضاً مُنذُ قَبَضَ آدَمَ عليه السّلام إلّا وَ فِيهَا إمامٌ يُهْتَدى بِهِ إلَى اللهِ وَ هُوَ حُجَّتُهُ عَلى عِبادِهِ وَ لَا تَبقَى الارضُ بِغَيْرِ إمامٍ حُجَّة لِلّهِ عَلى عِبادِهِ . « 2 » « حضرت باقر فرمودند : سوگند به خدا كه خداوند از روزى كه آدم ابوالبشر را به سوى خود برد هيچ گاه زمينى از زمين‌ها را بدون امامى كه مردم را به سوى خدا رهبرى كند و حجّت او بر بندگانش بوده باشد خالى نگذارده است ، و هيچ گاه زمين بدون امامى كه حجّت بر بندگانش باشد باقى نخواهد بود . »\r\nو نيز چهار روايت با سندهاى مختلف از حضرت صادق و حضرت موسى بن جعفر و حضرت رضا « عليهم السّلام » روايت كرده مبنى بر آنكه حجّت خدا بر بندگان بدون امام تمام نخواهد شد . « 3 »\r\nمرحوم سيّد عليخان در « شرح صحيفه » دربارهء رواياتى كه از طرق عامّه راجع به لزوم امام وارد شده است گويد : امّا من طرق العامّة فمنه الحديث المشهور المتّفق على روايته عن النبّى : مَن ماتَ وَ لَمْ يَعْرِفُ إمامَ زَمانِهِ ماتَ مَيتَة جَاهلِيَّة . و به همين مضمون حاكم تخريج كرده و آن را صحيح شمرده از ابن عمر كه رسول خدا فرمود : مَن مَاتَ وَ لَيْسَ عَلَيهِ إمامٌ ماتَ مَيتَة جَاهِلِيَّة . و ابن مردويه از على « عليه السّلام » تخريج كرده كه : قالَ : قَالَ رَسُولُ اللهِ صَلَّى الله عَلَيْهِ وَ آلِهِ وَ سَلَّمَ فِى قَوْلِ اللهِ تَعَالَى  « يَوْمَ نَدْعُوا كُلَّ أُناسٍ بِإِمامِهِمْ »  قالَ : يُدْعَى كُلُّ قَوْمٍ بِإمامِ زَمانِهِمْ وَ كِتابِ رَبِّهِمْ وَ سُنَّة نَبِيِّهِمْ . و ابن عساكر از خالد بن صفوان تخريج كرده است إنَّهُ قالَ : لَمْ تَخْلُ الارضُ مِن قائِمِ لِلّهِ بِحُجَّتِهِ فِى عِبادِهِ - انتهى\r\n\r\n\r\n","description":"","footnote":"\r\n( 1 ) . « اصول كافى » ج 1 ، ص 178 .\r\n( 2 ) . همان كتاب ، ص 179\r\n( 3 ) . « اصول كافى » ج 1 ، ص 177 .\r\n","page_name":" 223 ","page_number":227},
  {"content":"\r\n\r\n\r\nاشاره به ظهور حضرت قائم آل محمد « عليهم السّلام »\r\nنكته ششم : آنكه حضرت رسول در اين حديث اشاره به ظهور قائم آل محمّد حضرت حجّة بن الحسن العسكرى عجّل الله تعالى فرجه الشّريف نموده مىفرمايد : وَ لَوْ لَمْ يَكُنْ مِنَ الدُّنيا إلّا يَوْمٌ وَاحِدٌ لَطَوَّلَ اللهُ عَزَّ وَ جَلَّ ذَلِكَ اليَوْمَ حَتَّى يَخْرُجُ قَائِمُنا فَيَمْلأ الارْضَ قِسْطاً وَ عَدْلًا كَما مُلِئَت ظُلْماً وَ جَوْراً . اين مسئله از مسائل اختصاصى مذهب شيعه نيست بلكه يكى از اصول مسلّمهء اسلام است و طبق مُفاد اين حديث احاديث بسيارى از بزرگان علماء عامّه با سندهاى خود از رسول خدا « صلّى الله عليه و آله و سلّم » راجع به ظهور حضرت مهدى أرواحنا فداه وارد شده است و ان شاء الله مفصّلًا در آينده به ذكر آن خواهيم پرداخت .\r\nديگر از روايات دستهء دوّم از طبقهء هشتم از تفسير آيه  إِنَّما أَنْتَ مُنْذِرٌ وَ لِكُلِّ قَوْمٍ هادٍ  حديثى است كه شيخ صدوق با سند خود از موسى بن مسلم از مَسْعَدَه روايت كرده است . مسعده گويد : من در خدمت حضرت صادق « عليه السّلام » بودم كه پيرمردى با پشت خميده و تكيه به عصا زده وارد شد و بر آن حضرت سلام كرد . حضرت پاسخ سلامش را دادند ، سپس پيرمرد گفت : اى فرزند رسول خدا دستت را بده ببوسم ، حضرت دست خود را دادند و شيخ پير بوسيد و گريه كرد . حضرت فرمودند : اى پيرمرد چرا گريه مىكنى ؟ پيرمرد گفت : صد سال است كه همواره در انتظار قائم شما هستم ، مىگويم اين ماه ظهور مىكند ، و در اين سال ظهور مىكند ، سِنَّم زياد شده پوستم نازك و استخوانم باريك و ضعيف ، و مرگم نزديك و تا به حال در ميان شما خاندان رسول خدا زمانى نگذشته است كه دلم خوش و خرسند باشد ، پيوسته شما را كُشته و فرارى از شهر به شهر و ديار به ديار ديده‌ام امّا دشمنان شما آن قدر در عزّت به سر مىبرند كه گويا با بالهاى خود بر فراز آسمان در پروازند و با اين اوضاع و پيش‌آمدها چگونه گريه نكنم ؟\r\nچشمان حضرت صادق از عبارات اين پيرمرد به اشك سرازير شد و فرمود : اى شيخ اگر خدا تو را زنده بگذارد تا قائم ما را ادراك كنى و او را ببينى چقدر در مقام و منزلهء بزرگى قرار خواهى گرفت ! و اگر قبل از ظهور قائم مرگ تو برسد در روز بازپسين با ثَقَل محمّد محشور خواهى شد ، و ما ثَقَل محمّد هستيم ( مراد از ثَقَل چيز مهمّ و بزرگ است كه شخصيّت هر كس به آن بسته است ) . فَقَالَ مُحَمَّدٌ صَلَّى الله عَلَيْهِ وَ آلِهِ وَ سَلَّمَ : إنِّى مُخَلِّفٌ فِيكُمُ\r\n\r\n","description":"","footnote":"","page_name":" 224 ","page_number":228},
  {"content":"\r\n\r\nالثَقَّلَيْنِ فَتَمَسَّكُوا بِهِمِا لَنْ تَضِلُوا : كِتَابَ اللهِ وَ عِتْرَتِى أَهْلَ بَيْتِى . « رسول خدا فرمود : من در ميان شما دو چيز بسيار مهمّ و بزرگ را به عنوان خلافت مىگذارم ، اگر به آن دو چنگ زنيد و تمسّك جوئيد هيچگاه گمراه نخواهيد شد كتاب خدا و عترت من اهل بيت من . » پيرمرد گفت : حال كه اين خبر را از شما شنيدم ديگر باكى از مردن ندارم .\r\nپس از آن حضرت فرمودند : اى شيخ بدان كه قائم ما اهل بيت از صُلب حضرت امام حسن عسكرى خواهد بود و حسن از صلب على خارج مىشود ، و على از صلب محمّد و محمّد از صلب على خارج مىشود ، و على از صُلب موسى خارج مىگردد ، و موسى اين است . و اشاره به فرزندشان موسى بن جعفر كه در آنجا بود نمودند و فرمودند : موسى از صُلب من خارج شده است . ما دوازده نفر إمامان ، همگى معصوم و پاكيزه هستيم . شيخ گفت : آيا بعضى از شما بر بعضى ديگر افضليّت دارد ؟ حضرت فرمود : نه . ما همگى در فضل يكسانيم و ليكن بعضى از ما نسبت به ديگرى عِملَش بيشتر است . ثُمَّ قَالَ : يَا شَيْخُ وَ اللهِ لَوْ لَمْ يَبْقَ مِنَ الدُّنيا إلّا يَوْمٌ وَاحِدٌ لَطَوَّلَ اللهُ ذَلِكَ اليَوْمَ حَتَّى يَخْرُجُ قَائِمُنَا أهْلَ الْبَيْتِ إلّاّ أنَّ الشِّيعَة يَقَعُونَ فِى فِتْنَة وَ حَيْرَة فِى غَيْبَتِهِ . هُناكَ يُثَبِتُ اللهُ عَلَى هَذا المُخْلَصِينَ . اللهُمَّ أعِنْهُمْ عَلى ذَلِكَ . « 1 »\r\nو « سپس حضرت فرمود : اى پيرمرد ! سوگند به خدا كه اگر از عمر دنيا نمانده باشد مگر فقط يك روز ، خداوند آن روز را به قدرى طولانى خواهد نمود كه قائم ما اهل بيت خارج شود و ظهور كند . و بدان كه شيعيان ما در امتحانات شديد و حيرت عجيبى در زمان غيبت او واقع شوند امّا خداوند بندگان مخلَصين خود را از شيعهء ما بر اقرار و اعتراف به امامت او ثابت خواهد نمود . بار پروردگارا شيعيان ما را در صبر و ثبات در غيبت او يارى فرما . »\r\nو نيز شيخ صدوق با اسناد خود از عبد الغفّار بن قاسم أبو مريم از أبو هريره روايت كرده است قالَ : دَخَلْتُ عَلى رَسُولِ اللهِ صَلَّى الله عليهِ وَ آلِهِ وَ سَلَّمَ وَ قَدْ نَزَلَتْ هَذِهِ الاية «  إِنَّما أَنْتَ مُنْذِرٌ وَ لِكُلِّ قَوْمٍ هادٍ  » . فَقَرَأها عَلَيْنَا رَسُولُ اللهِ ، قَالَ\r\n\r\n\r\n","description":"","footnote":"\r\n( 1 ) . « : تفسير برهان » ج 1 ، ص 517\r\n","page_name":" 225 ","page_number":229},
  {"content":"\r\n\r\nأنَا المُنْذِرُ ، أ تُعْرِفُونَ الهَادِى ؟ قُلْنَا : لَا ، يَا رَسُولَ اللهِ . قَالَ : هُوَ خاصِفٌ النَّعْل ، فَطُوِّلَتِ الاعْناقُ إذْ خَرَجَ عَلَيْنَا عَلِىٌّ عليه السّلام مِن بَعْضِ الحُجَرِ وَ بِيَدِهِ نَعْلُ رَسُولِ اللهِ صَلَّى الله عَلَيْهِ وَ آلِهِ وَ سَلَّمَ ثُمَّ الْتَفَتَ إلَيْنَا : الا إنَّهُ المُبَلِّغُ عَنِّى وَ الإمَامُ بَعْدى وَ زَوْجُ ابْنَتى وَ أبُو سِبْطىَّ فَفَخراً . نَحْنُ أَهْلُ بَيْتٍ أذْهَبَ اللهُ عَنَّا الرِّجْسَ وَ طَهِّرْنَا تَطْهِيراً مِنَ الدَّنَسِ ، فَقَاتَلَ بَعْدِى عَلى التَّأْوِيلِ كَما قَاتَلْتُ عَلى التَّنْزِيلِ ، هُوَ الامامُ أبُو الائِمَة الزُّهُدِ . فَقيلَ : يَا رَسُولَ اللهِ كَمِ الائِمَة بَعْدَكَ ؟ قَالَ : اثنا عَشَرَ ، عَدَدَ نُقَباءَ بَنِى اسرائِيلَ ، وَ مِنّا مَهْدِىُّ هَذِهِ الامَّة يَمْلَا اللهُ الارضَ قِسْطاً وَ عَدْلًا كما مُلِئَت جَوْراً وَ ظُلْماً ، لَا تَخْلُوا الارضُ مِنْهُم إلّا سَاخَتْ بِأَهْلِهَا . « 1 »\r\n« أبو هريره گويد : در وقتى كه آيه  « إِنَّما أَنْتَ مُنْذِرٌ وَ لِكُلِّ قَوْمٍ هادٍ »  نازل شده بود من به حضور رسول اكرم مشرّف شدم ، رسول خدا اين آيه را براى ما تلاوت فرمود و سپس فرمود : من منذر و دعوت كنندهء به سوى خدا هستم ، آيا شما هادى و رهبر را مىشناسيد ؟ عرض كرديم : نَه اى رسول خدا . فرمود : راهنما و هادى كسى است كه مشغول پينه زدن كفش‌ها است . در اين حال همهء اصحاب گردنهاى خود را بلند نموده كه وصله زن كفش‌ها را ببينند كه ناگهان از بعضى از اطاقها علىّ بن أبىطالب « عليه السّلام » بيرون آمد و در دستش نعل رسول خدا بود . در اين حال رسول خدا روى خود را به ما نمود و فرمود : اى مردم آگاه باشيد على است كه نداى مرا به گوش جهانيان مىرساند و رسالت مرا به مردم ابلاغ مىكند ، و اوست امام بعد از من و شوهر دختر من و پدر دو فرزند من ، پس چه افتخار بزرگى است . ما اهل بيتى هستيم كه خداوند هر گونه پليدى و آلايشى را از ما دور نموده و ما را به مقام طهارت و پاكى مطلق رسانيده است . علىّ بن أبيطالب بعد از من براى اثبات تأويل قرآن جنگ مىكند هم‌چنانكه من براى تنزيل قرآن جنگ كردم . اوست امام و پدر امامان كه همهء آنها پاك و بى رغبت به آمال دنيوى هستند . گفته شد : اى رسول خدا ! امامان بعد از شما چند نفرند ؟ حضرت فرمود : دوازده نفر به عدد نُقَباء بنى اسرائيل ، و مهدىّ اين امّت از ماست . خداوند زمين را پر از عدل و داد كند پس از آنكه پر از ظلم و ستم شده باشد . هيچ گاه زمين از امام خالى نخواهد بود و گرنه تمام اهل خود را در كام\r\n\r\n\r\n","description":"","footnote":"\r\n( 1 ) . « غاية المرام » ص 236 ، حديث دوازدهم .\r\n","page_name":" 226 ","page_number":230},
  {"content":"\r\n\r\nخود فرو خواهد كشيد . »\r\nعلّامهء مجلسى پس از آنكه بسيارى از رواياتى را كه در تفسير آيه  إِنَّما أَنْتَ مُنْذِرٌ وَ لِكُلِّ قَوْمٍ هادٍ  وارد شده است روايت كرده به عنوان توضيح و بيان معنى اين روايات گفته است : سيّد ابن طاووس رضوان الله عليه در كتاب « سعد السُّعود » گفته كه : در تفسير اين آيه شيخ محمّد بن عبّاس بن مروان به پنجاه طريق روايت كرده است كه مراد از هادى علىّ بن أبىطالب است . و سپس مجلسى پس از قدرى شرح در پيرامون آيه گويد : احتمال سوّم آنكه مراد از منذر رسول خدا و مراد از هادى على است . ابن عبّاس گويد : كه رسول خدا دست خود را بر سينهء خود گذارده و فرمود : أَنَا الْمُنذِرُ و اشاره به شانهء على نموده و فرمود : أَنْتَ الهادى ، يا عَلِىُّ بِكَ يَهْتَدِى المُهْتَدُونَ بَعْدِى . و البتّه مخفى نيست كه اين آيه مباركه بعد از ورود اين سلسلهء مستفيضهء از اخبار دلالت مىكند كه هيچ زمانى از امام هادى و رهبر امّت خالى نخواهد بود ، و أمير المؤمنين عليه السّلام خليفه و امام بعد از رسول اكرم است نه غير او . و اين دلالت از چند نقطه نظر است : اوّل مقابلهء رسول خدا به اينكه منذر است با على به اينكه هادى است . و هيچ عاقل عارف به اسلوب كلام در ترديد نمىماند كه اين مقابله دلالت دارد بر آنكه علىّ بن أبيطالب بعد از رسول خدا قائم مقام او بوده و به آنچه وظيفهء آن حضرت در زمان حيات بوده است قيام و اقدام بايد بنمايد . بلكه از اين مرحلهء دلالت ، و دلالت بيشترى نيز دارد و آن اين كه در اين آيه فقط انذار به رسول خدا نسبت داده شده است امّا هدايت و رهبرى كه از انذار قوىتر است به على « عليه السّلام » واگذار شده است .\r\nدوّم از قول رسول خدا كه فرمود : أَنتَ الهادى استفادهء حصر مىشود زيرا كه اگر خبر معرفه باشد دلالت بر حصر مىكند . و همچنين از قول أمير المؤمنين « عليه السّلام » كه فرمود : أَنَا الهادى إلى مَا جَاءَ بِه . و از قول رسول خدا وَ الهَادِى عَلِىُّ نيز استفاده حصر مىشود زيرا اگر مبتداء معرّف به الف و لام باشد افادهء حصر مىكند .\r\nسوّم از تقديم ظرف در قول رسول خدا كه فرمود : بِكَ يَهْتَدِى المُهْتَدُونَ نيز استفادهء حصر مىگردد . و نيز از بسيارى از تعبيراتى كه در مضمون روايات سابق الذكر گذشت از همهء اينها استفاده مىشود كه مقام امامت و خلافت بعد از رسول خدا كه همان هدايت است اختصاص به آن حضرت دارد . و از اينجا استفاده مىشود كه\r\n\r\n","description":"","footnote":"","page_name":" 227 ","page_number":231},
  {"content":"\r\n\r\nحديث أَصْحَابِى كَالنُّجُومِ بِأيَّهِمُ اقْتَدَيْتُمِ اهْتَدَيْتُمْ « اصحاب من مانند ستارگانند به هر يك از آنها اقتدا كنيد هدايت مىشويد » از افتراهاى عامّه است بر رسول خدا ، و بسيارى از بزرگان عامّه خود اعتراف كرده‌اند كه اين خبر مجعول و ساختگى است . از جمله شارح « شفا » است كه اعتراف به اين معنى نموده و راويان اين حديث را ضعيف شمرده است ، و ديگر إبن حزم و ديگر حافظ زين الدّين عراقى . و إن شاء الله تعالى بحث آن خواهد آمد . « 1 »\r\nعلّامه مير حامد حسين هندى - رضوان الله عليه - در جزء دوّم از جلد دوازدهم كتاب « عبقات الانوار » مفصّلًا در پيرامون حديث أصحابى كالنُّجومُ بحث و مجعوليّت آن‌را از جهات عديده اثبات نموده است . « 2 »\r\nبارى بحث ما در اين قسمت از كتاب فقط راجع به تفسير آيه إِنَّمَا أَنْتَ مُنْذِرٌ و اثبات امامت أميرالمؤمنين « عليه السّلام » از اين آيه مباركه بود و لذا به روايات واردهء در اين موضوع اكفتا شد و گرنه رواياتى كه به مضامين مختلفه دلالت بر امامت آن حضرت دارد و رسول خدا بيان فرموده و در جوامع شيعه و سنّى مضبوط است از حدّ احصاء خارج و ما در ابحاث اين كتاب به بعضى از آنها اشاره كرده و خواهيم كرد .\r\nشاعر اهل بيت سيّد اسماعيل حِمْيَرى گويد :\r\n هُما أخْوَانِ ذَا هَادٍ إلَى ذا * وَ ذَا فينا لُامَّتِهِ نَذيرُ\r\nفَأحْمَدُ مُنذُرٌ وَ أخُوهُ هَادٍ * دَليلٌ لا يُضِلُّ وَ لا يَحيرُ\r\nكَسابِقِ حَلبَة وَ لَهُ مَظَلُّ * امامَ الخَيْلِ حَيْثُ يَرَى البَصيرُ « 3 » \r\nمىگويد : « آن دو ( يعنى رسول خدا و علىّ بن أبيطالب ) دو برادرند كه آن هدايت مىكند مردم را به دينِ اين و اين در ميان ما براى انذار امّت خود آمده است . احمد منذر و دعوت كننده ، و برادر او هادى و رهبر است ، رهبر و راهنمائى است كه ابداً خود در راه متحيّر نمىشود و كسى را گمراه نمىكند . مانند اسب سوارى كه از\r\n\r\n\r\n","description":"","footnote":"\r\n( 1 ) . « بحار الانوار » ج 9 ، ص 76 و ص 77\r\n( 2 ) . « عبقات الانوار » جلد دوازدهم جزء دوّم قسمت اوّل و دوّم و سوّم طبع اصفهان مؤسّسهء نشر كتب مخطوط اصفهان .\r\n( 3 ) . « مناقب » ابن شهرآشوب ، ج 1 ، ص 568 ، و « ديوان حميرى » ص 200\r\n","page_name":" 228 ","page_number":232},
  {"content":"\r\n\r\nهمگنان گوى سبقت را ربوده در پيشاپيش سواران در سايه‌بان خود به منزل مقصود رسيده و در آنجا آرميده است . »\r\nو نيز حميرى گويد :\r\n يَا أحْمَدُ الخَيْرُ الَّذى إنَّما * كانَ عَلَينا رَحْمَة تُنشَرُ\r\nحَمزَة وَ الطَّيارُ فى جَنَّة * فَحَيْثُ مَا شاءَ دَعا جَعْفَرُ\r\nمِنْهُم وَ هادينَا الَّذى نَحْنُ مِن * بَعْدِ عَمانا فيهِ نَسْتَبْصِرُ\r\nلَمّا دَجا الدّينُ وَرَقَ الهُدى * وَ جَارَ أهلُ الارضِ وَ اسْتَكْبَرُوا\r\nذَاكَ عَلِىُّ بْنُ أَبِى طالِبٍ * ذَاكَ الَّذى دَانَتْ لَهُ خَيْبَرُ « 1 » \r\n« پيغمبر خدا ، احمد كانون خيرى است كه رحمت خدا به وسيلهء او بر ما افاضه مىشود . و حمزه و جعفر طيّار در بهشتند و جعفر هر جا را كه بخواهد همانجا براى اوست . و از آنها است راهبر و هادى ، آن كسى كه به نور ولايت او ديدگان ما بعد از كورى و نابينائى شفا پيدا كرد و راه حقّ و صراط مستقيم را در وقتى كه تاريكى عميق ، دين خدا را پوشيده و هدايت ضعيف شده و تمام مردم روى زمين به ستم و ظلم قيام و استكبار مىورزيدند پيدا كرديم و از جهالت بازگشتيم و امامت او را پذيرفتيم ، اوست علىّ بن أبيطالب همان كسى است كه خيبر با آن قِلاع آهنين و مردان جنگى در مقابل او سُست و پست و خاضع شد . »\r\nو نيز حميرى گويد :\r\n مَن كَانَ فِى الدِّين نُوراً يِسْتَضاءُ بِهِ * وَ كانَ مِنْ جَهلِهَا بِالعِلْمِ شافيها\r\nكانَ النَّبِىُ بِوحْىِ اللهِ مُنْذِرَها * وَ كانَ ذَا بَعْدَهُ لا شَكَّ هَادِيهَا « 2 » \r\n« علىّ بن أبيطالب آن كسى است كه در دين الهى كانونى است از نور كه تمام مردم از او استضائه مىكنند و نور مىگيرند و مردم را از مرض جهل شفا مىبخشد و به دانش و علم ، روح آنها را زنده مىكند . پيغمبر خدا با وحى الهى مقام انذار را داشته و دعوت به دين خدا مىكرده است ، و بدون شكّ و ترديد علىّ بن أبى طالب پس از او\r\n\r\n\r\n","description":"","footnote":"\r\n( 1 ) . « ديوان حميرى » ص 206 ، و بيت سوّم و چهارم را در « مناقب » ابن شهرآشوب ج 1 ، ص 569 آورده و بجاى لفظ منهم لفظ علىٌّ را آورده است .\r\n( 2 ) . « مناقب » ابن شهرآشوب ج 1 ، ص 568\r\n","page_name":" 229 ","page_number":233},
  {"content":"\r\n\r\nهادى به سوى دين اوست و راهنما به سوى شريعت او . »\r\n\r\nاشعار ابن ابى الحديد معتزلى در مناقب أمير المؤمنين « عليه السّلام »\r\nابن أبى الحديد معتزلى در قصيدهء هفتم از قصائد هفتگانهء خود دربارهء اوصاف عجيبه و مقامات عاليهء أمير المؤمنين عليه السّلام گويد :\r\n الصَّبْرُ إلّا فى فِراقِكَ يُحْمَلُ * وَ الصَّعْبُ إلّا عَن مَلالِكَ يُسْهَلُ\r\nيَا ظَالِماً حَكَّمْتُهُ فِى مُهْجَتى * حَتَّامَ فى شَرْعِ الهَوى لا تَعْدِلُ\r\nانفَقْتُ عُمرى فِى هَواكَ تَكَرُّماً * وَ تَضِنُّ بِالنَّزرِ القَليلِ وَ تَبْخَلُ\r\nإن تَرْمِ قَلْبِى تَصْمِ نَفْسَكَ إنَّهُ * لَكَ مَوْطِنٌ تَأوى إلَيْهِ وَ مَنزِلُ\r\nأ تَظُنُّ أنِّى بِالإسَائَة مُقْلِعٌ * كَيْفَ الدَّواءُ وَ قَد أُصِيبَ المَقْتَلَ\r\nاعْرِضُ وَ صُدَّ وَ جُر فَحُبُّكَ ثَابتٌ * بِتَنْقُلِ الاحْوَالِ لَا يَتَنَقَّلُ\r\nوَ اللهِ لَا اسْلُوكَ حَتَّى أنطَوى * تَحْتَ التُّرابِ يَحْتَوينِى الجَنْدَلُ\r\nمَن لى بأهْيَفَ قَدْ أقامَ قِيامَتى * خَدُّ لَهُ قانٍ وَ طَرْفٌ أَكْحَلُ \r\nتا آنكه مىگويد :\r\n وَ لاهْتِكَنَّ عَلى الهَوى سِتَر الحَيا * إنَّ الفَضِيحَة فِى المَحَبَّة أجْمَلُ\r\nيَصْفَرُّ وَجْهِى حينَ أنْظُرُ وَجْهَهُ * خَوفاً فَيُدرِكُهُ الحَياءُ وَ يَخْجَلُ \r\nتا آنجا كه مىگويد :\r\n لَا تُنْكِرُوا فَيْضَ الدُّمُوعِ فَإنَّهَا * نَفسى يُصَعِدُّهَا الغَرامُ المَشْعَلُ\r\nهِىَ مُهْجَتى تَحَلَّلُ بِالبُكاء * أسَفاً وَ طَوْراً بِالزَّفيرِ تَحَلَّلُ \r\nو تا آنكه مىگويد :\r\n يَا رَاكِباً تَهْوى بِهِ شَدَنِيَّة * حَرْفٌ كَما تَهْوى حَصاة مِنْ عَلُ\r\nهَوْجَاءُ تَقْطَعُ جَوزَ تَيَّارِ الفَلا * حَتَّى تَبوصَ عَلى يَدَيْها الارْجُلُ\r\nعُجْ بِالغَرِىِّ عَلى ضَريحٍ حَوْلَهُ * نادٍ لامْلاكِ السَّماءِ وَ مَحْفِلُ\r\nفَمُسَبِّحٌ وَ مُقَدِّسٌ وَ مُمَجِّدٌ * وَ مُعَظِّمٌ وَ مُكَبِّرٌ وَ مُهَلِّلُ\r\nوَ الثِمْ ثَراهُ المِسْكَ طيباً وَ اسْتَلِمْ * عَيدانَهُ قُبُلًا فَهُنَّ المَنْدَلُ\r\nوَ انْظُر الَى الدَّعَواتِ تَصْعَدُ عِندَهُ * وَ جُنُودِ وَحىِ اللهِ كَيْفَ تَنَزَّلُ\r\nوَ النُّورُ يَلْمَعُ وَ النَّواظِرُ شُخَّصُ * وَ اللُّسْنُ خُرْسٌ وَ البَصائِرُ ذُهَّلُ\r\nوَغْضُض وَ غُضَّ فَثَمَّ سِرُّ أعْجَمُ * دَقَّتْ مَعانِيهِ وَ أمرٌ مُشْكِلُ\r\nوَ قُلِ السَّلَامُ عَلَيْكَ يَا مَوْلَى الوَرى * نَصّابِهِ نَطَقَ الكِتَابُ المُنْزَلُ \r\n\r\n","description":"","footnote":"","page_name":" 230 ","page_number":234},
  {"content":"\r\n\r\n وَ خِلافَة مَا إن لَها لَوْ لَمْ تَكُنْ * مَنصُوصَة عَنْ جيدِ مَجْدِكَ مَعْدِلُ \r\nتا آنجا كه مىگويد :\r\n عَجَباً لِهَدىِ الارضِ يُضْمِرُ تُربُهَا * اطْوَادَ مَجْدِكَ كَيفَ لَا تَنَزَلْزَلُ\r\nعَجَباً لاملاكِ السَّماءِ يَفُوتُهَا * نَظَراً لِوَجْهِكَ كَيْفَ لَا تَتَهيَّلُ\r\nيَا أَيُّهَا النَّبَأُ العَظِيمُ فَمُهْتَدٍ * فى حُبِّهِ وَ غُواة قَوْمٍ جُهَّلُ\r\nيَا أَيُّهَا النّارُ الَّتى شَبَّ السَّنا * مِنها لِمُوسى و الظَّلامُ مَجَلَّلُ\r\nيَا فُلْكَ نُوحٍ حَيْثُ كُلُّ بَسيِطَة * بَحْرٌ يَمُورُ وَ كُلُّ بَحْرٍ جَدوَلُ\r\nيَا وَارِثَ التَّوراة وَ الإنجِيلِ وَ * القُرآنِ وَ الحِكَمِ الَّتى لا تُعْقَلُ\r\nلَوْلاكَ مَا خُلِقَ الزَّمانُ وَ لا دَجى * غِبَّ ابْتِلاجِ الفَجْرِ لَيْلٌ ألَيْلُ \r\nو تا آنجا كه مىگويد :\r\n إن كانَ دينُ مُحمَّدٍ فِيهِ الهُدى * حَقّاً فَحُبُّكَ بَابُهُ وَ المَدْخَلُ \r\nو تا آنجا كه مىگويد :\r\n صَلَّى عَليكَ اللهُ مِن مُتَسَرْبِلٍ * فَمُصاً بِهِنَّ سِواكَ لَا يَتَسَرْبَلُ\r\nوَ جَزَاكَ خَيْراً عَن نَبِيِّكَ إنَّهُ * الفاكَ نَاصِرَهُ الَّذى لا يَخْذُلُ\r\nسَمعاً أميرَالمؤمِنىَ قَصائِداً * يَعْنُو لَها بُشرٌ وَ يَخْضَعُ جَرولُ\r\nالدُّرُّ مِنْ ألفاظِها لَكِنَّهُ * دُرٌّ لَهُ ابْنُ الْحَديدِ يُفَصِّل\r\nهَى دوُنَ مَدْجِ الله فِيكَ وَ فَوْقَ مَا * مُدِحَ الوَرَى وَ عَلَاكَ مِنْهَا أَكْمَل « 1 » \r\nدر اين قصيده ابن أبى الحديد به روش شاعر غزل سرا كه به عشق معشوق مبتلا و در آتش هجران او در سوز و گداز ، و محبوب را در برابر عشق سوزان و ذوق گذران خود كم مهر و بى التفات ديده به طورى كه اجازهء ورود عشق مسكين را به هيچ وجه به حرم سراى منيع خود نمىدهد و حتّى از تكلّم و التفات و نگاهى كه چون مرهم بر دل خستهء اوست دريغ مىكند سخن خود را با أمير المؤمنين عليه السّلام از در شكوه و گلايه باز كرده و مىگويد :\r\n\r\n\r\n","description":"","footnote":"\r\n( 1 ) . اين قصيده با قصائد ديگر اين ابى الحديد كه به « قصائد سبع علويّات » معروف است در ضمن كتاب « مُعلّقات سبع » به طبع رسيده است .\r\n","page_name":" 231 ","page_number":235},
  {"content":"\r\n\r\n« صبر و شكيبائى قابل تحمّل است مگر در فراق تو ، و سختيها و شدائد آسان است مگر از ملال تو . »\r\nاى جفا پيشه‌اى كه من ترا در ريختن خونم فرمانفرما ساختم و مهر تو را به جان خريده‌ام تا كى توجّهى به دل شكستهء من نمىكنى و دست از بيدادگرى بر نمىدارى و در صراط عدالت قدمى نمىنهى .\r\nمن تمام عمر خود را در عشق تو بر باد دادم و نقد حيات خود را در نَرد تو باخته‌ام و به جهت عزّ وصول به اندك نگاهى خشنودم ليكن تو از آن هم دريغ مىكنى و به شيوهء بخيلان مرا در انتظار ديدار وجه منيرت حسرت زده گذارده‌اى .\r\nبدان كه اگر دل رميدهء مرا به تير محبّت شكافتى و شكار سر به آستان نهادهء خود را به مژگان كينت آغشته به خون نمودى خودت را كُشته‌اى چون دل من تنها منزل و مأواى توست .\r\nآيا گمان مىكنى كه با جفا و بيداد دست از محبّت تو مىشويم و دامان خود را از عشق تو تُهى مىكنم ؟ اين گونه علاج‌ها و دواها براى من كه شهيد راه محبّت و كشتهء عشق تو شده‌ام به چه كار آيد ؟\r\nروى از من بگردان ، مرا از حريمت منع كن ، و جور و جفا پيشه ساز امّا بدان كه مهر تو بر لوح ضميرم نقش بسته و با اينكارها دگرگون نمىشود .\r\nسوگند به خدا كه ابداً چاره‌اى براى درد عشق تو نيافته‌ام و آرامش در خود نمىبينم تا زمانى كه در زير خاك پنهان شوم و سنگ سنگين قبر جثّهء مرا در بر گيرد .\r\nكيست كه مرا رهبرى كند به آن محبوب كمر باريك معتدل اندامى كه قيامت مرا بر پا نموده است ، آن محبوبى كه آثار جمال الهى چون شقايق سرخ بر چهره و سُرمهء مشكين در چشمانش هويداست . سوگند به خدا كه بايد من پردهء حيا را در محبّت او پاره كنم و ديوانه‌وار فرياد برآورده كار به رسوائى كشم ، چون فصحيت و رسوائى در عالم عشق پسنديده‌تر است .\r\nامّا مقام جلال او به پايه‌اى كه چون در رخسارش بنگرم از شدّت خوف سيمايم زرد شود و او از چهرهء زرد من در عالمى از حيا فرو رفته شرمگين گردد .\r\nاشكهاى ريزان مرا بر من خُرده مگيريد ، اين اشكها جان من است كه آتش عشق فروزان ، آن‌را از بدن من بالا مىبرد .\r\n\r\n","description":"","footnote":"","page_name":" 232 ","page_number":236},
  {"content":"\r\n\r\nاين اشكها روح من است كه گاهى به اشك حسرت و گاهى به نالهء جانسوز تبديل و رفته رفته از بين مىرود .\r\nاى سوارى كه بر شتر لاغر تندرو يَمانى مانند ريگى كه از بلندى با سرعتى هر چه بيشتر به زمين افتد در شتابى و با آن ناقهء تندرو از وسط بيابانهاى پهناور چون امواج دريا مىگذرى .\r\nبا آن ناقهء سريعى كه گوئى از شدّت سرعت پاهايش بر دست هايش سبقت مىگيرند به زمين نجف فرود آ ، و در كنار ضريحى كه فرشتگان سماوى در اطراف آن دائماً به ذكر تسبيح و تقديس و تمجيد و تكبير و تهليل ، محفل انسى دارند قرار گير و بوسه بر آن تربت مقدّس كه چون عطر بر مشام جان روح پرور است بزن .\r\nو چوبهاى ضريحش را كه گوئى مانند عود مشك و بخور معطّر است با دست نياز استلام كن و بوسه زن .\r\nو تماشا كن كه چگونه دعاهاى مستجاب از آن حرم به آسمان بالا مىرود و چگونه ملائكه وحى خدا به آنجا از آسمان پائين مىآيند .\r\nو چگونه امواج نور در لمعان ، و ديدگان متحيّر و مبهوت ، و زبانها لال و عقل‌ها از سر پريده و به وادى حيرت افتاده است .\r\nتو نيز صداى خود را كوتاه كن و چشم خود را به زير انداز چون در اينجا سرّى عجيب و مبهم و معنائى دقيق و امرى مشكل است .\r\nو بگو : سلام بر تو اى والى عالم امكان و اى صاحب اختيار خلق كه به تصريح رسول خدا و نصّ كتاب مُنزَل حائز خلافتى گشتى كه اگر تصريحى نيز در بين نبود غير از مقام مَجد و فضل تو كسى را لياقت آن نبود .\r\nعجيب است از روش زمين كه خاكش كوههاى مَجد و عظمت تو را در خود پنهان كرده چگونه متزلزل نمىشود .\r\nشگفت است از فرشتگان آسمان كه از ادراك لقاى تو محروم مانده‌اند چگونه همچون خاك ، پراكنده و پاشيده نمىشوند ؟ !\r\nاى نَبأ عظيم كه جمعى در محبّت تو راه سعادت پيموده و گروهى در غوايت و جهل گمراهى درآمدند .\r\nاى آتشى كه به آن موسى بن عمران در شب تار وادى ايمن نور گرفت و شعاع\r\n\r\n","description":"","footnote":"","page_name":" 233 ","page_number":237},
  {"content":"\r\n\r\nآن از شجره بالا رفته آن وادى ظلمانى را تبديل به يك صحنهء روشنائى نمود .\r\nاى كشتى نوح در آن وقتى كه بسيط زمين به دريايى موّاج مبدّل شد كه درياها نسبت به آن آب پهناور چون نهر كوچكى مىنمودند .\r\nاى وارث تورات و انجيل و قرآن و رموز و حكمتهاى غير قابل ادراك بشر و مَلَك .\r\nاگر تو نبودى زمان خلق نمىشد و تاريكى شب تار پس از روشنائى صبح صادق نبود .\r\nاگر در دين محمّد هدايتى باشد حقّاً محبّت تو دَرِ ورود و مَدخل آن خواهد بود .\r\nخدا رحمت بى پايان خود را بر تو فرستد ، جامه‌هائى از فضل و شرف دَر بركردى كه جز تو كسى در بَر نكرد .\r\nو از ناحيهء پيغمبرت تو را جزاى خير دهد آن پيغمبرى كه تو را براى خود يار و ياورى يافت كه هيچگاه لكّهء سرافكندگى و شكست خوردگى بر دامنش ننشست .\r\nاى أمير المؤمنين اين قصائدى را كه دربارهء تو سروده‌ام بشنو ، قصائدى كه از سرودن آن أمثال بُشر و جَرْوَل ( حطيّهء شاعر ) ناتوانند .\r\nاز عبارات اين اشعار دُرّ شاهوار مىريزد ليكن دُرّى كه ابن أبى الحديد آن‌را با سبكى بديع و نظيم لطيف به رشته درآورده است .\r\nاين قصائد دربارهء تو از مدح خدا پائين‌تر است و بالاتر از مَدحى كه خلايق به آن ستوده شده‌اند ، و در عين حال مقام مَجد و عظمت تو بالاتر از اين است و بايد بهتر از اين را دربارهء تو سرود . »\r\nو نيز ابن فارض عارف مشهور مصرى گويد :\r\n ذَهَبَ العُمْرُ ضِياعاً وَ انْقَضَى * باطلًا إذْ لَمْ افْزُ مِنكُم بِشَىءٍ\r\nغَيْرَ مَا اوليتُ مِنْ عَقُد وَ لا * عِترَةِ المَبْعُوِث مِن آلِ قُصَى « 1 » \r\nدر مقام مناجات با خدا كه اين رباعى را به عنوان گلايه و در عين حال شُكرانه سروده است مىگويد : « اى پروردگار ! عمر من به باطل گذشت و ضايع شد چون از ذات مقدّس تو بهره‌اى نيافتم . مگر بهره‌اى كه از عقد ولاى عترت\r\n\r\n\r\n","description":"","footnote":"\r\n( 1 ) . « ديوان ابن فارض » ص 25 ، ضمن يائيّهء : سائق الاظعان يطوى البيد طىّ .\r\n","page_name":" 234 ","page_number":238},
  {"content":"\r\n\r\nمحمّد « صلّى اللّه عليه و آله و سلّم » كه از آل قُصَىّ مبعوث به رسالت شده است به عمن عنايت گرديده است . »\r\nاللهمّ اجعلنا من رفقاء محمّد و آله الطّاهرين « عليهم السّلام » و اخلف على عقبنا فى الغابرين و ارحمنا برحتمك يا أرحم الرّاحمين . هذه بضاعة مزجاة الى باب مدينة العلم و منار الانام و غاية الهدى أمير المؤمنين علىّ بن أبى طالب عليه السّلام كه در رمضان سنهء يكهزار و سيصد و نود و پنج هجريّهء قمريّه موفّق شدم كه به عنوان مواعظ در مسجد براى مردم بگويم . و نيز خدا مرا توفيق داد كه در همان رمضان آن‌را به رشتهء تحرير درآوردم .\r\n غرض نقشى است كز ما باز ماند * كه هستى را نمىبينم بقائى\r\nمگر صاحبدلى از روى رحمت * كند در حقّ درويشان دعائى \r\n يا أَيُّهَا الْعَزِيزُ مَسَّنا وَ أَهْلَنَا الضُّرُّ وَ جِئْنا بِبِضاعَةٍ مُزْجاةٍ فَأَوْفِ لَنَا الْكَيْلَ وَ تَصَدَّقْ عَلَيْنا إِنَّ اللَّهَ يَجْزِي الْمُتَصَدِّقِينَ .  و أنا العبد الراجى السيّد محمّد حسين الحُسينى الطِّهرانى\r\n\r\n","description":"","footnote":"","page_name":" 235 ","page_number":239},
  {"content":"\r\n . \r\n","description":"","footnote":"","page_name":" 236 ","page_number":240},
  {"content":"\r\n . \r\n","description":"","footnote":"","page_name":" 237 ","page_number":241},
  {"content":"\r\n . \r\n","description":"","footnote":"","page_name":" 238 ","page_number":242},
  {"content":"\r\n . \r\n","description":"","footnote":"","page_name":" 239 ","page_number":243},
  {"content":"\r\n . \r\n","description":"","footnote":"","page_name":" 240 ","page_number":244},
  {"content":"\r\n . \r\n","description":"","footnote":"","page_name":" 241 ","page_number":245},
  {"content":"\r\n . \r\n","description":"","footnote":"","page_name":" 242 ","page_number":246},
  {"content":"\r\n . \r\n","description":"","footnote":"","page_name":" 243 ","page_number":247},
  {"content":"\r\n . \r\n\r\n","description":"","footnote":"","page_name":" 244 ","page_number":248}
  ]