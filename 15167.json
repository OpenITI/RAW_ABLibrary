[
  {"content":"\r\n\r\nآثار استاد حسن زاده آملى\r\n2\r\nكلمهء عليا\r\nدر توقيفيت اسماء\r\nآية الله حسن زاده آملى\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n\r\nفهرست نويسى پيش از انتشار : مركز انتشارات دفتر تبليغات اسلامى\r\nحسن زاده آملى ، حسن ، 1307 -\r\nكلمهء عليا در توقيفيت اسماء / حسن حسن زاده آملى . - قم : دفتر تبليغات اسلامى\r\nحوزهء علميه قم ، مركز انتشارات ، 1374 .\r\n69 ص . ( دفتر تبليغات اسلامى حوزهء علميه قم ، مركز انتشارات ، 334 : آثار استاد\r\nحسن زاده آملى ؛ 2 ) .\r\nكتابنامه\r\nچاپ اول : 1371 .\r\n1 . كلام اسلامى . الف . دفتر تبليغات اسلامى حوزهء علميه قم ، مركز انتشارات .\r\nب . عنوان .\r\n8 ك 5 ح / 2 / 203 bp\r\n42 / 297\r\nمسلسل انتشار ؛ 1084\r\nشابك x - 334 - 424 - 964\r\nx - 334 - 424 - 964 isbn\r\nدفتر تبليغات اسلامى حوزه علميه قم\r\nمركز انتشارات\r\nكلمهء عليا در توقيفيت اسماء\r\nنويسنده : آية الله حسن حسن زاده آملى\r\nناشر : مركز انتشارات دفتر تبليغات اسلامى\r\nچاپ و صحافى : چاپخانهء دفتر تبليغات اسلامى\r\nنوبت چاپ : سوم / پاييز 1376\r\nتعداد : 5000\r\nقيمت : 170 تومان\r\nحق چاپ براى ناشر محفوظ است\r\nنشانى : قم ، خيابان شهدا ( صفائيه ) مركز انتشارت دفتر تبليغات اسلامى حوزهء علميهء قم ،\r\nص پ 917 ، تلفن : 7 - 742155 ، نمابر : 742154 ، پخش : 743426\r\nprinted in the islamic republic of iran\r\n\r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\n وَ لِلَّهِ الْأَسْماءُ الْحُسْنى فَادْعُوهُ بِها وَ ذَرُوا الَّذِينَ يُلْحِدُونَ فِي أَسْمائِهِ سَيُجْزَوْنَ ما كانُوا يَعْمَلُونَ \r\nقرآن كريم ، سوره اعراف ( 7 ) آيه 181\r\n\r\n","description":"","footnote":"","page_name":" 1 ","page_number":3},
  {"content":"\r\n\r\n\r\n[ مقدمه 
  ]\r\nبسم الله الرحمن الرحيم\r\nالحمد لله رب العالمين\r\n وَ لِلَّهِ الْأَسْماءُ الْحُسْنى فَادْعُوهُ بِها \r\n  سُبْحانَ اللَّهِ عَمَّا يَصِفُونَ إِلَّا عِبادَ اللَّهِ الْمُخْلَصِينَ  \r\nستايش خداى يكتا را كه بهترين و نيكوترين اسماء از آن اوست ، و متكلم به كلمات غير متناهى بودن در شان اوست . درود فراوان بيكران بر برگزيدگانش كه نامهاى بزرگ اويند ، بويژه بر بزرگترين ايشان كه احمد و محمد و محمود است ، و بر آل او كه خزائن حكم اسماء و صفات ربوبى اند ، و بر همه پيروان رستگار و بزرگوار آنان كه از حروف عاليات الهى اند .\r\nو بعد نقطه اى از كتاب تكوين ، و نكته اى از دفتر تدوين : حسن حسن زاده آملى ، همى گويد كه اين رساله به عدد درهاى بهشت در هشت باب از توقيفيت اسماى آلهى سخن مى گويد . آن را در تابستان هزار و سيصد و پنجاه و سه هجرى شمسى در آمل كه با جمعى پريشان حلقه ذكر و جلسه انس و محفل درس و معقل قدس داشته بود ، روزانه تصنيف و شبانه تدريس مى كرد . و اينك كه زمستان هزار و سيصد و شصت و نه هجرى شمسى است به شيوه اى كه در پيش روى خواننده گرامى است تنظيم و كراسه اى به عنوان يادنامه جاويد به حضور والاى شهيد سعيد فاضل بسيار گرانقدر رشيد سيد حسن شاهچراغى دامغانى رحمة الله عليه تقديم مى دارد .\r\nاميد است كه مورد پسند ارباب بينش و اصحاب دانش واقع افتد ، و نگارنده را اثرى پايدار به يادگار بماند .\r\nرساله به « كلمه عليا در توقيفيت اسما » ناميده شده است .  ذلِكَ تَقْدِيرُ الْعَزِيزِ الْعَلِيمِ *  .  وَ جَعَلَ كَلِمَةَ الَّذِينَ كَفَرُوا السُّفْلى وَ كَلِمَةُ اللَّهِ هِيَ الْعُلْيا وَ اللَّهُ عَزِيزٌ حَكِيمٌ \r\n\r\n","description":"","footnote":"","page_name":" 2 ","page_number":4},
  {"content":"\r\n\r\n\r\nباب 1 [ تقرير محل نزاع در توقيفيت اسماء الله - تعالى شأنه - 
  ]\r\nاين باب ، تقرير محل نزاع در توقيفيت اسماء است :\r\nهر كس به زبانى آفريدگار جهان را به نامى مى خواند : تازيان به الله ، و پارسيان به خدا و يزدان ، و تركان به تارى و تانكرى ، و به لغت انجيل كرسطوس ، و فرنگيان به ديو  Dieu ) )  ، و ديگران به نامهاى ديگر .\r\nگفته اند در جواز اين گونه نام گذارى نه از شرع منعى رسيده است ، و نه دانشمندان را در پيرامون آن گفتارى است .\r\nولى سخن در اين است كه آيا آدمى مجاز است اوصاف و احوالى را به انديشه و ادراك خويش مبادى محمولات قرار دهد ، و آن محمولات را بر خداوند اطلاق كند اطلاقى كه به عنوان تسميه باشد نه به طور وصف ، يا اين كه اسماء الله توقيفى اند يعنى بايد در اطلاق آنها بر خداوند اذن شرعى رسيده باشد ؟ چنان كه مى رسيد شريف در شرح مواقف گويد « : ليس الكلام فى اسماء الاعلام الموضوع‌ة فى اللغات ، انما النزاع فى الاسماء الماخوذة من الصفات و الافعال ( ص 541 ط 1 قسطنطنيه ) .\r\nدسته اى مذهب اول را برگزيدند . و بيشتر قائل به توقيف اند . و برخى ناطق به تفصيل اند ، بدين بيان كه اسماء بايد علاوه بر نفى ايهام نقص اشعار به تعظيم هم داشته باشند .\r\nو به عبارت روشنتر دسته اول اعنى كسانى كه قائل به توقيفى بودن اسماء نيستند گويند : اطلاق اسماء بر اشخاص بواسطه وجود معانى آنها در اشخاص است . مثلا هر گاه شخصى دانا و داراى پايه هاى علمى باشد توان گفت كه او عالم است ، و يا صاحب بخشش باشد اطلاق سخى بر او جائز است و هكذا ، همچنين در اسماء الله گويند كه چون عقل دلالت كند بر اتصاف حق تعالى به صفتى وجودى و يا سلبى ، و يا بر فعلى از افعال او دلالت كند ، روا است كه بر خداوند اسمى اطلاق شود كه\r\n\r\n","description":"","footnote":"","page_name":" 3 ","page_number":5},
  {"content":"\r\n\r\nدلالت كند بر اتصاف حق تعالى بدان صفت ، و يا بر صدور آن فعل از او ، خواه اذن شرعى در اطلاق آن اسم بر بارى تعالى رسيده باشد يا نه .\r\nآنانى كه در اسماء الله تفصيل داده اند دو دسته اند : دسته اى كه قاضى ابوبكر باقلانى و پيروانش باشند گويند : هر اسمى دلالت كند بر معنائى كه براى خداوند ثابت است ، و موهم خلاف سزاوار كبريائى و عظمت پروردگار نباشد اطلاق آن اسم بر خداوند بدون توقيف جائز است .\r\nو دسته ديگر بر مذهب باقلانى قيد ديگر افزودند كه علاوه بر نفى ايهام نقص بايد اسمائى باشند كه مشعر به تعظيم و تجليل پروردگار نيز باش‌ند .\r\nمثال : قدرت به شرط لا مأخوذ است و قابل بر حمل نيست ، و به صورت قادر و قدير در مى آيد و صورت لابشرطى مى گيرد و قابل حمل مى گردد كه مثلا گوئيم الله قادر است ، يا الله قدير است ، پس قدرت مبدء قادر و قدير است كه هر يك محمول واقع شده است ، و خداى سبحان را به اسم يا قادر ، و يا به اسم يا قدير مى خوانيم .\r\nدر تقرير محل نزاع بدين وجه كه سخن رفت ، به مواقف قاضى عضدايجى و شرح مير سيد شريف گرگانى بر آن ( ط تركيه ص 541 ) ، و نيز به مقاصد و شرح مقاصد تفتازانى ( ط تركيه ج 2 ص 171 ) ناظريم ، و لكن به اختصار گذرانده ايم .\r\nمطلب ديگر اين كه در معنى توقيفى بودن اسماء نيز اختلاف است ، چنان كه در معنى اسماء .\r\nو ديگر اين كه بحث توقيفى بودن اسماء در كتب كلامى ، و در اكثر تفاسير قرآنى ، در اسماء ملفوظه است كه در حقيقت اسماء اسماءاند ، بلكه به يك معنى اسماء اسماء اسماءاند ، و در صحف عرفانى ، و حكمت متعاليه هم در اسماء ملفوظه ، و هم در اسماء عينيه وجوديه خارجيه كه مظاهر و شئون و آيات حق تعالى اند ، و به عبارت اخرى : در مراتب موجوداتست كه هر مرتبه را مقام معلوم است .\r\nهر يك از مطالب ياد شده در فصول آينده بيان مىشود ، و قول حق محقق مى گردد ، و متبع دليل است و قائد الى الحق عقل و برهان .\r\nو بايد ديد كه مساله توقيفيت اسماء از كى پديد آمد و از كجا آغاز شد و سپس\r\n\r\n","description":"","footnote":"","page_name":" 4 ","page_number":6},
  {"content":"\r\n\r\nدر تفاسير و كتب اسلامى و صح‌ف ديگر گسترش يافت كه گفته اند در اطلاق اسم بر بارى تعالى اذن شرعى مى بايد و از اين معنى به اصطلاحى خاص تعبير كرده‌اند كه اسماء الله توقيفى است ؟ . وانگهى مرادشان از اذن شرعى چيست ؟\r\nاين يكى به استحسان عقلى چنين گفت و آن ديگرى به اقتضاى ادب مع الله چنان ، مطلبى است ، و توقيفيت اسماء به اذن شارع مطلبى ديگر .\r\nعلاوه اين كه در همان وجه اول تسميه كه نه از شرع در آن منعى رسيده است ، و نه عالمى را در آن اعتراضى ، هر نامى به هر زبانى دلالت بر يكى از افعال و اوصاف الهى دارد ، و از مصدرى مشتق است ، و صيغه هاى متشابه به همان نام از همان مصدر دارد ، مانند همين كلمه « آفريدگار » و « خدا » كه مخفف « خود آ » است يعنى واجب الوجود بذاته ، و واژه « ديو » در فرانسه كه در واقع به معنى توانا است . و همچنين نامهاى ديگر كه هر گروهى به زبان خود خداوند عالم را بدان مى خوانند ، در مقام خطاب و نداء هم بگويند : اى آفريدگار من ، و اى خداى من ، و  O mon Dieu  و نظائر آنها .\r\nبدان كه كسانى كه در اسماء لفظى قائل به توقيفيت شده اند ، و توقيفيت را معنى كرده اند كه بايد در اطلاق آنها بر خداوند سبحان اذن شرعى رسيده باشد ، مرادشان از اذن شرعى اين است كه ما بايد فقط همان اسمائى را كه در كتاب و سنت بر خداوند سبحان اطلاق شده است اطلاق كنيم ، نه اين كه آيتى يا روايتى امر و نهى فرموده باشد كه فقط بايد اين اسماء بر حق تعالى اطلاق شود نه غير آنها ، بلكه از ظاهر بعضى آيات و روايات عدم توقيفيت مستفاد است چنان كه گفته آيد ، فتبصر .\r\nشگفت اين كه در ديده نشده است كه كسى تا كنون كتابى يا رساله اى به استقلال در توقيفيت اسماء الله نوشته باشد ، و كسانى كه بدان نظر داشتند در اثناى كتب و رسائل از آن سخن به ميان آوردند ، و اين نخستين رساله است كه به استقلال در موضوع ياد شده به رشته نوشته درآمده است ، و الله سبحانه اعلم .\r\nآرى باب 558 فتوحات مكيه شيخ اكبر محيى الدين محمد بن على حاتمى طائى معروف به ابن عربى بدين عنوان است « : الباب الثامن و الخمسون و خمسمائة فى معرفة الاسماء الحسنى التى لرب العزة ، و ما يجوز ان يطلق منها لفظا و ما لا يجوز »\r\n\r\n","description":"","footnote":"","page_name":" 5 ","page_number":7},
  {"content":"\r\n\r\nاين باب از فتوحات خود رساله اى بلكه كتابى است كه شيخ در پيرامون هر يك از دو قسم عنوان ياد شده افاضه فرموده است ( ج 4 ط 1 مصر ص 326 196 ) . و لكن مطالب عمده باب مذكور و قريب به تمام آن در معرفت اسماى الهى و شرح و تفسير آنها بر مبناى قويم و اصيل عرفان قرآنى است كه ديگران هم كتب و رسائل بسيار در اين قسم نوشته اند ، و به اختصار در آخر باب در موضوع قسم دوم كه « ما يجوز ان يطلق منها لفظا و ما لا يجوز » است آن هم به لحاظ ادب مع الله تعالى بحث فرموده است كه در پيش داريم .\r\nدر مواقف و مقاصد و شرح هر يك و ديگر كتب كلامى در توقيفيت اسماء الهى بسى از مباحث كلامى دارند كه عدم تعرض بدانها را اولى ديده ايم ، و به اتيان آنچه كه در توقيفيت اسماء اهميت بسزا دارند مى پردازيم .\r\n\r\n","description":"","footnote":"","page_name":" 6 ","page_number":8},
  {"content":"\r\n\r\n\r\nباب 2 [ در بيان اسماء و صفات وجودى و سلبى ، و اسماء ذات و صفات و افعال 
  ]\r\nاين باب در بيان اسماء و صفات وجودى و سلبى ، و اسماء ذات و اسماء صفات و اسماء افعال است .\r\nدر باب نخستين گفته ايم « : چون عقل دلالت كند بر اتصاف حق تعالى به صفتى وجودى و يا سلبى » . . . در بيان آن گوئيم : اسماء و صفات الهى را به ثبوتى و سلبى قسمت مى كنند ، و از اين قسمت به وجودى و سلبى ، و به ايجابى و سلبى نيز تعبير مى كنند ، چنان كه نعوت سلبيه را به صفات جلال و نعوت ثبوتيه را به صفات جمال نيز تعبير مى كنند ، بدين وجوه معانى كه گفته آيد :\r\n1 گاهى اسماء و صفات ثبوتيه گويند بدين معنى كه حق تعالى حى است و قادر است و عالم است و مريد است و مانند اين اسماء . در مقابل آنها صفات سلبيه اند بدين معنى كه خداى سبحان جوهر نيست و مركب نيست و جسم نيست و متحير نيست و مانند اينها كه در كتب كلامى آورده اند و در حد افكار كلامى در پيرامون آنها بحث كرده اند .\r\n2 و گاهى اسماء و صفات سلبيه گويند و از آن مقابل توقيفيه را اراده كنند ، بدين بيان : اسمائى كه در شرع اطلاق آنها بر بارى تعالى وارد شده است ثبوتيه است و گرنه سلبيه . و از اين معنى تعبير به اذن شرعى كنند چنان كه در پايان باب نخستين گفته ايم .\r\n3 و گاهى سلبيه گويند و از آن اراده كنند اسماء و صفاتى را كه مفاد سلب و نظائر آن مانند نفى و عدم با معنى كلمه همراه است ، اگر چه اسم و صفت بالاتفاق بر حق سبحانه اطلاق مىشود . مثل وصف غنى كه عدم فقر است ، و اسم غنى كه احتياج از او منفى است .\r\nعلامه ابن فنارى در مصباح الانس در بيان بعضى از اسماء سلبيه بدين وجه ،\r\n\r\n","description":"","footnote":"","page_name":" 7 ","page_number":9},
  {"content":"\r\n\r\nنيكو افاده فرموده است كه :\r\nالازلى : المنفى عنه الاوليه .\r\nوالغنى : المنفى عنه الاحتياج مطلقا فى قيام الكمال به و ظهوره .\r\nوالفرد : المنفى عنه ما يزوج به من عديل و شبيه و ند و نظير و مثل كوجود آخر فى مقابلة وجوده .\r\nوالوتر : المنفى عنه ما يشفعه فى الصفات كحيوة مثل حيوته و غيرها .\r\nوالقدوس : المنفى عنه مذام الصفات كالظلم و الكذب و العبث و غيرها .\r\nوالسلام : المنفى عنه تنازع ظهور الصفات بحيث لم ينازعه الغضب عند الرضا ، و لا ارادة الانتقام حين عفى عنه ، و عكسهما ، و نحوهما .\r\nوالسبوح : المنفى عنه ما ينتفى عنه فى الفرد و القدوس و السلام . و كذلك المتعالى و غيرها من الاسماء السلبية ( ص 75 ط 1 سنگى ) .\r\nيعنى ازلى آن كس است كه اول ندارد اوليت از او من‌فى است .\r\nغنى آن كه در قيام كمال به دو و در ظهور كمالش ، احتياج مطلقا از او منفى است هيچگونه نياز ندارد .\r\nفرد آن كه عديل و شبيه و ندو نظير و مثل از وجود ديگر كه جفت او باشد از او منفى است يعنى در وجودش يكتا است .\r\nوتر آن كه صفاتى مانند صفاتش چون حيات و غير آن با او قرين شود از او منفى است يعنى در صفاتش يكتا است .\r\nقدوس آن كه صفات نكوهيده چون ستم و دروغ و بيهودگى و جز آنها از او منفى است .\r\nسلام آن كه تنازع ظهور صفات از او منفى است ، به حيثى كه گاه رضا صفت غضب منازعت نمى كند و هنگام عفو اراده انتقام ممانعت نمى كند ، و عكس اينها كه گاه اراده انتقام صفت عفو مانع نمى شود ، و گاه غضب صفت رضا مانع نمى گردد ، و مانند اينها .\r\nسبوح كسى كه آنچه در فرد و قدوس و سلام منفى است از او منفى است .\r\n\r\n","description":"","footnote":"","page_name":" 8 ","page_number":10},
  {"content":"\r\n\r\nپس اين گونه اسماء و صفات سلبيه در حقيقت اسماء و صفات تقديسيه اند ، و همه بر حق تعالى اطلاق مى شوند ، و اذن شرعى در اطلاق آنها بر حق سبحانه داريم ، اذن بدان معنى كه گفته ايم .\r\n4 و گاهى صفات سلبيه گويند و از آن سلب السلب خواهند كه تمام سلوب به سلب واحد برمى گردند ، زيرا مراد از سلب دوم كه مضاف اليه است امكان و احتياج و نقص و عدم و نفاد و امثال اين گونه تعبيرات است . و بقول حكيم سبزوارى در غرر ( ص 153 ط اعلى ) :\r\n ووصفه السلبى سلب السلب جا \r\n فى سلب الاحتياج كلا ادرجا \r\nپس سلب الامكان كه عبارت ديگر از سلب السلب است ، مثلا سلب ماهيت و سلب جوهريت و سلب جسميت و سلب جماديت و سلب عرضيت و مانند اينها از حق تعالى است .\r\nو بعبارت ديگر صفات سلبيه بدين معنى در حقيقت سلب نقائص ممكنات از حق سبحانه است نه سلب كمال آنها از او ، زيرا كه ممكنات مطلقا آيات و كلمات و اسماى اويند و به اضافه اشراقيه قيوميه قائم بدويند ، و محال است كه موجودى اسمى از اسماى حق نباشد و موجود باشد ، اسم بدان معنى كه در باب ششم گفته آيد ، و موحد فقط سلب نقائص آنها از حق تعالى مىكند كه طاهر از تدنس اكوان است چنان كه از امام ملك و ملكوت صادق آل محمد صلوات الله عليهم امين الاسلام طبرسى در مجمع البيان در تفسير كريمه  « وَ سَقاهُمْ رَبُّهُمْ شَراباً طَهُوراً »  روايت كرده است كه « : اى يطهرهم عن كل شيى ء سوى الله اذ لا طاهر من تدنس بشيى ء من الاكوان الا الله » .\r\nحال بدان كه موحد به توحيد قرآنى كه دين حقيقى و فطرى نظام هستى است از صفات سلبيه حق سبحانه همين معنى را مى خواهد ، چنان كه امام الموحدين حضرت وصى على اميرالمؤمنين فرموده است « : توحيده تمييزه عن خلقه ، و حكم التمييز بينونة صفة لا بينونة عزلة » .\r\nمثلا جوهر داراى دو صفت كمال يكى وجود و ديگرى استقلال است ، و نيز داراى دو صفت نقص يكى حد وجود او ، و ديگرى ماهيت اوست كه « الجوهر ماهية اذا\r\n\r\n","description":"","footnote":"","page_name":" 9 ","page_number":11},
  {"content":"\r\n\r\nوجدت كانت لا فى الموضوع » ، موحد قرآنى چون گويد خدا جوهر نيست ، نقص جوهر را كه حد و ماهيت است از او سلب مىكند نه كمالش را كه وجود و استقلال است ، و على هذا القياس ، اين است معنى فرموده امام اميرالمؤمنين على عليه السلام : « و حكم التمييز بينونة صفة لا بينونة عزلة » فافهم .\r\nوجه نخست از وجوه چهارگانه ياد شده چنان كه اشارت نموده ايم در حد افكار رائج كلامى است . و وجه دوم امرى اصطلاحى و قراردادى است . و وجه سوم در حقيقت به وجه چهارم بازگشت مىكند .\r\nو نيز در باب نخست سخن رفت كه « : چون عقل دلالت كند بر فعلى از افعال حق تعالى ، روا است كه بر خداوند اسمى اطلاق شود كه دلالت كند بر صدور آن فعل از او » . . . در بيان آن گوئيم :\r\nاسماء الهى به نوعى از قسمت به صورت كلى بر سه قسم اند : اسماء ذات ، و اسماء صفات ، و اسماء اف‌عال . بدان كه همه اسماء الهى اسماء ذات اند و لكن به اعتبار ظهور ذات در آنها يعنى اسمائى كه دلالت آنها بر ذات اظهر است بنام اسماء ذاتند ، مثل غنى و اول و آخر و قدوس و سبوح و سلام . و به اعتبار ظهور صفات در آنها يعنى اسمائى كه دلالت آنها بر صفات اظهر است اسماء صفات ناميده مى شوند ، مثل عالم و قادر و سميع و بصير . و به اعتبار ظهور افعال در آنها يعنى اسمائى كه دلالت آنها بر افعال اظهر است به اسماء افعال موسوم اند ، مثل خالق و رازق كه مصادر افعال اند .\r\nاكثر اسماء جامع اعتبار ذات و صفات هر دواند ، بلكه بسيارى از آنها جامع اعتبارات سه گانه ذات و صفات وافعال اند مثل اسم شريف رب كه به معنى ثابت و مالك و مصلح است ، ثابت اسم ذات است ، و مالك اسم صفت است ، و مصلح اسم فعل .\r\nدر بيان اسماء ذات و اسماء صفات و اسماء افعال به همين مقدار مختصر اكتفاء مى كنيم . بحث تفصيلى آن را به فصل دوم فصول مقدمات شرح قيصرى بر فصوص الحكم ( ط 1 چاپ سنگى ص 14 ) ، و به مقام ثالث از فصل دوم تمهيد جملى مصباح الانس ( ص 111 ط 1 رحلى ) ارجاع مى دهيم ، زيرا كه ورود در بحث آن موجب خروج از\r\n\r\n","description":"","footnote":"","page_name":" 10 ","page_number":12},
  {"content":"\r\n\r\nموضوع رساله مى گردد . علاوه اين كه اكثر حلقها تنگ ، و با اهل حق در جنگ است ، باكى نيست زيرا كه ذلك مبلغهم من العلم .\r\nو آن كه در باب نخستين گفته ايم « : بلكه از ظاهر بعضى آيات و روايات عدم توقيفيت اسماء مستفاد است » نكته 884 هزار و يك نكته ، و فصل هشتم رساله « نور على نور در ذكر و ذاكر و مذكور » ( ص 71 ط 1 ) در اين مطلب تقريرى قلمى شده است كه به نقل اختصار آن در اينجا اكتفاء مىشود :\r\nدر كتاب طب ابى عتاب عبدالله بن بسطام نيشابورى و برادرش حسين به اسناد روايت كرده اند و از وشاء از عبدالله بن سنان از برادرش محمد كه قال : قال جعفر بن محمد عليهما الصلاة والسلام ما من احد تخوف البلاء فتقدم فيه بالدعاء الا صرف الله عنه ذلك البلاء الى ان قال : قال الوشاء فقلت لعبد الل ه بن سنان هل فى ذلك دعاء موقت ؟ قال : اما انى فقد سألت عن ذلك الصادق عليه السلام فقال : نعم ، اما دعاء الشيعة المستضعفين ففى كل علة من العلل دعاء موقت ، و اما دعاء المستبصرين فليس فى شيى ء من ذلك دعاء موقت لان المستبصرين البالغين دعاؤهم لا يحجب ( ص 33 ط 1 ) .\r\nاهل بصيرت بايد به ذيل اين حديث شريف توجه تام داشته باشند كه به حقيقت مستبصر را قرة العين است . امام عليه السلام فرموده است : دعاء موقت براى شيعه مستضعف است ، اما شيعه مستبصر براى او دعاء موقت نيست كه خود مىداند چه بگويد و چگونه بخواهد زيرا كه بالغ است يعنى به حد بلوغ عقلى و رشد فكرى رسيده است و به زبان آمده است و به فعليت رسيده است  وَ لَمَّا بَلَغَ أَشُدَّهُ وَ اسْتَوى آتَيْناهُ حُكْماً وَ عِلْماً  ( قصص 15 ) .\r\nقرآن كريم بسيار از غرر دعاها و حكم و كلمات برگزيدگان حق سبحانه را نقل فرموده است ، اين بزرگان خودشان منشى آنها بوده اند و از ديگرى ذكر و دعا نگرفته اند . آرى انسان مستبصر بالغ چنين است كه خود لسان الله مى گردد و به بلوغ كمال خود مىداند كه چگونه بخواهد و بخواند و ادب مع الله را مراعات كند و او را با چه زبانى وصف كند . اين مطلب سامى را از زبان خود قرآن كريم بشنو كه فرموده است :   سُبْحانَ اللَّهِ عَمَّا يَصِفُونَ إِلَّا عِبادَ اللَّهِ الْمُخْلَصِينَ   ( صافات 160 ) و به تقرير دلپذير\r\n\r\n","description":"","footnote":"","page_name":" 11 ","page_number":13},
  {"content":"\r\n\r\nصاحب « تحفة الملوك فى السير و السلوك « : [ ( يعنى ايشان مخلصين مى توانند ثناى الهى به آنچه سزاوار بارگاه اوست بجا آورند ، و صفات كبريائى را بشناسند . و اين غايت مرتبه مخلوق است ، و نهايت منصب ممكن . و تا ينابيع حكمت به امر خداوند بى ضنت از زمين دل ظاهر نشود بنده اين جرعه را نتواند كشيد . و تا طى مراتب عالم ممكنات را نكند ، و ديده در مملكت وجوب و لاهوت نگشايد به اين مرتبه نتواند رسيد . آرى تا كشور امكان را در ننوردد پا بر بساط عند ربهم نتواند گذاشت ، و لباس حيات ابديه نتواند پوشيد ، و حال آنكه بندگان مخلص را عطاى حيات ابديه ثابت و در نزد پروردگار خود حاضرند .  وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ  و رزق ايشان همان رزق معلوم است كه در حق مخلصين فرمود :  أُولئِكَ لَهُمْ رِزْقٌ مَعْلُومٌ »  .\r\n\r\n","description":"","footnote":"","page_name":" 12 ","page_number":14},
  {"content":"\r\n\r\n\r\nباب 3 [ در علت توقيفى بودن اسماء لفظى الهى در نزد متكلمان 
  ]\r\nاين باب در علت توقيفى بودن اسماء در نزد اكثرى اهل شرع بخصوص متكلمان است : قاضى عضدايجى در علت توقيفى بودن اسماء چنان كه در السنه اكثرى متشرعه بويژه متكلمان رائج است گويد :\r\n« تسميته تعالى بالاسماء توقيفيه اى يتوقف اطلاقها على الاذن فيه و ذلك الاحتياط احترازا عما يوهم باطلا لعظم الخطر فى ذلك » ( موقف 5 ، مرصد 7 ، مقصد 3 ، ج 3 ص 168 ط مصر ، و ص 541 ط قسطنطنيه ) .\r\nقاضى عضد گويد : تسميه حق تعالى به اسماء توقيفى است يعنى اطلاق آنها بر بارى تعالى متوقف بر اذن شرعى است كه بايد احتياط كرد تا از اسمائى كه موهم و مشعر معنى باطل اند احتراز شود زيرا كه خطر و اهميت تسميه بسى عظيم است .\r\nنظر قاضى عضد صورت خطابى دارد ، بدين بيان كه چون انسان در شناخت بارى ناقص است ، و هم احاطه به خصوصيات موارد استعمال لفظ ندارد ، مبادا لباس الفاظى را كه افكار و عقول انسانى بريده است بر قامت معنى نارسا باشد .\r\n الا ان ثوبا خيط من نسج تسعة \r\n وعشرين حرفا عن معاليه قاصر \r\nبه مثل ستايش جاهلى مر عالمى را تا چه اندازه مبتذل و ناپسند است ، زيرا كه او را به قدر ظهور برخى آثارش و بروز بعضى افعالش مى شناسد ، نه آن چنان كه اوست ، چه اين كه خام به پخته نرسد ، و وهم مقام عقل را در نيابد . بدين مثابت عارف رومى در داستان حضرت موسى ك‌ليم عليه السلام و شبان در مثنوى معنوى از زبان كليم الله به شبان گويد :\r\n چارق و پاتا به لايق مر تو را است \r\n آفتابى را چنين ها كى روا است \r\n دوستى بيخرد خود دشمنى است \r\n حق تعالى از چنين خدمت غنى است \r\n با كه مى گويى تو اين با عم و خال \r\n جسم و حاجت در صفات ذوالجلال \r\n\r\n","description":"","footnote":"","page_name":" 13 ","page_number":15},
  {"content":"\r\n\r\n شير او نوشد كه در نشو و نماست \r\n چارق او پوشد كه او محتاج پاست \r\n گر تو مردى را بخوانى فاطمه \r\n گر چه يك جنسند مرد و زن همه \r\n قصد خون تو كند تا ممكن است \r\n گر چه خوش خوى و حليم و ساكن است \r\n فاطمه مدح است در حق زنان \r\n مرد را گويى بود زخم سنان \r\n دست و پا در حق ما استايش است \r\n در حق پاكى حق آلايش است \r\n لم يلد لم يولد او را لايق است \r\n والد و مولود را او خالق است \r\n هر چه جسم آمد ولادت وصف اوست \r\n هر چه مولود است او زين سوى جو است \r\n زانكه از كون و فساد است و مهين \r\n حادثست و محدثى خواهد چنين \r\nمتكلمان در توقيفيت اسماء لفظى دليل نقلى ندارند ، و نيز دليل عقلى كه برهان بر توقيفيت اسماء باشد در كتب كلاميه ديده نشده است ، و تنها دليلى كه اقامه كرده اند گفتار قاضى عضدايجى در مواقف است كه مذكور شد ، و چنان كه گفته ايم آن خود دليلى استحسانى و خطابى و اقناعى است ، نه برهانى . و ظاهر بعضى از روايات كه موهم توقيفيت است در فصول آينده گفته آيد .\r\nخواجه طوسى در تجريد الاعتقاد بحثى از توقيفيت اسماء ، بلكه اشارتى بدان نفرموده است .\r\nصدوق ابن بابويه در رساله اعتقادات سخنى از توقيفيت اسماء به ميان نياورده است ، و تفوه بدان نكرده است .\r\nو همچنين شهيد اول محمد مكى در رساله اعتقاداتش اصلا متعرض به توقيفيت اسماء نشده است .\r\nو نيز شيخ بهائى در رساله اعتقاداتش از توقيفيت اسماء چيزى نگفته است .\r\nخواجه از مفاخر عالم علم ، و از اعاظم علماى اسلام است . آن جناب را به محقق و نصير الدين و استاد بشر و عقل حادى عشر ستوده اند ، و تجريدش به كتب كلامى وجه و اعتبار داده است و آن را در اعتقادات اماميه تصنيف فرموده است .\r\nابن بابويه از رؤساى محدثين اماميه ملقب به صدوق صاحب من لا يحضره الفقيه است كه يكى از جوامع روائى اماميه و از كتب اربعه آنان است ، و رساله ياد شده\r\n\r\n","description":"","footnote":"","page_name":" 14 ","page_number":16},
  {"content":"\r\n\r\nرا نيز در اعتقادات اماميه نوشته است .\r\nشهيد مكى از مشايخ فقهاء صاحب لمعه دمشقيه است كه وى نيز رساله مذكور را در اعتقادات اماميه نوشته است .\r\nشيخ بهائى ابوالفضائل است ، و رساله ياد شده را نيز در اعتقادات اماميه نوشته است .\r\nاين بزرگان اگر مسئله توقيفيت اسماء را معتبر مى دانستند ، و بدان اهميت عقلى يا نقلى مى دادند ، البته متعرض آن مى شدند زيرا كه رسائل ياد شده را در اعتقادات دينى نوشته اند .\r\nفخر رازى محصل را به عنوان محصل افكار المتقدمين و المتاخرين من العلماء و الحكماء و المتكلمين نوشته است ، و متعرض به توقيفيت اسماء نشده است . در مفتتح آن گويد « : اما بعد فقد التمس منى جمع من افاضل العلماء و اماثل الحكماء ان اصنف لهم مختصرا فى علم الكلام مشتملا على احكام الاصول و القواعد دون التفاريع و الزوائد » . . . .\r\nآرى جناب خواجه در رساله « فصول نصيريه » متعرض به توقيفيت اسماء شده است كه نقل آن بعد از اين خواهد آمد .\r\nاساطين حكمت چون فارابى و شيخ رئيس و ملا صدرا و اتراب و اتباع آنان ، اسماى واجب الوجود ، و نور الانوار ، و مبدأ المبادى ، و حقيقة الحقائق ، و علة العلل ، و صورة الصور ، و مبدء الخير ، و خير محض ، و بسيطة الحقيقة ، و عشق ، و عاشق ، و معشوق ، و فاعل ، و لذيذ ، ولاذ ، و ملتذ ، و مانند آنها اسامى بسيارى ديگر را بر بارى تعالى اطلاق كرده اند چنان كه در شرح فص بيست و هشتم و چهل و ششم فصوص فارابى بدان اشارتى كرده ايم . ( نصوص الحكم بر فصوص الحكم ط 1 ص 154 و 261 ) . اين بزرگان ادب مع الله داشتند ، و مشاهير علم و معارف حكمت و مشاعل هدايت و حاميان دين بودند .\r\nو بدان كه تنها دليلى را كه مشايخ معارف چون شيخ اكبر محيى الدين عربى ، و خواجه نصير الدين طوسى و ديگران در توقيفيت اسماء فرموده اند ، رعايت ادب مع\r\n\r\n","description":"","footnote":"","page_name":" 15 ","page_number":17},
  {"content":"\r\n\r\nالله است كه باز دليلى استحسانى و خطابى و اقناعى است .\r\nحال اگر اسمى مفيد معناى بسيار صحيح بوده باشد ، و به خوبى بر اجلال الهى دلالت كند كه رعايت ادب مع الله را سبحانه نيز متضمن است ، ولى در كتاب و اثر نيامده است ، آيا اطلاق آن بر بارى تعالى حرام و گناه است با اين كه حلال و حرام شرعى متوقف بر دليل شرعى اند ؟ يا حق اين است كه هر نام نيكو كه دلالت بر كمال و صفات كماليه حق تعالى كند بر او اطلاق توان كرد ؟ .\r\nنگارنده گويد كه مطلب بسيار بسيار عمده در بحث توقيفيت اسماء ، توحيد قرآنى است . موحد حقيقى آن كسى است كه سلطان توحيد هو الاول و الاخر و الظاهر و الباطن به دو روى آورده است چه توحيد يكى گفتن است و فراتر از آن يكى ديدن . اين چنين موحد مىداند كه فعل مطلقا به حسب ايجاد از آن حق سبحانه است و فاعل حقيقى معطى الوجود اوست كه فاعل بالتجلى است ، هر چند كه فعل در مقام اسناد به مظاهر اسناد داده شود . مثلا انسان مى گويد : من ديدم و من شنيدم ، ديدن منسوب به چشم است و شنيدن منسوب به گوش ، و در عين حال اين انتساب به چشم و گوش در طول انتساب به نفس ناطقه است ، و همچنين قيام و قعود ، و لكن بحول الله و قوته اقوم و اقعد ، و هكذا ، و من عرف نفسه فقد عرف ربه ، به تفصيل و تحقيقى كه در رساله « خير الاثر در رد جبر و قدر » تقرير كرده ايم : به قول عارف رومى :\r\n ما همه شيران ولى شير علم \r\n حمله مان از باد باشد دمبدم \r\n حمله مان از باد و ناپيدا است باد \r\n جان فداى آن كه ناپيدا است باد \r\nغرض اين كه خداى سبحان در قرآن مثلا خود را به اوصافى وصف فرموده است كه اسم به مفاد بعضى از آن اوصاف در كتاب و سنت نيامده است ، مثل اين آيات سوره نجم :         « وَ أَنَّهُ هُوَ أَضْحَكَ وَ أَبْكى ، وَ أَنَّهُ هُوَ أَماتَ وَ أَحْيا ، وَ أَنَّهُ خَلَقَ الزَّوْجَيْنِ الذَّكَرَ وَ الْأُنْثى ، مِنْ نُطْفَةٍ إِذا تُمْنى ، وَ أَنَّ عَلَيْهِ النَّشْأَةَ الْأُخْرى ، وَ أَنَّهُ هُوَ أَغْنى وَ أَقْنى ، وَ أَنَّهُ هُوَ رَبُّ الشِّعْرى ، وَ أَنَّهُ أَهْلَكَ عاداً الْأُولى »         كه اسم مميت و محيى و خالق و مغنى و مقنى و رب مأثور است ، حال اگر اسم مضحك و مبكى و مهلك مأثور نباشد ، و در اثرى هم نهى از اطلاق آنها بر بارى تعالى نشده است آيا مع ذلك اگر موحدى به همان\r\n\r\n","description":"","footnote":"","page_name":" 16 ","page_number":18},
  {"content":"\r\n\r\nلطيفه قرآنى خداى سبحان را به اسم مضحك بخواند گناه كرده است ، و خلافى را مرتكب شده است ، و ادب مع الله را رعايت نكرده است . آن هم به صرف پندارى كه مضحك مثلا در عرف مردم به يك شخص شوخ و مسخره گفته مىشود ، اگر چنين باشد بسيارى از اسماى مأثوره الهى در محاورات مردم رنگ ديگر گرفته است مثل متكبر و مرشد كه هر دو از اسماى الهى اند ، آن در قرآن آمده است و اين در دعاى مجير ، و چه بسيار اسماى ديگر نظير آنها ، فتدبر . آرى دربند چهل و يكم دعاى جوشن كبير چنين آمده است « : يا من اضحك و ابكى ، يا من امات و احيى ، يا من خلق الزوجين الذكر و الانثى » كه نسبت به مضحك و مبكى ، تعبيرى مقرون به ادب مع الله است .\r\nاگر گوئى در اصول كافى بابى به نام « باب النهى عن الصفة به غير ما وصف به نفسه » عنوان شده است ، و در آن باب روايتى از امام ابوالحسن رضا عليه السلام نقل شده است كه فرمود « : اللهم لا اصفك الا بما وصفت به نفسك . . . » ، و از اين گونه روايات ديگر نيز در جوامع روائى نقل شده است ، و مفاد آنها بر توقيفيت اسماء دلالت دارد .\r\nدر جواب آن گوييم مفاد اين گونه روايات همينقدر است كه خداى سبحان خود را به صفات كمال وصف فرموده است ، ما نيز به حكم عقل و به معاضدت فرموده معصوم مر حكم عقل را خداى سبحان را بايد به صفات كمال وصف كنيم . اما مفاد آنها اين باشد كه هر لفظى دلالت بر وصف كمال دارد در اطلاق آن بر خداى سبحان بايد اذن شرعى داشته باشيم چنين نيست ، و همين كه منع شرعى در اطلاق نداريم كافى است .\r\nمثلا براهين متقن قاطع سلسله موجودات را به واجب الوجود بالذات مى رسانند و ما سوايش را قائم به او ، و چون مبدء همه و حقيقة الحقائق و هستى صرف و وجود محض است يعنى منزه از ماهيت است و آغاز و انجام همه است واجب الوجود بالذات است ، و ماسوايش واجب الوجود به او . پس زبان برهان در اتصاف مبدء عالم به واجب الوجود بالذات گويا است اگر چه در كتاب و سنت واجب الوجود بالذات نيامده باشد ، و لكن نهى و منعى از لسان شرع بدان نشده است و دلالت بر\r\n\r\n","description":"","footnote":"","page_name":" 17 ","page_number":19},
  {"content":"\r\n\r\nوصف كمال نيز به نحو تمام و كمال دارد . برهان هر كجا قدم نهاد قدمش خير مقدم است و حكم او حق است و شرع هم معاضد اوست ، و لفظ و عبارت هم خواه به تازى و خواه به جز آن مناسب با ادب مع الله است ، و نهى شرعى نيز در اطلاق آن وارد نشده است ديگر چه جاى منع ؟ ! .\r\nو نيز لسان فصيح برهان ناطق است كه خداى سبحان فرد على الاطلاق است ، يعنى مجرد از ماهيت است ، و عقول و نفوس اگر چه مجرد از ماده اند و لكن مجرد از ماهيت نيستند زيرا كه كل ممكن زوج تركيبى هر ممكن مركب از وجود و ماهيت است و مجرد مطلقا قائم بذاتش است ، هر چند كه ما سوى الله واجب بالغيراند ، و هر مجرد قائم بذاتش عقل و عاقل و معقول است يعنى علم و عالم و معلوم است ، و الفاظ عقل و عاقل و معقول مانند الفاظ علم و عالم و معلوم بسيار زيبا و شيوا و رسالند و تعبير بدانها هم خلاف ادب نيست ، و اگر از جهتى برخى از اعتبارات عرفى و لغوى پيش آيد همه اسماء و صفات ملفوظى در آن جهت با آنها شريك اند . حكماى الهى پيشين مبدء عالم را به نام عقل مى خواندند ، و حكماى اسلام نيز اطلاق همين اسم را بر وى روا مى دارند مثلا حكيم سبزوارى در غرر فرمايد : فذاته عقل بسيط جامع لكل معقول و الامر تابع .\r\nو نيز چون زبان برهان را رسد كه بگويد واجب الوجود بالذات عاقل ذات خود است ، و ذاتش در جميع جهات كماليه واجب الوجود بالذات و فعليت محضه غير متناهيه در جميع كمالات است پس اشد مبتهج و بالاترين ملتذ اوست كه هيچ لذت را با آن قياس نتوان كرد . پس زبان برهان مى گويد حق سبحانه ملتذ است نه بالتذاذ مزاجى و آل نوبخت از قدماى متكلمين شيعه آن را روا داشتند ، و خواجه طوسى اين قول را در تجريد برگزيده است ، و منعى در اطلاق ملتذ بر او نشده است و معادل او يا مرتاح در دعاى جوشن كبير آمده است .\r\nاگر گوئى كه ظاهر كريمه  « وَ لِلَّهِ الْأَسْماءُ الْحُسْنى فَادْعُوهُ بِها »  نهى از دعوت حق تعالى به اسماء غير حسنى است .\r\nجوابش اين كه ما نيز نهى از دعوت حق تعالى به اسماء غير حسنى را اعتراف داريم ، و لكن نهى از دعوت خداى سبحان به اسماى غير حسنى معنايش اين نيست كه\r\n\r\n","description":"","footnote":"","page_name":" 18 ","page_number":20},
  {"content":"\r\n\r\nجميع اسماء حسنى او در كتاب و سنت آمده است ، و هر اسمى كه وراى آنها است اسماء غير حسنى است چنان كه قائل به توقيفيت اسماء بدان متمسك است .\r\nعلاوه اين كه بنابر دليل قائل به توقيفيت ، بايد عدد اسماى الهى به نحو قطع منحصر شود به چند اسمى كه فقط در قرآن كريم آمده است ، آن هم به صورت اسم ، نه اسمائى كه از افعال قرآنى مشتق شوند و بر حق تعالى اطلاق گردند .\r\n\r\n","description":"","footnote":"","page_name":" 19 ","page_number":21},
  {"content":"\r\n\r\n\r\nباب 4 [ در نقل برخى از آيات قرآنى در توقيفيّت اسماء الله و اقوال و نكاتى چند 
  ]\r\nدر اين باب به نقل برخى از آيات قرآنى در توقيفيت اسماء الله تعالى شانه تبرك مى جوئيم ، و بعضى از اقوال مفسران را مى نگاريم ، و به نكاتى اشارت مى نمائيم ، و رواياتى را روايت مى كنيم :\r\nقوله سبحانه :  « ذَهَبَ اللَّهُ بِنُورِهِمْ وَ تَرَكَهُمْ فِي ظُلُماتٍ لا يُبْصِرُونَ  ( بقره 12 ) .\r\nو قوله سبحانه :  « اللَّهُ يَسْتَهْزِئُ بِهِمْ وَ يَمُدُّهُمْ فِي طُغْيانِهِمْ يَعْمَهُونَ  ( بقره 16 ) .\r\nو قوله سبحانه :  « إِنَّ الْمُنافِقِينَ يُخادِعُونَ اللَّهَ وَ هُوَ خادِعُهُمْ  ( نساء 143 )\r\nو قوله سبحانه :  « وَ مَكَرُوا وَ مَكَرَ اللَّهُ وَ اللَّهُ خَيْرُ الْماكِرِينَ  ( آل عمران 55 )\r\nو قوله سبحانه :  « نَسُوا اللَّهَ فَنَسِيَهُمْ  ( توبه 68 )\r\nو قوله سبحانه :  « نَحْنُ نَقُصُّ عَلَيْكَ أَحْسَنَ الْقَصَصِ  ( يوسف 4 )\r\nو قوله سبحانه :  « وَ يَسْتَفْتُونَكَ فِي النِّساءِ قُلِ اللَّهُ يُفْتِيكُمْ فِيهِنَّ  ( نساء 128 )\r\nو قوله سبحانه :      « الرَّحْمنُ عَلَّمَ الْقُرْآنَ خَلَقَ الْإِنْسانَ عَلَّمَهُ الْبَيانَ      ( الرحمن 5 3 )\r\nو قوله سبحانه :   « أَ فَرَأَيْتُمْ ما تَحْرُثُونَ أَ أَنْتُمْ تَزْرَعُونَهُ أَمْ نَحْنُ الزَّارِعُونَ   ( واقعه 65 )\r\nو قوله سبحانه :  « وَ سَقاهُمْ رَبُّهُمْ شَراباً طَهُوراً  ( انسان 22 ) .\r\nو قوله سبحانه :  « وَ نَفَخْتُ فِيهِ مِنْ رُوحِي »  ( ص 73 ) .\r\nآيات ديگر از اين قبيل كه نقل كرده ايم در قرآن كريم بسيار است . و غرض اين است كه خداى متعالى خويشتن را بدين اوصاف و نظائر آنها وصف فرموده است ، و از خود بدين عبارات و اشباه آنها حكايت كرده است ، آيا انسان مجاز است كه به مطلق اسمى كه خداى سبحان در قرآن به خود اسناد داده است او را بدان اسم بخواند ، مثلا بگويد : يا خادع ، يا زارع ؟\r\nو يا از افعال آيات مذكور و امثال آنها كه خود را بدانها وصف فرموده است ، اسمائى اشتقاق كند و او را بدان اسماء بخواند ، مثلا بگويد : يا ذاهب ، يا تارك ، يا\r\n\r\n","description":"","footnote":"","page_name":" 20 ","page_number":22},
  {"content":"\r\n\r\nمستهزى ء ، يا ماكر ، يا ناسى ، يا قاص ، يا مفتى ، يا معلم ، يا زارع ، يا ساقى ، يا نافخ ؟\r\nامين الاسلام شيخ طبرسى رضوان الله تعالى عليه در تفسير مجمع البيان در تفسير كريمه  « نَحْنُ نَقُصُّ عَلَيْكَ أَحْسَنَ الْقَصَصِ »  گويد :\r\n« و يسال عن هذا فيقال : هل يجوز ان يسمى الله قاصا ؟ فيقال : لا ، لانه فى العرف انما يستعمل فى من تمسك بطريقة مخصوصة ، و هذا كما انه سبحانه لا يسمى معلما و لا مفتيا ، و ان وصف نفسه بانه علم القرآن ، و بانه يفتيكم فى النساء » .\r\nاستعمال قاص در عرف عام مردم اين است كه آن را در قصه گويان و داستان سرايان و معركه گيران دوره گرد و مانند آنان به كار مى برند . در منتهى الارب فى لغة العرب گويد : قاص قصه گوى و واكننده احوال . حافظ گويد :\r\n از رقيبت دلم نيافت خلاص \r\n زانكه القاص لا يحب القاص \r\nآن كه طبرسى گفت « : خداوند به اسم معلم و مفتى ناميده نمى شود ، اگر چه خودش را به علم ، و يفتى وصف فرمود » شايد بيان و دليل گفتارش اين باشد كه كسى را مثلا به خوبى وصف كردن غير از نام گذارى او به اسم خوبى است زيرا كه در نام گذارى كان يك نحو ولايت شرط است ، به خلاف وصف كردن و ستودن . مثلا حق دارى كه فرزند كسى را بستائى كه اندام او حسن است ، ولى حق ندارى كه به عنوان تسميه بگوئى نام او حسن است . فتدبر .\r\nو ما آن كه در آغاز فصل نخست گفته ايم « : . . . اطلاقى كه به عنوان تسميه باشد نه بطور وصف » بر اين نظر فرق ميان وصف و تسميه بوده ايم .\r\nو نيز طبرسى در تفسير ياد شده ضمن آيه  « وَ بِالْآخِرَةِ هُمْ يُوقِنُونَ »  ( بقره آيه 4 ) گويد « : يوقنون يعلمون ، و سمى العلم يقينا لحصول القطع عليه ، و سكون النفس اليه ، فكل يقين علم ، و ليس كل علم يقينا ، و ذلك ان اليقين كأنه علم يحصل بعد الاستدلال و الن‌ظر لغموض المعلوم المنظور فيه ، او لاشكال ذلك على الناظر ، و لهذا لا يقال فى صفة الله تعالى موقن لان الاشياء كلها فى الجلاء عنده على السواء » .\r\nاين بود كلام جناب طبرسى در يقين و موقن ، و لكن شيخ جليل كفعمى در مصباح و بلد امين يقين را در عداد اسماء حق تعالى آورده است ، چنان كه در حرف يا از\r\n\r\n","description":"","footnote":"","page_name":" 21 ","page_number":23},
  {"content":"\r\n\r\nفصل سى و دوم مصباح آمده است « : اللهم انى اسالك باسمك يا يقين ، يا يد الواثقين ، يا يقظان لا يسهو ، يا ينبوع العظمة و الجلال » . . . الخ ( ص 362 ط 1 رحلى چاپ سنگى ) . و در بلد امين ص 604 چاپ سنگى .\r\nمانند بيانى كه طبرسى در يقين و موقن گفته است ، تفتازانى نيز در اول معانى مطول در فرق علم و معرفت گويد « : المعرفة تقال لادراك الجزئى او البسيط ، و العلم للكلى او المركب ، و لهذا يقال عرفت الله دون علمته .\r\nو ايضا المعرفة للادراك المسبوق بالعدم ، او للاخير من الادراكين لشيى ء واحد اذا تخلل بينهما عدم بان ادرك اولا ثم ذهل عنه ثم ادرك ثانيا ، و العلم للادراك المجرد من هذين الاعتبارين ، و لذا يقال الله تعالى عالم ، و لا يقال عارف »\r\nو نيز علامه شيخ بهائى در جلد دوم كشكول گويد « : قال الشريف فى حاشيه على شرح مطالع الانوار فى تحقيق معنى العلم و المعرفة : ثم ان هاهنا معنيين آخرين احد هما ان المعرفة تطلق على الادراك الذى بعد الجهل ، و الثانى انها تطلق على الاخير من الادراكين لشيى ء واحد يتخلل بينهما عدم ، و لا يعتبر شيى ء من هذين القيدين فى ال‌علم ، و لهذا لا يوصف البارى تعالى بالعارف و يوصف بالعالم .\r\nو قال المحقق الدوانى فى هذا المقام : و معنى آخر ذكره الراغب و غيره ، و هو ان المعرفه بالشيى ء من قبل آثاره ، و كانه ماخوذ من العرف بمعنى الراحة كما يقال استشممت بهذا المعنى . انتهى كلامهما . ( ط نجم الدولة ص 212 چاپ سنگى ) .\r\nو نيز در اواخر مجلد چهارم كشكول آورده است كه « : قال الفاضل المتكلم ابوالقاسم عبدالواحد بن على بن برهان : اطلاق المتكلمين لفظ الذات على الواجب تعالى مما لا يجوز لان ما يطلق عليه سبحانه لا يجوز ان يلحقه تاء التأنيث ، و لذلك امتنع اطلاق العلامة عليه ، و ذات مؤنث ذو بمعنى صاحبة » . ( ص 457 ط مذكور ) .\r\nمير سيد شريف گويد : معرفت بر ادراكى كه بعد از جهل است اطلاق مىشود . و نيز بر ادراك دومين از دو ادراكى كه به يك چيز تعلق گرفته اند و عدم در ميان آن دو متخلل شده است اطلاق مىشود . يعنى چيزى كه ادراك شده است و پس از آن فراموش گرديده است ، و دوباره همان چيز فراموش شده ادراك شده است ، اين ادراك دوم را\r\n\r\n","description":"","footnote":"","page_name":" 22 ","page_number":24},
  {"content":"\r\n\r\nمعرفت گويند ، و هيچ يك را از اين دو قيد كه در معنى معرفت اعتبار شده است در معنى علم معتبر نيست ، لذا بارى تعالى به عالم وصف مىشود نه به عارف .\r\nو محقق دوانى گويد : معرفت علم به شيى ء از قبل آثارش است ، لذا « الله عارف » نادرست است ، و « الله عالم » درست .\r\nاز اين گفتار طبرسى و مير سيد شريف و راغب و م‌انند آن از بسيارى ديگر معلوم مىشود كه عدم صحت اطلاق بعضى اسماء بر بارى تعالى بدين سبب است كه معنى آنها مشعر و موهم نقص است ، پس هر اسمى كه اينچنين باشد اطلاق آن بر بارى تعالى جائز نيست . و چنان كه در فصل نخست گفته ايم ، دسته اى گفته اند كه علاوه بر عدم و نفى ايهام نقص بايد اسمائى باشند كه مشعر به تعظيم و تجليل پروردگار نيز باشند .\r\nمطلب ديگر اين كه جناب طبرسى در اسم موقن چنان گفته است كه نقل كرده ايم ، و در مصباح كفعمى خلاف آن را ديده ايم ، و جمعى در اطلاق عارف چنان گفته اند كه حكايت كرده ايم ، با اين كه روايت دوم باب حدوث اسماء توحيد كافى اين است : « . . . عن ابن سنان قال سالت اباالحسن الرضا عليه السلام هل كان الله و عز و جل عارفا بنفسه قبل ان يخلق الخلق ؟ قال : نعم ، . . . » ( ص 88 ج 1 معرب )\r\nو ديگر اين كه آنچه از كشكول ياد شده در عدم جواز اطلاق ذات بر بارى تعالى نقل كرده ايم ، در جوامع روائى از وسائط فيض الهى اطلاق ذات بر حق سبحانه بسيار آمده است . مثلا حديث ششم باب چهاردهم كتاب سوم اصول كافى از امام جعفر صادق عليه السلام روايت شده است كه « : خالقنا لا مدخل للاشياء فيه لانه واحد واحدى الذات واحدى المعنى . . . » ( ص 86 ج 1 معرب ) .\r\nشگفت تر اين كه بر عدم جواز اطلاق ذات دليل اقامه كرده است كه « : لان ما يطلق عليه سبحانه لا يجوز ان يلحقه تاء التأنيث » . . . با اين كه يكى از اسماء الله سبحانه اسم شريف مؤمن است كه در آخر سوره حشر آمده است ، و در سوره احزاب فرموده است :  « وَ ما كانَ لِمُؤْمِنٍ وَ لا مُؤْمِنَةٍ إِذا قَضَى اللَّهُ وَ رَسُولُهُ أَمْراً أَنْ يَكُونَ لَهُمُ الْخِيَرَةُ  ( آيه 37 ) ، و همچنين شواهد بسيار ديگر بر اين كه دليل مذكور سخت عليل است .\r\n\r\n","description":"","footnote":"","page_name":" 23 ","page_number":25},
  {"content":"\r\n\r\nو چنان كه خداى سبحان در برخى از آيات قرآنى خود را بد انسان وصف فرموده است كه نقل كرده ايم ، در بسيارى از روايات نيز خود را به اوصافى وصف مى فرمايد كه در اشتقاق اسماء از آن اوصاف ، و جو از اطلاق آنها بر حق تعالى به طريق اولى جاى پرسش و كشمكش است . در اين روايات گاهى سفرايش او را وصف مى كنند ، و گاهى از زبان آنان خود را وصف مىكند .\r\nمثلا در جامع بخارى روايت شده است كه « : ان رجلا اتى النبى ( ص ) ، فبعث الى نسائه فقلن : ما معنا الا الماء . فقال رسول الله ( ص ) : من يضم او يضيف هذا ؟ فقال رجل من الانصار : انا . فانطلق به الى امرأته ، فقال : اكرمى ضيف رسول الله ( ص ) ، فقالت : ما عندنا الا قوت صبيان . فقال : هيئى طعامك ، و اصلحى سراجك ، و نومى صبيانك . ثم قامت كانها تصلح سراجها فاطفاته ، فجعلا يريانه انهما ياكلان ، فباتاطاويين . فلما اصبح غدا الى رسول الله ( ص ) فقال : ضحك الله الليلة ، او عجب من فعالكما . . . »\r\nترجمه : مردى بر پيغمبر اكرم وارد شد ، آن جناب كسى را به سوى زنانش گسيل داشت كه مهمان داريم ، زنان در پاسخ گفتند : چيزى جز آب نداريم . پيامبر خدا به مردم فرمود : چه كسى اين مرد را به ميهمانى مى پذيرد ؟ مردى از انصار گفت : من . پس مهمان را به خانه برد و به زنش گفت : اين مهمان پيامبر خدا است او را گرامى بدار . زن گفت : بيش از خوراك بچه ها چيزى نداريم . گفت : همان را آماده كن و چراغ را اصلاح كن و بچه ها را خواب كن . پس زن برخاست كه گوئى چراغ را اصلاح مىكند آن را خاموش كرده است ، اين مرد و زن ميزبان به مهمان چنين وانمود مى كردند كه دارند غذا مى خورند ، تا مهمان آن غذاى آماده را بخورد . ميزبان صبح فردا به حضور پيامبر خدا آمد ، پيامبر به دو گفت : دوش خدا از كار شما به خنده آمد يا به شگفت آمد .\r\nآيا به مفاد اين روايت مى توان خدا را ضاحك يا متعجب ناميد و مثلا ندا كرد يا ضاحك ، يا متعجب ؟\r\nاز اين گونه روايت در جوامع روائى بسيار آمده است .\r\nدر روايات اسناد غيرت به حق سبحانه داده شده است ، مثل حديث نبوى « : ان الله عز و جل يغار ، و ان المؤمن يغار ، و غيرة الله ان ياتى المؤمن ما حرم عليه » و\r\n\r\n","description":"","footnote":"","page_name":" 24 ","page_number":26},
  {"content":"\r\n\r\nاحاديث بسيار ديگر بدين مضمون و قريب بدان ، چنان كه با رجوع به ماده « غ ى ر » معجم مفهرس معلوم مى گردد . آيا به مفاد اين همه روايات در غيرت حق تعالى ، اگر بنده آگاهى او را به يا غيور ندا كرده است گناه كرده است ؟ آيا بايد همه اسماء الهى ماثور باشند ، و آيا اسماء الهى محصور بدان مقدار ماثور است . و در معجم ياد ش‌ده آمده است كه « : قيل لرسول الله ( ص ) : اما تغار ؟ قال : و الله انى لاغار و الله اغير منى . . . » پس معناى غيرت به نحو اتم و اكمل در حق سبحانه متحقق است ، آيا اطلاق غيور بر وى ممنوع است ؟\r\nباز سخنى با عبدالواحد متكلم ياد شده از كشكول شيخ بهائى : آيا عبدالواحد فاضل اطلاق نفس را كه مثل ذات مؤنث مجازى است بر خداى سبحان روا نمى دارد با اين كه خداوند خود فرموده است :  « يُحَذِّرُكُمُ اللَّهُ نَفْسَهُ »  ( آل عمران 29 و 31 ) ؟ . و نيز فرمود :  « كَتَبَ عَلى نَفْسِهِ الرَّحْمَةَ »  ( الانعام 13 ) ؟ ، و نيز از زبان عيسى پيمبرش سلام الله عليه نقل فرموده است :  « تَعْلَمُ ما فِي نَفْسِي وَ لا أَعْلَمُ ما فِي نَفْسِكَ »  ( المائده 117 ) ؟ .\r\nالفاظ مطلقا از اين نشأه مادى برخاسته اند ، و رنگ و بوى و وصف و خوى اين نشاه را دارند ، انسان عالم عاقل اسمائى را كه بر بارى تعالى اطلاق مىكند آنها را از رنگ و بوى و وصف و خوى مادى بتجريد تطهير مىكند كه بفرموده امام صادق عليه السلام « اذ لا طاه‌ر من تدنس بشيى ء من الاكوان الا الله » . اطلاق سميع و بصير و عالم و قادر و متكلم و نظائر اين اسماء در انسان با آلات و ادوات مادى است و به اين معنى در مبداء عالم تعالى شانه روا نيست ،  سُبْحانَ رَبِّكَ رَبِّ الْعِزَّةِ عَمَّا يَصِفُونَ  . و هر اسم و صفتى كه بر واجب تعالى اطلاق مىشود فوق و وراى آنچه هست كه بر انسان حمل مى گردد اگر چه در طول يكديگرند ولى تفاوت از ممكن تا واجب است . جناب معلم ثانى ابونصر فارابى رضوان الله عليه در بحث مثل الهيه از جمع بين الرائين در اين باره چه نيكو فرموده است « : لما كان البارى جل جلاله مائيته و ذاته مبائنا لجميع ماسواه ، و ذلك له بمعنى اشرف و افضل و اعلى بحيث لا يناسبه فى انيته ، و لا يشابهه و لا يشاكله حقيقة و لا مجازا ، ثم مع ذلك لم يكن بد من وصفه و اطلاق اللفظ فيه من هذه الالفاظ المتواطئه عليه فان من الواجب الضرورى ان يعلم ان مع كل لفظة نقولها فى\r\n\r\n","description":"","footnote":"","page_name":" 25 ","page_number":27},
  {"content":"\r\n\r\nشيى ء من اوصافه معنى بذاته بعيدا من المعنى الذى نتصوره من تلك اللفظة ، و ذلك كما قلنا بمعنى انه اشرف و اعلى حتى اذا قلنا انه موجود علمنا مع ذلك ان وجوده لا كوجود سائر ما هو دونه ، و اذا قلنا انه حى بمعنى اشرف مما نعلمه من الحى الذى هو دونه ، و كذلك الامر فى سائرهما » ( ص 68 ط مصر ) .\r\nخلاصه گفتارش اين كه : چون خداى سبحان برتر از همه ماسوايش است و هيچ مانندى ندارد ، و ما را در وصف او و اطلاق لفظ به روى چاره اى جز از همين الفاظ نيست ، بايد بدانيم كه او فراتر از معانى متصور ما از اين الفاظ است ، حتى در اطلاق لفظ موجود وحى و همچنين اسماى ديگرى جز آنها .\r\nدر اول دعاى عرفه آمده است « : اللهم يا شاهد كل نجوى و موضع كل شكوى » آيا قائل به توقيفيت اسماء بر اين پندار است كه اطلاق موضع بر حق تعالى روا است ، اما اطلاق حقيقة الحقائق و مبدى ء المبادى و صورة الصور و غاية الغايات و علة العلل و نظائر اينها بر او ناروا است ؟ يا حق اين است كه هر نام نيكو كه دلالت بر كمال و صفات كماليه او كند بر او اطلاق توان كرد .\r\nاز آياتى كه در صدر اين باب نقل كرده‌ايم كريمه  « وَ سَقاهُمْ رَبُّهُمْ شَراباً طَهُوراً »  است . ساقى اسم فاعل فعل سقى است . در عبارات اهل دل كه خطاب به ساقى مىشود و شراب طلب مى كنند همين كريمه  « سَقاهُمْ رَبُّهُمْ شَراباً طَهُوراً »  است . عالم روحانى جامع معقول و منقول مولى مهدى نراقى رضوان الله تعالى عليه فرمايد :\r\n بيا ساقيا من به قربان تو \r\n فداى تو و عهد و پيمان تو \r\n بيا ساقى اى مشفق چاره ساز \r\n بده يك قدح زان مى غم گداز \r\n نه زان مى كه شرع رسول انام \r\n شمرده خبيث و نموده حرام \r\n از آن مى كه پروردگار غفور \r\n نموده است نامش شراب طهور \r\nپس مثل مرحوم نراقى اطلاق ساقى را كه مشتق از فعل سقيهم قرآن مجيد است بر خداى سبحان روا داشته است ، با اين كه اسم ساقى ماثور نيست .\r\n\r\n","description":"","footnote":"","page_name":" 26 ","page_number":28},
  {"content":"\r\n\r\n\r\nباب 5 [ در بيان عدد اسماء الله - عظمت أسمائه - 
  ]\r\nاين باب در بيان عدد اسماء الله عظمت اسمائه است .\r\nعدد اسماى الهى در آيات قرآنى و جوامع روائى و صحف ادعيه و غيرها به شمار گوناگون آمده است . و لكن هيچيك دليل بر انحصار اسماء در مقدار معين نيست . پاره اى از اسماى لفظى به لحاظى در مقام تعليم و يا جهات ديگر به عبارت آمده است .\r\nما براى همه رنگها و بوها لفظ نداريم ، و در تعبير آنها به اضافه با اين و آن تمسك مى جوئيم ، تا چه رسد كه بتوانيم شئون غير متناهى وجود صمدى را به اسماى لفظى غير متناهى تعبير كنيم .\r\nدر روايت دوم از « باب معانى الاسماء و اشتقاقها » از توحيد اصول كافى آمده است كه امام صادق عليه السلام به هشام بن الحكم فرمود « . . . . لله تسعة و تسعون اسما ، فلو كان الاسم هو المسمى لكان كل اسم منها الها و لكن الله معنى يدل عليه بهذه الاسماء و كلها غيره . . . » ( ص 89 ج 1 معرب ) با اين كه حديث اول باب حدوث الاسماء از توحيد اصول كافى آمده است كه همان بزرگوار فرمود « : . . . فهذه الاسماء التى ظهرت فالظاهر هو الله و تبارك و تعالى ، و سخر سبحانه لكل اسم من هذه الاسماء اربعة اركان فذلك اثنا عشر ركنا ، ثم خلق لكل ركن منها ثلاثين اسما فعلا منسوبا اليها فهو الرحمن ، الرحيم ، الملك ، القدوس ، الخالق ، البارى ، المصور ، الحى ، القيوم ، لا تاخذه سنة و لا نوم ، العليم ، الخبير ، السميع ، البصير ، الحكيم ، العزيز ، الجبار ، المتكبر ، العلى ، العظيم ، المقتدر ، القادر ، السلام ، المؤمن ، و المهيمن [ ، البارى 
  ] المنشى ء ، البديع ، الرفيع ، الجليل ، الكريم ، الرازق ، المحيى ، المميت ، الباعث ، الوارث ، فهذه الاسماء و ما كان من الاسماء الحسنى حتى تتم ثلاث مائة و ستين اسما فهى نسبة لهذه الاسماء الثلاثه و هذه الاسماء الثلاثه اركان . . . » ( ص 87 ج 1 معرب ) .\r\nغرض اين كه در آن حديث فرمود خداى سبحان را نود و نه اسم است ، و در اين\r\n\r\n","description":"","footnote":"","page_name":" 27 ","page_number":29},
  {"content":"\r\n\r\nحديث فرمود او را سيصد و شصت اسم است . و در جوشن كبير هزار اسم الهى آمده است كه صد فصل يعنى صد بند است ، و هر فصلى مشتمل بر ده اسم الهى است . و در دعاى مجير يكصد و هفتاد و هشت اسم الهى آمده است ، كه پنجاه و هفتمين آن اسم اعظم « يا موجود » است كه مقدسهاى خشك سخت از آن رم مى كنند . چه اين كه مى گو يند وجود و موجود را عارفان و حكيمان به دهان مردم انداختند ، با اين كه دعاى مجير را مرحوم كفعمى در بلد الامين و مصباح از حضرت خاتم انبياء صلى الله عليه و آله و سلم روايت كرده است ، كه وقتى در مقام ابراهيم عليه السلام به نماز بود جبرئيل آن را براى آن جناب آورد . عبارتش در حاشيه مصباح چنين است « : هذا الدعاء يسمى دعاء المجير رفيع الشأن عظيم المنزلة ، و له نسخ كثيرة اكملها ما رقمناه و هو مروى عن النبى صلى الله عليه و آله و سلم نزل جبرئيل عليه السلام و هو يصلى فى مقام ابراهيم عليه السلام ( ص 268 ط 1 ) .\r\nعلاوه اين كه امير المؤمنين امام على عليه السلام كه خود اسوه عارفان و قدوه حكيمان است فرمود « : فهذا الوجود كله وجه الله » به رساله لقاء الله حقير رجوع شود ( ص 37 هشت رساله عربى ) . و امام صادق عليه السلام فرمود « : يا من هدانى اليه ، و دلنى حقيقة الوجود عليه ، و ساقنى من الحيرة الى معرفته . . . » به تفصيلى كه سيد بن طاوس در جمال الاسبوع آورده است ( فصل 33 ص 325 ط 1 ( چاپ سنگى ) .\r\nو نيز در خطبه نخستين نهج فرموده است « : كائن لا عن حدث ، موجود لا عن عدم » . و در خطبه چهل و نهم آن فرموده است « : فهو الذى تشهد له اعلام الوجود على اقرار قلب ذى الحجود » و همچنين قريب بدين عبارات در مواضع ديگر نهج .\r\nو عزيز نسفى در كشف الحقايق آورده است كه از اميرالمؤمنين امام على عليه السلام سؤال كردند كه وجود چيست ؟ گفت : به غير وجود چيست ؟ ( ص 31 ط 1 )\r\nو امام سيد الشهداء در دعاى عرفه فرموده است : « كيف يستدل عليك بما هو فى وجوده مفتقر اليك » .\r\nو امير عليه السلام در اول خطبه 183 فرموده است « : الدال على قدمه بحدوث خلقه ، و بحدوث خلقه على وجوده . به موضوع بحث برگرديم :\r\n\r\n","description":"","footnote":"","page_name":" 28 ","page_number":30},
  {"content":"\r\n\r\nدر توحيد صدوق و در باب عدد اسماء الله توحيد بحار از سليمان بن مهران از امام صادق عليه السلام روايت شده است « : . . . عن على بن ابى طالب عليه السلام قال : قال رسول الله صلى الله عليه و آله و سلم ان لله تبارك و تعالى تسعة و تسعين اسما ماة الا واحد ، من احصاها دخل الجنة ، و هى الله . . . » ( ج 2 ط 1 كمپانى ) همين حديث در جوامع عامه چون صحاح بخارى و مسلم و ترمذى نيز روايت شده است ، با اين كه عدد اسماء الهى در قرآن كريم بعد از حذف مكررات به عدد سوره هاى قرآن است ، اعنى يكصد و چهارده اسم است . و در روايتى هزار و يك اسم آمده است ، و عارف سنائى غزنوى بمفاد آن در پيرامون عنوان مجاهده باب اول حديقه گويد :\r\n صفت ذات او بعلم بدان \r\n نام پاكش هزار و يك بر خوان \r\nچنان كه به مفاد آن و مفاد نود و نه اسم هر دو در اول باب ياد شده گويد :\r\n نامهاى بزرگ محترمت \r\n رهبر جود و نعمت و كرمت \r\n هر يك افزون زعرش و فرش و ملك \r\n كان هزار و يك است و صد كم يك \r\nو در غوالى اللئالى ابن ابى جمهور احسائى چنين آمده است : روى عن النبى صلى الله عليه و آله و سلم انه قال « :\r\nان لله تعالى اربعة الاف اسم ، الف لا يعلمها الا الله ، و الف لا يعلمها الا الله و الملائكة ، و الف لا يعلمها الا الله و الملائكة و النبيون ، و اما الالف الرابع فالمومنون يعلمونه : ثلاثماة منها فى التوراة ، و ثلاثماة فى الانجيل ، و ثلاثماة فى الزبور ، و مأه فى القرآن تسعة و تسعون ظاهرة و واحد مكتوم من احصاها دخل الجنه » ( ج 4 ط 1 ص 106 )\r\nو همين روايت در آخر باب عدد اسماء الله از توحيد بحار از غوالى نيز نقل شده است ( ج 2 ص 164 ط 1 ) و پوشيده نيست كه اسم عدد دلالت بر حصر و نفى زياده ندارد ، و ادعاى اين كه صورت ظاهر حديث « ان لله تبارك و تعالى تسعة و تسعين اسما . . . » مفيد حصر است ، خالى از دغدغه نيست .\r\nدر باب 36 از حجت كافى ( باب ما اعطى الائمة عليهم السلام من اسم الله الاعظم ) ج 1 معرب ص 179 سه حديث روايت شده است كه اسم اعظم هفتاد و سه حرف است « ان اسم الله الاعظم على ثلاثه و سبعين حرفا . . . »\r\n\r\n","description":"","footnote":"","page_name":" 29 ","page_number":31},
  {"content":"\r\n\r\nهر چند اين سه حديث در عدد اسم اعظم است ، و روايات ديگر كه برخى را حكايت كرده ايم در عدد مطلق اسم الهى است . و لكن كدام اسم الهى است كه اعظم نيست ؟ در باب نوزدهم مصباح الشريعه آمده است كه « : سئل رسول الله صلى الله عليه و آله و سلم عن اسم الله الاعظم ، فقال : كل اسم من اسماء الله اعظم ففرغ قلبك عن كل ما سواه و ادعه بأى اسم شئت فليس فى الحقيقه لله اسم دون اسم بل هو الله الواحد القهار .\r\nنكته 479 هزار و يك نكته در اسم اعظم است كه حاوى بسى اشارات لطيف و حقائق شريف است .\r\nنگارنده گويد : چنان كه هيچ گناهى كوچك نيست و چون نسبت و قياس گناهها با يكديگر پيش آيد برخى از آنها كوچك و برخى ديگر بزرگ است كه ذنوب صغيره و ذنوب كبيره گوئيم ، همچنين هر يك از اسماى الهى اسم اعظم است ولى به حسب قياس و نسبت اسماء با يكديگر اسمى نسبت به اسم ديگر اعظم بود .\r\nدر حديثى آمده است كه نگاه به گناه نكنيد كه كوچك است ، به بينيد گناه چه كسى را مى كنيد . لذا امين الاسلام طبرسى در تفسير شريف مجمع البيان در ضمن آيه 53 سوره بقره  « وَ قُلْنا يا آدَمُ اسْكُنْ أَنْتَ وَ زَوْجُكَ الْجَنَّةَ . . . »  فرموده است : ان المعاصى عند ناكلها كبائر ، و انما تسمى صغيرة باضافتها الى ما هو اكبر عقابا منها .\r\nميبدى در فواتح شرح ديوان منسوب به اميرالمؤمنين امام على عليه السلام آورده است كه « شخصى از عارف بسطامى پرسيد كه اسم اعظم كدام است ؟ فرمودند كه تو اسم اصغر را به من نماى كه من اسم اعظم را به تو نمايم ، آنشخص حيران شد ، پس فرمودند كه همه اسماء حق عظيم اند » .\r\nآرى همه اسماء الله بزرگند ، و همه اسماء اعظم اند ، چون نسبت به ميان آيد يكى عظيم و ديگرى اعظم است . اسماء را در سعه وجودى تفاوتى بس عجيب است ، و با قطع نظر از قياس و نسبت كدام اسم عظيم و نسبت به دون خود اعظم نيست ؟ و كدام كلمه كامل و نسبت به مادونش اكمل نيست ؟ چنان كه در اثر آمده است اللهم انى اسئلك من اسمائك باكبرها و كل اسمائك كبيرة ، اللهم انى اسئلك من كلماتك بأتمهما و كل\r\n\r\n","description":"","footnote":"","page_name":" 30 ","page_number":32},
  {"content":"\r\n\r\nكلماتك تامة . و لكن اين مطلب اولا با اسماء عينى كه حقائق نورى وجودى و مسميات اسماء لفظى اند مناسب است و ثانيا با اسماء لفظى كه محاكى عينى اند فافهم .\r\nفائدة در بيان احصاى حديث ياد شده « : ان لله تبارك و تعالى تسعة و تسعين اسما مأجة الا واحد ، من احصاها دخل الجنة . . . » است . از خاصه و عامه به طرق مختلفه و صور متعدده در احصاى نود و نه اسم الهى روايات عديده ماثور است كه هم روايات را در احصاى نود و نه اسم صورت گوناگون است ، و هم ارباب معنى را در معنى احصاء .\r\nنكته صد و سى و دوم هزار و يك نكته نگارنده در بيان احصاى حديث مذكور است كه طالب را بسند است .\r\nدر بحار گويد « : قال الصدوق ره معنى قول النبى ص : لله تبارك و تعالى تسعة و تسعون اسما من احصاها دخل الجنة ، احصاؤها هو الاحاطة ب‌ها و الوقوف على معانيها ، و ليس معنى الاحصاء عدها » ( ج 2 ط 1 بحار ص 157 ) .\r\nتفتازانى در شرح مقاصد آورده است كه « : . . . الثالث ان الاسماء منحصرة فى التسعة و التسعين ، و الرواية المشتملة على تفصيلها غير مذكورة فى الصحيح ، و لا خالية عن الاضطراب و التغيير . و قد ذكر كثير من المحدثين ان فى اسنادها ضعفا . و على هذا يظهر معنى قوله عليه السلام : ان الله و تريحب الوتر . و يكون معنى احصائها الاجتهاد فى التقاطها من الكتاب و السنة و جمعها و حفظها ، على ما قال بعض المحدثين انه صح عندى قريب من ثمانين يشتمل عليه الكتاب و الصحاح من الاخبار ، و الباقى ان يطلب من الاخبار بطريق الاجتهاد . و المشهور ان معنى احصائها عدها و التلفظ بها ، حتى ذكر بعض الفقهاء انه ينبغى ان تذكر بلا اعراب ليكون احصاء ، و يشكل بما هو مضاف كما لك الملك و ذوالجلال . و قيل حفظها ، او التأمل فى معانيها » ( ص 173 ج 2 ط تركيه ) .\r\nنگارنده گويد : چنان كه كتاب الله ينطق بعضه ببعض و يشهد بعضه ببعض ، همچنين احاديث ناطق و شاهد يكديگرند . در حديث ديگر از رسول الله ص آمده است كه فرمود : ان لله تسعة و تسعين خلقا من تخلق بها دخل الجنة . و در حديث ديگر : ان لله تسعة و تسعين خلقا من تخلق بواحد منها دخل الجنة ( تمهيدات عين القضاة همدانى ص 345 و 346 ط 1 ) فافهم . در بيان بيشتر آن به نكته 132 ياد شده رجوع شود .\r\n\r\n","description":"","footnote":"","page_name":" 31 ","page_number":33},
  {"content":"\r\n\r\nتبصره : دور نيست كه مراد از نود و نه اسمى كه در احاديث ياد شده آمده است ، نود و نه اسم نوعى بوده باشد ، بدين معنى كه سرمشق مىدهد اسامى ديگرى كه خداى سبحان بدانها خوانده مىشود و وصف مى گردد بايد در تحت يكى از اين نود و نه اسم مندرج باشند . و اسماء ماثورى كه اضعاف اين نود و نه اسم اند شاهد ما در بيان اين مراداند فتبصر .\r\nتبصره : اسماى حسنى براى غير خداى متعالى نيست چون هر شرف و جلال مستلزم واجب الوجود بودن است ، و هر نقص و پستى از لوازم امكان . فافهم .\r\n\r\n","description":"","footnote":"","page_name":" 32 ","page_number":34},
  {"content":"\r\n\r\n\r\nباب 6 [ در توقيفيّت اسماء الهى در نزد عارفان و حكيمان 
  ]\r\nاين باب شريف كه از غرر فصول اين رساله و قلب آن است ، در توقيفيت اسماء الهى به معنائى است كه عارفان متاله و حكيمان راسخ در حكمت متعاليه بدان متفردند . و بعبارت روشنتر اين فصل در توقيفيت اسماء عينى است نه لفظى .\r\nسلسله جليله عارفان را در توقيفيت اسماء الهى سخن فراتر از آنچه كه در كتب كلامى رائج است مى باشد ، و فهم آن مبتنى بر فرق بين اسم و صفت است كه به مبناى اصيل و قويم خود دارند ، و اين اسم است كه بتعبير قيصرى در شرح فص داودى فصوص الحكم « : بين الاسم و المسمى عند اهل الحقيقة مناسبة جامعة » . ( ص 369 ط 1 چاپ سنگى ) . در بيان آن گوييم :\r\nذات يكتاى عين واقع و متن اعيان اعنى وجود صمدى جلت عظمته را ، همواره شئون تجليات و نسب و اضافات اشراقيه است كه از آنها تعبير به مظاهر و اسماى الهى مىشود . پس بدان كه محض وجود صمدى بحث به حيثى كه از ممازجت غير و از مخالطت سوى مبرى باشد از آن به غيب هويت و لا تعين و مقام احديت تعبير مى كنند ، و حضرت اطلاق ذاتى نيز گويند كه مجال هيچ وجه اعتبارات حتى همين اعتبار عدم اعتبار نيز در آن نيست ، و مشوب به هيچ گونه لواحق اعتبارى نمى باشد ، و اصلا تركيب و كثرت در آن راه ندارد ، و اين مقام لا اسم و لا رسم است ، زيرا كه اسم ذات ماخوذ به صفتى و نعتى است . يعنى متن ذات و عين آن به اعتبار معنايى از معانى خواه آن معانى وجوديه باشند و خواه عدميه اخذ شود . و آن معنى را صفت و نعت مى گويند . مانند رحمن و رحيم و راحم و عليم و عالم و قاهره كه عين ذات ماخوذ به صفت رحمت و علم و قهر است .\r\nو به عبارت ديگر ذات با اعتبار تجلى اى از تجلياتش اسم است ، پس اگر ذات يعنى حقيقت وجود صمدى با صفت معينى از صفات كماليه اش اخذ شود اسم ذاتى\r\n\r\n","description":"","footnote":"","page_name":" 33 ","page_number":35},
  {"content":"\r\n\r\nاست ، و اگر با اعتبار تجلى خاصى از تجلياتش اخذ شود اسم فعلى است .\r\nتوضيحا گوييم : اسماء عينى را اسماء تكوينى نيز گويند . يعنى اسماء تكوينى حقائق عينيه اند كه ظهورات و بروزات تجليات هويت مطلقه اند ، و اين هويت مطلق وجود و وجود مطلق به اطلاق سعى كلى است كه صمد است ، يعنى لا جوف و لا خلاء له چنان كه جناب طبرسى در تفسير سوره اخلاص از مجمع البيان روايت كرده است كه قال الباقر عليه السلام حدثنى ابى زين العابدين عليه السلام عن ابيه الحسين بن على عليهماالسلام انه قال . . . الصمد الذى لا جوف له . و از اين ظهور و بروز تجلى تعبير به اسم مىشود ، و به حسب غلبه يكى از اسماء در مظهرى ، آن مظهر به اسم آن غالب ناميده مىشود .\r\nقيد غالب را از اين جهت آورده ايم كه هر كجا سلطان وجود نزول اجلال فرمود جميع عساكر اسماء و صفات در معيت او هستند و از لوازم اويند ، جز اين كه اين لوازم در بعضى از مظاهر ظاهر ، و در بعضى باطن اند .\r\nبه مثل امواج دريا تطورات شئون و شكلهاى آب دريايند ، هر موجى آب متشأن به شكن و حدى است ، و اين امواج را استقلال وجودى نيست ، و اگر چه هيچيك دريا نيست ، ولى از دريا جدا نيست ، ذات آب با شكن خاصى موجى است و اين موج يكى از اسماء است ، و موجى ديگر اسمى ديگر است . و چون بخواهيم براى اين اسماى شئونى دريا الفاظى به اقتضاى خواص آب در اين مظاهر ، و به حسب غلبه وصفى از اوصاف آن وضع كنيم اين الفاظ موضوعه اسماى آن اسماى شئونى هستند ، يعنى اسماى اسمايند . پس اسم بدين لحاظ دال لفظى و مدلول عينى بر دو قسم است : يكى اسم تكوينى عينى خارجى كه همان شأنى از شئون ذات واجب الوجودى است كه كل يوم هو فى شأن ، و ديگر اسم اسم است كه لفظ است .\r\nو بدان كه مرتبه عاليه اسم قرآنى و عرفانى و حكمى اول است كه عينى است نه دوم ، و علم آدم الاسماء كلها .\r\nدر اسم بدين معنى شايسته است كه در مانند اين حديث تدبر شود كه « انا الله و ان‌ا الرحمن خلقت الرحم و شققت لها اسما من اسمى ، فمن وصلها وصلته و من قطعها\r\n\r\n","description":"","footnote":"","page_name":" 34 ","page_number":36},
  {"content":"\r\n\r\nقطعته » .\r\nتبصره : نزاعى كلامى و ريشه دارد در مؤلفات قوم دائر است كه آيا اسم عين مسم‌ى است ، و يا غير آن است . نزاع قوم در لفظ اسم است ، و لكن به بيانى كه در تعريف اسم واقعى در اين فصل گفته ايم دانسته شده است كه اسم عين مسمى است به وجهى ، و غير مسمى است به وجهى ديگر . در اين امر ميبدى در فواتح شرح ديوان منسوب به اميرالمؤمنين امام على عليه السلام ، بسيار سنجيده و حساب شده گفته است كه « : اسم ذات است با صفتى معين و تجلى خاص ، و سخن در اين اسم است كه عين مسمى است يا غيراونه در لفظ چنان كه متكلمان پندارند ، و حق آن است كه از وجهى عين است و از وجهى غير » .\r\nو نيز شيخ بهائى در دفتر پنجم كشكول ( ص 542 ط 1 ) فرموده است « : اعلم ان ارباب القلوب على ان الاسم هو الذات مع صفة معنية و تجل خاص ، و هذا الاسم هو الذى وقع فيه التشاجر من انه هو عين المسمى او غيره ، و ليس التشاجر فى مجرد اللفظ كما ظنه المتكلمون فسودوا قراطيسهم و افعموا كراديسهمم بما لا يجدى بطائل ، و لا يفوق العالم به على الجاهل .\r\nدر جوامع روائى ما از لسان اهل بيت وحى صلوات الله عليهم اسم به هر دو معنى يعنى هم لفظى و هم عينى آمده است ، كه به وفق اقتضاى حال و سؤال مطابق عقل و فهم سائل پاسخ داده اند . مثلا در باب نزاع كلامى مذكور ، سؤال هشام بن حكم و جواب امام صادق عليه السلام در اسماء لفظى چنين است كه جناب ثقة الاسلام كلينى در كتاب ت‌وحيد اصول كافى باسنادش روايت كرده است « : عن هشام بن الحكم انه سال ابا عبدالله عليه السلام عن اسماء الله و اشتقاقها ، الله مما هو مشتق ؟\r\nفقال : يا هشام الله مشتق من إله ، و إله يقتضى مالوها ، و الاسم غير المسمى ، فمن عبدا الاسم دون المعنى فقد كفر و لم يعبد شيئا ، و من عبدالاسم و المعنى فقد اشرك و عبداثنين ، و من عبدالمعنى دون الاسم فذاك التوحيد . افهمت يا هشام ؟\r\nقال : قلت زدنى .\r\nقال لله تسعة و تسعون اسماء ، فلو كان الاسم هو المسمى لكان لكل اسم منها الها\r\n\r\n","description":"","footnote":"","page_name":" 35 ","page_number":37},
  {"content":"\r\n\r\nو لكن الله معنى يدل عليه بهذه الاسماء و كلها غيره . يا هشام الخبز اسم للمأكول ، و الماء اسم للمشروب ، و الثوب اسم للملبوس ، و النار اسم للمحرق . افهمت يا هشام فهما تدفع به و تناضل به اعداءنا المتخذين مع الله عز و جل غيره ؟\r\nقلت : نعم .\r\nفقال : نفعك الله به و ثبتك يا هشام .\r\nقال : فو الله ما قهرنى احد فى التوحيد متى قمت مقامى هذا . ( ج 1 ص 89 معرب )\r\nدر حقيقت اسماء عينى غير متناهى اند زيرا كه شئون وجود صمدى اند . از ائمه ما عليهم السلام كه خزان وحى الهى اند در تفسير صمد روايت شده است كه « : الصمد الذى لا جوف له » ، و چنان كه خود فرموده است :  « كُلٌّ يَعْمَلُ عَلى شاكِلَتِهِ »  ( الاسراء 85 ) هر اثر نمودار دارائى مؤثر خود است ، مؤثر كه وجود صمدى غير متناهى است آثار او نيز كه كلمات وجودى و اسماى عينى اند غير متناهى اند ، هر چند ما را اسماى لفظى به ازاى هر يك نبود . قوله سبحانه :  « قُلْ لَوْ كانَ الْبَحْرُ مِداداً لِكَلِماتِ رَبِّي لَنَفِدَ الْبَحْرُ قَبْلَ أَنْ تَنْفَدَ كَلِماتُ رَبِّي وَ لَوْ جِئْنا بِمِثْلِهِ مَدَداً »  ( الكهف 110 ) و قوله عظمت اسمائه :  « وَ لَوْ أَنَّ ما فِي الْأَرْضِ مِنْ شَجَرَةٍ أَقْلامٌ وَ الْبَحْرُ يَمُدُّهُ مِنْ بَعْدِهِ سَبْعَةُ أَبْحُرٍ ما نَفِدَتْ كَلِماتُ اللَّهِ إِنَّ اللَّهَ عَزِيزٌ حَكِيمٌ  ( لقمان 27 ) .\r\nبيانى كه در اين باب در تعريف اسم آورده ايم اهل بينش را بسند است ، جز اين كه بعنوان مزيد بصيرت به نقل طايفه اى از بيانات مشائخ عرفان در تعريف آن تبرك مى جوئيم ، اگر چه اين گونه القاءات سبوحى اخص خواص را به كار آيد :\r\nصاحب اسفار فرمايد « : المتقدم و المتأخر ، و كذ الاقوى و الاضعف كالمقومين للوجودات ، فالوجود الواقع فى كل مرتبة من المراتب لا يتصور وقوعه فى مرتبة اخرى لا سابقة و لا لا حقة ، و لا وقوع وجود آخر فى مرتبة لا سابق و لا لا حق ( ج 1 ط 1 ص 8 و 102 )\r\nملا عبدالرزاق قاسانى در اصطلاحات گويد « : ان الاسم باصطلاحهم ليس هو اللفظ بل هو ذات المسمى باعتبار صفة وجودية كالعليم و القدير ، او سلبية كالقدوس\r\n\r\n","description":"","footnote":"","page_name":" 36 ","page_number":38},
  {"content":"\r\n\r\nوالسلام .\r\nشيخ اكبر در فص شيثى گويد « : و على الحقيقة فما ثمة الا حقيقة واحدة تقبل جميع هذه النسب و الاضافات التى يكنى عنها بالاسماء الالهية .\r\nقيصرى در شرح آن گويد « : اى و ان كانت الاسماء متكثرة و لكن على الحقيقة ماثمة الا ذات واحدة تقبل جميع هذه النسب و الاضافات التى تعتبر الذات مع كل منها و تسمى بالاسماء الالهية .\r\nمتاله سبزوارى در بيان نسب ياد شده گويد « : المراد بالنسب ليس نسبا مقولية ، بل اضافات اشراقية . و ترتب الاثار و الانوار عليها بوجه كترتب الاثار على نسب الكواكب السيارة من المقارنة و التسديس و التربيع و غيرها ، و كالاهتزاز المعنوى الحاصل فى القلوب المنورة من الواردات الالهية بوجه . ( ص 189 غرر الفرائد ط ناصرى ) .\r\nو نيز محقق قيصرى در فصل دوم مقدمه شرح فصوص الحكم كه در اسماء و صفات حق تعالى است گويد « : اعلم ان للحق سبحانه و تعالى بحسب كل يوم هو فى شأن شئونا و تجليلات فى مراتب الالهيه ، و ان له بحسب شئونه و مراتبه صفات ( كالعلم و القدرة ) و اسماء ( كالعالم و القادر ) .\r\nو الصفات اما ايجابية او سلبية ، و الاولى اما حقيقية لا اضافة فيها كال‌حيوة و الوجوب و القيومية على احد معنييهما ( المعنيان احدهما القائم بذاته غير متعلق الوجود بغيره على الاطلاق ، و ثانيهما المقيم لغيره ، و المراد من احد معنيى القيومية هيهنا هو الاول ) ، او اضافة محضة كالاولية و الاخرية ، او ذو اضافة كالربوبية و العلم و الارادة ، و الثانى ( اى السلبية ) كالغنى و القدوسية و السبوحية الى ان قال :\r\nو الذات مع صفة معينة و اعتبار تجل من تجلياته تسمى بالاسم فان الرحمن ذات لها الرحمة ، و القهار ذات لها القهر ، و هذه الاسماء الملفوظة هى اسماء الاسماء ، و من هنا يعلم ان المراد بان الاسماء عين المسمى ما هو .\r\nو قد يقال : الاسم للصفة اذ الذات مشتركة بين الاسماء كلها و التكثر فيها بسبب تكثر الصفات ، و ذلك التكثر باعتبار مراتبها الغيبية التى هى مفاتيح الغيب ، و هى ( يعنى الصفات و الاسماء ) معان معقولة فى غيب الوجود الحق تعالى تتعتين بها شئون\r\n\r\n","description":"","footnote":"","page_name":" 37 ","page_number":39},
  {"content":"\r\n\r\nالحق و تجلياته و ليست بموجودات عينية و لا تدخل فى الوجود ( اى فى الوجود الخارجى ) اصلا ، بل الداخل فيه ما تعين من الوجود الحق فى تلك المراتب ( اى المراتب الغيبية ) من الاسماء فهى موجودة فى العقل معدومة فى العين ، و لها الاثر و الحكم فى ماله الوجود العينى » .\r\nبيان : قوله « : و من هنا يعلم ان المراد بان الاسم عين المسمى ما هو » قال الفيض فى عين اليقين : الاسم عين المسمى باعتبار الهويه و الوجود ، و ان كان غيره باعتبار المعنى و المفهوم .\r\nو قوله « : و ذلك التكثر باعتبار مراتبها الغيبة التى هى مفاتيح الغيب » و من هنا قال صدر المتالهين فى تفسير آية الكرسى « : و التكثر فى الاسماء بسبب تكثر الصفات ، و ذلك التكثر انما يكون باعتبار مراتبها الغيبية التى هى مفاتيح ، و هى معان معقولة فى عين الوجود الحق بمعنى ان الذات الالهيه بحيث لو وجد فى العقل ، او امكن ان يلحظها الذهن لكان ينتزع منه هذه المعانى و يصفها به فهو فى نفسه مصداق لهذه المعانى » .\r\nصائن الدين على بن تركه در تمهيد القواعد كه آن را در شرح رساله قواعد التوحيد جدش ابو حامد محمد تركه نوشته است در تعريف اسم به اصطلاح ارباب قلوب اعنى عارفان بالله و توقيفيت اسماء بدين معنى كه موضوع بحث اين باب است افاده فرمود كه :\r\nان لكل اسم مبدء لا يظهر ذلك الا فى موطن خاص من مواطن تنوعات الذات ، و مرتبة مخصوصة من مراتب تنزلاتها ، لا يطلق ذلك الاسم عليها الا بذلك الاعتبار . و هذا معنى من معانى ما عليه ائمة الشريعة رضوان الله عليهم من ان اسماء الحق توقيفية . ( ص 78 ط 1 چاپ سنگى ) .\r\nو نيز در جاى ديگر تمهيد القواعد گويد : الاسم هو الذات باعتبار معنى من المعانى عدمية كانت او وجودية يسمون ذلك المعنى بالصفة و النعت فلا اسم حيث لا صفة ، و لا صفة حيث لا اعتبار مع الذات ، اذ الذات بهذا الاعتبار هو المطلق من غير اعتبار شيى ء من التعينات و وجوه التخصيصات فيكون مجردا عن سائر الاحكام و\r\n\r\n","description":"","footnote":"","page_name":" 38 ","page_number":40},
  {"content":"\r\n\r\nالاسماء . ( ص 76 ط 1 ) .\r\nاين بود خلاصه كلام در ذات و صفت و اسم ، و توقيفيت اسماء حق تعالى شانه كه راسخان در توحيد گفته اند . و ما در بيان آن آنچه را كه لازم گفتن بود گفته ايم و شرح و بسط آن را بيش از اين در اينجا مناسب نمى بينيم ، در شرح عين چهارم از « شرح العيون فى شرح عيون مسائل نفس » ، بويژه در رساله « انسان كامل از ديدگاه نهج البلاغه » به تفصيل بيشتر در توقيفيت اسماء عينى بحث كرده ايم ( انسان كامل ط 3 ص 83 37 ) .\r\nو چنان كه گفته ايم متكلمان و اكثر متشرع مانند آنان مدار بحثشان در توقيفيت اسماء در الفاظ است كه اسماء اسمايند . بلكه در حقيقت اسماء لفظى اسماء اسماء اسمايند ، زيرا كه اعيان ثابته كه صور علميه اند اسماى الهى اند كه در غيب ذات به وجود احدى مستجن اند ، و اعيان خارجى اند اسماء اسماء اسمايند . و در صحف عرفانى اسماء خارجى را ارواح اسماء لفظى گفته اند ، و اسماء غيب ذات را ارواح اسماء عينى ، پس اسما خارجى ابدان اسماء غيب ذاتند ، و اسماء لفظى ابدان اسماء عينى ، و حق جان جهانست و جهان جمله بدن .\r\nتبصره : اسماء عينى چنان كه دانستى حقائق نورى وجودى اند كه رسيدن بدانها نور و كمال است ، نه صرف آشنائى به مفاهيم الفاظ كه اصوات و نقوش اند . تعليم و تعلم الفاظ و تفهيم مفاهيم لغات موجب ارتقاء وجودى انسان به درجات حقيقى نورى وجودى نمى شوند و انسان را به معارج خداى ذوالمعارج قرب نمى دهند . عجمى كه زبان تازى بياموخت در اين جهت با يك عرب بدوى برابر است بلكه باز آن بدوى در اين جهت از او فراتر است و اين از او فروتر . و بديهى است كه صرف تعليم لغات موجب تفاخر آدم بر ملائكه نمى شود  وَ عَلَّمَ آدَمَ الْأَسْماءَ كُلَّها ثُمَّ عَرَضَهُمْ عَلَى الْمَلائِكَةِ فَقالَ أَنْبِئُونِي بِأَسْماءِ هؤُلاءِ  . در ضمير هم ، و اسم اشاره هؤلاء دقت بايد كرد ، و درباره آدم به تعليم و درباره آدم به تعليم و درباره ملائكه به عرض و انباء دقت بيشتر لازم است .\r\nاين اسماء حقائق مخلوقات و مفاتيح غيب اند كه انسان به اتصال و وصول بدانها اسم اعظم مىشود و صاحب مقام محمود مى گردد . چه اين كه مقام محمود\r\n\r\n","description":"","footnote":"","page_name":" 39 ","page_number":41},
  {"content":"\r\n\r\nانسان كه حامد آن دانشمندان و فرشتگان بلكه خداى سبحانست ، ادراك حقائق كلمات نورى موجودات كما هى از راه نظر و برهان ، و كمال آن بنحو شهود و عيانست  وَ مِنَ اللَّيْلِ فَتَهَجَّدْ بِهِ نافِلَةً لَكَ عَسى أَنْ يَبْعَثَكَ رَبُّكَ مَقاماً مَحْمُوداً  .\r\nآرى آن اسمى كه موجب ارتقاء و اعتلاى گوهر انسان است كه تا كم كم به جايى مى رس د كه در ماده كائنات تصرف مىكند همان اسم عينى است كه چون انسان به حسب وجود و عين به هر اسمى از اسماى الهيه كه كلمات كن او هستند متصف شود سلطان آن اسم و خواص عينى او در او ظاهر مىشود كه همان اسم مى گردد ، و آنگاه دگران هم بكنند آنچه مسيحا مى كرد . لذا امين الاسلام طبرسى در تفسير شريف مجمع در تفسير كريمه  « وَ عَلَّمَ آدَمَ الْأَسْماءَ كُلَّها »  فرمود « : اين علمه معانى الاسماء اذا الاسم بلا معان لا فائدة فيها ، و لا وجه لاشارة الفضيلة بها » تا اين كه گويد « : و قد روى عن الصادق عليه السلام انه سئل عن هذه الاية ، فقال : الارضين و الجبال و الشعاب و الادوية ، ثم نظر الى بساط تحته فقال : و هذا البساط مما علمه » .\r\nفائدة به مناسبت حديث شريفى كه در همين باب از امام صادق عليه السلام نقل كرده ايم كه : فرمود « : يا هشام الله مشتق من إله ، و إله يقتضى مالوها » گوييم : در تعليقاتم بر مطول تفتازانى سيزده قول در وجوه اشتقال كلمه جلاله « الله » گرد آورده ايم و نقل كرده ايم . و علامه ابن فنارى در مصباح الانس وجوهى در اشتقاق آن نقل كرده است . ( ص 120 ط 1 رحلى ) . و به خصوص مؤيدالدين جندى در شرح فصوص الحكم به تفصيل در وجوه اشتقاق و وجوه تسميه اسم الله بحث كرده است ( ص 42 27 ط 1 ) ورود در اين مباحث خارج از موضوع رساله است ، زيرا كه با شرح اسماء مناسب است نه با توقيفيت اسماء » .\r\nشيخ بهائى در كشكول آورده است كه « قال السيد الشريف عند نقل الاختلاف فى لفظ الجلالة و اشتقاقة ماصورته : كما تالهت العقلاء فى ذاته تعالى و ص‌فاته لاحتجابها بانوار العظمة ، تحيروا ايضا فى لفظ الله ، كانه انعكس اليه من تلك الانوار اشعة بهرت اعين المستبصرين ، فاختلفوا : اسريانى هو او عربى ؟ اسم ، او صفة ، مشتق و مم اشتقاقه و ما اصله ؟ او غير مشتق : علم او غير علم . انتهى » ( ص 495 ط نجم الدولة ) .\r\n\r\n","description":"","footnote":"","page_name":" 40 ","page_number":42},
  {"content":"\r\n\r\n\r\nباب 7 [ در بيان اختصاص اطلاق سميع و بصير ، در ميان قواى ظاهرى 
  ]\r\nاين باب در بيان اختصاص اطلاق سميع و بصير ، در ميان قواى ظاهرى پنجگانه بر بارى تعالى است .\r\nدر ميان پنج قوه ظاهرى فقط سمع و بصر بر بارى تعالى اطلاق شده است . در قرآن مجيد ، و كتب ادعيه ، و روايات اهل بيت عصمت عليهم السلام سميع و بصير بسيار آمده است ، و در همه رواياتى كه از خاصه و عامه به طرق مختلفه و صور متعدده در احصاى نود و نه اسم الهى ماثور است كه « ان لله تسعة و تسعين اسما من دعا بها استجيب له و من احصاها دخل الجنة » اين دو اسم شريف آمده است ، و با اين كه در احصاى بعضى از اسماى الهى اختلاف دارند در اين دو اسم متفق اند . و لكن در هيچ آيت و روايتى ، و در هيچ دعاى ماثورى اسم لامس و ذائق و شام بر بارى تعالى اطلاق نشده است .\r\nاين دو اسم عظيم اعنى سميع و بصير از اسماى حسنى و علياى حق جل و على ، و از امهات سبعه اسمايند ، كه آنها را ائمه سبعه اسماء نيز گويند ، و عبارت از حى و عالم و مريد و قادر و سميع و بصير و متكلم اند . و حى امام ائمه است . و همچنين صفات آنها ائمه سبعه صفاتند كه عبارت از حيوة و علم و اراده و قدرت و سمع و بصر و كلام اند .\r\nنگارنده گويد : آنچه در تدبير نظام و حفظ انتظام امور مردم براى سلطان حكيم مدبر لازم است تا آحاد اجتماع را در مسير كمال و خطه عدل وا دارد ، و آنانرا از هرج و مرج و طغيان و تجاوز باز بدارد اين است كه بدانند سلطان به اوضاع آنها بصير و به احوالشان ناظر و بگفته هايشان سميع است .\r\nو به عبارت ديگر آنچه در حفظ عدل و منع طغيان و عصيان اهميت بسزا دارد اين است كه اهل مملكت بدانند كه ملك به همه اقوال و احوال آنان سميع و بصير است ،\r\n\r\n","description":"","footnote":"","page_name":" 41 ","page_number":43},
  {"content":"\r\n\r\nيعنى عالم به مسموعات و مبصرات است اگر چه علم به مذوقات و مشمومات و ملموسات هم دارد ، و لكن آنچه در حفظ نظام اهم است سميع و بصير بودن است ، و به همين دقيقه در اطلاق سميع و بصير بر حق سبحانه تدبر شود .\r\nمطلب ديگر اين كه قواى لامسه و ذائقه و شامه توغل در ماده دارند بخلاف سمع و بصر . جهتش اين است كه آن سه در مرتبه بدن قرار گرفته اند ، و آنچه كه در اعداد آنها است عين و اذن است كه به فارسى چشم و گوش گوئيم نه سمع و بصر ، و خداى سبحان را به اسم سميع مى خوانيم يعنى شنوا نه دارنده گوش ، و بصير مى خوانيم يعنى بينا نه دارنده چشم .\r\nحق تعالى در حديث قرب النوافل فرموده است « : و انه اى العبد ليتقرب الى بالنوافل حتى احبه فاذا احببته كنت سمعه الذى يسمع به ، و بصره الذى يبصر به ، و لسانه الذى ينطق به ، و يده التى يبطش بها . . . » ( به رساله لقاء الله داعى رجوع شود ص 127 هشت رساله عربى ط 1 ) غرض اين كه نفرموده است كنت اذنه ، و كنت عينه .\r\nاين نكته را عارف اجل شيخ اكبر محيى الدين عربى در اواخر فصل آدمى از فصوص الحكم آورده است كه گفته است « : فانشا صورته الظاهرة من حقائق العالم و صوره ، و انشأ صورته الباطنة على صورته تعالى ، و لذلك قال فيه كنت سمعه و بصره ، و ما قال : كنت عينه و اذنه ، ففرق بين الصورتين » .\r\nو علامه قيصرى در شرح آن گويد « : اى لاجل انه تعالى انشأه صورته الباطنه على صورته تعالى قال فى حق آدم كنت سمعه و بصره ، و فاتى بالسمع و البصر الذين من الصفات السبغة التى هى الائمه ، و ما قال كنت عينه و اذنه اللتين هما من جوارح الصورة البدنية ، و آلتان للسمع و البصر ، ففرق بين الصورتين اى صورة الباطن و الظاهر و ان كان الظاهر مظهرا للباطن ( ص 92 چاپ سنگى ط 1 ) .\r\nو لكن در همين حديث قرب نوافل چنان كه سمع و بصر آمده است ، يد و رجل هم آمده است ، و يد و رجل بيش از لامسه و ذائقه و شامه توغل در ماده دارند ، علاوه اين كه در اين حديث اسناد ترددهم به حق سبحانه داده شده است ، بدين صورت :\r\n« قال رسول الله صلى الله عليه و آله و سلم ان الله تعالى قال من عادى لى وليا\r\n\r\n","description":"","footnote":"","page_name":" 42 ","page_number":44},
  {"content":"\r\n\r\nفقد آذنته بالحرب ، و ما يتقرب الى عبدى بشيى ء احب الى مما افترضت عليه ، و ما يزال عبدى يتقرب الى بالنوافل حتى احبه فاذا احبيته كنت سمعه الذى يسمع به ، و بصره الذى يبصر به ، و يده التى يبطش بها ، و رجله التى يمشى بها ، ان سالنى لا عطينه ، و ان استعاذنى لاعيذنه ، و ما ترددت فى شيى ء انا فاعله كتر ددى فى قبض نفس المؤمن يكره الموت و اك‌راه مساءته و لا بد له منه » . اين حديث را شيخ بهائى در ضمن بيان حديث سى و پنجم از كتاب اربعين نقل كرده است ، و مطالبى مفيد دارد .\r\nدر اين مقام بحثى بسيار شريف از تشبيه و تنزيه و جمع بين الامرين پيش مى آيد كه بحثى بمراتب فوق مباحث كلامى بلكه حكمى رائج است . اكنون بيانى شافى از امام به حق ناطق كشاف حقائق مولانا امام جعفر صادق عليه السلام تبركا و تيمنا در سميع و بصير نقل مى كنيم كه بايد گفت كل الصيد فى جوف الفرا :\r\nجناب ثقه الاسلام كلينى در كافى از آن حضرت كه سؤالات زنديقى را جواب مىدهد روايت كرده است كه « : . . . فقال له السائل : فتقول انه سميع بصير ؟ قال عليه السلام : هو سميع بصير ، سميع به غير جارحة ، و بصير به غير آله ، بل يسمع بنفسه و يبصره بنفسه ، ليس قولى انه سميع يسمع بنفسه و يبصر بنفسه ، انه شيى ء و النفس شيى ء آخر ، و لكن اردت عبارة عن نفسى اذ كنت مسئولا ، و افهاما لك اذ كنت سائلا ، فاقول : انه سميع بكله لا ان الكل منه له بعض و لكنى اردت افها مك و التعبير عن نفسى ، و ليس مرجعى فى ذلك الا الى انه السميع البصير العالم الخبير بلا اختلاف الذات و لا اختلاف المعنى . . . »\r\nحديث مذكور از غرر احاديث است . به راستى اگر دراست و تعليم و تعلم مثل تمهيد القواعد و شواهد ربوبيه و شرح اشارات خواجه طوسى و فصوص الحكم و شروح آن بويژه شرح علامه قيصرى بر آن و اسفار و مصباح الانس و شفا و فتوحات مكيه نباشد ، فهم اسرارى كه در مثل اين حديث كه بيان بطون آيات قرآنى اند نهفته اند م يسور نگردد . و به حقيقت بايد صحف كريمه ياد شده را تفسير انفسى براى اعتلاى فهم خطاب محمدى صلى الله عليه و آله و سلم دانست .\r\n من آنچه شرط بلاغ است با تو مى گويم \r\n تو خواه از سخنم پند گير و خواه ملال \r\n\r\n","description":"","footnote":"","page_name":" 43 ","page_number":45},
  {"content":"\r\n\r\nموقف ششم الهيات اسفار فقط حاوى يك فصل است كه آن هم در سميع و بصير بودن حق تعالى است . مطلع فصل اين كه « : قد وردت فى شريعتنا الحقة ، بل من ضروريات هذا الدين المبين ، المعلومة بالقرآن و الحديث المتواتر و الاجماع من الامة ان البارى تعالى سميع بصير . و اختلفوا فى اندراجهما تحت مطلق العلم ، و رجوعهما الى العلم بالمسموعات و المبصرات ، او كونهما صفتين زائدتين على مطلق العلم » . . . ( ج 3 ط 1 ص 96 و 97 ) .\r\nو فصل دوم و سوم و چهارم باب چهارم نفس اسفار در لمس و ذوق و شم است ، و در فصل چهارم ياد شده آمده است كه « : الثم الطف من الذوق كما ان الذوق الطف من اللمس ، و هذه الثلاثة اكثف المشاعر و اغلظها ( ج 4 ط 1 ص 39 و 40 ) .\r\nو از فصل سوم مقاله دوم نفس شفا چنين مستفاد است كه چون طبيعت ارتقاء بايد لمس گردد و لمس بالا آيد ذوق گردد و ، ذوق شم و ، شم سمع و ، سمع بصر و ، بصر خيال و ، خيال عقل ، و نفس را در هر يك آنها حكمى به حسب آن قوت است ، و هر يك آنها را به حسب انغمارش در طبيعت و انقهار نفس بر آن حكمى ديگر ، اگر چه حكم همه همان حكم نفس است ( ج 1 ط 1 ص 300 رحلى ) .\r\nاختلاف است كه آيا سمع افضل از بصر است ، و يا بصر افضل از سمع است . بعضى گفته اند كه سمع افضل است ، و به كريمه  « أَ فَأَنْتَ تُسْمِعُ الصُّمَّ وَ لَوْ كانُوا لا يَعْقِلُونَ »  استدلال كرده اند كه خداوند ذهاب عقل را با ذهاب سمع مقرون فرموده است نه با ذهاب بصر .\r\nو به همين وزان از آيت  « إِنَّ فِي ذلِكَ لَذِكْرى لِمَنْ كانَ لَهُ قَلْبٌ أَوْ أَلْقَى السَّمْعَ »  تمسك جسته اند كه قلب عقل است ، و سمع قرين با عقل شده است .\r\nو به همين بيان به كريمه  « لَوْ كُنَّا نَسْمَعُ أَوْ نَعْقِلُ ما كُنَّا فِي أَصْحابِ السَّعِيرِ »  احتجاج نموده اند .\r\nو نيز همين فريق به مثل كريمه  « خَتَمَ اللَّهُ عَلى قُلُوبِهِمْ وَ عَلى سَمْعِهِمْ وَ عَلى أَبْصارِهِمْ غِشاوَةٌ »  و  « قُلْ أَ رَأَيْتُمْ إِنْ أَخَذَ اللَّهُ سَمْعَكُمْ وَ أَبْصارَكُمْ وَ خَتَمَ عَلى قُلُوبِكُمْ »  استدلال كرده اند كه افراد سمع دلالت بر سلطان و احاطت و شدت قوت و رفعت تجرد\r\n\r\n","description":"","footnote":"","page_name":" 44 ","page_number":46},
  {"content":"\r\n\r\nآن دارد ، بخلاف ابصار كه به صورت جمع است .\r\nفخر رازى نيز در تفسير قرآن كريم ( ج 1 ص 275 ط تركيه ) موافق با همين فريق گفته است كه سمع افضل از بصر است بدين دليل كه خداى سبحان در قرآن كريم همه جا سمع را بر بصر مقدم داشت و تقديم دليل تفضيل است .\r\nو بدين دليل كه اگر سمع تباه شود نطق نيز تباه خواهد بود يعنى اگر سمع نباشد نطق نيست اما اگر بصر باطل شود نطق باطل نمى شود .\r\nو بدين دليل كه سمع در شش جهت متصرف است يعنى از هر سوى مى شنود ، بخلاف بصر كه فقط از يكسوى مى بيند .\r\nو بدين دليل كه سمع نتائج عقول و معقولات را به يكديگر مى رساند كه كانه سبب استكمال عقل به معارف است ، ولى بصر فقط تو را به محسوسات واقف مى گرداند .\r\nو بدين دليل كه « : و لان السمع شرط النبوة بخلاف البصر ، و لذلك ما بعث الله رسولا اصم ، و قد كان فيهم من كان مبتلى بالعمى .\r\nو بعضى گفته اند : بصر افضل از سمع است زيرا كه آلت قوه باصره نور است ، و آلت قوه سامعه هوا است ، و نور اشرف از هواء است پس بصر افضل از سمع است .\r\nو ديگر اين كه بصر فوق هفت آسمان را مى بيند ، ولى سمع دور از يك فرسخ را نمى شنود .\r\nو ديگر اين كه جاى بصر وجه است چهره است كه اشرف اعضاء است بخلاف سمع كه در طرفين است .\r\nاز اين گونه بيانات مطالبى ديگر نيز درباره قواى خمس گفته اند . و لكن مطلب اهم در موضوع اين باب همانست كه در صدر آن بدان اشارت رفت كه مهمترين اوصافى كه در تدبير نظام و اداره امور اهميت بسزا دارد سميع و بصير بودن مدير و مدبر آن ، و آگاهى ديگران به سميع و بصير بودن او است و گرنه چنان كه بارى تعالى عالم به مسموعات و مبصرات است به ملموسات و مذوقات و مشمومات نيز عالم است . و نه اين كه اين امور فقط در تحت مطلق علم مندرج اند ، بلكه به توحيد صمدى بارى تعالى عالم بدانها بر وجه جزئى نيز هست .  وَ أَنَّ اللَّهَ قَدْ أَحاطَ بِكُلِّ شَيْءٍ عِلْماً  ( الطلاق 13 ) كه\r\n\r\n","description":"","footnote":"","page_name":" 45 ","page_number":47},
  {"content":"\r\n\r\nنفرمود : احاط على كل شيى ء علما . فافهم .\r\nيك معنى را به حسب عوالم آن احكام مختلف است . مثلا رؤيت را مراتب بسيار است از رؤيت بصرى ، و رؤيت خيالى ، و رؤيت منامى ، و رؤيت مثالى ، و رؤيت عقلى برهانى ، و رؤيت كشفى ، و رؤيت شهودى تام كليمى مثل  رَبِّ أَرِنِي أَنْظُرْ إِلَيْكَ  ، و رؤيت شهودى اتم محمدى مثل   سُبْحانَ الَّذِي أَسْرى بِعَبْدِهِ لَيْلًا مِنَ الْمَسْجِدِ الْحَرامِ إِلَى الْمَسْجِدِ الْأَقْصَى الَّذِي بارَكْنا حَوْلَهُ لِنُرِيَهُ مِنْ آياتِنا إِنَّهُ هُوَ السَّمِيعُ الْبَصِيرُ   ، كه سياق آيه اين است كه ضمير   « إِنَّهُ هُوَ »   به عبد برمى گردد فتبصر ، و فوق همه رؤيت حق سبحانه قوله تعالى شانه .  « أَ لَمْ يَعْلَمْ بِأَنَّ اللَّهَ يَرى  ( العلق 15 ) همه رؤيت اند ، و ما هر گاه حق سبحانه را به يا بصير و يارائى خطاب كنيم نه خلاف حقيقت است و نه خلاف ادب ، گيرم كه در ماثورى « رائى » نيامده باشد .\r\nقيصرى در آغاز فصل دوم شرح فصوص الحكم معانى سمع و بصر و كلام را نيكو تقرير كرده است كه « : سمعه عبارة عن تجليه بعلمه المتعلق بحقيقه الكلام الذاتى فى مقام جمع الجمع ، و الاعيانى فى مقامى الجمع و التفصيل ظاهرا و باطنا لا بطريق الشهود . و بصره عبارة عن تجليه و تعلق علمه بالحقائق على طريق الشهود . و كلامه عبارة عن التجلى الحاصل من تعلقى الارادة و القدرة لاظهار ما فى الغيب و ايجاده ، قال تعالى :  إِنَّما أَمْرُهُ إِذا أَرادَ شَيْئاً أَنْ يَقُولَ لَهُ كُنْ فَيَكُونُ »  ( ص 14 ط 1 ايران )\r\nبيان : جمع مقام و احديت است و جمع الجمع مقام احديت . ظاهر از حيث وجود مراد است و باطن از حيث علم ، چنان كه از كلام ذاتى ظهور حق سبحانه لذاته بذاته مراد است ، و اظهار ما فى الغيب اظهار ما فى العلم است .\r\nفارابى در مدينه فاضله حق تعالى را به محبوب اول و معشوق اول نام برده است : « فهو المحبوب الاول و المعشوق الاول ، احبه غيره او لم يحبه ، و عشقه غيره او لم يعشقه ( ص 18 15 ط مصر ) ، و همچنين در فصل بيست و هشتم فصوص خداى سبحان را عاشق و معشوق خوانده است ( ص 148 نصوص الحكم بر فصوص الحكم ط 1 ) .\r\nو نيز شيخ رئيس در آخر مقاله هشتم الهيات شفاء ( ط رحلى ج 2 ص 508 ) اسامى عاشق و معشوق و لا ذو ملتذ و مدرك و مدرك را بر بارى تعالى اطلاق كرده است ، و\r\n\r\n","description":"","footnote":"","page_name":" 46 ","page_number":48},
  {"content":"\r\n\r\nفرموده است كه اين معانى به نحو افضل در بارى تعالى صادق است ، و اگر كسى اطلاق اين اسماء را ناخوش دارد اسماى ديگر بجاى آنها بر وى اطلاق كند ، و عبارت شريفش اين است :\r\n« و لا يمكن ان يكون جمال او بهاء فوق ان تكون الماهية عقلية محضة ، خيرية محضة ، بريئة عن كل واحد من انحاء النقص ، واحدة من كل جهة ، فالواجب الوجود له الجمال و البهاء المحض . و هو مبدء جمال كل شيى ء ، و بهاء كل شيى ء ، و جمال كل شيى ء و بهائة هو ان يكون على ما يجب له فكيف جمال ما يكون على ما يجب فى الوجود الواجب ؟ . و كل جمال و ملائمة و خير مدرك ، فهو محبوب معشوق ، و مبدء ذلك كله ادراكه اما الحسى و اما الخيالى و اما الوهمى و اما الظنى و اما العقلى . و كلما كان الادراك اشد اكتناها و اشد تحقيقا و المدرك اكمل و اشرف ذاتا فاحباب القوة المدركة اياه و التذاذها به اكثر ، فالواجب الوجود الذى هو فى غاية الكمال و الجمال و البهاء الذى يعقل ذاته بتلك الغاية و البهاء و الجمال و به تمام التعقل و بتعقل العاقل و المعقول على انهما واحد بالحقيقه تكون ذاته لذاته اعظم عاشق و معشوق ، و اعظم لا ذو ملتذ فان اللذة ليست الا ادراك الملائم من جهة ما هو ملائم ، فالحسية احساس الملائم ، و العقلية تعقل الملائم ، و كذلك ، فالاول افضل مدرك بافضل ادراك لافضل مدرك فهو افضل لاذ و ملتذ ، و يكون ذلك امر الا يقاس اليه شيى ء ، و ليس عندنا لهذه المعانى اسام غير هذه الاسامى ، فمن استبشعها استعمل غيرها » .\r\nيعنى جمالى يا بهائى برتر از صورت عقلى محض و خير محض كه از هر گونه نقص مبرى است و واحد حقيقى است ، امكان ندارد . پس واجب تعالى جمال و بهاء محض است و مبدء هر جمال و بهاء است . و جمال و بهاء هر چيز اين است كه هر آن صورتى برايش واجب است بوده باشد . پس جمالى كه در وجود واجب تعالى به وجوب است چگونه خواهد بود ؟ ! . و هر جمال و ملائمت و خير مدرك ، محبوب و معشوق است . و مبدء همه اينها ادراك است يا ادراك حسى و يا خيالى و يا وهمى و يا ظنى و يا عقلى . و هر چه ادراك قويتر و مدرك كاملتر و به حسب ذات شريفتر باشد دوست داشتن قوه مدركه مدرك خود را و التذاذش بدان بيشتر است . پس واجب الوجود در غايت كمال و\r\n\r\n","description":"","footnote":"","page_name":" 47 ","page_number":49},
  {"content":"\r\n\r\nجمال و بهائى كه عاقل ذات خود بغايت بهاء و جمال ، و به تمام تعقل و به تعقل عاقل و معقول كه در حقيقت يك ذاتست مى باشد ، ذاتش براى ذاتش اعظم عاشق و معشوق و اعظم لاذ و ملتذ خواهد بود ، زيرا كه لذت بمعنى ادراك ملائم از آن جهت كه برايش ملائم است مى باشد . پس ادراك قوه حسى احساس ملائم بدانست ، و ادراك قوه عقلى تعقل ملائم بدانست ، و هكذا . پس اول تعالى برترين مدرك به برترين ادراك مربرترين مدرك را است . پس اول تعالى داراى برترين لذت اس‌ت كه هيچ لذت را قياس بدان نتوان كرد . و در نزد ما اين معانى را اسامى ديگر نيست ، پس اگر كسى اين اسامى را ناخوش دارد اسامى ديگر را بجاى آنها به كار برد .\r\nو نيز جناب شيخ به همين مفاد الهيات شفاء در فصل هيجدهم نمط هشتم اشارات فرموده است « : اجل مبتهج بشى ء هو الاول بذاته لانه اشد الاشياء ادراكا لاشد الاشياء كما لا الذى هو برى ء عن طبيعة الامكان و العدم » . . .\r\nو نيز جناب خواجه طوسى در مساله هيجدهم فصل دوم مقصد سوم تجريد الاعتقاد فرموده است كه لذت مزاجى بر حق سبحانه مستحيل است بخلاف لذت بمعنى ادراك ملائم . و عبارت شريفش اين است « : و وجوب الوجود يدل على نفى اللذة المزاجية ( ص 295 ط 1 بتصحيح و تعليقات راقم ) .\r\nراقم گويد كه در دعاى ماثور آمده است « : اللهم غير سوء حالنا بحسن حالك » پس خداى تعالى را حسن حال است . آرى اين حسن حال همانست كه شيخ در موضع مذكور اشارات گفته است « : اجل مبتهج بشيى ء هو الاول بذاته » . . . . و همانست كه خواجه طوسى در جاى ياد شده تجريد گفته است كه اطلاق لذت مزاجى بر بارى تعالى مستحيل است ، بخلاف لذت بمعنى ادراك ملائم .\r\nعلاوه اين كه در بند شصت و پنجم دعاى جوشن كبير آمده است « : اللهم انى اسالك باسمك يا مرتاح » مرتاح از روح بفتح راء است ، و آن به معنى نشاط و انبساط و ابتهاج است . در سوره واقعه قرآن كريم آمده است   « فَأَمَّا إِنْ كانَ مِنَ الْمُقَرَّبِينَ فَرَوْحٌ وَ رَيْحانٌ وَ جَنَّةُ نَعِيمٍ »   مروحه كه اسم آلت و به معنى باد بزن است از همين روح مشتق است كه آلت ترويح و انبساط است پس مرتاح عبارت اخراى از مبتهج است . پس اگر بقول\r\n\r\n","description":"","footnote":"","page_name":" 48 ","page_number":50},
  {"content":"\r\n\r\nشيخ اجل كسى اسماى مبتهج و لاذ و ملتذ را ناخوش دارد به جاى آنها اسم مرتاح را به كار برد .\r\nمزيدا اين كه سخنى ديگر در اين مقام است كه به كار كمل اهل توحيد آيد و آن اين كه علامه قيصرى در شرح فص يعقوبى فصوص ابن عربى فرموده است « : اعلم ان الالتذاذ و التالم من صفات الكون فاسناد هما الى الحق لاحد الطريقين : احدهما اتصافه بصفات الكون و مقام التنزل ، و ثانيهما رجوع الكون و صفاته اليه ، و اما باعتبار الاحدية فالكل مستهلك فيها . ( ص 230 ط 1 ايران ) . ورود در بيان اين نكته بلند موجب خروج از موضوع رساله مىشود ، اهل اشارت را كفايت است . و لكن در دنباله مطلب قبل و بيان آن گوئيم :\r\nاطلاق اراده مثلا بر حق تعالى كه مريدش مى دانيم و مى خوانيم ، مسلما اراده به معنى مستعمل در انسان مثلا نيست زيرا اراده بدين معنى مسبوق به تصورات عديده و در نظر گرفتن نفع و ضرر موضوع و امور ديگر است كه درباره ب‌ارى روا نيست . امام موسى كاظم عليه السلام فرموده است « : ارادته احداثه لاغير » پس اراده را كه به حق تعالى نسبت مى دهيم بايد از حدود و نواقص مادى بشرى مبرا باشد .\r\nبه تحقيق ، محبت مقسم علم و اراده و شوق و ميل است كه در هر عالمى به صورتى خاص ظاهر مىشود . و در حقيقت اراده را كه از انسان به خالق انسان برسانيم اعنى اراده را چون از ممكن بالا ببريم و به واجب برسانيم به صورت علم جلوه مىكند يعنى اراده به علم برمى گردد و علم و اراده يكى مىشود ، و حق تعالى مريد است يعنى عالم است . لذا جناب شيخ اجل ابن سينا قدس سره در فصل هفتم مقاله هشتم الهيات شفاء مبرهن فرموده است كه « : فواجب الوجود ليست ارادته مغائرة الذات لعلمه ، و لا مغائرة المفهوم لعلمه ، فقد بينا ان العلم الذى له بعينه هو الارادة التى له » ( ج 2 ط 1 رحلى ص 507 ) .\r\nو نيز صاحب اسفار در آخر فصل ششم موقف چهارم الهيات آن فرموده است « : . . . فاذن قد انصرح و اتضح ان كونه تعالى عالما و مريدا امر واحد من غير تغاير لا فى الذات و لا فى الاعتبار » ( ج 3 ط 1 رحلى ص 74 ) .\r\n\r\n","description":"","footnote":"","page_name":" 49 ","page_number":51},
  {"content":"\r\n\r\nو نيز در آخر فصل هفتم موقف مذكور گويد « : العلم و الارادة و الشوق و الميل معنى واحد يوجد فى عوالم اربعة يظهر فى كل موطن بصورة خاصة يناسب ذلك الموطن ، فالمحبة اذا وجدت فى عالم العقل كانت عين القضية و الحكم كعالم القضاء الالهى ، و اذا وجدت فى عالم النفس كانت عين الشوق ، و اذا وجدت فى عالم الطبيعة كانت عين الميل ( ص 76 ) .\r\nو نيز جناب شيخ رئيس در تعليقات بر ش‌فاء تصريح فرموده است كه علم و اراده و وجود يك حقيقت اند . راقم گويد : اين سخنى سخت استوار است . و نيز فرموده است كه همه موجودات معلوم و مراد و لوازم حق تعالى اند . راقم گويد : اين لوازم بدان معنى است كه عارف به شئون و تجليات ذات ، و صاحب اسفار به امكان فقرى و فقر نورى تعبير كرده اند ، نه لوازم بمعنى اعراض لازمه فافهم .\r\nشيخ در تعليقات فرمود « : ان هذه الموجودات كلها صادرة عن ذاته و هى مقتضى ذاته الى قوله : لانه يعشق ذاته ، فهذه الاشياء كلها مرادة لاجل ذاته فكونها مرادة له ليس لاجل غرض وراء ذاته الى قوله : مثلا لو كنت تعشق شيئا لكان جميع ما يصدر عنه معشوقا لك لاجل ذلك الشيى ء » .\r\nدر نكته 364 هزار و يك نكته گفته ايم : بدان كه چون علم تعلق به معلوم گيرد خداى را عليم گويند ، و چون تعلق به مراد گيرد مريد خوانندش ، و چون تعلق به مبصر گيرد بصيرش خوانند ، و چون تعلق به مسموع گيرد سميعش خوانند ، و قس على ذلك فى جميع الصفات كه يك صفت بيش نباشد و متعلقاتش بسيار باشند . درست در معنى اراده غور و تدبر كن كه تا بدين جامى رسى كه چون اراده از اين نشاه بالا برود و به مقام واجب الوجود برسد چگونه عين علم مىشود .\r\nمطلب عمده اين است كه به سر توحيد قرآنى آش‌نا باشى و بدان رسيده باشى كه  هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ  تا ظهور يك حقيقت را در همه مراتب وجود سارى به بينى ، و در عين حال كه هر مرتبه از وجود حكمى دارد به قوت خود باقى باشد . و رمز و راز اين سخن باريك زير سر تشكيك در وجود و منتهى شدن علم و اراده و شوق و ميل به وجود است كه يك حقيقت ذات مراتب است . و اگر بنا بر مبناى قويم عرفان به\r\n\r\n","description":"","footnote":"","page_name":" 50 ","page_number":52},
  {"content":"\r\n\r\nوحدت شخصيه ذات مظاهر بودن حقيقت وجود به خوبى پى ببرى ، مطلب روشن تر مىشود ، و لكن بقول عارف رومى :\r\n نكته ها چون تيغ پولاد است تيز \r\n گر ندارى تو سپر واپس گريز \r\nلذا تعريفات گوناگون كه بعضى از متكلمان در بيان علم و اراده و كراهت و شوق و ميل كرده اند ، و رد و ايراد بسيار بميان آوردند همه را بايد قبول و تصديق كرد كه آن تعريفات براى مراتب نازله درست است . مثلا اراده در مقام و مرتبه حيوانى چنانست كه آنان تعريف كرده اند . ولى اشتباه آنان اين است كه اين معنى اراده را مثلا با تمام حدود و خاصيت مرتبه اى آن مى خواهند به مراتب بالا ببرند ، و دعوا و نزاع از اين انتقال بى جا برخاسته است ، با اين كه لااقل در روايات مى خوانند كه خداوند از ممكنات مباينت دارد به بينونت صفت نه بينونت عزلت و اين صفت ، نقص و حد است . حق تعالى توفيق فهم آيات و اخبار مرحمت بفرمايد : مناسب است كه به نكته هاى 59 و 79 و 450 هزار و يك نكته رج‌وع بفرمائيد .\r\nاز آنچه تقرير شده است دانسته شده است كه اراده ازلى را از علم ازلى جدا انگاشتن چنان كه بسيارى از متقشفين مى پندارند نادرست است . ورود در تفصيل آن موجب خروج بحث از موضوع رساله مىشود ، عاقل را اشاره كافى است .\r\n\r\n","description":"","footnote":"","page_name":" 51 ","page_number":53},
  {"content":"\r\n\r\n\r\nباب 8 [ در اطلاق اسماى الهى با مراعات ادب مع الله - عز اسمه - 
  ]\r\nاين باب در اطلاق اسماى الهى با مراعات ادب مع الله است عز اسمه و تعالى شانه .\r\nانسان چشم مى گشايد و در دار وجود هر چه مى بيند جمال و جلال است ، و هر چه تماشا مىكند حقيقت و كمال است ، به هر سو رو مى آورد نور و حيات است ، در هر چه فكر مىكند حيرت آور و مملو از اسرار وجود است .\r\nخويشتن را به صفات و اسمائى بيكران مرتبط با همه و همه را مرتبط با خود و همه را مرتبط با همه مى بيند . وحدت صنعى را مشاهده مىكند كه به اندازه يك ميكرون در آن خلل راه نمى يابد . وحدت صنعى كه وجود و حيات و قدرت و علم و تدبير و ديگر اوصاف كماليه است ، از وحدت صنع به وحدت صانع پى مى برد ، و سلسله موجودات را به واجب الوجود بالذات مى رساند ، و ما سوايش را قائم به او مى يابد . يعنى كمال مطلق را كه ذوالجلال و الاكرام است در همه جا و بر همه چيز حاضر و ناظر و قاهر مى يابد ، و اوصاف و اسمايش را لا تعد و لا تحصى مى شناسد . و او را از نقص و حد منزه مى دارد ، سبوح قدوس مى گويد . صمدش مى يابد كه پر است و كم ندارد ، پرى بى كران كه حد ندارد يعنى زوج تركيبى را به حريم ذاتش راه نيست پس فرد حقيقيش مىداند و خير محضش مى يابد كه خردلى رقم شر از قلم صنع‌ش صادر نشده است . تمام خيرات را از او مى بيند ، و همه را خيرات مى بيند و جز خير نمى بيند . از ذره تا بيضاء را ، از ازل تا ابد را اسماء حسنى او مشاهده مىكند ، و همه را روابط محض و صرف آن واجب بالذات مى بيند . نه كثرتش حاجب وحدت است و نه وحدتش حاجب كثرت ، يعنى او را يكتاى همه مى يابد . و او را قيم و قيوم همه مى نگرد . و و و ، و ميلياردها و به توان ميلياردها و ، كه\r\n تا قيامت گر بگويم زين كلام \r\n صد قيامت بگذرد وين ناتمام \r\nلذا هر داناى رسيده از هر قبيله به زبانش براى رساندن اين معانى لفظ محاكى آنها را\r\n\r\n","description":"","footnote":"","page_name":" 52 ","page_number":54},
  {"content":"\r\n\r\nمى آورد ، و مىداند كه الفاظ مطلقا از اين نشأه برخاسته اند و هيچ لفظى بيانگر ذات و صفاتش نيست ، و چون او را در تمام عز و شان و جبروت و قهر و قدرت و عظموت و صاحب همه كمالات هستى و همه هستى مى يابد ، ذاتش را و صفاتش را از نواقص تنزيه و تقديس مىكند ، مثلا ذوالعرش را بر او روا مى دارد و ذوالارض را نه با اين كه هم ذوالعرش است و هم ذوالارض و همه از آن اوست ، اين ادب مع الله است .\r\nحكيم ترمذى از اين روى در اصل تاسع نوادر الاصول فرمود « : اذ كان العرش اعلى شيى ء من خلقه و صفوته و منظره الاعلى و موضع تسبيحه و مظهر ملكه و مبدء وحيده و محل قربه لم ينسب شيئا من خلقه كنسبته فقال ذوالعرش كما قال ذوالجلال و الاكرام و ذوالعز و الكبرياء و ذوالقدرة و ذوالبهاء و ذوالرحمة و ذوالملك ، و لم يجز ان يقال ذوالسموات و ذوالارض و ذوالكرسى و ذواللوح ، فلم يعط كلمة ذو من خلقه الا للعرش فقط للقرب ، و ذو كلمة لحق و اتصال و ظهور و مبدء » ( ص 15 ط مدينه منوره ) فتامل .\r\nو همچنين انسان آگاه با اين كه مىداند كل من عند الله ، و لكن در مقام ادب مع الله مى گويد :\r\n « وَ إِذا مَرِضْتُ فَهُوَ يَشْفِينِ »  كه بيمار شدن را به خود نسبت مىدهد و شفا را به وى .\r\nو مى گويد :  « رَبَّهُ أَنِّي مَسَّنِيَ الضُّرُّ وَ أَنْتَ أَرْحَمُ الرَّاحِمِينَ »  نه مى گويد توبه من ضرر رساندى ، و نه مى گويد به من رحم كن ، بلكه تعرضا اشارت بدان مىكند كه و انت ارحم الراحمين .\r\nو مى گويد :  « أَنِّي مَسَّنِيَ الشَّيْطانُ بِنُصْبٍ وَ عَذابٍ »  و مى گويد :  « رَبَّنا ظَلَمْنا أَنْفُسَنا »  نه اين كه مراعات ادب نكند و گستاخانه بگويد :  « رَبِّ بِما أَغْوَيْتَنِي » \r\nعيب را به خود نسبت مىدهد و مى گويد :  « فَأَرَدْتُ أَنْ أَعِيبَها »  اما در خير ديگرى را با خود شركت مىدهد و مى گويد :  « فَأَرَدْنا أَنْ يُبْدِلَهُما رَبُّهُما خَيْراً »  ، بلكه پله پله رفع حجب مىكند و مى گويد :  « فَأَرادَ رَبُّكَ أَنْ يَبْلُغا أَشُدَّهُما »  .\r\n اين سببها بر نظرها پرده هاست \r\n كه نه هر ديدار صنعش را سزا است \r\n ديده اى بايد سبب سوراخ كن \r\n تا حجب را بر كند از بيخ و بن \r\nو همچنين انسان آگاه مى بيند كه سلطان كشور غير متناهى وجود با رعيتش كه عبيد\r\n\r\n","description":"","footnote":"","page_name":" 53 ","page_number":55},
  {"content":"\r\n\r\nاو هستند به زبان رعيت سخن مى گويد كه معانى از سر مستسر غيب مكنون به عالم شهود آن هم در قوالب الفاظ بدر آمده اند كه به مثل الفاظ روازنى به ملكوت اند و سلطان با اين الفاظ با آحاد رعيت سخن مى گويد ، ولى رعيت را در مقابل ادب بايد . مثلا اگر اميرى طعامى را بر دوش گرفت و به خانه رعيت مستمند برده است ، وظيفه آن رعيت اين است كه به امير بگويد : اى رحيم ، اى بذول ، اى عطوف ، اى سخى ، و نظائر آنها ، نه اين كه به امير بگويد اى حمال ، اگر چه امير آن طعام را حمل كرده است و حمال آن طعام است و هكذا . و اين خود يكى از معانى توقيفيت اسماء است . پ‌س بدان كه توقيفيت اسماء به چه معنى است .\r\nعارف بالله از نظر مقام شامخ عرفان در توقيفيت اسماء عينى آن چنان مى گويد كه در باب ششم گفته آمد ، و در توقيفيت اسماء لفظى به لحاظ ادب مع الله چنين مى گو يد .\r\nآرى انسان آگاه از اطلاق الفاظى كه توغل در صفات كونيه دارند بر بارى تعالى خوددارى مىكند ، و از روش ادب مع الله بدر نمى رود ، و بين  قُلْ كُلٌّ مِنْ عِنْدِ اللَّهِ  و بين  ما أَصابَكَ مِنْ سَيِّئَةٍ فَمِنْ نَفْسِكَ  جمع مىكند ، چنان كه در ميان حواس پنجگانه سه قوه لامسه و شامه و ذائقه را كه سخت توغل در ماده كونيه دارند بر بارى تعالى اطلاق نمى كند اگر چه او را عالم به جميع ملموسات و مشمومات و مذوقات مىداند ، و همه را به اضافه اشراقيه نوريه تطورات و شئونات و روابط صرف آن حقيقت مى بيند ، و لكن چون سمع و بصر را در رتبه و درجه اى دور از ماده مى بيند بر حق سبحانه اطلاق مىكند .\r\nعبد متادب نفس خود را در مذام وقايه رب خود قرار مىدهد ، چنان كه در محامد رب خود را وقايه نفسش . و اين وقايه اعلى مراتب تقوى است به تفصيلى كه در رساله خير الاث‌ر در رد جبر و قدر نوشته ام .\r\nكشور وجود خودت ، و قوى و عمال اين كشور و احوال و تطورات او را بنگر كه آنچه دارى همه خير است و همه اسماى حسنى ، كه اگر مثلا به قوه دافعه فتورى دست دهد وضع بدن چگونه خواهد بود .\r\n\r\n","description":"","footnote":"","page_name":" 54 ","page_number":56},
  {"content":"\r\n\r\nهمانطور كه انسان عاطس است متجشى ء است و هر دو مى بايد ولى بين اين دو لفظ تفاوت ادبى است . و همچنان كه صاحب قوه عاقله است بايد داراى قوه دافعه و هاضمه باشد ، و اينها همه براى انسان اسماى حسنى اند ، ولى چون بخواهى او را بخوانى گوئى اى عاقل ، نه به اسمائى كه عرفا ادب اقتضاء نمى كند ، عاقل را اشاره كافى است . فصل دهم رساله نور على نور در ذكر و ذاكر و مذكور » در هفت شماره از ادب مع الله سخن مى گويد كه در اين باب نيك به كار آيد ، طالب را بدانجا ارجاع مى دهيم ( ص 79 98 ط 1 ) .\r\nدر باب دوم گفته ايم كه خواجه طوسى در رساله « فصول نصيريه » متعرض به توقيفيت اسماء شده است ، اكنون نقل آن مناسب مى نمايد ، و آن اين كه :\r\n« چون معلوم شد كه بارى سبحانه و تعالى يك ذات پاك است ، و از هيچ جهت تعدد و كثرت را مجال تعرض كبرياى بى همتاى او نيست ، پس نامى كه اطلاق كرده شود بر او بى اعتبار غير لفظ آله است ، و ديگر نامهاى بزرگوار يا به حسب اضافت ذات او به غيرى باشد چون عالم و خالق و كريم ، و يا به حسب سلب غير از او چون واحد و فرد و غنى و قديم ، يا به حسب اضافه چون حى و عزيز و واسع و رحيم . پس بدين قصد هر لفظ كه لايق جلال و مناسب كمال او باشد بر وى اطلاق توان كرد ، الا آنست كه ادب نيست كه هر نامى كه اجازت از آن حضرت صادر نشده باشد بر وى اطلاق ت‌وان كرد از آن كه ممكن بود كه بر وجهى ديگر لايق و مناسب نيفتد ، چو ظاهر حال چنان اقتضا مىكند كه اگر رافت بى غايت و عنايت از اين الفاظ انبياء و مقربان را الهام ندادى ، هيچ گوينده را ياراى اجراى لفظى به ازاء حقيقت او نبودى چون از هيچ وجه اسم مطابق مسمى نمى تواند بود » .\r\nاين بود عبارت خواجه طوسى كه نقل كرده ايم . و خلاصه مفاد كلامش اين كه : هر لفظى را خداى سبحان بر خود اطلاق كرده است لايق جلال و مناسب كمال اوست ، و رعايت ادب مع الله ايجاب مىكند كه ما نيز به همان لفظ او را بخوانيم .\r\n\r\n","description":"","footnote":"","page_name":" 55 ","page_number":57},
  {"content":"\r\n\r\n\r\nمطالبى چند در پيرامون كلام خواجه طوسى :\r\n1 در إله دو اعتبار است : به اعتبارى اسم ذات من حيث هى هى است ، و به اعتبارى اسم ذات با جميع اسماء و صفات . اين معنى را علامه قيصرى در شرح فص ابراهيمى فصوص الحكم بدين عبارت افاده فرموده است « : اعلم ان الا له اسم الذات من حيث هى هى مع قطع النظر عن الاسماء و الصفات باعتبار ، و اسم الذات مع جميع الاسماء و الصفات باعتبار آخر » ( ص 173 ط 1 چاپ سنگى ) . لذا در بعضى از مصنفاتم مثل « انسان از ديدگاه نهج البلاغه » گفته ام كه در سوره مباركه فاتحه قرآن جلاله اولى ذاتى و دومى وصفى است ( ص 90 ط 3 ) .\r\nالله در اعتبار دوم الوهت است كه به معنى ربوبيت است ، يعنى وجود صمدى الله است كه رب العالمين است الحمد لله رب العالمين . و الوهية مالوه طلب مىكند و مالوه عالم است ، چنان كه امام صادق عليه السلام فرمود « : و الله إله كل شيى ء » ( اصول كافى معرب ج 1 ص 89 ) .\r\nو نيز در حديث بعد آن به هشام بن حكم فرمود « : يا هشام ! الله مشتق من إله ، و إله يقتضى مالوها . . . » ( ص 89 ج 1 ) .\r\nغرض اين كه بدان اطلاق كه خواجه گفت « : نامى كه اطلاق كرده شود بر او بى اعتبا ر غير ، لفظ آله است » درست نيست ، زيرا كه الله به اعتبار دوم مانند عالم و خالق است كه به حسب اضافت او به غيرى باشد .\r\nو نيز در اين معنى الوهيت ، قيصرى در شرح فص نوحى فصوص الحكم گويد « : و الالوهة اسم للمرتبة الالهية فقط ، و الالوهية اسم تلك المرتبه مع ملاحظة نسبة الذات اليها كالعبودة و العبودية و الالهية اسم نسبة الذات اليها . و هذه المرتبة لا تزل طالبة للمالوه ، و ليس ذلك الا العالم » ( ص 133 ط 1 سنگى ) .\r\nآن كه در عبارت بالا گفته ايم الوهت به معنى ربوبيت است مراد ما ربوبيت مطلقه است كه رب العالمين است ، چنان كه قيصرى در شرح فصوص الحكم گويد : المرتبة الالهية باعتبار الايصال لمظاهر الاسماء التى هى الاعيان و الحقائق الى كمالاتها\r\n\r\n","description":"","footnote":"","page_name":" 56 ","page_number":58},
  {"content":"\r\n\r\nالمناسبة لاستعداداتها فى الخارج تسمى مرتبة الربوبية ( فصل اول ص 11 ط 1 ) ، و گرنه در فرق ميان إله و رب بايد همان گفت كه قيصرى در شرح فص نوحى فصوص الحكم گفته است « : الرب فى اى اسم كان و صفة لا يقتضى الا المربوب فهو ثابت فى ربوبيته للعباد ليقضى حوائجهم و يكفى مهماتهم ، و اما الاله فغير مقيد بصفة معينة و اسم مخصوص لانه مشتمل على جميع الصفات و الاسماء » ( ص 148 ط 1 سنگى ) . كيف كان ، لفظ إله به نحو اطلاق بى اعتبار غير نيست .\r\n2 آن كه گفته است « : و ديگر نامهاى بزرگوار » . . . ناظر به اصناف چهارگانه صفات و اسماء است كه شيخ رئيس در فصل نوزدهم نمط هفتم اشارات آورده است ، و خود آن جناب در شرح آن به صورت ضابطه چنين تقرير كرده است : « الصفة اما ان تكون متقررة فى الموصوف غير مقتضية لاضافته الى غيره ، و اما ان تكون مقتضية لاضافته الى غيره و ليست بمتقررة فى ذاته ، و اما ان تكون متقررة و مقتضية للاضافة معا و هى تنقسم الى ما لا يتغير بتغير المضاف اليه ، و الى ما يتغير بتغيره ، فهذه اربعة اصناف » .\r\nيعنى صفت يا اضافه محضه است كه متقرر در ذات موصوف نيست و به حسب اضافت به غيرش صورت مى يابد مانند اوليت و آخريت و يمين و يسار بودن ، و يا حقيقيه محضه است كه متقرر در ذات موصوف است بدون اقتضاى اضافت به غيرش مانند حيات و وجوب و قيوميت بنابر يكى از دو معنايش كه مبالغه در قيام بذاته است ، نه معنى دوم كه مقوم لغيره باشد زيرا كه بدين وجه ذو اضافه است ، و يا حقيقيه ذات اضافه است و اين قسم يا به تغير مضاف اليه تغير نمى يابد مانند قدرت ، و يا مى يابد مانند ربوبيت و اراده و علم كه به تغير معلوم متغير مىشود ، بخلاف قدرت كه به تغير مقدور متغير نمى گردد .\r\n3 آن كه گفته است « : و يا به حسب سلب » . . . صفات سلبيه در مقابل وجوديه يعنى ثبوتيه است كه صفات ايجابيه نيز گويند ، به تفصيلى كه در باب دوم گفته آمد .\r\n4 آن كه گفته است « : پس بدين قصد هر لفظ كه لايق جلال و مناسب كمال او باشد » . . . از آن حقيقت كه متن اعيان و مبدء فياض و وجود صمدى و حقيقته الحقائق و صورة الصور است بعضى تعبير به عشق كرده اند و بعضى تعبير به نقطه و برخى به\r\n\r\n","description":"","footnote":"","page_name":" 57 ","page_number":59},
  {"content":"\r\n\r\nوحدت و برخى به حق و برخى به وجود و ديگران به اسامى ديگر هر يك به لحاظى و همه معترف به عجز و قصور . و اكنون موضوع حكمت و عرفان به تعبير حق يا وجود دور مى زند به تفصيلى كه در سائر مصنفات خود آورده ايم ، و لكن دانسته شده است كه الفاظ مطلقا و بدون هيچ استثناء از اين نشاه برخاسته اند و هيچ لفظى نمى تواند بيانگر جلال و جمال او به نحو كمال باشد ، و در تعبير از آن حقيقت به هيچ عبارتى راست نيايد . و همه الفاظ حكايت از اين نشاه مى كنند ، جز اين كه ما آنها را روازن و امارات و علاماتى براى فوق طبيعت به خصوص حق سبحانه و طبقات او قرار مى دهيم ، پس به هيچ وجه اسم مطابق مسمى نمى تواند بوده باشد .\r\n5 و آن كه گفته است « : الا آنست كه ادب نيست كه هر نامى اجازت از آن حضرت صادر نشده » . . . معنى اجازت در باب اول دانسته شده است كه مرادشان از اذن شرعى اين است كه ما بايد فقط همان اسمائى را كه در كتاب و سنت بر خداوند سبحان اطلاق شده است اطلاق كنيم ، نه اين كه امر و نهى در شرع وارد شده است كه اين اسماء را اطلاق كن و جز آنها را نبايد بر وى اطلاق كنى .\r\nراقم گويد كه مراعات ادب مع الله اين است كه اسماى حسنى را بر وى اطلاق كنيم . و حال كه چنين است چه بهتر كه تا مى توانيم آن اسمائى را به كار بريم كه در كتاب و سنت وارد شده اند . اين يك دستور استحسانى و ادب اخلاقى است . حال اگر اسمائى جز آنها را كه مقرون با ادب مع الله اند بر وى اطلاق كنيم ، آيا در اين اطلاق منع شرعى داريم ، كه اگر اسمائى به غير از آنچه در كتاب و سنت آمده اند بر حق تعالى اطلاق كنيم خلاف دين اسلام را مرتكب شده ايم ؟ حقا چنين ادعائى محض افتراء به شرع انور است ، و خواجه طوسى و ديگر اعاظم علم و دين هيچ يك چنين ادعائى نكرده است .\r\n6 و آن كه گفته است « : از آن كه ممكن بود كه بر وجهى ديگر لايق و مناسب نيفتد » كدام اسمى ملفوظى است كه مشمول اين حكم نيست ؟ همه اسماء ملفوظى بدون استثناء بدان جهت كه از اين نشاه برخاستند و رنگ و بوى عالم ماده را دارند مناسب با ذات ذوالجلال نيستند حتى اسمائى كه با اجازت از آن حضرت صادر شده است اعنى\r\n\r\n","description":"","footnote":"","page_name":" 58 ","page_number":60},
  {"content":"\r\n\r\nدر كتاب و سنت آمده است ، و اگر به خواهيم در يك يك آنها بحث بميان آوريم سخن بدرازا مى كشد .\r\n7 و آن كه گفته است « : چون ظاهر حال چنان اقتضاء مىكند » . . . اين تعليل دخلى به توقيفيت اسماء ملفوظى ندارد ، بلكه هر انسان در منزل يقظه قدم نهاده ، گاهى در مقام حضور و مراقبت چنان مجذوب جلال و جمال حق تعالى مى گردد و در هيمانى شگفت مى افتد كه زبانش از مطلق تكلم باز مى ايستند ، و در آن گاه هيچ لفظ را براى تاديه معنى رسا نمى يابد .\r\n الا ان ثوبا باخيط من نسج تسعة \r\n وعشرين حرفا عن معاليه قاصر \r\nبلكه در آنحال روى دادهايى دارد كه بعد از آن حال عذرخواهى مىكند كه\r\n رشته تسبيح اگر بگسست معذورم بدار \r\n دستم اندر ساعد ساقى سيمين ساق بود \r\nو مناسب مردم در حجاب و غطاء آن داستان روستائى با شير است كه ملاى رومى در دفتر دوم مثنوى آورده است :\r\n روستائى گاو در آخر بيست \r\n شير گاوش خورد و برجايش نشست \r\n روستائى شد در آخ‌ر سوى گاو \r\n گاو را مى جست شب آن كنج كاو \r\n دست مى ماليد بر اعضاى شير \r\n پشت و پهلوگاه بالاگاه زير \r\n گفت شير ار روشنى افزون بدى \r\n زهره اش بدريدى و دل خون شدى \r\n حق همى گويد كه اى مغرور كور \r\n نى زنامم پاره پاره گشت طور \r\n از من ار كوه احد واقف بدى \r\n پاره گشتى و دلش پر خون شدى \r\nو خواجه خود در آخر اوصاف الاشراف كه در فناء فى الله است گويد « : هر چه در نطق آيد و هر چه در وهم آيد و هر چه عقل بدان رسد جمله منتفى گردد » .\r\nآرى مطالب ياد شده در پيرامون كلام خواجه چنان نيست كه دست فكرت مثل آن جناب بدانها نرسيده باشد ، جز اين كه چون ديده است ديگران توقيفيت اسماء را گسترش داده اند خواست محملى خطابى و اقناعى و استحسانى براى آن ذكر كند .\r\nراقم گويد : ما نيز به لحاظ مراعات ادب مع الله تا مى توانيم خداى سبحان را به اسماى ملفوظى كتاب و سنت مى خوانيم و وصف مى كنيم ، ولى اين امر نه بدين معنى\r\n\r\n","description":"","footnote":"","page_name":" 59 ","page_number":61},
  {"content":"\r\n\r\nاست كه اطلاق اسماى ملفوظى ديگر با مراعات ادب مع الله خلاف شرع است .\r\nشگفت اين كه قائلان به توقيفيت اسماء در خطبه هاى تاليفاتشان به مناسبت موضوع تاليف و به عنوان براعت استهلال حق تعالى را به اسامى و اوصافى نام مى برند و وصف مى كنند كه از صد يكى در كتاب و سنت نيامده است .\r\nعارف عبدالوهاب شعرانى در يواقيت از فتوحات مكيه شيخ اكبر نقل كرده است كه « : اعلم انه لا يجوز اجماعا ان نشتق له اسما من نحو  اللَّهُ يَسْتَهْزِئُ بِهِمْ  ، و لا من نحو قوله :  وَ مَكَرُوا وَ مَكَرَ اللَّهُ  ، و لا من نحو قوله :  وَ هُوَ خادِعُهُمْ  ، و لا من نحو قوله :  نَسُوا اللَّهَ فَنَسِيَهُمْ  ، و ان كان تعالى هو الذى اضاف ذلك الى نفسه فى القرآن فنتلوه على سبيل الحكايه فقط ادبا معه سبحانه و تعالى ، و نخجل منه من حيث تنزله تعالى لعقولنا و مخاطبتنا بالالفاظ الالئقة بنا لا به . ثم انشد :\r\n ان الملوك و ان جلت مناصبها \r\n لها مع السوقة الاسرار و السمر \r\nفعلم ان تنزل الحق تعالى لعبادة من جملة عظمته و جلاله يزداد بذلك تعظيما فى قلب العارف به ، قال تعالى : و لله الاسماء الحسنى ، يعنى الواردة فى الكتاب و السنة ، و ما ثم الا حسنى لانه لا يصح ان يكون لها مقابل » ( ص 73 ط مصر ) .\r\nاين كلام صاحب فتوحات مشابه كلام طبرسى در مجمع البيان است كه در باب چهارم نقل كرده ايم . عذوبت عبارتش و سمو مرتبت مطلبش بر اهل معرفت پوشيده نيست . الفاظ قرآن كريم به لحاظ تنزل معانى از ماوراى طبيعت و صميم لوح محفوظ به عالم طبيعت است كه در قوالب الفاظ اين نشاه در آمده است . و در حقيقت الفاظ روازنى بسوى معانى اند و نبايد حقائق كليه الهيه را با متعارفات عالم ماده و نشاه عنصرى قياس كرد . و آن ك‌ه در آخر گفت اسماء حسنى را مقابل نيست در بعد روشن مىشود . و لكن ناگفته نماند كه ادعاء اجماع او به لحاظ مراعات ادب مع الله در اطلاق اسماء است كه در نزد همه مقبول است . و پوشيده نيست كه سياق استدلالش خطابى و اقناعى است . يعنى يك دستور اخلاقى و استحسانى در اطلاق خادع و اسماء مشتق از افعال يستهزى ء و مكر و نسى و امثال آنها است .\r\nمراعات ادب نيز به حسب عرف و عادت متفاوت است ، لفظى در عرفى ناپسند\r\n\r\n","description":"","footnote":"","page_name":" 60 ","page_number":62},
  {"content":"\r\n\r\nاست و در عرفى پسنديده . مردم تفوه به فرج را خلاف ادب مى دانند و اين قرآن كريم است كه فرمود :  « وَ مَرْيَمَ ابْنَتَ عِمْرانَ الَّتِي أَحْصَنَتْ فَرْجَها »  ( التحريم 3 ) . و نيز تلفظ به لفظ منى را ناخوش دارند و اين قرآن مجيد است كه فرمود :  أَ لَمْ يَكُ نُطْفَةً مِنْ مَنِيٍّ يُمْنى  ( القيامة 37 ) . و جناب رسول الله صلى الله عليه و آله و سلم فرمود « : ان هذا القرآن ان مادبة الله فتعلموا مأدبته ما استطعتم ، و ان اصفر البيوت لبيت اصفر من كتاب الله ، ( مجلس 27 غرر و درر سيد مرتضى ) . مادبه بفتح دال ادبستان است ، و ادب نگاهداشت حد هر چيز است . يعنى قرآن ادب و دستور الهى است ، از اين مادبة الله ادب فرا بگيريد و حد انسانى خودتان را حفظ كنيد و نگاه بداريد ، و بدين دستور خودتان را راست و درست به بار بياوريد و به فعليت برسانيد .\r\nو نيز ذكر الله در همه حال نيكو است حتى در مستحبات تخلى آمده است كه وقت دخول گفته شود « : بسم الله اللهم انى اعوذ بك من الرجس النجس الخبيث الشيطان الرجيم » ، و يا « الحمد لله الحافظ المودى » و وقت فراغ از استنجاء گفته شود « : الحمد لله الذى دفع عنى الاذى و عافانى » و يا « الحمد لله الذى اماط عنى الاذى . . . » ( بحار ط 1 ج 18 ص 46 ) . و ديگر آدابى كه در اين موضوع و نظائر آن شارع تعليم داده است ، و رسول اكرم فرمود « : ادبنى ربى و احسن تاديبى » ، آيا به اين معنى خداى سبحان را به يادافع و يا مميط خواندن خلاف شرع و خلاف ادبست ؟\r\nآرى اگر تفوه به اسمى و يا وصفى در عرف مردم خلاف ادب محسوب شود بايد ادب مع الله مراعات شود وظيفه اخلاقى و ادبى عبد است كه جانب ادب را نگاهدارد . از خدا جوييم توفيق ادب بى ادب محروم ماند از لطف رب . ولى سخن در توقيفيت اسماء يعنى حرمت و عدم آن است .\r\nاين باب را بدانچه كه در رساله اعتقاداتم در اين موضوع گفته ام ، و بدانچه عالم جليل آقا سيد حسين همدانى درود آبادى ، و حضرت استادم علامه حاج ميرزا ابوالحسن شعرانى جزاة الله عنا خير جزاء المعل‌مين افاده فرموده اند خاتمه مى دهيم :\r\nاما از رساله اعتقادات « : اعتقاد من اين است كه اسماء عينى الهى توقيفى اند .\r\n\r\n","description":"","footnote":"","page_name":" 61 ","page_number":63},
  {"content":"\r\n\r\nتبديل لكلمات الله ( يونس 65 ) ،  لا تَبْدِيلَ لِخَلْقِ اللَّهِ ذلِكَ الدِّينُ الْقَيِّمُ  ( الروم 31 ) ،  فَلَنْ تَجِدَ لِسُنَّتِ اللَّهِ تَبْدِيلًا وَ لَنْ تَجِدَ لِسُنَّتِ اللَّهِ تَحْوِيلًا  ( فاطر 44 ) . اما اسماء لفظى حق اين است هر نام نيكو كه دلالت بر كمال و صفات كماليه حق تعالى كند اطلاق آن بر او روا است ، و راى توقيفيت سخت قائل بلكه باطل است ، جز اين كه ادب مع الله به حسب سيرت بندگى اقتضاء مىكند هر اسمى در عرف و عادت قومى منصرف و متبادر به معنائى است كه با جلال و جمال الهى مناسبت نيست بر وى اطلاق نشود چنان كه ظاهر  « وَ لِلَّهِ الْأَسْماءُ الْحُسْنى فَادْعُوهُ بِها »  نهى از دعوت حق تعالى به اسماى غير حسنى است ، نه اين كه هر اسمى در كتاب و سنت نيامده است غير حسنى است زيرا كه مفاد آن عام است ، علاوه اين كه كريمه ديگر مى فرمايد :   « سُبْحانَ اللَّهِ عَمَّا يَصِفُونَ إِلَّا عِبادَ اللَّهِ الْمُخْلَصِينَ »   فافهم .\r\nاما مرحوم درود آبادى كه از تربيت يافتگان محضر مبارك مولى حسينقلى همدانى رضوان الله تعالى عليه است در امر پنجم مقدمه رساله شريفش به نام « شرح الاسماء الحسنى » فرموده است :\r\n« اعلم انه قال سبحانه و تعالى :  « وَ لِلَّهِ الْأَسْماءُ الْحُسْنى فَادْعُوهُ بِها »  ( الاعراف 181 ) ، و قال :  قُلِ ادْعُوا اللَّهَ أَوِ ادْعُوا الرَّحْمنَ أَيًّا ما تَدْعُوا فَلَهُ الْأَسْماءُ الْحُسْنى  ( الاسراء 111 ) ، فالظاهر انه كلمة الحسنى للتقييد ، و النهى عن دعوته بالاسماء الغير الحسنى ، فتدلان على ان له تعالى اسماء غير حسنى .\r\nو بيان ذلك ان اسمائه تعالى وسائط فيوضاته كما هو صريح غير واحد من الادعية مثل دعاء ليالى الجمعات ، و ليلة عرفة الذى اوله : اللهم يا شاهد كل نجوى و موضع كل شكوى ، و غيرها ، حيث قال فيها و فى غيرها : اسالك باسمك الذى شققت به البحار و قامت به الجبال و اختلف به الليل و النهار ، و امثال ذلك .\r\nو فى الاخبار ان ملائكة موكلون بالامطار ، و ملائكه موكلون بالرياح ، و ملائكة موكلون بالمياه و غيرها و بعبارة اخرى ارباب انواع الموجودات .\r\nو الموجودات قسمان : اما طينتهم من عليين لقبولهم الولاية فى عالم الطينة ، و اما طينتهم من سجين لعدم قبول الولاية هناك ، فولى الذين آمنوا هناك اسم الله و توابعه ، و\r\n\r\n","description":"","footnote":"","page_name":" 62 ","page_number":64},
  {"content":"\r\n\r\nولى الذين كفروا هناك الطاغوت و توابعه كما هو صريح قوله تعالى :  اللَّهُ وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ وَ الَّذِينَ كَفَرُوا أَوْلِياؤُهُمُ الطَّاغُوتُ يُخْرِجُونَهُمْ مِنَ النُّورِ إِلَى الظُّلُماتِ  . و قال تعالى :  إِنَّا جَعَلْنَا الشَّياطِينَ أَوْلِياءَ لِلَّذِينَ لا يُؤْمِنُونَ  . و قال :    فَإِذا قَرَأْتَ الْقُرْآنَ فَاسْتَعِذْ بِاللَّهِ مِنَ الشَّيْطانِ الرَّجِيمِ إِنَّهُ لَيْسَ لَهُ سُلْطانٌ عَلَى الَّذِينَ آمَنُوا وَ عَلى رَبِّهِمْ يَتَوَكَّلُونَ إِنَّما سُلْطانُهُ عَلَى الَّذِينَ يَتَوَلَّوْنَهُ وَ الَّذِينَ هُمْ بِهِ مُشْرِكُونَ .   \r\nفاسمائه تعالى الذين هم حجابه و وسائطه بينه و بين خلقه اما نورى و هم الذين جعلهم اولياء المؤمنين و هم اسم الله و توابعه ، و اما ظلمانى و هم الذين جعلهم اولياء الكافرين و هم الطاغوت و توابعه من الشياطين ، و هو تعالى جاعل الظلمات و النور ، منزه عنهما لانور و لا ظلمة ، و احاط بهما جميعا علمه ، و لو كان علمه و قدرته و سائر صفاته لا تتعلق الا بالنورانيات وحدها لكانت محدوده ناقصة ، و من حده فهو اولى بالالوهية ، و لكنه تعالى مع احاطته بهما جميعا امر عباده ان يدعوه باسمائه الحسنى ، و نهى عن دعوته بغيرها فقال و لله الاسماء الحسنى فادعوه بها .\r\nفالاسماء الغير الحسنى و ان كان نفيها و انكارها انكارا لكمال مسماها و لكنه لا يجوز وصفه تعالى بها ، و دعوته بها تفخيما و اعظاما ، و كما ان السلاطين و الملوك مع ان من كمالهم شدة قوة الباه ، و تمكن ملامسة نساء كثيرة فى ليلة واحدة ، و اعتدال المزاج لهضم الغذاء و التخلية به مقدار مناسب لمزاجهم لا يجوزندائهم بيا من لا مست فلانة و فلانة فى البارحة ، و يا متغوط ، و يا متضرط ، و يا ذاالذكر و الخصيتين ، مع ان كلها كمال ، و عدمها نقص فى الانسان ، و لذا ورد النهى فى الاخبار عن وصفه تعالى الا بما وصف به نفسه .\r\nفالظاهر ان المراد بالصفات السلبيه هو ما لا يجوز تسميته تعالى و دعائه بها ، لا خصوص التجسم و التركيب و الاشتراك و غيرها فانها من صفات الخلق المنزه عنها الحق تعالى و تقدس » . انتهى كلامه رفع الله تعالى مقامه . و قد افاد و اجاد ، و فى عدة مواضع من كلماته السامية اشارات الى نكات تعد من الاسرار المكتومة المكنونة انما يعقلها من كان له قلب .\r\nبيان : آن كه فرمود « : اسالك باسمك الذى » . . . اين اسماى سامى فوق اسماى\r\n\r\n","description":"","footnote":"","page_name":" 63 ","page_number":65},
  {"content":"\r\n\r\nلفظى اند ، و در حقيقت معانى حقيقى آنهايند كه در باب ششم گفته آمد .\r\nو آن كه فرمود « : و بعبارة اخرى ارباب انواع الموجودات » كلامى كامل و قولى ثقيل است ، و مختار ما در رساله مثل الهيه همين است به شرح و بيانى كه در آنجا تقرير كرده ايم .\r\nو آن كه فرمود « : و الموجودات قسمان : اماطينتهم » . . . بيان سرى از اسرار اخبار طينت است فافهم .\r\nو آن كه فرمود « : فاسمائه تعالى الذين هم حجابه » . . . حجاب جمع حاجب است مثل طلاب و طالب . در حديث دهم باب 23 كتاب توحيد كافى آمده است كه : « محمد حجاب الله تبارك و تعالى . و همين مضمون درباره ائمه اثنا عش‌ر عليهم السلام نيز روايت شده است . و در حديث چهارم باب مذكور از معاويه بن عمار روايت شده است « : عن ابى عبدالله عليه السلام فى قول الله عزوجل :  « وَ لِلَّهِ الْأَسْماءُ الْحُسْنى فَادْعُوهُ بِها »  قال : نحن و الله الاسماء الحسنى التى لا يقبل الله من العباد عملا الا بمعرفتنا » ( اصول كافى ج 1 معرب ص 111 و 113 ) .\r\nو آن كه فرموده است « : منزه عنهما لا نور و لا ظلمة » چنان كه در بند 47 دعاى جوشن كبير آمده است « : يا نور النور يا منور النور يا خالق النور يا نور كل نور » فتدبر .\r\nو آن كه فرموده است « : و لو كان علمه و قدرته » . . . و به همين منوال قوله « : فالاسماء الغير الحسنى » . . . سخن از خير و شر پيش آمد كه رساله « خير الاثر » ما حق مطلب را بيان كرده است .\r\nو آن كه فرموده است « : كما ان السلاطين » . . . مشابه آن مثالى است كه در ابتداى اين باب گفته ايم « : اگر اميرى طعامى را بر دوش گرفت و به خانه رعيت مستمند برده است » . . . ، و نيز مشابه آنچه كه بعد از مثال ياد شده گفته ايم « : كشور وجود خودت و قوى و عم‌ال اين كشور » . . .\r\nو آن كه فرموده است « : و لذا ورد النهى فى الاخبار عن وصفه » . . . بيان ما در آخر باب سوم به صورت سؤال و جواب راجع به نهى مذكور گفته آمد .\r\nو آن كه فرموده است « : فالظاهر ان المراد بالصفات السلبية » . . . به وجوه معانى\r\n\r\n","description":"","footnote":"","page_name":" 64 ","page_number":66},
  {"content":"\r\n\r\nاسماء و صفات ثبوتيه و سلبيه در باب دوم اشارتى شده است .\r\nدر پيرامون كلام درود آبادى رحمة الله تعالى عليه به همين اندازه اكتفاء مى كنيم زيرا كه هر يك از مطالب ياد شده حاوى مباحث و مسائلى طويل الذيل است ، و ورود در هر مطلبى منجر به خروج از موضوع رساله مىشود .\r\nاما آنچه را كه آيت حق ، معلم عصر ، علامه ذوالفنون جناب استاد شعرانى شرف الله نفسه در موضوع توقيفيت اسماء افاده فرموده است اين كه :\r\nآن حضرت در شرح فارسى بر تجريد خواجه طوسى كه از آثار قلمى بسيار گرانقدر اوست ، در شرح مساله هيجدهم فصل دوم مقصد سوم آنجا كه خواجه نفى الم مطلق و نفى لذت مزاجيه از حق سبحانه مىكند ( و الالم مطلقا و اللذة المزاجية ) فرموده است :\r\n« درد و رنج و آزار و هر ناملائمى بر وى ( بر حق تعالى ) روا نيست زيرا كه همه چيز به اراده اوست ، و هيچ موجود از يافتن خواسته خود ناراضى نمى شود . اما لذت كه از صحت مزاج و امور ملائم طبيعت باشد نيز بر خدا روا نيست زيرا كه او جسم نيست ، و مزاج و طبيعت ندارد . و لذات ديگر از غير مزاج كه ابوعلى ب ن سينا آن را بهجت ناميده است در واجب الوجود هست . و آل نوبخت از قدماى متكلمين شيعه ، و بعض ديگر از متكلمين آن را روا داشتند ، و خواجه نصير الدين طوسى عليه الرحمه اين قول را برگزيده است چون لذت مزاجيه را انكار كرده . اما كلمه ملتذ يعنى لذت برنده اگر چه در معنى براى خدا صحيح باشد چون در عرف مردم از آن معنى ديگر مى فهمند بر خدا روا نيست ، چنان كه شام يعنى بوى شنونده ، و ذائق يعنى چشنده بر او روا نيست و معنى آنها براى او ثابت است .\r\nو ابوعلى بن سينا فرمود « : اجل مبتهج بشيى ء هو الاول بذاته » بزرگترين بهجت ( بجاى لذت ) براى ذات موجود اول حاصل است كه ذات خود را ادراك مىكند . و شايد بعضى مردم جاهل پندارند كه چون فرشتگان غذا نمى خورند و نكاح نمى كنند و از لذائذ جهان محرومند انسان از اين جهت سعادتمندتر است ، و نمى دانند لذت براى هر موجود چيزى است ، آن خوراك كه حشرات مى خورند و از آن لذت مى برند انسان نفرت دارد و موجب الم اوست . و از نور كه همه كس شكفته و شاد مىشود جغد محزون\r\n\r\n","description":"","footnote":"","page_name":" 65 ","page_number":67},
  {"content":"\r\n\r\nمى گردد . لذت همان ادراك است چون جمادات لذت ندارند . و ادراك ملائم است چون ادراك غير ملائم سبب آزار است . و مجردات عالم بالا در ادراك كمالات ملائم قوى ترند از انسان پس سعادتشان بيشتر . و بهترى خوشى و خرسندى براى كسى است كه بالاترين كمال را براى خود حاصل بيند .\r\nبسيارى از علما مانند شارح علامه ( علامه حلى در شرح تجريد به نام كشف المراد فى شرح تجريد الاعتقاد ) فرمودند نامهاى خداى تعالى توقيفى است ، و غير آنچه وارد شده است بر او اطلاق نتوان كرد ، چنان كه ملتذ يعنى لذت برنده گر چه در معنى صحيح است اما خداى را نتوان ملتذ ناميد . انسان در بادى امر چنان مى پندارد كه مقصود منع شرعى است اما التزام بدان دشوار است زيرا كه هيچ يك از ادعيه و مناجاتها كه حاوى اسماء الله است باسناد معتبر كه حجت باشد و فقها آن را در تجويز محرمات محل اعتماد قرار دهند ثابت نشده است . اگر اطلاق نام بى اسناد بر خداى تعالى حرام باشد دعاى جوشن كبير هم باسناد صحيح روايت نشده بايد بسيارى از نامهاى خدا كه در آن است حرام باشد ، و مساله از سنن نيست تا بتسامح در ادله سنن بتوان تمسك كرد ، بلكه كلام در تخصيص حرمت است مانند تجويز لباس خز و سنجاب براى نمازگذار . و دور نيست بگوئيم مراد منع لغوى است و از شرع حرمتى نرسيده بلكه هر نامى كه معنى آن بر خدا جائز باشد اطلاق آن بر حق روا است بدليل  وَ لِلَّهِ الْأَسْماءُ الْحُسْنى فَادْعُوهُ بِها  كه عام است .\r\nپس هر نام نيكو كه دلالت بر كمال و صفت كماليه او كند بر او اطلاق توان كرد ، و اسمائى كه دلالت بر نقص فى الجمله كند جائز نمى باشد . و روش علماء را با منع لغوى سازگارتر مى بينيم . مثلا يكى از نامهاى خدا زارع نيست ، و اهل زبان عرب آن را از اسماى حسنى الهى نمى شمرند با آن كه اگر بنا بر منع و تجويز شرعى بود وصف خداى تعالى به زارع از جهت اسناد از همه اسماء حسنى معتبرتر است چون در قرآن وارد است :  « أَ أَنْتُمْ تَزْرَعُونَهُ أَمْ نَحْنُ الزَّارِعُونَ »  ، اما اگر زارع را بى قرينه استعمال كنند ذهن شنونده به مردده نشين از طبقه پست مردم متبادر مىشود و اين معنى دلالت بر نقص مىكند و شايسته خداوند نيست ، اما چون در آيه قرآن ذهن به اين نقص متبادر\r\n\r\n","description":"","footnote":"","page_name":" 66 ","page_number":68},
  {"content":"\r\n\r\nنمى شود آن را اطلاق كرده است .\r\nنيز خداى تعالى را كريم و جواد گويند ، اما سخى كه تقريبا مرادف آن است نگويند . و او را فقيه و فهيم و عارف نگويند ، اما حكيم و عليم گويند . مانع آن در آنچه مى گويند امتناع طبع بلغاى اهل لغت است ، و مجوز آن استعمال آنها كه دلالت بر وضع مىكند ، نه آن كه در روايتى يا آيه قرآن وارد باشد كه خدا را فقيه و سخى ميگوئيد . و قيود اهل لغت در عربى بلكه در هر زبانى بسيار است و منع و تجويز را از امتناع يا استعمال آنها بايد استنباط كرد ، چنان كه ما در فارسى گوئيم چند راس اسب و چند نفر شتر و بالعكس نگوئيم . و در كتاب سامى فى الاسامى و اصلاح المنطق و فقه اللغه امثال آن بسيار است . چرا بايد نار را مؤنث دانست ، و ماء را مذكر ، و قمر مذكر و شمس مؤنث ؟ ، و در بعضى زبانهاى ديگر به عكس ماه مؤنث است و خورشيد مذكر . و چرا در عربى بايد گفت : سالت الرجل عن المسالة و در فارسى به عكس سالت المساله عن الرجل ؟ و اگر غير آن كند شنونده داند گوينده ها ماهر نبوده . و چرا فاعل در عربى پس از فعل آيد و در فارسى پيش ؟ و چرا شاطى الواد الايمن را نمى توان در فارسى « ساحل رود راست » ترجمه كرد ، و بايد گفت ساحل راست رود ؟ و امثال اين بسيار است .\r\nاگر گوئى در بسيارى روايات نهى است از آنكه خداى را به غير آن صفات كه خويش را وصف كرد وصف كنند .\r\nگوئيم چنان كه از دقت در آنها معلوم مىشود مراد هر فرد فرد اسماء نيست بلكه صفت كلى است به هر لفظ .\r\nمثلا خداى تعالى در هيچ جا خود را به جسم و صورت و تخطيط وصف نكرده ، اما به علم و قدرت وصف كرده . پس اگر معنائى براى خداى تعالى جائز باشد ، و صفتى از صفات كه خداى تعالى خود را بدان وصف كرده باشد بهر لفظ ادا كنند منع شرعى ندارد » ( ط 1 ص 413 411 ) . اين بود عبارت جناب استاد كه به نقل آن تبرك جسته ايم .\r\nبيان آن كه فرموده است « : اما كلمه ملتذ . . . در عرف مردم » . . . بحث آن در پيش گفته آمد ، و عرف خواص در آن دانسته شده است .\r\n\r\n","description":"","footnote":"","page_name":" 67 ","page_number":69},
  {"content":"\r\n\r\nو آن كه فرموده است « : و شايد بعضى مردم جاهل » . . . ناظر به كلمات شيخ رئيس در فصل هفتم مقاله نهم الهيات شفاء است .\r\nو آن كه فرموده است « : پس هر نام نيكو » . . . نتيجه بحث است كه در كمال درستى و استوارى است .\r\nو آن كه فرموده است « : و در بعضى زبانهاى ديگر به عكس » چنان كه در زبان فرانسه ماه مؤنث است و خورشيد مذكر .\r\nو آن كه فرموده است « : مثلا خداى تعالى در هيچ جا خود را به جسم و صورت و تخطيط وصف نكرده » صورت هندسه اى كه به معنى شكل است اطلاق آن بر حق سبحانه روا نيست ، اما صورت معنويه چنانست كه جناب ثقه الاسلام كلينى قدس سره الشريف در اصول كافى روايت كرده است « : باسناده الى محمد بن مسلم قال سالت اباجعفر عما يروون ان الله خلق آدم عليه السلام على صورته ؟ فقال : هى صورة محدثة مخلوقة اصطفاها الله و اختارها على سائر الصور المختلفة فاضافها الى نفسه كما اضاف الكعبة الى نفسه ، و الروح الى نفسه فقال : بيتى ، و نفخت فيه من روحى » ( اصول كافى معرب ج 1 ص 104 ) .\r\nبر عارف به اسلوب و سياق كلام پوشيده نيست كه امام باقر عليه السلام در اين حديث اولا صدور « ان الله خلق آدم عليه السلام على صورته » را از رسول الله صلى الله عليه و آله و سلم قبول كرده است و تصديق فرموده است ، و ثانيا متعرض به شرح و بيان آن شده است .\r\nشيخ رئيس در دو جاى شفاء معانى صورت را بيان فرموده است : يكى در آخر فصل دهم مقاله نخستين طبيعيات آن ( ص 22 ط 1 ج 1 رحلى ) و ديگرى در فصل چهارم مقاله ششم الهيات آن . و بفرموده صدرالمتالهين در تعليقات الهيات شفاء : كسى امعان نظر در اين معانى كند مى يابد كه رجوع همه آنها به يك معنى است و هوكون الشيى ء بالفعل ( ص 249 ط 1 ) . بلكه خود شيخ نخست در موضع دوم ياد شده فرموده است « : و اما الصورة فنقول : قد يقال صورة لكل معنى بالفعل يصلح ان يعقل حتى تكون الجواهر المفارقة صورا بهذا المعنى .\r\n\r\n","description":"","footnote":"","page_name":" 68 ","page_number":70},
  {"content":"\r\n\r\nو در حكمت متعاليه مبرهن شده است كه شيئيت شيى ء به صورتش است ، و صور حقيقى موجودات انحاء وجودات خاصه آنها است ، و فصول منطقى علامات و امارات و دلالات و حكايات از آنها هستند ، و وجود را وحدت صمدى است لا جرم ما سوى الله همه ربط محض اند و وجه و آبرويشان همان فيض وجود صمدى است كه به تعبير امام سجاد عليه السلام در صحيفه ما سوى الله همه مرزوق اند ، و رزقشان همين وجود است كه الوجود بياض الوجه فى الدارين ، و بدين معنى لطيف و شريف اشارت فرمودند كه حق سبحانه صورة الصور است .\r\nواقع مطلب اين است كه « يدين و اصبعين و عين و رجل و صورت و لسان » برخى از آنها در آيات قرآنى و برخى در روايات آمده است ، و انس و الفت به بعضى از آنها مثلا يدين و عين كه در قرآن كريم آمده اند بيشتر از اصبعين و صورت و رجل است ، لذا مأنوس را تصديق دارند و درباره آن تاويل روا مى دارند ، و از غير مانوس تابى دارند فافهم .\r\nتفصيل اين بحث را به ديباچه شرح عيون مسائل نفس به نام « سرح العيون فى شرح العيون » ارجاع مى دهيم . و الله سبحانه ولى التوفيق .   سُبْحانَ اللَّهِ عَمَّا يَصِفُونَ إِلَّا عِبادَ اللَّهِ الْمُخْلَصِينَ   .\r\nتنظيم و تنميق اين رساله وجيز و عزيز در شب شنبه غره شهر شعبان المعظم 1411 هق / 1369 11 27 هش پايان يافت . دعويهم فيها سبحانك اللهم و تحيتهم فيها سلام و آخر دعويهم ان الحمد لله رب العالمين .\r\nقم حسن حسن زاده آملى 1369 11 27 هش\r\n\r\n","description":"","footnote":"","page_name":" 69 ","page_number":71},
  {"content":"\r\n\r\n\r\nفهرست\r\nعنوان صفحه\r\nباب اول :\r\nتقرير محل نزاع در توقيفيت اسماء الله تعالى شأنه . 6 3\r\nباب دوم :\r\nدر بيان اسماء و صفات وجودى و سلبى ، و اسماء ذات و صفات و افعال . 12 7\r\nباب سوم :\r\nدر علت توقيفى بودن اسماء لفظى الهى در نزد متكلمان . 19 13\r\nباب چهارم :\r\nدر نقل برخى از آيات قرآنى در توقيفيت اسماء الله و اقوال و نكاتى چند . 26 20\r\nباب پنجم :\r\nدر بيان عدد اسماء الله عظمت اسمائه . 32 27\r\nباب ششم :\r\nدر توقيفيت اسماء الهى در نزد عارفان و حكيمان . 40 33\r\nباب هفتم :\r\nدر بيان اختصاص اطلاق سميع و بصير ، در ميان قواى ظاهرى . 51 41\r\nباب هشتم :\r\nدر اطلاق اسماى الهى با مراعات ادب مع الله عز اسمه . 69 52\r\n\r\n\r\n","description":"","footnote":"","page_name":" 70 ","page_number":72}
  ]