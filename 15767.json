[
  {"content":"\r\n\r\nالفقه الاسلامى\r\nاحكام خمس\r\nآية الله السيد محمد تقي المدرسي\r\nمترجم : حسن خاكرند\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمدرسى ، محمدتقى ، 1945 -\r\nالفقه الاسلامى : احكام خمس / محمدتقى مدرسى ؛ مترجم : حسن خاكرند - تهران محبان الحسين عليه السلام 1378 .\r\n71 ص -\r\n0 - 58 - 5648 - 964 : isbn\r\nفهرستنويسى براساس اطلاعات فيپا .\r\nعنوان اصلى : الوجيز في الفقه الاسلامي : احكام الخمس .\r\nكتابنامه به صورت زيرنويس .\r\nچاپ سوم 1384 - 3500 ريال .\r\n1 . خمس . الف . رساله عمليه . الف . عنوان . ب . عنوان : عنوان . احكام خمس .\r\n3041 و 4 م / 6 / 188 bp\r\n356 / 297\r\n1378\r\nكتابخانه ملى ايران\r\n16718 - 78 م\r\nانتشارات محبان الحسين\r\nاحكام خمس\r\nآية الله العظمى حاج سيد محمدتقى مدرسى\r\nناشر : انتشارات محبان الحسين عليه السلام\r\nچاپ سوم : پاييز 1384 - 3000 نسخه\r\nقيمت : 3500 ريال\r\nآدرس : قم - خيابان انقلاب - كوچهء 47 - پلاك 5\r\nدفتر پخش : تهران - خيابان ناصر خسرو - كوچهء حاج نايب\r\nتلفن 33907181 - همراه 09126502080\r\nليتوگرافى : نينوا - قم 7833431\r\nچاپخانه : عترت - قم 6662270\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nپيشگفتار\r\nبسم الله الرحمن الرحيم\r\nالحمد للَّه‌ربّ العالمين وصلّى اللَّه على محمّد وآله الطاهرين .\r\nخُمس از فرايض الهى ، و مسائل شرعيه آن مورد ابتلاى بسيارى از مؤمنين است .\r\nخداوند سبحان به ما توفيق عطا نمود تا امسال مسائل خمس را بطور تفصيلى با ديگر برادران اهل علم و فضل در تهران در ميان بگذاريم ، هم‌چنين توفيق داد تا مجموعه‌اى از موضوعات فقهى مورد نياز جامعه را بطور اختصار تدوين و منتشر نمايم .\r\nاز خداوند متعال خواستاريم اين كتاب مورد استفاده مؤمنين قرار گيرد و عمل به آن مجزى باشد .\r\nانّه ولىّ التوفيق\r\nمحمّدتقى المدرسى\r\nتهران\r\n5 / صفر / 1418 ه . ق\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\n\r\nخُمس . . چرا ؟\r\nقرآن مجيد در بيان فريضه خُمس ، ايمان را با خُمس پيوند داد .\r\nخداوند متعال در آيه ذيل مىفرمايد :\r\n( وَاعْلَمُوا أَنَّمَا غَنِمْتُم مِن شَيْءٍ فَأَنَّ للَّهِ خُمُسَهُ وَلِلرَّسُولِ وَلِذِي الْقُرْبَى وَالْيَتَامَى وَالْمَسَاكِينِ وَابْنِ السَّبِيلِ إِن كُنتُمْ آمَنتُم بِاللَّهِ وَمَا أَنْزَلْنَا عَلَى عَبْدِنَا يَوْمَ الْفُرْقَانِ يَوْمَ الْتَقَى الْجَمْعَانِ وَاللَّهُ عَلَى كُلِّ شَيْءٍ قَدِيرٌ ) « 1 » .\r\n« واى مؤمنان بدانيد كه هرچه به شما غنيمت و فائده رسد ، خمس آن خاص خدا و رسول و خويشان او و يتيمان و فقيران و در راه سفرماندگان است به آنها بدهيد اگر به خدا و به آنچه بر بنده خود ( حضرت محمّد صلى الله عليه و آله ) در روز فرقان روزيكه دو سپاه روبرو شدند خدا نازل فرمود ، ايمان آورده‌ايد و بدانيد كه خدا بر هر چيز قادر و تواناست . »\r\n\r\n\r\n","description":"","footnote":"\r\n( 1 ) - سورهء انفال ، آيهء 41 .\r\n","page_name":" 5 ","page_number":5},
  {"content":"\r\n\r\nپس خُمس و جهاد دو اصل از ريشهء ايمان است و ايمان تسليم خدا و تسليم اوامر و دستورات او شدن است ، و هر كس ايمان را برگزيد بايد خُمس بپردازد . تا صداقت ايمان خود را نشان دهد .\r\nدر آيات زكات نيز رابطه اين فريضه با نماز بيان شده و درآيات جهاد دستور آشكارى براى انفاق ذكر گرديده است و نشان دهنده آن است كه استوارى دين با نماز و انفاق و جهاد ممكن باشد .\r\nچگونه . . ؟ چون حقيقت دين ؛ گذشتن از مرز هوا و هوس و به قلمرو هدايت و برترى بر تمامى جاذبه‌هاى دنيوى رسيدن است .\r\nاين حقيقت در وجود مؤمنين بوسيله مبارزه با مال اندوزى ، و تطهير نفس خود از مظاهر فريبنده دنيا ، و تزكيه آن از آزمندى و حرص تجلّى مىيابد .\r\nو چنين است كه انفاق در راه خدا زكات ناميده شده زيرا كه در آن تزكيه نفس نهفته است ، خداوند سبحان مىفرمايد :\r\n( خُذْ مِنْ أَمْوَالِهِمْ صَدَقَةً تُطَهِّرُهُمْ وَتُزَكِّيهِم ) « 1 » .\r\n« اى رسول ما ، تو از مؤمنان صدقات را دريافت دار تا بدان صدقات نفوس آنها را « از پليدى و دنيا پرستى » پاك و پاكيزه سازى . »\r\nدر آيه ديگر انفاق به صدقه تعبير شده است :\r\n( يَمْحَقُ اللَّهُ الرِّبَا وَيُرْبِي الصَّدَقَاتِ ) « 2 » .\r\n« خدا سُود ربا را نابود سازد و صدقات را فزونى بخشد . »\r\nمؤمن راستين ، هر آنچه بر پيامبر نازل شده را باور داشته و ثواب\r\n\r\n\r\n","description":"","footnote":"\r\n( 1 ) - سورهء توبه ، آيهء 103 .\r\n( 2 ) - سورهء بقره ، آيهء 276 .\r\n","page_name":" 6 ","page_number":6},
  {"content":"\r\n\r\nانفاق كنندگان را نصيب خود مىكند .\r\nزيرا هر كس كه اموال خود را در راه خدا انفاق كند ، دين خدا را تصديق نموده ، و به آياتى كه در مورد ثواب انفاق كنندگان بر رسول خدا نازل شده ، ايمان آورده است .\r\nاز انفاق در راه خدا نيز با واژه جهاد تعبير شده است .\r\nخداوند مىفرمايد :\r\n( وَجَاهِدُوا بِأَمْوَالِكُمْ وَأَنْفُسِكُمْ ) « 1 »\r\n« در راه خدا با مال و جان خود جهاد كنيد . »\r\nزيرا بخشش خالصانه براى خدا انعكاسى از مجاهدت نفس و مبارزه با شهوات آن است كه اين نفس به زمين و شهوات زودگذر آن بستگى پيدا كرده است .\r\nپس دين واقعى ، رهايى از هواهاى نفسانى و پر كشيدن بسوى هدايت الهى است .\r\nاگر اين رهايى صورت نگيرد انسان به دنيا و شهوات و خواهشهاى آن دلبند مىگردد و در زندان خويشتن خويش و حرص و آز نفس ، اسير مىشود .\r\nدر حالى كه انفاق كننده در راه خدا از حصار آن رهايى مىيابد و از رستگاران مىگردد ، خداوند متعال مىفرمايد :\r\n( وَمَن يُوقَ شُحَّ نَفْسِهِ فَأُولئِكَ هُمُ الْمُفْلِحُونَ ) « 2 » .\r\n« هر كس از حرص و آز دنيا خود را باز دارد آنان به حقيقت\r\n\r\n\r\n","description":"","footnote":"\r\n( 1 ) - سورهء توبه ، آيهء 41 .\r\n( 2 ) - سورهء حشر ، آيهء 9 .\r\n","page_name":" 7 ","page_number":7},
  {"content":"\r\n\r\nرستگاران‌اند . »\r\nو بدين سان صدقه و انفاق راستين بر دو نوع است ، صدقه مخفى كه مؤمن با خود نمايى ستيز مىكند ، و صدقه علنى كه با خِست و بُخْل نكوهش كنندگان كه با انفاق در راه خدا مخالف هستند ، مبارزه مىكند ، آنان كه بُخل مىورزند و ديگران را به بخل وامىدارند .\r\nخداوند مىفرمايد :\r\n( يُنْفِقُونَ أَمْوَالَهُم بِاللَّيلِ وَالنَّهَارِ سِرّاً وَعَلَانِيَةً ) « 1 » .\r\n« كسانى كه اموال خود را انفاق كنند در شب و روز ، نهان و آشكارا . »\r\nشرط پذيرش صدقه و انفاق در راه خدا بايد خالصانه به پيشگاه احديّت باشد ، پروردگار عالم در اين خصوص مىفرمايد :\r\n( إِنَّمَا نُطْعِمُكُمْ لِوَجْهِ اللَّهِ لَانُرِيدُ مِنكُمْ جَزَاءً وَلَا شُكُوراً ) « 2 » .\r\n« ( گويند ) ما فقط براى رضاى خدا به شما اطعام ميدهيم و از شما هيچ پاداش و سپاسى هم نمىطلبيم . »\r\nپروردگار از بخشش آميخته با منّت و آزار دادن ، نهى نموده و مىفرمايد :\r\n( ثُمَّ لَايُتْبِعُونَ مَا أَنْفَقُوا مَنّاً وَلَا أَذىً ) « 3 » .\r\n« درپى انفاق حتى « بر مُستحقّان » منّت و آزارى نرسانند . »\r\nو نيز خداوند مىفرمايد :\r\n( يَا أَيُّهَا الَّذِينَ آمَنُوا لَاتُبْطِلُوا صَدَقَاتِكُم بِالْمَنِّ وَالْأَذَى كَالَّذِي يُنفِقُ مَالَهُ رِئَاءَ\r\n\r\n\r\n","description":"","footnote":"\r\n( 1 ) - سورهء بقره ، آيهء 274 .\r\n( 2 ) - سورهء انسان ، آيهء 9 .\r\n( 3 ) . سورهء بقره ، آيهء 262 .\r\n","page_name":" 8 ","page_number":8},
  {"content":"\r\n\r\nالنَّاسِ ) « 1 » .\r\n« اى اهل ايمان به هدر ندهيد صدقات خود را به منّت گذاردن و آزار كردن مانند آنكه مال خود را انفاق كند از روى ريا براى مردم . »\r\nو چون صدقه براى خداست ، بخشش راستين بايد خالصانه به پيشگاه خداوند كريم باشد ، پروردگار مىفرمايد :\r\n( وَمَا تُنْفِقُونَ إلَّاابْتِغَاءَ وَجْهِ اللَّهِ ) « 2 » .\r\n« و جز در راه رضاى الهى انفاق نكنيد . »\r\nاز اين رو اماكن انفاق واقعى با موارد انفاق رياكاران تفاوت دارد ، انفاق كننده رياكار به منظور دريافت پاداش و سپاس از مردم و يا خواستار كُرنش و ذليل شدن از سوى دريافت كننده است . در حالى كه فرد مخلص اموال خود را به فقرا و نيازمندانى « كه گمان مىكنيم بدليل پارسايى و پاكدامنى ثروتمند هستند » ، ميدهند چنانچه خداوند بدان اشاره نمود .\r\nبه همان مقدار كه قرآن انفاق كنندگان را مورد ستايش قرار داده بخل ورزان را مذمّت و نكوهش داده زيرا آنان كمك و بخشش را از محتاجان منع مىكنند .\r\n( فَوَيْلٌ لِلْمُصَلِّينَ * الَّذِينَ هُمْ عَن صَلَاتِهِمْ سَاهُونَ * الَّذِينَ هُمْ يُرَآءُونَ * وَيَمْنَعُونَ الْمَاعُونَ ) « 3 » .\r\n« پس واى بر آن نمازگزاران كه دل از ياد خدا غافل دارند همانانكه\r\n\r\n\r\n","description":"","footnote":"\r\n( 1 ) - سورهء بقره ، آيهء 264 .\r\n( 2 ) - سورهء بقره ، آيهء 272 .\r\n( 3 ) - سورهء ماعون ، آيهء 4 - 7 .\r\n","page_name":" 9 ","page_number":9},
  {"content":"\r\n\r\n« اگر اطاعتى كنند » به ريا و خودنمائى كنند و زكات و احسان از فقيران منع كنند . »\r\nخداوند بُخل ورزان كه مردم را وادار به منع احسان و بخشش مىكنند مورد نكوهش قرار داده و مىفرمايد :\r\n( الَّذِينَ يَبْخَلُونَ وَيَأْمُرُونَ النَّاسَ بِالْبُخْلِ ) « 1 » .\r\n« همان كسانى كه خودشان در احسان به فقيران بخل مىورزند و مردم را به بخل واميدارند . »\r\nو كسانى كه طلا و نقره ذخيره مىكنند خداوند به آنان عذاب دردناك بشارت داده و مىفرمايد :\r\n( وَالَّذِينَ يَكْنِزُونَ الذَّهَبَ وَالْفِضَّةَ وَلَا يُنفِقُونَهَا فِي سَبِيلِ اللَّهِ فَبَشِّرْهُمْ بِعَذَابٍ أَلِيمٍ * يَوْمَ يُحْمَى عَلَيْهَا فِي نَارِ جَهَنَّمَ فَتُكْوَى بِهَا جِبَاهُهُمْ وَجُنُوبُهُمْ وَظُهُورُهُمْ هذَا مَا كَنَزْتُمْ لأَنْفُسِكُمْ فَذُوقُوا مَا كُنْتُمْ تَكْنِزُونَ ) « 2 » .\r\n« و كسانى كه طلا و نقره را گنجينه و ذخيره مىكنند و در راه خدا انفاق نمىكنند آنها را به عذاب دردناك بشارت ده روزى كه ( آن طلا و نقره ) در آتش گداخته شود و پيشانى و پشت و پهلوى آنها را به آن داغ كنند ( فرشتگان عذاب به آنها گويند ) اين است نتيجه آنچه از زر و سيم بر خود ذخيره كرديد اكنون بچشيد عذاب سيم و زرى كه اندوخته مىكرديد . »\r\nاول كسى كه از بخل ورزى زيان مىبيند خود او است زيرا خداوند او را از دادن پاداش انفاق كنندگان محروم مىكند ، هم‌چنين از فوايد تزكيه و تطهير خويش در دنيا محروم مىسازد .\r\n\r\n\r\n","description":"","footnote":"\r\n( 1 ) - سورهء حديد ، آيهء 24 .\r\n( 2 ) - سورهء توبه ، آيهء 34 - 35 .\r\n","page_name":" 10 ","page_number":10},
  {"content":"\r\n\r\nخداوند مىفرمايد :\r\n( فَمِنكُم مَن يَبْخَلُ وَمَن يَبْخَلْ فَإِنَّمَا يَبْخَلُ عَن نَفْسِهِ ) « 1 » .\r\n« باز بعضى از شما بخل مىورزند و هر كه در انفاق بخل ورزد بر ضرر خود اوست ( كه از اجر و ثواب ) خود را محروم كرده‌اند . »\r\nقرآن مجيد با وسوسه‌هاى شيطانى كه ابليس در دلها برمىانگيزاند ، مقابله كرده است .\r\nبُخل ورزان ادّعا مىكنند كه انفاق براى فقرا ، سودى ندارد زيرا خداوند ميخواهد آنان محروم باشند و الّا پروردگار آنان را ثروتمند مىكرد و چنين مىگويند :\r\n( وَإِذَا قِيلَ لَهُمْ أَنفِقُوا مِمَّا رَزَقَكُمُ اللَّهُ قَالَ الَّذِينَ كَفَرُوا لِلَّذِينَ آمَنُوا أَنُطْعِمُ مَن لَوْ يَشَاءُ اللَّهُ أَطْعَمَهُ إِنْ أَنتُمْ إِلَّا فِي ضَلالٍ مُبِينٍ ) « 2 » .\r\n« و چون مؤمنان به آنها گفتند كه از آنچه خدا روزى شما قرار داده به فقيران انفاق كنيد ، كافران به اهل ايمان جواب دادند آيا به كسى كه اگر خدا ميخواست به او هم مانند ما روزى ميداد ، اطعام كنيم ؟ شما ( كه بما اين اندرز مىكنيد ) پيداست كه سخت در گمراهى هستيد . »\r\nسركشى و غرور بعضى از اين افراد بحدّى رسيده بطوريكه ياوه‌گويان ادّعا مىكنند كه خدا فقير و آنان ثروتمند هستند ، خداوند مىفرمايد :\r\n( إِنَّ اللَّهَ فَقِيرٌ وَنَحْنُ أَغْنِيَاءُ ) « 3 » .\r\n\r\n\r\n","description":"","footnote":"\r\n( 1 ) - سورهء محمّد صلى الله عليه و آله ، آيهء 38 .\r\n( 2 ) - سورهء يس ، آيهء 47 .\r\n( 3 ) - سورهء آل عمران ، آيهء 181 .\r\n","page_name":" 11 ","page_number":11},
  {"content":"\r\n\r\n« آنها « به تمسخر » گفتند ، پس خدا فقير است و ما دارا . »\r\nبدين‌سان ثواب و أجر انفاق كنندگان در راه خدا بسيار زياد است زيرا شيطان را از دلهاى خود رانده و با وسوسه‌هاى او در دل ، و فرهنگ شيطانى در جامعه و با حرص و آز نفس خود ، مبارزه كرده‌اند و خداوند پاداش آنان را مضاعف نمود .\r\nپروردگار عالم مىفرمايد :\r\n( كَمَثَلِ حَبَّةٍ أَنْبَتَتْ سَبْعَ سَنَابِلَ فِي كُلِّ سُنْبُلَةٍ مِاْئَةُ حَبَّةٍ ) « 1 » .\r\n« همانند دانه‌اى است كه از يك دانه هفت خوشه برويد و در هر خوشه صد دانه باشد و خدا از اين مقدار نيز بر هر كه خواهد بيفزايد . »\r\nباز سؤال مىكنيم ضرورت خُمس چيست ؟\r\nپاسخ اين پرسش اين است ، انفاق در راه خداست ، انفاق صدقه ، جهاد و پالايش نفس از حرص و آز و تزكيه دل از دنيا پرستى ، و بالاخره خمس حقيقتى است كه در ايمان انسان به خداى بزرگ تجلّى مىيابد .\r\n\r\n\r\n","description":"","footnote":"\r\n( 1 ) - سورهء بقره ، آيهء 261 .\r\n","page_name":" 12 ","page_number":12},
  {"content":"\r\n\r\n\r\nوسوسه‌هاى ابليس\r\nابليس اين دشمن خطرناك كه همواره در كمينگاه انسان نشسته و افراد را تحت نظر دارد ، تلاش دارد با انواع نيرنگ و وسوسه ما را گمراه سازد تا سوگند تهديدآميز و گستاخانه خود را كه در پيشگاه پروردگار عالم ، ياد نمود تحقّق سازد . زيرا طبق آيه ذيل ، ابليس چنين سوگند ياد نمود :\r\n( قَالَ فَبِعِزَّتِكَ لَأُغْوِيَنَّهُمْ أَجْمَعِينَ * إِلَّا عِبَادَكَ مِنْهُمُ الْمُخْلَصِينَ ) « 1 » .\r\n« شيطان گفت به عزّت تو قسم ، خلق را تمام گمراه خواهم كرد مگر خالصان و بندگانت كه براى تو خالص شدند . »\r\nابليس و پيروان او از افراد بشر ، موانع زيادى پيش روى مردم مىگذارند تا انفاق نكنند ، گويى تمامى قيد وبندهاى دنيا او را در\r\n\r\n\r\n","description":"","footnote":"\r\n( 1 ) - سورهء ص ، آيهء 82 - 83 .\r\n","page_name":" 13 ","page_number":13},
  {"content":"\r\n\r\nپرداخت خُمس ، و يا زكات در راه خدا ، باز مىدارد .\r\nهر كس بر خدا توكّل نمايد از وسواس ابليس رهايى يافته ، كه برنده‌ترين سلاحهاى ابليس وسوسه‌هاى اوست و از جمله ، وسواس انسان در أمر اعطاى خُمس نيز از ميان مىرود .\r\nفريضه خُمس در قرآن مجيد فقط يك بار ذكر آن آمده در حالى كه فريضه زكات دهها بار مورد تاكيد قرار گرفته است .\r\nحال چرا خُمس مورد اهتمام قرار دارد ؟ شايان ذكر است زكات دادن در موارد خاص واجب گرديده است مانند ( غلّات چهارگانه ، طلا و نقره ، و چهار پايان و احشام سه‌گانه ) در حالى كه خمس شامل تمامى موارد سود حاصله از تجارت مىگردد ، چرا ؟\r\nپاسخ :\r\nاوّلًا : زكات در قرآن بدين معنى كه فريضه خاصّى است نمىباشد بلكه شامل تمامى موارد انفاق است ، و سنّت پيامبر انفاق را در بعضى از موارد تخصيص داده و آن را زكات ناميده است بى آنكه واژهء زكات خاص اين انفاق باشد . و اگر احاديث و روايات پيامبر صلى الله عليه و آله را مورد بررسى قرار دهيم ، درمىيابيم كه واژه زكات شامل تمامى بخش‌هاى انسانى است و حتى با كلمه انفاق با تمامى ابعاد آن همسو مىباشد . آيا نمىشنويم كه پيامبر اكرم صلى الله عليه و آله مىفرمايد :\r\n« زكات العلم تعليمه من لا يعلمه » « 1 »\r\n. « زكات علم آموزش دادن به كسانى كه نمىدانند ، است . »\r\nو خُمس نوعى از زكات است « به معنى عام آن » نه به معنى كه\r\n\r\n\r\n","description":"","footnote":"\r\n( 1 ) - بحار الانوار ج 93 ، ص 136 ، حديث 68 .\r\n","page_name":" 14 ","page_number":14},
  {"content":"\r\n\r\nبعداً متشرّع آن را اصطلاح كردند .\r\nثانياً : واژه‌هاى قرآن در بخشندگى متعدّد است كه در حديث پيشگفته به آن اشارت رفت مانند ( صدقه ، انفاق ، زكات ، جهاد با مال ، دادن حقّ معلوم ) و گويا بدين معنى است كه بذل و بخشش بطور مطلق است ، و سُنّت ، پيرامون آن ، تعاليم و قوانين تفصيلى را وضع نموده است ، ولى خمس بيانى است از ميزان معيّن بخشش ، و نبايد اين فريضه را در راستاى موارد ذكر شده انفاق در قرآن قرار داد .\r\nآيا خمس ، انفاق و تصديق رسالت پيامبر صلى الله عليه و آله ، و جلوگيرى از حرص و آز نفس و جهاد با مال و بخشش و دادن حق معلوم نيست ؟\r\nآرى ، تمامى موارد فوق بر خُمس دلالت دارد ، كما اينكه بر زكات ( به معنى خاصّ آن ) نيز صادق است ، هم‌چنين شامل انفاق و حجّ و دادن صدقه « بخشش مقدارى از ثروت به فقير » را مىشود .\r\nثالثاً :\r\nالف - بسيارى از احكام دين ذكر آن يك بار در قرآن آمده مانند برخى آيات طلاق و حدود و قصاص ، آيا بدليل اينكه يك بار در قرآن تصريح شده بايد از اجراى آن چشم‌پوشى كنيم ؟\r\nخير . .\r\nب - مىگويند : خمس فريضه‌ايست كه دير هنگام وضع شده و ائمّه معصومين عليهم السلام در زمان متأخّر آن را فرض نمودند و بر اساس حكم ولايى وضع شده است چون غاصبان حكومت و قدرت ، اموال زكات را در تحكيم سلطه خود از مردم اخذ و صرف مىكردند ؟\r\nپاسخ اين سؤال چنين است :\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nاوّلًا : خمس فريضه‌ايست كه در قرآن ذكر آن آمده و پيامبر اكرم صلى الله عليه و آله شخصاً اين فريضه را به اجرا در آورده‌اند ، آرى آنچه معلوم است اينكه پيامبر خمس غنائم جنگى را اخذ نمود و نه ديگر مصاديق و موارد خمس . شايد به اين دليل بوده كه معادن ، گنج و غواصى « اشياى بدست آمده از راه فرورفتن در آب درياها » و سود تجارت كه تمامى از موارد فريضه خمس است در آن زمان رايج نبوده است ، يا اينكه پيامبر صلى الله عليه و آله ضرورتى بر اجراى آن نمىديدند چون موضوع خمس به شخص ايشان باز مىگشت و لذا آن را مؤقتاً به تأخير انداخته . و چنين كارى را امام امير المؤمنين على عليه السلام به همين دليل به اجرا در نيآوردند و ديگر ائمّه معصومين عليهم السلام - پس از ايشان - بدليل شرايط سياسى سخت و دشوار حاكم بر زمان خود - يعنى حكومت امويّين - نيز نمىتوانستند خمس را دريافت كنند زيرا جلب و جمع اموال از وظايف سلطان بوده و هر كس با آنان رقابت مىكرد بعنوان فرد متمرّد از قانون و مخالف حاكميّت و به اتّهام جمع‌آورى سلاح و توطئه عليه رژيم ، تحت تعقيب قرار مىگرفت .\r\nولى پس از برقرارى آزادى نسبى در عصر عباسيان ، شرايط موجود به ائمّه عليهم السلام اين امكان را مىداد تا بطور غير علنى خُمس را از مسلمين دريافت كنند .\r\nبنابراين احاديث وارده از پيامبر صلى الله عليه و آله و امام اميرالمؤمنين عليه السلام حلّيت خُمس براى شيعيان را مورد تأكيد قرار داده و اگر خُمس فريضه و واجب نبود ، حلّيت آن معنى نداشت . حلّيت خمس بنابه شرايط بسيار سختى بود كه شيعيان با آن روبرو بودند ، پيامبر و برخى از ائمّه معصومين خمس را مباح كرده تا اموال شيعيان تزكيه ، نسل\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nآنان تطهير شود . بر همين اساس فقهاء ( رحمة اللَّه عليهم ) احاديث وارده دربارهء اباحهء خمس را بر حلّيت مؤقت حمل نموده ، چون مسأله خمس در حدود اختيارات معصومين بوده است .\r\nثانياً : رويهء معمول در خمس مانند ديگر فرايض شرعيه اينچنين بوده است كه از شيعيان جمع آورى مىشده و اساس يك تشكيلات مالى ويژه رهبرى مذهبى را ، تشكيل مىداده است . اين روال از اواخر عصر ائمّه معصومين عليهم السلام تا به امروز ادامه داشته ، بطوريكه هيچ جاى شكّ و ترديدى در وجوب و پايبندى شيعيان به تأديهء خمس باقى نمىماند ، بلكه پرداخت خمس به عنوان يك ويژگى شيعيان در طول تاريخ به شمار آمده است ، پس چگونه در آن تشكيك مىشود ؟\r\nبه گمان قوى كسى كه در خمس تشكيك مىكند در بسيارى از خصوصيات و ويژگيهاى شيعيان شكّ و ترديد و سعى دارد تا اين ويژگيها را كم رنگ نموده و يا ميخواهند مذهب تشيّع بسيارى از ارزشها و خصوصيات و مزاياى خود را از دست بدهد ، در حالى كه عكس آن بايد مورد نظر آنان باشد ، ما دامى كه ارزشهاى شيعه مفيد و شرعى است چرا نبايد اين ويژگيها را بر ساير مذاهب اسلامى تعميم دهيم .\r\nچرا نبايد از پيروان ديگر مذاهب اسلامى پيرامون آيه خمس سؤال نكنيم و بگوئيم چرا به اين فريضه عمل نمىكنند ؟ در حالى كه درآمد زياد و ثابتى را براى مبلّغين و تبليغ و برنامه‌اى دينى را ، درپى خواهد داشت ؟ و چرا اين سؤال را از پيروان ديگر فرق اسلامى بويژه روشنفكران دربارهء مركزيت و نقش اهل بيت عليهم السلام در نظام اعتقادى\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nو فرهنگى و تربيتى امّت ، ننمائيم ؟ و چگونه اين مركزيت به فراموشى سپرده شد ؟ و چرا بسيار از آنان دربارهء فضائل اهل بيت سخن نمىگويند بگونه‌اى كه حتى هنگام صلوات فرستادن بر پيامبر صلى الله عليه و آله ، آل محمّد را در صلوات كرده و صلوات خود را ناقص مىكنند ؟\r\nاگر شرايط سياسى آن زمان اجازه نمىداد كه مسلمانان عشق و محبّت خود را به آل رسول اللَّه ابراز دارند ، چرا امروزه پس از اينكه آن شرايط از ميان رفته ، دوستدارى و محبّت خود را به اهل بيت عليهم السلام ابراز نمىكنند ؟ و فرزندان خود را با فضايل آنان آشنا نمىسازد ، در حالى كه علماى بزرگ اسلام از همه فرق اسلامى در نوشته‌هاى خود بر ضرورت محبّت آل‌بيت تأكيد كرده و حتى آن را بعنوان يكى از پايه‌هاى دين محسوب مينمايند .\r\nاز افرادى كه خواستار وحدت ميان فرق اسلامى هستند ميخواهيم تا به ويژگيها و خصوصيات شرعى و عمومى تشيّع اهتمام ورزيده و كوشش نمايند تا به ديگران ابلاغ كنند . و اللَّه المستعان .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nنقش خُمس در موجوديت مذهبى\r\nبا بررسى تاريخ موجوديت مذهبى تشيّع در طول چهارده قرن گذشته باور ما نسبت به حكمت و دورانديشى تشريع خمس بيشتر مىگردد ، زيرا خمس نقش اساسى در ساختار موجوديت كيان دينى تشيّع ايفا نمود ، به گونه‌اى كه بعنوان يك اصل ثابت آن درآمد و اگر اين اصل وجود نداشت شايد اين موجوديت متزلزل و مورد مخاطره قرار مىگرفت .\r\nحوزه‌هاى علميّه كه همواره مشعل فروزان هدايت ، و سمبل استقلال و سنگر دفاع از ارزشهاى الهى بوده و هست از راه نظام تأديه حقوق شرعى پابرجا ماند .\r\nدرست است كه اساس استقلال علما ، و راز قدرت موجوديت دينى تشيّع ، داشتن روح شهادت‌طلبى است كه علماء از اهل‌بيت عليهم السلام به ارث برده‌اند ، اين رهبرانى كه همواره مىفرمودند :\r\n\r\n","description":"","footnote":"","page_name":" 19 ","page_number":19},
  {"content":"\r\n\r\n« القتل لنا عادة وكرامتنا من اللَّه الشهادة »\r\n« كشته شدن براى ما يك سُنّت است و عزّت ما از سوى خدا شهادت است . »\r\nبنابر اين كشتار و ظلم طاغوتيان عليه آنان هيچ تأثيرى نگذارد بلكه خواستار و عاشق پيوستن به كاروان شهداى پيشين خود ، هستند .\r\nدليل اين مدّعا فهرست بلند شهداء از علماء بزرگ دين از دوران اوّل ظهور اسلام تا امروز است . همهء اين موارد درست است ، ولى استقلال مالى كه بر اساس خمس استوار گرديد به علماء اين توانايى را داد تا با فشار و اختناق حاكم طاغوتيان با خون خود و آمادگى شهادت در راه خدا ، ايستادگى كنند و توانستند با تطميع و فريبكارى طاغوتيان و مترفين ، مقابله و در برابر آنان سرسختى نشان دهند .\r\nو كسانى كه خُمس ميدهند بايد بدانند اين بخشش ( خمس ) ، بهاى بر فراشته شدن پرچم اهل‌بيت عليهم السلام و بهاى بقاى حوزه‌هاى علميّه است ، و اثرات و بركات آن قابل شمارش نيست ، از سوى ديگر بهاى استقلال پرداخت كنندگان خمس و بهاى عزّت و شأن خود آنان است .\r\nو آنان كه در اعطاى خمس كوتاهى مىكنند بايد بدانند كه نه فقط گناهى در حق تأديه حقوق خدا و حق سادات از خاندان رسول اللَّه مرتكب شده‌اند ، بلكه توهين و ناديده انگاشتن ارزشهايى كه به آن اعتقاد دارند ، مىباشد ، آنان - دانسته يا ندانسته - در نابود كردن نشانه‌هاى دين و انتشار فساد در امّت سهيم مىشوند .\r\nامروزه با تهاجم فرهنگى وقيحانه كه هدف آن نابودى مظاهر دين و به فساد كشاندن ارزشهاى جامعه ، و دور كردن جوانان از آن\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nمىباشد ، روبرو هستيم ، دشمنان از دريچه كانالهاى تلويزيونى جهان و از راه شبكه اطلاع‌رسانى « انترنت » و از راه اشاعه فيلم‌هاى مستهجن و خطرناكتر از آن توزيع مواد مخدّر به منظور به فساد كشيدن جوانان ، نفوذ كرده‌اند ، و اگر بطور مجدّانه در راه اشاعه فرهنگ دينى و كمك به مُبلّغين و حوزه‌هاى علميّه تلاش نكنيم ، تند بادهاى فساد و طوفانهاى شهوات ، دين و فرزندان و تمامى ارزشهاى ما را نابود مىكنند .\r\nمردم بايد در تأديه حقوق خدا طبق اوامر پروردگار سبحان اهتمام ورزند و خداوند يار و ياور خواهد بود .\r\n\r\n","description":"","footnote":"","page_name":" 21 ","page_number":21},
  {"content":"\r\n . \r\n","description":"","footnote":"","page_name":" 22 ","page_number":22},
  {"content":"\r\n\r\n\r\nخمس در قرآن و احاديث\r\n\r\nقرآن كريم :\r\n( وَاعْلَمُوا أَنَّمَا غَنِمْتُم مِن شَيْءٍ فَأَنَّ للَّهِ خُمُسَهُ وَلِلرَّسُولِ وَلِذِي الْقُرْبَى وَالْيَتَامَى وَالْمَسَاكِينِ وَابْنِ السَّبِيلِ إِن كُنتُمْ آمَنتُم بِاللَّهِ وَمَا أَنْزَلْنَا عَلَى عَبْدِنَا يَوْمَ الْفُرْقَانِ يَوْمَ الْتَقَى الْجَمْعَانِ وَاللَّهُ عَلَى كُلِّ شَيْءٍ قَدِيرٌ ) « 1 » .\r\n« واى مؤمنان بدانيد كه هرچه به شما غنيمت و فائده رسد ، خمس آن خاص خدا ورسول و خويشان او و يتيمان و فقيران و در راه سفر ماندگان است به آنها بدهيد اگر به خدا و به آنچه بر بنده خود ( حضرت محمّد صلى الله عليه و آله ) در روز فرقان روزيكه دو سپاه روبرو شدند ، خدا نازل فرمود ، ايمان آورده‌ايد و بدانيد كه خدا بر هر چيز قادر و تواناست . »\r\n\r\n\r\n","description":"","footnote":"\r\n( 1 ) - سورهء انفال ، آيهء 41 .\r\n","page_name":" 23 ","page_number":23},
  {"content":"\r\n\r\n\r\nرهنمود از آيات\r\nاز آيه فوق شناخت و معرفت‌هاى ذيل مورد استفاده قرار مىگيرد :\r\nالف : از هر غنيمت خُمس آن بايد اخذ گردد ، حال غنيمت چيست ؟\r\nدر زبان عربى واژهء ( غنيمة ) - كه در آيه خمس به آن اشاره شده - به معنى ( درآمد آسان ، بدون زحمت و مشقت ) « 1 » و يا ( آنچه انسان به دست آورد چه از سوى دشمن و يا جز آن ) « 2 » آمده است . و نيز ( اغتنام الفرص / غنيمت شمردن فرصتها ) گفته مىشود ، يعنى : به دست آوردن فرصتها و استفاده كردن از آنها .\r\nسياق آيات قرآن ، واژهء ( غنيمت ) را به معنى آنچه مسلمانان در جنگ بدست آورند ، به كار گرفته است ، و اين امر باعث شده است كه بعضى اين واژه را مخصوص به اين معنى بداند .\r\nولى اين استفاده دليلى بر اختصاص بودن آن نيست گويا اين كلمه و واژه با اصطلاح ( عفو ) و ( انتقال ) كه در آيات زير آمده است همانندى دارد .\r\nخداوند مىفرمايد :\r\n( خُذِ الْعَفْوَ وَأْمُرْ بِالْعُرْفِ وَأَعْرِضْ عَنِ الْجَاهِلِينَ ) « 3 » .\r\n« ( اى رسول ) راه عفو « 4 » و بخشش پيش‌گير و نيكوكارى امر كن و از\r\n\r\n\r\n","description":"","footnote":"\r\n( 1 ) - لسان العرب و تاج العروس : « كلّ ما فاز به امرء من غير مشقّة » .\r\n( 2 ) - مفردات راغب : « كلّ مظفور به من جهة العدى وغيره » .\r\n( 3 ) - سورهء اعراف ، آيهء 199 .\r\n( 4 ) - برخى مفسّران واژهء ( عفو ) را در اين آيه به ( مازاد بر معاش و صدقاتى كه‌دادنش براى مسلمانان آسان است ) معنى كرده‌اند .\r\n","page_name":" 24 ","page_number":24},
  {"content":"\r\n\r\nمردم نادان روى برگردان . »\r\n( يَسْأَلُونَكَ عَنِ الْأَنْفَالِ قُلِ الْأَنْفَالُ للَّهِ وَالرَّسُولِ ) « 1 » .\r\n« اى رسول ما ) چون امّت از حكم انفال ( غنائم رسيده بدست مسلمانان بدون جنگ و زحمت از قبيل معادن ، بيشه ، زمين خراب بى مالك و غيره ) را بپرسند جواب ده كه انفال مخصوص خدا و رسول است ( كه رسول و جانشينانش به هر كس و هر قدرى كه صلاح باشد ببخشند . ) »\r\nدرآمد حاصله انسان بدون زحمت و مشقّت را انفال مىگويند هر چند اين معنى را زبان شناسان ذكر نمىكنند ولى با به كارگيرى آن واژه توسّط عرف در اين موارد بسيار نزديك است ، و از ادلّه شرعيّه نيز چنين برداشت مىشود .\r\nب : خُمس اساساً حق ، و از آن خداوند سبحان است ، در اين باره خداوند مىفرمايد :\r\n( فَأَنَّ للَّهِ خُمُسَهُ ) « 2 » .\r\n« بدرستيكه خمس خاص خداوند است . »\r\nو آنچه از آن پروردگار است براى رسول اللَّه كه خليفه خدا بر مردم است باز مىگردد ، سپس خويشان از اوصياى پيامبر از آن بهره مىگيرند و بدين سان ، سهمى از خُمس به وصىّ رسول خدا كه عهده‌دار امور امّت است برمىگردد كه آن را حق امام ( يا سهم امام ) مىناميم ، و چون پيامبر صلى الله عليه و آله و ائمّه اطهار عليهم السلام خليفه‌هاى خداوند بر\r\n\r\n\r\n","description":"","footnote":"\r\n( 1 ) - سورهء انفال ، آيهء 1 .\r\n( 2 ) - سورهء انفال ، آيهء 41 .\r\n","page_name":" 25 ","page_number":25},
  {"content":"\r\n\r\nروى زمين هستند لذا نيمى از خمس به آنان بعنوان داشتن سمت‌هاى الهى باز مىگردد تا صرف امور عام امّت كه بر آن اشراف دارند ، گردد .\r\nج : نيمى ديگر از خمس به ( ذى القربى ) يعنى خويشان كه سادات اهل بيت پيامبر صلى الله عليه و آله هستند باز مىگردد ، البتّه اين قسمت از خمس به نيازمندان آنان از افراد يتيم ، مسكين ( فقير ) و در راه سفر ماندگان بايد خرج شود .\r\nبرداشت ما از تفسير اين آيه يكى از وجوه تفسير است ، در حالى كه تفسيرهاى ديگرى وجود دارد ، و همهء آنها به اين نتيجه مىرسد كه بايد خمس را به سهم امام و سهم سادات تقسيم كرد . و همهء تفسيرهاى اين آيه براساس احاديث شريفه استوار است كه جاى هيچ شك نگذاشته بلكه قطعى و به يقين رسيده است .\r\n\r\nحديث شريف\r\n1 / قاضى ابن برّاج چنين مىگويد :\r\nتقسيم خُمس از ديدگاه ما بر شش قسمت مىباشد ، كه خداوند چنين دستور داد كه سهمى از آن خدا و سهم ديگر براى پيامبر ، و اين دو سهم با سهم ذى القربى ( خويشان ) براى جانشين پيامبر صلى الله عليه و آله مىباشد كه بر خود و اهل بيت خود از بنى هاشم مصرف مىشود ، و سهمى براى يتيمان و سهمى براى فقرا و سهمى براى در راه سفر ماندگان ( ابن السبيل ) كه تمامى از اهل بيت پيامبر صلى الله عليه و آله مصروف مىدارد ، و ديگر مردم را اينان شريك نمىكند زيرا خداوند صدقه‌هاى واجب را بر ديگر مسلمانان فقير و يا در راه سفر مانده جائز\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nدانسته و بر اهل بيت پيامبر صلى الله عليه و آله حرام كرده است و امام زين العابدين و امام باقر عليهما السلام به روايت طبرى به اين موضوع اشاره نموده‌اند . « 1 »\r\n2 / امام صادق عليه السلام مىفرمايد :\r\n« إنّ اللَّه لا إله إلّاهو لمّا حرّم علينا الصدقة ، أنزل لنا الخمس ، فالصدقة علينا حرام والخمس لنا فريضة والكرامة لنا حلال » « 2 »\r\n. « خداوند يكتا بر ما ( اهل بيت ) صدقه را حرام نموده و خمس را روا داشته ، پس صدقه بر ما حرام و خمس واجب است و سخاوت كردن بر ما حلال است . »\r\n3 / عمران بن موسى مىگويد :\r\nآيه خمس را بر امام موسى بن جعفر عليهما السلام قرائت نمودم ، فرمود :\r\n« ما كان للَّه‌فهو لرسوله ، و ما كان لرسوله فهو لنا » ، ثمّ قال : « واللَّه لقد يسّر اللَّه على المؤمنين أرزاقهم بخمسة دراهم جعلوا لربّهم واحداً ، وأكلوا أربعة أحلاء ، ثمّ قال : هذا من حديثنا صعب مستصعب لا يعمل به ولا يصبر عليه إلّاممتحن قلبه للإيمان » « 3 »\r\n. « هر آنچه از آن خداست ، به پيامبر مىرسد ، و هر آنچه از آن پيامبر گردد به ما ( اهل بيت ) خواهد رسيد ، سپس فرمودند : خداوند ارزاق مؤمنين را به پنج قسمت به آنها ارزانى داشته تا يكى را به راه خدا انفاق كنند ، و چهار قسمت را به حلال بخورند ، سپس فرمود :\r\nاين دستور ما سخت ودشوار است و كسانى به آن عمل مىكنند و\r\n\r\n\r\n","description":"","footnote":"\r\n( 1 ) - فقه القرآن - كتاب زكات ( از مجموعه الينابيع الفقهيّه ) ج 5 ، ص 216 .\r\n( 2 ) - وسائل‌الشيعه ، ج 4 ، ص 337 ، كتاب الخمس ، باب وجوب خمس ، حديث 2 .\r\n( 3 ) - همان منبع ، ص 338 ، حديث 6 .\r\n","page_name":" 27 ","page_number":27},
  {"content":"\r\n\r\nسختيها را تحمّل دارند كه خداوند قلب آنان را در راه ايمان ، امتحان كرده است .\r\n4 / از امام موسى بن جعفر عليهما السلام روايت گرديده كه فرمودند :\r\n« خُمس از پنج شىء اخذ مىگردد ، غنائم ، غواصى ، معادن ، گنجينه‌ها و نمك‌گيرى ( از نمكزارها ) . « 1 » »\r\n\r\n\r\n","description":"","footnote":"\r\n( 1 ) - همان منبع ، ص 339 ، باب 2 ، حديث 4 .\r\n","page_name":" 28 ","page_number":28},
  {"content":"\r\n\r\n\r\nموارد وجوب خمس\r\nخمس ، بر چه مواردى واجب است ؟\r\nخُمس بر هفت مورد واجب است :\r\n1 - غنايم جنگى .\r\n2 - معادن .\r\n3 - گنجينه‌ها ( دفينه ) .\r\n4 - غوص ( اشياء گرانبهايى كه از راه فرورفتن در آب درياها بدست مىآيد ) .\r\n5 - مال حلال آميخته با حرام .\r\n6 - زمين و يا ملك خريدارى شده توسط غير مسلمان ( ذمّى ) كه در امان مسلمين است از يك فرد مسلمان .\r\n7 - درآمد از راه كسب ( اضافه بر مخارج روزمرّه زندگى ) .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n\r\nاوّلًا : غنايم جنگى\r\n\r\nحديث شريف\r\n1 / ابوبصير از امام محمّدباقر عليه السلام روايت مىكند كه فرمود :\r\n« كلّ شيء قوتل عليه على شهادة أن لا إله إلّااللَّه وأنّ محمّداً رسول اللَّه فإنّ لنا خمسه ولا يحلّ لأحد أن يشتري من الخمس شيئاً حتى يصل إلينا حقّنا » « 1 » .\r\n« غنايم بدست آمده از راه جهاد در راه برقرارى كلمه لا إله الّا اللَّه و محمّد رسول اللَّه داراى خمس است و هيچ كس حق ندارد ازخمس آن چيزى خريدارى كند تا اينكه حق ما به دست ما برسد . »\r\n2 / الحلبى از امام جعفر الصادق عليه السلام روايت مىكند كه « از امام سؤال شد مردى از اصحاب ما در لشكريان بوده و غنيمت جنگى بدست آورده چه بايد كند ، فرمودند : خمس آن را بپردازد تا براى او گوارا شود . « 2 » »\r\n\r\nاحكام\r\n1 - غنايم جنگى به آنچه پس از پايان جنگ به ارتش پيروزمند مىرسد گفته مىشود ، مانند سلاح و تجهيزات و جنگ‌افزار و پادگانها و شايد دژهاى جنگى مانند قلعه خيبر كه به همه آنها خمس تعلّق مىگيرد . ولى زمين‌هايى كه مالكيّت آن پس از فتح و كشور گشايى به\r\n\r\n\r\n","description":"","footnote":"\r\n( 1 ) - همان منبع ، ص 339 ، باب 2 ، حديث 5 .\r\n( 2 ) - همان ، ص 340 ، حديث 8 .\r\n","page_name":" 30 ","page_number":30},
  {"content":"\r\n\r\nمسلمانان باز مىگردد ، اقرب خمس بر آن مترتّب نمىگردد زيرا عرفاً جزء غنائم جنگى نمىباشد .\r\n2 - تفاوتى ميان غنايم بدست آمده در صحنه‌هاى جنگ كه ارتش اسلام بر آن چيره شده ، و آنچه پس از فتح در دست مسلمانان قرار گرفته مانند اسلحه ، مهمات ، خواربار انبار شده ، و پادگانها و مراكز نظامى پشت جبهه جنگ ، وجود ندارد .\r\n3 - اگر سپاهى از نيروهاى مسلّح اسلامى در زمين دشمن پيشروى كنند و بعنوان فديه و يا مصالحه با رهبران دشمن پول و يا كالاهاى رايج دريافت كنند ، حكم آن به نامى كه بر آن اطلاق مىشود باز مىگردد ، اگر بنام غنايم جنگى شناخته شود ( بعنوان امور مربوط به جنگ ) خمس بر او مترتّب است ، در غير اين صورت خمس تعلّق نمىگيرد .\r\n4 - شرط غنيمت بودن اين است كه براى اسلام ، جنگ صورت گرفته باشد ، ولى اگر گروهى مُسلّح با يورش عليه دشمنان بدون اذن امام و يا رهبرى كه بنام اسلام حكومت مىكند ، اشيايى را به غنيمت آورد ، غنيمت بشمار نمىآيد و بايد به امام بازگردانده شود .\r\nبنابر اين فقهاء تأكيد دارند كه جنگ بايد با اذن امام و يا نائب برپا گردد و در اين خصوص مسايل شرعيه زيادى وجود دارد كه در باب جهاد ذكر شده است از جمله مسايل مربوط به اينكه با چه گروهى از كفّار و مشركين و كسانى كه حكم آنان را دارند ، بايد جنگ نمود و نحوه حلّيت اموال آنان چگونه است . آنچه در اين جا بايد خاطرنشان گردد اين است كه هر مالى كه غنيمت بر آن صدق مىكند بايد خمس آن را پرداخت .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n\r\nموارد خارج از شمول غنايم\r\n1 ) غنايم ، پس از كسر مخارج جمع‌آورى ، نگهدارى و نقل و انتقال به پشت جبهه ، مورد محاسبه قرار مىگيرد .\r\n2 ) آنچه امام و يا فرمانده جنگ بر اساس مصالحى ، به بعض از جنگاوران هديه بدهد ، از شمول غنايم خارج مىگردد .\r\n3 ) بعضى از غنايم برگزيده براى رهبرى و يا دستگاههاى ويژه و آنچه امام از جنگ افزارها و خواربار بر مىگزيند ، از شمول غنايم خارج مىگردد .\r\n4 ) احتياط آن است كه خمس اموال شخص بدست آمده از دشمن مانند سلاح ، مهمّات و پيراهن كه توسّط قاتل او بدست آمده است ، پرداخت تا براى گيرنده گوارا شود .\r\n\r\nثانياً : معادن\r\n\r\nحديث شريف\r\n1 / محمّد بن مسلم از امام محمّدباقر عليه السلام روايت مىكند : از آن حضرت دربارهء معادن مانند طلا ، نقره ، مس ، آهن و سرب سئوال نمودم ، امام فرمودند : « تمامى اين معادن شامل خمس مىگردد . « 1 » »\r\n2 / از امام محمّدباقر عليه السلام دربارهء نمكزار سئوال گرديد ، فرمودند :\r\nآن چيست ؟ گفتيم ، زمينى شور زار كه آب در آن جمع مىگردد و به نمك تبديل مىگردد ، فرمودند : « اين معدن است و خمس بر آن\r\n\r\n\r\n","description":"","footnote":"\r\n( 1 ) - همان منبع ، ص 342 ، باب 3 ، حديث 2 .\r\n","page_name":" 32 ","page_number":32},
  {"content":"\r\n\r\nمترتّب است . » گفتم ، گوگرد و نفت كه از زمين استخراج مىشود چه حكمى دارد ؟ فرمودند : « اين منابع و نظاير آن ، خمس دارد . « 1 » »\r\n3 / احمد بن محمّد ابى نصر روايت مىكند كه از ابا الحسن عليه السلام دربارهء استخراج معادن - كم و يا زياد - سئوال نمودم : آيا بايد چيزى پرداخت كنم ؟ فرمودند : « چيزى نبايد پرداخت شود مگر اينكه به اندازه‌اى برسد كه زكات به آن تعلّق گيرد ؛ يعنى به بيست دينار برسد . « 2 » »\r\n\r\nاحكام\r\n1 - معدن ، محل روئيدن و سرچشمه فلزات مانند طلا و ديگر سنگهاى گرانبهاست ، عُرف محدوده اين تعريف را وسيعتر كرده و هرچه از زمين استخراج گردد و ارزش داشته باشد را معدن مىگويند مانند طلا ، نقره ، سرب ، مس ، آهن ، ياقوت ، زبرجد و ديگر سنگهاى قيمتى ، و هم‌چنين معادن مايع مانند نفت ، گاز ، گوگرد و معادن ديگر مانند نوره ، سرمه ، نمك ، گچ ، سنگ آسياب و سنگهاى زينتى و هر آنچه از جوف زمين استخراج و ارزش مالى داشته باشد را معدن گويند .\r\n2 - اگر عرف ، شىء استخراج شده را معدن قلمداد نكند ، شامل خُمس نمىشود .\r\n3 - شرط واجب بودن پرداخت خمس بر معادن اين است كه\r\n\r\n\r\n","description":"","footnote":"\r\n( 1 ) - همان منبع ، ص 343 ، باب 3 ، حديث 4 .\r\n( 2 ) - همان منبع ، ص 344 ، باب 4 ، حديث 1 .\r\n","page_name":" 33 ","page_number":33},
  {"content":"\r\n\r\nارزش آن بيست دينار شرعى باشد البتّه پس از كسر مخارج استخراج و پالايش آن ، محاسبه مىشود .\r\n4 - زمين كه از آن معادن استخراج مىگردد ، چه داراى مالكيّت باشد و چه مباح ، تفاوتى ندارد ، و نحوه استخراج آن كه از عمق زمين و يا از لايه‌هاى فوقانى آن بيرون آيد ، نيز تفاوتى ندارد . هم‌چنين به معادنى كه در عمق درياها مانند چاه نفت و گاز كه نام معدن بر آن باشد و يا به آن غوص گفته شود ، خمس تعلّق مىگيرد .\r\n\r\nمسائل فرعى\r\n1 ) كودك و ديوانه - و همانند آنها - اگر چنانچه معدنى را استخراج كردند و يا سرپرستان ( اولياء ) بنفع آنان استخراج كردند ، ترجيحاً خمس واجب مىگردد و ولى به نيابت از آنان بايد اين فريضه را انجام دهد ، ولى در مورد كافر ترديد وجود دارد ، و احتياط آن است كه از وى خمس اخذ شود ولى اگر كافر مسلمان شد ، خمس گذشته از او اخذ نمىگردد بر حسب قاعدهء ( الاسلام يجبّ ما قبله / اسلام گذشته را ناديده مىانگارد ) .\r\n2 ) اگر معدن در نوبت‌هاى نزديك استخراج گرديد بايد براى تعيين حدّ نصاب ، همهء آنها با هم مورد محاسبه قرار گيرد .\r\nولى اگر چنانچه معدنى را استخراج و درآمد حاصله آن را صرف زندگى خود كند ، سپس اقدام به استخراج نمايد هر بار بايد حد نصاب را جداگانه محاسبه كند .\r\n3 ) اگر گروهى معدنى را استخراج كنند بايد سهم هر يك مورد محاسبه قرار گيرد و اگر به حد نصاب رسيد ، خُمس آن بايد پرداخت\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nشود .\r\n4 ) اگر معدن استخراج شده متعدّد باشد ، حدّ نصاب هر معدن به طور جداگانه محاسبه مىگردد . مگر اينكه همه اين معادن از يك جنس باشد ، يا اينكه از يك محل استخراج شده باشد بطوريكه يك استخراج واحد و يا يك معدن واحد خوانده شود .\r\n5 ) معدن از آن صاحب زمين است اگر از شؤون تابعه زمين به شمار آيد ، امّا اگر معدن در اعماق باشد ، تعلّق مالكيّت آن به مالك زمين بعيد است .\r\n6 ) چون زمينهايى كه به دست مسلمانان به زور فتح شده ، در طول تاريخ از آن مسلمانان است . معادن اين زمينها كه جزء آنها به شمار ميرود ، نيز همين حكم را دارد . و ولى امر ، زمين را به هر كسى كه بخواهد به نفع مسلمانان اجاره مىدهد ، امّا اگر معدن از شؤون تابعه آن زمين به شمار نمىرود ( مانند معادن اعماق زمين ) ملكيّت آن معدن از آن استخراج كننده چه مسلمان و چه ذمّى ، مىباشد .\r\nامّا زمينهايى كه در حال فتح و آزاد سازى موات بوده است ، استخراج معادن از آن براى هر كس جائز است و بايد خمس آن را بپردازد .\r\n\r\nثالثاً : گنجينه‌ها\r\n\r\nحديث شريف\r\n1 / امام صادق عليه السلام از پدران خود عليهم السلام ( در سفارشات پيامبر به على عليه السلام ) روايت مىكنند كه فرمود :\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n« يا عليّ ، إنّ عبدالمطّلب سنّ في الجاهلية خمس سنن أجراها اللَّه له في الإسلام ( إلى أن قال ) ووجد كنزاً فأخرج منه الخمس وتصدّق به فأنزل اللَّه :\r\n( وَاعْلَمُوا أَنَّمَا غَنِمْتُم مِن شَيْءٍ فَأَنَّ للَّهِ خُمُسَهُ ) » .\r\n« اى على ! عبدالمطّلب در جاهليّت پنج سُنّت را برجاى گذاشت كه خداوند آن را در اسلام مقرّر نمود ( تا اينكه فرمود : ) گنجينه‌اى را يافت و خُمس آن را بعنوان صدقه تقسيم نمود و خداوند آن را طبق آيه : ( وَاعْلَمُوا أَنَّمَا غَنِمْتُم مِن شَيْءٍ فَأَنَّ للَّهِ خُمُسَهُ ) « واى مؤمنان بدانيد كه هرچه بشما غنيمت و فائده رسد خمس آن از آن خدا و . . . » را مقرّر نمود .\r\n2 / در كتاب ( المقنعه ) ذكر شده است كه جمعى از مؤمنين از امام رضا عليه السلام دربارهء گنج چنين سئوال نموده‌اند ؛ مقدار ارزش گنج كه خُمس به آن تعلّق مىگيرد ، چقدر است ؟ امام فرمودند : مقدارى كه بايد از آن زكات پرداخت شود به همان مقدار خُمس تعلّق دارد و اگر به آن مقدار كه بايد زكات داد ، نرسد ، خمس نيز بر او تعلّق ندارد . « 1 » »\r\n\r\nاحكام\r\n1 - آنچه از بقاياى زندگى نسل‌هاى گذشته بدست مىآيد و نزد عقلا ارزش داشته باشد ، به آن گنج مىگويند ، و تفاوتى ميان اينكه گنج ارزش ذاتى داشته باشد مثل معادن گرانبها و يا سنگهاى قيمتى يا ارزش باستانى ، نظير سفال عتيقه و يا كتاب خطّى و مانند آن وجود ندارد ، هم‌چنين فرقى ميان اينكه اين دفينه در دل خاك و يا ميان\r\n\r\n\r\n","description":"","footnote":"\r\n( 1 ) - همان منبع ، ص 346 ، حديث 6 .\r\n","page_name":" 36 ","page_number":36},
  {"content":"\r\n\r\nديوار و يا زير درخت و يا اعماق درياها كشف شود وجود ندارد ، ضمن اينكه تفاوتى بين اينكه اين گنج ؛ قصد و نيّت در زمين نگهدارى شده و يا عوامل طبيعى - مانند سيل و زلزله - آن را در دل زمين فرو برده و يا اين كه دفينه به دوران جاهليّت و يا عصر اسلام باز مىگردد ، وجود ندارد ، معيار آن است كه از لحاظ عُرف گنج ناميده شود .\r\n2 - درهم ، دينار و جواهر آلات كه توسط افراد بنابه نياز آنان دفينه مىشود و ديگرى آن را در زمان نزديك كشف نمايد ، حكم ( لقطه ) باز يافته را دارد چون مالك و يا وارثان مالك احتمالًا زنده هستند و آن فرد كه اين دفينه را پيدا كرده بايد در جستجوى صاحبان آن باشد و به آنان تحويل دهد .\r\nآرى اگر به تحقيق يقين پيدا كند كه آثار مالكيّت معاصرين از آن دفينه از بين رفته است ، آن دفينه احتمالًا بعنوان گنج ملحق مىگردد .\r\n3 - گنج هيچ رابطه‌اى با زمينى كه در آن موجود است ندارد ، چون از چهارچوب مالكيّت زندگان ( مالكين زندهء كونى ) خارج است .\r\n4 - اگر دفينه‌ها و گنجينه‌ها ارزش ملّى داشته باشد و فقدان آن به منافع مردم در اين زمين زيان مىرساند ، احتياط واجب ، بلكه اقوى آن است كه اذن حاكم شرع دربارهء آن اخذ شود .\r\n5 - ادّعاى مالكين قبلى زمين مبنى بر حقانيّت آنان بر گنج بدست آمده پس از انتقال مالكيّت به ديگرى نياز به ارائه مدرك و بيّنه دارد ، مگر اينكه مالكيّت طورى باشد كه از لحاظ عرفى به ملكيّت گنج نيز دلالت كند ، مانند زمين ارث پدران و نياكان آنان باشد و به علّت وقوع زلزله و سيل و امثال آن ، احتمال زير خاك رفتن ثروت پدران مالكين قبلى مىرود .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n6 - اگر دفينه و يا گنج در زمين استيجارى و يا عاريه‌اى كشف گرديد واجب نيست صاحبان آن زمين را مطّلع نمود مگر اينكه احتمال آن وجود داشته باشد كه به صاحب زمين و يا پدران وى تعلّق دارد كه از لحاظ عُرفى ميان آنها و گنج رابطه مالكيّت وجود داشته است .\r\n7 - شرط تعلّق خمس به گنج اين است كه به حدّ نصاب وجوب زكات يعنى بيست دينار شرعى برسد . برخى از فقها گفته‌اند كه در تعلّق خمس كافى است كه ارزش گنج به 200 درهم شرعى بالغ گردد و اين احوط است .\r\n8 - احكام نصاب گنج همان احكام نصاب معدن است كه در مسائل گذشته به آن اشاره شده و خلاصه آن اين است كه يكى بودن مكلّف شرط است ولى يكى بودن گنج شرط نمىباشد مگر اينكه دست‌يابى به آن در زمانهاى دور بدست آمده كه از اعتبار يكى بودن گنج بيرون آيد . معيار ارزيابى عرف است .\r\n9 - حدّ نصاب گنج پس از كسر مخارج استخراج و حمل و نقل ( مانند معادن ) محاسبه مىگردد .\r\n\r\nمسائل فرعى\r\n1 ) اگر كسى حيوانى را بخرد و سپس در شكم آن گنجى پيدا كند ، مانند كيسهء قديمى پولى كه علامت گنج داشته باشد ، حكم گنج بر آن مترتّب مىشود ، مگر اينكه قوياً احتمال دهد كه حيوان گنجى را كه مالك سابق خود آن را به دست آورده بلعيده است ، كه بايد از وى سئوال شود .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n2 ) امّا اگر در درون آن حيوان كيسه‌اى از سكّه رايج پيدا نمود بايد در مورد مالكين قبلى حيوان كه احتمال مىرود كيسه پول از آنان باشد جستجو كند ، و حكم آن همان حكم ( لقطه ) يا باز يافته است مگر اينكه از يافتن صاحب آن كيسه نا اميد شود كه در اين صورت رزقى است كه خداوند به او ارزانى داشته و احتياط استحبابى آن است كه خمس آن را بپردازد .\r\n3 ) و همچنين است اگر در درون ماهى و يا پرنده و يا اتومبيل خريدارى شده و يا در حساب بانكى خود و يا در جيب پيراهنى كه خريدارى نموده مبالغى را يافت ، معيار آن است كه عرف بگويد ، اگر شىء گرانبها ( گنج ) باشد ، احكام گنج بر آن جارى است ، و اگر يافته شده باشد احكام ( لقطه ) را دارد .\r\n\r\nرابعاً : غواصى\r\n« جواهرى كه به واسطه فرورفتن در دريا بدست مىآيد »\r\n\r\nحديث شريف\r\n1 / حلبى در روايتى آورده است ؛ از امام جعفر صادق عليه السلام دربارهء عنبر و غواصى مرواريد سئوال نمودند ، امام فرمود : « بر آن خُمس مترتّب است . « 1 » »\r\n2 / از امام ابوالحسن موسى بن جعفر عليه السلام دربارهء استخراج مرواريد ، ياقوت و زبرجد از دريا و استخراج طلا و نقره از معادن\r\n\r\n\r\n","description":"","footnote":"\r\n( 1 ) - همان منبع ، ص 347 ، باب 7 ، حديث 1 .\r\n","page_name":" 39 ","page_number":39},
  {"content":"\r\n\r\nسئوال نمودند كه آيا زكات بر آن مترتّب است ، فرمودند : « اگر ارزش آن يك دينار گردد ، خمس آن را بايد پرداخت . « 1 » »\r\n\r\nاحكام\r\n1 - در درياها گنجينه‌هاى خدادادى مانند سنگهاى قيمتى و دفينه‌هاى باستانى زيادى وجود دارد ، و زمانيكه انسان در اعماق آن به جستجو پردازد ، غواصى گفته مىشود و خمس بر آن مترتّب است و همان حكم بر عنبر كه انسان براى بدست آوردن آن نياز به فرو رفتن در درياها ندارد و مىتوان از روى آب عنبر را بدست آورد ، مورد اجرا مىباشد .\r\n2 - ماهيگيرى و يا استخراج املاح از دريا و صيد نرم تنان و امثال آن كه در عرف به آنها غواصى گفته نمىشود ، از موضوع غوص خارج است .\r\n3 - لازم نيست غواص خود شخصاً عمل غواصى ( فرورفتن در اعماق دريا ) را انجام دهد ، پس اگر با دستگاههاى پيشرفته اقدام به استخراج آنچه در عمق دريا نهفته است نمايد ، خمس نيز شامل آن مىگردد .\r\n4 - اگر دفينه و گنج و يا معدن از اعماق دريا استخراج گردد به آن خمس تعلّق مىگيرد ، ولى به چه جهت ؟ از جهت غواصى ، يا گنج و معدن ؟ اين امر به واسطهء عرف مشخّص مىگردد .\r\n5 - هر كس ماهى را صيد و در درون آن شىء گرانبها بدست آورد\r\n\r\n\r\n","description":"","footnote":"\r\n( 1 ) - همان منبع ، حديث 2 .\r\n","page_name":" 40 ","page_number":40},
  {"content":"\r\n\r\nحكم غوص را ندارد ولى اگر ماهى عادت داشته باشد هميشه اشياى گرانبها را ببلعد و صياد آن را براى بدست آوردن آن اشياء گرانبها شكار كند ، حكم غوص را پيدا مىكند .\r\n6 - اگر غواصان از رودخانه‌هاى بزرگ مانند دجله و نيل جهت بدست آوردن اشياء گرانبها از آنها بهره‌بردارى كنند ، حكم دريا را پيدا مىكند و بر غواصان فرض است كه خمس آنچه بدست آورده‌اند را بپردازند .\r\n7 - عنبر احكام غوص را دارد چه انسان از راه فرورفتن به آب دريا ( غواصى ) بدست آورد و يا از راه ديگر .\r\n8 - حدّ نصاب غواصى يك دينار شرعى است هر چند بطور دفعات نزديك به هم ، به آن دست يافته ، لذا پس از كسر مزد و حق اجاره وسايل غواصى ، بايد خمس آن را پرداخت .\r\nاگر گروهى از غواصان به اشياى قيمتى دست يافتند ، حاصل غنايم بدست آمده هر يك جداگانه براى مشخّص كردن نصاب ، مورد محاسبه قرار مىگيرد و مجموع آن ملاك محاسبه نمىباشد .\r\n\r\nپنجم : مال حلال مخلوط به حرام\r\n\r\nحديث شريف :\r\n1 / حسن بن زياد از امام جعفر صادق عليه السلام روايت نمود : مردى به حضور اميرالمؤمنين رسيد وگفت : اى اميرالمؤمنين ! اموالى بدستم رسيده كه نمىدانم حلال و حرام آن چقدر است ، فرمودند : « خمس آن مال را خارج كن ، خداوند از اين مال با دادن خمس رضايت دارد ،\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nو از تصرّف مالى كه صاحبش معلوم است ، بپرهيز . « 1 » »\r\n2 / عمار از امام جعفر صادق عليه السلام روايت كند ، از امام دربارهء مردى كه از سوى سلطان مأموريت پيدا كند و مزد دريافت نمايد و وسيله‌اى براى امرار معاش خود جز از اين راه ندارد ، چه حكمى دارد ؟\r\nفرمودند : « خير [ اين كار را نكند 
  ] ، مگر اينكه راه ديگرى براى ارتزاق نداشته و اگر كار نكند نمىتواند خوراك تهيه نمايد ، و پس چنانچه مزدى دريافت نمود بايد خمس آن را به اهل‌بيت عليهم السلام ارسال كند . « 2 » »\r\n\r\nاحكام\r\n1 - هر كس مالى را بدون اينكه موازين شرع را رعايت كند ، بدست آورد و يا در دستگاهها و مؤسّساتى كه در آن حلال و حرام باهم آميخته است كار كند ، اگر بخواهد آن مال حلال و گوارا گردد ، بايد خمس آن را بپردازد ، چون مقدار حرام را نمىداند تا آن را صدقه بدهد و صاحب اصلى مال را هم نمىشناسد تا بهر وسيله ممكن رضايت او را جلب نمايد .\r\n2 - ولى اگر ميزان حرام حتى بطور تقريبى ( مثلًا بيش از نيم آن ) را بداند بايد به ميزان آن مبلغ ( حدّاقلى كه مىداند ) در راه خدا انفاق كند تا مديون نباشد .\r\n3 - و اگر چنانچه صاحب مال را مىشناسد بايد با مصالحه او را راضى كند .\r\n\r\n\r\n","description":"","footnote":"\r\n( 1 ) - همان منبع ، ص 352 ، باب 10 ، حديث 1 .\r\n( 2 ) - همان منبع ، ص 353 ، حديث 2 .\r\n","page_name":" 42 ","page_number":42},
  {"content":"\r\n\r\n4 - اگر پس از پرداخت خمس بداند كه هنوز در اموالش حرام وجود دارد و يا به تعبير ديگرى هنوزمال او حلال آميخته با حرام است ، احتياط آن است بار ديگر - خمس - بپردازد تا اينكه علم به وجود حرام در اموال او منتفى شود .\r\n5 - احكام و مصارف اين نوع خمس مانند اقسام خمس مىباشد .\r\n\r\nششم : زمينى كه كافر ذمّى از مسلمان خريدارى كند\r\n\r\nحديث شريف\r\n1 / ابو عبيده الحذّاء روايت مىكند ؛ از امام محمّدباقر عليه السلام شنيدم كه فرمود : « ذمّى كه از مسلمانى زمين خريدارى نمود بايد خمس آن بپردازد . « 1 » »\r\n\r\nاحكام\r\n1 - چنانچه ذمّى زمينى از مسلمان خريدارى كرد - چه آن زمين باير باشد چه داير - اقوى آن است كه خمس آن را بپردازد .\r\nو خمس بر زمين - نه ساختمان و يا درخت و امثال آن - مترتّب است ، و اينچنين است كه اولياء خمس مىتوانند از وى خمس مطالبه كنند .\r\n2 - تفاوتى ميان اين نوع خمس و ديگر اقسام آن وجود ندارد .\r\n3 - ظاهراً هر نوع انتقال زمين از مسلمان به ذمّى ، همانند فروش ،\r\n\r\n\r\n","description":"","footnote":"\r\n( 1 ) - همان منبع ، ص 352 ، باب 9 ، حديث 1 .\r\n","page_name":" 43 ","page_number":43},
  {"content":"\r\n\r\nخُمس بر آن مترتّب است .\r\n\r\nهفتم : درآمد ، پس از كسر مخارج\r\n\r\nحديث شريف\r\n1 / محمّد بن الحسن الاشعرى روايت مىكند ، بعضى از اصحاب امام محمّدجواد عليه السلام نامه‌اى نوشته و چنين سئوال نمودند : آيا خمس بر همه سودهاى خُرد و كلان حاصله از هر گونه كسب وصنعت مترتّب است ؟ امام با خط مبارك نوشته :\r\n« خمس بعد المؤونة » « 1 »\r\n؛ يعنى : « خمس پس از كسر مخارج اخذ گردد . »\r\n2 / سماعه روايت كند ، از ابا الحسن عليه السلام دربارهء خمس سئوال نمودم ، امام فرمود :\r\n« في كلّ ما أفاد الناس من قليل أو كثير » « 2 »\r\n؛ يعنى :\r\n« در هر سود خرد وكلان كه منفعت آن به مردم مىرسد . »\r\n3 / عبداللَّه بن سنان روايت كند از امام صادق عليه السلام كه فرمود :\r\n« على كل امرء غنم أو اكتسب الخمس ممّا أصاب لفاطمة عليها السلام ولمن يلي أمرها من بعدها من ذرّيتها الحجج على الناس ، فذاك سهم خاصه يضعونه حيث شاؤوا وحرّم عليهم الصدقة حتى الخياط يخيط قميصاً بخمسة دوانيق فلنا منه دانق إلّامن أحللناه من شيعتنا لتطيب لهم به الولادة انّه ليس من شيء عند اللَّه يوم القيامة أعظم من الزنا انّه ليقوم صاحب الخمس فيقول : يا ربّ سل هؤلاء بما ابيحوا . » « 3 »\r\n.\r\n\r\n\r\n","description":"","footnote":"\r\n( 1 ) - همان منبع ، ص 348 ، باب 8 ، حديث 1 .\r\n( 2 ) - همان منبع ، ص 350 ، حديث 6 .\r\n( 3 ) - همان منبع ، ص 351 ، حديث 8 .\r\n","page_name":" 44 ","page_number":44},
  {"content":"\r\n\r\n« هر شخصى غنيمت و يا درآمدى را بدست آورد بايد خمس آن را به فاطمه عليها السلام و ولى امر پس از او از فرزندانش كه بعنوان حجّت خدا بر مردم هستند ، بپردازد و اين سهم خاص آنان است و در اختيار هر كس كه بخواهند مىگذارند ، صدقه بر ما حرام شده است . حتّى خياط اگر پيراهنى را به پنج درهم دوخت يك درهم ، از آن ما خواهد بود مگر آن را به شيعيان حلال سازيم تا فرزندان آنان پاك به دنيا بيآيند ، نزد خدا در روز قيامت گناهى بزرگتر از زنا وجود ندارد و صاحب خمس به خدا مىگويد : بارالها . . . درباره طهارت ولادت از آنان سئوال كن . »\r\n\r\nاحكام\r\nچون احكام خُمس بر درآمد بسيار متنوّع است و بسيارى از مردم به آن نياز دارند ، بهتر آن است كه مؤمنين درباره اين احكام هرچه بيشتر آشنا شوند . و راه درك احكام ، شناخت اصول و ضوابطى است كه مىتوانند هنگام بروز شك از آن ، استفاده كنند ، كه - در اين زمينه - دو معيار و ضابطه بسيار بارز و با اهمّيت است :\r\nيك معيار مربوط به سود و درآمد ، و ديگرى به مخارج مىباشد .\r\nدر اينجا تلاش مىشود تا اين دو معيار را با ارائه مثال توضيح و تبيين نموده و مسائل شرعيه آن را در سه بحث مورد بررسى قرار دهيم .\r\n\r\nسود يا درآمد چيست ؟\r\n1 - سود يا درآمد يعنى هر آنچه انسان از راه تلاش و كار مانند كشاورزى ، تجارت و حرفه و فن بدست مىآورد ، و يا آنچه بدون\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nتلاش بدست مىآيد مانند ارث كه پيش‌بينى نشده و جائزه از حكمران . پس معيار درآمد هر آنچه انسان بدست آورد ، و بدرستيكه پروردگار عالم فرمود :\r\n( وَاعْلَمُوا أَنَّمَا غَنِمْتُم مِن شَيْءٍ فَأَنَّ للَّهِ خُمُسَهُ ) « 1 » .\r\n« اى مؤمنان بدانيد هرچه غنيمت و فائده رسد خمس آن خاص خداست . »\r\n2 - پس معيار خمس فقط منفعت كسب و كار نيست ، اگر كسى چنانچه زمين مباحى را بدست آورد ، و فايده و سودى براى او حاصل گرديد بايد خمس آن را بپردازد ، هر چند آن را براى كار و كاسبى خود تخصيص نداده باشد .\r\n3 - دريافت جايزه ، هبه ( هديه ) ، ارث پيش‌بينى نشده ، و آنچه از طريق صلح از دشمن گرفته مىشود ، تمامى آن مشمول خمس مىگردد .\r\n4 - بدست آوردن ارث پيش‌بينى شده مانند ارث از پدر به دليل وجود حديث خاص در اين مورد شامل خمس نمىگردد ، شايد به اين علّت است كه جزء غنايم محسوب نمىگردد .\r\n5 - حق مهريه ، و بهاى ( خُلع ) بنابه احتياط بلكه اقوى بايد خمس آن داده شود ، هم‌چنين ديّه - پس از كسر مخارج و هزينه‌هاى ديگر آن - ، خمس داده شود ، چون از غنايم محسوب مىشود ، هر چند دريافت كنندهء ديه عضويى از بدن خود را در برابر آن از دست داده ، زيرا كارگر و كاسب نيز مقدارى از تلاش و كوشش خود را\r\n\r\n\r\n","description":"","footnote":"\r\n( 1 ) - سورهء انفال ، آيهء 41 .\r\n","page_name":" 46 ","page_number":46},
  {"content":"\r\n\r\nمىدهد تا درآمدى بدست آورد .\r\n6 - هر كس خون ، كُليه و يا عضويى از بدن خود را فروخت احتياط آن است كه خمس بهاى مبالغ دريافتى را بپردازد .\r\n7 - هر كس روزى او از خُمس باشد و درآمد خمس او بيش از مخارج وى باشد بايد خُمس مازاد آن را بپردازد .\r\n8 - به رشد عينى در اموال ، خمس تعلّق مىگيرد ، چه اين رُشد پيوسته باشد مانند افزايش رشد درختان و يا رشد و فربه شدن چارپايان و چه رشد غير پيوسته مانند زاد و ولد انعام و بارورى درختان .\r\n9 - امّا در رشد ارزشى اجناس تفصيل وجود دارد ، اگر افزايش نرخ اجناس بدليل تورّم باشد ، سود بشمار نمىآيد ، ولى اگر رشد حقيقى در ارزش كالا باشد و مالك آن را بفروشد كه سودآورى بر او مترتّب گرديده است ، و يا كالا نزد مالك بماند كه در اين صورت خُمس بر او مترتّب نمىشود ، مگر اينكه كالا اصولًا براى تجارت بوده ، پس بين فروش و عدم فروش آن تفاوتى ندارد و خمس بر افزايش آن واجب مىگردد .\r\n10 - باغ و مزرعه ، و مرغدارى و نظاير آن كه انسان براى استفادهء شخصى خود مورد بهره‌بردارى قرار داده ، خمس بر رشد و افزايش آن و مقدار ميوه و گوشتى كه خود استفاده كند ، واجب نمىگردد .\r\nولى اگر آن را براى سرمايه‌گذارى اختصاص داده باشد هر رشد و افزايش آن بعنوان غنيمت و بهره بشمار مىآيد و بايد خمس آن را پرداخت . و هم‌چنين است اگر محصول باغ و يا مزرعه شخصى او افزون بر نياز شخصى باشد و آن را به فروش رساند بايد خمس آن\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nبپردازد .\r\n11 - اگر سرمايه‌گذارى او در زمينه‌هاى مختلف تقسيم گرديده ( مثلًا كشاورزى ، صنعت و تجارت ) سود مجموع اين سرمايه‌گذارى مورد محاسبه قرار مىگيرد و نه هر يك بطور جداگانه .\r\n12 - سرمايه از مؤنه و مخارج زندگى به شمار نمىرود . لذا خمس بر آن مترتّب مىگردد ، مگر چيزى باشد كه انسان بوسيله آن امرار معاش مىكند مانند زمينى كه بر روى آن كشاورزى مىكند ، يا اتومبيلى كه با آن كار مىكنند يا دكانى كه در آن به كسب و تجارت مىپردازد به طوريكه اگر اين ابزارها را از دست بدهد ، روزى و درآمد او مختلّ مىگردد ، در اين گونه موارد ظاهراً خمس به اين سرمايه‌ها مترتّب نمىگردد زيرا از مؤنه و مخارج زندگى بشمار مىروند .\r\n\r\nمؤنه چيست ؟\r\n1 - مؤنه يا مخارج زندگى كه مشمول خمس نمىگردد عبارتند از :\r\nالف - هزينه‌هاى روزمرّه زندگى مردم چه ضرورى ، تجملاتى و خيرات و صدقات .\r\nب - مالياتى كه توسّط دولت اخذ مىشود كفّاره ، ديه و مخارج پيش‌بينى نشده .\r\nج - نيازهاى انسان در زندگى مانند خانهء مسكونى ، باغ براى استراحت و گذران اوقات فراغت ، اتومبيل و يا هر وسيله نقليه ديگر .\r\nد - مخارج ازدواج فرزندان ، تحصيل و موارد مشابه حتى اگر آن فرزندان ثروتمند باشند .\r\nه - مخارج سفر حجّ واجب و يا مستحب و يا سفر زيارت و گردش\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nو تفريح .\r\n2 - اگر شخصى نتواند خانه مسكونى ، هزينه حجّ واجب ، و يا قيمت خودرو مورد نياز خود را تأمين كند و يا توانايى پرداخت هزينه ازدواج فرزندان خود را نداشته باشد و براى تأمين آنها بايد طى سالهاى متمادى درآمد خود را پس‌انداز كند ، اقرب آن است كه آن پس‌انداز جزء مؤنه و مخارج زندگى مىباشد و خمس بر او واجب نمىگردد .\r\n3 - مؤنه يا مخارج زندگى آن است كه انسان عملًا آن را هزينه و يا مورد استفاده خود قرار مىدهد پس اگر خانه‌اى به ارث و يا به وسيله مشابهى به او برسد ، ارزش آن خانه جزء مؤنه ساليانه بشمار نمىآيد ، و هم‌چنين اگر زندگى را بر خود سخت گيرد و صرفه‌جويى نمايد باقيمانده آن از مؤنه بشمار نمىرود ، و نيز اگر كسى مبلغى به او هديه نمايد از مخارج زندگى و مؤنه حساب نمىشود .\r\n4 - مردى كه براى مخارج خود پولى قرض كرده ، ميزان قرض را مىتواند جزء مؤنه خود بشمار آورد .\r\n5 - اگر بيش از مصرف ساليانه خود كالاى مصرفى خريدارى نمود و چنانچه عرفاً گفته شود جزء مؤنه اوست ، مىتواند آن را بعنوان هزينه زندگى قرار داده و خمس بر او نيست در غير اين صورت ، احتياط آن است كه خمس آن را پرداخت كند .\r\n6 - اگر كسى از لوازم و زيور آلات خود بى نياز شود ، خمس بر آن واجب نمىگردد . پس مرد ممكن است از اتومبيل خود و زن از زيور آلات خود در بزرگسالى بى نياز گردد خُمس بر آن دو مورد واجب نمىشود .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n7 - اگر مكلّف در ميان سال فوت كند مؤنه او تا روز درگذشت محاسبه مىگردد و نبايد منتظر حساب خُمس او تا پايان سال مالى شده . .\r\n8 - پرداخت قرض از مؤنه است ، چه آن قرض براى سال جارى بوده و يا سالهاى گذشته ، و تفاوتى نيست ميان اينكه اين قرض براى نيازهاى واقعى او بوده يا خير ، حتى اگر قرض براى خريد نيازهاى سالهاى آينده وى باشد .\r\nحال اگر جايگزين قرض گرفته شده را دارا بوده ، حكم خاص خود را دارد ، پس اگر به آن مبلغ اكنون و يا در آينده نزديك نياز داشته باشد بطوريكه جزء مؤنه شناخته شود ، مؤنه است و گرنه مؤنه نخواهد بود .\r\n9 - زيان و ضرر از سود جبران مىگردد چه اين زيان از سرمايه يا ديگر املاك و مستغلات شخصى كه به آن نياز دارد باشد و يا در سال مالى خمس آن را جبران كند ، ولى زيان غير از آن از اين مشمول مستثنى است . مثلًا اگر باغ و يا كشتزارى كه نياز به آن نداشته ولى بر اثر سيل ويران شده است و آن را تعمير ننمود ، خسارت وارده از سود كسر نمىگردد ولى اگر آن را تعمير نمود ، مخارج آن از مؤنه سالانه حساب مىشود ، و هم‌چنين اگر چنانچه آن زمين وسيله امرار معاش بوده ، خسارت آن از مؤنه حساب مىگردد زيرا بايد آن را دير و يا زود اصلاح كند .\r\n\r\nسال مالى و مؤنه\r\n1 - خمس بهره‌ها و درآمدها پس از كسر مخارج زندگى واجب\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nاست ، و چون بسيارى از مردم بويژه كشاورزان اقتصاد خود را بر حسب سال تنظيم مىكنند لذا مخارج بطور سالانه محاسبه مىگردد مگر در موارد استثنايى ، كه در آينده انشاء اللَّه به آن مىپردازيم .\r\n2 - آغاز سال مالى كه انسان براى مخارج خود برمىگزيند مربوط به وضع وى مىباشد ولى هرآينه كه سود بدست آمد پس از كسر مخارج خمس واجب مىگردد .\r\nپس شايسته آن است ، پس از روزى كه خمس مىدهد آغاز سال مالى خود را مقرّر كند و مىتواند آغاز سال خود را جلو و يا عقب بياندازد ولى اگر سال خود را به عقب بكشاند بايد خمس اين فاصله زمانى را محاسبه و بپردازد و پس از آن سال مالى خود را تنظيم نمايد .\r\n3 - كسانى كه زندگى آنان با كشاورزى فصلى ارتباط دارد و مخارج خود را هر سه ماه يك بار تنظيم مىكنند ، مىتوانند خمس خود را هر سه ماهه محاسبه و بپردازند ، و يا كسانى كه زمينهاى كشاورزى آنان هر دو سال و يا سه سال يك بار محصول مىدهد مىتوانند زندگى خود را بر حسب فصل كشاورزى تنظيم كنند ، مشروط بر اينكه درآمد ديگرى نداشته باشند . معيار در اين زمينه نوع ساختار اقتصادى آنان از لحاظ درآمد و مخارج است و هزينه‌هاى زندگى بر اساس اين معيار و شرايط ويژه هر شخص و يا عرف شهر ، تنظيم شود .\r\n4 - بنابراين هزينه‌ها ( مؤنه ) گاهى سالها استمرار دارد مانند خريد خانه مسكونى و يا هزينه ازدواج و حجّ در بعضى كشورها ، لذا تراكم هزينه‌ها طى ساليان ضرورى مىگردد ، لذا اقوى آن است كه اين گونه هزينه‌ها از سود سالانه استثنا شود ، و احتياط آن است كه با ولى خُمس مصالحه كند .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n5 - گويا تمامى اقسام خمس حقى است واجب در مال مكلّف ، بنابراين وى مخيّر است ميان اينكه خمس را از عين مال پرداخت كند و يا قيمت آن ، و مىتواند در عين مال قبل از پرداخت خمس تصرّف كند مشروط بر اينكه در نيّت خود پرداخت قيمت آن را داشته باشد .\r\n6 - اگر مال را تلف كرد بعد از اينكه خمس به آن تعلّق گرفت ، مكلّف ضامن خمس مال مىشود ، امّا اگر با آن مال تجارت نمود بعضى از فقهاء معتقدند كه اين اقدام عقد فضولى حساب مىگردد كه صحيح بودن آن احتياج به اجازه ولى خمس دارد و اين به احتياط نزديك‌تر است ، امّا اقرب آن است كه بگوئيم كه معامله صحيح است و نياز به اجازه ولى خمس ندارد ولى خمس به ذمّه او ثابت است چنانچه بعضى از فقها گويند .\r\n7 - كسى كه با مال خود پس از تعلّق خمس به آن تجارت كند ، رأى بعضى فقهاء اين است كه احتياطاً خمس و سود آن را بپردازد ، و اقوى اينكه همان خمس را بدون سود تأديه كند .\r\n8 - بر مال كودكى كه گنج يافته و يا معدن استخراج نمود و يا از راه غوص چيزى بدست آورده ، و بر مال حلال او كه آميخته به حرام مىباشد ، حلال با حرام ، خمس واجب است .\r\n9 - احتياط آن است كه بر ثروت كودك كه ولى او با آن تجارت مىنمايد خمس تعلّق مىگيرد ، و بر ولى است كه خمس را پرداخت نمايد ، و اگر آن را انجام ندهد كودك پس از بلوغ بايد آن را تأديه كند .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n\r\nتقسيم خمس\r\n\r\nحديث شريف\r\n1 / حماد بن عيسى به نقل از بعضى از اصحاب از امام موسى بن جعفر عليهما السلام روايت مىكند كه فرمود :\r\n« خمس در پنج مورد واجب است : از غنائم ، غوص ، از گنج ، معادن و نمك ( نمكزار ) كه يك پنجم ( خمس ) اين موارد اخذ و به كسانى كه خداوند مقرّر نموده اعطاء مىشود ، و چهار پنجم آن ميان كسانى كه جنگيدند ( در مورد غنائم جنگى ) و ولى آن ، تقسيم مىشود .\r\nو خمس را بر شش سهم تقسيم نموده ، يك سهم از آن پروردگار و ديگرى براى پيامبر خدا و ديگرى براى خويشاوندان پيامبر ( اهل‌بيت ) و سهم ديگر براى يتيمان و يك سهم براى فقرا و يك سهم براى از راه بازماندگان ، مىباشد كه سهم خدا و پيامبر او به\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nولى امر پس از رسول اللَّه بطور ارث مىرسد ، كه جمعاً سه سهم به او باز مىگردد : دو سهم بطور ارث و سهم ديگر كه از سوى خدا براى او مقرّر گرديده ، پس نيمى از خمس به او مىرسد ، و نيم ديگر بين اهل‌بيت خود كه سهمى براى يتيمانشان و سهم ديگر براى فقرايشان و ديگرى براى از راه ماندگانشان كه طبق اصول قرآن و سنّت توزيع مىگردد . « 1 »\r\nسپس امام فرمودند :\r\nو كسانى كه پروردگار خمس را براى آنان مقرّر فرموده ، همانا خويشاوندان پيامبر هستند كه خداوند در قرآن مىفرمايد : ( وَأَنذِرْ عَشِيرَتَكَ الْأَقْرَبِينَ ) ؛ « و خويشان نزديك خود را هشدار ده » ، آنان فرزندان پسر و دختر عبدالمطّلب هستند كه در ميان آنان كسى از خانواده‌هاى قريش و يا اعراب وجود ندارد و آنان از اين خمس سهم ندارند ، هم‌چنين هيچ‌كس از شيعيان آنان در خمس سهمى ندارد ولى صدقه‌هاى مردم براى محبّان آنان و عامّهء مردم حلال است .\r\nو هر كس مادرش از بنى هاشم و پدرش از ديگر افراد قريش باشد صدقه بر او حلال و خُمس به او نخواهد رسيد ، زيرا خداوند مىفرمايد : ( ادْعُوهُمْ لِأَبَائِهِمْ ) « 2 » ؛ « آنان را به [ نام 
  ] پدرانشان بخوانيد . »\r\n2 / احمد بن محمّد بن ابى نصر از امام رضا عليه السلام روايت مىكند كه از امام دربارهء آيهء : ( وَاعْلَمُوا أَنَّمَا غَنِمْتُم مِن شَيْءٍ فَأَنَّ للَّهِ خُمُسَهُ وَلِلرَّسُولِ وَلِذِي الْقُرْبَى ) « 3 » ؛ « [ اى مؤمنان 
  ] بدانيد كه هرچه بشما غنيمت و فائده\r\n\r\n\r\n","description":"","footnote":"\r\n( 1 ) - وسائل الشيعه ، ج 4 ، ص 358 ، ابواب قسمة الخمس ، باب 1 ، حديث 8 .\r\n( 2 ) - همان منبع .\r\n( 3 ) - سورهء انفال ، آيهء 41 .\r\n","page_name":" 54 ","page_number":54},
  {"content":"\r\n\r\nرسد خمس آن خاص خدا و رسول و خويشان اوست . » پرسيدند و به امام گفتند : آنچه خاص خداست به چه كسى مىرسد ؟\r\nفرمود : به پيامبر خدا صلى الله عليه و آله و آنچه به پيامبر رسد به امام عليه السلام خواهد رسيد .\r\nبه او گفتند : اگر مشاهده شد دسته‌اى بيش از دسته ديگرى از لحاظ كمّيت و تعداد باشد ، چگونه با آن عمل خواهد شد ؟\r\nفرمود : به اختيار امام است ، اگر پيامبر بود چگونه عمل مىكرد ؟\r\nآيا هر آنچه خود صلاح مىدانست ، به آن عمل نمىكرد ؟ همانا امام مىتواند انجام دهد . « 1 »\r\n\r\nاحكام\r\n1 - فريضه خمس به دو بخش تقسيم مىگردد ، قسمتى سهم امام عليه السلام است كه در عصر غيبت اين خمس به نيابت از امام به فقهاى عادل كه به نيابت از امام معصوم امور مؤمنين را بر عهده دارند ، مىرسد . سهم دوم خمس به نيازمندان از سادات يتيم و يا فقير و كسانى كه در راه سفر بازمانده‌اند ، مىرسد .\r\n2 - فقيه مىتواند بر حسب شناخت و بصيرت خود در سهم امام دخل و تصرّف نمايد تا در انجام اقامه فرايض الهى و اجراى سنّت پيامبر و ابلاغ رسالت خدا و اداره امور مؤمنين و حل و فصل مشكلات سادات ، خرج كند ، و چنانچه يكى از آنان نيازمند بود و سهم سادات نتواند نيازهاى او را برآورده كند ، مىتواند از سهم امام\r\n\r\n\r\n","description":"","footnote":"\r\n( 1 ) - همان منبع ، ص 362 ، باب 2 ، حديث 1 .\r\n","page_name":" 55 ","page_number":55},
  {"content":"\r\n\r\nپرداخت نمايد .\r\n3 - سادات به كسانى گفته مىشود كه از نسل عبدالمطّلب به دنيا آمده‌اند چه از فرزندان امام على عليه السلام و يا عقيل و عباس و ديگران باشند ، و لازم است فاطميّون را بر ديگر سادات بدليل افتخار انسابشان به پيامبر صلى الله عليه و آله مقدّم شمرد .\r\n4 - انتساب از راه مادر صدق نمىكند ، پس اگر كسى فقط مادرش ( هاشمى ) باشد صدقه بر او حلال و خُمس براى او جائز نمىباشد .\r\n5 . انتساب به بنى هاشم با ارائه دليل و يا شياع ( شهرت ) به اثبات مىرسد ، و هر دليلى كه مفيد علم و يا اطمينان آور باشد . و تنها ادّعا كفايت نمىكند .\r\n6 - بر امام لازم نيست كه خمس را بين هر سه گروه از سادات به طور مساوى تقسيم كند بلكه طبق نياز صنف و آنچه مصلحت مىداند ، عمل مىكند .\r\n7 - عادل بودن مستحقّ خمس ، شرط نيست ، و در شرط ايمان ( يعنى شيعه بودن ) ترديد است .\r\n8 . بايد سهم سادات به ولى امر رسانده شود بويژه اينكه اگر او چنين دستورى دهد ، زيرا وى متولّى به مصرف رساندن خمس در ميان آنان است .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nپرسش و پاسخ در باب خُمس\r\nس : آيا خمس به مازاد مخارج سالانه تعلّق مىگيرد از قبيل مواد غذائى موجود در خانه مانند شكر ، برنج و غيره ؟ « 1 » ج : خمس تعلّق نمىگيرد زيرا از لحاظ عرف جزء مؤنه شخص است .\r\nس : آيا به اموالى كه شخص براى نيازهاى آيندهء خود پس‌انداز مىكند ، خمس تعلّق مىگيرد ؟ مثلًا جوانى براى كار به كشور ثروتمندى مهاجرت مىكند و درآمد خود را پس‌انداز مىكند تا پس از مراجعت به كشورش ازدواج كند ، و خانه‌اى را خريدارى كند . آيا آنچه وى پس‌انداز مىكند شامل خمس مىگردد ؟\r\n\r\n\r\n","description":"","footnote":"\r\n( 1 ) - بسيارى از محتواى سئوالات از كتب بعض از فقهاء عاليمقام استخراج گرديده است .\r\n","page_name":" 57 ","page_number":57},
  {"content":"\r\n\r\nج : اگر بتواند زندگى آينده خود را بدون اين پس‌انداز تشكيل دهد بايد خُمس بپردازد . ولى اگر مانند اكثر مهاجرين نتواند چنين كارى كند احتياط آن است با ولى خُمس مصالحه كند ، هر چند احتمال قوى خمس بر او واجب نباشد زيرا عرفاً جز ، مؤنه او بشمار مىآيد .\r\nس : اگر كودك نا بالغ درآمدى از راه كسب و يا هديه بدست آورد آيا ولى او بايد خمس آن را بپردازد ؟\r\nج : آرى در غنايم و بهره‌هاى كودك خمس تعلق مىگيرد ، همچنين اگر گنج و يا معدن و يا از طريق غواصى به چيزى دست يابد ، البته پس از تحقق شرايط پرداخت خمس در همه موارد .\r\nس : خانه مسكونى خريدارى كرده ، سپس تصميم گرفتم آن را با خانه بزرگترى تبديل كنم ، اگر آن خانه را فروختم و يك سال بر آن پول گذشت و هنوز نتوانستم خانهء بزرگترى را خريدارى كنم ، آيا بايد خمس آن را بپردازم ؟\r\nج : خمس بر پول خانه تعلق نمىگيرد زيرا خانهء مسكونى ، از مؤنه بشمار مىآيد ، وهم‌چنين خمس بر مبلغ كه بخواهيد براى خريد خانه بزرگترى به آن بيافزاييد تعلق نخواهد گرفت مشروط بر اينكه خانهء دوم مناسب شؤونات تو باشد ، يعنى اين خريد نبايد از لحاظ عرفى اسراف بشمار آيد .\r\nس : قرض‌هاى زيادى داشته ، مجبور شدم خانهء مسكونى خود را بفروشم تا از يكسو قرض‌ها را پرداخت نمايم و از سوى ديگر بقيه\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nبهاء خانه را بعنوان سرمايه كسب خود قرار دهم . آيا براى اين سرمايه خمس تعلق مىگيرد ؟\r\nج : اگر با پرداختن خمس سرمايه ، فرصت شغلى خود را از دست مىدهيد ، خير خمس تعلق نمىگيرد مثلًا اگر بخواهيد با باقيمانده بهاء منزل ، مغازه‌اى را براى كسب و كار خريدارى كنيد و قيمت مغازه به مقدار بقيّه بهاى منزل است كه اگر خمس آن كسر گردد ، نخواهيد توانست آن مغازه را خريدارى كنيد ، خمس واجب نخواهد بود ولى اگر باقيماندهء پس از خمس را مىتوانيد سرمايه كسب خود قرار دهيد ، بايد خمس باقيمانده بهاى منزل را بدهيد .\r\nس : من داراى درآمد ناچيز هستم و نمىتوانم خانهء مسكونى خريدارى كنم مگر اينكه هر سال مقدارى از ثروت خود را پس‌انداز كنم ، آيا به اين پس‌انداز خمس تعلق مىگيرد ؟ در حالى كه سالهاى زيادى مىگذرد تا بتوانم پول خانه را جمع آورى كنم ؟\r\nج : خُمس بر تو واجب نمىگردد ، اگر اين راه تنها وسيله‌اى براى خريد خانه باشد .\r\nس : در كشور ما هر كس بخواهد به حجّ مشرّف گردد بايد بهاى سفر حجّ خود را به مراكز ذيربط بپردازد و سالها منتظر نوبت باشد آيا خمس بر اين پول مترتّب است ، يادآورى مىگردد كه فرد مورد نظر سال مالى ( خمس ) خود را تنظيم كرده ، و مبلغ را پرداخته است ؟\r\nج : بر هزينه حجّ اگر مستطيع باشد خمس واجب نمىشود زيرا جزيى از مؤنه بشمار مىآيد .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nس : اگر كسى مبلغى را بعنوان رهن خانه با كرايه ارزان پيش پرداخت كند . آيا به مبلغ رهن خمس تعلّق گيرد ، در حالى كه او نمىتواند غير از اين شيوه خانه‌اى براى خود فراهم آورد ؟\r\nج : خمس بر رهن مترتّب نيست ، ولى اگر به رهن بى نياز شد مانند ساير اموال خود محاسبه بايد شود و اگر در طول سال مالى ( خمس ) از آن بى نياز گرديد ، خُمس بر او واجب مىگردد .\r\nس : كسى خانه و يا ساختمان مسكونى داشته و در قسمتى از آن سكونت گزيده و واحدهاى ديگر آن را اجاره داده است ، آيا خمس بر درآمد كرايه قسمت‌هاى استئجارى ، تعلّق مىگيرد ؟\r\nج : آرى خمس بر درآمد كرايه خانه و يا ساختمان به غير از خانه‌اى كه در آن زندگى مىكند ، تعلّق مىگيرد ، مشروط بر اينكه درآمد اجاره بر مخارج ساليانه ( مؤنه ) او بيشتر باشد .\r\nس : آيا به اتومبيل شخصى و يا هر وسيله نقليه كه انسان از درآمد خود كه در ساليان متمادى جمع آورى كرده و آن را خريدارى نموده ، خمس تعلّق مىگيرد ؟\r\nج : آنچه انسان در زندگى روزمرّه خود به آن نياز دارد جزء مؤنه محسوب مىگردد و خمس بر اتومبيل شخصى حتى اگر از پس‌انداز ساليان متعدّد او باشد ، تعلّق نخواهد گرفت مشروط بر اينكه اتومبيل از نيازهاى روزانه او مانند خانه مسكونى باشد .\r\nس : من داراى اتومبيل هستم كه بعنوان تاكسى و يا حمل كالا از آن براى كسب استفاده مىكنم . آيا خمس بر من واجب است ؟\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nج : وسايل كسب و كار جزء مؤنه بشمار نمىآيد ، مگر اينكه در صورت پرداخت خمس آن نتواند به اشتغال و كسب درآمد ادامه دهد ، بنابراين اگر شرايط فرد مشار اليه طورى باشد كه اگر خمس اتومبيل را بپردازد نخواهد توانست با بقيّه پول خود امرار معاش كند ، خمس بر او واجب نمىباشد ولى در غير اين صورت بايد خمس را بپردازد .\r\nس : كسى خودرو دارد كه بعضى اوقات به وسيله آن كسب و زمانى از آن استفاده شخصى مىكند چگونه خمس آن را محاسبه نمايد ؟\r\nج : اگر اكثراً بعنوان اتومبيل شخصى باشد خمس به آن تعلّق ندارد ، ولى اگر غالباً جهت كسب و كار از آن استفاده مىشود خمس بر آن مترتّب است .\r\nو اگر از ابتداء خريد خودرو به قصد استفاده شخصى و كسب باشد ، نيمى از خمس را بايد بپردازد .\r\nو گفته شده كه در هر صورت نسبت را بايد محاسبه نمود . ولى گفتهء اوّل به قواعد فقهى نزديكتر است . و احتياط آن است كه در موارد شكّ در موضوعات با ولى خمس مصالحه شود ، و اللَّه اعلم .\r\nامّا مخارج و هزينه‌هاى اتومبيل از مؤنه مىباشد كه خمس به آن تعلّق نمىگيرد چه آن خودرو كرايه و يا شخصى باشد .\r\nس : اگر شخصى كارگر و يا كارمند باشد و هر سال مقدارى از درآمد خود را پس‌انداز مىكند تا اينكه بتواند مغازه و يا اتومبيل كرايه‌اى و\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nيا خانه‌اى براى اجاره دادن ، خريدارى كند آيا به اين پس‌انداز ، خمس تعلق مىگيرد ؟\r\nج : آرى خمس به ابزار و وسايل كار و كسب تعلق مىگيرد ، همانطور كه به سرمايه‌هاى انباشته تعلق مىگيرد .\r\nس : اگر اتومبيل كرايه‌اى و يا مغازه و نظاير آن را كه بعنوان ابزار كار و كسب باشد ، فروخته تا اتومبيل شخصى و يا خانه مسكونى و غيره كه براى گذراندن زندگى از آن استفاده كنم خريدارى نمائم آيا خمس بر مبلغ فروخته شده ، تعلّق دارد ؟\r\nج : خمس بر املاك و سرمايه‌هاى فروخته شده در صورتى كه خمس آن را قبلًا پرداخته باشد ، تعلّق نخواهد گرفت .\r\nس : آيا خمس بر مبالغ هزينه شده - در طول سال مالى ( خمس ) - در امور خيريه و يا هديه به اعضاى خانواده مانند خريد اتومبيل براى فرزند و يا طلا براى زينت زن و دختران و يا زمينى و باغى را براى گذراندن تعطيلات و يا خانه‌اى براى فرزند خود كه در آستانه ازدواج است ، تعلّق مىگيرد ؟\r\nج : خمس در هزينه‌هاى كه در شأن انسان باشد تعلّق نخواهد گرفت چون جزء مخارج زندگى ( مؤنه ) مىباشد .\r\nس : در بعضى از كشورها پدران براى دختران خود جهزيه - وسايل خانه - تهيه مىكنند تا به هنگام ازدواج به آنان هديه كنند آيا خمس بر آن واجب است اگر چنانچه قبل از ازدواج آن وسايل را در اختيار قرار نداده كه در مالكيّت آنان باشد .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nهم‌چنين آيا خمس به پس‌انداز مخارج ازدواج فرزندان كه هر ساله مقدارى را بر پس‌انداز مىكنند ، تعلّق دارد ؟\r\nج : اگر خريد اين وسايل جزء ابزار زندگى است خمس بر آن واجب نيست چه خود اين وسايل را خريدارى و يا مبلغ آن را براى خريد در آينده ، پس‌انداز كند .\r\nس : پر واضح است كه زمين كشاورزى و يا باغ بهره‌بردارى شده جزء سرمايه‌اى است كه خمس بر آن تعلّق دارد ولى اگر كسى زمينى خريد و آن را اصلاح كرد آيا براى پرداخت خمس ارزش آن زمين هنگام خريد محاسبه شود و يا قيمت زمين پس از اصلاح و بارورى ؟\r\nو اگر كسى باغى براى استراحت و گذراندن تعطيلات خود داشته باشد و بعضى از محصولات آن را نيز به فروش برساند ، حكم آن چيست ؟\r\nج : زمين خريدارى شده جهت سرمايه‌گذارى خمس بر ارزش فعلى و نه قيمت خريدارى شده آن تعلّق دارد ، هم‌چنين در مورد باغ . ولى باغ خريدارى شده براى گذراندن تعطيلات شخصى خمس ندارد و ميوه‌هاى فروش رفته بايد محاسبه و خمس آن را بپردازد . ولى ميوه‌هاى مصرف شخصى از خمس معاف است .\r\nس : اگر كسى زمين كشاورزى براى سرمايه‌گذارى در اختيار داشته باشد ، ولى اگر خمس آن بپردازد ، مخارج او تأمين نخواهد شد ، آيا خمس بر او واجب است ؟\r\nج : خمس بر او واجب نيست .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nس : اگر زمين و يا ملك جهت سرمايه‌گذارى خريدارى كند و قيمت آن افزايش يابد . آيا بايد خمس قيمت افزوده را بدهد در حالى كه ا ن ملك را از سرمايه‌اى خريدارى كرده كه خمس به آن تعلّق نداشته است .\r\nج : افزايش قيمت ممكن است كاذب باشد مانند اينكه تورّم در كشورى 20 درصد باشد و ارزش ملك نيز بيست درصد افزايش يابد ، در چنين وضعيتى خمس به آن تعلّق نمىگيرد زيرا در نتيجه او سودى را بدست نيآورده است .\r\nولى اگر ارزش ملك بطور حقيقى افزايش يافت ، مثلًا قيمت آن ملك پنجاه درصد بالا رفت بايد خمس 30 درصد افزايش ارزش آن را خمس دهد .\r\nس : اگر ارزش كالا و يا ملك سرمايه‌گذارى شده هر ساله افزايش واقعى پى درپى داشته باشد و فردى هر ساله خمس آن را نپردازد ، آيا درصد خمس افزايش مىيابد ، يا مىتواند قيمت ارزش روز كالا را محاسبه كند و خمس آن را بپردازد ؟\r\nج : پرداخت خمس نسبت به افزايش واقعى اقوى و ارجح است ولى احتياط ، پرداختن خمس مضاعف است .\r\nس : اگر سرمايه‌اى كه براى امرار معاش در نظر گرفته از بين برود مانند آتش‌سوزى خودرو و كرايه كه براى امرار معاش داشته و يا مغازه او نابود و ويران شود و يا سهام او در شركتها زيان ديده و سپس در سال مالى - سرمايه جديدى را جمع آورى نمايد ، آيا بايد بابت سرمايه خمس بدهد ؟ قبل از جبران خسارت يا بعد از آن ؟\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nج : اين مسئله سه وجه دارد :\r\nاوّلًا : اگر سرمايه‌اى در همان سالى كه زيان ديده تهيه نمايد خمس بر او تعلّق نمىگيرد زيرا جبران خسارت از مؤنه است هر چند احتياط ايجاب مىكند كه جبران خسارت نگردد اگر تلف شدن از تجارت ديگرى باشد .\r\nثانياً : اگر سرمايه اندكى تهيه نمود كه اگر خمس آن را بپردازد نخواهد توانست به كسب و كار اشتغال يابد ، خمس بر او واجب نيست .\r\nثالثاً : اگر پيش از ميزان خسارت جمع‌آورى نمايد ، بايد خمس بدهد .\r\nس : آيا كسى مىتواند با افرادى كه خمس نمىدهند رفت و آمد كند و يا از اموال آنان استفاده نمايد ، بويژه اينكه از خويشاوندان باشد و يا در خانه پدرى خود ، كه خمس نمىدهد سكونت داشته باشد ؟\r\nج : اقوى جائز بودن موارد فوق است ولى اولى و ارجح آن است كه هر سال مقدارى از مال خود را براى جبران اين گونه استفاده‌ها بعنوان خمس بپردازد .\r\nس : اّيا كسى كه تاكنون خمس نداده مىتواند مقدارى از مال خود را جدا كرده و خمس آن را بپردازد تا پاك شود و با آن پول به حجّ و يا زيارت برود و يا مهريه همسر خود را بپردازد ؟\r\nج : جائز است ، ولى بايد بقيّه ثروت خود را محاسبه و خمسى كه بر\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nاو است ، بپردازد تا تمامى زندگى او از مال حلال و گوارا آكنده گردد .\r\nس : ثروتى داشته كه خمس به آن تعلّق داشته ولى در تأديه آن قصور كرده ، سپس آن ثروت برباد رفت . آيا من به پرداخت آن خمس تعهّد دارم ؟\r\nج : آرى خمس همانند ديگر حقوق ضمان دارد در صورت كوتاهى كردن در تأديه آن .\r\nس : اگر چنانچه اوّل ماه محرم را بعنوان سال مالى خمس قرار داده باشم و ميخواستم اين زمان را به اوّل ماه رمضان تغيير دهم آيا مىتوانم ؟\r\nخاطرنشان مىسازد كه اين تاريخ با انجام عمليات حساب شخصى بيشتر تناسب دارد ، و يا اگر سال قمرى هجرى بود .\r\nبخواهم آن را به سال شمسى و يا ميلادى تغيير دهم ، جائز مىباشد ؟\r\nج : آرى . جائز مىباشد ، مشروط بر اينكه خمس منافع خود را در موعد سال جديد بپردازيد و آن را بعنوان سال مالى خود قرار دهيد و اگر بخواهيد سال قمرى را به شمسى و يا بر عكس ، تغيير دهيد هر وقت بخواهيد كه سال جديد را مورد ملاك قرار دهيد بايد خمس منافع اين فاصله زمانى را پس از كسر مخارج بپردازيد و سپس سال جديد را مورد ملاك قرار دهيد .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nس : صاحب مغازه تجارى و يا كارخانه و نظاير آن اگر سال مالى ( خمس ) او فرابرسد و نتواند حسابهاى خود را بدليل طلب و بدهكاريهاى زياد تنظيم كند ، چگونه خمس اموال خود را بپردازد ؟\r\nج : مىتواند مقدار خمس خود را بر آورد و حدس بزند و سپس بپردازد ، بعد از آن اگر حسابهاى خود را تنظيم و محاسبه نمود بايد مازاد آن را بپردازد و اگر كمتر بود از خمس خود كسر كند .\r\nس : اگر كسى حقوق شرعى خود را در زندگى نپرداخته است و ميخواهد خمس ثروت و درآمد خود را بپردازد ، چه بايد بكند ؟\r\nج : بايد به ولى خمس مراجعه كند و پس از محاسبه ، آنچه مىداند كه خمس بر ذمّه او مىباشد بايد يكى و يا بطور مرحله‌اى پس از قبول آن از سوى ولى خمس ، بپردازد ، و آنچه مىداند كه خمس بر او نيست بر او واجب نمىگردد ، و در مورد وجود شك مىتواند با ولى خمس مصالحه نمايد و جزيى را بپردازد و جزء ديگر را ببخشد .\r\nس : اگر مخارج فردى بيش از درآمد او باشد ، آيا خمس بر او واجب است ؟\r\nج : خير خمس بر او واجب نيست اگر درآمد او نتواند مؤنه ( مخارج ) سال او را تأمين كند .\r\nس : اگر كسى چنين وضعى داشت ولى ثروت زيادى كه پيش‌بينى نمىكرد ، بدست آورد ، آيا خمس غنيمت و بهره بدست آمده را بايد\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nبپردازد ؟\r\nج : آرى ، مىتواند خمس را هم اكنون بپردازد ، و يا اينكه از همين تاريخ سال مالى را محاسبه نمود . و پس از پايان سال مالى خمس ما بقى آن را بپردازد .\r\nس : اگر كسى خمس نپرداخته و بخواهد خمس املاك و مستغلات خود را بپردازد ، آيا قيمت خريد را محاسبه نمايد و يا ارزش و قيمت روز املاك را ؟\r\nج : اگر ارزش روز بيشتر باشد بايد قيمت روز را محاسبه كند .\r\nس : اموالى كه از ديگران طلب دارم آيا خمس بر آنها تعلق مىگيرد ؟ در حالى كه آنان در تأديه قرض خود كوتاهى مىكنند .\r\nج : خمس تعلق نمىگيرد ، مگر پس از دريافت پول خود از آنان .\r\nس : قرض‌هاى اخذ شده جهت امرار معاش ، خمس بر آن تعلّق دارد ؟\r\nج : خير خمس ندارد ، ولى قرض‌هاى اخذ شده جهت سرمايه‌گذارى بايد خمس آن مقدار را كه تأديه مىكند بپردازد ، اگر اتومبيل شخصى را بطور اقساط خريدارى نموديد ، خمس بر او نيست ، ولى اگر اتومبيل كرايه جهت كسب بطور اقساط خريدارى كرده‌ايد بايد خمس قسطهاى آن را بپردازيد .\r\nانشاء اللَّه\r\n\r\n","description":"","footnote":"","page_name":" 68 ","page_number":68},
  {"content":"\r\n . \r\n","description":"","footnote":"","page_name":" 69 ","page_number":69},
  {"content":"\r\n . \r\n","description":"","footnote":"","page_name":" 70 ","page_number":70},
  {"content":"\r\n . \r\n\r\n","description":"","footnote":"","page_name":" 71 ","page_number":71}
  ]