[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nمجموعه اى از\r\nاستفتائات\r\nحضرت آيت الله العظمى گرامى قمى\r\nجلد سوم\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nسرشناسه : گرامى ، محمد على\r\nعنوان ونام پديدآور : استفتائات / محمدعلى گرامى .\r\nمشخصات نشر : قم دفتر حضرت آية الله العظمى گرامى ، 1390 -\r\nمشخصات ظاهرى : ج 3 .\r\nشابك : دوره : 9 - 03 - 5713 - 600 - 978 ؛ ج . 3\r\n5 - 01 - 5713 - 600 - 978\r\nوضعيت فهرست نويسى : فيپا\r\nيادداشت : جلد سوم : 1390 ( فيپا )\r\nموضوع : فتواهاى شيعه - قرن 14 .\r\nموضوع : فقه جعفرى - - رساله عمليه .\r\nشناسه افزوده : دفتر حضرت آية الله العظمى گرامى قمى .\r\nرده بندى كنگره : ى 1300 5 الف 4 گ / 9 / 183 bp\r\nرده بندى ديويى : 3422 / 297\r\nشماره كتابشناسى ملى : 1087549\r\nشناسنامه كتاب\r\nنام كتاب : استفتائات - جلد سوم\r\nتأليف : حضرت آيت الله العظمى گرامى\r\nناشر : دفتر حضرت آيت الله العظمى گرامى\r\nنوبت چاپ : اول\r\nنوبت چاپ دفتر : اول\r\nچاپ : حافظ\r\nشمارگان : 3000\r\nشابك : 5 - 01 - 5713 - 964 - 978\r\nسايت دفتر : www . gerami . orj - ايميل دفتر : info @ gerami . orj\r\nتلفن هاى دفتر : 7477\r\n( باكد قم فقط چهار رقمى - 774399 - 7740913 - 0251 - 9099070145 بدون كد\r\nدفتر فروش :\r\nانتشارات مشهور\r\nقم - خيابان ارم / پاساژ قدس / طبقه پايين - پلاك 5 / تلفن 7747462 - 7746806 - 0251\r\nدفتر مركزى : خيابان سميه / كوچه 26 / پلاك 8 / واحد 1 / تلفن 7838911 - 7831646 - 0251\r\nمشهد : چهارراه شهداء / پشت باغ نادرى / پاساژ گنجينه كتاب / طبقه اول پلاك 306 تلفن : 2244144\r\nاصفهان : مركز فرهنگى گلستان شهداى اصفهان / تلفن : 6612153 / همراه : 09133097417 - 09133151551\r\nتهران : چاپ و پخش كتاب ياس كبود / همراه : 091224205190\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\n[ جلد سوم 
  ]\r\n\r\nمختصرى از زندگينامه حضرت آيت اللَّه العظمى حاج شيخ محمّد على گرامى قمى « زيدعزه »\r\nحضرت آيت‌اللَّه العظمى حاج شيخ محمّد على گرامى قمى در ماه رجب 1357 ه . ق مصادف با مهرماه 1317 ه . ش در شهر مقدس قم در يك خانواده متدين ديده به جهان گشود و پس از گرفتن مدرك ششم ابتدايى و خواندن مقدارى از دروس متوسطه وارد حوزه علميه قم گرديد و به سرعت به مدارج علمى دست يافتند .\r\nمعظم له از همان اوايل تحصيل در حوزه مقدسه به تدريس نيز اشتغال داشته ، بيش‌تر رشته‌هاى تحصيلى حوزه چون ادبيات و منطق و فلسفه و فقه و اصول را تدريس نمودند و اينك از علماء و مدرسين جامع حوزه قم مىباشند . ايشان در عين حال داراى تأليفات فراوان در موضوعات مختلف مىباشند كه حدود 30 جلد آن منتشر شده است . از جمله اين تأليفات تعليقه استدلالى بر عروةالوثقى در چهار جلد ، و رساله توضيح المسائل ، و مناسك حج و عمره ، و . . . مىباشد .\r\nاز ديگر تأليفات منتشر شده ايشان : 4 جلد در منطق ، 2 جلد در فلسفه ، 2 جلد در اقتصاد ، 2 جلد در متد تفسير قرآن ، يك جلد در اخلاق و عرفان ، يك جلد در مسأله بردگى از نظر فقهى ، يك جلد در سيستم سياسى اسلام ، امامت و رهبرى ، مرزهاى عقيدتى ، درباره حديث لولا فاطمه عليها السلام و آثارى ديگر .\r\nمرحوم امام خمينى در چهل و اندى سال پيش ( شعبان 1381 ) درباره ايشان نوشته‌اند :\r\n« مدتها عمر شريف را صرف تحصيل علوم شرعيه نموده‌اند وبحمداللَّه به كمالات علميه و عمليه نائل شده‌اند و به صلاح و سداد و وثاقت موصوف مىباشند . »\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nو در نامه ديگرى نوشته‌اند :\r\n« . . . . . . علاقه من به امثال جناب‌عالى همواره محفوظ است » « 1 » .\r\nهمين توجه و ابراز محبت در اجازات و نامه‌هاى بزرگان ديگر چون مرحوم آيت‌اللَّه العظمى ميلانى و گلپايگانى و اراكى و . . . مشهود مىباشد .\r\nيكى از بزرگان مراجع سال‌ها پيش درباره ايشان مىنويسند :\r\n« . . . از علماء اعلام و مدرسين و الا مقام حوزه علميه قم مىباشند و سوابق علمى و انقلابى ايشان بر اهل حوزه پوشيده نيست و سال‌هاست در حوزه علميه از دروس عاليه و تأليفات ايشان استفاده مىشود و قد بلغ و الحمدللَّه بجدّه و جودة ذهنه الوقّاد و حسن سليقته مرتبة الاجتهاد و الاستنباط فى المسائل الفقيهة و الاصولية و الفلسفية . . . » .\r\nيكى ديگر از مراجع قدس سره نوشته‌اند :\r\n« . . . عمر شريف خود را در تحصيل علوم دينيه و تكميل معارف الهيّه و اشتغال به تدريس طلاب و محصلين صرف نموده و بحمداللَّه در تنقيح مسائل شرعيه و مبانى نظريه صاحب‌نظر و متخلق به اخلاق و فضائل حسنه مىباشند . . . » .\r\nو ديگرى نوشته است :\r\nبعد السلام و التحية لا يخفى ان سماحة العالم المحترم آيت‌اللَّه الحاج الشيخ محمّدعلى الگرامى القمى دامت بركاته من المجتهدين البارعين المتضلّعين فى اصول الفقه و الفلسفة فينبغى ان يغتنم وجوده و يستفاد من دروسه و محاضراته العلمية فى الحوزة العلمية حفظه‌اللَّه تعالى و كثّر امثاله والسلام عليكم و رحمةاللَّه و بركاته .\r\nو اينك به تدريس فقه و اصول ، و اقامه جماعت در دفتر معظم‌له و پاسخ به مسائل به استفتائات و مراجعات اشتغال دارند .\r\nنمايندگىهاى دفتر معظم له در تهران و اراك و مشهد و . . . موفق به خدمات مىباشند .\r\n\r\n\r\n","description":"","footnote":"\r\n( 1 ) - صحيفه امام ، ج 1 و 2 .\r\n","page_name":" 6 ","page_number":6},
  {"content":"\r\n\r\n\r\nعقايد\r\nسؤال 1 : ضمانت به كدام صفات خدا برمىگردد ؟ ( مثل ضمانت بهشت يا ضمانت رزق رساندن ) .\r\n( جواب ) : بسمه تعالى صفت فعلى است ، فرع عهد ، و آن هم در خداوند فرع وهابيّت و معطى مىباشد .\r\nسؤال 2 : آيا اين ضمانت خداوند نظير اين معناست : « ضمانت ما اهل بيت به منزله دين است » .\r\n( جواب ) : بسمه تعالى اخلاقى است چيزى بر خدا واجب نيست ؛ ليكن از خدا حتماً انجام مىشود ( بر خدا نه ، از خدا آرى ) . در اهل بيت عليهم السلام به معناى دين و ذمه مىباشد .\r\nسؤال 3 : آيا منظور از ( جنّات ) بهشت آن دنيا است يا هر چيز مطلوب را شامل مىشود ؟\r\n( جواب ) : بسمه تعالى ظاهر حديث ، بهشت آخرت است .\r\nسؤال 4 : آيا ذات خداوند متعال و مخلوقاتش در اصل حقيقت وجود اشتراك و سنخيتى دارند ، مثل نور آفتاب و مراتب آن ؟ توضيح اين كه نور شديد خورشيد و نور ضعيف آن با هم متفاوتند و فرق دارند ، ولى در اصل حقيقت نور بودن به معناى حقيقى با هم اشتراك دارند ، يا مانند نور خورشيد و نور لامپ و نور شمع كه با هم فرق دارند ولى در اصل ذات و حقيقت يك سنخند يا مانند نور سفيد ، نور سبز و قرمز و . . . كه در اصل نور بودن مشتركند . همين‌طور وجود ، هم كه حقيقت خارجى است و مثل نور مراتبى دارد كه اعلى درجه آن ذات بارى تعالى است و مخلوقات در مراتب بعدى و اضعف آن ،\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nسلسله وار قرار دارند . اما همه در ذاتى كه از آن تعبير به وجود مىشود مشتركند و يك جنس هستند و ماده اصلى تشكيل دهنده آن‌ها ( خالق و مخلوق ) يكى است .\r\n( جواب ) : بسمه تعالى چند نظريه معروف است 1 - وجودات كلًا حقائق متباينه هستند . 2 - همه از يك حقيقت مىباشند و تفاوت در درجات وجود است . 3 - وجود فقط خداست و ديگران نسبتى با وجود دارند ، خودشان وجود ندارند . 4 - وجود فقط خداست و جلوات او ، وجودات ديگر همه جلوات خدا هستند و چون اين بحث نه از اصول دين است و نه از فروع آن ، بلكه يك بحث كاملًا علمى است و هيچ يك از عقائد مزبور نه كفرآور است و نه در چارچوب اوليه اسلام مىباشد . ميزان كفر و اسلام فقط شهادتين است‌بنابراين خودتان را زياد درگير اين مسائل نكيند . اگر خواستيد حقيقت را بيش‌تر بدانيد به كتاب هاى عميق فلسفه - آن هم به عنوان درس نه مطالعه صرف - رجوع كنيد .\r\nسؤال 5 : روايات بسيارى وجود دارد كه عموم مردم را از تفكر و تعقل پيرامون ذات الهى نهى مىفرمايد . برخى معتقدند كه اين نهى اولًا ارشادى است و ثانياً ويژه كسانى است كه در مباحث عميق عقلى مهارت كافى ندارند . آيا اين نظريه و اعتقاد صحيح است ؟\r\n( جواب ) : بسمه تعالى يك مقدار از اين بحث را نوع مردم و عده‌ى زيادى از خواص نمىدانند ، مثل خيلى از مباحث صفات و ارتباط آن‌ها با ذات و برخى از آن‌ها را ، حتى خواص هم نمىدانند مثل اصل ذات خداوند . و چون اين بحث ضرورت ندارد و جزء چارچوب اوليه اسلام نيست و خيلى از مردم از فهم آن عاجزند ، از آن نهى شده است .\r\nسؤال 6 : نظر مبارك حضرتعالى راجع به حسين بن منصور حلاج‌چيست ؟ آياواقعاً وى در ابتداء امر مدعى سفارت ، بابيت و نيابت از طرف امام زمان عليه السلام بوده و سپس ادعاهايى فراتر را نيز در برنامه خويش گنجانيد و آيا به نظر شما از ناحيه امام زمان عليه السلام در دوران غيبت صغرى توقيعى در لعن و طعن و مذمت مشاراليه صادر گرديده است ؟\r\n( جواب ) : بسمه تعالى اجمالًا مورد تأييد نمىباشد . در رجال نجاشى آمده كه مرحوم مفيد كتابى در مورد ردّ بر اصحاب حلاج نوشته ، و شيخ طوسى در كتاب\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nغيبت او را جز مذمومين كه ادعاى وكالت و نيابت نموده‌اند ذكر نموده است و همين‌طور علامه در خلاصه . و در كتاب احتجاج جلد 2 صفحه 474 نقل توقيع لعن نموده است . مىتوانيد به بحارالانوار جلد 25 صفحه 345 و جلد 51 صفحه 369 رجوع كنيد .\r\nسؤال 7 : آيا همان‌طور كه فقهاى عادل و جامع الشرائط ، امين بر فقه آل محمّد عليهم السلام هستند و تصدى فتوا و امور تقليدى در فروعات را دارند ، با اين حال امين بر عقائد و اصول اعتقادى هم هستند ؟ اگر آن‌ها امين بر عقائد هم باشند ، پس چگونه با ( عدم تقليدى بودن اعتقادات ) ، قابل جمع مىباشد ؟\r\n( جواب ) : بسمه تعالى اصول دين تقليدى نيست . هر شخص بايد خود يقين داشته باشد ، از هر راهى كه امكان دارد . ممكن است از اعتماد به استعداد و امانت شخصى كسى هم يقين پيدا كند ، چنان كه عده‌اى به اعتبار امانت پيامبر صلى الله عليه و آله ، از گفته او اعتقاد پيدا مىكردند . ميزان يقين است .\r\nسؤال 8 : حاكميت در اسلام آيا شورايى است يا فردى ؟\r\n( جواب ) : بسمه تعالى حاكم فرد است ، ليكن موظف است با مشورت و به صورت شورايى كار كند و پس از تصميم گيرى بعد از شورا ، ديگر ترديد نمىشود و اعمال حاكميت مىگردد .\r\nسؤال 9 : الف ) آيا سوء ظن گناه است يا نه ؟ ب ) كسى كه مىخواهد در راه سير و سلوك قدم بردارد و اين راه را با موفقيت طى كند چه كارهايى بايد انجام دهد ؟ ج ) براى رهايى از شهوت ، چه كار كنيم تا در اين دام گرفتار نشويم ؟ د ) چه كارى انجام دهيم كه در نماز توجه به معبود داشته باشيم ؟\r\n( جواب ) : بسمه تعالى الف ) كسى كه سوء ظن دارد اگر ترتيب اثر بر خيال خود بدهد ، حرام است . ب ) طبق نظر رساله مرجع ، و طبق دستورات علماى اخلاق عمل كند و به‌خصوص مواظبت بر آداب و زيارات شرعيه نمايد . ج ) روزه ، ورزش ، عبادات ، درس ، عقد موقت ، اگر امكانش باشد و يا دائم اگر ممكن شود با دقت بسياردرانتخاب .\r\nد ) اول تكبير خيلى مواظب باشيد و از خداوند توقيق توجه تا آخر نماز بخواهيد و در ضمن نماز اذكارى كه بىتوجه بوديد تكرار كنيد .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nسؤال 10 : در سير الى اللَّه مراحل ذيل بيان شده است . يقظه ( بيدارى از خواب غفلت ) - توبه ( بازگشت به طرف خداى متعال ) - استقامت ( طلب مقاومت و دارا شدن قاطعيت ، تكيه بر خدا ، اعتماد به نفس ، صبر در مقابل گناه و مصيبت و عبادت ) - صراط مستقيم ( دورى از هر گونه افراط و تفريط در اعمال و عقايد و افكار و داشتن مراقبه و محاسبه ) - محبت به خداى متعال و تنظيم آن به متعلقات الهى بر اساس مقدار قرب به خدا - جهاد با نفس - عبوديت و بندگى خداى متعال . آيا مراتب فوق اعتقاد انحرافى محسوب مىشود ؟\r\n( جواب ) : بسمه تعالى صرف بيان مراحل مزبور و عمل به آن هيچ اشكالى ندارد .\r\nليكن مراقب باشيد يك گروه ممتاز ، مقابل فقهاء و تابع يك مرشد جداى از فقهاء در اعمال فردى و اجتماعى خود نباشيد ، دستور امام زمان عليه السلام پيروى از فقهاست ، ليكن اين مطالب را فقهاء دارند و اشكالى هم ندارد .\r\nسؤال 11 : اعتراف به گناه در محضر پيامبر اكرم صلى الله عليه و آله و اهل بيت ايشان عليهم السلام با توجه به آيه « ولو إنّهم إذ ظلموا أنفسهم جائوك فاستغفروا اللَّه واستغفر لهم الرسول لوجدوا اللَّه توّابا رحيما » ، و روايات مانند « بهلول نبّاش » ، و در مواردى در محضر اولياى خدا و مراجع تقليد ( مثل بيان مال مخلوط به حرام يا گفتن روزه نگرفتن ) چگونه است ؟\r\n( جواب ) : بسمه تعالى اقرار به گناه در محضر اولياء خدا به طور اجمال و براى اصلاح نفس و پيدا كردن راه به نظر اينجانب اشكال ندارد . ليكن به طور اجمال و به قصد اصلاح و راهيابى براى عمل . آيه كريمه ذكر خاص گناه را ندارد ، اجمالا شخصى گناه كرده و براى توبه نزد پيامبر صلى الله عليه و آله آمد . بهلول نبّاش بر فرض صحت سند حديث ، معلوم نيست كار درستى بوده است . البته ممكن است در جمع بين ادّله بگوييم قدر مسلم حرمت بيان انجام گناه به طورى كه موجب تمايل به گناه و اشاعه فحشا شود ، نه با ذكر پشيمانى و اظهار توبه . ليكن به هر حال تفصيل ذكر گناه خوب نيست .\r\nسؤال 12 : بعضى اعتقاد دارند كه حضرت رسول اكرم صلى الله عليه و آله كه علم ما كان و ما يكون را خداى تعالى به ايشان داده ، درس نخوانده ولى داراى سواد خواندن و نوشتن بوده و امّيّ منسوب به امّ القري است ، آيا اين اعتقاد ضاله و يا انحرافى است ؟\r\n( جواب ) : بسمه تعالى اينجانب هم همين‌طور فكر مىكنم ، ليكن يقين ندارم ؛ چون در صلح حديبيه پيامبر صلى الله عليه و آله از على عليه السلام جاى كلمة اللَّه را پرسيد و به هر حال اين مسأله\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nجزء مسائل لازم الاعتقاد نيست و اشكال اعتقادى حساب نمىشود و يك بحث علمى است . ملاك اسلام شهادتين ، و ملاك تشيع تبعيت از على عليه السلام و ائمه اطهار عليهم السلام مىباشد .\r\nسؤال 13 : هل يوجد اشكال في اللعن الوارد في زيارت عاشوراء ؟\r\n( جواب ) : بسمه تعالى أن اللعن لو لم يكن في زيارت العاشور أيضا نعلم أنّ العدو ملعون . كيف وقد ورد .\r\nسؤال 14 : من چند سال پيش حال خوبى داشتم كه الان از من جدا شده است .\r\nچگونه مىتوانم به آن حال برگردم ؟\r\n( جواب ) : بسمه تعالى تحصيل معرفت بيش‌تر نسبت به خدا و اولياء او ، و تمرين بر كارهايى كه رقت قلب و صفاى باطن و ارتباط خاص به وجود مىآورد . مانند نماز شب ، مواظبت بر نماز اول وقت ، شركت در مجالس روضه ، لااقل هفته‌اى يك بار و زيارت اهل بيت عليهم السلام .\r\nسؤال 15 : رساله « لو لا فاطمه . . . » حضرتعالى را مطالعه كردم و اين سؤال برايم پيش آمد ، كه ولايت تكوينى يعنى چه ؟ آيا فاطمه زهرا عليها السلام داراى ولايت تكوينى هستند ؟\r\n( جواب ) : بسمه تعالى ولايت تكوينى ( يعنى سلطه‌ى بر عالم هستى امكانى ، كه در درجه اول ، خداوند دارد ، و با اذن و خواست خداوند ، پيامبر و اهل بيت عليهم السلام هم دارند ) ، در برابر ولايت تشريعى ( يعنى حق قانونى ولايت آن‌ها ، و قانون گذارى ) است . كليه فيوضات الهى با وساطت اولياء خداوند ، به عالم مىرسد كه اين مطلب هم در فلسفه و هم در نصوص مذهبى ثابت است . البته خداوند اين قدرت را به آن‌ها داده است . كه اصطلاحاً مىگوييم : « تفويض طولى » . اينجانب در بحث‌هايى كه سابقاً داشته‌ام حدود هفت ساعت درباره تفويض طولى صحبت كرده‌ام ، ظاهراً سىدى آن موجود است .\r\nسؤال 16 : ملكه قلب اينجانب خداى رحمان است و او را دوست دارم ، زيرا مىدانم كه او هم دوستم دارد ، هرگز نااميد نمىشوم اما گاهى مىترسم . خواهر زاده‌ى كوچكى دارم كه به شدت دوستش دارم . الان او دو سال و شش ماه دارد و هنوز حتى كلامى نمىگويد و چون قادر به صحبت كردن نيست با حركاتى از قبيل گاز گرفتن و چنگ زدن\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nرفتار مىكند و مادرش از شرم قادر نيست در جمعى حاضر شود ، چون لقب نامناسبى به او مىدهند . مىدانم كه شما طبابت نمىكنيد اما چيزى بگوييد تا دلم آرام گيرد . در ضمن من حكمت خدا را و در عين حال ارتباط با ائمه عليهم السلام را چندى پيش با تمام وجود تجربه كردم . مىخواهم بدانم كه آيا شما بر عكس ديگران كه حتى ذره‌اى از آن را باور نكردند ، آن را باور مىكنيد ؟\r\n( جواب ) : بسمه تعالى اصل حكمت الهى و همين‌طور اصل ارتباط با ائمه عليهم السلام كه قطعىاست و از اعتقادات ما است . ليكن اگر منظورتان استجابت دعا و تجلى الطاف الهى و ائمه عليهم السلام در خصوص مشكل شماست كه شما خودتان چون وارد جريان هستيد بهتر درك مىكنيد ، ضمناً علاقه‌ى به خواهرزاده شما عطوفت فطرى است و منافاتى با محبت به خداوند ندارد .\r\nسؤال 17 : 1 - آيا همان‌طور كه اسما اللَّه تعالى توقيفى هستند اسماء مقدسه‌ى حضرات معصومين عليهم السلام هم توقيفى مىباشند ؟ 2 - آيا مسأله‌ى شهادت مظلومانه حضرت فاطمه‌ى زهرا عليها السلام جزء ضروريات مذهب حقّه‌ى شيعه است يا نه ؟ 3 - امامت خنثى براى خنثى در نماز چه حكمى دارد ؟ 4 - نظر حضرتعالى راجع به صحت سند دعاى صنمى قريش چيست ؟\r\n( جواب ) : بسمه تعالى دليلى بر توقيفى بودن نيست ، ليكن از آن‌جا كه عظمت ائمه اطهار عليهم السلام طورى است كه هر كس نمىتواند درك كند ، نبايد سليقه‌اى عمل شده هر كس لقبى و اسمى به خيال خود اختراع كند .\r\n2 - از ضروريات تاريخى شيعه است ، نه ضروريات اصل مذهب كه اگر كسى معتقد به آن نباشد ، سنّى حساب شود يا كافر . 3 - جايز نيست . 4 - محتواى دعاى مزبور صحيح است ، گرچه سند معتبرى ندارد .\r\nسؤال 18 : وقتى از منزل جهت كار خارج مىشوم مىگويم خدايا براى رضايت شما قدم برمىدارم و در طول روز براى رضايت شما كار مىكنم ، و در طول روز يادم مىرود كه بگويم خدايا براى رضايت تو ؛ چون بسيار حجم كارم بالا مىباشد ، از كجا بفهمم كه در طول روز ريا نكرده‌ام و به خاطر خدا بوده است ؟\r\n( جواب ) : بسمه تعالى شما گويا وسواس داريد . همين كه اول وقت با خداوند\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nرابطه برقرار مىكنيد الهى هستيد ، مگر اين كه بعداً نفى كنيد ، با صرف فراموشى تكرار كردن نيت ، ريا كار نمىشويد .\r\nسؤال 19 : حكم شرعى شخصى كه هيچ‌گونه مسئوليت شرعى و عرفى ندارد و مسلمانى را كه هيچ‌گاه درصدد انكار دين برنيامده ، با دشنام و ناسزا در يكى از نشريات محلى ، صفت ملحد دهد چيست ؟\r\n( جواب ) : بسمه تعالى نسبت الحاد به ديگران دادن ، مستوجب حدّ و گناه بزرگى است . مگر اين كه دليل روشنى بياورد كه دادگاه بپذيرد ، ملاك الحاد نفى الوهيت خداوند و يا نفى رسالت حضرت خاتم الانبياء مىباشد . اگر كسى شهادتين را قبول دارد مسلمان است و نسبت كفر به او گناه بزرگى است .\r\nسؤال 20 : يكى از روحانيون در جمعى فرموده است : قبلا مىگفتم جوانان حضرت مهدى ( عج ) را مىبينند ، ولى امروز مىگويم حتى پيرمردها هم آماده باشند كه آقا را خواهند ديد ( يعنى ظهور بسيار نزديك است ) آيا اين جمله صحيح است ؟\r\n( جواب ) : بسمه تعالى اگر به طور احتمال گفته ، اشكال ندارد ؛ ولى اگر به طور قطع گفته ، طبق دستور روايات بايد بگوييم دروغ است ! اساساً برخى از علائم ظهور هنوز نشده و كسى نمىداند كى و چگونه ؟ اين‌گونه تعيين وقت مسلماً به ضرر دين است .\r\nسؤال 21 : اگر اسلام دينى است كه با شناخت بايد در او وارد شد ، چگونه دختر نه ساله و يا پسر پانزده ساله مىتواند اين شناخت كامل را پيدا بكند ؛ لذا اگر به بيست يا سى يا چهل سالگى برسد ، و به اين نتيجه برسد كه اسلام دين كامل و به حق نيست ، چرا مرتد مىشود ؟ او كه از اول با شناخت قبول نكرده بود در اين رابطه چه فرمايشى داريد .\r\n( جواب ) : بسمه تعالى شناخت غير از ايمان است ، ايمان با يقين است و بدون معرفت كامل هم ممكن است شخص به چيزى يقين كند و بعدها معرفت كامل‌ترى پيدا كند . با يقين مسلمان حساب مىشود هرچند با برهان عقلى نباشد .\r\nسؤال 22 : آيا بهترين راه براى كسب معارف اسلامى و دين شناسى عميق وارد شدن به حوزه‌هاى علميه است ، يا با روش‌هاى ديگر نيز مىتوان به اين نتايج رسيد ؟\r\n( جواب ) : بسمه تعالى بدون راهنمايى علما نمىشود ، ليكن لازم نيست مستقيماً طلبه شود .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nسؤال 23 : آيا عوام اهل سنت نيز به هلاكت مىرسند يا فقط علماى آنها ؟ با توجه به اين كه ابوبكر و عمر از اولين ايمان آورنده‌ها بودند ، آيا بعدها منحرف شدند يا از ابتدا عقيده نداشتند ؟\r\n( جواب ) : بسمه تعالى عوام كه قدرت تحقيق نداشته‌اند ، جهنمى نيستند ؛ ليكن فعلًا كه نام شيعه را شنيده‌اند بايد تحقيق كنند . ما از نيّت اوليه آن دو نفر اطلاع نداريم ، ليكن در برخى روايات آمده كه آن‌ها به اميد رسيدن به حكومت ، اظهار ايمان كرده‌اند ، خدا مىداند . به هر حال فاطمه زهرا عليها السلام را آزرده‌اند و كسى كه آن حضرت را بيازارد خدا را آزار داده است .\r\nسؤال 24 : كسانى كه در كشورهاى غير اسلامى زندگى مىكنند ، ممكن است فرزندان خود را به معارف اسلامى آشنا نموده و جلوى انحراف‌شان را بگيرند و اما نسل‌هاى بعدى به احتمال زياد تحت تاثير جوامع غيراسلامى قرار خواهد گرفت . آيا انسان مسؤول نسل‌هاى بعد از خود هست ؟ آيا زندگى نمودن در كشورهاى غيراسلامى با احتمال فوق حرام است ؟\r\n( جواب ) : بسمه تعالى اگر مىداند كه فرزندانش ، انحراف عقيدتى پيدا مىكنند و در كشورهاى اسلامى محفوظ هستند ، بايد هجرت كنند ليكن اگر به اين مطلب مطمئن نيست ، اشكال ندارد ، همان‌جا مراقب باشد و در عوض افراد ديگر همان جاها را تبليغ دين كند ، بسيارى از كشورهاى ديگر به وسيله مسلمان‌هايى كه آن‌جا بوده‌اند يا رفت و آمد كرده‌اند ، مسلمان شده‌اند . البته هجرت تنها براى حفظ خود و نسل خود نيست ، براى تقويت حكومت مركزى اسلام هم مىباشد .\r\nسؤال 25 : در كتاب تورات چنين آمده است : همنوعت را چون نفس خود دوست بدار ، بر همسايه‌ى خود شهادت دروغ مده ، به خانه‌ى همسايه‌ى خود طمع مورز و به زن همسايه‌ات و غلامش و كنيزش و گاوش و الاغش و به هيچ چيزى كه از آن همسايه‌ى تو مىباشد ، طمع مكن . تورات ، سفر خروج پاسوق 16 و 17 . در كتاب انجيل نيز چنين مىخوانيم : همسايه‌ى خود را چون نفس خود محبت نما . انجيل متا ، باب 39 آيه 22 و هم‌چنين در انجيل لوقا باب 11 از آيه‌ى 25 به بعد ضمن بيان همين مطلب از جانب حضرت عيسى عليه السلام با ذكر مثلى بيان مىدارد كه منظور از همسايه ، همنوعتان است نه هم\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nدين يا هم كيشتان . در ضمن در انجيل لوقا باب 6 آيه 27 تا 32 چنين مىخوانيم :\r\nدشمنان خود را دوست بداريد و با كسانى كه از شما نفرت كنند ، احسان كنيد و هر كه شما را لعن كند براى او بركت بطلبيد و براى هر كه با شما كينه دارد دعاى خير نماييد . . .\r\nزيرا اگر محبان خود را محبت نماييد شما را چه فضل است ؟ زيرا گناهكاران هم محبّان خود را محبت مىنمايند .\r\n« اما بر خلاف اين دو كتاب ، كه كتاب دو دين يهود و مسيحيت مىباشد و به صراحت هم نوع دوستى را تأكيد داده است ؛ اسلام نه تنها به نوع دوستى و انسانيت توجهى نكرده ، بلكه به صراحت دستور داده است كه با همكيشان و هم فكران خود مهربان باشيد و با كسانى كه هم انديش شما نيستند با شدت و غلظت رفتار نماييد . چنان‌كه در قرآن آمده است : « محمّد رسول اللَّه والذين معه اشداء على الكفار رحماء بينهم » سوره فتح آيه 29 . ضمن اين كه به همين مقدار نيز اكتفا نكرده ، قتل و به ذلت و خارى كشاندن كسانى كه به افكار مسلمانان معتقد نيستند را جايز دانسته است . « قاتلوا الذين لا يؤمنون باللَّه ولاباليوم الاخر ولايحرمون ما حرم اللَّه ورسوله ولايدينون دين الحق من الذين اتوا الكتاب حتّى يعطوا الجزيه عن يد وهم صاغرون » سوره توبه آيه 1 و 29 . حال با توجه به اين مطالب ، و با توجه به اعمال غير انسانى كه در چند سال اخير توسط عده‌اى مسلمان ، مانند اعمال انتحارى ، كه عده‌اى از مراجع آن را استشهادى نام برده‌اند ؛ 1 - آيا مىتوان گفت كه بنيان دين اسلام بر انسان دوستى و انسان سازى و استقرار صلح و امنيت است ؟ آيا اساساً در قرآن آيه‌اى وجود دارد كه صراحتاً دلالت بر احترام به عقايد و افكار ديگر انسان‌ها باشد ؟ آيا آيات فوق نيز دفاعى است ؟ ! فقهاى اسلامى كه كتاب‌هاى تورات و انجيل را جزو كتاب‌هاى ضاله و تحريف شده مىدانند ؛ چگونه است كه در آن كتاب‌هاى ضاله ! براى حيات انسانى ارزش قائل شده است ، ولى در كتاب قرآن كه وحى و كلام خداوند است و هيچ تحريفى در آن روى نداده تنها براى معتقدين خود ارزش حياتى قائل است ؟\r\n2 - در اعتقاد به منجى آخر الزمان دو نوع انديشه موجود است ؛ يكى مسيحى و ديگرى شيعى . مسيحيان معتقدند كه عيسى مسيح به آسمان عروج كرده و در موعد مقرر از آسمان برخواهد گشت . اما در تفكر شيعى عقيده بر آن است كه امام دوازدهم در\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nسردابى كه در سامرا مىباشد ناپديد شده و چون در آن محل چاهى وجود داشته است ، معتقدند كه امام به داخل چاه رفته است . كه هم اينك آن محل را با همان روزنه آراسته‌اند . به ظاهر فلسفه‌ى چاه جمكران نيز بر گرفته از همين عقيده باشد . چنان‌چه مشاهده مىكنيم كه افراد براى عرض ارادت يا درخواست از امام نامه‌هاى خود را به داخل چاه مىاندازند . حال به عقيده‌ى شما كدام يك از اين دو عقيده زيباتر است ؟ .\r\nمنجى كه به آسمان رفته ؟ يا منجى كه به چاه فرو رفته ؟ آيا اين عقيده‌ى شيعى خود برگرفته از تاريك‌انديشى نظريه پردازان دينىاش نيست ؟ در انديشه‌هاى دينى ، آسمان مكان ملائكه و فرشتگان و زير زمين مكان جنيان و شياطين است . چگونه است كه منجى دينى ضاله ! به مكان ملائكه رفته اما منجى فرقه‌ى حقه در مكان جنيان و شياطين سكنا گزيده است ؟ اگر منجى شيعيان در خارج از چاه ساكن است ، پس چرا علماء شيعه دستور نمىدهند تا چاه‌هاى جمكران را پر كرده و جلوى انداختن عريضه به آن را بگيرند ؟ مستدعى هستيم تا به اين سؤالات عقيدتى كه به عرض رسيد پاسخى قانع كننده بدهيد ؛ چنان‌چه به خاطر پرسش اين سؤالات ما را مستحق گردن زدن نمىدانيد .\r\nما به دنبال كشف واقعيت هستيم ضمن اين كه اين مطالب تنها گوشه‌اى از پرسش‌هايى است كه در ذهن بسيارى از جوانان كشور است . با تشكرات فراوان . جمعى از دانشجويان دانشگاه‌هاى ايران .\r\n( جواب ) : بسمه تعالى 1 - آيات و روايات محبت و لطف در قرآن و روايات بسيار است . رحمة للعالمين ، ارحم الراحمين ، لا تقنطوا ، لطيف بعباده ، . . . كافى است قرآن را از اول به دقت مطالعه كنيد . شروع قرآن با بسم اللَّه الرحمن الرحيم است . ذكر هر عذاب در قرآن همراه با ذكر رحمت و مغفرت است . عهدنامه مالك اشتر را در نهج‌البلاغه و تحف العقول را ببينيد كه حضرت مىفرمايد : مردم همه برادران تو هستند حتى آن‌ها كه مسلمان نيستند ، آياتى كه شما اشاره كرديد مربوط به آن‌ها است كه در برابر اسلام صف آرايى جنگى دارند ، اين مطالب در نظر و فقه ما مسلم است .\r\n2 - مهم عمل است كه هم مبيّن طرز تفكر اسلام است و هم صداقت و يا نفاق دشمن را نشان مىدهد ، الان در فلسطين آمريكاى مسيحى و اسرائيل يهودى آيا به عدالت رفتار مىكنند كه مردم را از خانه‌هاى خود بيرون رانده‌اند و حق دفاع را هم نمىدهند و دائم بر سرشان بمب مىريزند . در ايران پيش از انقلاب ، در ويتنام ، در الجزائر ، در\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nعراق و . . . چه كردند ؟ الان اختلاف در لبنان مربوط به دخالت چه كسى جز آمريكاست ؟ حرف بسيار است بايد حضوراً صحبت شود ، گرچه اگر با انصاف ، مطالب رسانه‌ها را هم مطالعه كنيد حقيقت را مىيابيد . 3 - هيچ كس نمىگويد كه امام زمان در چاه رفته است ، عرض حاجت به امام زمان عليه السلام هم آن‌طور كه وارد شده آن است كه نوشته را بسته و در آب جارى بياندازند . امام زمان در ميان همين مردم و در جايجاى همين كره زمين مىباشد . به نظر من ميان مردم بودن بهتر از به آسمان رفتن است . دستور پر كردن چاه را نمىدهند براى اين كه آن‌ها نگفته‌اند چاه بكنند تا بگويند پركنند . ضمناًاگرپر كنند ممكن است برخى عوام جاى ديگرى را انتخاب كنند .\r\nسؤال 26 : آيا اسماء اللَّه تبارك و تعالى توفيقى است ؟ چرا ؟\r\n( جواب ) : بسمه تعالى توفيقى نيست ؛ ليكن بايد رعايت شود كه احترام مقام ربوبى محفوظ باشد و معمولًا انسان چون عظمت آن مقام را درك نمىكنند ، بهتر است از اسمائى كه در زبان قرآن و روايات آمده است ، استفاده كند .\r\nسؤال 27 : در فرضى كه اسماء خداوند توفيقى باشد ، در مباحث اعتقادى اشياء را به دو دسته واجب الوجود و ممكن الوجود تقسيم مىنمايند و مىگويند مراد از واجب الوجود اللَّه ، تبارك و تعالى است ، نامگذارى خداوند به عنوان واجب الوجود در حالى كه اين واژه در روايات رسيده از اهل بيت عليهم السلام نيامده است ، چه حكمى دارد ؟\r\n( جواب ) : بسمه تعالى واجب الوجود يعنى هستى حتمى ، و در اين عنوان هيچ‌گونه كم گرفتن مقام ربوبى نيست . از نصوص مذهبى هم استفاده مىشود . معناى صمد ، بلكه احديت ، و نيز هويّت ( هو ) و مفاهيم ديگر ، معناى ضرورى و واجب را مىرساند . ممكن است تعبيرات روشن‌ترى هم در روايات باشد . به كتاب توحيد صدوق رحمه الله رجوع كنيد .\r\nسؤال 28 : 1 - ما هو رأيكم الشريف حول محي الدين ابن عربي الذى هو مصنف كتاب الفتوحات المكيه و فصوص الحكم ؟ 2 - هل هو من اهل السنة ام لا ؟ هل صحيح ويجوز دراسه كتبة ام لا ؟ ج ) ما هو رأيكم فى المعاد الذى قاله المرحوم الآخوند ملاصدرا ( رضوان اللَّه عليه ) بأنّ الابدان المثالية سيحشر لا العنصريه ؟\r\n( جواب ) : بسمه تعالى 1 - لو كان الملاك كتبه الموجوده بايدينا وسيما الفتوحات فهو من أهل السنة حتما ومتعصب و ما يذكر احيانا من تحريف كتبه لم يثبت عندنا .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nوكيف كان نحن نتكلم حول هذه الكتب التى بايدينا و مؤلفها .\r\n2 - صرف العلم بآرائه لا إشكال فيه للمتخصص .\r\nج ) تكلّمنا فى المعاد فى أيام عطلة الحوزه العلميه فى الجمعات قبل عشرين سنة تقريبا وقد سجّل البحث فىالمسجلات و سى دى . وكيف كان نحن معتقدون بانه رحمه اللَّه تعالى اشتبة فى رأيه و ان الحقّ ان المعاد جسمانى كجسمانية عالم الماده لا الجسم المجرد . كما انه رحمه اللَّه اشتبه فى بحث علم الرب تعالى و فى الوحى و فى مسئلة الخاتميّة للنبيّ و الوصىّ . و لكن ذلك كله لا يوجب هتكه و إهانته فإن له خدمات علمية كثيرة كما ان صاحب الجواهر مع كمال علمه وقداسته و خدماته اشتبه فى بحث الكر اشتباها عظيماً جداً وتحسبونه هيّناً وهو عند اللَّه عظيم . عصمنا اللَّه وايّاكم .\r\nسؤال 29 : 1 - منظور از تولى و تبرى چيست ؟ با چه اعمالى مىتوانيم تبرى كنيم ؟\r\n2 - عده‌اى با استناد به تبرى به خلفاى اهل تسنن و بعضى از صحابه فحاشى نموده و لعن مىكنند و وقتى علت را جويا مىشويم مىگويند اين كار تبرى هست و انجام آن واجب مىباشد . آيا استدلال اين عده صحيح است يا خير ؟ و وظيفه ما در قبال تبرى چيست ؟\r\n3 - برخى آقايان در جواب استفتاى حقير ؛ حكم سب و لعن خلفاى اهل سنت را به دليل بروز فتنه و سوء استفاده دشمنان ، حرام اكيد فرموده‌اند . نظر حضرتعالى چيست ؟ آيا در خفا و در صورت نبودن اهل سنت مىتوان اين عده را لعن كرد يا خير ؟ 4 - نظر حضرتعالى در مورد ابولؤلؤ و تمسك به وى چيست ؟ با توجه به اين كه در روايات متعدد ذكر شده قاتل ثانى ، غير مسلمان بوده و تنها يك روايت مسلمان بودن وى را اثبات مىكند كه آن هم از لحاظ رجال ضعيف مىباشد .\r\n( جواب ) : بسمه تعالى بديهى است كه بايد از ستمگران بيزارى جست و شك نيست كه دستگاه خلافت پس از پيامبر صلى الله عليه و آله به اهل بيت آن حضرت و به خصوص على عليه السلام و زهرا عليها السلام ستم كرده است و خداوند در جايجاى قرآن ستمگران را لعنت كرده است ؛ ليكن نبايد اتحاد مسلمين را بر هم زد ، بلكه بايد با زبان علمى و تحقيق ديگران را روشن نمود . هر چيزى كه منشأ سلطه دشمن بر هر دو فرقه است و اساس اسلام را به خطر مىاندازد ، جايز نيست . روايات مربوط به ابولؤلؤ روشن و ثابت نيست ، چنان كه سنددرستىهم ندارد . مىگويند مظلوم شده بوده و بدين جهت عمر را ترور كرده است .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nسؤال 30 : مؤمن آيا همان مسلمان است يا خير ؟\r\n( جواب ) : بسمه تعالى در اصطلاح فقهى مؤمن به معناى شيعه است و در اصطلاح قرآنى كسى است كه به هر چه پيامبر صلى الله عليه و آله فرموده ايمان و اعتقاد داشته باشد و چون غير شيعه ، فرموده پيامبر صلى الله عليه و آله را درباره‌ى وصىّ قبول نكرده است ، بنابراين شيعه فقط ، مؤمن است .\r\nسؤال 31 : آيا مقام و منزلت حضرت عباس عليه السلام از پيامبران كه اولوالعزم نيستند بيش‌تر است ؟\r\n( جواب ) : بسمه تعالى البته پيامبران مقام عصمت حتميّه - با ضمانت الهى - را دارند ، در روايات ما هم وارد شده كه همه‌ى شهدا به مقام حضرت عباس عليه السلام غبطه مىخورند ، نه همه‌ى پيامبران . ليكن مقام شهادت و اخلاص حضرت عبّاس عليه السلام در آن پيامبران آن‌طور تجلّى نكرده است .\r\n\r\nصراط\r\nسؤال 32 : شخصى چنين مىگويد : « كلمه صراط بيان‌گر يك شىء مادى و عنصرى نيست » بلكه به‌نظر من قرآن همچنين مىگويد كه « صراط فقط همان راه و روشى است كه انسان در دنيا براى اهدافش آن را طى مىكند ، خواه آن اهداف خير باشد يا شرّ » ، لذا هر گاه سخن از حساسيت و دقت صراط در قيامت مىشود فقط كنايه از دقتى است كه بايد در تشخيص بين راه راست و راه منحرف داشت . به نظر حضرتعالى شارع مقدس در اين مورد چه پاسخى مىدهد ؟\r\n( جواب ) : بسمه تعالى الف : صراط به اين معنى ، مقدمه صراط اخروى است كه از متن جهنم عبور مىكند .\r\nب : اين‌گونه اعتقاد ( يعنى انحصار صراط در همين راه دنيايى ) موجب كفر و خروج از دين نيست ، ليكن اين انحصار باطل است .\r\n\r\nمعاد\r\nسؤال 33 : 1 - آيا خداوند حكيم فقط به خاطر برپايى قيامت و حسابرسى شش ، هفت ميليارد انسان خاكى كه به صورت غبارى در گوشه‌ى هستى زندگى مىكنند نظم هزاران ميليارد كره را به هم مىزند و همه را نابود مىكند تا به حساب ابناء آدم خاكى برسد ؟ يا مسأله به گونه‌اى ديگر است ؟\r\n\r\n","description":"","footnote":"","page_name":" 19 ","page_number":19},
  {"content":"\r\n\r\n2 - مگر نه اين است كه طبق آيات متعدد قرآن و روايات فراوان در كرات ديگر نيز موجوداتى زندگى مىكنند كه علم نجوم هم امروز اين مسأله را تأييد مىكند ، قيامت آن‌ها چه وقت ، كجا و چگونه برپا مىشود ؟\r\n( جواب ) : بسمه تعالى 1 - قيامت انسان‌ها بخشى از نظام هستى است ، يعنى از شروع خلقت تا ابد و بينهايت ، اين يك بخش از هستى است . 2 - خرابى كرات نه به خاطر قيامت انسان‌ها است بلكه عمر آن‌ها سر مىآيد . 3 - موجودات آسمانى در كى و كجا نمىدانيم ، هنوز حتى در مريخ چيزى كشف نشده است . 4 - به هر حال آن چه مسلم است اين است كه اعمال انسان‌ها پاداش دارد و قيامت به هر صورت بر پا مىشود و پاداش‌ها داده مىشود ، كجا و چگونه ؟ مهم نيست .\r\n\r\nقيامت\r\nسؤال 34 : قرآن براى مردان نيكوكار در بهشت حوريه بهشتى را پاداش مىدهد ، براى زنان چه ؟\r\n( جواب ) : بسمه تعالى حور جمع احور ، براى مذكر و مؤنث به كار برده مىشود .\r\n\r\nاجتهاد و تقليد\r\nسؤال 35 : بعضى از زوار بنا به بهانه‌هاى واهى از قبيل اختلاف در رؤيت هلال و . . . از بحث تقليد كردن طفره مىروند و مىگويند دين رابطه فرد با خداست ، نياز به تقليد ندارد . بفرماييد حج اين گونه افراد از نظر صحت و بطلان چگونه است ؟\r\n( جواب ) : بسمه تعالى اگر عملشان با فتواى اعلم مطابق نباشد ؛ به حكم باطل است ، بلكه اگر مطابق فتواى او هم باشد ، چون استناد به او نكرده‌اند ، به نظر اينجانب مشكل است ، مگر اين كه در آينده‌نسبت به لزوم يا عدم لزوم اعاده ، به فتواى اعلم تمسك نمايد .\r\nسؤال 36 : منظور از « اهل علم » در رساله توضيح المسائل كه مىفرمائيد : « مثل آن‌كه از اهل علم باشد و بتواند مجتهد و اعلم را بشناسد » ، چه كسانى هستند ؟ ( روحانى ، طلبه ، استاد دانشگاه و . . . ) .\r\n( جواب ) : بسمه تعالى منظور متخصّص در فقه و اجتهاد مىباشد .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nسؤال 37 : مرجع تقليد اينجانب مرحوم آيت اللَّه فاضل لنكرانى بودند كه پس از فوت ايشان فرد خاصى را انتخاب ننموده‌ام و بر ايشان باقى بودم ، در حال حاضر مىخواهم از يك مرجع تقليد جديد كه از همه لحاظ عالى باشد ، تقليد كنم . لطفاً مرا راهنمايى فرماييد چون هيچ شناخت و معرفتى نسبت به علماى ديگر ندارم .\r\n( جواب ) : بسمه تعالى اگر متحير مانده‌ايد و راهى براى معرفت ديگران نداريد ، مخيّر هستيد ؛ يعنى ميان آقايان فقهاى صاحب رساله كه اشتغال تدريس و خدمات علمى دارند و شما متحيريد كه كدام را انتخاب كنيد ، مخير هستيد .\r\nسؤال 38 : آيا زن مىتواند مرجع تقليد شود ؟\r\n( جواب ) : بسمه تعالى به نظر اينجانب رجوليت شرط است .\r\nسؤال 39 : تقليد از مجتهدى كه اكثر يا غالب فتاوايش خلاف مشهور و يا حتى خلاف اجماع فقهاء است ، چه صورت دارد ؟ و آيا اين جهت مىتواند به تنهايى و بدون لحاظ كردن شرايط ديگر مرجعيت ، دليل بر عدم جواز تقليد از چنين فقيهى باشد ؟\r\n( جواب ) : بسمه تعالى بىاعتنايى به مشهور فقهاء در همه يا بيش‌تر مسائل ، حاكى از غرور و استبداد فكرى است كه آن هم منشأ خطاهاى بسيار مىشود .\r\nسؤال 40 : آيا مىشود به صرف اين كه مجتهدى در محافل علمى شهرت دارد بگوييم تقليد از او صحيح است و اگر در محافل علمى شهرت كافى ندارد و شناخته شده نيست بگوييم تقليد از او صحيح نيست ؟\r\n( جواب ) : بسمه تعالى اگر شهرت بين خواص باشد و معارضى هم نداشته باشد ، مىتوان اعتماد كرد ، به عنوان يكى از راه‌هاى ثبوت واقع ، ليكن مطلق وثوق به اجتهاد و اعلميت كافى است ، هر چند از راه‌هاى ديگر . مثل اين كه مىداند او استعداد خوبى دارد و همواره هم مشغول بوده است و به اعتراف ديگران تأليفات خوبى هم در فقه دارد .\r\nسؤال 41 : الف ) شخصى از مجتهدى ( مثلًا به نام زيد ) ، تقليد مىكند و او را اعلم مىداند . آيا جايز است از شخصيت و علميتش براى ديگران صحبت كند و نظرات فقهى او را براى مردم بيان كند ، تا مردم را نسبت به او و نظراتش آشنا گرداند ؟ از باب اين كه در شناساندن او به مردم احساس مسؤوليت مىكند . و ناگفته نماند كه كسى را اجبار نمىكند كه از او تقليد نمايد بلكه اگر هم نظرات فقهى او را بيان مىكند ، تذكر مىدهد كه\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nاين نظر ، نظر زيد است و اگر شما به اين نتيجه نرسيديد كه او اعلم است بايد از مجتهدى تقليد كنيد كه او را اعلم مىدانيد . ب ) با توجه به مطالبى كه بيان شد آيا ديگران مىتوانند مانع شوند و جلوى او را بگيرند ؟\r\n( جواب ) : بسمه تعالى الف ) مسلماً جايز است و ثواب دارد . بلكه مىتوان گفت لازم است . اگر وظيفه‌ى ديگران رجوع به اهل خبره است وظيفه‌ى اهل خبره هم پاسخ دادن است . ب ) هرگز نمىتوانند مانع شوند .\r\nسؤال 42 : از نظر اصطلاح فقهى واژه « خبره » كه در يافتن مجتهد بايد به آن مراجعه شود ، چه معنايى دارد ؟\r\n( جواب ) : بسمه تعالى مطلع از فقه و اجتهاد .\r\nسؤال 43 : شخصى از مجتهدى تقليد مىكرده و اكنون بدون رجوع به خبره يا دو عادل ، با مشاهدات خود احتمال مىدهد كه مجتهد ديگر اعلم است ، آيا مىتواند با همين احتمال رجوع كند ؟\r\n( جواب ) : بسمه تعالى اگر موجب وثوق و اطمينان شود ، مىتواند و صحيح است .\r\nسؤال 44 : در چه صورتى شخص خبره حق دارد شهادت به اعلميت يك مرجع تقليد بدهد ؟\r\n( جواب ) : بسمه تعالى وقتى برايش معلوم شد ، همه جا و در همه صور وظيفه دارد ، مگر آن كه مفسده‌اى در اظهار باشد . و اگر مورد سؤال شد وظيفه ، اظهار است .\r\nسؤال 45 : منظور از « شياع مفيد علم » كه در تشخيص مرجع تقليد اعلم بيان شده ، چيست ؟\r\n( جواب ) : بسمه تعالى شياع بين مردم است ، ليكن در صورتى كه دليلى بر شياع نزد اهل خبره باشد ، به نظر من ميزان اساسى وثوق به اجتهاد و اعلميت است و چه بسا اين وثوق را خود شخص مقلد نيز پيدا كند . مثل اين كه فلان شخص از ديگران با استعدادتر است و همواره در سال‌هاى متمادى مشغول بوده است و تأليفات او هم مورد توجه است .\r\nسؤال 46 : چنان‌چه مستحضر هستيد ، دامنه‌ى همه علوم گسترش چشمگير يافته است و از سويى حتى احصاى تمام جنبه‌هاى يك علم براى يك نفر قابل دسترسى نمىباشد يا مشكل است و پاسخ‌گويى نيازها تخصصى شده است . علم فقه نيز چون\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nديگر علوم گسترده گرديده است . به نظر مىرسد علم فقه نيز براى پاسخ‌گويى به نيازهاى متنوع انسان ، بايد تخصصى شود و در صورتى كه لجنه‌اى از مجتهدين متخصص ، در ابواب مختلف فقه تشكيل و در پاسخ به سوالات و نيازهاى فقهى ، فتواى جمعى صادر كنند ، آيا ادله عقلى و نقلى تقليد ( رجوع جاهل به عالِم ) شامل موارد ذيل مىشود ؟ 1 - اصولًا ادله تقليد تنها منحصر به رجوع به شخص واحد است يا شامل رجوع به عده‌اى از فقهاء كه با هم اجتهاد مىكنند و پس از بحث و بررسى ، اكثريت آنان به يك نتيجه مىرسند نيز شامل مىشود ؟ 2 - اگر گروه‌هاى مختلف در تخصص‌هاى مختلف ، خبرويت بيش‌ترى پيدا كنند ، و احتمال اعلميت هر گروه در تخصص خود وجود داشته باشد ، رجوع به گروه‌هاى مختلف در ابواب فقه در مورد تخصص‌هاى آنان از باب رجوع به اعلم واجب است و مجزى است يا نه ؟ 3 - با توجه به سؤالات فوق ، تبعيض در تقليد با عنايت به اعلميت در مسأله جايز است ؟ رجوع به چند نفر بنابر تبعيض ، نوعى رجوع به جمع فقهاء است ؟ در اين صورت تقليد از فرد واحد را مورد تشكيك قرار نمىدهد ؟ 4 - در صورت فوق اگر احتمال مصيب بودن شورا و نظر اكثريت بيش‌تر باشد مانند فتواى اعلم در مقابل غير اعلم ، آيا از باب دوران امر بين تعيين و تخيير رجوع به اكثريت و ارجاع به آن لازم است يا نه ؟ و اگر نيست چرا ؟ 5 - فتواى شورايى « يعنى نظر اكثريت مجتهدين حاضر در شورا » ، مىتواند براى عوام مجزى باشد ؟ 6 - آيا مناصب مجتهد ، مانند حق افتا ، حق قضاء ، حق تصرف در سهمين ، حق ولايت غيّب و قُصَّر و ولايت امت ، در صورت ثبوت هر كدام براى شخص مجتهد جامع الشرايط براى جمع مجتهدين ، در شورا نيز شامل مىشود يا نه ؟ و اگر هست در مقام ترجيح ، از باب جلوگيرى از اشتباه و خطاى بيش‌تر ، بهتر نيست به افتاء و قضاء شورايى اقدام نمود ؟ 7 - در تصرف در سهم امام عليه السلام استدلال مىكنند كه علت اين كه بايد به واسطه فقيه و مرجع تقليد باشد ، اين است كه فقيه به مصرف مورد نظر امام عليه السلام آگاه‌تر است . آيا به همين دليل نمىشود گفت شورايى از فقهاء نظرشان به نظر مبارك امام زمان ( عج ) نزديك‌تر است ؟\r\n( جواب ) : بسمه تعالى 1 - اگر بحث اجتهاد و تقليد فقط بر اساس طريقيت محضه بود از نظر صناعى و فنى نه تنها رجوع به شورا جايز ، بلكه لازم بود ، البته اگر اعلم در خارج از شورا نباشد . ليكن فقط بر اساس كشف و طريقيت محضه نيست ، بلكه بر\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nخلاف نظر برخى بزرگان ، به نظر مىرسد همان‌طور كه در ارتكاز متشرعه از قديم بوده است ، مرجعيت تقليد يك منصب هم مىباشد ، و متشرعه هرگز براى تحصيل احكام شرعيه به افراد فاسق و كافر و مخالف رجوع نمىكرده‌اند ، هر چند اهل تحقيق و خبره باشند . امام صادق عليه السلام هم به كسى مثل « ابان » مىفرمايد : « اجلس في المسجد و أفت الناس » ! نه به هر كس . هيچ يك از امامان هم به مردم هشدار نداده‌اند كه ميزان در رجوع به فقيه ، كشف حكم فقط مىباشد . بلكه مخاطبان تجويز افتاء كسانى خاصّ چون ابان ، زكريا و . . . مىباشند و در برخى نقل‌ها قيد شده كه : « . . . حافظا لدينه صائنا لنفسه مخالفا لهواه . . . » باشد . بنابراين جهات ديگر نفسانى نيز دخالت داشته و فقط كاشفيّت از حكم واقعى منظور نيست .\r\n2 - تا ظهور امام زمان عليه السلام و دخالت مستقيم معصوم عليه السلام در حكومت ، هر گونه شورا تحت سيطره قدرت‌ها قرار مىگيرد ، و دخالت‌هاى ايذايى انجام مىشود ، كه افراد لايق و چه بسا اعلم گوشه‌گيرى را انتخاب و از گردونه خارج ، و در نتيجه مردم از حقيقت محروم مىشوند ، و در نتيجه اساس كاشفيت هم از بين مىرود . و اين است كه برخى بزرگان گفته‌اند : « نظم ما در بىنظمى است » ! منظور آن نيست كه واقعاً هرج و مرج مطلوب است ؛ بلكه يعنى استقلال روحانيت از همه چيز مهم‌تر است .\r\n3 - تبعيض در تقليد اشكال ندارد ، خصوصاً اگر يكى در يك باب اعلم و ديگرى در باب ديگر اعلم باشد . ليكن بايد توجه داشت كه مرجع تقليد بايد معظم مسائل فقه را اجتهاداً بداند . تعبير : « احكامنا ، حلالنا ، حرامنا و . . . » را در مقبوله عمر بن حنظله و . . .\r\nملاحظه كنيد ، اين تعبير اگر كل فقه را منظور نداشته باشد لااقل جلّ فقه را منظور دارد .\r\n4 - مناصب ديگر چون دخالت در امور حسبيّه و اخذ وجوه نيز به شخص مربوط است و مسأله فقط كاشفيت از واقعيت نيست ، بلكه يك منصب الهى است و به هر كس نمىرسد . سرّ عدم بيان احكام به تفصيل در قرآن و روايات هم يكى اين است كه با مراجعه مردم به افراد - نه به عنوان شورا - تربيت روحى پيدا كنند . دليلى هم بر اعطاء منصب مزبور به عنوان شورا نداريم .\r\n5 - اجتهاد چون حاصل از ساليان دراز تحقيق و زحمت مىباشد و مبانى خاصى را مىطلبد و هر مجتهدى نظرى خاص در مبانى دارد ، اصرار بر شورايى شدن فتوى\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nمستلزم اختلافات دامنه دار در صدور فتوى مىباشد و ضمن معطل شدن مراجعان ، خطر اختلاف در ميان اهل افتاء هم وجود دارد . شما خود شاهد اختلاف شديد در امور اجتماعى هستيد ، اين‌ها هم گوشه‌اى از مسائل افتايى مىباشند . هر چند به بحث موضوعى مربوط مىباشد ، حساب كنيد كه اگر حجيّت فتوى را اساساً مربوط به شورا كنيد چه پيش مىآيد ؟ ! و آيا به اختلاف و بالاخره به تعطيل شورا نمىانجامد ؟ !\r\n6 - اصل شورا در امور بسيار خوب است ، و اينك هم معمولًا همه مجتهدان جلسه شوراى فتوى دارند و لزومى ندارد كه شورا ، حاصل از رقبا و هم دوره‌ها باشد چه بسا افراد جوان‌تر ، بيش‌تر و مجدّانه‌تر كار كنند ؛ گرچه پختگى پيران را نداشته باشند ، كه با نظارت مرجع جبران مىشود .\r\n7 - سيره همه‌ى سلف صالح هم افتاء فردى بوده نه شورايى به اصطلاح شما ، يعنى شوراى حاصل از خود اهل افتاء ( نه حاصل از مفتى و افراد قريب الاجتهاد ) .\r\nسؤال 47 : شخصى كه ( به خاطر ارتباط با روحانيّت و نيز دفتر مراجع تقليد ) آگاه به مسائل دينى است و مىتواند مسائل را از روى رساله و كتب دينى و معتبر ديگر به ديگران بياموزد ، آيا مىتواند در جمع‌هاى دوستانه اقدام به اين كار نمايد و به سؤالات دينى كه از او مىشود پاسخ دهد ؟ اعتراض به كار ايشان و مانع شدن چه حكمى دارد ؟\r\n( در صورتى كه در بيان احكام دقّت و احتياط لازم را دارد . )\r\n( جواب ) : بسمه تعالى اگر اطمينان دارد كه در نقل فتاوى اشتباه نمىكند مشكلى نيست ؛ بلكه ثواب هم دارد .\r\nسؤال 48 : با توجه به اين‌كه در ميان علماى شيعه اجماع عبارت از اتفاقى است كه كاشف از قول و رأى امام معصوم عليهم السلام باشد ، لطفاً بفرماييد در صورتى كه براى صدور حكمى از احكام دليلى از كتاب و سنّت به ما نرسيده باشد آيا عقل به تنهايى به عنوان مشرّع خواهد بود يا مانند اجماع نقش كاشفيت را دارد ؟\r\n( جواب ) : بسمه تعالى به نظر ما نقش كاشفيت دارد . بايد عبد خدا باشيم نه عبد قوه‌ى عاقله .\r\nسؤال 49 : با توجه به اين‌كه از قديم الايام در حوزه‌هاى علميه مرسوم بوده كه علماء و مراجع به شاگردان خود اجازه‌ى در نقل روايت مىدادند . الف ) اجازه‌ى نقل\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nروايت در حوزه از چه اهميّت و جايگاهى برخوردار است ؟\r\n( جواب ) : بسمه تعالى فعلا جهت تبركى دارد . سابقاً كه اجازه‌ى روايت پس از قرائت كتاب بوده خاصيت فهم عبارت را هم داشته است ، لغت و اعراب و آهنگ كلام هم معلوم مىشده كه در فهم مطلب مؤثر بوده است .\r\nب ) طلبه تا چه اندازه بايد تحصيل كند تا مفتخر به دريافت اجازه‌ى روايى شود ؟\r\n( جواب ) : بسمه تعالى با توجه به مطلب بالا ، فقط اعتماد به عدم غلط قطعى و عدم تحريف كافى است ، چون اثرى جز تبرك ندارد ، ليكن معمولًا به كسانى داده مىشود كه در معرض اين بركت قرار دارند و اهل فهم روايات اجمالًا هستند .\r\n\r\nمبانى اجتهاد\r\nسؤال 50 : از شيوه‌هايى كه حضرت آيت اللَّه العظمى بروجردى طاب ثراه بر آن اصرار ورزيده‌اند ، توجّه به آرا و نظريات فقيهان اهل سنت در مقام فهم مقصود از روايات امامان اهل البيت عليهم السلام بوده است . پيدا است كه ديگر دانشمندان بزرگ فقه و اصول هم ، اصل اين رويكرد را - به طور كلى - پذيرفته‌اند . اين كه قرائن محفوف به كلام اعم از حاليه و مقاليه مىتواند به فهم درست كلام كمك كند ، در قلمرو اصول فقه امرى مقبول است ؛ شايد اوج توجه به اين مسأله در اين بحث اصولى تجلى يافته است كه : هل تخص خطابات الشرع بالمشافهين او يعمهم و غيرهم ؟ هر چند تأكيد خاص حضرت آيت اللَّه العظمى بروجردى طاب ثراه بر توجه به آراى فقهاى اهل سنت بويژه آن‌ها كه در زمان هر يك از ائمه عليهم السلام آرا و نظرياتشان رايج‌تر بوده يا مفتى رسمى بوده‌اند ، مورد خاصى از توجه به قرائن است كه افق‌هاى نوينى را براى فهم درست كلام امامان معصوم عليهم السلام گشوده است .\r\nپرسشى كه درباره‌ى اين رويكرد مطرح مىشود اين است كه آيا ضرورت دارد تا در مقام استنباط احكام به همان ملاك ، به فرهنگ رايج زمان پيامبر صلى الله عليه و آله و اخلاق ، آداب و رسوم مردمانى كه مخاطبان اوليه‌ى خطابات الهى و فرامين نبوى صلى الله عليه و آله بوده‌اند نيز به نحو شايسته توجه كنيم ؟ بويژه اين كه به گواهى قرآن مجيد و تاريخ مسلّم ، مخاطبان اوليه‌ى فرامين اسلام در سطح والايى از فرهنگ و مدنيّت نبوده‌اند و خلق‌ها ، آداب و سيره‌هاى ناپسند فراوانى در ميان آنان رايج بوده است . تنها به عنوان يك نمونه ، آنان در برابر حقوق اعطا شده به زنان توسط اسلام در جامعه‌ى آن روز مقاومت مىكرده‌اند ؛ حتى گاه\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nبرخى از ياران نزديك پيامبر صلى الله عليه و آله نيز اعتراضاتى - گرچه محترمانه - داشته‌اند . مردى از اين‌كه پيامبر صلى الله عليه و آله به پيروى از فرمان خداوند ، نصف كل تركه‌ى ميت را به تنها دختر وى بدهد سخت دچار شگفتى شده و گفته است : « چگونه ممكن است دخترى كه نه سوار اسب مىشود و از قبيله دفاع مىكند ، و نه به عنوان عاقله ، ديه مىپردازد ، نصف تركه‌ى ميت را مالك مىشود ؟ » شايد حتى ذيل بعضى از آيات ارث خود قرينه‌اى است كه ارث دادن به زنان چه اندازه براى مردم آن روز دشوار بوده است ؟ حال پرسش اين است كه آيا حاكميت چنين فضاى فرهنگى و فكرى هيچ گونه محدوديتى فراروى پيامبر اكرم صلى الله عليه و آله در مقام بيان پاره‌اى از احكام شرعيه ايجاد نكرده است ؛ به گونه‌اى كه آن حضرت نتوانسته باشند پاره‌اى از احكام واقعيه را بيان نمايند ؟\r\nشارع مقدس اسلام برخى از بناهاى رايج آن روز را امضا كرده است . درباره‌ى اين بناها اين پرسش مطرح مىشود كه آيا امضاى برخى از آن‌ها صرفاً براى حفظ نظم اجتماعى يا از سر ضرورت نبوده است ؟ براى نمونه آيا اين احتمال وجود ندارد كه امضا و تقرير برده دارى - به لحاظ احكامى كه در مورد آزادى بردگان وجود دارد و اين كه پيامبر صلى الله عليه و آله بنابر خبرى ، خود بشارت آزادى همه بردگان را در آينده داده است - به لحاظ ساختارمند شدن آن و ريشه دوانيدن آن در همه‌ى تار و پود جامعه‌ى آن‌روزبوده است ؟\r\nدرباره‌ى بناهاى عقلايى همچنين اين پرسش مطرح است كه در امضا و تأييد آن‌ها هر چند با عدم ردع و سكوت ، آيا رواج و شيوع ، حيثيت « تقييدى » است يا « تعليلى » ؟\r\nآيا چون آن‌ها صرفاً در زمانى رايج بوده‌اند ، شارع مقدس اسلام آن‌ها را براى هميشه و با قطع نظر از داورى عقلاى آينده درباره‌ى آن‌ها امضا نموده است ؛ يا اين‌كه آن‌ها را به قيد رواج و شيوع در ميان عقلا امضا كرده است ؛ به ويژه با عنايت به اين كه محوّل نمودن نحوه‌ى دخالت حيثيت « رواج » در حكم امضايى به لسان دليل و دلالت آن ، هميشه كارساز نيست ؛ زيرا در مورد بناهايى كه امضاى آن با سكوت و عدم ردع است ، دليل از اين حيث فاقد لسان به نظر مىرسد . پس در هر حال ، چگونه مىتوان نحوه‌ى دخالت حيثيت « رواج » را احراز نمود ؟ با پوزش از تصديع ، اطمينان دارم كه راهنمايىها و ارشادات ارزشمندتان براى جامعه‌ى علمى راهگشا خواهد بود .\r\n( جواب ) : بسمه تعالى 1 . آنچه درباره‌ى آداب و رسوم فرموديد كاملًا امكان دارد ، ليكن امكان يك چيز غير از واقعيت حتمى ، و غير از ظهور عبارتى است . ما موظف به\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nعمل به دستور پيامبر و شرع هستيم و دستور شرع را از خطاب مىفهميم ، يعنى ظهورات خطابية . احتمالات مانع ظهورات نيست .\r\n2 . اگر بخواهيم احتمالات را دخالت تأثيرى بدهيم ، لازمه‌اش اين است كه همه‌ى دستورهاى شرع زير سؤال برود و آنگاه مردمى كه حتى در دستورهاى صريح هم نافرمانى و معصيت مىكنند ، ديگر هرگز به دستورهاى احتمالى عمل نمىكنند . توجه كنيد كه اين احتمالات در همه دستورها جارى است حتى نماز ، بگوييم احتمال دارد براى جهت گيرى مقابل بت پرستى آن زمان بوده است .\r\n3 . اگر دستور شرع مربوط به آن زمان خاص بود ، جايز نبوده پيامبر آن را به صورت حكم دائمى مطرح كند و حتى گفتن كارى كه ظاهر در دوام است ، بر پيامبر حرام است ، چرا كه موجب اغواى جامعه مىباشد .\r\n4 . با توجه به آيه‌ى كريمه : « . . ان هو الّا وحى يوحى » سخنان پيامبر جز در آنچه كه جنبه‌ى فرمانى و دستورى خاص دارد ، وحى است و از طرف خداوند است . « و ما آتاكم الرسول فخذوه » .\r\n5 . دليل‌هاى امضائى و تأسيسى فرقى ندارند ، اگر عبارت شرع بطور عام و مطلق باشد بايد رعايت عموم و اطلاق بشود ، چه اشكال دارد كه چيزى بطور خاص در مردم اعتبار دارد و شارع همان را به‌طور عام بپذيرد و با تعبير عام براى ما بازگو كند ، ما هم بايد اطاعت كنيم و همين‌طور عكس اين .\r\n6 . اسيران جنگى را چه بايد بكنيم ؟ بكشيم ؟ آزاد كنيم ؟ زندان كنيم ؟ به دست خانواده‌ها بسپريم و به اصطلاح تربيت ملى دهيم ؟ لطفاً به كتابچه نگاهى به بردگى به قلم اينجانب رجوع فرمائيد .\r\n7 . اين‌كه فقه ما بمنزله‌ى حاشيه فقه عامه باشد كه از آن بزرگوار نقل است به طور مطلق نمىتوانيم بپذيريم ! برخى عبارات اشاره به حرف آن‌ها دارد ليكن همه جا اين‌طور نيست . آن‌جا هم كه متعرض حرف آن‌هاست حقيقت مذهب شيعه را هم گفته‌اند . مثلًا « لا جبر و لا تفويض » ، ردّ آن‌هاست ليكن دنبال آن « بل امر بين امرين » هم گفته شده است . اميد است موفق باشيد ، از اين‌كه على العجاله مختصر عرض شد پوزش مىخواهم .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nتشخيص اعلم\r\nسؤال 51 : شخصى در حدّ توان خودش چه به صورت ملاقات و مراوده‌ى حضورى و چه با مطالعه‌ى كتب مجتهدين حىّ ، اعم از رساله‌ى عمليه ، استفتائات ، كتب تفسيرى ، دينى ، اعتقادى ، اقتصادى ، اجتماعى ، سياسى و . . . كه نوشته‌اند به اين نتيجه مىرسد كه در مجموع آقاى زيد از ديگران اعلم است . آيا مىتواند به اين علم اجمالى خود عمل كند و از او تقليد نمايد ؟\r\n( جواب ) : بسمه تعالى ميزان ، اعلم در مسائل عملى ، يعنى فقه مىباشد . مسائل غير عملى مثل تفسير ( غير آيات الاحكام ) و . . . در اين جهت دخالتى ندارند ، مگر اين كه از آن راه پى به دقت در مسائل عملى او برده باشد ، در عين حال بايد مسائل عملى ، يعنى فقه مورد توجه باشد .\r\n\r\nبحث اصولى - مقدمه‌ى واجب و . .\r\nسؤال 52 : اين كه گفته مىشود « مقدمه واجب ، واجب است و مقدمه‌ى حرام ، حرام » مىباشد ، آيا كليت دارد ؟ مقدمه مستحب و مكروه چه‌طور ؟ لطفاً توضيح دهيد .\r\n( جواب ) : بسمه تعالى حكم ذى المقدمه بر مقدمه جريان دارد ، ليكن اين حكم در ذى المقدمه شرعى است و در مقدمه ، عقلى .\r\n\r\nمفهوم حكمت در قرآن\r\nسؤال 53 : مقصود از حكمت كه در قرآن كريم آمده است ، آيا همان علم فلسفه مُصطلح است يا خير ؟\r\n( جواب ) : بسمه تعالى حكمت ، علمى است كه به‌طور برهانى درباره هستى به طور عام و شامل ، بحث مىكند . و تنها علمى كه از اين مسائل بحث مىكند فلسفه است .\r\nممكن است برخى مطالب كتاب‌هاى فلسفى اشكال هم داشته باشد مثل همه علوم ديگر ، ليكن احتمال يا قطعيت اشتباه از ازرش علم نمىكاهد .\r\n\r\nشريعت ، طريقت ، حقيقت\r\nسؤال 54 : نظر مبارك حضرتعالى راجع به شريعت ، طريقت و حقيقت چيست ؟ آيااز ناحيه‌ى خداوند تبارك و تعالى در قرآن كريم و از طرف حضرات اهل بيت عليهم السلام چنين\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nتعابيرى آمده و نيز آيا چنين تقسيم‌بندى مورد تائيد و امضا آن ذوات مقدسه بوده است ؟\r\n( جواب ) : بسمه تعالى در كتاب مستدرك الوسائل در باب 4 جهاد نفس از پيامبر صلى الله عليه و آله نقل مىكند كه : « الشريعة اقوالي والطريقة أفعالى والحقيقة احوالي » ، ليكن سند درستى ندارد . همه چيز بايد از طريق شرع و از مسير اهل بيت عليهم السلام رسيده باشد .\r\nمرحوم امام خمينى قدس سره ، هم در فصّ ايوبى شرح فصوص همين مطلب را دارند .\r\n\r\nاحكام وضعى و تكليفى\r\nسؤال 55 : چه فرقى بين احكام وضعى و تكليفى وجود دارد ؟\r\n( جواب ) : بسمه تعالى اين يك بحث علمى است نه استفتايى و عملى . به كتب اصول رجوع شود . اجمالًا تكليف امر و نهى و وضع ، وجود و عدم دارد . اولى مربوط به بايد و نبايد است و دومى مربوط به بود و نبود .\r\n\r\nحكم حكومتى\r\nسؤال 56 : در زمان حاضر كه رهبريت جامعه‌ى اسلامى در امور سياسى ، اجتماعى و مملكتى بر عهده‌ى يك نفر است ، آيا مجتهدين جامع الشرائط مىتوانند در مواردى كه صلاح مىدانند حكم حكومتى صادر كنند ؟\r\n( جواب ) : بسمه تعالى حكم حكومتى نفوذ مىخواهد و ديگران چنين نفوذى ندارند اگر در حيطه‌ى قدرت و نفوذ اجتماعيشان باشد ممكن است .\r\n\r\nسيره متشرعه و بناء عقلاء\r\nسؤال 57 : جايگاه عرف متشرّعه ، سيره متشرّعه و بناء عقلاء را در فقه بيان فرماييد .\r\n( اعتبارشان در چه حدى است و چه زمانى به آن‌ها مراجعه مىشود ؟ )\r\n( جواب ) : بسمه تعالى به صورت جواب استفتاء قابل توضيح نيست بايد مفصل صحبت شود . اجمالًا منظور از عرف متشرعه طبقه‌ى متدين متوسط جامعه اسلامى است و معمولًا در مواردى به كار مىرود كه منظور فهم يك لفظ يا عبارت تركيبى در محيط مردم متدين مىباشد . سيره متشرعه منظور عمل متدينين از قديم تا كنون است . بناء عقلاء روش عملى عقلاء عالم بدون دخالت مذهبى خاص مىباشد .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\nفتوا و احتياط\r\nسؤال 58 : منظور از ( فالاحوط ان لم يكن اقوى ) و هم‌چنين ( الاحوط الاقوى ) احتياط واجب است يا فتوا ؟\r\n( جواب ) : بسمه تعالى دومى فتوى است . اولى در حكم احتياط واجب مؤكد مىباشد .\r\n\r\nولايت تكوينى و تشريعى\r\nسؤال 59 : آيا ولايت پيامبر اكرم صلى الله عليه و آله و اهل بيت عليهم السلام از نوع ولايت تكوينى است يا ولايت تشريعى ؟ و آيا معصوم عليه السلام صلاحيت تأسيس حكم شرعى را دارد ؟ و آيا اصولًا معصوم عليه السلام مىتواند حكمى از احكام الهى را كه در قرآن آمده ، نسخ كند ؟\r\n( جواب ) : بسمه تعالى اهل بيت عليهم السلام ولايت تكوينى و تشريعى هر دو را دارند . از باب ولايت مىتوانند در مواردى كه مصلحت بدانند حكمى را موقتاً تعطيل كنند تا شرايط عوض شود .\r\n\r\nتفسير آيات قرآنى و متد تفسير\r\nسؤال 60 : در عبارت « اوفوا بعهدى اوف بعهدكم » منظور چيست ؟\r\n( جواب ) : بسمه تعالى عهد ما با خدا ، خدا پرستى و اطاعت ماست از او كه فطرى است و در فطرت نهاده شده تكويناً . و عهد خدا با انسان ، آثار اطاعت است كه همان اجر و پاداش است .\r\nسؤال 61 : « ان اللَّه بالغ امره » چه ارتباطى با « فهو حسبه » دارد ؟\r\n( جواب ) : بسمه تعالى واضح است يعنى مطمئن باشيد خدا عاجز نيست و شما را كفايت مىكند .\r\nسؤال 62 : « قد جعل . . . » چه ارتباطى با « بالغ امره » دارد ؟ آيا هر يك از اين‌ها توضيح قبلى است ؟\r\n( جواب ) : بسمه تعالى يعنى خدا كفايت مىكند ليكن ممكن است زمان ببرد ، هر چيزى محدوده‌اى دارد .\r\nسؤال 63 : در سوره غاشيه آمده است « إنّ إلينا إيابهم ، ثّم إنّ علينا حسابهم » كه از « إنّ » و مقدم بودن جار و مجرور « إلينا و علينا » استفاده مىشود كه اياب و حساب در\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nانحصار خداست . ولى در زيارت جامعه كبيره آمده است : « اياب الخلق إليكم وحسابهم عليكم » كه به نظر مىرسد اين جمله از زيارت با نصّ قرآن منافات دارد . لطفاً توضيح بفرماييد .\r\n( جواب ) : بسمه تعالى منظور از « إلينا » در قرآن كريم ، دستگاه ربوبى است كه اهل بيت عليهم السلام هم در همان جايگاه جاى دارند . ضمير متكلم مع الغير به همين تناسب آمده است .\r\nسؤال 64 : خداوند متعال در سوره‌ى مباركه‌ى مؤمنون مىفرمايد :\r\nوَلَقَدْ خَلَقْنَا الْإِنسَانَ مِن سُلَالَةٍ مِن طِينٍ ثُمَّ جَعَلْنَاهُ نُطْفَةً فِي قَرَارٍ مَّكِينٍ ثُمَّ خَلَقْنَا النُّطْفَةَ عَلَقَةً فَخَلَقْنَا الْعَلَقَةَ مُضْغَةً فَخَلَقْنَا الْمُضْغَةَ عِظَاماً فَكَسَوْنَا الْعِظَامَ لَحْماً ثُمَّ أَنشَأْنَاهُ خَلْقاً آخَرَ فَتَبَارَكَ اللَّهُ أَحْسَنُ الْخَالِقِينَ .\r\nالف ) مقصود از « الانسان » در « ولقد خلقنا الإنسان من سلالة من طين » چيست ؟\r\nب ) وجه اين كه در اين آيات شريفه در سه موضع از « ثم » و در سه موضع ديگر از « فاء » عاطفه استفاده شده است چيست ؟ مخصوصاً در « ثمّ خلقنا النطفة علقة » ، كه ظاهر اين است كه اين عبارت هم مانند عبارت‌هاى بعدش مىباشد و بنابراين بايد از « فاء » استفاده مىشد .\r\nج ) خداوند متعال در آيه 5 سوره‌ى مباركه حج مىفرمايد : يَا أَيُّهَا النَّاسُ إِن كُنتُمْ فِي رَيْبٍ مِنَ الْبَعْثِ فَإِنَّا خَلَقْنَاكُم مِن تُرَابٍ ثُمَّ مِن نُّطْفَةٍ ثُمَّ مِنْ عَلَقَةٍ ثُمَّ مِن مُّضْغَةٍ مُّخَلَقَةٍ وَغَيْرِ مُخَلَّقَةٍ ، اكنون اين پرسش مطرح مىشود كه چرا در سوره مؤمنون با استفاده از « فاء » عاطفه فرموده است فخلقنا العلقة مضغة لكن در سوره حج از « ثمّ » استفاده نموده است ؟\r\nد ) خداوند متعال در سوره‌ى دهر مىفرمايد إِنَّا خَلَقْنَا الْإِنسَانَ مِن نُطْفَةٍ أَمْشَاجٍ نَبْتَلِيهِ و مىدانيم كه « فجعلناه سميعا بصيرا » ، از نظر تكامل در خلقت انسان و از نظر معنا در حكم « ثمّ انشأناه خلقا آخر » و تفصيل فى الجمله ، نسبت به آن مىباشد . لكن سؤال اين است كه چرا در سوره دهر از « فاء » عاطفه استفاده نموده ، لكن در سوره مؤمنون « ثمّ » تعبير نموده و فرموده است « ثمّ انشأناه خلقا آخر » ؟\r\nه ) چرا خداوند متعال در آيه شريفه « ثمّ جعلناه نطفة في قرار مكين » از كلمه « جعلنا »\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nاستفاده فرموده و نفرموده « خلقنا » ، در حالى كه در آيه قبلش و هم‌چنين در عبارات آيه بعدش از كلمه‌ى « خلقنا » استفاده شده است ، و هم‌چنين در آيه‌ى 5 سوره حج از « خلقنا » استفاده فرموده است و آيا بين « جعل » با « خلق » تفاوت وجود دارد ؟\r\nو ) خداوند متعال در سوره‌ى مرسلات فرموده است : أَلَمْ نَخْلُقكُّم مِن مَاءٍ مَهِينٍ فَجَعَلْنَاهُ فِي قَرَارٍ مَكِينٍ إِلَى قَدَرٍ مَعْلُومٍ ، اكنون سؤال اين است كه چرا در سوره‌ى مرسلات به وسيله « فاء » عطف نموده و « فجعلناه في قرار مكين » فرموده ، لكن در سوره‌ى مؤمنون به وسيله « ثمّ » عطف نموده و « ثمّ جعلناه نطفه في قرار مكين » فرموده است و مقصود از « قرار مكين » در اين دو سوره چيست ؟\r\nز ) مىدانيم كه فعل « خلق » يك فعل معمولى مىباشد . لكن ملاحظه مىكنيم كه در اين آيات شريفه سوره مؤمنون به صورت دو مفعولى استعمال شده است : « ثمّ خلقنا النطفه علقه فخلقنا العلقه مضغة » علت اين امر چيست ؟ و هم‌چنين فعل « انشأ » كه يك فعل معمولى است ملاحظه مىكنيم كه دو مفعولى استعمال شده است « ثمّ انشأناه خلقا آخر » علت اين امر چيست ؟\r\nح ) در عبارت « ثمّ انشأناه خلقا آخر » مرجع ضمير مفرد مذكر غائب در فعل « انشأناه » چيست ؟ زيرا اگر بر طبق ظاهر آيه‌ى شريفه مرجع آن ضمير عبارت از « عظام مكسيّه از لحم » باشد ، اين اشكال به وجود مىآيد كه ضميرى كه به « عظام » برمىگردد ، بايد مؤنث باشد نه مذكر ، چنان‌چه در آيه‌ى شريفه‌ى سوره « يس » فرموده است : « قال من يحى العظام وهى رميم » .\r\nط ) خداى متعال در آخر اين آيات شريفه از خود تعبير به « أحسن الخالقين » ، فرموده است در حالى كه آياتى نظير « هل من خالق غير اللَّه » نفى خالقيت را از غير خداوند متعال مىنمايند . وجه جمع بين اين آيات چيست ؟\r\n( جواب ) : بسمه تعالى 1 - همان‌طور كه مقتضاى الف و لام جنس مىباشد طبيعت انسان منظور است . حمل الف و لام بر عهد خلاف ظاهر است و معنى هم ندارد زيرا شخص آدم كه \" جعلناه نطفة \" . . . . نداشت .\r\n2 - فكر مىكنم برخى آيات متعرض كيفيت خلقت است و بنابراين فصل و وصل را متعرض مىشود كه كدام با فاصله و كدام با اتصال مىباشد كه سوره‌ى مؤمنون\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nاين‌طور است . آنگاه به نظر مىرسد متحرك هر قدر به مقصود نزديك‌تر شود شتاب بيش‌ترى مىگيرد ، شتاب مناسب با حركت و متحرك . اگرچه فاصله‌ها به طورى كه مشهور است مثل هم ، و چهل روزه باشد ليكن چهل روز براى مراحل بعدى ، با توجه به كثرت ياخته‌ها ، مدت كمى است .\r\nليكن برخى آيات متعرض كيفيت نيست ، اصل مراتب را متعرض است . فقط ترتيب را مىگويد . سوره حج اين‌طور است ، يعنى مىگويد : شما اين همه راه آمده‌ايد ، باز هم راه ادامه دارد تا به خدا برسيد .\r\n3 - در سوره‌ى دهر ، صحبت از امتحان و گرفتارى در بلاهاست و اين بدون سمع و بصر و درك معنى ندارد و تكامل حاصل نمىشود و بنابراين بايد بلافاصله متعرض قواى دراكه شود ، هرچند واقع امر با فاصله ، ليكن بايد خود عنوان سمع و بصر كه وسيله درك هستند ذكر شوند .\r\n4 - « خلقناه في قرار مكين » ، معنى نمىدهد . منظور قرار دادن يك شىء در يك مكان است .\r\n5 - به نظر مىرسد فرق سوره‌ى مؤمنين با مرسلات در همان مطلب فوق باشد كه مؤمنون كيفيت خلقت را متعرض است ، و مرسلات اصل مسير و خلقت و مراتب را .\r\n6 - قرار مكين ، رحم مادر است .\r\n7 - خلق و أنشأ هم يك مفعولى است و هم دو مفعولى ، در جعل بسيط ، يك مفعولى است و در جعل مركب تأليفى ، دو مفعولى است و اين جا چنين است .\r\n8 - ضمير « انشاناه » ، به انسان برمىگردد .\r\n9 - گاهى كثرات ديده مىشوند ، كثراتى كه وسائط خلقت هستند ، گاهى چون همه ابزار كار الهى هستند و تحت فرمان مىباشند ديده نمىشوند ، و اين اختصاص به خلقت ندارد ، در همه‌ى موارد است ، خير الناصرين ، خير الرازقين ، خيرالحافظين‌و . . . .\r\nسؤال 65 : در بين تفاسير قرآن كريم كه مفسرين شيعه ، نگاشته‌اند ، كدام تفسير به نظر حضرتعالى از جميع جهات بهتر است ؟\r\n( جواب ) : بسمه تعالى هر يك از تفاسير ، در يك جهت امتياز دارند ، مثلًا در ادبيت ، كشاف و مجمع و تبيان . در تطبيق بر علوم روز تفسير طنطاوى . در عرفان ،\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nمحى الدين . در اجتماعيات ، المنار و فى ظلال و نمونه . لكن بر سر هم از نظر جامعيت ، الميزان بهتر است . الميزان تأليف علامه طباطبايى هم جهات عقلانى را مورد نظر دارد و هم اجتماعى و هم ادبى و هم عرفانى .\r\nسؤال 66 : با توجه به آيه 82 سوره نمل ، بهترين تفسيرى كه براى « دابة الارض » ذكر شده چيست ؟ آيا منظور حضرت على عليه السلام و به نقلى حضرت مهدى ( عج ) است ؟\r\n( جواب ) : بسمه تعالى مسلم است كه منظور از « دابّه » فردى الهى است كه هشدار دهنده نتايج اعمال مردم مىباشد و چون جمله‌ى « من الارض » دارد ، معلوم مىشود رجعت است ، چنان كه آية پس از اين آية نيز مربوط به رجعت است . و بنابراين با حضرت امير عليه السلام سازگارتر مىباشد .\r\n\r\nشروح نهج البلاغه و صحيفه سجاديه\r\nسؤال 67 : در بين شروح نهج البلاغه ، كدام شرح را بهتر مىدانيد ؟\r\n( جواب ) : بسمه تعالى شايد شرح مرحوم خوئى رحمه الله ( منهاج ) از نظر جامعيت ، بهتر باشد ؛ در خصوص وقايع سياسى و شأن نزول كلمات آن حضرت ، شرح ابن ابى الحديد بهتر است .\r\nسؤال 68 : در ميان شروح صحيفه‌ى سجاديّه به نظر جنابعالى كدامين شرح موفق‌تر ، بهتر و كامل‌تر است ؟\r\n( جواب ) : بسمه تعالى شرح سيد عليخان كبير شايد بهتر باشد .\r\nسؤال 69 : از ميان ترجمه‌هاى قرآن كريم كدامين ترجمه را مىپسنديد ؟\r\n( جواب ) : بسمه تعالى زير نظر خودم ترجمه‌اى انجام شده ، اگر چاپ شود شايد بهتر باشد . ولى ترجمه‌هاى خوب ديگرى هم در بازارهاى كتاب موجود است . سرى به انتشارات بزنيد ضمناً بدانيد ترجمه هرگز صدرصد طبق حقيقت قرآن نمىشود .\r\n\r\nظنى الدلاله بودن قرآن\r\nسؤال 70 : آياحضرتعالى « ظنى الدلالة » بودن‌قرآن‌را قبول داريد ؟ لطفاً توضيح دهيد .\r\n( جواب ) : بسمه تعالى آيات فرق مىكنند برخى ظنى الدلالة به معناى ظاهر الدلالة و گاهى ظن مطلق . ليكن دلالت قطعى هم در اكثر آيات هست ، يعنى اگر در مطلبى ظاهر است يا ظن مطلق ، در مطلبى هم قطعى است . اين است كه معتقدم كه محكم و متشابه در همه يا بيش‌تر آيات ، هر دو با هم هستند ، هر يك در جهتى .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n\r\nاختلاف نظر در مسائل نماز جماعت\r\nسؤال 71 : در صورتى كه مرجع تقليد زوجين متفاوت باشد ، وظيفه‌ى هر يك از آن‌ها چيست ؟\r\n( جواب ) : بسمه تعالى هر كدام بايد طبق نظر مرجع خود عمل كنند و اگر به دعوى و نزاع منجر شود قاضى حكم مىكند .\r\nسؤال 72 : بفرماييد دليل اختلاف نظر مراجع بزرگوار تقليد مخصوصاً در مسائل جديد چيست ؟\r\n( جواب ) : بسمه تعالى اختلاف نظر مربوط به نوع برداشت از ادله فقهى است ، استعدادها مختلف و افهام نيز مختلف مىباشد و اختصاص به فقه هم ندارد ، حتى در پزشكى كه از امور حسّى و تجربى است نيز اختلاف نظر هست ، مقلد مشكلى ندارد و بايد پس از تحقيق ، از اعلم تقليد كند و اگر عده‌اى مساوى هستند و يا تشخيص اعلم مشكل است ، مخير است از هركدام تقليد نمايد .\r\nسؤال 73 : به عرض شما مىرسانيم در اين زمان بعضى از افراد از راه‌هاى مختلف قصد بدبين كردن مردم نسبت به مراجع بزرگوار تقليد را دارند و يكى از راه‌هايشان اين است كه از اختلاف نظر در بين مراجع تقليد سوء استفاده مىكنند . مثلًا عده‌اى نظرات يك مرجع را به صورت ناقص و مقدارى را به صورت كامل جمع آورى مىكنند و نظر چند تن از مراجع ديگر كه نظرشان با اين مرجع مخالف است را در يك نشريه به چاپ مىرسانند ، و با اين كار قصد بدبين كردن مردم نسبت به يك مرجع تقليد و اختلاف بين مسلمين را دارند . بفرماييد اين‌گونه كارها شرعاً صحيح است ؟ وظيفه شرعى ما نسبت به اين‌گونه افراد چيست ؟\r\n( جواب ) : بسمه تعالى اهانت به هر مؤمنى حرام است ، تا چه رسد به علماء و خادمان دين مبين . عصمنا اللَّه و ايّاكم . اختلاف نظر در همه‌ى رشته‌هاى علمى وجود دارد و علامت آزادانديشى و موجب تكامل است . اگر نظرات يك نفر را اساساً با مبانى اجتهاد منافى مىدانند و او را اساساً مجتهد نمىدانند اشكالى ندارد كه ديگران را آگاه كنند .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n\r\nعلوم حوزوى\r\nسؤال 74 : ميزان اهتمام و اشتغال به فقه و اصول براى يك طلبه كه علاقه به شاخه‌هاى ديگر علوم حوزوى ، مانند : تاريخ ، فلسفه ، كلام و يا تبليغ را دارد ، چه مقدار مىباشد .\r\n( جواب ) : بسمه تعالى به نظر اينجانب حتماً يك دوره اصول با دقت ، و هر قدر كه فقه مىتواند و لااقل به همان اندازه‌ى اصول .\r\nسؤال 75 : به طور كلى به نظر حضرتعالى براى يك طلبه در زمان فعلى يادگيرى چه علومى ضرورى است ، كه به واسطه اهتمام به آن پاسخ گوى نياز زمان خود باشد ؟\r\n( جواب ) : بسمه تعالى فقه ، اصول ، فلسفه و قدرى اطلاعات عمومى . اگر در اين سه علم اصلى درست كار كند ، بسيارى مسائل ديگر برايش در حدّ مطالعه كافى است .\r\nسؤال 76 : از منظر حضرتعالى روش جبران نواقص گذشته درسى اعم از ادبيات ، منطق ، فقه و اصول براى طلابى كه در مرحله سطح عالى هستند و در گذشته خود احساس ضعف مىكنند و امكان بازگشت كلى به قبل را ندارند ، چگونه مىباشد ؟ ( لطفاً در صورت تمايل به مصاديقى خاص اشاره نمائيد ) .\r\n( جواب ) : بسمه تعالى يك هم مباحثه خوب پيدا كنيد و در تعطيلات و يا ايام تحصيل اگر فشار نباشد دروس گذشته را دوره كنيد .\r\nسؤال 77 : لطفاً به اينجانب توصيه‌اى فرماييد تا راه گشايم باشد .\r\n( جواب ) : بسمه تعالى تعبد ( كه بهترين راهش نماز اول وقت ، و نماز شب مىباشد ) و توسل را هميشه رعايت كنيد . عالم طبيعت سراسر غفلت و جايگاه لغزش است با تعبد و توسل جبران كنيد .\r\nسؤال 78 : اينجانب طلبه‌اى هستم كه در حال حاضر در سال چهارم طلبگى مشغول تحصيل مىباشم . با توجه به اين كه دوستان و اطرافيان مىدانند بنده طلبه هستم ، بعضاً براى مشورت در مورد اين كه طلبه شوند يا خير به اينجانب مراجعه مىكنند و بنده هم تا آن جا كه در توانم باشد به آن‌ها كمك و آن‌ها را براى طلبه شدن تشويق مىكنم . اما با توجه به اين كه اينجانب تازه در ابتداى راه هستم و تجربه‌اى ندارم ، مىخواستم نظر حضرتعالى ، كه عمر شريف خود را در اين راه مقدس صرف نموده‌ايد در مورد طلبگى و\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nطلبه شدن ( با همه مشكلاتى كه دارد ) و هم‌چنين برترى دروس حوزه نسبت به ديگر علوم و دروس بدانم تا ان شاء اللَّه بتوانم از بيانات حضرتعالى براى پيشرفت خود و راهنمايى ديگران استفاده و آن‌ها را به سربازى امام زمان ( عجل اللَّه تعالى فرجه الشريف ) دعوت نمايم . در ضمن برخى از افراد هستند كه علاقه‌مند به دروس حوزوى هستند ، ولى نمىدانند كه آيا بعد از گذراندن سال‌هاى دبيرستان ( يا بعضاً دانشگاه ) به حوزه بيايند يا زودتر از آن و بعد از اخذ مدرك سيكل . لطفاً در اين مورد نيز راهنمايى فرماييد . در پايان دوست دارم به اينجانب ( به عنوان يك طلبه جوان و طلبه‌هاى هم سن و سال كه تازه در ابتداى راه هستيم ) نصيحتى فرماييد تا انشاء اللَّه بتوانيم در ظل توجهات حضرت ولى عصر ( روحى و ارواح العالمين لتراب مقدمه الفداء ) و با پيروى از نصايح حضرتعالى به آن جايى كه مرضى خاطر حضرت صاحب الزمان ( عجل اللَّه تعالى فرجه الشريف ) است برسيم .\r\n( جواب ) : بسمه تعالى اگر عاشق طلبگى باشد ، بهتر است پس از دوره‌ى راهنمايى وارد شود و سريع و خوب درس بخواند كه در سن حدود 18 و 19 ، به درس خارج برسد . و بدانيد كه البته غناى روحى فقط با دروس حوزوى حاصل مىشود . براى جبران نواقص ، تعبد و توسل را هميشه مدّ نظر داشته باشيد .\r\nسؤال 79 : مقدار زمان مطالعات غير درسى و كارهاى غير علمى براى يك طلبه چه مقدار مىباشد ؟ و آيا تبليغ در ايام تبليغى براى طلبه مضر است يا خير ؟\r\n( جواب ) : بسمه تعالى با تنظيم وقت ، به همه آن چه بالا گفته شد ، مىتوان رسيد ، تبليغ هم مضر نيست ؛ بلكه لازم است .\r\n\r\nاقتدا به اخبارى ، شيخى و صوفى\r\nسؤال 80 : اقامه‌ى نماز پشت سر امام اخبارى ، شيخى و صوفى ( يعنى قطب يا مُرشد ) چه حكمى دارد ؟\r\n( جواب ) : بسمه تعالى ترويج هر گونه مكتبى كه خلاف دستور امام زمان عليه السلام است كه فرمود : « در حوادث به فقهاء - روات احاديث - رجوع كنيد » ، خلاف شرع است . و نماز پشت سر آن‌ها نوعى ترويج آن‌هاست .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n\r\nمرز خرافه و معنويت\r\nسؤال 81 : 1 - مرز بين خرافه و معنويت چيست ؟ 2 - گرايش به خرافات چه تأثيرى بر زندگى مادى و معنوى انسان دارد ؟\r\n( جواب ) : بسمه تعالى 1 - چيزهايى كه واقعيت آن‌ها ثابت نيست يا عدم آن‌ها ثابت است ، خرافه است . و امور واقعى غير مادى ، معنويت است .\r\n2 - اعتقاد به خرافه ، انسان را ضعيف الاراده مىكند ، و از نظر شرعى اگر با اعتقاد به شرعيت انجام دهد ، تشريع است و احياناً بدعت .\r\n\r\nوجود و عدم\r\nسؤال 82 : خير محض و شرّ محض كدامند ؟\r\n( جواب ) : بسمه تعالى خير محض وجود محض است كه آن فقط خداست . و شرّ محض هم عدم محض است كه تحقق ندارد . شرور معمولى بالقياس هستند يعنى فى المثل براى ما بد هستند ولى بالذات وجود خير است و عدم مربوط به كاستىها مىباشند .\r\n\r\nظواهر قرآن\r\nسؤال 83 : آيا آيات الاحكام محكمند يا متشابه ؟\r\n( جواب ) : بسمه تعالى در كتاب‌هاى فقهى در هر آيه‌اى از ظاهر بودن يا نص بودن آن‌ها بحث شده است . موارد مختلف مىباشد .\r\nسؤال 84 : منظور از اين جمله كه « دلالت قرآن ظنى است » ، چيست ؟\r\n( جواب ) : بسمه تعالى واضح است ، جز برخى آيات قطعى المعنى ، بيش‌تر آيات قرآن ظهورات هستند نه نصوص . آيات نصوص هم ، باطن‌هايى را دارا هستند ، كه نسبت به آن باطن‌ها قطعى نيستند . معناى قطعى و ظنى ، مراد بودن است كه آيا حتماً نظر به فلان قسمت هم بوده است يا خير .\r\n\r\nمحكم و متشابه در قرآن\r\nسؤال 85 : با توجه به آيه 7 سوره‌ى آل عمران ، آيات قرآن يا محكمند يا متشابه . آيا در قرآن آيه‌اى متشابه وجود دارد كه نتوان با آيات محكم آن را تفسير كرد ؟\r\n( جواب ) : بسمه تعالى اساساً تفسير قرآن بايد از طريق اهل بيت عليهم السلام باشد و ما\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nروش تفسير را از آن‌ها مىآموزيم . و بنابراين اگر آيه‌اى مشكل باشد ، از طريق آيات ديگرى يا گفته‌هاى اهل بيت عليهم السلام روشن مىشود .\r\n\r\nطهارت و آلودگى\r\nسؤال 86 : آيا در مورد نجاست سگ حديث نبوى وجود دارد ؟ لطفاً ذكر فرماييد .\r\n( جواب ) : بسمه تعالى در حديث اول از باب 12 نجاسات وسائل الشيعه در بيان لزوم تطهير لباس از رطوبت سگ ، تمسك به كلام پيامبر صلى الله عليه و آله نموده كه حضرت دستور شستن و تطهير ، و يا دستور قتل سگ را داده است . ظاهراً نسخه شستن صحيح است ، از اهل بيت عليهم السلام هم كه روايات بسيار است .\r\nسؤال 87 : لطفاً كتابى را كه بتوان در مورد مسأله نجاست سگ در آن احاديثى را پيدا كرد ، معرفى نماييد .\r\n( جواب ) : بسمه تعالى همه‌ى كتاب‌هاى فقهى و حديثى در شيعه و سنى . از جمله وسائل الشيعه و مستدرك الوسائل و كتب فقهى چون جواهر و مدارك و مختلف و . . . .\r\nسؤال 88 : در باب بواطن بدن كه فرموده‌اند با زوال عين پاك مىشود و نياز به آب‌كشى ندارد ، آيا منظور اين است كه باطن مثل دهان ، اساساً تنجس نمىپذيرد و در واقع ما عين را به دليل نجاست ذاتى آن يا متنجس مثل آب را به دليل خاصيت تنجيس آن ، ازاله مىكنيم ، يا اين كه واقعاً باطن متنجس شده و با ازاله ، تطهير - به معناى مصطلح - حاصل مىشود . 2 - ازاله عين مايع مثل بول يا متنجس مايع مثل آب در باطن‌هاى مرطوب مثل دهان به چه معنى است ؟ آيا همين مقدار كه بلعيده شد يا بيرون ريخته شد بلا فاصله بزاق باقى مانده در دهان پاك است هرچند ذرات كمى از همان نجاسات مايع به طور طبيعى هنوز باقى است ؟\r\n( جواب ) : بسمه تعالى به صرف زوال عين نجس پاك مىشود ، اين تعبير فقهى با هر دو معنى سازگار است ، ليكن بيش‌تر مناسب با نجس شدن و سپس پاك شدن با ازاله‌ى عين ، مىباشد .\r\nسؤال 89 : تقيّد به طهارتى كه آيا بدن انسان پاك است يا نه ، و آيا لباس انسان پاك است يا نه ، و آيا انسان غسل به گردن دارد يا نه ، باعث وسواس فرد گردد ، چه حكمى\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nدارد ؟ آيا عمل به اين نوع طهارت با اين حساسيت براى مرد لازم است ؟\r\n( جواب ) : بسمه تعالى اين شخص وسواسى است و نبايد اعتنا كند ، اعتناء زياد به اين‌ها موجب كم اعتنايى به احكام ديگر ، چون غيبت و دروغ و مانند آن مىشود .\r\nسؤال 90 : با عنايت به اين كه آرايشات جديد براى خانم‌ها مرسوم گرديده و يكى از آن‌ها ( تاتو ) مىباشد ، نظر مباركتان را در اين باره مرقوم فرموده و بفرماييد وضوى اين افراد چه صورت دارد ؟\r\n( جواب ) : بسمه تعالى 1 - نفس عمل اشكال ندارد ، ليكن در برابر نامحرمان اگر آرايش باشد نبايد نشان داده شود . 2 - اگر زير پوست باشد ، براى وضو و غسل اشكال ندارد . اگر روى پوست باشد ، براى وضو و غسل مشكل است . اگر برداشتن آن ممكن نباشد يا مشقت داشته باشد حكم جبيره را دارد و احتياطاً تيمم هم بكند .\r\nسؤال 91 : آيا راه رفتن در وضو هنگام شستن دست و مسح اشكال دارد ؟ و هم‌چنين ميان مسح سر و پاها ؟\r\n( جواب ) : بسمه تعالى اشكالى ندارد .\r\nسؤال 92 : آيا مىشود در ايامى كه خون حيض بسيار كم است ، با تيمم يا غسل نماز خواند . در مورد روزه هم مقدارى توضيح مىدهيد .\r\n( جواب ) : بسمه تعالى حيض در اول و آخر فرق مىكند ، در آخر تا زردى هست ، نمازصحيح نيست حتماً به رساله ما كه در سايت هم وجود دارد به تفصيل رجوع كنيد .\r\nسؤال 93 : اختلاف در وضو بين شيعه و سنى دقيقاً از چه زمانى ، و چگونه بوجود آمد ؟\r\n( جواب ) : بسمه تعالى به نظر ما از زمانى كه اهل بيت خانه نشين شدند و دست مردم از آن‌ها كوتاه شد ، معلوم نيست كه حتى عمر و ابوبكر هم مانند اهل تسنن امروز وضو مىگرفته‌اند .\r\nسؤال 94 : لطفاً استبرا را به صورت ساده‌اى توضيح دهيد ( مخصوصاً مرحله‌ى بعد از مرحله‌ى تطهير ) .\r\n( جواب ) : بسمه تعالى در رساله توضيح داده‌ايم در همين سايت رجوع نماييد . اگر مطمئن باشيد كه اين رطوبت بول نيست و از لذت پيدا شده و شك كنيد كه بولى با او مخلوط شده يا نه ، محكوم به طهارت است ، هرچند بدون استبرا .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nسؤال 95 : 1 - در اروپا در آپارتمان‌هايى كه ما زندگى مىكنيم ، بنا به مقررات داخلى ، گرفتن حمام از ساعت 22 لغايت 6 صبح ، ممنوع مىباشد ؛ لذا در ايام ماه مبارك ما روزه داران اين ديار را جهت انجام غسل جنابت قبل از اذان صبح دچار مشكل مىنمايند و موجب درگيرى با همسايگان مىشود كه در اسلام به رعايت حال آنان سفارش گرديده ، لطفاً ارائه طريق نمائيد . آيا مىتوان جهت آسايش همسايگان غسل را به تأخير انداخت و يا تيمم كرد ؟ 2 - با توجه به اين كه تنها جنابت و استمناى موجب نياز به غسل ، مبطل روزه است به شرط دخول بيش از ختنه‌گاه . كدام يك از موارد زير نياز به غسل داشته در غير از زمان روزه و مبطل روزه مىباشد ؛ البته بدون خروج منى . بازى زن و شوهر با يك‌ديگر به قصد تحريك يك‌ديگر . لمس آلت تناسلى هم‌ديگر . ليسيدن يا مكيدن آلت تناسلى مرد كمتر از ختنه‌گاه يا بيش‌تر و ليسيدن يا زبان را به فرج زن وارد كردن . 3 - اگر زن به دليل حيض بودن روزه نگيرد و مرد را به روش‌هاى فوق الذكر مجبور به استمناى توسط زن نمايد ، حكم روزه مرد چگونه خواهد بود ؟\r\n( جواب ) : بسمه تعالى 1 - بايد تيمم كرد . 2 - هر گونه استمنا براى روزه‌دار ممنوع است ، لمس و ليسيدن و مانند اين‌ها اگر موجب خروج منى ، يا يقين به خروج ( ولو بعداً نشود ) ، نباشد اشكال ندارد .\r\nسؤال 96 : آيا پيروان فرقه بهائيت كافرند يا نه ؟ و اگر هستند از چه نوع آن مىباشند ؟ و آيا از مصاديق نجس العين هستند ؟\r\n( جواب ) : بسمه تعالى اين‌ها كافرند ، اهل كتاب هم نيستند ، همانند كمونيست‌هاى ماترياليست كه اساساً دينى ندارند مىباشند و نجس العين هم هستند .\r\nسؤال 97 : تكليف انسان در مورد موبايلى كه تمام قرآن در آن ذخيره شده و در دستشويى افتاده و امكان خارج كردن آن هم نيست ، چه مىباشد ؟\r\n( جواب ) : بسمه تعالى بايد درب اين دستشويى بسته شود ، مگر اين كه مطمئن باشيد كه به قدرى در اعماق افتاده كه اجزاء بول و غائط و آب تطهير نجس ، به موبايل نمىرسد .\r\n\r\nفرقه‌هاى دينى ؟ !\r\nسؤال 98 : لطفاً نظرتان را درباره فرقه‌اى از پيروان شيطان كه خود را پيرو حضرت على عليه السلام هم حساب مىكنند ، بيان فرماييد .\r\n( جواب ) : بسمه تعالى اولًا : فرقه مزبور كافر و نجس هستند ، و از مسلمان ارث\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nنمىبرند . اگر در طبقه بعدى مسلمان وجود دارد . مثلًا ارث به عموزاده مسلمان مىرسد و به فرزند كافر شخص متوفى نمىرسد ، و ازدواج با اين‌ها هم باطل است .\r\nثانياً : قضات محترم دادگاه‌ها بايد توجه كنند كه افراد اين فرقه در اقوال و گفتار خويش دروغ را براى رسيدن به خواسته خود و هم‌فكرانشان جايز و لازم مىدانند ، چنان‌كه قسم به قرآن براى آن‌ها هيچ مانعى ندارد ، كما اين كه قرآن نزد آن‌ها ارزشى ندارد . و به اصطلاح خودشان قرآن ارزش يك حبّه قند را هم ندارد .\r\nثالثاً : از برخى جوان‌هاى تحصيل كرده اين فرقه كه از ترس پدران و نزديكان خود هنوز در اين فرقه باقى مانده‌اند بسيار متعجب و متاسفم ، اميد است كه به خود آيند ، و بدانند كه عمر دنيا كوتاه است ، به فكر عاقبت خود باشند و بر اين عقايد خرافى فرقه مزبور بتازند و رسالت الهى خويش را در تنوير افكار جاهلان انجام دهند .\r\nسؤال 99 : همان‌گونه كه مستحضر هستيد مدتى است پيروان فرقه‌ى اختراعى و ضالّه‌ى بهائيت از فضاى رأفت و عطوفت حاكم بر جامعه‌ى اسلامى سوء استفاده نموده و علاوه بر گسترش فعاليت و عضوگيرى ، به طور علنى به برپايى مجالس خود اقدام نموده و جهت تخدير نسل جوان و انحراف آنان به شبهه افكنى پرداخته و به ترويج اباطيل خود مبادرت مىورزند و از علنى كردن كيش خود ابايى ندارند و چنان با مسلمانان درآميخته‌اند كه برخى از مؤمنين را به شك و شبهه انداخته و نگران ساخته‌اند . بنابراين خواهشمند است مرقوم فرماييد از نظر شرعى حكم مراوده و معامله‌ى مسلمين با اين اشخاص چگونه است ؟\r\n( جواب ) : بسمه تعالى تقويت فرقه مزبور كه نتيجه‌ى استيلاء استعمار انگلستان مىباشند حرام بزرگى است ، هرگونه معامله و مراوده كه موجب تقويت جايگاه آن‌ها شود جايز نمىباشد ، نجس هستند و ملاقات با آن‌ها با رطوبت موجب تطهير است .\r\nملاقات براى ارشاد آن‌ها اشكال ندارد . اگر حاضر به صحبت و بحث و تحقيق باشند .\r\nو حتماً بايد بحث و تحقيق به وسيله‌ى افرادى آگاه از فرقه حقه اثنى عشرى باشد كه حقيقت دعاوى آن‌ها را به خوبى آگاه مىباشند .\r\nسؤال 100 : مستحضر هستيد كه اخيراً فرقه ضاله و استعمارى بهائيت ، فعاليت خويش را در جهت تبليغ مسلك پوشالى خود و شبهه افكنى در اذهان بر ضد اسلام\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nعزيز گسترش داده و ضمناً به طور موذيانه در پى نفوذ در اقتصاد و فرهنگ جامعه اسلامى است ، و در اين راه از حمايت آشكار و نهان قدرت‌هاى استكبارى بهره مىگيرد . مستدعى است نظر شريف را راجع به ماهيت اين فرقه ، و وظيفه مسلمين در شرايط حساس كنونى نسبت به آن ، بيان فرماييد .\r\n( جواب ) : بسمه تعالى فرقه مزبور ، فرقه‌اى گمراه و متولد از استعمار انگليس و سپس مورد حمايت اسرائيل و آمريكا مىباشند . لازم است در هر برخورد ، با افراد گول‌خورده ، آن‌ها را روشن نماييد . رهبر اين فرقه سيد باب است كه ادعاهاى متناقضى دارد از دعوى بابيت امام زمان ( عج ) ، و ادعاء خود امام زمان بودن ، و ادعاء پيامبرى و ادعاء الوهيت و خدائى ، و سپس ادعاء خدا سازى و تربيت خدايان و سپس هم از همه‌ى دعاوى توبه نموده ، كه متن توبه نامه به خط خودش هنوز هم محفوظ است .\r\nخداوند گمراهان را ارشاد فرمايد . نوشته‌هاى كسانى كه توبه كرده‌اند از مبلغان آن‌ها همچون مرحوم آيتى صاحب كشف الحيل نيز موجود است .\r\n\r\nالكل\r\nسؤال 101 : آيا اگر فقط نيم درصد الكل در نوشيدنى باشد حرام است ؟\r\n( جواب ) : بسمه تعالى اگر شراب يا آب جو يا انواع مسكرات است حرام است ، هرچند با درجه‌ى كم الكل ، و نه هر ماده‌ى الكلى ، شايد در باطن برخى از ميوه‌جات هم مقدارى الكل باشد .\r\n\r\nاحكام وضو\r\nسؤال 102 : ما از آب موتورى كه براى آبيارى باغ است ، براى وضو استفاده كرده‌ايم .\r\nآيا وضو با آن آب درست است يا نه ؟\r\n( جواب ) : بسمه تعالى در صورتى كه از قرائن مشخص شود كه صاحب آب راضى است ، اشكال ندارد ، بلكه در چاه عميق و پر آب تا اعلام عدم رضايت نشده ، جايز است .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n\r\nموانع وضو\r\nسؤال 103 : لاك زدن ناخن‌ها در خانم‌ها در موقع نماز چه حكمى دارد ؟\r\n( جواب ) : بسمه تعالى براى نماز اشكال ندارد ، ليكن مانع آب در وضو مىباشد .\r\nسؤال 104 : خواهشمند است نظر خود را پيرامون مسأله زير بيان فرماييد . در سال‌هاى اخير رايج شده است كه خانم‌ها و متأسفانه برخى از آقايان و نوجوانان اقدام به نوعى از آرايش به نام تاتو كه در واقع نوعى از خال كوبى است ( از بين بردن پياز موهاى ابرو و پلك و تزريق مركب خاص يا سرمه به وسيله سوزن يا دستگاه‌هاى مخصوص به زير ابرو و پلك‌ها و دور لب‌ها مىنمايند كه حسب نظر پزشكان متعهد و متخصص اثرات سوء بهداشتى ، درمانى از قبيل هپاتيت ، ايدز ، سل ، سفليس ، جذام و . . . ) مىنمايند . سؤال اين است كه اولًا : اصل انجام اين فعل چه حكمى دارد ؟ ثانياً : با عنايت به اين كه مركب تا عمق يك ميليمترى زير پوست تزريق مىشود ، آيا براى وضو و غسل مانعى حاصل مىگردد يا خير ؟ ثالثاً : آيا اين فعل با عنايت به اين كه طولانى هم هست ، تغيير در خلقت تلقى مىگردد يا خير ؟ رابعاً : اين حركت مصداق تهاجم فرهنگى و تقليد كوركورانه از فرهنگ غرب به حساب مىآيد يا خير ؟ با تشكر فراوان .\r\n( جواب ) : بسمه تعالى اگر ضرر مهمى دارد حرام است ، براى وضو و غسل اگر زير پوست است اشكالى ندارد و اگر روى پوست باشد و نتواند بر طرف كند ، به نظر ما حكم جبيره را دارد و احتياطاً تيمم هم بكنند .\r\n\r\nوسوسه در طهارات\r\nسؤال 105 : براى كسى كه در مسائل طهارت زياد شك مىكند ، آيا بايد به شك‌هايش اعتنا كند يا نه ؟ يعنى آيا حكم او مثل انسان كثير الشك در نماز است يا نه ؟\r\n( جواب ) : بسمه تعالى صرف شك و كثرة شك موجب بىاعتنايى نيست مگر اين كه به حسب نظر عرف ، وسواسى حساب شود . و بعيد نيست كسى كه زياد شك مىكند وسواسى حساب شود .\r\nسؤال 106 : گاهى اتفاق مىافتد كه انسان مشغول كارهاى روزمره و يا در اتوبوس يا در سخنرانى به اندازه چند دقيقه يا ثانيه خوابش مىبرد ، يعنى در حالت خواب و بيدارى . اگر در اين حالت احساس كند چيزى يعنى آبى از بدن او خارج مىشود كه\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nنداند چيست ، به گونه‌اى كه امكان بررسى هم ندارد و اين حالت آيا جنب شده يا نه ، اگر شك كند چه حكمى دارد ؟\r\n( جواب ) : بسمه تعالى اولًا احساس رطوبت ، بدون يقين ، هيچ اثرى ندارد ، ثانياً جنابت بايد با خروج منى يا دخول باشد ، خروج منى با شهوت و پرش و سپس سستى و بىحالى پس از خروج مىباشد . اين كه شما مىگوييد جنابت نيست .\r\nسؤال 107 : اگر انسان در موقع طهارت خود در توالت استبراء كرده و با آب شلنگ يك بار روى آلت خود آب بريزد و بعد از توالت بيرون آمده و شك كند كه آيا خود را شسته يا نه ؛ آيا تطهير درست انجام شده يا نه ؟ چه حكمى دارد ؟ يعنى چيزى كه وقتش گذشته بايد به آن اعتنا كرد در اين مسأله ؟\r\n( جواب ) : بسمه تعالى به نظر من در اين گونه امور هم كه مىگويند ترتيب عادى است نه شرعى ، نيز قاعده‌ى تجاوز جارى است و اعتناء به شك نكنيد ، ضمناً با اتصال با آب شهر به محض باز كردن شير و ريختن آب ، محل بول پاك مىشود .\r\nسؤال 108 : آيا اگر خانم‌ها هم خواب همراه با شهوت را ببينند ، غسل بر آن‌ها واجب است ؟ و اگر اين‌طور است ، اين غسل به چه صورت انجام مىشود ؟\r\n( جواب ) : بسمه تعالى اگر همان حالت شهوت كه موجب سستى و بىحالى پس از آن مىشود ، و رطوبت هم بيرون بيايد ، همان جنابت است ، اين غسل هم مثل ساير غسل‌هاى جنابت است . سر و گردن سپس طرف راست و سپس طرف چپ شسته مىشود با نيّت غسل جنابت .\r\n\r\nاذان و اقامه\r\nسؤال 109 : شخصى مىگويد طبق تماس تلفنى كه با حضرتعالى داشته است شما فرموده‌ايد : گفتن اذان و اقامه به عنوان امرى مستحب و مشروع پيش از نمازهاى مستحبى بدعت و حرام است . آيا اين فتوى مورد تأييد حضرتعالىاست ؟\r\n( جواب ) : بسمه تعالى آرى درست گفته است . اذان و اقامه فقط مربوط به نمازهاى واجب يوميه است ، و حتى در نافله‌هاى يوميه هم شرعيت ندارد و گفتن اذان و اقامه در غير واجب يوميه به قصد ورود حرام مىباشد .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nسؤال 110 : 1 - آيا شهادت دادن به عصمت و عظمت حضرت زهرا عليها السلام به هر عبارتى در اذان و اقامه بعد از شهادت به ولايت مولانا امير المؤمنين عليه السلام ، جايز و مشروع مىباشد يا خير ؟\r\n2 - حضور در خانقاه‌ها و خرابات‌ها و مجالس صوفيه و پيروى از دستورات قطب ، پير طريقت ، مرشد و . . . و انجام اعمال آنان به خصوص سماع و گفتن اوراد و اذكارشان چه حكمى دارد ؟\r\n( جواب ) : بسمه تعالى 1 - جايز است . به اين معنى كه هيچ گونه ضررى به اذان و اقامه ندارد ، ليكن اگر بخواهد به قصد ورود بگويد دليل مىخواهد و نداريم . 2 - چون ترويج آن‌ها است ، جايز نمىباشد .\r\n\r\nشهادت ثالثه\r\nسؤال 111 : كسى معتقد به وجوب شهادت ثالثه در اذان و اقامه است و لذا به قصد وجوب مىگويد نه به قصد رجاء و همچنين در تشهد پس از شهادتين قائل به جواز گفتن اين ذكر است : « و أشهد أنَّ اميرالمؤمنين عليّا و أولاده المعصومين حجج اللَّه صلوات اللَّه عليهم أجمعين » و لذا به قصد استحباب اين ذكر را مىگويد ، چه صورت دارد ؟\r\n( جواب ) : بسمه تعالى سؤال عجيبى است ، مثل اين‌كه بپرسيد : اگر كسى معتقد به ولايت ائمه بود آيا عادل است ؟ ما شهادت ثالثه را در اذان و اقامه واجب مىدانيم ( به احتياط واجب ) و در نماز هم اشكال نمىكنيم ليكن احتياطاً در نماز به صورت دعا بگويند بهتر است . اختلاف در فتوى هم كه ضررى به صلاحيت شخص نمىزند .\r\n\r\nاحكام موتى و شهدا\r\nسؤال 112 : اينجانب جانباز 25 درصد بوده و سال‌ها در جبهه‌هاى حق عليه باطل و همچنين بعد از جنگ در خصوص مبارزه با فسادگران جامعه مسئوليت‌هايى داشتم . در سال 1384 در شهرستان بندر عباس فرزند 11 ساله‌ام در ماه محرم توسط شخصى از ارازل و اوباش مهران خادم كه با خوردن مواد تحريك كننده و بدون دليل فرزند\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nبىگناهم را به طور فجيعى ( سر بريده ) به شهادت رساندند . آيا فرزندم جزء شهداء محسوب مىشود ؟\r\n( جواب ) : بسمه تعالى مورد مزبور از نظر ثواب اخروى مسلماً شهيد مىباشند . و بنياد هم بايد به شما رسيدگى نمايد .\r\nسؤال 113 : كفن كردن ميت بعد از غسل با پارچه‌اى كه جوشن كبير ، يا آيات قرآن يا اذكار ديگر بر آن حك شده ، يا نوشته شده است ، چه حكمى دارد ؟\r\n( جواب ) : بسمه تعالى اگر در قسمت بالاى بدن قرار گيرد كه هتك قرآن و ادعيه نباشد ، اشكال ندارد و خوب است .\r\nسؤال 114 : شخصى از دنيا رفته ، كه اشتباها او را به جاى فرد ديگرى در زمينى دفن مىكنند . بعد از مدتى مالك آن زمين ، زمينش را مىفروشد . در حال حاضر مالك جديد مىگويد من راضى نيستم جنازه در ملك من باشد . لذا خانواده متوفى مىخواهند جنازه را به قبرستان زادگاهش منتقل كنند . لطفاً دستور شرعى را بفرماييد .\r\n( جواب ) : بسمه تعالى وقتى مالك اولى راضى بوده ، دومى حق ندارد كه جنازه را بيرون كند . و در عين حال ، اگر هر دو طرف راضى هستند كه جنازه منتقل شود ، در صورتى كه هتك ميت نباشد ، جايز است ولى مقدار بيش‌ترى از خاك اطراف جنازه همراه باقى مانده بدن ، برداشته شود كه حتى المقدور بدن كشف نشود .\r\nسؤال 115 : دو سيد جوان از يك خانواده در سال‌هاى مختلف در تصادف فوت كرده‌اند و آن دو نفر را در قبرستان روستايى در محل خودشان دفن كردند و بعد از سال‌ها بدون اين كه وصيتى كنند ، پدر و مادرشان مىخواهند اتاقى بسازند و قبرها در داخل اتاقى باشد و روى آن گنبد و مقبره‌اى درست كنند ، و محل زيارتگاه قرار دهند ؛ در حالى كه قبرستان وقف عموم است و آيا ساختن گنبد و اتاق روى قبر اين دو سيد جهت زيارتگاه جايز است ؟\r\n( جواب ) : بسمه تعالى اگر بيش از اندازه‌ى متعارف زمين يك قبر مىخواهند تصرف كنند جايز نيست ، مگر با رضايت عموم . چنان‌چه اگر آن دو سيّد افراد صالحى نبوده‌اند و بدين وسيله بستگانشان مىخواهند كسب آبرو كنند نيز جايز نيست .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\nآداب خوابيدن\r\nسؤال 116 : استحباب رو به قبله خوابيدن به چه نحو است ؟ ( كالميت يا كالمحتضر ؟ )\r\n( جواب ) : بسمه تعالى كالمحتضر الا فى بعض الموارد لدليل خاص .\r\n\r\nخواب تجهيز نكردن ميّت\r\nسؤال 117 : حدود يك سال است كه پدرمان فوت كرده و جديداً چندين مرتبه خواب مىبينيم كه پدرمان فوت كرده و ما هنوز او را غسل و كفن نكرده‌ايم ، يا مشغول غسل و كفن او هستيم ، و بار آخر كه به خوابمان آمد از ما شكايت كرد كه من چندين مرتبه به خواب شما آمدم ولى شما به من اهميتى نداديد . لازم به ذكر است كه اين مرحوم نماز قضاء نداشته و هميشه نماز را اول وقت مىخواندند .\r\n( جواب ) : بسمه تعالى به هر حال براى او صدقه بدهيد ( اگر دين شرعى مانند خمس به عهده ندارد ) و بهترين صدقه ، نماز و روزه استيجارى مىباشد .\r\n\r\nموميائى مردگان\r\nسؤال 118 : موميايى كردن مردگان از نظر شرعى چه حكمى دارد ؟\r\n( جواب ) : بسمه تعالى اگر طبق دستور شرع احكام غسل و كفن و دفن انجام شود ، صرف موميايى كردن اشكال ندارد .\r\n\r\nاستحاضه\r\nسؤال 119 : حكم غسل استحاضه در مورد زنان شيرده به چه صورت است ؟\r\n( جواب ) : بسمه تعالى همانند غير زنان شيرده . اگر غسل مكرر بر ايشان ضرر دارد يا مشكل است ، مىتوانند به تيمم قناعت كنند ، البته خود را هم تميز كنند .\r\n\r\nاحكام نماز\r\nسؤال 120 : آيا واجب است كه در نماز ، حمد و سوره را بر حسب قرائت متداول قرآن بخوانيم و يا ساير قرائت‌ها نيز صحيح است ؟\r\n( جواب ) : بسمه تعالى طبق قرآن متداول خوانده شود حتى در كلمه كفواً .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nسؤال 121 : با توجه به اين كه قيام متصل به ركوع ركن است ، آيا بعد از تمام شدن حمد و سوره بايد كمى مكث كنيم و بعد به ركوع برويم ؟ و يا اين كه نه ، لازم نيست و مىشود بلافاصله به ركوع رفت ؟\r\n( جواب ) : بسمه تعالى فاصله لازم نيست .\r\nسؤال 122 : آيا خواندن در تشهد نماز الشهادة الثالثة المقدسه يعنى اشهد ان عليّاً اميرالمؤمنين عليه السلام ولى اللَّه و اولاده المعصومين حجج اللَّه جايز است ؟ آيا مبطل‌نمازاست ؟\r\n( جواب ) : بسمه تعالى اشكالى ندارد و مبطل هم نمىباشد بلكه ثواب دارد ، ليكن احتياط آن است كه به صورت دعا باشد مثل « اللهم صل على علىّ اميرالمؤمنين » .\r\nسؤال 123 : بعد الإبتهال إلى العلى القدير أن يديم ظلكم ، ويمتعنا به طول بقائكم نأمل أن تتفضلوا بالإجابة على الأسئلة المدرجة أدناه ولكم الأجر والثواب . س 1 - لماذا التأكيد على الصلاة الصبح في قوله تعالى : و قرآن الفجر إنّ قرآن الفجر كان مشهودا ؟ و ما معنى المشهود ؟ ولماذا هي مشهودة ؟ س 2 - لماذا التأكيد على الصلاة الوسطى في قوله تعالى ؟\r\nحافظوا على الصلوات والصلاة الوسطى ؟ و ما هي صلاة الوسطى ؟ ولماذا أخفاها اللَّه ؟\r\n( جواب ) : بسمه تعالى طبق صحيحة زرارة ، المراد بالوسطى صلوة العصرا والظهر ، و اما صلوة الفجر فهى مشهودة يشهدها ملائكة الليل والنهار كما في رواية الصدوق رحمه الله .\r\nوفي المستفيضة ان الصلاة الوسطى خصوص الظهر فلعل الترديد في صحيح زرارة المزبور ، من الراوى ، وقيل صدر تقية كما عليه صاحب الوسائل وكيف كان فالمستفاد الاظهر من ادلة الباب ان الوسطى الظهر ، والظاهر انّ وجه اهميته وقوعها في ساعة غفلة الناس لاشتغالهم بالدنيا ، و وجه اهمية صلوة الصبح وقوعها ساعة ابتلائهم بالنوم ونحوه .\r\nسؤال 124 : بنده سه سال پيش در يك سانحه رانندگى دچار ضايعه نخاعى گرديده و از ناحيه كمر به پايين فلج شده‌ام . و متأسفانه از زمان حادثه به بعد ديگر نتوانسته‌ام واجبات دينى خود را بجا آورم . اكنون وظيفه من چيست ؟\r\n( جواب ) : بسمه تعالى انجام نماز به هر حال واجب است حتى در حال بيمارى ، و به هر صورتى كه مىتوانيد نماز را بخوانيد ، هر چند در حالت خوابيده يا نشسته ، و اينك به هر نحوى كه مىتوانيد قضاء نماييد . و اعمال ديگر غير نماز را هم به اندازه قدرت انجام دهيد .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nسؤال 125 : آيا ذكر تسبيحات حضرت فاطمه عليها السلام فقط بعد از پايان نمازهاى يوميه استحباب‌دارد ؟ يادر مطلق نمازها ( اعم از واجب و مستحب ) اين استحباب وجود دارد ؟\r\n( جواب ) : بسمه تعالى در هر نماز ، استحباب هست .\r\nسؤال 126 : پيرمردى هستم كه مبتلا به پا درد مىباشم و نمىتوانم سجده را انجام دهم فلذا هنگام سجده پاهايم را مىكشم . و يك ميز كوچك جلوى خود مىگذارم و مهر را روى آن قرار مىدهم - حال اگر به مسافرت بروم يا به مسجدى بروم كه چيزى نباشد كه مهرم را روى آن قرار دهم - آيا مىتوانم مهر را روى دست قرار دهم و دستم را نزديك پيشانى بالا بياورم و سجده را انجام دهم ؟\r\n( جواب ) : بسمه تعالى اگر مىتوانيد بايد به جايى برويد كه بتوانيد دست‌ها را هم بر زمين ، ميز يا مانند آن بگذاريد ، اگر نمىتوانيد و نيز نمىتوانيد چيزى همراهتان ببريد ، اشكالى ندارد . ان شاء اللَّه تعالى .\r\nسؤال 127 : خانمى كه از زادگاه شوهرش قصد اعراض كرده و نماز و روزه شوهرش در آن جا صحيح مىباشد ، آيا بايد به تبعيت از شوهرش نماز كامل و روزه به جا آورد ؟\r\n( جواب ) : بسمه تعالى در صورت اعراض نمازش شكسته است . ليكن فرض اعراض زن با فرض رفت و آمد و عدم اعراض شوهر ، و لزوم تبعيت زن از شوهر ، فقط در صورتى است كه لازم نباشد ، زن همراهى شوهر كند .\r\nسؤال 128 : من متولد سال 1371 هستم ، و الآن مىخواهم كه شروع به نماز خواندن كنم ، و سؤالى كه از شما داشتم اين بود كه من بايد چكار كنم ، و از كجا شروع كنم ( منظور نمازها و روزهاى قضاى من هست ) . لطفاً كامل توضيح دهيد .\r\n( جواب ) : بسمه تعالى همراه نمازهاى كنونى ، نماز قضا هم بخوانيد تا تمام شود . اگر در زحمت هستيد لازم نيست به خود فشار بياوريد همان‌طور تدريجاً همراه نمازهاى ادائى ، قضا را هم بخوانيد .\r\nسؤال 129 : در موارد اختلاف فتوى بين امام و مأموم وظيفه چيست ؟\r\n( جواب ) : بسمه تعالى اينجانب اختلاف امام و مأموم را مضرّ به جماعت نمىدانم .\r\nسؤال 130 : 1 - نظر شما درباره اين كه مأموم ، در سلام نماز بر امام پيشى بگيرد و زودتر از امام نماز را تمام كند چيست ؟ 2 - با توجه به سؤال اول ، اگر نماز صحيح\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nمىباشد ، آيا مأموم ثواب نماز جماعت را هم مىبرد يا خير ؟\r\n( جواب ) : بسمه تعالى اشكالى ندارد و ثواب جماعت را هم مىبرد .\r\nسؤال 131 : چند برادر و خواهر قرار مىگذارند نمازها و روزه‌هاى پدر متوفيشان را با توافق يك‌ديگر بجا آورند ؛\r\nالف ) آيا مىتوان همزمان همه‌ى خواهر و برادرها به طور روزانه نمازها و روزه‌هاى پدر را از لحاظ زمانى به جا آورند ؟ ( به طور مثال هم زمان يكى نمازهاى صبح ، يكى ديگر نمازهاى ظهر و ديگرى نمازهاى عصر و . . . )\r\nب ) اگر ميزان نمازها و روزه‌هاى به جا نياورده‌ى پدر را ندانند ، به چه ميزان لازم است به جا آورده شود ؟\r\nج ) جهت اداى نمازهاى ميت ، به وقت خاصى در شبانه روز نياز مىباشد يا خير ؟\r\n( جواب ) : بسمه تعالى الف ) در ظهرين و عشائين از يك روز ترتيب لازم است ، در ديگر نمازهاى قضا ترتيب لازم نيست .\r\nب ) به قدر يقينى انجام شود ، مازاد آن لازم نيست .\r\nج ) وقت خاصى ندارد .\r\nسؤال 132 : تكبيرات ثلاثه همراه با بالا بردن دست ، بعد از سلام نماز آيا اختصاص به نمازهاى يوميه دارد يا مطلق نمازها ( اعم از واجب و مستحب ) را شامل مىشود ؟\r\n( جواب ) : بسمه تعالى از جمع روايات مىتوان استفاده نمود كه همه را شامل مىشود ، ليكن در فرائض آكد است .\r\nسؤال 133 : آيا گفتن ذكر يا على و يا حسين در نماز و يا گريه كردن در نماز براى اهل بيت عليهم السلام اشكال دارد ؟\r\n( جواب ) : بسمه تعالى گريه براى اهل بيت مخصوصاً حضرت سيدالشهداء عليه السلام اشكالى ندارد . بسيارى از فقها خطاب به غير خدا را در نماز اشكال مىكنند ليكن در روايت معتبرى آمده كه ذكر اهل بيت عليهم السلام ذكر خداست و مىدانيم كه ذكر خدا در نماز جايز است ليكن به هر حال احتياط خوب است به صورت دعا باشد .\r\nسؤال 134 : در صورت بدعت بودن اذان و اقامه در نمازهاى مستحبى ، اگر كسى اين مسأله را از شخص آگاه به احكام دينى بشنود ، ولى حرف او را بدون تحقيق انكار كند و\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nحتى حاضر به پرسيدن از دفتر مرجع تقليد نشود ؛ آيا اين شخص انكار كننده ، گناه كرده است ؟\r\n( جواب ) : بسمه تعالىبدعت ، حرام است و اصرار بر بدعت حرمت بيش‌ترى دارد .\r\nسؤال 135 : شخصى مىگويد : در اين زمان كه مسائل واجب و اصولى زيادى وجود دارد كه ناگفته مانده پرسيدن مسائل مستحبى مانند اذان و اقامه و اين كه در باره اين مسائل از دفتر مراجع تقليد تحقيق شود كار چندان صحيحى نيست . و در اين باره به حديثى استناد مىكند كه پيامبر صلى الله عليه و آله به على عليه السلام فرموده : « اگر ديدى مردم در پى مستحبات‌هستندتو در پى واجبات باش . » نظر حضرتعالى درباره‌ى اين مطلب چيست ؟\r\n( جواب ) : بسمه تعالى البته فهم واجبات مهم‌تر مىباشد ، ليكن منافاتى ندارد كه مستحبات را هم بدانند .\r\n\r\nنماز غدير\r\nسؤال 136 : با توجه به روايت شيخ مفيد در « المقنعه » « 1 » و روايت شيخ ابوعلى طبرسى در « اعلام الورى » « 2 » و روايت ابوالصلاح حلبى در « الكافى فى الفقه » « 3 » و روايت ابن زهره‌ى حلبى در « الغنية النزوع الى علمى الأصول و الفروع » « 4 » و كلام بلند علامه وحيد بهبهانى در كتاب « مصابيح الظلام » « 5 » مبنى بر اقامه نماز روز عيد غدير « صلاة الغدير » توسط پيامبر صلى الله عليه و آله در غدير خم قبل از خطبه‌ى مشهوره و همچنين با توجه به روايت شيخ الطائفه شيخ طوسى در « مصباح المتهجد » « 6 » و روايت علامه فاضل هندى اصفهانى در « كشف اللثام » « 7 » و روايت حسين بن محمّد در « نزهة الناظر و تنبيه الخاطر » « 8 » مبنى بر اقامه‌ى نماز روز عيد غدير « صلاة الغدير » توسط اميرالمؤمنين على عليه السلام در آخرين سال حكومتشان در روز عيد غدير خم ، و فتواى همه‌ى اين بزرگان\r\n\r\n\r\n","description":"","footnote":"\r\n( 1 ) - المقنعه ، ص 203 .\r\n( 2 ) - اعلام الورى ، ص 203 .\r\n( 3 ) - الكافى فى الفقه ، ص 160 .\r\n( 4 ) - الغنية النزوع ، ص 108 .\r\n( 5 ) - مصابيح الضلام ، ج 2 ، ص 37 و ج 8 ، ص 260 .\r\n( 6 ) - مصباح المتهجد ، ص 752 .\r\n( 7 ) - كشف اللثام ، ج 4 ، ص 400 .\r\n( 8 ) - نزهة الناظر ، ص 41 .\r\n","page_name":" 53 ","page_number":53},
  {"content":"\r\n\r\nو بسيارى از بزرگان ديگر در قرون بعدى تا عصر حاضر مبنى بر جواز جماعت در نماز روز عيد غدير « صلاة الغدير » ، لطف بفرماييد نظر شريفتان را پيرامون جواز و يا عدم جواز جماعت در نماز روز عيد غدير « صلاة الغدير » مرقوم بفرماييد .\r\n( جواب ) : بسمه تعالى مقتضاى روايات معتبره ( از جمله 1 و 4 باب 10 نافله رمضان و روايت 6 / 7 ) آن است كه مشروع نمىباشد . از برخى روايات هم ممكن است استفاده‌ى جواز شود ، ليكن عند التعارض ، شهرت فتوائى مرجح روايات اول مىباشد و نيز مخالفت عامه . بنابر اين اصحّ ، عدم مشروعيت است ليكن قاعدةً بدون قصد ورود ، و به قصد رجاء ، به صرف احتمال مشروعيت مانعى نداشته باشد . گرچه خلاف ظواهر ادله مىباشد .\r\n\r\nنماز استيجارى\r\nسؤال 137 : كسى كه جهت يك ماه نماز استيجارى اجير مىشود ، چند روز نماز بخواند ؟ ( با توجه به اين كه شش ماه اول سال شمسى سى و يك روز ، و پنج ماه دوم سى روز ، و ماه اسفند بيست و نُه روز است . )\r\n( جواب ) : بسمه تعالى منظور سى روز است و همان كافى است ، مگر اين كه تصريح به خلاف شود .\r\n\r\nنماز پدر به عهده‌ى پسر بزرگ‌تر\r\nسؤال 138 : شخصى در تصادف فوت نموده ، آيا بر فرزند بزرگ تكليف است كه نماز و روزه‌اش را بگيرد يا خير ، در صورتى كه مشخص باشد نماز نخوانده است .\r\n( جواب ) : بسمه تعالى وظيفه پسر بزرگ است .\r\nسؤال 139 : ميت وصيت نكرده تكليف نماز و روزه چگونه است ؟\r\n( جواب ) : بسمه تعالى نماز و روزه پدر به عهده‌ى پسر بزرگ‌تر است كه يا خودش بخواند يا اجير بگيرد ؛ ولى ديگران هم اگر بخوانند صحيح است و از ميت ساقط مىشود .\r\n\r\nاحكام نماز جماعت\r\nسؤال 140 : اگر اساس اجتهاد يا تقليد امام جماعت از نظر ماموم باطل باشد ، آيا اين ماموم مىتواند به چنين امام جماعتى اقتدا نمايد . مثلًا اگر امام جماعت خواندن سوره را واجب نداند و در نماز نيز آن را نخواند ، ولى ماموم خواندن سوره را واجب بداند اقتدا در هريك از حالات زير چه حكمى دارد ؟\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nالف ) اگر ماموم پس از اتمام قرائت امام اقتدا كند . ب ) اگر ماموم از ابتداى نماز اقتدا كند ولى خودش سوره را بخواند . ج ) اگر ماموم از ابتداى نماز اقتدا كند و سوره را نيز نخواند .\r\n( جواب ) : بسمه تعالى اقتداء اشكالى ندارد ، و لازم نيست سوره را بخواند . اگر بخواهد احتياط كند اشكال ندارد ، كه پس از تمام شدن قرائت امام ، خودش يك سوره را فوراً بخواند كه فوراً به ركوع برسد ؛ ليكن به نظر ما لازم نيست احتياط كند .\r\nسؤال 141 : نماز امام جماعت از نظر مجتهد خودش صحيح نيست ، ولى از نظر مجتهد ماموم صحيح است . آيا ماموم مىتواند اقتدا كند ؟ آيا فرقى بين التفات و عدم التفات امام به نظر مرجع تقليد خودش هست ؟\r\n( جواب ) : بسمه تعالى اگر قصد قربت امام متمشى شود صحيح است .\r\nسؤال 142 : نماز امام جماعت ( اجتهاداً يا تقليداً ) صحيح است ولى از نظر مأموم ( اجتهاداً يا تقليداً ) ، نماز امام صحيح نيست . آيا مأموم مىتواند به چنين امامى اقتداء كند ؟\r\n( جواب ) : بسمه تعالى ميزان ، صحيح نزد خود امام است .\r\nسؤال 143 : 1 . كارفرما مىتواند مانع از اقامه‌ى نماز به صورت جماعت و يا فرادا در ايام ساعت كار در كارخانه و يا كارگاه شود يا خير ؟\r\n( جواب ) : بسمه تعالى نمىتواند مانع نماز شود .\r\n2 . آيا فرقى بين بخش خصوصى و دولتى مىباشد يا خير ؟\r\n( جواب ) : بسمه تعالى فرقى بين بخش خصوصى و دولتى نيست .\r\nسؤال 144 : اگر مأموم بر طبق تقليد يا اجتهاد خودش ، خواندن سوره را بعد از حمد واجب بداند و امام جماعت بر طبق تقليد يا اجتهاد خودش خواندن آن را واجب نداند ، آيا جايز و صحيح است كه چنين مأمومى به چنين امام جماعتى اقتدا كند ؟\r\n( جواب ) : بسمه تعالى به نظر اينجانب اشكالى ندارد .\r\n\r\nاحكام پرداخت وجه در قبال نماز جماعت\r\nسؤال 145 : بنده در يك مؤسسه دولتى مسؤوليت مالى دارم . در اين مؤسسه هر روز يك روحانى جهت اقامه نماز جماعت ظهر و عصر با وسيله نقليه مؤسسه آمد و شد\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nمىنمايد ، آيا ما از نظر شرعى مىتوانيم به ايشان از اين بابت وجهى به هر عنوان پرداخت نماييم ؟\r\n( جواب ) : بسمه تعالى پول را در برابر نماز ندهيد ، بلكه در برابر زحمت رفت و آمد بدهيد ثواب هم دارد .\r\n\r\nتوسعه مسجد و احكام نماز\r\nسؤال 146 : مسجدى است در اهواز كه در سال 1370 تاسيس گرديده است ؛ با توجه به اين كه فضاى شبستان مسجد گنجايش تعداد نماز گزاران را ندارد ، و اين موضوع مكرّراً توسط نمازگزاران و اهالى منطقه مورد اعتراض واقع گرديده و طى طومارى تقاضاى توسعه مسجد را نموده‌اند ، و از طرفى مطابق نظر مهندسين و كارشناسان مورد وثوق ، تنها راه توسعه مسجد تخريب كامل آن مىباشد . لطفاً نظر خود را در رابطه با تخريب مسجد به جهت توسعه ، بازسازى و نوسازى مجدد آن با زير بناى حداقل سه برابر اعلام فرماييد .\r\n( جواب ) : بسمه تعالى اگر توسعه مسجد ضرورت دارد ، اشكالى ندارد .\r\n\r\nنمايش فيلم در مساجد\r\nسؤال 147 : نمايش فيلم سينمايى و تئاتر در مساجد براى نوجوانان چه وجهى دارد ؟\r\n( جواب ) : بسمه تعالى اگر هتك مسجد ، و مزاحمت مصلين نباشد ، جايز است .\r\n\r\nمخارج مسجد\r\nسؤال 148 : مسجدى از سال 1363 تا سال 1383 مبلغ مصرفى برق مسجد را پرداخت نموده است . هيئت امناء مسجد از سال 1383 تا كنون از پرداخت مبلغ برق مصرفى مسجد با اين كه هزينه پرداخت را دارند ، خوددارى نموده است . پرداخت نكردن مبلغ برق مصرفى مسجد چه حكمى دارد ؟\r\n( جواب ) : بسمه تعالى قبلًا صحبت بود كه برق مسجد ، به عهده‌ى اداره برق باشد ، اگر اين‌طور نيست متصديان امور مسجد بايد از طريق اعانات مردمى يا راه‌هاى ديگر ادا نمايند .\r\nسؤال 149 : به تازگى براى منازل امام جماعت از مسجد به منزل امام جماعت لوله كشى شده و قرار است كه مقدار مصرف آب مسجد و منزل امام جماعت را مسجد\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nپرداخت نمايد . اين عمل چه حكمى دارد ؟\r\n( جواب ) : بسمه تعالى بستگى به دهندگان پول آب و لوله و مخارج اتصال دارد ، اگر قصد كمك به منزل امام جماعت را دارند كه اشكالى نيست .\r\nسؤال 150 : آيا مىشود از گاز ، برق ، آب و تلفن براى منزل امام جماعت از مسجد استفاده نمود ؟\r\n( جواب ) : بسمه تعالى همان جواب بالا .\r\n\r\nگريه در نماز\r\nسؤال 151 : آيا گريه‌ى با صدا در نماز براى مظلوميت آل محمّد عليه السلام خاصه حضرت سيد الشهداء عليه السلام مُبطل نماز مىباشد ؟\r\n( جواب ) : بسمه تعالى به نظر اينجانب اشكالى ندارد .\r\n\r\nتسبيح با غير تربت كربلا\r\nسؤال 152 : الف ) چنان‌چه جنس تسبيح از غير تربت امام حسين عليه السلام باشد ( مثلًا از سنگ ، چوب ، هسته‌ى خرما و . . . ساخته شده باشد ) ، شمردن اذكار با آن بهتر است يا با انگشتان دست ؟ ب ) از بعضى روايات مستفاد است كه براى زنان با انگشتان دست شمردن افضل است . نظر شريف را مرقوم فرماييد .\r\n( جواب ) : بسمه تعالى آنچه فعلًا در نظر هست اين‌كه فرقى بين زن و مرد نيست ، و انگشت بهتر از تسبيح با غير تربت است ، ليكن به هر حال هيچ‌كدام اشكال ندارد .\r\n\r\nنماز و روزه مسافر\r\nسؤال 153 : حكم نماز و روزه دانشجويانى كه براى تحصيل از شهر خود به ديگر شهرها رفت و آمد مىكنند به طورى كه چند روز در دانشگاه و چند روز در محل خود هستند ، يا بعضاً در طى هفته يك يا دو روز به مدت دو سال يا چهار سال به همين منوال به سر مىبرند ؛ لطفاً حكم مسأله را عنايت فرماييد .\r\n( جواب ) : بسمه تعالى 1 - محل دانشگاه هم در فرض مزبوربه‌حكم‌وطن مىباشد .\r\n2 - اگر در هفته يك بار سفر به شهر دانشگاهى دارد كه حدود دو روز در راه است\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nمثل سفر از تهران به مشهد ، و يا راه نزديك مثل قم و تهران هفته‌اى سه بار بين راه هم نمازش تمام مىباشد . و همين‌طور روزه ، هرچند هنگام ظهر ، بيرون محل باشد .\r\n\r\nنماز مسافر\r\nسؤال 154 : من در كاشان مشغول كار هستم و در تهران تحصيل مىكنم هفته‌اى 2 روز براى تحصيل به تهران مىروم آيا نماز در اين 2 روز تهران شكسته است يا خير ؟\r\n( جواب ) : بسمه تعالى مادام كه اين‌طور هستيد شمابحكم دائم السفر هستيد و در تهران و حتى بين راه هم نمازتان تمام و روزه هم صحيح است .\r\n\r\nقضاى نماز\r\nسؤال 155 : 1 - اگر فردى خود ، روزه و نماز قضا داشته باشد ، آيا مىتواند روزه و نماز متوفى ( پدر يا مادرش ) را بگيرد ؟ 2 - اگر زنى به دليل اين كه نمىدانسته روزه‌هاى حيض خود را بايد قضا مىنموده ، قضا ننموده و سال‌هاى گذشته و در سن ميانسالى پى برده است ، تكليفش چيست ؟ 3 - اگر چهار روز مانده به روز سال مالى خمس ، حقوق به حساب‌واريزشودآيا به‌اين حقوق نيز در روز خمس مالى ، خمس تعلق مىگيرد يا خير ؟\r\n( جواب ) : بسمه تعالى 1 - مشكلى نيست ، مىتواند ، خصوصاً در نماز . ( چون ذاتاً تطوع نبوده قضا بوده است ؛ بنابراين در روزه هم مشكلى نيست ) . 2 - اگر قدرت دارد بايد همه را قضا كند ، اگر عاجز است به هر اندازه كه مىتواند . 3 - خمس تعلق مىگيرد و اگر مشكلى پيش مىآيد ، مىتواند دستگردان نموده و بعداً تدريجاً بپردازد و اگر اصلا نتواند و بعدها هم نتواند با مصلحت مجتهد ، عفو مىشود .\r\nسؤال 156 : فرزندى داشتم كه از مادرزادى مشكل جسمى و روانى داشت ، تشنجى بود . در مدرسه استثنايى فرستاديم ولى هيچ كلمه‌اى ياد نگرفت . از 15 سالگى مريضى ايشان عود كرد و 4 سال در بستر بيمارى بود . هيچ گونه اختيارى نداشت . نماز خواندن بلد نبوده نمىتوانست نماز را تكلم كند . روزه هم نمىتوانست بگيرد . گاهى به مسجد مىرفت و به صف نماز جماعت مىايستاد و اداء خواندن نماز درمىآورد و در 19 سالگى فوت نمود . الف ) آيا ايشان مكلف بوده است . ب ) آيا بعد از فوت اين فرزند ، تكليفى بر پدر و مادرش هست يا خير ؟\r\n( جواب ) : بسمه تعالى الف ) اگر طورى است كه اصل نماز و اوقات نماز را مىفهميده است ، نمازهايش قضا دارد ، اگر به اين اندازه هم متوجه نمىشده است\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nاصلًا نماز واجب نبوده است . اين معلوليت ، به طور عارضى در مبتلايان به آلزايمر و مانند آن نيز پيدا مىشود و حكمش همين است . اگر اوقات نماز و اصل نماز را هم مىفهميده ليكن بدون يك شخص مراقب ، قدرت نماز نداشته ، باز هم قضا ندارد .\r\nب ) قضاى نماز پسر بر پدر لازم نيست و همين‌طور مادر . ولى اجر و ثواب دارد . اگر مالى براى فرزند هست از همان مال در صورت لزوم قضا - كه بالا گفته شد - نماز قضا برايش بدهيد و روزه هم برايش واجب نبوده . اگر مالى دارد عوض هر روز يك چارك گندم و مانند آن بدهيد .\r\n\r\nمعناى كراهت در عبادات\r\nسؤال 157 : گفته مىشود : « كراهت در عبادات به معناى اقل ثواباً است و در غير عبادات به معناى طلب ترك آن فعل و عمل است . » آيا اين مطلب صحيح است ؟\r\n( جواب ) : بسمه تعالى صحيح است .\r\n\r\nنيابت در عبادات\r\nسؤال 158 : الف ) آيا مىتوان اعمال مستحبى را به نيت افرادى كه در قيد حيات هستند بجا آورد ؟ ب ) كدام يك از اعمال مستحبى را نمىتوان به نيت افرادى كه در قيد حيات هستند بجا آورد ؟\r\n( جواب ) : بسمه تعالى الف : آرى جايز و مستحب است . ب : نيابت در هر عملى كه قيد مباشرت ندارد جايز و مستحب است . تقريباً همه عبادات مستحبى اين‌طور هستند كه جايز است .\r\n\r\nاحكام روزه\r\nسؤال 159 : اينجانب به مرض قند مبتلا هستم . در روزه‌ى ماه مبارك رمضان ، طبق دستور پزشك داروها را مىشود قبل از سحر و بعد از افطار استفاده كرد ، لكن سفارش مىكنند كه تا قبل از ظهر يا در طول روز دو ليوان آب مصرف شود ، آيا مىتوان در چنين صورتى روزه‌دار بود يا خير ؟\r\n( جواب ) : بسمه تعالى اگر آب برايش ضرورت دارد ، واجب است آب بخورد . و\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nروزه‌اش باطل مىشود - به احتياط لازم - و اگر مىتواند در وقت ديگرى چون ايام زمستان قضا لازم است .\r\nسؤال 160 : آيا مراد از اتحاد افق ، اشتراك در شب است اگرچه اول شب يك محل و آخر شب ديگرى باشد ، و يا اين كه اتحاد در طلوع و غروب خورشيد است ؟\r\n( جواب ) : بسمه‌تعالى منظور اتحاد و يا نزديك بودن طلوع و غروب خورشيد است ، نزديكى به مقدار بقاء ماه در افق كه معمولًا حدود بيست دقيقه تا نيم ساعت‌مىباشد .\r\nسؤال 161 : زمانى كه به سن تكليف رسيدم مادرم اجازه گرفتن روزه را به من ندادند در صورتى كه خودم بسيار دوست داشتم كه روزه بگيرم ، در زمانى كه در كلاس پنجم ابتدايى تحصيل مىكردم ، تعدادى روزه به زور گرفتم و بقيه را اجازه ندادند . تابستان همان سال دچار بيمارى بسيار سختى ( تب روده ) شدم ، به طورى كه از خوب شدنم همه نااميد شده بودند ، خلاصه بهبودى حاصل شد و سال‌هاى بعد از آن مادرم تحت هيچ شرايطى اجازه گرفتن روزه را به من ندادند . در حال حاضر وقتى كه حساب مىكنم حدود 300 روزه قضا بايد بگيرم و توانايى گرفتن اين همه روزه را ندارم بايد چه كار كنم ؟\r\n( جواب ) : بسمه تعالى اگر روزه باعث بيمارى شده و روزه برايتان ضرر داشته و در زمستان هم قدرت قضاى آن‌ها را نداشته‌ايد ، چيزى بر شما نيست ، فقط براى هر روز يك كيلو نان به فقرا بدهيد . تشخيص ضرر را با دكتر مشورت كنيد . ليكن اگر در زمستان مىشد قضا كنيد بايد تدريجاً طى سال‌ها قضا كنيد .\r\nسؤال 162 : آيا به گفته پزشك براى بيمار ، در ماه مبارك رمضان مىتوان عمل كرد و روزه نگرفت ؟\r\n( جواب ) : بسمه تعالى اگر مورد وثوق مىباشد ، اشكال ندارد .\r\nسؤال 163 : با توجّه به اين‌كه در اماكن مشرّفه‌ى چهارگانه مسافر نسبت به قصر و اتمام نماز مخيّر است آيا مىتواند روزه‌ى قضا بگيرد ؟\r\n( جواب ) : بسمه تعالى تخيير فقط در نماز است .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nسؤال 164 : چنان‌چه براى مرجع تقليد ثابت شود كه رؤيت هلال شده و عيد فطر است و همين كه از او سؤال شد بفرمايد : اول ماه براى من ثابت شده ولى حكم نكند ، مقلد او به محض سؤال و اطلاع آيا مىتواند افطار كند .\r\n( جواب ) : بسمه تعالى در صورت اطمينان ، مىتواند .\r\nسؤال 165 : اختلاف ساعت ايران با ساير كشورهاى جهان حداقل نيم ساعت و حداكثر تا ( 30 / 13 ) سيزده و نيم ساعت است . تا چند ساعت بين كشورها اختلاف ساعت باشد ، مىگوييم قريب الافق و متحد الافق هستند ؟\r\n( جواب ) : بسمه تعالى ميزان ، مقدارى است كه ماه در افق شب اول ، رؤيت مىشود كه ظاهراً بيش از نيم ساعت نمىباشد .\r\n\r\nاحكام اعتكاف\r\nسؤال 166 : الف ) به چه مسجدى ، مسجد جامع مىگويند ؟ و آيا مساجد محلات ، بازارها و دانشگاه‌ها ، مسجد جامع است ؟ ب ) برپايى اعتكاف در آن‌ها وجه شرعى دارد ؟\r\nو آيا احكام خاص اعتكاف بر آن بار مىشود ؟\r\n( جواب ) : بسمه تعالى الف ) مسجد جامع ، مسجدى است كه اختصاص به يك منطقه و محل ندارد ، و همه‌ى اهالى شهر در آن جا براى نماز حاضر مىشوند . بنابراين مسجد محله ، بازار و دانشگاه مسجد جامع نيست .\r\nب ) به نظر اينجانب در اعتكاف لازم نيست مسجد جامع باشد ؛ چنان‌كه منحصر به چهار مسجد ( مكه ، مدينه ، كوفه و بصره ) هم نمىباشد ، بلكه در هر مسجدى كه نماز جماعت صحيح در آن برپا مىشود صحيح است .\r\n\r\nاحكام خمس\r\nسؤال 167 : اگر پولى كه انسان خمس آن را نپرداخته پس از يك سال كارى بسيار ضرورى پيش آيد ؛ آيا مىتواند از آن پول استفاده كند و بعداً در سال بعد خمس آن را بپردازد ؟\r\n( جواب ) : بسمه تعالى بدون اجازه مرجع جايز نيست .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nسؤال 168 : آيا كتاب هم خمس دارد ؟\r\n( جواب ) : بسمه تعالى اگر مورد نياز است خمس ندارد .\r\nسؤال 169 : اينجانب مبلغ يك ميليون و پانصد هزار تومان را كه از فروش طلاهاى همسرم به‌دست آمده را براى خريد خانه پس‌انداز نموده‌ام . آيا به اين مبلغ پس از گذشت سال خمسى ، خمس تعلق مىگيرد ؟\r\n( جواب ) : بسمه تعالى اگر طلاها ، هديه بوده است خمس ندارد .\r\nسؤال 170 : مبلغى به عنوان قرض الحسنه و كارگشايى از نيازمندان در نظر گرفته شده است ، آيا مشمول خمس و سهم مىشود ؟\r\n( جواب ) : بسمه تعالى اگر سال به پول گذشته و يا از اموال كسب و درآمد مربوط به متوفى باشد ، بايد خمس آن داده شود قبل از صدقه و قرض .\r\nسؤال 171 : نمىدانم كه پدرم خمس مالش را مىدهد يا نه ؟ مواد غذايى و مال و پوشاكى كه ما مصرف مىكنيم و پدرم به ما مىدهد چه حكمى دارد ؟\r\n( جواب ) : بسمه تعالى شما وظيفه‌اى نداريد ، اگر خواستيد احتياط كنيد به اندازه‌ى خمس مال مورد مصرف خودتان بياوريد دستگردان كرده به شما برمىگردانيم - اگر براى دين و متدينين خدمتى انجام مىدهيد - .\r\nسؤال 172 : 1 - پدرى اهل وجوهات و خمس نيست . استفاده خانواده و فرزندان او از عين مالى كه خمس به آن تعلق گرفته ، چه صورت دارد ؟ با توجه به اين كه درآمد ديگرى براى گذراندن زندگى ندارند .\r\n( جواب ) : بسمه تعالى اگر يقين ندارند كه متعلق خمس است ، اشكالى ندارد و در صورت يقين اگر چاره‌اى ندارند با اجازه ما به قدر متعارف استفاده كنند و خمس آن را به عهده بگيرند كه هنگام امكانات ، بدهند .\r\n2 - آيا براى مصرف سهم امام در امور خير و تقديم سهم سادات به سادات مستحق ، اذن مجتهد لازم است ؟\r\n( جواب ) : بسمه تعالى اختيار سهم سادات هم مانند سهم امام با مجتهد است و اجازه مىخواهد ، و بهتر است با نظر و اجازه مرجع تقليد خود باشد .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n3 - خانه يا ماشينى كه انسان مىفروشد تا دوباره با پول آن وسيله يا خانه بخرد آيا به محض فروختن ، خمس آن واجب است يا اگر سال بر آن گذشت و خرج نشد بايد خمس آن را پرداخت كرد ؟\r\n( جواب ) : بسمه تعالى به نظر اينجانب اگر پيش از پايان سال خمسى و به خصوص اگر فوراً بخرد ، خمس ندارد .\r\n4 - طبقه دوم يا سوم منزل مسكونى كه فعلًا مورد نياز فرد نيست ، ولى فرزندانش از آن استفاده كرده يا به پول آن نيازمند مىباشند ، خمس دارد ؟\r\n( جواب ) : بسمه تعالى فرزندانى كه همراه والدين هستند و از شؤون آن‌ها حساب مىشوند ، نياز آن‌ها نياز پدر است و ساختمان مورد نياز آن‌ها ، مورد نياز پدر حساب مىشود . اما اگر به ساختمان نياز نيست و به پول ساختمان نياز است اگر پس از گذشت سال فروخته شده بايد ابتدا خمس آن داده شود .\r\n5 - اخيرا با پول حج يا عمره معاملاتى صورت مىگيرد و در موقع اعزام به حج يا عمره به اين پول سود تعلّق گرفته و از هزينه حج و عمره كم مىشود . آيا به پول پس‌انداز شده جهت حج يا عمره در صورت گذشت سال خمس تعلق مىگيرد ؟\r\n( جواب ) : بسمه تعالى اصل پول و سود آن كه سال بر آن گذشته خمس دارد ( اين كار سازمان حج چندان به نفع مردم نيست ) .\r\n6 - وسايل و لوازمى كه در خانه تعويض و تبديل به احسن مىشوند و ديگر فعلًا مورد نياز نيست ، آيا خمس دارد ؟\r\n( جواب ) : بسمه تعالى اين‌گونه امور مخصوصاً جزئى باشد قابل مصالحه مىباشد ليكن على القاعدة خمس دارد .\r\n7 - آيا به پاداشى كه پس از بازنشستگى به افراد مىدهند ، خمس تعلق مىگيرد ؟\r\n( جواب ) : بسمه تعالى خمس دارد .\r\n8 - آيا به حقوقى كه به بازماندگان متوفّى به صورت مستمرى پرداخت مىشود ، خمس تعلّق مىگيرد ؟\r\n( جواب ) : بسمه تعالى اين هم خمس دارد ، مگر اين كه هديه باشد و ظاهراً هديه نيست ، بلكه نوعى كارمزد عمل متوفى مىباشد .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n9 - آيا زن شاغل بايد سال خمسى جداگانه از شوهر داشته باشد ؟ يا مىتوانند هر دو با هم حساب نمايند .\r\n( جواب ) : بسمه تعالى تكليف هر كسى جدا است .\r\n10 - برخى افراد مقدارى از خمس را مىبخشند . آيا خمس قابل بخشش است ؟\r\n( جواب ) : بسمه تعالى اگر مجتهد مصلحت بداند ، مثلًا تشويق طرف ، يا احساس نياز شديد او با عدم نياز مجتهد و حوزه‌ها و ساير موارد لازم ، ممكن است .\r\nسؤال 173 : آيا شخص محتاط مىتواند خمس اموال خود را به هر مجتهدى بدهد ؟\r\nوظيفه‌اش چيست ؟\r\n( جواب ) : بسمه تعالى بهتر است به مجتهدى داده شود كه از نظر علمى از ديگران عقب‌تر نيست ؛ ليكن ظاهراً به هر مجتهدى هم مىتوان داد .\r\nسؤال 174 : در آمد حاصل از أخذ مدرك ، خمس دارد ؟\r\n( جواب ) : بسمه تعالى اگر منظور اين است كه با گرفتن مدرك حقوقش بيش‌تر شده بله ، خمس دارد .\r\nسؤال 175 : پدر بنده از نظر مالى وضعش خوب است . سالى تقريباً 30 ميليون تومان درآمد دارد و خمس اموالش را نمىدهد ، و شما فرموده بوديد كه چون من در خانه با پدرم زندگى مىكنم ، بايد خمس اموالى را كه در خانه مصرف مىكنم بدهم ، حالا من با پدرم در مغازه كار مىكنم . سؤال : آيا جايز هست كه از صندوق مغازه ماهى حدوداً 30 هزار تومان از اموال پدرم بردارم بدون اجازه پدرم و بدون اين كه او بفهمد و خمس اموالى را كه در خانه مصرف مىكنم بدهم ؛ چون حساب كردم تقريبا ماهى 30 هزار تومان مىشود . سؤال دوم : من چون با پدرم كار مىكنم درصدى از سود بدست آمده مال من هست ، و پدرم تمام پول را به من نمىدهد و مىگويد بىخودى خرج اضافه مىكنى و قرار شده كه سر سال كل پول را بگيرم و ماشين تهيه كنم . آيا در صورتى كه جواب سؤال اول منفى هست من مىتوانم از سهم خودم از صندوق مغازه ماهى 30 هزار تومان بدون اين كه پدرم بفهمد بردارم و خمس بدهم و سر سال كه خواستم حساب كنم و كل پولم را از پدرم بگيرم اين مقدار كه برداشتم ، كم كنم بدون اين كه به او بگويم چون پدرم حساب و كتاب را داده دست من و خودش زياد محاسبه نمىكند و هرچه من بگويم قبول دارد .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nدر ضمن بين ما قرار شده كه درصدى از درآمد بدست آمده مال من باشه و من و او موافقت كرديم . سؤال سوم‌آيا چون موافقت‌كرديم ، اين مقدار سود حق من هست و يا نه ؟\r\n( جواب ) : بسمه تعالى برداشت خمس از مال ديگرى هر چند پدر ، نياز به اذن مرجع دارد و اينجانب فعلًا صلاح نمىدانم . حق خودتان را اگر پدر نمىدهد هرچند براى اين كه براى خودتان محفوظ بماند ، مىتوانيد برداشت كنيد ، اگر آثار منفى پيدا نكند و موجب اختلاف خانوادگى نشود . ضمناً شما مجاز هستيد مقدار خمس از مال مصرفى را هر وقت توانستيد تدريجاً بعدها بدهيد .\r\nسؤال 176 : آيا خمس مال را بايد به مرجع تقليدى كه از ايشان تقليد مىكنيم و يا نماينده ايشان بدهيم ، يا اين كه مىتوانيم به مراجع بزرگوار ديگر و نماينده‌هايشان بدهيم ؟ لطفاً دقيق بفرماييد كه مىتوان به ديگر مراجع داد يا نه ؟ سؤال من در خصوص همين مورد هست ، اگر ممكن است بفرماييد بله يا خير ، تا اينجانب مطمئن بشوم ممنونم .\r\n( جواب ) : بسمه تعالى به جهاتى بهتر است به مرجع خودتان بدهيد .\r\nسؤال 177 : الف ) خانمى مدت دو سال است كه مبلغى را براى درمان خود ( عمل جراحى قلب ) پس انداز نموده است ، نظر به اين كه تهيه يكجاى مبلغ مزبور براى خانواده ايشان مقدور نبوده است و يا تهيه يكجاى مبلغ مزبور بدون مشقت زياد ميسر نبوده ؛ بفرماييد آيا مبلغ پس‌انداز شده خمس دارد ؟\r\nب ) سرپرست خانواده‌اى از طريق كارگرى و گاهى از طريق اجاره زمين كشاورزى روزگار مىگذراند و پس از برداشت محصول برنج ، مقدارى از آن را فروخته و هزينه زندگى مىنمايد و مقدار ديگرى را نيز براى مصرف ساليانه خود نگه مىدارد . آيا به مقدار برنجى كه براى مصرف سال از تابستان نگهدارى شده است ، خمس تعلق مىگيرد ؟ ( لازم به ذكر است كه گاهى در طول سال براى اداره منزل و مخارج ضرورى زندگى ، نياز به قرض گرفتن پيدا مىكند . )\r\nج ) شخص كشاورزى كه اكنون از كار بازمانده است ، يا كارگرى كه بازخريد شده است ، زمين كشاورزى خود را فروخته و پول آن يا پول بازخريد را در بانك قرار داده و طبق عقودى كه در بانك‌ها وجود دارد ، هر ماه با گرفتن مبلغ پولى كه بانك تحت عنوان سود على الحساب يا هر اسم ديگر به وى پرداخت مىكند گذران روزى مىكند . آيا\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nدريافت چنين سودى جايز است ، و آيا به اصل پول كه اكنون منبع درآمد شخص محسوب مىشود ، خمس تعلق مىگيرد ؟\r\n( جواب ) : بسمه تعالى الف ) خمس دارد . ليكن مجتهد مىتواند به خاطر نياز او ، به او ببخشد ، تمام يا مقدارى . و يا دستگردان نموده ، هر وقت متمكن شد به اقساط تدريجى بپردازد .\r\nب ) اگر سال بگذرد خمس داردمگردر مورد نياز كه مىتواند مورد بخشش قرار گيرد .\r\nج ) دريافت سود با توجه به حمل بر صحت عمل بانك جايز است و اصل پول كه سال بر آن گذشته خمس دارد . سود هم اگر سال بر آن بگذرد خمس دارد .\r\nسؤال 178 : طلبه‌اى مدت ده سال است كه مستأجر بوده و مقدارى پول پس‌انداز نموده است تا منزل مسكونى تهيه نمايد . مستدعى است بفرماييد آيا خمس اموال خويش را بايد بپردازد يا با توجه به وضعيت ايشان مبالغ پس انداز شده مشمول خمس نيست ؟ در صورتى كه مشمول خمس باشد ، آيا مشمول بخشش يا دست گردان مىباشد يا خير و اگر مشمول اين تخفيف نيز نباشد ، مبلغ خمس را مرقوم فرماييد . وضعيت اموال ايشان به شرح ذيل اعلام مىشود :\r\nالف ) مبلغ پنج ميليون تومان طى سه قسط و در طول چهار سال به حساب تعاونى مسكن خدمات حوزه علميه براى خانه‌هاى پرديسان قم پرداخت شده و ظاهراً از مؤونه همان سال بوده و بر مبالغ مزبور در حين پرداخت سال نگذشته بوده است .\r\nب ) مبلغ چهار ميليون تومان به عنوان قرض الحسنه به صاحب خانه منزل استيجارى پرداخت شده است .\r\nج ) با توجه به اين كه هنگام تحويل خانه‌ها ( پول بيش‌ترى ) بايد پرداخت شود ، مبلغ شش ميليون در بانك پس‌انداز نموده است تا در زمان تحويل منزل به تعاونى مسكن پرداخت نمايد .\r\nد ) قبلًا زمينى در اطراف جمكران به نيت اين كه آن را فروخته و كسرى پول مسكن را پرداخت نمايد و در صورت كفاف پول موجود در بانك براى مسكن ، وسيله نقليه‌اى براى خود بخرد ، خريدارى نموده است كه ارزش آن اكنون هفت ميليون تومان مىباشد .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nه ) پدر ايشان در شهرستان زمينى را به اسم ايشان نموده‌اند و ظاهراً سند نيز به نام ايشان تنظيم شده است . آيا زمين مزبور مشمول خمس است ؟\r\n( جواب ) : بسمه تعالى به نظر اينجانب پول كه مانده و سال مىرسد حتماً خمس دارد و اگر دادن خمس مانع خريد خانه مىشود ، دستگردان نماييد ، هر وقت ممكن شد هرچند به اقساط خيلى كم ، تدريجا پرداخت شود . البته براى شما كه طلبه هستيد امكان گذشت در برابر خدمات اسلامى شما هست و پاسخ سؤال‌هاى ديگر نيز از بالا معلوم است مگر در پولى كه براى رهن خانه داده‌ايد ، كه آن مؤونه حساب مىشود تا از رهن بيرون آيد . زمين هديه پدر خمس ندارد . اساساً هديه به نظر من خمس ندارد مگر آن كه مقدماتش را با فعاليت خود گيرنده فراهم نمايد .\r\nسؤال 179 : الف ) با عنايت به اين كه پرداخت كننده ديه در برخى روايات ، امام المسلمين و در برخى موارد بيت المال ، ذكر شده است ، بفرماييد كه آيا بين مال امام و بيت المال در نصوصى كه در باب ديات ذكر شده ، تفاوتى وجود دارد ؟\r\nب ) مقصود از بيت المال چيست ؟ آيا بيت المال منافع و عايدات انفال است يا امورى نظير ماليات‌ها و . . . را نيز شامل مىشود ؟ خمس و زكوات چه‌طور ؟\r\nج ) آيا بيت المال موارد مصرف مضبوطى دارد ، يا در هر موردى كه حاكم مسلمين مصلحت بداند ( مصالح مسلمانان ) مىتواند آن را هزينه نمايد ؟\r\n( جواب ) : بسمه تعالى الف ) كلمه بيت المال هم به خزانه‌ى هر گونه مالى كه در اختيار حاكم قرار دارد گفته مىشود ، و هم به معناى خزانه‌ى اموال ملّى مثل خراج اراضى مفتوحة العنوة ، و رواياتى كه دلالت بر تساوى در حقوق بيت المال دارد ظاهراً مربوط به خراجات مىباشد .\r\nب ) انفال و خمس به نظر اينجانب ملك شخص امام است مادام كه امام است و به عنوان امامت - به حيث تعليلى نه تقييدى - البته در امام معصوم . ليكن ظاهر ادله‌ى ولايت فقيه داشتن همه‌ى مناصب ظاهرى امام مىباشد . ليكن منظور از بسط يد در فقيه ، حكومت نيست ، و وجوه شرعى مربوط به بسط يد فقيه به معناى حكومت نيست . چنان كه ائمه عليهم السلام هم حكومت ظاهرى نداشتند . خلاصه اين كه خمس در اختيار مجتهد است و بهتر است هر كس به مرجع خود بدهد . و اما انفال ، چون قدرت\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nظاهرى مىخواهد مربوط به ولى فقيه مىباشد . ديه را هم مىتوان از سهم غارمين زكات داد ، در مواردى كه بدهكار مشخصى ندارد ، مثل كشته شدن زير دست و پاى جمعيت ، از بيت المال كه در اختيار امام و ولى فقيه است پرداخت مىشود .\r\nج ) مصرف خراج همه‌ى مسلمين هستند حتى نسل‌هاى بعد . مصرف خمس هر چه را امام صلاح بداند و همين‌طور مرجع تقليد ، در زمان غيبت امام معصوم عليه السلام هم حاكم شرع ، نافذ در قلوب مقلدين خود مىباشد و مردم احكام حكومتى را هم از او سؤال مىكنند . هر مرجعى در ميان مقلدين خود بسط يد دارد . مصرف زكات مصارف هشت‌گانه مىباشد . انفال نيز در اختيار ولىّ فقيه عام مىباشد و فتواى جواز و عدم جواز تصرف را مرجع اعلم ، براى عموم مىدهد .\r\nسؤال 180 : بنده مبلغى پول از پدرم دريافت نمودم . مقدارى از آن را خرج كرده و مقدارى را به صورت سپرده بلند مدت در بانك گذاشتم . از آن جا كه بنده شاغل نيستم و خرج ماهيانه خود را از سودى كه بانك مىپردازد تامين مىكنم ، آيا به اصل سپرده و سود آن خمس تعلق مىگيرد ؟\r\n( جواب ) : بسمه تعالى اصل پول و سود آن اگر سال بر آن بگذرد و خرج نشود ، حتماً خمس دارد و اگر قدرت پرداخت نداريد ، دستگردان كرده و مهلت بگيريد و تدريجاً به صورت قسطى بپردازيد .\r\nسؤال 181 : در استفتاء كه از حضرتعالى شده فرموده‌ايد كه ديه خمس ندارد ، بفرماييد كه يكسال بر آن ديه گذشته ، آيا خمس دارد يا خير ؟\r\n( جواب ) : بسمه تعالى كلًا ديه خمس ندارد هر چند سال بر آن بگذرد .\r\nسؤال 182 : 1 . ريشه‌ى سادات از كجاست ؟\r\n( جواب ) : بسمه تعالى سيادت مربوط به نسل و ذريه‌ى هاشم ، جدّ پيامبر اكرم صلى الله عليه و آله است ، البته به احترام پيامبر صلى الله عليه و آله مربوط است ، چند پدر ازبالا ، ونسل‌آن‌حضرت‌تاآخر .\r\n2 . چرا در عيد غدير خم به ديدار سادات مىروند آيا اين دال بر اين است كه حضرت على عليه السلام منشأ سادات هستند . در بين سنىها هم سادات وجود دارد در حالى كه آن‌ها به امامت حضرت على عليه السلام و امامان از ايشان اعتقادى ندارند .\r\n( جواب ) : بسمه تعالى ملاك سيادت احترام به شخص پيامبر است كه همه‌ى فرزندان او و تا چند پشت از پدران او احترام دارند . البته خود هاشم شخصيتى محترم\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nبوده ليكن اين احترام به خاطر پيامبر است مثل اين‌كه پدر كسى را به خاطر فرزندش احترام كنند .\r\n3 . آيا ريشه سادات از حضرت فاطمه عليها السلام مىباشد ؟ گفته مىشود وقتى پيامبر به معراج رفتند نطفه‌ى حضرت فاطمه عليها السلام از جانب حضرت احديّت به ايشان داده شد و به پيامبر ورود پيدا كرد و سادات كه از اولاد فاطمه عليها السلام هستند آيا چنين است ؟\r\n( جواب ) : بسمه تعالى عيد غدير اختصاص به سادات ندارد بايد بيش‌تر به ديدن علماء بروند كه وارثان امامان هستند . روايت نطفه كه شما ذكر كرديد به اين صورت صحيح نيست ، بلكه جبرئيل غذاى بهشتى آورده حضرت تناول نموده و از آن غذا خون و نطفه درست شده است .\r\n4 . آيا ريشه سادات از قريش است يا هاشم يعنى يزيد و ابى لهب ساداتند ؟\r\n( جواب ) : بسمه تعالى سيد مىتواند سنى هم باشد ، چون سيادت نسبى است و ربطى به مكتب ندارد . حتى ممكن است كافر باشد و قبلًا هم گفتيم كه عيد غدير مربوط به سيد به عنوان سيد ، نيست بلكه عيد همه خصوصاً علماء كه وارثان ائمه هستند مىباشد .\r\n5 . آيا ريشه سادات از حضرت فاطمه عليها السلام است و از حضرت على عليه السلام نيست ؟ آيا محمّد حنفيّه و حضرت ابوالفضل عليه السلام ساداتند ؟\r\n( جواب ) : بسمه تعالى سيادت مخصوص فرزندان فاطمه عليها السلام نيست .\r\n6 . كسانى كه داراى مادرى سيده هستند آن‌ها هم سيد يا سيده هستند مىتوانند نام خود را با سيد يا سيده آغاز كنند ؟\r\n( جواب ) : بسمه تعالى نسب از طرف پدر است ، ليكن اولاد دخترى هم همگى احترام دارند . ليكن اگر فقير باشند در صورتى مىتوانند خمس بگيرند كه از طرف پدر به‌پيامبر و جدش هاشم برسند . محمّد حنفيه و حضرت ابوالفضل عليه السلام هم سيد هستند .\r\nسؤال 183 : چند تن از مكلفين اقدام به ساخت يك واحد توليدى نموده‌اند و در نظر دارند بخشى از منافع آن را در موارد ذيل مصرف نمايند . الف » ساخت منزل مسكونى براى استفاده طلاب و روحانيون علوم دينى . ب » تأمين مخارج و امورات زندگى طلاب و روحانيون فقير . ج » توسعه حرم مطهر حضرت امام خمينى قدس سره و هر موردى كه متوليان\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nحرم مطهر صلاح بدانند ، نظير نشر و تنظيم آثار حضرت امام و . . . د » ساخت مدارس علميه خواهران و برادران در مناطق مورد نياز و تأمين هزينه‌هاى جارى مدارس .\r\nه » تنظيم و ضبط نوارهاى درسى حوزوى از اساتيد مبرز براى استفاده عموم . با عنايت به موارد مصرف فوق ، مكلفين صاحب شركت در نظر دارند كه با اختصاص اين بخش از درآمد خود از كليه حقوق شرعى مالى كه بر ذمه دارند نظير خمس ، زكات ، رد مظالم كفارات و . . . برىء الذمه شوند نظر مبارك را به تفصيل و تفكيك بيان فرماييد .\r\n( جواب ) : بسمه تعالى امور مزبور را از طريق صدقات مستحبه و يا زكات انجام دهيد . مظالم و كفارات حتماً بايد به فقرا برسد ، خمس را هم به مرجع تقليد خود تحويل دهيد . و يا به مرجع ديگرى كه نظرش در مصرف همچون مرجع خودتان باشد .\r\n\r\nخمس ديه\r\nسؤال 184 : ديه آيا خمس دارد يا خير ؟\r\n( جواب ) : بسمه تعالى ديه خمس ندارد .\r\n\r\nانفال\r\nسؤال 185 : 1 - آيا آب‌هاى كلان ، مثل : درياها و رودها ، از انفال است يا مشتركات يا مباحات اصليه ؟ 2 - آيا آب‌هاى زيرزمينى از انفال است ؟ 3 - آيا آب‌هاى زير زمينى با حيازت قابل تملك است با وجود حاكم اسلامى . 4 - آيا حيازت آب‌هاى درياها و رودها تملك آور است ، يا صرفاً حق اولويت مىآورد ؟\r\n( جواب ) : بسمه تعالىازانفال است‌و حاكم اسلامى حق اجازه يا منع تصرف دارد .\r\n\r\nاحكام حج و زيارات و ادعيه\r\nسؤال 186 : طواف و سعى با كفش اشكال دارد يا خير ؟\r\n( جواب ) : بسمه تعالى اشكالى ندارد ، ولى در طواف بايد كفش پاك باشد .\r\nسؤال 187 : با توجه اين‌كه در حج تمتع واجب اذن شوهر شرط نيست ، بفرماييد اگر عدم رضايت منجر به اختلاف زن و شوهر يا باعث جدايى شود ، تكليف چيست ؟\r\n( جواب ) : بسمه تعالى اگر موجب جدايى يا حرج شديد در زندگى مىشود ، حج لازم نيست .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nسؤال 188 : بعضى از مديران كاروان‌ها زائرين را شب دوازدهم ذى حجه به مكه مىآورند ، سپس روز دوازدهم مجدداً جهت رمى به منى عودت مىدهند تا ظهر بمانند .\r\nآيا اين كار از نظر حضرتعالى صحيح است يا خير ، تكليف چيست ؟\r\n( جواب ) : بسمه تعالى طواف و رمى آن‌ها صحيح است و اشكالى ندارد ، ليكن بيتوته‌درمنىهم لازم است نيمه اول يا دوم شب . به مناسك ما رجوع كنيد مسأله 635 .\r\nسؤال 189 : با توجه به اين كه بنده استطاعت مالى كافى جهت انجام حج براى خود و همسر و فرزندم را دارم و قصد داريم به حج مشرف شويم ؛ الف ) آيا در صورت حصول استطاعت مالى ، رفتن به مكه از هر راه ممكن ولو با صرف هزينه بيش‌تر مثل خريد فيش آزاد حج تمتع ، در صورت داشتن استطاعت ، صحيح است ؟ ب ) آيا ما مىتوانيم فيش حج اولويت دار ( مربوط به افرادى كه قبلا ثبت نام كرده اند ولى نمىخواهند امسال مشرف شوند به دليل بيمارى يا عسر و حرج مالى ) را خريدارى نموده و به حج مشرف شويم ؟\r\n( جواب ) : بسمه تعالى الف ) در صورت امكانِ رفتن ، به طور آزاد ، با قيمت بيش‌تر ، اگر در مشقت و حرج قرار نمىگيريد ، واجب است و صحيح مىباشد .\r\nب ) فروشنده هم اگر فعلًا استطاعت رفتن ندارد ، به هر جهت ، بيمارى يا عسر و حرج ، مىتواند فيش خود را به شما بفروشد اگر سازمان حج مانع نشود .\r\nسؤال 190 : في حج التمتع هل يجوز تقديم الطوافين و السعى على الوقوفين اختيارا ؟\r\n( جواب ) : بسمه تعالى ذكرنا في المناسك لزوم الاحتياط فى عدم التقديم اختيارا .\r\nسؤال 191 : هل يجوز للنساء والمعذورين ومرافقيهم بعد رمى الجمرة ليلة العاشر ، التقصير والذهاب الى مكه لاداء اعمالهم من طوافين وسعى ؟\r\n( جواب ) : بسمه تعالى بهذا النحو غير جايز ويجوز تقديم الطوافين والسعى قبل عرفات اضطراراً .\r\nسؤال 192 : هل يجوز تقديم طواف الحج والنساء والسعى على الوقوفين اختيارا في حج التمتع ؟ وهل الازدحام الشديد مسوغ لتقديم الأعمال ؟\r\n( جواب ) : بسمه تعالى لا يجوز ذلك في الاختيار . لكن يجوز في كل مورد يصدق الحرج والاضطرار عرفا كالمرئة الخائفة من طروّ الحيض أو الشيخ أو الشيخة التي\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nتخاف المزاحم أو شيئا آخر عند ذاك أو المريض الخائف من ذلك . هذا كله فى طواف الحج وسعيه . وامّا طواف النساء فلا يجوز ما لم يضطرّ حقيقة .\r\nسؤال 193 : آيا در شب دوازدهم ذى الحجه بعد از گذشت نصف شب مىتوان پيران و مريض‌ها را از منى خارج كرد و به مكه آورد با علم به اين‌كه اين افراد قادر به رمى در روز دوازدهم نيستند و براى رمى و نفر روز دوازدهم به منى بر نمىگردند ؟ به عبارت ديگر آيا نفر بعد از ظهر روز دوازدهم وجوب نفسى دارد ؟\r\n( جواب ) : بسمه تعالى در مسأله 648 مناسك احتياط واجب كرده‌ايم كه اگر رمى جمرات را در شب دوازدهم انجام داده به احتياط واجب پيش از ظهر آن روز از منى بيرون نرود مگر اين‌كه عذرى داشته باشد . يعنى احتمال وجوب نفسى دارد .\r\n\r\nزيارات و ادعيه و تاريخ اهل بيت عليهم السلام\r\nسؤال 194 : آيا زيارت عاشورا سندى دارد و مورد تاييد فقهاى اماميه كثر اللَّه امثالهم و دامت بركاتهم مىباشد ؟\r\n( جواب ) : بسمه تعالى 1 - زيارت عاشورا به همين‌طور كه در كتاب مفاتيح الجنان آمده است در مصباح المتهجد صفحه 773 و بحار جلد 98 صفحه 293 از مصباح و همان جلد 98 صفحه 290 از كامل الزيارات ، و در كامل الزيارات صفحه 176 ، و كفعمى در بلد الامين صفحه 269 و 482 نقل شده است .\r\n2 - گرچه به نظر برخى از علماء رجال سند حديث مشتمل بر حكيم بن داوود است كه مهمل است و محمّد بن موسى الهمدانى كه تضعيف شده است و محمّد بن خالد طيالسى كه توثيق نشده است . از طيالسى به بعد ، سيف بن عمره موثق است ، صالح بن عقبه تضعيف شده است و علقمه بن محمّد حضرمى هم توثيق نشده است . ليكن محتواى زيارت شهادت مىدهد كه از امام معصوم رسيده است و سيره‌ى عملى بزرگان علماء شيعه نيز همواره بر خواندن اين زيارت بوده است . همه جا سند لازم نيست ، گاهى از صحت متن حديث ، وثوق راوى را هم كشف مىكنيم .\r\n3 - محتواى زيارت عاشورا دقيقاً طبق قواعد كليه مذهب شيعه مىباشد . آيا جبت و طاغوت و نفر اول تا پنجم ، مخالف اسلام حقيقى نبوده‌اند ؟ آيا ظالم نبوده‌اند ؟ آيا لعن ظالم اشكال دارد ؟ آيا تبرى از اعداء اهل بيت عليهم السلام ثواب ندارد ؟ و آيا توسل به اهل بيت عليهم السلام براى قضاء حوائج مفيد نيست ؟\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n4 - مداومت بر زيارت عاشورا ، آثار بسيار خوبى دارد كه مجال تفصيل نيست . اين قدر زياد هستند كسانى كه از مداومت بر اين زيارت به آثار مادى و معنوى رسيده ، مشكلاتشان حلّ شده است !\r\nسؤال 195 : احتراماً در باب فضيلت و ثواب زيارت حرم‌هاى امامزادگان صحيح النسب معلوم الحال و جليل القدر كه در همه جا ملجاء و پناهگاه شيعه هستند ارائه طريق و راهنمايى فرماييد .\r\n( جواب ) : بسمه تعالى ادله‌ى مطلقه كه در باب زيارات هست شامل همه ى اين موارد مىشود و ثواب دارد .\r\nسؤال 196 : الف ) آيا حضرت اباعبداللَّه الحسين عليه السلام دخترى به نام رقيه داشته است يا خير ؟ ب ) اگر نداشته است اين نسبت به امام حسين عليه السلام چه حكمى دارد ؟ ج ) انجام و استماع مداحىها و عزادارىها به اسم اين خانم چه حكمى دارد ؟ د ) از سوى بعضى مداحان نقل مىشود كه آن خانم نبش قبر شده و بدنش كاملًا سالم بود است . بيان اين مسائل چه حكمى دارد ؟\r\n( جواب ) : بسمه تعالى الف : به احتمال قوى رقيه لقب است . چنان‌كه سكنيه نيز لقب است . حضرت از شدت علاقه به پدر و مادر خويش ، كه مراد او بودند پسران را همگى على ( على اكبر ، على اوسط و على اصغر ) و دختران را همگى فاطمه ناميده است . فاطمه هم متعدد بوده است . ظاهراً رقيه همان فاطمه‌ى صغرى مىباشد كه در هنگام ورود به كوفه از كربلا در كجاوه‌ى حضرت زينب عليهم السلام بوده است . در كتاب‌هاى متعددى از قدما و متأخرين اين خانم ذكر شده است .\r\nب : اگر اطمينان نداريد بهتر است به عنوان نقل از كتاب باشد ، نه جزم .\r\nج : اشكالى ندارد ، منظور مداحان و وعاظ هم نقل است نه جزم .\r\nد : ظاهراً اين قضيه واقعيت داشته است . بلكه با دقت در سند نقل اين داستان و قرائن ديگر اطمينان داريم .\r\nه : افراد زيادى هم از توسل به آن حضرت به حوائج خود رسيده‌اند .\r\nسؤال 197 : مقاتل معتبر در نزد حضرتعالى كدام‌اند ؟\r\n( جواب ) : بسمه تعالى مانند ساير كتاب‌هاى تاريخى نمىتوان صددرصد هر كتابى را قبول نمود . ليكن به نظر مىرسد مقتل ابى مخنف ، لوط بن يحيى كه اخيراً هم\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nتحقيق و چاپ شده ، و نيز كتاب لهوف سيد بن طاووس و نيز نفس المهموم محدث قمى صاحب مفاتيح از جمله كتاب‌هاى خوب هستند . برخى معتقدند كه كتاب اسرار الشهادة مرحوم در بندى كه مبالغه‌ها دارد احتمالًا مشهودات مكاشفه‌اى او از حادثه‌ى كربلاست ، يعنى با سلطه‌ى روحى بر زمان ، گذشته را حضوراً ديده است ! !\r\nسؤال 198 : در ميان كتب تاريخى ، سيره و . . . نسبت به زندگانى حضرات معصومين عليهم السلام كدام يك معتبرتر و متقن‌تر مىباشند ؟\r\n( جواب ) : بسمه تعالى ارشاد مرحوم مفيد و مروج الذهب مسعودى و كشف الغمه اربلى ، و از نظر جامعيت كتاب بحارالانوار .\r\nسؤال 199 : نظر مبارك حضرتعالى راجع به علميت ، اتقان و اعتبار كتاب مرآت العقول مرحوم علامه‌ى مجلسى چيست ؟\r\n( جواب ) : بسمه تعالى مرآة العقول كتاب ارزشمندى است كه توسط مرحوم مجلسى در شرح « كافى » نوشته شده است . چنان كه « ملاذ الاخيار » را هم در شرح « تهذيب » نوشته است و والد مكرّم ايشان هم كتاب « روضة المتقين » را در شرح « من لايحضر » نوشته است .\r\nسؤال 200 : ما هو رأيكم الشريف حول جلال الدين محمّد البلخى الرومى المشتهر بالمولوى صاحب كتاب ديوان شمس ومثنوي معنوي ؟ الف ) هل هو من أهل السنة والجبريين والنواصب لآل محمّد عليهم السلام أم لا ؟ ب ) هل يوجد اشكال أو انحراف أو اغلاط في آثاره وافكاره أم لا ؟\r\n( جواب ) : بسمه تعالى الف : الظاهر انه سنى ، محب لاهل البيت عليهم السلام .\r\nب : ليس جبرياً كما يشهد به بعض اشعاره .\r\nسؤال 201 : نظر حضرتعالى راجع به انكار مصائب و مظلوميت‌هاى فراوان پيامبر اسلام و اهل بيت او عليهم السلام كه توسط برخى صورت مىگيرد ، چيست ؟\r\n( جواب ) : بسمه تعالى نمىدانم كدام احمقى انكار كرده است . هر انسانى كه كمى عقل دارد مظلوميت اين خاندان را در بين همه خاندان‌هاى بشرى در طول تاريخ به‌طور ممتاز مىداند . آيا ظلمى بالاتر از ظلم در حادثه‌ى كربلا تصور مىشود ؟ ! طفل شيرخواره مستحق تير است ؟ !\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nسؤال 202 : 1 . كدام بعد از ابعاد وجودى شخصيت حضرت زهرا عليها السلام كم‌تر مورد توجه قرار گرفته و مىتواند براى عموم مردم مسلمان الگو دهى و اثرگذارى بيش‌ترى داشته باشد ؟\r\n( جواب ) : بسمه تعالى بعد ولائى حضرت كه تا آخرين لحظه زندگى ، حمايت از امام معصوم خود را رها نكرد .\r\n2 . وظايف دستگاه‌ها و نهادهاى فرهنگى و مذهبى ذيربط در اين باره چيست ؟\r\n( جواب ) : بسمه تعالى همه‌ى ارگانهاى مربوط بايد در اين جهت تلاش كنند .\r\nسؤال 203 : در اعمال ماه ذى القعده نمازى پر فضيلت از رسول خدا صلى الله عليه و آله براى روز يكشنبه آن وارد شده است ، كه در هر ركعت ، حمد يك مرتبه و توحيد سه مرتبه و معوذتين يك مرتبه ، پس استغفار كند هفتاد مرتبه و ختم كند استغفار را به « لا حول ولا قوة إلّاباللَّه العلى العظيم » ، پس بگويد « يا عزيز يا غفار ، اغفر لي ذنوبي و . . . . » حال سؤال من از محضرتان اين است كه : الف ) آيا اين استغفار را بايد در نماز خواند يا بعد از نماز ؟\r\nب ) جايى كه مىگويد استغفار كند هفتاد مرتبه و ختم كند آن را به « لا حول ولا قوة إلّا باللَّه العلى العظيم » ، با هر بار استغفار « لا حول ولا قوة إلّاباللَّه العلى العظيم » ، را بگويد ، يا اين كه بعد از پايان هفتاد مرتبه استغفار يك مرتبه « لا حول ولا قوة إلّاباللَّه العلى العظيم » را بگويد ؟\r\n( جواب ) : بسمه تعالى استغفار پس از نماز است ، و پس از تمام شدن استغفار ذكر « لا حول ولا قوة إلّاباللَّه العلى العظيم » را بگويد .\r\nسؤال 204 : در فرمايشات اهل بيت عليهم السلام آمده است كه : ( زينت ما باشيد ) ، و ما اگر به اندازه سگ به آن‌ها وفادار باشيم زينت آن‌ها محسوب مىشويم ، حال اگر مداحى از مداحان اهل بيت عليهم السلام بگويد : ( من سگ حسينم ) ومقصود او وفاى سگ باشد چه حكمى دارد ؟\r\n( جواب ) : بسمه تعالى گرچه وفاى سگ مطلوب است ، ليكن به طور كلى سگ يك حيوان نجس حساب مىشود ، و در هيچ روايتى هم دستور نرسيده كه سگ ما باشيد .\r\nسؤال 205 : از حضرت سجاد عليه السلام ابياتى نقل شده كه حضرتعالى آن را از حفظ داريد .\r\nجمله اول آن با اين مصرع آغاز مىشود : « انّى لاكتم من علمى جواهره » خواهشمند است ادامه اين مصرع را تا آخر براى بنده تقرير فرماييد .\r\n( جواب ) : بسمه تعالى\r\n انى لاكتم من علمى جواهره * كى لا يرى الحق ذو جهل فيفتننا \r\n\r\n","description":"","footnote":"","page_name":" 75 ","page_number":75},
  {"content":"\r\n\r\n وقد تقدم فى هذا ابو حسن * الى الحسين ووصىّ قبله الحسنا\r\nيا رُبّ جوهر علم لو ابوح به * لقيل لى انت ممّن يعبد الوثنا\r\nولاستحل رجال مسلمون دمى * يرون اقبح ما ياتونه حسنا \r\nمنابعى كه ابيات فوق از آن نقل شده عبارتند از : ينابيع الموده ، جلد 3 ، صفحه 135 و 203 . تحفة السنيّه سيد عبداللَّه جزائرى ، صفحه 8 . أربعين ماحوزى ، صفحه 245 .\r\nالأصول الاصيلة فيض كاشانى ، صفحه 167 .\r\n\r\nعروسى در كربلا\r\nسؤال 206 : آيا داستان عقد و عروسى حضرت قاسم بن‌الحسن عليه السلام در كربلا صحت دارد ؟ خواندن و بيان كردن اين داستان چه حكمى دارد ؟\r\n( جواب ) : بسمه تعالى كتاب‌هاى متعددى نقل كرده‌اند ، به كتاب موسوعة الامام الحسين عليه السلام رجوع كنيد ، از برخى كتب قبلى مقاتل نقل كرده است . البته عقد فقط ؛ عروسى نقل صحيحى ندارد .\r\n\r\nعزادارى سيد الشهداء و اهل بيت عليهم السلام\r\nسؤال 207 : احتراماً نظر جنابعالى در مورد قمه زدن در مصيبت سالار شهيدان چيست ؟ نظر شما در مورد برهنگى به هنگام سينه زنىچيست ؟ نظر شما در مورد اين كه در مداحى بگويند من سگ حسين هستم چيست ؟\r\n( جواب ) : بسمه تعالى نفس قمه زدن به قصد اظهار جزع و فزع از حادثه كربلا را اشكال نمىكنم ليكن طورى نباشد ، كه بهانه به دست دشمنان بدهد ؛ البته هيچ يك از امامان ما قمه نزده‌اند . برهنگى سينه در برابر نامحرم نباشد اشكال ندارد .\r\nاهل بيت عليهم السلام فرمودند : زينت ما باشيد و در هيچ حديثى نفرمودند سگ ما باشيد .\r\nسؤال 208 : الف ) نظرتان در مورد روضه‌هايى كه به نام ازدواج حضرت قاسم فرزند امام حسن عليهما السلام در كربلا خوانده مىشود ، چيست ؟ ب ) آيا پول دادن به مرثيه سرايانى كه گاهى در بين اشعار خود بعضى از مطالب بىمدرك يا ضعيف السند را مطرح مىكنند ، صحيح است و آيا اصل عزادارى ، در اثر اين كار ، خلاف مىشود ؟ ج ) آيا تعزيه و شبيه خوانى در مراسم عزادارى بدعت است و جايز نيست ؟ د ) برهنه شدن مردان در حال سينه زدن و زنجير زدن در منظر زنان چگونه است ؟ ه ) آيا سينه زدن و زنجير زدن براى\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nريا ، جايز است ؟ و ) آيا پوشيدن لباس مشكى در عزاى امام حسين عليه السلام رجحان شرعى دارد ؟ ز ) آيا طواف قبر جايز است ؟ ح ) آيا وقت مصافحه گفتن السلام عليكم ، يا على مدد جايز است ؟ ط ) آيا حديث مشهور و شريف « لولاك لما خلقت الافلاك » در كتب احاديث وجود دارد ؟ ى ) آيااهميت دادن به نيمه شعبان و عريضه نويسى شرعيت ندارد ؟\r\n( جواب ) : بسمه تعالى الف ) متعددى از مقاتل قديم و اخير از جمله ابن نما نقل كرده‌اند . ب ) اصل عزادارى اشكالى ندارد . روضه دروغ اشكال دارد و پول در برابر دروغ جايز نيست . اگر وهن اهل بيت عليهم السلام باشد حرام مؤكد است . ج ) اشكال ندارد .\r\nد ) جايز نيست . از باب اعانت بر اثم . گناه اصلى به گردن زن‌هاست كه تماشا مىكنند .\r\nه ) ريا حرام است . ليكن بهتر از تعطيل عزادارى است . ز ) طواف قبر اهل بيت عليهم السلام مستحب است و ثواب دارد . ح ) اشكالى ندارد . ط ) به كتابچه « لولا فاطمه » كه از صحبت اينجانب پياده و چاپ شده ، مراجعه كنيد . ى ) نيمه شعبان بسيار مهم است .\r\nخصوصاً با توجه به ولادت مولايمان . عريضه نويسى به حضور امام هم نقل شده كه در آب جارى بياندازند .\r\nسؤال 209 : با توجه به فرا رسيدن ايام عزادارى سرور و سالار شهيدان حضرت ابا عبداللَّه الحسين عليه السلام و برخى حرف‌هايى كه در گوشه و كنار مسموع است ، براى روشن شدن واقعيت مطلب ، سؤالاتى پيرامون زيارت شريفه ناحيه مقدسه از حضرتعالى داريم . نظر حضرتعالى در رابطه با زيارت ناحيه مقدسه و صحت اعتبار آن چيست ؟\r\n( جواب ) : بسمه تعالى ظاهر عبارات بحار ج 98 ص 231 آن را از سيد مرتضى مىداند . به هر حال مطالب اين زيارت نامه بسيار متين و عالى مىباشد .\r\nسؤال 210 : آيا در ايام عزادارى پوشيدن لباس سياه در هنگام نماز مكروه است ؟\r\n( جواب ) : بسمه تعالى چون براى اعلام عزاى سيد الشهداء عليه السلام استحباب دارد و تغيير مرتب آن حرج است اشكال ندارد و كراهت هم انشاء اللَّه مرتفع است .\r\nسؤال 211 : نظر حضرتعالى در مورد قمه زدن براى امام حسين عليه السلام در روز عاشورا - و هم‌چنين بلند گريه كردن براى سرور شهيدان و زنجير زدن كه موجب كبودى و آسيب وارده به بدن مىشود ، چيست ؟\r\n( جواب ) : بسمه تعالى الف ) قيام حضرت سيدالشهداء عليه السلام براى اسلام و ابقاء ايمان در زمين بوده و اگر آن قيام نبود اثرى از اسلام بجا نبود .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nب ) كسانى كه در آن زمان بوده‌اند واجب بوده كه در ركاب آن حضرت پيكار كنند و آن‌ها كه در آن زمان نبوده‌اند بايد با تشكيل مجالس و هيئات عزادارى ، نام آن حضرت كه مساوى با نام قرآن و اسلام است و ياد آن قيام را زنده نگه دارند . اگر در جريان غدير خم نيز هم‌چون واقعه‌ى عاشورا هيئات خيابانى و محافل از روز اول بود ، اينك حقيقت مذهب تشيع براى همگان بهتر روشن بود حتى مخالفان .\r\nج ) هر گونه اظهار جزع و فزع براى مصائب اهل بيت عليهم السلام خصوصاً حضرت سيدالشهداء عليه السلام كارى پسنديده و موجب ثواب است .\r\nد ) در مورد كارهايى كه موجب جارى شدن خون از بدن مىشود ، اگر جهت و حيث اعجاز قضيه كه بلافاصله به حمام رفته خوب مىشوند ، با اين كه يك جراحت مختصرى چه بسا ، مدتى در بدن مىماند - به خوبى نشان داده شود كسى اشكال نكرده بلكه همگان مبهوت اعجاز آن مىشوند ، اگر براى خوديت و ريا نباشد و فقط براى عشق حسينى باشد .\r\nه ) دشمنان تشيع حتى گريه كردن را هم خرافه مىدانند تا چه رسد به سينه زدن و زنجير زدن و مانند آن . به هر حال قمه و هر وسيله‌ى آوردن خون ، واجب كه نيست ، امامان ما هم هيچ‌گاه قمه نزده‌اند ، ليكن اگر بتوانند جهت اعجاز آن را نشان دهند كه هتك مذهب جلوه نكند اشكال ندارد .\r\nسؤال 212 : افرادى كه بر اثر جراحات وارده از زنجيرهاى كاردى و قمه‌زنى در عزادارىها جان مىبازند و مىميرند ، حكمشان چيست ؟\r\n( جواب ) : بسمه تعالى اگر موجب هتك مذهب يا موجب ابتلاء به بيمارىهاى مزبور باشد ، جايز نيست .\r\n\r\nاعياد و وفيات مذهبى\r\nسؤال 213 : آيا شركت در مراسم عزادارى و اعياد ائمه معصومين عليهم السلام بهتر است يا تحقيق و مطالعه در امور اعتقادى ؟ با توجه به اين كه معمولا سعى دارم در ايام عزادارى يك جلسه يا يك منبر را استماع نمايم ؟\r\n( جواب ) : بسمه تعالى علم بهتر است . ليكن بايد بين هر دو جمع نمود .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nسؤال 214 : شركت در جلسه برخى از مداحان كه بدون تحقيق و صرفا تقليدى و گاهاً غلوآميز مداحى مىكنند چه حكمى دارد ؟\r\n( جواب ) : بسمه تعالى نبايد در جلسات اين‌گونه افراد شركت كرد اگر غلو باشد يعنى اعتقاد به خدايى اهل بيت عليهم السلام . توجه داشته باشيد كه هر تعريف و تمجيدى غلو نيست ، فقط اعتقاد خدائى آن‌ها غلو مىباشد .\r\n\r\nرّد شمس\r\nسؤال 215 : نظر حضرتعالى درباره‌ى صحّت روايات « ردّ شمس براى امير المومنين عليه السلام » از نظر سند و دلالت و جنبه‌هاى ديگر چيست ؟\r\n( جواب ) : بسمه تعالى به كتاب بحار الانوار جلد 41 صفحه 167 رجوع فرماييد .\r\nروايات زيادى در اين‌باره وجود دارد . و نيز در كافى جلد 4 صفحه 562 ، و من لا يحضر جلد 1 صفحه 204 .\r\n\r\nزيارت عاشورا\r\nسؤال 216 : لطفاً بفرماييد مراد از على بن الحسين در « السلام على الحسين و على على بن الحسين » كيست ؟\r\n( جواب ) : بسمه تعالى منظور حضرت على اكبر است به قرينه مقام كه صحبت از شهيدان است . و امام سجاد عليه السلام هر چند در مشكلات كربلا بوده ، ليكن از شهداىكربلا نيست و در زمره اولاد الحسين ذكر شده است . ضمناً مسأله مهمى هم نيست ، چه على اكبر منظور باشد يا على اوسط ، به هر حال هر دو محترم هستند . از شما تقاضا دارم وقت خود را در معارفى صرف كنيد كه برايتان تفاوتى در عمل و وظيفه ايجاد مىكند .\r\nسؤال 217 : لطفاً نظرتان را پيرامون سؤالاتى كه در رابطه با زيارت عاشورا براى اينجانب ايجاد شده بيان فرماييد . الف ) معناى « السلام عليك يا ثار اللَّه وابن ثاره والوتر الموتور » چيست ؟ ب ) ضمناً بفرماييد كه آيا خون خواهى عملى از روى كينه نيست ؟ ج ) و مگر مؤمن از عقده و كينه خالى نيست ؟\r\n( جواب ) : بسمه تعالى الف ) « خداوند انتقام خون حضرت سيدالشهدا و حضرت امير عليهما السلام را مىگيرد و امام حسين عليه السلام تنهاى تنها شده است . » كه تكرار تنهايى يا براى تاكيد است يا منظور تنها و طرد شده يعنى جامعه او را قطع رابطه نموده است .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nب ) هر مؤمنى همان‌طور كه علاقه‌مند به جبهه حق مىباشد حتماً بايد با جبهه باطل دشمن باشد . مگر آيه كريمه سوره‌ى فتح را ملاحظه نفرموده‌ايد : « . . . اشداء على الكفار . . . » يكى از جهات شدت برخورد همين است .\r\nج ) مؤمن حتماً بايد نسبت به دشمنان دين و آيين ، كينه يعنى عداوت و دشمنى داشته باشد تا آن‌ها به اسلام برگردند و آنگاه دوست و برادر هستند . اگر بنا باشد دشمنان خدا و اولياء خدا به سزاى اعمالشان نرسند ، جامعه به سرعت فاسد مىشود .\r\nسؤال 218 : مراد از « حلّت بفنائك » در « وعلى الارواح التى حلّت بفنائك » چه كسانى هستند ؟\r\n( جواب ) : بسمه تعالى يعنى اصحابى كه شهيد شدند .\r\nسؤال 219 : با توجه به « و لعن اللَّه امة دفعتكم عن مقامكم و ازالتكم عن مراتبكم » ، بفرماييد كه آيا امامان از رتبه امامت و مقام ولايت دفع و ازاله شدند ؟ و آيا اين مقامات از طرف مردم قابل منع است ؟\r\n( جواب ) : بسمه تعالى يعنى حكومت و امامت ظاهرى را از آن‌ها گرفتند و به ديگران سپردند .\r\nسؤال 220 : با توجه به « ولعن اللَّه بنى امية قاطبة » ، بفرماييد كه چرا دعا مىكنيم كه خدا تك تك بنى اميه را از رحمتش دور كند ؟ خوبان بنى اميه چه گناهى دارند كه مورد لعن قرار مىگيرند ؟\r\n( جواب ) : بسمه تعالى نظير خلود كه گاهى به معناى مدت طولانى مىآيد نه ابد .\r\nقاطبه هم گاهى به معناى اكثريت قاطع مىآيد نه كل و جميع . و گاهى هم قاطبه به معناى پيوسته و مخلوط مىباشد ، يعنى بنى اميه آن‌ها كه با هم هستند . احتمال ديگر آن كه منظور از بنى اميه آن‌هايى هستند كه از نظر فكرى همانندآن ستمگران هستند ، يعنى مثلًا معاويةبن يزيد كه حكومت را حق امام سجاد مىدانست ، هرچند فرزند يزيد است ، ليكن از بنى اميه حساب نمىشود . نظير اين كه سلمان از اهل بيت عليهم السلام شمرده مىشود .\r\nسؤال 221 : با توجه به « اللعين ابن اللعين على لسانك و لسان نبيك » ، بفرماييد كه لسان خدا يعنى چه ؟ و آيا پيامبر اكرم صلى الله عليه و آله در هر منزل و مسكنى آن‌ها را لعنت مىكرد ؟\r\n( جواب ) : بسمه تعالى لسان خدا همان آيات لعن بر ظالمان ، در قرآن كريم و احاديث قدسيّه مىباشد . و لسان پيامبر صلى الله عليه و آله همان روايات مىباشد مخصوصاً روايت\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nلعن راكب و سائق و قائد كه در لعن ابى سفيان و معاويه و يزيد است . و منظور از كل موطن و نحو آن يعنى هر جا كه تناسبى داشته و اين‌گونه تعبير متعارف است .\r\nسؤال 222 : اصولًا كسى كه مرده و دستش از دنيا كوتاه است آيا اين از بدخواهى نيست كه بخواهيم او از رحمت حق دور شود ؟ آيا اين از « رحمة العالمين » بودن دور نيست ؟ با توجه به اين كه ائمه عليهم السلام دشمنانشان را هم دوست داشتند ، ما از انسان‌ها متنفر نيستيم ، بلكه از اعمالشان متنفريم ، پس چرا در اين زيارت از آن‌ها اسم مىبريم ؟\r\n( جواب ) : بسمه تعالى اگر بنا باشد ستمگران هم مانند مظلومان ، مورد رحمت باشند ، اين خود عذابى براى مظلومان ، خواهد بود . و اساساً چه مصلحتى در اصل معاد خواهد بود ؟ مگر معاد براى مجازات و پاداش نيست ؟ و مگر اين همه آيات قرآن در عذاب مخالفين نيست ؟ اگر اعمال آن‌ها بد است خودشان كه علت اعمال بد هستند بدترند . علت بدى هميشه قبيح‌تر از معلول بد است .\r\nسؤال 223 : مگر ابن مرجانه همان عبيد اللَّه بن زياد نيست ؟ پس چرا در زيارت عاشورا آمده است كه : « ولعن اللَّه عبيد اللَّه بن زياد وابن مرجانة » ؟ پس چرا بينشان « واو » آمده است ؟\r\n( جواب ) : بسمه تعالى عطف تفسيرى است .\r\nسؤال 224 : 1 - بيزارى به سوى خدا و به سوى معصومين در « برئت الى اللَّه و اليكم منهم » به چه معناست ؟ مگر برائت به سوى شخص خاصى است ؟\r\n( جواب ) : بسمه تعالى يعنى از آن‌ها بيزار ، و به خدا و شما نزديك مىشوم .\r\n2 - چرا در اين زيارت اول صد لعن و بعد صد سلام آمده است ؟\r\n( جواب ) : بسمه تعالى اول بايد خبيث طرد شود . ديو چو بيرون رود فرشته درآيد .\r\n\r\nتاريخ معصومين\r\nسؤال 225 : ما رايكم فى من يقول ان الزهراء لم يكسر ضلعها ؟\r\n( جواب ) : بسمه تعالى ماذا نقول سوى دعوته بقرائة كتب التاريخ و الزيارات ، والدقة فى علّة شهادتها وعلّة غضبها على الشيخين .\r\n\r\nدعاء صنمى قريش\r\nسؤال 226 : دعاى صنمى قريش در لعن بر جبت و طاغوت از جهت سند در نظر حضرتعالى چگونه است ؟\r\n( جواب ) : بسمه تعالى مرحوم فيض در مهجه البيضاء جلد 6 صفحه 222 نقل\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nمىكند كه حضرت امير عليه السلام اين دعا را در برخى نوافل مىخوانده‌اند . در بحار جلد 30 صفحه 394 مىگويد : اين دعا بين شيعيان مشهور است . و كفعمى در جنت الامان اين دعا را نقل مىكند . مىتوانيد به كتاب مستدرك الوسائل باب 6 قنوت و بحار جلد 82 صفحه 260 رجوع كنيد .\r\n\r\nزيارت ناحيه مقدسه\r\nسؤال 227 : نظرتان راجع به سند زيارت ناحيه‌ى مقدسه از جهت اعتبار و اتقان چيست ؟ آيا آن را مستند به معصوم عليه السلام مىدانيد ؟\r\n( جواب ) : بسمه تعالى ظاهراً منظور از ناحيه مقدسه ، امام حسن عسكرى عليه السلام است ، چون در سند حديث سال 252 ذكر شده است . ضمناً ابن عياش ، كه درسندآمده مجهول است . مجلسى درباره‌ى زيارت ديگرى مىفرمايد ، ظاهراً اين زيارت از تأليفات سيد مرتضى و شيخ مفيد است . ولى به هر حال مضمون زيارت خوب و متين است .\r\n\r\nاحكام مكاسب\r\nسؤال 228 : چاپ كتاب در موضوعات و مسائل مختلف چگونه است ؟ و آيا محدوديتىدارد ؟ وهم‌چنين حكم چاپ كتاب‌هايى كه شُبهه برانگيز است ، چگونه است ؟\r\n( جواب ) : بسمه تعالى اگر موجب ضلالت نوعى نباشد ، اشكال ندارد .\r\nسؤال 229 : ناشرانى كه فقط بعضى از جزءهاى قرآن مثل جزء سى و يا جزء اول را چاپ مىكنند ، حكم آن چيست ؟ و هم‌چنين آيا مىتوان فقط ترجمه قرآن را به صورت كتابى مستقل چاپ نمود ؟\r\n( جواب ) : بسمه تعالى بهتر است تجزيه نشود ، و ترجمه فقط هم اگر كاملًا صحيح بوده تضمين شده باشد اشكال ندارد ؛ ليكن چون ممكن است سوء استفاده شود ، بهتر است‌جلوگيرىشود . ظاهراً الآن هم چاپ قرآن و ترجمه آن در دار القرآن بررسى مىشود .\r\nسؤال 230 : افرادى كه اطلاعات مذهبى ندارند ، مىتوانند به عنوان ناشر ، كتاب‌هاى مذهبى نشر دهند ؟\r\n( جواب ) : بسمه تعالى اگر زير نظر متخصص انجام دهند ، اشكال ندارد .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nسؤال 231 : چاپ كتاب ، عكس و نقاشى چه حكمى دارد ؟ و هم‌چنين چاپ كتاب‌هايى كه حاوى تصاوير زنان و دختران مىباشد ، چه علمى و چه غير علمى آن ، چگونه است ؟\r\n( جواب ) : بسمه تعالى اگر محرّك شهوانى نباشد اشكال ندارد .\r\nسؤال 232 : مستدعى است با توجه به اكران فيلم مارمولك در سطح كشور نظر حضرتعالى در مورد اهانت‌آميز بودن اين فيلم چيست ؟\r\n( جواب ) : بسمه تعالى اينجانب از چند ماه قبل در جريان ساخت اين فيلم بوده‌ام ، و به وزارت ارشاد معاونت مربوطه تذكر داده‌ام ، متأسفانه نامه اينجانب بر خلاف پىگيرى برخى معاونت‌هاى ديگر ، بايگانى شد . به هر حال اين فيلم بدون شك هتك حرمت روحانيت است و براى استقلال مملكت و احترام اعتقاد عمومى ضرر فاحش دارد . نمىدانم بدنه وزارت ارشاد چقدر مشكل دارد كه توانايى جلوگيرى از اين‌گونه فيلم‌ها و برخى كتاب‌هاى مشتمل بر هتك مقدسات دينى را ندارد .\r\nسؤال 233 : آيا استفاده از مدارك ديگران ، مانند : دفترچه بيمه درمانى ، گذرنامه ، كارت شناسايى و . . . با رضايت كامل طرف مقابل جايز است ؟ و در صورت عدم جواز آيا شرعاً هم عقوبت دارد ؟\r\n( جواب ) : بسمه تعالى خلاف شرع است و جايز نيست .\r\n\r\nسرمايه گذارى در سياحت و گردشگرى\r\nسؤال 234 : اينجانب قريب به پنج سال پيش بنا به تبليغات سازمان ميراث فرهنگى و گردشگرى و در راستاى خدمت به كشورم تصميم به سرمايه گذارى در زمينه گردشگرى و ساخت هتل گرفتم . بنا به تعهدات سازمان قرار بود بيش از نيمى از مبلغ سرمايه گذارى به صورت تسهيلات به بنده داده شود و به صورت اقساط باز پرداخت شود . اما اكنون و پس از گذشت پنج سال كه بنده تمام زندگى خود را بر روى اين پروژه گذاشته‌ام و طرح نيمه كاره مانده است هنوز خبرى از وام نيست . اين در حالى است كه هم‌چنان سازمان ميراث فرهنگى با صرف هزينه‌هاى كلان اقدام به برگزارى مراسم و همايش‌هايى مىكند كه هدفش جذب سرمايه گذاران در بخش گردشگرى است غافل از اين كه هم اكنون سرمايه گذارانى هم‌چون من سرمايه و اعتبار و آبروى خود را بر\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nروى كارى گذاشته‌اند كه با اهمال و كم كارى مديران اين سازمان به نتيجه نرسيده است .\r\nدر چنين شرايطى آيا از نظر شرعى درست است كه باز هم عده ديگرى را دعوت به كارى كنند كه قدرت حمايت از آن را ندارند ؟ آيا به لحاظ شرعى بازى با آبرو و سرمايه اشخاص درست است يا خير ؟\r\n( جواب ) : بسمه تعالى مسلماً بازى با آبروى مردم جايز نيست چه بگويم جز اين كه بسيار متأسفيم . ظاهراً در بدنه‌ى ادارات حكومتى كسانى مشاغل كليدى را در دست گرفته‌اند كه جز كسب موقعيت و سود خود را مدّ نظر ندارند .\r\n\r\nشركت در بيع\r\nسؤال 235 : شركت گوشتى گلبرگ سبزوار مقدار 150 تن گوشت گوساله وارداتى كارتنى از شركت پشتيبانى امور دام خوزستان خريدارى نموده ، و بابت وجه كل آن يك فقره چك به مدت دو ماهه صادر و تحويل فروشنده نموده است و به همان ميزان سفته بابت ضمانت نزد شركت پشتيبانى امور دام خوزستان سپرده است . مقدار حدود 5 / 56 تن از گوشت‌ها تحويل شركت گلبرگ سبزوار گرديده و باقى گوشت‌ها كه حدود 5 / 92 تن است به علت عدم موجودى ، به تهران حواله صادر شده است كه پشتيبانى امور دام تهران به دلائلى احتمالًا افزايش قيمت گوشت ، از تحويل باقى مانده گوشت خوددارى نموده‌اند و اين در حالى است كه شركت گلبرگ سبزوار مقدار 100 تن از گوشت فوق را به شركت‌هاى مواد غذايى ديگر فروخته كه به علت عدم تحويل گوشت ، شركت گلبرگ سبزوار نيز نتوانسته به تعهد خود نسبت به تحويل گوشت به شركت‌هاى خريدار عمل نمايد . الف ) آيا شركت پشتيبانى امور دام خوزستان موظف به تحويل باقى مانده گوشت به شركت گلبرگ سبزوار مىباشد ؟ ب ) پرداخت چك فوق ، مشروط به دريافت كل گوشت خريدارى شده خواهد بود يا خير ؟\r\n( جواب ) : بسمه تعالى 1 - هر يك از طرفين معامله موظف به تحويل مورد تعهد خويش مىباشند .\r\n2 - اگر يكى از دو طرف ، اعتمادى به عمل طرف مقابل ندارد ، مىتواند از تحويل مورد تعهد خويش هم خوددارى ورزد و حل اين مشكل به اين است كه نزد فرد امين يا مؤسسه‌ى بانكى و غيره امين گذارده شود . 3 - چك مزبور ثمن كل گوشت بوده و شركت خوزستانى مسؤول مىباشد .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\n\r\nدروغ گفتن در قيمت خريد كالا\r\nسؤال 236 : فقهاى اماميه « كثرا . . . امثالهم » فرموده‌اند : اگر بايع در إخبار از رأس المال دروغ بگويد مشترى حق فسخ معامله را دارد ، بيان فرماييد ؛ 1 . آيا اين خيار اختصاص به بيع دارد يا در عقود ديگر نيز جارى است ، مثل اين‌كه شخصى خانه‌اى را اجاره كرده و بخواهد آن را به ديگرى اجاره دهد و به مستأجر دوم بگويد خانه را ماهى 100 هزار تومان اجاره كرده‌ام و به همين مبلغ به تو اجاره مىدهم و بعد مشخص شود در إخبار از مال الاجاره مرتكب كذب شده است ؟ 2 . آيا خيار مزبور اختصاص به مرابحه دارد يا در مواضعه و توليه و . . . نيز جارى است ؟ 3 . آيا خيار مزبور اختصاص به إخبار كذب از رأس المال دارد يا در موارد ديگر نيز جارى است مثل اين‌كه درباره‌ى جنس يا وصف مبيع إخبار كذب بدهد يا به مشترى بگويد : جنس الان موجود است و به تو مىدهم و مشخص شود فعلًا در دسترس نيست ؟ ( محقق كركى در اين باره مقرر داشته : « سواء كان الكذب فى قدر الثمن او جنسه او وصفه او حلوله » ) . 4 . آيا خيار مزبور ، خيار مستقلى محسوب مىشود يا برگشت آن به خيار تخلف شرط ( شرط ضمنى يا بنايى ) يا تدليس و امثال آن است ؟ 5 . آيا خيار مزبور اختصاص به إخبار بايع دارد يا در صورتى كه مشترى در مورد جنس يا قيمت و مشخصات ثمن به بايع دروغ بگويد نيز جارى بوده و بايع خيار خواهد داشت ؟\r\n( جواب ) : بسمه تعالى اگر شرط ضمنى يا بنائى باشد حق فسخ دارد و فرقى بين مرابحه و مواضعه و توليه نيست و در غير بيع هم جارى است و در ثمن هم جريان دارد . و اگر شرط نباشد خيار ندارد .\r\n\r\nبيع اعضاء بدن\r\nسؤال 237 : الف ) هرگاه شخصى به قصاص نفس محكوم شده باشد ، آيا مىتواند اعضاى بدن خود ( مانند كليه و . . . ) را بفروشد ؟ البته به گونه‌اى كه به حيات او صدمه نزند .\r\nب ) چنان‌چه مقتول نيز فاقد كليه و . . . بوده چه‌طور ؟ ج ) چنان‌چه شخصى محكوم به رجم يا قتل حدى گردد ، آيا مىتواند اعضاى بدن خود را اهدا نموده يا بفروشد ؟\r\n( جواب ) : بسمه تعالى الف ) اشكال ندارد . ب ) اشكال ندارد . ج ) اشكال ندارد .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n\r\nفروش مال غير\r\nسؤال 238 : اينجانب مالك ملكى در شهرستان محلات بوده‌ام كه در سال 1365 اين ملك طى سند رسمى ، فى سبيل اللَّه ، جهت تعريض خيابان به شهردارى واگذار نمودم كه شهردارى نيز تعريض را انجام داده است ، ليكن مابقى آن چون استفاده نشده و با توجه به اين‌كه شهردارى اخيراً اعلام نموده مازاد آن مورد معامله نبوده و بايد به مالك برگردد . ولى اخيراً متوجه شدم همسرم در سال 1360 همان ملك را به شخص ثالثى به صورت فضولى فروخته در حالى كه بنده اصلا مطلع نبودم و چنين اجازه‌اى را نيز نداده بودم چون خودم در سال 1365 اين ملك را به شهردارى فروخته بودم حاليه از محضر عاليقدر استدعا دارم حكم شرعى مورد سؤال را مرقوم بفرماييد . 1 . آيا چنين معامله‌اى كه شوهرم با شخص ثالث انجام داده صحيح بوده يا خير ؟\r\n( جواب ) : بسمه تعالى معامله مزبور فضولى است و تا شما اجازه ندهيد صحيح نمىشود .\r\n2 . آيا سكوت و عدم اطلاع بنده به منزله تنفيذ محسوب مىگردد يا خير ؟\r\n( جواب ) : بسمه تعالى صرف سكوت ، تنفيذ نيست .\r\n\r\nبركت كسب\r\nسؤال 239 : حقير بعد از چند سال كاسبى در پايان سال مىبينم فقط بدهى برايم مانده در حالى كه خريد و فروش بد نبوده ، در ضمن سعى مىكنم كه مسائل شرعى را هم رعايت كنم . عيب كار من كجاست كه روزيم بىبركت شده ؟\r\n( جواب ) : بسمه تعالى از نماز اول وقت و نماز شب غفلت نكنيد ، آن هم به طور دائم . البته رعايت بدهى شرعى خمس و مانند آن از آن دو هم مهم‌تر است .\r\n\r\nبرخى از محرمات\r\nسؤال 240 : حسد و عواقب آن را توضيح دهيد و در برابر فرد حسود چه بايد كرد ؟\r\n( جواب ) : بسمه تعالى اظهار حسد حرام است ، بايد نهى از منكر نمود . و اگر اثرى ندارد ، شما وظيفه‌اى نداريد .\r\nسؤال 241 : در محيط كار خود مرتب از افراد مختلفى غيبت مىشود ، به طورى كه غالباً كارى كه ديگران انجام داده‌اند ، براى هم ديگر توضيح داده مىشود ، و نمىتوانم\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nجلوى افراد را بگيرم ، يا از محيط خارج شوم ، آيا گناهكارم يا نه ؟ چه كار كنم ؟\r\n( جواب ) : بسمه تعالى صرف گفتن به آن‌ها باعث نمىشود كه غيبت حساب نشود ، غيبت است ، بايد استغفار كنيد و از غيبت شونده‌ها حلاليت بگيريد مگر اين كه گفتن به آن‌ها موجب اختلافات و ناراحتى شود ، آن وقت براى آن‌ها هم استغفار كنيد .\r\n\r\nبازى با وسايل قمار\r\nسؤال 242 : وسيله‌ى بازى كه در گذشته جزء آلات قمار محسوب مىشده ولى در حال حاضر در بعضى شهرها ، ديگر آن را عرفاً آلت قمار نمىدانند ولى در شهر ديگر آن را هنوز از آلات قمار مىدانند . بازى با آن چه صورت دارد ؟\r\n( جواب ) : بسمه تعالى به نظر اينجانب مطلقاً اگر به قصد برد و باخت نباشد جايز است هر چند احتياط خوبست .\r\nسؤال 243 : بازى كردن با بازىهايى كه در آن‌ها تاس به كار مىرود ( مانند منچ ) چه حكمى دارد ؟\r\n( جواب ) : بسمه تعالى هر نوع بازى بدون برد و باخت از نظر اينجانب جايز است ؛ البته احتياط مستحب است كه از آلات قمار پرهيز شود .\r\n\r\nفروش سهميه بنزين\r\nسؤال 244 : الف ) اخيراً كه مصرف بنزين به طور سهميه‌بندى و با استفاده از كارت هوشمند سوخت انجام مىگيرد ، براى هر خودروى شخصى ماهانه . . . ليتر بنزين اختصاص داده شده است . با عنايت به اين كه سقف مشخص شده براى برخى از مردم كافى نمىباشد ، اقدام به خريد بنزين از رانندگان تاكسى و وانت‌بارها كه بنزين‌هايشان براى ارائه خدمات به عموم مردم مىباشد ، مىنمايند . اين خريد و فروش چه حكمى دارد و آيا فردى مىتواند بنزين سهميه‌اى خودروى شخصى خودش را بفروشد ؟\r\nب ) چنان‌چه مستحضريد ، بنزين قبلًا توسط افراد معدودى به طور قاچاق به بيرون مرزها صادر مىگرديد . اما هم اينك به علت كم بودن سقف سهميه ، اكثر افراد نيازمند به بنزين ، چنين معامله‌هايى را انجام مىدهند . حتى تاكسىها به جاى ارائه خدمات به مردم اقدام به فروش سهميه تاكسى خود نموده و از ارائه خدمات خوددارى مىنمايند .\r\nيعنى اگر اين فعل معصيت باشد ، در سطح عموم شايع شده است . نظر حضرتعالى در\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nمورد وظيفه دولت و حكومت براى جلوگيرى از چنين اقداماتى چيست ؟\r\n( جواب ) : بسمه تعالى الف ) فروش بنزين خودروهاى شخصى جايز است و فروش بنزين خودروهاى عمومى چون تاكسى و وانت بار جايز نمىباشد .\r\nب ) جايز نيست و صرف شيوع موجب جواز نمىباشد و دولت هم تا سرحد توان بايد جلوگيرى نمايد .\r\n\r\nشارژ كارت اعتبارى\r\nسؤال 245 : برخى از افراد كه از كارت‌هاى تلفن اعتبارى استفاده مىنمايند ، بعد از اتمام شارژ آن را به واسطه‌ى لمس دستگاه‌هاى مغناطيسى و ديجيتالى ، دوباره خودشان كارت را شارژ مىكنند ؛ حكم اين كار چيست ؟\r\n( جواب ) : بسمه تعالى مسلماً اين كار جايز نمىباشد .\r\n\r\nرقص\r\nسؤال 246 : حكم رقص را بيان فرماييد ؟\r\n( جواب ) : بسمه تعالى براى مردان جايز نمىدانم ، و نيز زنان در برابر نامحرمان و يا به طور مهيج حتى براى محرم غير همسر . بلكه احتياط در اجتناب به‌طور مطلق مىباشد .\r\nسؤال 247 : آيا رقص زن براى شوهرش ، يا مرد براى همسرش ، اشكال دارد ؟\r\n( جواب ) : بسمه تعالى رقص زن براى شوهرش به احتمال قوى جايز است ؛ اما رقص مرد به طور كلى حرام است .\r\nسؤال 248 : ايجاد مراكزى براى آموزش رقص چه حكمى دارد ؟\r\n( جواب ) : بسمه تعالى آموزش عملى آن را اينجانب از باب احتياط جايز نمىدانم ، گرچه خطاب پيامبر صلى الله عليه و آله به مردان است و قاعده‌ى اشتراك اين‌جا مشكلى دارد .\r\nسؤال 249 : رقصيدن زن در بين زن‌ها ( با حضور داماد ) همراه با پخش موزيك‌هاى رقص‌آور در محافل عروسى جايز است يا حرام ؟\r\n( جواب ) : بسمه تعالى حرام است ، رقص در حضور نامحرم ، گرچه داماد ، جايز نيست . آواز رقص‌آور در عقد و عروسى را جايز مىدانم .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nسؤال 250 : اخيراً صدا و سيما اقدام به پخش برنامه‌اى به نام فتيله براى سرگرم نمودن نوجوانان نموده است . در اين برنامه چند نفر به حالت حركات موزون ( رقص مانند ) با موسيقى طرب‌آور كه حتى در بسيارى از موارد مشاهده شده است كه برخى نوجوانان هنگام پخش آن موسيقىها اندام بدنشان به حركت درآمده است ؛ آيا صرف عنوان اين كه اين برنامه‌ها مخصوص نوجوانان است ، جواز حليت موسيقى و حركات موزون بازيگران مىتواند باشد ؟ تهيه‌ى چنين برنامه براى نوجوانان به بهانه‌ى سرگرم نمودن آنان چه حكمى دارد ؟\r\n( جواب ) : بسمه تعالى اگر غنا يا موسيقى حرام كه مناسب با رقص است ، باشد ، جايز نيست . چنان كه اگر حركات مزبور رقص حساب شود نيز حرام است .\r\n\r\nكف زدن\r\nسؤال 251 : دست زدن ( كف زدن ) در مجالس جشن مذهبى چه حكمى دارد ؟\r\n( جواب ) : بسمه تعالى اشكال ندارد ؛ مگر اين كه در برخى محيطها اهانت به محل ، ( چون مسجد و مانند آن ) حساب شود .\r\nسؤال 252 : دست زدن ( كف زدن ) در عروسىها و جشن‌ها چه حكمى دارد ؟\r\n( جواب ) : بسمه تعالى اشكال ندارد ، مگر اين كه تشويق كار حرامى ، چون رقص و مانند آن باشد .\r\n\r\nلباس شهرت\r\nسؤال 253 : معيار لباس شهرت چيست ؟\r\n( جواب ) : بسمه تعالى لباسى كه موجب ذلت و تحقير شود ، جايز نيست و در غير آن را اشكال نمىكنم .\r\n\r\nاحكام ورزش\r\nسؤال 254 : آيا زن مىتواند با لباس‌هاى گشاد و با روسرى و شلوار در حضور مرد نامحرم ورزش كند ؟\r\n( جواب ) : بسمه تعالى اگر محرك شهوانى نباشد اشكال ندارد . ليكن واقع خارجى اين مطلب معمولًا محرك است و فساد دارد .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n\r\nورزش طلاب\r\nسؤال 255 : فدراسيون ورزش طلاب ، در نظر دارد جهت ورزش طلاب اقداماتى را انجام دهد . لذا اعلان نظر آن مقام انشاء اللَّه فصل الخطاب خواهد بود . ضمناً بفرماييد ايجاد اين‌گونه مسائل از نظر شرعى چه حكمى دارد .\r\n( جواب ) : بسمه تعالى 1 - اصل ورزش براى طلاب بسيار خوب و گاهى لازم است .\r\nموجب نشاط و آمادگى بيش‌تر براى كار مىباشد .\r\n2 - بايد رعايت شؤون روحانيت بشود ، فكر مىكنم تشكيل تيم‌هايى هم‌چون ساير تيم‌ها و پوشيدن لباسى هم‌چون لباس ورزشكاران كُشتى و واليبال ( نيمه عريان ) و نيز رقابت و احياناً اختلاف تيمى و درگيرى لفظى و غيره براى امتياز يك تيم بر ديگرى به صلاح روحانيت نيست .\r\n3 - تنها حجت ظاهره ميان خلق و خالق فعلا روحانيت است و بايد دقيقاً مراعات شؤون روحانيت بشود . امام معصوم عليه السلام كه غائب است ، هر گونه بىاحترامى به لباس روحانيت و شؤون روحانى ، به ضرر اسلام و تشيع و كشور است .\r\n\r\nلباس روحانيت\r\nسؤال 256 : نظر به برخورد ويژه‌اى كه يكى از مراكز آموزشى در رابطه با تلبس به لباس مقدس روحانيت در پيش گرفته است ، سؤالى در ذهن بعضى از دوستان ايجاد شده كه چكيده آن را به استحضار مىرساند : يكى از مراكز آموزشى بدون در نظر گرفتن شرايط تلبس به لباس مقدس روحانيت و اين كه آيا فردى كه بناست اين لباس را در بر كند صلاحيت ، آمادگى و شرايط لازم براى اين كار را دارد يا خير ، اقدام به الزام و اجبار افراد به تلبس به اين لباس مقدس مىنمايد . سؤال ما از جنابعالى اين است كه الزام و اجبار به پوشيدن اين لباس ( بدون در نظر گرفتن صلاحيت و آمادگى فردى كه قرار است ملبس شود ) ، شرعاً چه حكمى دارد ؟\r\n( جواب ) : بسمه تعالى اجبار صحيح نيست ؛ ليكن شهريه حوزه هم ، بهتر است براى كسى باشد كه در ظاهر هم خود را به عنوان سرباز امام زمان ( عج ) نشان بدهد ، و اين بدون لباس رسمى ( همچون افسر نيروى انتظامى بدون لباس رسمى ) موفقيتى نداريد .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n\r\nسپردن كار به غير متخصص\r\nسؤال 257 : 1 - سلب حقوق مادى و اجتماعى متخصصين يك حرفه كاملا تخصصى از آنان و سپردن آن به حرفه‌هاى ديگر جامعه كه آن تخصص را ندارند به لحاظ فقهى چه حكمى دارد ؟ 2 - آيا درآمد حاصله از اين طريق توسط افراد غيرمتخصص ، شرعاً صحيح و حلال است ؟ 3 - حق الناسى كه به وسيله افراد غير متخصص مورد تخريب و تضييع قرار مىگيرد چه حكمى دارد ؟ 4 - ممانعت از صدور پروانه اشتغال جوانان متخصص توسط صاحبان مسند و نيز كمك بعضى سازمان‌هاى دولتى به لحاظ حضور همان صاحبان قدرت در سازمان موصوف از نظر حضرتعالى چه حكمى دارد ؟\r\n( جواب ) : بسمه تعالى 1 - مسلماً حرام است و اگر اتلاف بيت‌المال شود موجب ضمان مىباشد ، مگر اين كه مطلب اهم در پيش باشد مثل اين كه متخصص ، ضد مذهب است و خوف خراب كارى برود . 2 - اگر كار مورد نظر صحيحاً انجام شود ، اجرت حلال است گرچه اصل تصدى حرام مىباشد . 3 - موجب ضمان است . 4 - مسلم است كه ممانعت مزبور حرام است ، چنان كه سپردن به افراد غير لايق حرام مىباشد .\r\n\r\nاهداى خون\r\nسؤال 258 : بيماران نيازمند به خون در جامعه ، سالانه حدود يك ميليون و هشتصد هزار نفر هستند كه حدود يك ميليون و چهارصد هزار واحد خون از طريق مؤمنين اهداء مىشود و حدود چهار صد هزار واحد خون كمبود داريم تا بتوانيم پاسخ‌گوى بيماران باشيم ، و آنان را از مرگ حتمى نجات دهيم كه كمبود را بايد از خارج وارد كنيم .\r\nبا توجه به اين كه خون وارداتى ممكن است آلوده باشد و فرد دريافت كننده را دچار بيمارىهاى خطرناكى مانند « ايدز و هپاتيت » كند ، ( چنان كه در سال‌هاى گذشته اين اتفاق افتاده است ) ، آيا حضرتعالى اهداء خون را بر مؤمنين به نحو وجوب كفايى واجب مىدانيد تا كشور از اين جهت مستقل شود و بيماران نيازمند به خون از مرگ حتمى نجات پيدا كنند .\r\n( جواب ) : بسمه تعالى در فرض سؤال كه فرض يقين به نياز مبرم مسلمانان به خون هست ، و اگر خون نرسد موجب تلف شدن آن‌هاست ، اهداء خون براى كسانى كه اهداء خون برايشان ضرر مهمى ندارد ، واجب است .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n\r\nجمع‌آورى وجه جهت اعياد و مناسبت‌ها\r\nسؤال 259 : جهت بزرگداشت مناسبت خاص مذهبى و انقلابى ( مثلًا نيمه شعبان و هفته بسيج ) با همكارى شهردارى مبالغى پول ، از شهردارى اخذ كرديم ، اما در برپايى مناسبت‌هاى ذكر شده تمام اين مبالغ هزينه نشده است . الف ) آيا مىتوانيم اين پول را در مناسبت يا رويداد ديگرى غير از آن‌چه كه پول را اخذ كرديم هزينه كنيم ؟\r\n( جواب ) : بسمه تعالى بسمه تعالى نگه‌دارى كنيد و در مراسمى مشابه همان مناسبت‌ها مصرف كنيد .\r\nب ) آيا مىتوانيم اين پول را به صورت مضاربه در اختيار شخصى قرار داده و سود آن را براى مثلًا پايگاه بسيج يا هيأت هزينه كنيم ؟\r\n( جواب ) : بسمه تعالى خير ، مگر با اعلام رضايت دهنگان پول .\r\n\r\nمدّاحى\r\nسؤال 260 : مداحى نمودن به سبك ترانه چه حكمى دارد ؟ اگر مداح در هنگام مداحى بگويد : ( سگ حسينم ) چه حكمى دارد ؟ اگر مداح از روى احساس بگويد :\r\n( حسين خداست ) چه حكمى دارد ؟\r\n( جواب ) : بسمه تعالى ترانه و غنا و آوازهاى مناسب با رقص حرام است .\r\nاهل بيت عليهم السلام سگ نمىخواهند . اگر با توجه به معنى و لازمه حرف خود بگويد :\r\n( حسين عليه السلام خداست ) كافر است .\r\nسؤال 261 : بنده افتخار مداحى اهل بيت عليهم السلام را دارم . چندى پيش به شعرى برخوردم كه دو بيت آن در زير آمده است :\r\n اى شيعه ز نو محرم آمد * هنگام عزا و ماتم آمد\r\nبر سر بزنيد در اين مصيبت * در ماريه شاه عالم آمد \r\nسؤال بنده اين است كه منظور از « ماريه » چيست ؟ لطفاً قدرى درباره آن توضيح دهيد .\r\n( جواب ) : بسمه تعالى شهرهاى متوسط فرات را « مارى و ماريه » مىگويند كه در دوران سومرىها ، مركز حكومت بوده است . بنابراين يكى از نام‌هاى منطقه‌ى نينوا و كربلا مىباشد .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n\r\nتقلب در امتحان\r\nسؤال 262 : اينجانب دو سال است كه در دانشگاه در رشته حقوق قبول شده‌ام و مشغول تحصيل هستم . قبل از قبول شدن در دانشگاه در دوران تحصيلم در درس‌هايى تقلب كرده بودم كه در دو درس مطمئن به تاثير تقلبم هستم و در بقيه دروس كه تعدادشان را دقيق نمىدانم ، در تاثير تقلبم شك دارم و در بعضى مواقع مانند كنكور به چند نفر تقلب رساندم و در زمانى هم كه تقلب مىكردم ، متوجه خلاف شرع بودن و اثرات تقلب نبودم . حال با در نظر گرفتن اين مطلب كه اگر تقلبم را مىگرفتند ، تمام نمره‌هايم صفر مىشد . الف ) چون من ديپلم و پيش دانشگاهى را با تقلب گرفته بودم ، اجازه دادن كنكور را نداشتم و با قبول شدنم ، حق يك نفر را ضايع كرده‌ام . ب ) اگر من در مراحل بالاتر دوباره امتحان كنكور بدهم و قبول بشوم ، حق ديگرى هم ضايع مىشود .\r\nج ) اگر من در امتحان وكالت قبول بشوم ، يك حقى ضايع مىشود و اگر وارد بازار كار بشوم به دليل اشكال داشتن مجوز وكالت حقوق يك سرى از افراد را ضايع خواهم كرد .\r\nخواهش مىكنم با توجه به مطالب فوق اينجانب را راهنمايى فرماييد .\r\n( جواب ) : بسمه تعالى چون برگرداندن اين جريان ممكن نيست ، فقط نزد خدا توبه كنيد و بنا بگذاريد كه خيلى خوب درس بخوانيد تا وكالت حقيقى را - از نظر داشتن اطلاعات عميق - پيدا كنيد و به مردم متدين خدمت نماييد .\r\nسؤال 263 : بعضى از دانش آموزان موقع امتحان ، تقلب مىكنند از دانش‌آموزان ديگر جواب را مىپرسند يا به ورقه آن‌ها نگاه مىكنند . آيا مدركى كه دريافت مىكنند ، اشكال شرعى دارد ؟\r\n( جواب ) : بسمه تعالى تقلب جايز نيست ، و تصدى كار بر اساس تقلب هم حرام است ؛ مگر اين‌كه مقام فوق با اختيارى كه داشته باشد اجازه دهد ، ولى اگر اين كار را كرده و برگشت هم كه امكان ندارد ، اكنون خوب درس بخواند تا واقعاً كارآزموده شود و خدمت كند .\r\nسؤال 264 : تقلب در سر جلسه‌ى امتحان ، چه طرف دوم راضى نباشد و چه طرفين راضى باشند ، آن هم در مدرسه يا مكانى كه توسط بيت المال مسلمين هزينه مىشود ، چه حكمى دارد ؟\r\n( جواب ) : بسمه تعالى جايز نيست .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nسؤال 265 : بعضى از معلّمين يا اساتيد دانشگاه‌ها روى ملاحظاتى به دانش‌آموز يا دانشجو نمره مىدهند ، خواهشمندم حكم مسأله را بيان فرماييد .\r\n( جواب ) : بسمه تعالى جايز نيست .\r\n\r\nحق فسخ\r\nسؤال 266 : اينجانب ملكى را فروختم و قرار شد كه خريدار ، حدود نصف قيمت آن را در تاريخ بيست و پنجم بهمن پرداخت نمايد و نصف ديگر را در محضر بپردازد . و در قرارداد تصريح شده كه اگر خريدار مبلغ مذكور را تا بيست و پنجم بهمن هشتاد و پنج نپردازد ، موجب منفسخ شدن و بىاعتبارى معامله است . و خريدار اول اسفند هشتاد و پنج مبلغ مذكور را پرداخت . آيا معامله مذكور منفسخ شده است ؟\r\n( جواب ) : بسمه تعالى 1 - مسلماً حق فسخ داريد . 2 - بلكه به نظر اينجانب مىتوان گفت خود به خود معامله فسخ شده است . زيرا آن‌طور كه از نوشته شما استفاده مىشود انفساخ را به نحو شرطِ نتيجه ، ذكر كرده‌ايد و اينجانب شرط نتيجه را در مواردى كه صيغه خاصى براى آن شرط نيست ، صحيح و نافذ مىدانم .\r\n\r\nمعاملات هرمى\r\nسؤال 267 : شركتى است متعلق به مسلمين كه در زمينه فروش لوازم مختلف ( اكثراً صنايع دستى ) در ايران فعاليت مىكند . نحوه فعاليت اين شركت بدين گونه است كه شخص خريدار در صورت تمايل مىتواند در زمينه فروش محصولات با اين شركت همكارى كند بدين طريق كه به ازاى فروش هر محصول ، درصدى از قيمت آن محصول به صورت پورسانت به او تعلق خواهد گرفت . هم‌چنين در صورتى كه افراد تحت مديريت اين شخص ( با واسطه يا بىواسطه ) كالايى را به فروش برسانند به اين شخص هم درصدى از مبلغ فروش ( طبق فرمول‌ها و محاسبات مشخص ) تعلق خواهد گرفت .\r\nدرآمد حاصل از فعاليت در اين شركت چه حكمى دارد ؟\r\n( جواب ) : بسمه تعالى اگر واقعاً قصد خريد و فروش به طور جدّى باشد ، اشكالى ندارد به شرط رعايت شرايط خريد و فروش ، چون معلوم بودن خصوصيات جنس كه مايه‌ى غرر نباشد و قدرت بر تسليم مورد معامله ، و مالكيت شركت بر اجناس مزبوره .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nسؤال 268 : فعاليت شركت‌هايى از قبيل گلدكوئيست و معامله با آن‌ها با فرض وجود سران يهودى آن شركت‌ها و عدم فرض وجود ربا ، چگونه است ؟\r\n( جواب ) : بسمه تعالى فعاليت شركت‌هاى مزبور و مشابه آن ، هر چند از طرف مسلمين باشد ، فىنفسه اشكال دارد ، جلد اول استفتائات ما را ملاحظه فرماييد .\r\nسؤال 269 : الف ) اگر مسلمانى از يك زرگر يهودى ، طلايى به ارزش هشتصد تومان را به هزار تومان خريدارى كند و علم به اختلاف قيمت هم داشته باشد آيا معامله صحيح است ؟ ب ) اگر آن زرگر شرط كند كه اگر براى من بازاريابى كنى ، در قبال هر نفر مشترى ، اجرتى خواهى داشت . آيا اين شرط صحيح و اجرت هم حلال است ؟ ج ) اگر آن زرگر شرط كند ، كه اگر مرا با مشترى آشنا كنى ، كه آن مشترى هم مشترى ديگرى را براى من پيدا كند ، در قبال آن مشترى سوم به تو اجرتى خواهم داد . آيا شرط صحيح و اجرت حلال است ؟ د ) نظر شريف جنابعالى در مورد شركت گلدكوئيست چيست ؟ شركتى كه كارى شبيه به كار زرگر فوق را انجام مىدهد . اگر دولت جمهورى اسلامى ، فعاليت اين شركت را در كشور قانونى اعلام كند ، كار در آن شركت ، در آن زمان چگونه خواهد بود ؟\r\n( جواب ) : بسمه تعالى اجمالًا كليه معاملات به اصطلاح هرمى را جايز نمىدانم و بارها توضيح داده‌ام . مىتوانيد نسخه استفتاء و پاسخ آن را از دفتر بگيريد . در جلد 1 و 2 استفتائات نيز چاپ شده است . اجمالًا اشكالات متعددى دارد كه اينجانب جايز نمىدانم . در مثال زرگرى كه نوشته‌ايد اشكالى نيست ، ولى همه‌ى معاملات هرمى اين‌طور نيستند .\r\nسؤال 270 : شركتى به نحوه زير عمل مىكند . افراد با پرداخت مبلغ معينى يك دفتر كار الكترونيكى به همراه يك كد ( آسو كد ) از سايت آسوشاپ خريدارى مىكنند كه ورود و خروج به اين دفتر ، در كنترل خريدار و در تملك وى قرار گرفته و كليه خريد و عمليات مالى - مربوط به تجارت الكترونيكى فرد ، از طريق دفتر كار الكترونيكى وى به عمل مىآيد . طبق قرارداد منعقد اينترنتى بين شركت و فرد خريدار ، معادل بيست درصد از آن مبلغ به خود خريدار تعلق دارد و مىتواند بلافاصله يا در زمان ديگر ( به قدر بيست درصد ) در فروشگاه و يا بازار اينترنتى شركت آسو و يا فروشگاه‌هاى معتبر اينترنتى داخل كشور ، كالاى مورد نياز خود را انتخاب و خريد نمايد .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nهشتاد درصد ديگر براى خريد كارت اعتبارى دانش - آسو استفاده مىشود كه در اختيار خريدار براى استفاده‌هاى خدماتى مىگيرد . علاوه بر اين خريداران مىتوانند خود به يك فروشنده كالا نيز مبدل گردند . مثلًا يك كشاورز باغدار ضمن خريد از فروشگاه و بازار مىتواند به طور مستقيم و با حداقل واسطه محصول خود را توسط فروشگاه يا بازار اينترنتى شركت به سراسر كشور و يا كشورهايى كه آسو در آن‌ها فعال است بفروشد كه هم به نفع فروشنده است و هم به نفع خريدار و هم‌چنين مصاديق ديگر مثل : توليد كننده كالاهاى صنعتى و يا تجار كالا و خدمات و . . . مىتوانند چنين كارى را به عمل آورند و محصولات ، خدمات و يا دانش و كالاى خود را بفروشند .\r\nپس تا اين جا يك معامله پاياپاى اينترنتى صورت گرفته و نوع كالاى خريدارى شده نيز معلوم گرديده است ، و هيچ اجبارى و يا شرطى ضمن عقد كه خريدار را وادار به بازاريابى نمايد وجود ندارد . اما طبيعى است كه چنان‌چه خريدارى ، با رعايت مقررات و شرايط بازاريابى شركت آسو ، قصد شركت در بازاريابى و دريافت درآمد مضاعف را داشته باشد از طرف شركت آسو حق الزحمة و حق الجعالة وى از محل درآمدهاى شركت پرداخت مىگردد .\r\nلازم به ذكر است كه شركت ، از طريق فروش كارت دانش آسو كه به ارزش هشتاد درصد مبلغ معامله است در پروژه هاى اقتصادى و تجارى ، انتشاراتى ، مؤسسات فرهنگى تفريحى - خدماتى و نيز در كارخانجات و معادن داخل كشور سرمايه گذارى كرده و از طريق اين سرمايه گذارى پاداش يا حق الزحمة و حق الجعالة - بازاريابان را - پرداخت مىنمايد . در واقع منبع پرداخت حق الزحمة بازاريابان به هيچ وجه از اصل پول خريداران جديد كه شركت‌هاى دسيسه هرمى آن را اعمال مىكنند ، نيست ؛ بلكه همان گونه كه گفته شده است ، از سود حاصل از سرمايه گذارىهاى شركت مىباشد .\r\nالف ) حكم خريد از سايت آسو شاپ ( متعلق به شركت آسو ) و دريافت خدمات و برخوردارى از تخفيفات و امكانات ياد شده و مشروح چيست ؟ ب ) شركت در بازاريابى و معرفى شركت آسو به ديگران و دريافت حق الزحمة از منابع درآمدزاى شركت بابت بازاريابى و آموزش فن بازاريابى به ديگران چه حكمى دارد ؟ ج ) چنان‌چه حضرتعالى فعاليت در اين‌گونه بازاريابى را جايز نمىدانيد و يا احتياط اختيار كرده‌ايد آيا مقلدين\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nشما مىتوانند از مرجع تقليد ديگر كه اين‌گونه فعاليت‌ها را اعم از خريد و فروش و شركت در بازاريابى را حلال و جايز مىداند ، تقليد نمايند ؟\r\n( جواب ) : بسمه تعالى الف و ب ) شركت‌هاى تجارى هرمى به نظر اينجانب اشكالاتى دارد كه اين نوع شركت شما هم قسمتى از آن اشكالات را دارد .\r\nج ) تقليد از كسى كه جايز مىداند به شرط علم به اجتهاد او و رعايت فالاعلم اشكالى ندارد .\r\nسؤال 271 : شركتى است فروشنده صنايع دستى ايران ، جهت رونق بازار فروش ، اقدام به تشويق و جذب مشتريان و بازاريابان خود به شرح ذيل نموده است : در ابتدا كسى كه اولين بار از صنايع دستى ايران خريد نمايد به عنوان تشويق چند درصد تخفيف دريافت مىنمايد و اگر آن مشترى اول ، فرد ديگرى را جهت خريد بياورد ، مبلغ چند درصد به معرف و به عنوان هديه و چند درصد تخفيف به خريدار به عنوان تخفيف پرداخت مىگردد و اگر نفر دوم ، مشترى سومى را براى خريد معرفى نمايد ، چند درصد به نفر اول به عنوان هديه و چند درصد باز به نفر دوم به عنوان هديه و چند درصد به خريدار سوم به عنوان تخفيف پرداخت مىگردد ، و اين امر در گروه‌هاى مختلف مىتواند انجام پذيرد .\r\nمستدعى است بفرماييد آيا اين نوع بازاريابى و پرداخت هديه از طرف شركت به مشتريان و بازاريابان خود از نظر شرع مقدس اسلام اشكال دارد ؟\r\n( جواب ) : بسمه تعالى كراراً گفته‌ايم اين گونه معاملات اشكالاتى دارد . در جواب برخى از سؤالات به وجوه اشكالات اشاره كرده‌ايم . از جمله صفحه 164 به بعد جلد دوم استفتائات .\r\nسؤال 272 : يك سرى از سايت‌هاى خارجى هستند كه به سايت‌هاى كسب درآمد شهرت دارند . كسب درآمد از اين سايت‌ها ( كه همگى تبليغاتى هستند ) ، به چند طريق صورت مىگيرد :\r\nطريق اول : از طريق كليك بر روى لينك‌هايى كه آن‌ها معرفى مىكنند و توقف معمولًا چند ثانيه‌اى بر مشاهده آن سايت‌ها ، كه در اين روش به ازاى هر كليك مبلغى به حساب افزوده مىشود . طريق دوم : از طريق عضويت در سايت‌هايى كه آن‌ها معرفى\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nمىكنند ، در اين روش ( كه معمولًا هم سايت‌هايى كه با آن‌ها به نوعى همكار و آن‌ها هم در اين مسير حركت مىكنند معرفى مىشوند ) كه در راستاى تحقق روش بعدى است به ازاى عضويت در هر سايت مبلغى تعلق مىگيرد . طريق سوم : از طريق معرفى ساير افراد به اين سايت‌ها و عضويت آن‌ها در آن سايت ، كه به ازاى هر فرد در صدى از درآمدهاى او در اختيار معرف قرار مىگيرد .\r\nدو نكته زمينه اين سايت‌ها : نكته اول : درآمد در اين سايت‌ها رتبه‌بندى شده و در هر رتبه درآمد خاصى به سه روش فوق تعلق مىيابد و كسانى كه رتبه‌هاى بالاترى داشته باشند ، درآمد بيش‌ترى را كسب مىكنند . اين افزايش رتبه يا با معرفى زير مجموعه ( مشترى ) بيش‌تر به سايت است و يا با پرداخت مبلغى به آن سايت . نكته دوم : در بعضى از سايت‌هايى كه براى كليك ( روش اول ) معرفى مىشوند تبليغات كازينوهاى آنلاين و گاهى غير اخلاقى است . اكنون با توجه به توضيحات فوق ، آيا كسب درآمد از اين سايت‌ها صحيح است يا نه ؟\r\n( جواب ) : بسمه تعالى اجرت در برابر صرف معرفى اشكال ندارد ، معاملات هرمى ديگر را كه ما اشكال مىكرديم به عنوان خريد و فروش بود و اشكال در شرايط بيع داشتيم . ليكن به هر حال بايد مراقب خروج ارز از مملكت ، به اين وسيله بود كه گاهى بىحساب و به ضرر مملكت تمام مىشود .\r\nسؤال 273 : احتراماً به استحضار مىرساند ، اينجانبان به لحاظ بازاريابى و فروش خودروهاى داخلى كه نهايتاً به حمايت از صنعت خودروسازى داخلى و يافتن بازار بيش‌تر فروش صنعت مزبور مىگردد ، اقدام به تاسيس شركتى نموده كه در اداره ثبت شركت‌ها به ثبت رسيده است كه اهم و عمده فعاليت شركت به شرح آتى خواهد بود .\r\nموضوع شركت ، بازاريابى خودروهاى داخلى و تلفن همراه خواهد بود . بدين نحو كه هر شخص كه طرف قرارداد شركت واقع مىشود با پرداخت مبلغ يك ميليون ريال به حساب شركت به عنوان شركت در طرح كه به صورت قرض الحسنه در حسابى مشخص نزد شركت باقى خواهد بود ، و پس از دريافت اتومبيل داخلى يا تلفن همراه همان مبلغ به وى مسترد مىگردد . يك قطعه كارت شركت در طرح و دو نسخه برگه قرارداد دريافت كرده و با ارائه مدارك لازم و تكميل فرم هاى موجود در پله اول جدول\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nدوازده مرحله‌اى قرار مىگيرد و از طرف شركت جهت وى دو قطعه كارت و چهار نسخه قرارداد ارسال مىگردد ، كه عضو پس از معرفى دو نفر بازارياب جديد و انجام مراحل فوق الذكر از سوى بازاريابان جديد به پله دوم ارتقاء يافته ، و با معرفى دو بازارياب جديد از ناحيه هر كدام از بازاريابان ( چهار نفر ) به پله سوم ارتقاء يافته و بازاريابان قبلى نيز به پله دوم ارتقاء مىيابند كه بدين ترتيب هر بازاريابى كه وارد طرح مىگردد ، پس از تكميل نه پله مىتواند يك عدد سيم كارت تلفن همراه با يك عدد گوشى دريافت نمايد ، و با تكميل پله يازده يا دوازده مىتواند يك خودرو از خودروهاى داخلى را به انتخاب خود دريافت نمايد ، كه سند رسمى هنگام تحويل خودرو به بازارياب منتقل مىگردد . قيمت خودرو و سيم كارت به قيمت روز بازار محاسبه گرديده كه از ناحيه بازارياب واجد شرايط براى خودرو طى مدت شصت ماه و براى تلفن همراه طى مدت سى و شش ماه بدون هيچ گونه پيش پرداخت و هيچ گونه بهره ، بهاى آن را به صورت اقساطى ماهيانه پرداخت مىنمايد و هنگام تحويل خودرو شركت به ميزان يك و نيم درصد قيمت خودرو از بازارياب كارمزد دريافت مىكند .\r\nضمناً چنان‌چه ظرف مدت پانزده روز هر بازارياب از تاريخ دريافت كارت موفق به معرفى بازاريابان جديد نگردد و يا در صورت انصراف بازارياب ، مبلغ دريافتى در ابتداء كه به صورت قرض الحسنه است ، به وى مسترد و انصراف كتبى ايشان اخذ مىگردد .\r\n( جواب ) : بسمه تعالى اينجانب اين گونه معاملات هرمى را صحيح نمىدانم ، توضيح آن را در استفتائات ج 1 و 2 اينجانب مىتوانيد مطالعه فرماييد . از جمله صفحه 164 به بعد جلد دوم .\r\nسؤال 274 : شركتى است متعلق به مسلمين كه در زمينه فروش لوازم مختلف ( اكثراً صنايع دستى ) در ايران فعاليت مىكند ، نحوه فعاليت اين شركت به اين‌گونه است كه شخص خريدار در صورت تمايل مىتواند در زمينه فروش محصولات با اين شركت همكارى كند . بدين طريق كه به ازاء فروش هر محصول ، چند در صد از قيمت آن محصول به صورت پورسانت به او تعلق خواهد گرفت . هم‌چنين در صورتى كه افراد تحت مديريت شخص ( با واسطه يا بىواسطه ) كالايى را به‌فروش برسانند به اين شخص\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nهم ، چند در صد از مبلغ فروش ( طبق فرمول‌ها و محاسبات مشخص ) تعلق خواهد گرفت . درآمد حاصل از فعاليت در اين شركت چه حكمى دارد ؟\r\n( جواب ) : بسمه تعالى اگر واقعا قصد خريد داشته باشند و همين‌طور ساير افراد تحت هرم ، اشكال ندارد . ليكن تا آن جا كه مىدانيم واسطه‌ها معمولًا فقط فكر دلّالىِ صورى هستند نه خريد واقعى .\r\n\r\nمعناى ضرر و حرج و عسر\r\nسؤال 275 : بعد از رجوع به تفاسير و كتب لغت در مورد معناى « ضرر » ، « عسر » و « حرج » به معناى واحدى دست نيافته‌ام . خواهشمند است معناى هر كدام را آن‌چه در نظر حضرتعالى صحيح‌تر است ، بيان فرماييد .\r\n( جواب ) : بسمه تعالى به رساله‌هاى مربوط به حديث لاضرر رجوع كنيد . ضرر مقابل نفع است . عسر مقابل يسر و آسانى است . و حرج مقابل گشايش و رفاه است .\r\nعسر و حرج نزديك به هم و تقريباً مترادف هستند .\r\n\r\nاحكام خريد و فروش\r\nسؤال 276 : بنده در امر خريد و فروش لوازم التحرير در بازار تهران مشغول هستم چهار نفر به بنده وجوهى پرداخت نموده‌اند ، و قرار شد تا در قبال كاركرد با وجوهات فوق مبلغى را بنده از محل سود حاصله به آقايان بپردازم ؛ ولى متاسفانه عملكرد تجارى بنده با ضرر و زيان حادث شد و بنده نتوانستم سود نمايم . حالا ايشان از بنده طلب سود مىنمايند . على اى حال با عنايت به فشارهاى قانونى مشاراليهم در صورتى كه بنده مبالغى را با در صد سود ماهيانه چهار درصد به ايشان پرداخت نمايم تا رضايت آنان را به‌دست آورم و روانه زندان نگردم . حكم وجه فوق چيست ؟ آيا ربا مىباشد يا خير ؟\r\n( جواب ) : بسمه تعالى 1 - اگر شرط شده كه ضرر به پاى شما حساب شود ، طبق شرط بايد عمل شود ، به اين معنى كه ضرر را شما بايد جبران كنيد ، و گرنه ضرر به پاى صاحب پول است . ولى اگر چنين شرطى نشده ضرر به عهده‌ى صاحب پول حساب مىشود ، مگر اين كه شما افراط و تفريط كرده باشيد .\r\n2 - اگر منفعتى نبود شما چيزى بدهكار نيستيد مگر اين كه شرط شود كه اگر در اثر كم اطلاعى يا كم كارى شما سود حاصل نشود شما مبلغى را به عنوان جبران خسارت حاصل از كم كارى بپردازيد .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n3 - اگر شما بدهكار سود نيستيد گرفتن سود از شما جايز نيست ، ليكن اگر مجبور شديد كه به خاطر عدم اذيت آن‌ها چيزى بدهيد ، براى شما اشكالى ندارد .\r\nسؤال 277 : در عبارات فقهاء منظور از حاكم شرع ، مجتهد جامع الشرائط است يا قاضى تحكيم ؟\r\n( جواب ) : بسمه تعالى مجتهد جامع الشرائط در امور حسبيه ، و ولىّ فقيه در مسائل مربوط به مجموعه‌ى جامعه و كشور .\r\nسؤال 278 : فروشنده و خريدار قطعه زمينى در نهايت سلامت عقلى و فكرى و جسمى با هم ديگر به توافق رسيده و تحت شرايطى كه مورد قبول فروشنده و خريدار بوده با هم ديگر قولنامه عادى نوشته و هر دو امضاء كرده‌اند ولى پس از مدتى فروشنده فوت كرده است . در اين صورت آيا قاضى دادگاه مىتواند غير از موارد توافق قيد شده در قولنامه عادى به نفع خريدار حكم صادر كند ؟\r\n( جواب ) : بسمه تعالى غير از مطالب مندرجه در توافق نامه ، نمىتواند چيز ديگرى را اثبات و حكم كند .\r\n\r\nموسيقى\r\nسؤال 279 : براى دانش آموزانِ دبستان و خانواده‌ى آن‌ها در مسجد جشنى برپا مىكنند و در آن جا سرودهايى همراه با موسيقى و كف زدن اجرا مىكنند ( كه البته ما از اين كه موسيقى لهو و لعب است يا نه اطلاعى نداريم ) ، حكم اين مسأله چيست ؟ و به طور كلى اجراى چنين مراسمى در مساجد و حسينيه‌ها جايز است ؟ در صورت جايز نبودن مسؤوليت شرعيش به عهده‌ى كيست ؟ ( امناى مسجد ، والدين دانش‌آموزان يا اولياى مدرسه ) ؟\r\n( جواب ) : بسمه تعالى موسيقى و آواز حرام ، از نظر اينجانب آواز و آهنگى است كه مناسب با رقص و مجالس لهو و لعب باشد ؛ ليكن از انواع موسيقىهاى ديگر و آوردن هرگونه وسائل موسيقى در مساجد پرهيز شود ، خصوصاً اگر در نظر عرف مردم توهين به مسجد حساب شود .\r\nسؤال 280 : آيا با اين دلايل كه ما نيّتمان خير است و قصد بدى نداريم ، يا مثلًا اگر موسيقى اشكال دارد ؛ چرا صدا و سيما پخش مىكند ؟ و . . . انسان بايد با زمان پيش برود\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nو . . . مىتوان احكامى را كه در رساله آمده ، ناديده گرفت و بر خلاف آن‌ها عمل نمود ؟\r\n( جواب ) : بسمه تعالى عمل صدا و سيما دليل نيست . بايد طبق رساله‌ى مرجع عمل كنيد .\r\nسؤال 281 : اخيراً در برخى مراكز درمانى ، معلولين و بيماران روان درمان كه دچار افسردگى هستند ، از موسيقى براى درمان بهره مىبرند . آيا استعمال موسيقى چه از نوع غنائى و غير آن جايز است ؟ لطفاً توضيح بفرماييد . دوم اين كه در همين مراكز طرح دوستى بين دختر و پسر نيز انجام مىشود ، و مىفرمايند : در درمان بيمارى روحى تاثير دارد . آيا اين شيوه درمانى مجوز شرعى دارد يا خير ؟ مربيان كه در اين‌گونه مراكز فعاليت دارند ، چگونه مىتوانند فعاليت نمايند ؟ آيا مىتوانند ادامه كار بدهند يا خير ؟\r\n( جواب ) : بسمه تعالى اگر مسلم شود كه راه ديگرى براى درمان از راه حلال نيست ، جايز است ، اين در مورد غنا و موسيقى . و اما روابط دختر و پسر : مىتوانند عقد ازدواج موقت بخوانند تا محرم باشند ، ضمنا اگر به مرحله اعمال قواى شهوانى برسد و نيرويشان تضعيف شود مسلماً به ضرر خواهد بود ، قاعدتاً بهتر است از ورزش استفاده شود و برنامه‌هاى معنوى و تلقينات روانى خيلى مؤثرتر است .\r\nسؤال 282 : آيا استفاده از ساز و ويالون و پيانو و يادگيرى و نگهدارى آن‌ها اشكال دارد ؟\r\n( جواب ) : بسمه تعالى از نظر اينجانب ميزان آهنگ است نه آلت . اگر آهنگ مناسب با مجالس لهو و لعب ( و قدر متيقن ، آهنگ مناسب با رقص باشد ) حرام ، و الا جايز است و اگر مشكوك باشد ، احتياط خوب است ، ولى لازم نيست . البته معمولًا آهنگ رقص و لهو و لعب معلوم است .\r\nسؤال 283 : پخش موسيقى غمناك به همراه شعر حزن آور در شب شهادت ائمه‌ى اطهار عليهم السلام از صدا و سيما چه صورت دارد ؟\r\n( جواب ) : بسمه تعالى به نظر اينجانب اشكال ندارد مگر اين‌كه عرفاً توهين حساب شود . به حسب عرف متشرعه .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n\r\nاحكام عقود\r\nسؤال 284 : شخص « الف » يك واحد آپارتمان در سال 1374 از مالك آن به نام داوودى زاده ابتياع نموده است ، شخص ديگرى به نام « ب » مدعى است كه همين خانه را در سال 1373 از همان آقاى داوودى زاده خريده است ، و ادعا دارد چون قبل از « الف » خريدارى نموده است ، خانه متعلق به او مىباشد . با توضيح به اين كه داوودى زاده در آن زمان يعنى در سال 73 كه خانه را به « ب » فروخته بود ، مالك نبوده و بيع فضولى انجام داده است و هيچ زمانى هم مالك آن را تنفيذ ننموده است ، تقاضا دارم بيان فرماييد با فرض فوق الاشعار خانه متعلق به « الف » است يا به « ب » ؟\r\n( جواب ) : بسمه تعالى در فرض سؤال بديهى است كه ملك مزبور متعلق به الف مىباشد .\r\nسؤال 285 : 1 - آيا تطابق ايجاب و قبول در همه‌ى مسائل شرط است ، يا تطابق آن در اركان و مسائل رئيسه كفايت مىكند ؟ 2 - آيا تطابق ايجاب و قبول در شروط مندرج در عقد ( شروط ضمن عقد ) ، شرط است ؟ 3 - آيا تطابق ايجاب و قبول از حيث شروط ضمن عقد از اركان عقد محسوب مىشود كه در صورت عدم مطابقت موجب بطلان عقد شود يا از اركان به حساب نمىآيد و بطلان عقد را موجب نمىشود و تنها موجب خيار تخلف شرط مىشود ؟ 4 - اگر مشترى مدعى است كه بيع با اين شرط منعقد شده است كه بايع پروانه تجارى را نيز براى مبيع اخذ كند و قبول وى منوط به وجود و تحقق آن شرط بوده ولى بايع منكر وجود چنين شرطى است و معتقد است چنين شرطى وجود نداشته است ، آيا با وجود چنين اختلافى بيع واقع مىشود يا اختلاف مزبور موجب مىشود تا بيع منعقد نشود ؟\r\n( جواب ) : بسمه تعالى 1 - در همه‌ى مسائل مربوط به عقد ، شرط است .\r\n2 - شرط است . 3 - فساد شرط موجب فساد مشروط نيست ، مگر اين كه تصريح شود كه قيد انشاء مىباشد . 4 - مسأله قضائى است و دادگاه بايد حكم كند . البته قاضى طبق اصل عدم شرط ، قول منكر را با قسم مقدم مىدارد .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nسؤال 286 : آيا عقود و ايقاعات مانند بيع ، نكاح و طلاق به وسيله تلفن يا اينترنت يا نامه و امثال آن واقع مىشود يا نه ؟ و در صورت وقوع ، محل وقوع آن در عقودى مانند بيع كجاست ؟ بلد بايع يا مشترى ؟ وضعيت خيار مجلس و افتراق آن‌ها چگونه خواهد بود ؟\r\n( جواب ) : بسمه تعالى 1 - با اين وسايل هم عقود و ايقاعات انجام مىشوند .\r\n2 - افتراق به صرف قطع تلفن و . . . مىباشد . 3 - در جريان احكام بايد تصريح و يا ظهور عبارت رعايت شود كه طبق كدام بلد باشد و اگر در عبارت چيزى ذكر نشده باشد تعارف هر دو مكان رعايت شود .\r\nسؤال 287 : 1 - چنان كه موكّل به وكيل به‌طور مطلق بگويد : مال مرا به فروش ، يا چنين مالى براى من بخر ، يا با مال من معامله كن . آيا وكيل مىتواند از اطلاق بيان موكّل استفاده نموده و خود را طرف معامله قرار دهد ؟\r\n( جواب ) : بسمه تعالى اگر قرائن خاصى دالّ بر لزوم فروش به غير نباشد ، اشكال ندارد و مىتواند خود را طرف معامله قرار دهد .\r\n2 - حكم اين مسأله در صورتى كه بيان موكّل به صورت عموم باشد ، مثلًا مال مرا به هر كه مىخواهى به فروش يا چنين مالى براى من از هر كسى مىخواهى بخر ، چگونه است ؟\r\n( جواب ) : بسمه تعالى به طريق اولى جايز است . مگر با شواهد و قرائن بر خلاف .\r\n3 - حكم فرض فوق نسبت به ولىّ ، وصى و قيّم چگونه است ؟\r\n( جواب ) : بسمه تعالى بايد رعايت مصلحت را كنند اگر مصلحت فروش به خود باشد يا فرقى نكند جايز است .\r\n4 - اگر زنى مردى را وكيل در تزويج كند ؛ آيا وكيل مىتواند موكّله را به ازدواج خود درآورد و همچنين اگر مردى زنى را وكيل در تزويج كند ، آيا وكيل مىتواند خود را به عقد موكّل در آورد ؟ حكم مسأله در فرض مطلق بودن وكالت يا عام بودن آن تفاوتى دارد ؟\r\n( جواب ) : بسمه تعالى همانند بالاجايز است . مگر با قرائنى كه دالّ بر خلاف باشد .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nسؤال 288 : 1 . آيا قاعده‌ى « تلف المبيع فى زمن الخيار ممن لا خيار له » اختصاص به خيار شرط و حيوان دارد ، يا علاوه بر اين دو خيار ، در خيار مجلس نيز جارى است ؟ يا در همه‌ى خيارات جارى است ؟\r\n( جواب ) : بسمه تعالى نظر به اين‌كه قاعده‌ى مزبور بر خلاف قاعده‌ى كليه « الغنم لمن عليه الغرم » و عكس آن ، و خلاف تبعيّت منافع ومضار ، از عين مىباشد ، بر مورد نصّ اقتصار مىشود كه همان خيار شرط و حيوان است .\r\n2 . آيا قاعده‌ى مزبور مختص به تلف مبيع است يا در تلف ثمن نيز جارى است ؟\r\n( جواب ) : بسمه تعالى اجراء در ثمن هم بلا دليل است .\r\n3 . آيا قاعده‌ى مذكور اختصاص به بيع دارد يا در ساير معاملات نيز جارى است ؟\r\n( جواب ) : بسمه تعالى در غير بيع دليل نداريم .\r\nسؤال 289 : در قرارداد سلف ، كه به قصد جد هم منعقد نشده بود وعده‌ى كثيرى از مردم ، به جهت سود و با اعتماد به شخص حقوقى شركتى با نام نيكوفرد در شاهرود ، وجوه نقد خود را فىالمجلس براى دريافت سود واگذار مىكردند ، چون قصد واقعى با نيت باطنى و آنچه اظهار شده ، تطابق نداشته ، طبق قاعده‌ى العقود تابعة للقصود و رأى مشهور فقهاى اماميه باطل است ، النهايه شركت فوق تحت عنوان سودهاى على الحساب ، به مردم مبالغى ماهيانه پرداخت مىكرد و هدف اصلى جذب سرمايه بوده نه تحويل . مثلا دو هزار دستگاه از كالايى كه به طور صورى موضوع تعهد مىشود كه چه بسا اين تعداد كالا به چه درد مردم مىخورد ؟ ! و اين خود نشان از جد نبودن قصد در سلف منعقده است .\r\nدر بند اول قرارداد آمده كه مردم مىتوانند در موعد تحويل به شركت وكالت دهند كالا را بفروشد و آن سودهاى پرداختى ناشى از همين آينده‌نگرى شركت به اين‌كه بعدا به وى وكالت دهند تا كالا را بفروشد و او سود پيش بينى شده آينده را ، از هم اكنون پرداخت مىكند ، در صورتى كه به عرض رسيد قرارداد به جد نبوده ، پس فروش كالا در آينده و اعطاى وكالت هم صورى است . همه اين موارد حيله براى فرار از ربا است و توجيه شرعى براى دريافت وجوه نقد فى المجلس و پرداخت سود به خريدار ! از\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nمعظم له استدعا دارم جايگاه فقهى حقوقى اين قرارداد و شرط قراردادى را كه سودهاى دريافتى بايد مسترد شود كه تطابق قصد مردم در آن متصور نيست را بيان فرمايند .\r\n( جواب ) : بسمه تعالى برنامه اين‌گونه شركت‌ها قابل انطباق با قوانين اسلامى نمىباشد : 1 . نوعاً كالايى وجود ندارد و معامله ، فرضى مىباشد . اگر چند عدد كالا باشد هرگز به اندازه‌ى مراجعه كنندگان نيست و بيش‌تر معاملات فرضى است .\r\n2 . كالا اگر قيمى است بايد حتماً مشاهده شود و اگر مثلى است بايد نمونه‌ى آن مشاهده شود و يا توصيف كامل به عمل آيد كه معمولًا در اين‌گونه برنامه‌ها چون هدف همان سود ماهيانه است شهود و توصيف نيست .\r\n3 . مراجعه كنندگان بدون توجه به مفاد مواد مذكوره امضا مىكنند و فقط به سود ماهيانه توجه مىكنند و مسلم است كه هرگز حاضر نيستند پول مجانى در اختيار اين شركت قرار دهند كه شركت منافع پول را ببرد .\r\n4 . با توجه به سود بىحساب و بدون محاسبه و قرار معاوضه صحيح ، كه شركت مىبرد ، مصداق اكل مال به باطل مىباشد .\r\nسؤال 290 : اينجانب در سال 1356 يك قطعه زمين با قولنامه‌ى عادى در آن زمان خريدارى كردم و ملك در تصرف اينجانب مىباشد و ديوار كشى هم بوده و طبق اظهارات شهود اطراف اين ملك ، شهادت دادند كه اين ملك را شرعاً و قانوناً بنده خريدارى كردم و تحت تصرف اينجانب مىباشد ، هم قولنامه موجود مىباشد و هم اظهارات شهود و هم حدود اربعه اين ملك در اين قولنامه مشخص و معين هست . آيا اين قولنامه از لحاظ شرعى و قانونى اشكال دارد يا نه ؟ در ضمن فروشنده به رحمت خدا رفتند ، نه خودشان در زمان حياتشان ، و نه ورثه ايشان هيچ اعتراضى نسبت به اين قولنامه و ملك نداشته و ندارند . فقط بعضىها گفتند كه اين قولنامه از لحاظ قانونى مشكل دارد چون در بيع متراژ زمين ذكر نشده است ولى چون اين ملك دورتادور آن ديوار كشى دارد فقط حدود اربعه را در بيع نامه ذكر كردند .\r\n( جواب ) : بسمه تعالى ذكر متراژ زمين لازم نيست و در فرض فوق كه حدود زمين مشخص است شما مالك شرعى و قانونى هستيد .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n\r\nعقد جايز در ضمن عقد لازم\r\nسؤال 291 : همان‌طور كه مستحضريد براى عقود جايزه دو اثر ذكر شده است ؛ يكى امكان به هم زدن آن در هر زمان ، ديگرى انحلال آن به موت ، جنون و سفه . حال ، چنان‌چه عقد جايزى در ضمن عقد لازمى درج شود آيا هر دو اثر فوق ، از عقود جايزه سلب مىشود يا اين كه صرفاً امكان فسخ ارادى از طرفين گرفته مىشود و كماكان عقود جايز ، به موت ، جنون و سفه منفسخ مىشوند ، هرچند در ضمن عقد لازمى درج شده باشند ؟\r\n( جواب ) : بسمه تعالى در اين صورت عقد جايز شرط در عقد لازم مىباشد و عمل به آن لازم است ، ليكن اگر عمل نكرد گرچه معصيت كرده اما لازم نمىشود . مثل شرط وكالت . بايد او را وكيل بداند ليكن عزل وكيل ، جايز ( وضعاً ) است . هر چند بگويد :\r\nبلا عزل ، يعنى اگر عزل كرد عزل مىشود هر چند معصيت كرده است .\r\n\r\nتعليق در عقود\r\nسؤال 292 : آيا تنجيز از شرايط صحت عقد است و آيا تعليق در انشاء يا تعليق در منشأ موجب بطلان عقد است ؟\r\n( جواب ) : بسمه تعالى تعليق در انشاء اگر عقلًا ممكن باشد ، صحت عقلائى ندارد ، و همين‌طور تعليق در منشأ ، اعتبار عقلائى ندارد .\r\nسؤال 293 : بر فرض صحت تعليق در منشأ آيا لازم است مدت تعليق معين باشد ، مثل اين‌كه بگويد « زمين را فروختم در صورتى كه ظرف يكسال بتوانم پروانه ساخت اخذ كنم » يا تعليق بر امر احتمالى به طور مطلق و بدون تعيين مدت نيز درست است ؟\r\n( جواب ) : بسمه تعالى به نظر اينجانب تعليق در منشأ مطلقاً اعتبار عقلائى ندارد .\r\nاخيراً فروش زمانى تا حدودى مرسوم شده و فى المثل يك ساختمان را ماهيانه مىفروشند . مرداد ملك حسن ، و شهريور ملك حسين و . . . ليكن در فقه سابقه ندارد ، اين تعليق منشأ بحسب زمانى است . و در حقيقت يك عين خارجى بحسب قطعات زمان وجودات متعدده حساب شده است . به نظر مىرسد در حقيقت به حكم اجاره باشد . مبناى مسأله هم اين است كه آيا قطعات زمان موجب تعدد وجودى يك فرد و يك عين مىشوند ؟ در فلسفه اين معنى صحيح است ، ولى در عرف كه مبناى معاملات است ، صحيح نمىباشد .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nسؤال 294 : بر فرض صحت تعليق در منشأ ، الف : آثار عقد ( مالكيت عين و منافع ) از چه زمانى مترتب مىشود ، از زمان وقوع عقد يا تحقق معلق عليه ؟ ب : تصرف هر يك از طرفين عقد در مورد معامله ، قبل از حصول معلق عليه چگونه است ، مثلًا آيا بايع قبل از حصول معلق عليه مىتواند در مبيع يا در منافع آن تصرف نمايد ؟\r\n( جواب ) : بسمه تعالى 1 - اگر صحيح بدانيم از زمان تحقق معلق عليه . 2 - چون متعلق حق غير است بايد با اجازه‌ى طرف باشد .\r\n\r\nاغماء پس از عقد جايز\r\nسؤال 295 : آيا عقود جايزه ، علاوه بر موت ، جنون و سفه احد طرفين ، با غماى يكى از دو طرف نيز ، منفسخ مىشود ؟ در صورت مثبت بودن جواب منظور از اغما چيست ؟\r\n( آيا شامل بىهوشىهاى كوتاه مدت مىشود ) ؟\r\n( جواب ) : بسمه تعالى اغماء طويل المدة آرى .\r\nسؤال 296 : وضعيت عقود جايزه در موارد اغماى عمدى مثل آن چه در جراحىها انجام مىشود چگونه خواهد بود ؟\r\n( جواب ) : بسمه تعالى ضررى ندارد وقتى موقت است .\r\n\r\nتعليق در انفساخ عقد\r\nسؤال 297 : آيا تعليق انحلال عقد بر يك امر احتمالى صحيح مىباشد ، مانند اين‌كه مردى خانه‌اى را به زن خود ببخشد و شرط كند كه در صورت وقوع حادثه‌اى معين ، عقد هبه منفسخ شود ؟\r\n( جواب ) : بسمه تعالى اين در حقيقت ، شرط نتيجه است . اگر در انفساخ و فسخ صيغه‌ى خاصى را لازم ندانيم در مثال مزبور فسخ مىشود ، و ظاهراً اين‌طور مىباشد .\r\n\r\nتعليق در ايقاع\r\nسؤال 298 : آنچه در مورد تعليق و تنجيز در عقد بيان شد آيا در ايقاع نيز جارى است ؟\r\n( جواب ) : بسمه تعالى در ايقاع به طريق اولى تنجيز معتبر است . اولويت به حسب نظر فقهاء عظام . و شك در اعتبار هم ، مساوى با عدم اعتبار است . در ايقاع فسخ و تعليق در فسخ هم جريان ندارد .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n\r\nشرط فاسد مفسد است ؟\r\nسؤال 299 : در صورتى كه در ضمن عقد ديگرى مثل اجاره شرط كنند كه در بيعى كه بين متعاملين واقع شده براى يكى از متعاملين يا براى هر دو ، خيار فسخ وجود داشته باشد ولى مدت خيار را مشخص نكنند ، بفرماييد : اولًا : آيا فساد شرط موجب فساد عقد نيز مىشود ؟\r\n( جواب ) : بسمه تعالى با فرض فساد اين شرط ( چون اعتبار عقلائى ندارد و ادله هم انصراف از جعل خيار مجهول يا دائم دارد ) موجب فساد عقد نمىشود . شرط ، قيد التزام به عقد است نه قيد انشاء ، ليكن اگر فرض تقيد انشاء شود عقد باطل است .\r\nثانياً : كدام عقد را فاسد مىكند اجاره را ؟ بيع را ؟ يا هر دو را ؟\r\n( جواب ) : بسمه تعالى اگر موجب فساد باشد فساد اجاره است كه مشروط به اين شرط شده است .\r\nثالثاً : آيا تفاوتى بين تقارن و عدم تقارن دو عقد وجود دارد يا نه ؟ مثلًا بيعى ده سال قبل واقع شده و حالا متبايعين عقد اجاره‌اى واقع شده و در ضمن عقد اجاره خيار شرطى نسبت به بيعى كه ده سال قبل واقع شده قرار داده مىشود ومدت‌خيارهم‌مشخص نمىشود ، آيا چنين شرطى موجب فساد بيعى كه ده سال قبل واقع شده مىشود يا نه ؟\r\n( جواب ) : بسمه تعالى فرقى نيست ( تقارن يا غير آن ) .\r\nسؤال 300 : آيا افرادى كه در كشورهاى خارج زندگى مىكنند و مسلمانند ، مجاز به تخطى از قوانين كشور متبوع هستند ؟\r\n( جواب ) : بسمه تعالى اگر دادن ويزا ، به هر صورت ، مشروط به مراعات باشد ، تخطى جايز نيست . در حقيقت مراعات قوانين آن كشور شرط در اعطاء ويزا مىباشد ، شرط قراردادى يا شرط بنائى .\r\n\r\nشرط ضمن عقد جايز\r\nسؤال 301 : چنان‌چه در ضمن عقد جايزى براى بيع ، يا عقد لازم ديگرى خيار شرط قرار داده شود آيا چنين شرطى لازم الوفاء است يا نه ؟\r\n( جواب ) : بسمه تعالى مادام كه عقد جايز باقى است بايد به شرط عمل كند .\r\nمىتواند عقد جايز را به هم بزند آن وقت شرط هم از بين مىرود .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\n\r\nاحكام بيع\r\nسؤال 302 : كتابى توسط ناشر چاپ مىشود ، كه در آن غلط املائى و يا صفحاتى سفيد و يا ناقصى در فرم‌ها وجود دارد . آيا ناشر مجاز است آن كتاب‌ها را نشر دهد و بفروشد ؟\r\n( جواب ) : بسمه تعالى غلط املائى و غير آن ، در همه كتاب‌ها وجود دارد ، اگر غير متعارف باشد مشترى حق فسخ دارد . سفيدى و نقص فرم هم همين‌طور است حق فسخ دارد .\r\nسؤال 303 : بعضى مواقع ، كتاب چند سال در انبار مىماند تا به فروش رسد ، آيا ناشر مىتواند قيمت پشت جلد آن‌ها را تغيير دهد و به قيمت روز بفروشد ؟ هم‌چنين آيا كتاب ناشر ديگرى را مىتوان با تغيير قيمت پشت جلد آن فروخت ؟\r\n( جواب ) : بسمه تعالى اشكالى ندارد .\r\nسؤال 304 : آيا مىتوان كاغذ تعاونى را كه براى چاپ يك كتاب گرفته شده ، در بازار فروخت و بعداً كاغذ آزاد خريدارى شود و آن كتاب چاپ گردد ؟ و همچنين آيا با كاغذ تعاونى كه به كتاب خاصى تعلق گرفته است ، مىتوان كتاب ديگرى چاپ نمود ؟\r\n( جواب ) : بسمه تعالى اگر كاغذ براى چاپ كتابى خاص داده شود بايد صرف در همان شود ، مگر با قرار با تعاونى .\r\nسؤال 305 : هزينه‌هايى كه ناشر براى بهبود كيفيت كتاب انجام مىدهد ؛ مثل :\r\nويراستارى و . . . آيا مىتواند از مؤلف دريافت كند ؟\r\n( جواب ) : بسمه تعالىاگربه‌خرج مؤلف و براى مؤلف چاپ مىكند ، آرى ، و الا نه .\r\nسؤال 306 : پشت قرآن و يا كتب ادعيه ، قيمت فروش درج مىشود ؛ حكم آن چگونه‌است ؟\r\n( جواب ) : بسمه تعالى اشكال ندارد . احتراماً كلمه‌ى هديه مناسب‌تر است ، يعنى هبه‌ى معوّضه .\r\nسؤال 307 : آيا مىتوان كتابى را كه زير چاپ است به صورت نسيه و چكى فروخت ؟\r\n( جواب ) : بسمه تعالى اشكال ندارد .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nسؤال 308 : اگر موقع فروش كتاب ، تاريخ چاپ آن را در شناسنامه‌ى كتاب تغيير دهيم ، اشكال دارد ؟\r\n( جواب ) : بسمه تعالى اگر اثرى در قيمت دارد ، غشّ در معامله است .\r\nسؤال 309 : كتاب‌هايى كه در چاپ‌هاى جديد آن ، مرتب اضافات دارد و تغيير مىكند ( مثل فرهنگ هاى زبان و . . . ) آيا مىتوان چاپ‌هاى قبلى آن را كه هنوز در انبار مانده است ، فروخت ؟ و هم‌چنين فروش كتاب‌هايى كه مطالب آن كلًاّ متروك شده است و قابل استفاده نيست ، چه حكمى دارد ؟\r\n( جواب ) : بسمه تعالى اشكال ندارد ولى مشترى حق فسخ دارد ، اگر اين عيب حساب شود كه به نظر ما اين‌طور است .\r\nسؤال 310 : الف ) بعد از فوت پدرم برادر بزرگ ما قولنامه‌اى ارائه كرده كه نشانگر اين است كه ايشان در زمانى كه پدر در قيد حيات بوده سه ساعت آب چاه از پدرم خريدارى نموده است . در صورتى كه هيچ شاهدى قولنامه را امضاء نكرده ، و شاهد شفاهى هم ندارد . آيا اين قولنامه اعتبار شرعى دارد ؟\r\nب ) قبل از روشن شدن حقيقت قولنامه ى فوق الذكر برادرم سه ساعت آب را معامله كرده است . آيا معامله ايشان صحيح است ؟\r\n( جواب ) : بسمه تعالى الف ) اگر قولنامه و امضاء مورد شك مىباشد و اهل خبره آن را تاييد نمىكنند لازم نيست عمل شود .\r\nب ) معامله‌ى چيزى كه هنوز ملكيت آن معلوم نيست در حكم فضولى است . اگر مالك واقعى اجازه كند صحيح مىشود .\r\nسؤال 311 : 1 - بر اساس ماده 82 قانون محاسبات عمومى كشور ناظر به ماده 79 قانون مزبور ، معاملات عمده دولتى ( معيار عمده و غير عمده بودن در قانون مشخص شده است ) ، تنها بايد از طريق مزايده صورت پذيرد ، پرسشى كه در اين باره مطرح است اين است كه : آيا مزايده شرط صحت معاملات مذكور است به گونه‌اى كه اگر بدون رعايت تشريفات مزايده تحقق پذيرد معامله باطل خواهد بود و يا صرفاً يك امر تشريفاتىوجهت اثبات آن در محاكم ضرورت داشته و در صحت معامله تأثيرى ندارد ؟\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n2 - در مورد اموال ورشكسته و يا مديونى كه در بازداشت است و طبق نظر دادگاه بايد اموالش فروخته شود ، آيا رعايت تشريفات مزايده لازم است ؟\r\nيادآور مىشود : بر اساس ماده 40 قانون تصفيه‌ى امور ورشكستگى ، اموال ورشكسته به استثناى دو مورد ، لازم است از طريق مزايده به فروش برسد و آن دو مورد عبارتند از : الف ) اگر هيأتى از بستانكاران كه شامل نصف به علاوه يك ايشان است و سه چهارم مطالبات نيز مربوط به آنان است ، به فروش اموال از طريق عادى به توافق برسند ؛ ب ) اگر مال در بازار يا بورس داراى قيمت معينى است تنها در صورتى مىتوان آن را به طريق غير مزايده به فروش رساند كه بستانكارانى كه نسبت به آن حق وثيقه دارند به اين امر رضايت دهند . و بر اساس ماده 114 قانون اجراى احكام مدنى اموال توقيف شده محكوم‌عليه بدهكار بايد بر اساس مزايده به فروش برسد .\r\n( جواب ) : بسمه تعالى 1 - دولت مىتواند درباره‌ى اموال خويش قانون لزوم مزايده و اعتبار آن در تجويز تكليفى و وضعى ، را وضع نمايد و در آن صورت مزايده شرط صحت هم خواهد بود . و ظاهر مفاد ماده 82 قانون محاسبات عمومى هم همين است . و بنابراين بدون رعايت مزايده معامله فضولى مىباشد .\r\n2 - حتماً لازم است ، مال ، مال شخص مفلس است و بايد رعايت مصلحت دائن و مديون بشود و بدون مزايده نمىشود .\r\n3 - دو مورد استثناء هم وجه شرعى ندارد ، مال فقط مال بستانكار نيست كه با توافق بخواهند بدون مزايده و رعايت مصلحت ورشكسته ، اموال او را قيمت گذارى كنند .\r\nسؤال 312 : اينجانب حدود يك سال پيش اتومبيل شخص سومى را نزد آقايى در بنگاه ايشان بردم ، حدود ساعت 7 جهت فروش ، معامله با ايشان انجام گرديد و قول فردا صبح را دادند ( البته قسمتى از ثمن معامله را ) ، روز بعد مبلغ چك را به حساب واريز نكردند و وقتى به ايشان مراجعه كردم ، گفتند اتومبيل گران است . بنده عرض كردم چون آبروى من و شخص سوم از بابت اين چك در ميان است ، شما معامله را فسخ نكنيد و به قوت خود باقى باشد ، چنان‌چه ضرر و زيانى داشت ، دو سهم از شش سهم با شما شريك مىشوم . ولى از بابت شراكت با شما الان پول ندارم ، ايشان قبول نمودند و\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nپس از مدت يك هفته كه ايشان مشغول تعميرات ماشين بودند و ماشين نزد ايشان بوده است ، جهت فروش در نيمه شب ، اتومبيل را از جلوى منزل ايشان به سرقت مىبرند و هنوز پيدا نشده است . ايشان مبلغ دو ميليون از پول بنده را كه در جاى ديگر پس از اين معامله نزد ايشان رسيده است به من نمىدهد و مىگويد كه دو سهم از مبلغ كل اتومبيل را بايد شما بدهيد . آيا من نسبت به ايشان مديون مىباشم ، يا ايشان بايستى مبغ پول بنده را مسترد نمايد ؟\r\n( جواب ) : بسمه تعالى در فرض مزبور كه معامله قطعى شده ماشين ملك صاحب بنگاه مىباشد و سرقت آن پاى شما حساب نمىشود . و قول شما در مورد 26 مربوط به ضرر در قيمت و فروش مىباشد . ربطى به سرقت ندارد . به هر حال نبايد از شما بگيرد . شما همه‌ى قيمت معامله را طلب داريد .\r\nسؤال 313 : با گذشت حدود پنج سال بعد از واريز وجه به حساب شركت تعاونى ، باز هم با سرو صدا و جنجال خريدار و بد و بيراه و ناسزا مواجه شدم . ايشان فقط مىگويد كه مبلغ قرارداد 1200000 ريال بوده و همين زمان به شما واگذار مىكنم . حال سؤال اين است : آيا حق با خريدار است با توجه به اين كه مبلغى كه از حساب من پرداخت شده ، به شركت تعاونى بيش‌تر از مبلغ پرداختى خريدار مىباشد . در حال حاضر كه مدت پانزده سال از زمان ثبت نام در شركت تعاونى مىگذرد و اينجانب مبلغى معادل شانزده ميليون ريال پرداخت كرده‌ام و خريدار هيچ‌گونه وجهى غير از مبلغ اوليه نداده و اگر صحبتى هم به ميان مىآيد مىخواهد همين مبلغ را بدهد و كل زمين را به نام ايشان بزنم ؛ ولى در حال حاضر مبلغ زمين حدود 50 تا 60 ميليون تومان شده . لطفاً مرا راهنمايى فرماييد . در آخر اينجانب پيشنهاد دادم كه مبالغ دريافتى شركت تعاونى را بدهيد . 12 زمين به نام شما و 12 هم به نام من باشد . به خاطر اين كه 15 سال گذشته و شما به تعهداتان عمل نكرده‌ايد و هنوز هم مىخواهيد با همان 1200000 ريال ، زمين به نام شما شود .\r\n( جواب ) : بسمه تعالى بايد تحقيق شود كه اساساً واگذارى امتياز به غير ، از نظر اداره‌ى مربوطه صحيح است و فروش امتياز جايز است يا نه ؟ 2 - بر فرض اين‌كه جايز باشد - هم‌چون فروش كوپن - چون به شرط شما عمل نكرده‌اند ، شما حق فسخ قرار را داريد و آن‌ها جز پولى كه واريز كرده‌اند ، هيچ حقى ندارند و زمين ملك شما مىباشد .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nسؤال 314 : 1 - اگر در عقد بيعى بايع شرط كرده كه مشترى بابت پرداخت ثمن ، ضامن يا رهن بدهد ، در صورتى كه مشترى به شرط مزبور عمل نكند بايع حق فسخ خواهد داشت . حال سؤال اين است : اگر مشترى قبل از آن كه بايع اعمال فسخ كند ، ثمن را بپردازد ، آيا باز هم بايع حق فسخ خواهد داشت ؟ به عبارت ديگر آيا صرف تخلف شرط در اين مورد حق فسخ مىآورد يا چون غرض اصلى از اخذ ضمان يا رهن ، پرداخت ثمن بوده و اين غرض هر چند با تأخير حاصل شده است ، پس ديگر حق فسخ وجود ندارد ؟\r\n2 - هرگاه مبيع كلى در ذمه باشد در صورتى كه بايع فرد آن را معين كند و بگويد مىخواهم اين فرد را به تو تحويل دهم ، آيا مشترى مىتواند آن را بدون اذن بايع قبض كند يا لازم است بايع آن را به اقباض مشترى بدهد ؟\r\n3 - در صورتى كه مبيع فرد مردد باشد ولى به گونه‌اى كه هيچ گونه غررى در آن نباشد ، آيا باز هم معامله باطل است . مثلًا كارخانه‌اى بشقاب توليد مىكند و همه بشقاب‌ها نيز مثل هم هستند ، منتهى رنگ‌هاى متفاوتى دارند ولى قيمت‌ها يكى است و فروشنده به مشترى بگويد هر كدام را مىخواهى به پانصد تومان به تو فروختم ، و مشترى پس از معامله يكى از مصاديق را انتخاب كند ، آيا معامله صحيح است ؟ يا بشقاب‌ها دو نمونه است و از نظر جنس و قيمت با يك ديگر تفاوت دارند ، ولى بايع به مشترى مىگويد اگر اين نمونه را بردارى به هزار تومان و اگر آن نمونه را بردارى به دو هزار تومان فروختم ؛ در اين صورت معامله صحيح است يا نه ؟\r\n( جواب ) : بسمه تعالى 1 - ظاهراً شرط ضمانت و رهن براى وصول ، ثمن بوده و بنابراين وجهى براى فسخ نيست ، ليكن اگر فرض كنيم كه نظر بر عنوان ضمانت و رهن بوده است ، حق فسخ مىباشد .\r\n2 - بدون اقباض تعين نمىپذيرد و صرف تمايل به دفع يك فرد تعين نمىشود . پس حق برداشت بدون اذن بايع را ندارد .\r\n3 - در مثال بشقاب و مانند آن غررى نيست ، ليكن در كل ، ممكن است موجب غرر شود ، خصوصاً در نماءت و . . . . و برخى مسائل اختلافى غير مترقبه . گرچه به نظر اينجانب در مواردى كه غرر نيست ، بيع - معاطاة يا عقدى - بر آن چه كه به انتخاب مشترى از ميان اشياء متساوى باشد اشكالى ندارد .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nسؤال 315 : 1 - زيد يكى از اموال خود را كه در دست عمرو بوده به وى فروخته ، در صورتى كه مشترى حاضر به پرداخت ثمن نباشد ، يا آن را به تأخير اندازد ، آيا بايع در صور ذيل حق استرداد و حبس مبيع را دارد ؟ الف : مال مزبور عدواناً در دست عمرو بوده .\r\nب : مال مزبور به عنوان عاريه يا وديعه و امثال آن در دست وى بوده . ج : مال مزبور را به عنوان اين كه برايش بفروشد در دست داشته ، ولى موفق به فروش نشده و سپس آن را از زيد خريده . د : مال مزبور را در وقت بيع براى مشاهده و بررسى كيفيت آن گرفته است .\r\n2 - بين زيد و عمرو بيعى واقع شده ، ولى فعلًا مشترى نسبت به پرداخت يكباره ثمن قدرت ندارد ، از اين رو به دادگاه مراجعه و محكمه نيز حكم به پرداخت اقساطى ثمن مىكند ، آيا در اين گونه موارد براى بايع حق حبس مبيع وجود دارد يا خير ؟\r\n3 - آيا لازم است قراردادها تحت عنوان يكى از عقود معين مانند بيع ، اجاره ، صلح و . . . قرار گيرد و يا اين كه قراردادهاى ديگرى هم كه تحت هيچ يك از اين عناوين مزبور قرار نمىگيرد و شرايط صحت معامله در آن‌ها رعايت شود ، لازم الوفاء بوده و طرفين قرارداد ، لازم است به آن عمل كنند ؟\r\n( جواب ) : بسمه تعالى 1 - شكايت نموده ثمن را مىگيرد . در همه‌ى صور . اگر ثمن را نتواند بگيرد حق استرداد مبيع را هم دارد . 2 - با حكم قاضى ، فيصله دعوا با اقساط شده اگر اقساط را هم نمىدهد شكايت كرده مىگيرد . 3 - همه‌ى قراردادها محترم مىباشند با حفظ شرايط .\r\nسؤال 316 : در موردى كه بايع حق حبس مبيع را به لحاظ عدم تأديه ثمن از ناحيه مشترى دارد ؛ آيا در اين برهه مشترى مىتواند از بايع بخواهد خود ( مشترى ) يا شخصى ثالث از مبيع محبوس انتفاع ببرد و به بيان ديگر آيا بر بايع لازم است به خواسته مشترى اجابت كند ؟\r\n( جواب ) : بسمه تعالى اگر از مدت خيار تأخير گذشته كه بايع حق فسخ دارد و گرنه ( نگذشته يا نمىخواهد فسخ كند ) مال مشترى است و مىتواند خود يا ديگرى با اجازه‌ى او استفاده كنند .\r\nسؤال 317 : پرسشى چند پيرامون قاعده « تلف المبيع قبل قبضه . . . » مطرح است متمنى است ما را از نظرات مبارك خويش محروم نفرماييد : 1 - آيا اين قاعده در مورد تلف ثمن\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nقبل از قبض نيز جارى است ؟ 2 - در صورتى كه بايع ، مبيع را تسليم كند اما مشترى از گرفتن آن امتناع ورزد و دسترسى به حاكم نباشد و يا حاكم نيز از گرفتن آن امتناع نمايد ، وظيفه چيست ؟ 3 - در صورتى كه حاكم پذيرفت كه مبيع را تحويل بگيرد و بايع براى آوردن مبيع به منزل مراجعه نمود تا مبيع را به نزد وى بياورد ، ولى مبيع در بين راه و يا در نزد حاكم اما قبل از قبض آن توسط حاكم تلف شد ، وظيفه چيست ؟ 4 - در صورتى كه بايع به حاكم مراجعه كرد و حاكم به او گفت دو روز ديگر مبيع را بياور و مبيع در اثناء اين مدت تلف شود ، از مال بايع تلف شده يا از مال مشترى ؟ 5 - در صورتى كه حاكم ، بخشى از مبيع را تحويل بگيرد اما از پذيرفتن بخش ديگر امتناع كند و قسمتى را كه حاكم تحويل نگرفته تلف شود ، حكم قضيه چيست ؟ آيا مشترى خيار تبعض صفقه دارد ؟\r\n( جواب ) : بسمه تعالى 1 - هرچند احتمالًا در ثمن هم جارى است ، ليكن چون حكمى بر خلاف قاعده مىباشد بايد به مورد دليل مخصوص شود و آن در مبيع‌است .\r\n2 - قبض حاصل شده ، چون آن چه لازم است تخليه و اعلام آن مىباشد .\r\n3 - قبض حاكم در موردى كه قبض مشترى امكان ندارد ، به منزله‌ى قبض مشترى است و تلف پيش از آن موجب انفساخ است .\r\n4 - حكم شماره‌ى 3 را دارد .\r\n5 - اگر قبض - تخليه و اعلام - حاصل نشده تبعض صفقه مىشود و خيار دارد .\r\nسؤال 318 : 1 - آيا قاعده « تلف المبيع قبل قبضه » اختصاص به بيع دارد يا در ساير معاوضات نيز جارى است ؟ 2 - در صورتى كه مشترى حاضر است مبيع را تسلّم كند ، ليكن بايع بدون عذر موجه از تسليم آن امتناع كند و مبيع تلف مىشود ، آيا چنين مواردى از مصاديق قاعده فوق الذكر است يا در اين گونه موارد بيع منفسخ نمىشود ، بلكه مشترى مىتواند معامله را فسخ و ثمن را مسترد نمايد يا معامله را امضا و تقاضاى بدل كند ؟ 3 - در صورتى كه زيد زمينى را از عمرو به عنوان اين كه 100 متر است مىخرد و آن چه مد نظر است اين است كه زمين كم‌تر از 100 متر نباشد ، ولى مقيد به اين كه زياده باشد نبوده‌اند و اتفاقاً 110 متر درآيد ؛ آيا چنين بيعى بيع گزاف است يا نه ؟ و آيا بايع نسبت به مقدار زياده با مشترى مشاعاً شريك مىشود يا حكم ديگرى دارد ؟\r\n( جواب ) : بسمه تعالى 1 - دليلى در غير بيع نداريم در مورد ملك . اما به معناى ديگر در مثل اجاره جريان دارد ، به اين معنى كه در اجاره چون قدرت بر تسليم و\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nتسليم ، شرط است ، حتى پس از قبض عين نسبت به منافع آينده ، ممكن است جارى شود . 2 - منفسخ مىشود . 3 - اگر اضافه متسامح فيها باشد ، معامله صحيح و نافذ است و گرنه مجهول . اين در صورتى است كه بايع اضافه را هم به مشترى واگذارد و گرنه شركت مىشود و مشترى خيار عيب دارد - عيب شراكت - .\r\nسؤال 319 : 1 - هم‌چنان كه مستحضريد مشهور فقهاى اماميه بايع را مسؤول پرداخت هزينه‌هاى تسليم مبيع و مشترى را عهده‌دار پرداخت مخارج تأديه ثمن مىدانند ، حال بفرماييد ؛ الف ) هزينه‌هاى مشترك معامله كه هم به مبيع مربوط است و هم به ثمن ، بر عهده كيست ؟ مثل اين كه انجام معامله در مكانى مستلزم پرداخت هزينه معامله در آن جاست يا مثلًا هزينه حق الثبت و حق التحرير و بهاى اوراق رسمى كه از سوى دفاتر اسناد رسمى جهت ثبت اخذ مىگردد ، آيا اين هزينه‌ها بين طرفين معامله مىشود ؟\r\nب ) اگر در ضمن معامله شرطى شده باشد كه تحقق آن هزينه دارد ، چه كسى بايد آن را بپردازد ، مثلًا شخصى كتاب خود را به ديگرى مىفروشد ولى در ضمن عقد شرط مىكند كه مشترى پيراهنى را براى او بدوزد ، در صورتى كه حمل و نقل و تسليم شىء خياطت شده هزينه‌اى را در بر داشته باشد ، آيا بايع بايد آن را بپردازد يا مشترى ؟ به عبارت ديگر آيا علاوه بر هزينه‌ى خياطت هزينه‌ى حمل و نقل و تسليم آن نيز بر عهده مشترى است يا هزينه‌ى حمل و نقل و تسليم را بايع بايد بپردازد ؟\r\n2 - اگر تعهد يكى از متعاملين مؤجل و ديگرى حال باشد و قبل از اجراى تعهد حال معلوم مىشود كسى كه بايد تعهد خود را مؤجلًا و در آينده انجام دهد ، قادر به انجام آن در موعد مقرر نخواهد بود ، آيا كسى كه تعهدش حال است مىتواند از انجام تعهد خود استنكاف كند و به عبارت ديگر ، آيا حق حبس براى وى وجود دارد ؟\r\n3 - هر گاه كسى به بيع فاسد مالى را قبض كند و آن مال در دستش تلف يا نقص شود ، آيا قيمة المسمى را ضامن است يا قيمة المثل را ؟\r\n4 - آيا عدم النفع موجب ضمان است يا نه ؟\r\n( جواب ) : بسمه تعالى 1 - اگر تعارفى كه به منزله‌ى شرط بنايى است نباشد ، تابع قرار در معامله است ، ظاهراً فعلًا بناء عرف بر تنصيف است .\r\n2 - اگر تعارف و يا قرار خاص نباشد ، به عهده‌ى بايع است چون فقط خياطت ، شرط بوده است .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n3 - اگر از اول معلوم است كه عاجز است كه تعهد باطلى است و اگر بعداً فقط اين طرف بفهمد ، يعنى بعداً كشف شود ، چون بناء معامله بر داد و ستد است و تعامل يك طرفه نيست ، بر اين طرف هم لازم نيست عمل كند .\r\n4 - ضامن قيمة المثل است ليكن اگر مسمى كم‌تر از مثل است از باب اقدام ، همان مسمى كافى است مگر اين كه اثبات شود كه رضايت به مسمى ، مقيد به صحت بيع بوده است .\r\n5 - موارد مختلف است ، در بسيارى موارد صدق اضرار مىكند مثل حبس كردن حرّ كسوب .\r\nسؤال 320 : 1 - آيا بيع به شرط آزمايش صحيح است ، به اين معنا كه مشترى در صورتى مبيع را خواهد پذيرفت كه آن را آزمايش كند و آزمايش موفقيت‌آميز باشد ؟ و در صورت صحت آيا مالكيت از حين عقد است يا پس از انجام آزمايش ؟\r\n2 - آيا بيع به شرط موافقت و پسند مشترى صحيح است و در صورت صحت ، ملكيت از ابتدا انتقال مىيابد و موافقت مشترى به منزله‌ى اجازه‌ى كاشفه است يا اين معامله صرفاً يك وعده‌ى يك طرفى بوده و پس از اعلام موافقت و رضايت از سوى مشترى مالكيت انتقال مىيابد ؟\r\n3 - آيا شرط تأخير در انتقال مالكيت مشروع است يا از شروط فاسد است و در صورتى كه از شروط فاسد محسوب مىشود ، آيا مفسد عقد نيز مىباشد يا نه ؟\r\n( جواب ) : بسمه تعالى 1 - اگر بيع فعلًا قطعى است و شرط آزمايش به عنوان شرط خيار در صورت عدم توفيق آزمايش باشد اشكالى ندارد و مالكيت هم اكنون است ليكن اگر شرط آزمايش شرط اصل بيع باشد كه مالكيت موكول به بعد باشد ، اين تعليق است و تعليق ، هرچند در منشأ ، اشكال دارد ، گرچه در برخى موارد اعتبار عقلائى دارد . مثل فروش نفت دولتى مربوط به استخراج چند ماه بعد ، ولى ممكن است اين - نفت - فروش كلى باشد كه هيچ اشكالى ندارد .\r\n2 - حكمش مثل بالاست ، در مورد تعليق ، اگر يك وعده باشد كه اشكالى ندارد ، ليكن معامله هم نشده است .\r\n3 - اگر تعليق باشد مفسد عقد هم مىباشد . در تعليق اشكال‌هايى شده شايد مهم‌ترين آن‌ها عدم اعتبار عقلائى باشد .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nسؤال 321 : 1 - در صورتى كه بيع از روى نمونه به عمل آمده باشد ، آيا لازم است بايع مبيعى را كه به مشترى تحويل مىدهد ، داراى تمام صفات نمونه‌اى باشد كه به رؤيت مشترى رسيده ، هرچند در ماليت و رغبت مشترى دخالت نداشته باشد يا دارا بودن صفاتى كه در ماليت و رغبت دخيل است كفايت مىكند ؟ و در هر صورت فقدان هر نوع وصفى ، موجب حق فسخ مشترى ، خواهد بود يا فقط اوصافى كه در ماليت و رغبت دخالت دارند موجب فسخ خواهند بود ؟\r\n2 - ماده 385 قانون مدنى كه از فقه اماميه اتخاذ شده است ، مقرر مىدارد : « اگر مبيع از قبيل خانه يا فرش باشد كه تجزيه آن بدون ضرر ممكن نمىشود و به شرط بودن مقدار معين فروخته شده ، ولى در حين تسليم ، كم‌تر يا بيش‌تر درآيد ، در صورت اول مشترى و در صورت دوم بايع حق فسخ خواهد داشت . » پرسش اين است كه : حق فسخ مزبور به طور مطلق است ، خواه كمى و زيادى عرفاً قابل مسامحه باشد و خواه نباشد ، يا تنها در صورتى است كه از نظر عرف قابل مسامحه نباشد ؟\r\n3 - گاه ملكى مورد معامله قرار مىگيرد و پس از معامله ، معدنى در آن كشف مىشود و طبق قوانين فعلى معادن در انحصار دولت است ؛ بنابراين متعلق به دولت خواهد بود ، در اين صورت آيا مشترى حق فسخ خواهد داشت يا مىتواند معامله را فسخ نكند و مقدارى را كه متضرر شده از بايع اخذ كند ؟ يا حكم ديگرى دارد ؟ و به هر حال آيا بايع مىتواند از دولت وجهى را مطالبه نمايد ؟\r\n4 - در صورتى كه مبيعى به وصف معينى فروخته شود ولى وصف جنبه فرعى داشته باشد نه اصلى ، در صورتى كه كم‌تر يا بيش‌تر از مقدار فروخته شده درآيد ، حكم مسأله چيست ؟\r\n5 - بر اساس عبارات فقهاء در باب « ما يدخل فى المبيع » ملاك تابع بودن ، عرف است . بفرماييد ؛ عرف عام ملاك است يا خاص ؟ و در صورت تعارض كدام يك مقدم است ؟\r\n( جواب ) : بسمه تعالى 1 - اگر اوصاف مورد رغبت نباشد از اول دخالتى در هدف و معامله نداشته است و بنابراين تخلف آن هم موجب فسخ نيست ، و همين‌طور در مورد سؤال دوم .\r\n3 - در بسيارى موارد ، اين عيب حساب نمىشود ، بلكه موجب درآمد بيش‌ترى است ، ليكن اگر عيب حساب شود موجب حق فسخ است .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\n4 - اگر مورد رغبت نيست از اول ، دخالتى نداشته است .\r\n5 - عرف خاص محل و زمان معامله .\r\nسؤال 322 : 1 - با عنايت به اين كه در ماده 348 قانون مدنى ايران آمده است : « بيع چيزى كه خريد و فروش آن قانوناً ممنوع است ، باطل است » ، بيان فرماييد : آيا منع قانونى موجب مىشود مبيع همانند مواردى كه شرعاً خريد و فروش آن حرام و باطل است ( مثل بيع ميته ، خمر و آلات قمار ) ، در اين گونه موارد نيز حرام و باطل باشد يا منع قانونى صرفاً حرمت تكليفى مىآورد ، اما در صحت معامله تأثيرى ندارد و يا موارد مختلف است و در برخى موارد ، معامله صحيح ، و در برخى موارد باطل و در برخى موارد غير نافذ بوده و محتاج به اجازه است ؟ به طور مثال : قانون ، بيع سلاح و مهمات يا مواد مخدر يا فروش سيگار به افراد زير 18 سال را ممنوع نموده ؛ حال اگر عليرغم منع قانونى ، معامله‌اى صورت پذيرد چه حكمى دارد ؟ يا فروش اموال عمومى و دولتى تحت شرايطى و توسط دولت مجاز است اما افراد ديگر نمىتوانند اقدام به خريد و فروش كنند ، حال اگر شخصى بىاعتنا به اين منع قانونى ، مثلًا اقدام به فروش بخشى از يك پارك به شخص ديگر جهت احداث شهرك بازى نمايد و دولت نيز پس از فروش بيع مزبور را اجازه دهد آيا اجازه دولت در اين مورد مؤثر است و بيع را نافذ مىكند يا تأثيرى نداشته و بيع باطل است ؟ و به طور كلى ملاك صحت و بطلان در اين‌گونه موارد چيست ؟\r\n2 - با عنايت به اين كه مشهور فقهاى اماميه « كثر اللَّه امثالهم » يكى از شرايط عوضين را ماليت و داشتن منفعت عقلايى دانسته‌اند بيان فرماييد : اولًا آيا ماليت از شرايط عوضين مىباشد يا نه ؟ و ثانياً : در منفعت عقلايى و ماليت ، آيا اغراض نوعى ملاك است يا اغراض شخصى ؟ مثلًا آيا خريد و فروش نامه‌هاى زن و شوهر در زمان نامزدى كه براى آن‌ها اهميت بسيار دارد و يا آلبوم عكس خانوادگى كه براى آن خانواده از اهميت ويژه‌اى برخوردار است ، صحيح است يا چون منفعت عقلايى غالب ندارد باطل است ؟\r\n( جواب ) : بسمه تعالى 1 - ممنوع حكومتى تابع حكم ولائى است و به تعبير ديگر مثل مطلق واجبات نظاميه است براى اين‌كه هرج و مرج نشود . بايد ديد قانون ، آن را ابطال كرده يا فقط جريمه دارد . 2 - فروش مال دولت فضولى است و با اجازه درست\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nمىشود . 3 - ماليت ركن بيع است و ملاك ماليت ، از نظر شخص است به طورى كه هر كسى در آن شرايط باشد آن را مال مىداند .\r\nسؤال 323 : 1 - با عنايت به اين كه برخى از فقهاء تصريح نموده‌اند ؛ در بيع عين معين لازم است مبيع در حين عقد موجود باشد و به تعبير برخى از فقها ، اصل بر موجود بودن متعلق عقد است الا ما خرج بالدليل ، بفرماييد ؛ اولًا : آيا به نظر حضرتعالى نيز لازم است مبيع در حين عقد موجود باشد و يا همين كه بدانيم در حين تسليم موجود خواهد بود كفايت مىكند ؟\r\nثانياً : فروش آپارتمان و مكان‌هاى تجارى كه با متراژ و ويژگىهاى معين پيش فروش مىگردد ، آيا از مصاديق عين معين است تا در نتيجه بيع آن باطل باشد يا از مصاديق كلى در ذمه است تا بيع صحيح باشد و يا از مصاديق عين معين است ولى استثنايى از قاعده كلى محسوب مىشود و بيع آن صحيح است ؟\r\n2 - در بيع معلق ( در صورتى كه تعليق در منشأ باشد نه در انشاء ) آيا مالكيت مبيع و ثمن از حين بيع است يا از حين حصول معلق عليه ؟\r\n3 - اگر معامله‌اى در خارج از محل سكونت بايع و مشترى صورت گيرد و وضعيت به گونه‌اى است كه نمىتوان محل وقوع را ملحوظ نمود ، مثل اين كه بيع در كشتى و در دريا يا در هواپيما و در هوا صورت گيرد ، در صورت اختلاف بين متبايعين تكليف چيست و مبيع و ثمن را از كجا و بر اساس عرف چه مكانى بايد تسليم نمود ؟\r\n( جواب ) : بسمه تعالى 1 - اگر مبيع در ملك شخص سومى است معامله جايز نمىباشد ، يعنى فضولى است . و اگر اساساً وجود ندارد كه بيع كلى است و اشكالى ندارد . در مورد آپارتمان‌هاى مذكور عقلًا معامله بر كلى است ، ليكن عرفاً معامله بر عين معين حساب مىشود و چون ايجاد آن در اختيار بائع است ، اشكال ندارد .\r\n2 - تعليق در منشأ هم اشكال دارد . 3 - اگر فرق مىكند بايد در حال بيع مشخص شود و گرنه غرر خواهد بود .\r\nسؤال 324 : در صورتى كه خريدار در روز محضر پولش حاضر نبوده ، آيا از نظر شرعى حق فسخ براى فروشنده محفوظ است يا خير ؟\r\n( جواب ) : بسمه تعالى طبق فتواى مشهور فقها ، و ظاهر روايات ، اگر مشترى ثمن معامله را در موعد مقرر نياورد و بايع هم جنس را تحويل نداده باشد ، پس از سه روز از\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nموعد مقرر حق فسخ معامله ثابت است . ولى اگر هر يك از آن دو ، قبض داده باشند اين خيار نيست ، مگر اين كه شرط شده باشد كه اگر در موعد مقرر ثمن را ( مثلًا ) نياورد بايع فسخ كند كه در صورت شرط مزبور ، خيار شرط مسلماً ثابت است .\r\nسؤال 325 : شخصى ملكى را به نحو صورى و به قصد واقعى امانى به نام فردى مىكند . پس از چندى بين آنان اختلاف حادث مىشود ليكن منتقل اليه به طور كتبى و شفاهى صراحتا به صورى بودن بيع اقرار مىنمايد .\r\nآيا پس از چندين اقرار از سوى منتقل اليه ، وى در تصرف مال و يا انتقال آن به غير و يا استنكاف از واگذارى مال به صاحب واقعى و عدول از اقرار جايز است ؟\r\n( جواب ) : بسمه تعالى اگر صورى بوده معامله نبوده و بايد ملك را به صاحبش تحويل دهد ؛ ليكن بايد اين مطلب اثبات شود ، با نوشته ، يا ضبط صداى منتقل اليه ، و مانند اين‌ها ، يا شهادت دو نفر .\r\nسؤال 326 : شخصى سه واحد نيمه كاره آپارتمانى را فروخت و متعهد گرديد كه در تاريخ معينى سند واحدها را به نام خريدار تنظيم نمايد . فروشنده با گرفتن بخشى از ثمن ، با خريدار توافق نمود كه چنان‌چه به تعهداتش عمل ننمايد روزانه مبلغى را به عنوان خسارت به خريدار بپردازد . با امضاى چهار شهود و طرفين قرارداد اين توافق به امضاء رسيد . چون تا كنون فروشنده به تعهداتش عمل ننموده و موجب ايراد خسارت به خريدار شده است .\r\nسؤال اينجانب اين است : با توجه به ايراد خسارت ناشى از عدم تنظيم سند به خريدار ، آيا عدم پرداخت اين خسارت از جانب فروشنده به خريدار وجه شرعى دارد ؟\r\nيعنى اجازه دارد كه خسارت نپردازد ؟ يا لازم الاجر مىباشد و بايد بپردازد ؟\r\n( جواب ) : بسمه تعالى لازم است طبق قرار عمل شود .\r\nسؤال 327 : 1 - ملكى است وفق مقررات شهردارى ، قانونى ، بنا به ضرورت جهت طرح اصلاح خيابان و غيره ، شهردارى يا بر مبناى توافق و يا پرداخت مبلغ قيمت ، تملك نموده است . قانون تملك مصوب مجلس و تاييد شوراى نگهبان پس از گذشت چند سال منتفى شد . پس از منتفى شدن قانون تملك ، مالك با مراجعه به شهردارى\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nاظهار مىدارد با توجه به منتفى شدن طرح يا ملك مرا برگردانيد و يا قيمت آن را به روز پرداخت كنيد . در اين صورت تكليف شرعى چيست ؟\r\n( جواب ) : بسمه تعالى مىتواند ملك را برگرداند و يا به قيمت روز بگيرد . و حق شكايت در اين زمينه را دارد . از باب خيار شرط . ( شرط مبنى عليه العقد ) . اين در صورتى است كه قبول قيمت گذشته بر اساس ناچارى باشد كه مىبيند اگر آن مقدار را هم نگيرد ، همه‌ى مال از دستش رفته است ولى اگر واقعاً به قيمت مزبور گذشته راضى بوده است ، معامله تمام و حق مراجعه ندارد .\r\n2 - شهردارى جهت رفع مشكل ترافيك بر اساس طرح مصوب ، در حال احداث اتوبان در داخل شهر مىباشد ، به هنگام اجراء مواجه با اراضى وقفى مىگردد كه بايد اراضى وقفى را تملك نمايد . به نظر حضرتعالى ، نحوه تملك اراضى وقفى به لحاظ شرعى چگونه بايد باشد ؟\r\n( جواب ) : بسمه تعالى بايد احراز اهميت بشود ، در آن صورت جايز است . وقف را به قيمت روز مىفروشند و با پول آن تبديل به جاى ديگر مىشود .\r\n3 - شخصى در ملك شخصى خود اقدام به احداث بنا نموده است ، و دولت به دليل اضرار به منافع ملى تقاضاى قلع بنا نموده است . آيا صدور حكم قلع بنا به دليل اضرار به مصالح ملى ، وجهه شرعى دارد يا خير ؟\r\n( جواب ) : بسمه تعالى بايد حتما احراز اهميت قطعى بشود و گرنه مالكيت محترم است ، و كسى حق قلع و قمع ندارد . اگر احراز مصلحت قطعى شد ، از باب ضرورت جايز است و قيمت آن را بايد پرداخت كنند .\r\n4 - ملكى به دليل وقوع آن در طرح دولتى توسط شهردارى تملك قانونى شده و به دليل عدم مراجعه مالك جهت اخذ قيمت ، پول آن به صندوق دولت واريز گرديده . پس از چندى مالك طى دادخواستى از دادگاه تقاضاى قيمت روز ملك خود را نموده است .\r\nآيا مالك مستحق قيمت روزاست ، يا بايد همان مبلغ قبلى را اخذ نمايد ؟ تكليف چيست ؟\r\n( جواب ) : بسمه تعالى مالك مستحق قيمت روز مىباشد .\r\nسؤال 328 : برابر عرف متداول و مرسوم ؛ مالك زمينى طى قراردادى با فرد سازنده ، مقرر مىدارند ؛ سازنده از محل پيش فروش برخى واحدها ، تمام ساختمان را ساخته و\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nالنهايه نيمى از واحدها به مالك زمين و نيم ديگر به سازنده تعلق گيرد ، در همين جهت سازنده ، واحدها را به عقد بيع به خريداران مىفروشد و از محل در آمد آن ، واحدهاى كل ساختمان را مىسازد . حال سؤال در اين‌جا است كه مالك زمين كه داراى خيار فسخ است ؛ اگر معامله اصلى و مبنا را فسخ كند ، حقوق خريداران كه به عقد دوم حاصل شده است چگونه خواهد بود ؟ و نظر به اين كه اعظم فقهاء ، شيخ انصارى در مكاسب فصل احكام خيارات ؛ انتقال به عقد دوم را به منزله تلف تلقى كرده ، در صورت فسخ مالك آيا غير از رجوع به مثل و يا قيمت ، حكم ديگر دارند يا خير ؟ و آيا فسخ قرارداد مبنا خللى به حقوق خريداران به عقد دوم وارد مىكند ؟ با نظر به اين كه فسخ اثر قهقرايى ندارد بخلاف بطلان ؟\r\n( جواب ) : بسمه تعالى 1 - ذكر نكردند كه چه نوع خيارى بوده ، و اساساً مطلق بوده يا مشروط ؛ ليكن به هر حال اينجانب فسخ را متعلق به عقد مىدانم و تلف عين حقيقتاً يا حكماً را مانعى براى فسخ نمىدانم . هرچند در اين مسأله اختلاف نظر وجود دارد ، مگر اين كه شرط خاصى باشد كه مثلًا خيار ، تا بقاء عين .\r\n2 - معاملات لازمه در حكم تلف عين مىباشند و وقتى مالك فسخ نمود قيمت زمين را مىتواند بگيرد .\r\nسؤال 329 : ملكى به شرط مقدار معين و با حدود مشخص فروخته شده است ، پس از تحويل ملك ، مشخص مىشود كه ساخت ملك بيش‌تر بوده ، ليكن حدود ملك همان است كه در قرارداد ذكر شده ، از طرفى بايع در مبايعه نامه رسمى كليه خيارات حتى خيار غبن هر چند فاحش را از خود ساقط نموده ، آيا بايع پس از اسقاط كليه خيارات مىتواند معامله را فسخ نمايد .\r\n( جواب ) : بسمه تعالى 1 - صور مختلفى دارد : عرصه‌ى زمين به عنوان محدوده‌ى معينه ، مورد معامله است ، يا مساحت و متراژ معين ؟ در صورت اول ، معامله تمام است و فسخ نمىشود ، در صورت دوم ، معامله به مقدار معين شده و مازاد از مقدار ذكر شده در عقد ، ملك بايع است ، و اگر بايع جاهل به مساحت بوده و تفكيك موجب ضرر مهمى بر بايع مىشود ، به نظر اينجانب حق فسخ دارد و اگر تفكيك مقدار مذكور ، از مقدار زايد ضررى برايش نيست فسخ نمىكند . اگر مورد معامله عرصه محدوده‌ى\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nمعين است به شرط مقدار معين ، در صورت تخلف شرط و معلوم شدن اين كه مقدار بيش‌تر يا كم‌تر بوده حق فسخ براى هر دو طرف است .\r\n2 - همه‌ى آن‌چه گفته شد به حسب طبع اين گونه معامله است ، ليكن چون حق استفاده از هرگونه خيار را از خود سلب نموده است ، حق فسخ ندارد .\r\nسؤال 330 : منزل اينجانب به فروش رسيده و خريدار مدعى شده كه برخى از لوازم ، مانند لوستر و . . . جزء منزل است و بايد به وى واگذار شود . نظر حضرتعالى راجع به فرض فوق چيست ؟\r\n( جواب ) : بسمه تعالى لوستر و مانند آن جزء خانه حساب نمىشود و متعلق به فروشنده است ، مگر اين كه در قرارداد قيد شود .\r\nسؤال 331 : صندوق قرض الحسنه‌اى با اجراى طرحى كه فرم آن پيوست مىباشد ، با شركت افراد در گردونه طرح و اهداى تنها دو هزار تومان ضمن برخوردارى از اجر معنوى از مزاياى آن برخوردار مىگردند . لازم به ذكر است چنان‌چه در تبصره بند سه طرح تصريح شده است افراد شركت كننده در اين طرح بايد از مبلغ اهدايى به طور كامل بگذرند ، و هيچ‌گونه چشم داشتى نداشته باشند . به علاوه مجرى اين طرح صندوق قرض الحسنه با شماره ثبت شده ، مىباشد و مبالغى كه از سوى افراد به صندوق اهدا مىشود ، لزوما بايد در راستاى اهداف تعيين شده براى صندوق هزينه گردد و شبهه سود جويى شخصى در آن راه ندارد .\r\n( جواب ) : بسمه تعالى به نظر اينجانب اين مورد - پس از دقت در فرم پيوستى - از موارد « اكل مال به باطل » است كه در قرآن كريم از آن نهى شده است . و به نظر مىرسد وسيله‌اى است براى پول شوئى و جمع مال به طور مجّان از افراد بىاطلاع . گرچه از جهات ديگر قابل دفاع است . چنان‌كه نفس ورقه در ارمغان بهزيستى و اعانه ملى و مانند آن ماليت دارد و از اين جهت قابل دفاع است ليكن به هرحال به جهاتى كه فعلا مجال توضيح نيست اكل مال به باطل است . و اما وجوهى كه جمع شده اگر احتمال عقلايى هست كه عده‌اى - واقعا نه اسماً - به قصد هديه وجوهى پرداخته‌اند و نمىدانيم كه چه قدر واقعاً قصد هديه داشته‌اند ، و چقدر به قصد بردن عوض بوده‌اند ، دادن خمس كفايت مىكند ؛ ولى اگر همه به قصد بردن عوض در اين طرح شركت كنند\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nبايد همه اموال جمع آورى شده و صدقه داده شود البته اين در صورتىاست كه صاحبان وجوه به هيچ وجه شناخته نشوند و يا دسترسى به آن‌ها ممكن نباشد و گرنه بايد به صاحبان وجوه برگردانده شود . واللَّه عالم .\r\nسؤال 332 : پدر اينجانب املاك خود را در اختيار فردى قرار داد و در قبال آن مبلغ سى و يك تومان گرفت و شرط شد كه اگر پدر بنده تا پايان مدت دو سال مبلغ سى و يك تومان را پس بدهد ملك خود را به تصرف در آورد ؛ ولى قبل از پايان دو سال پدرم فوت نمود . همسر آن مرحوم از اين معامله با اطلاع بوده و به هر شكل ممكن مبلغ سى و يك تومان را تهيه كرده و به آن شخص مىدهد و مىگويد بدهى شوهرم را آورده‌ام كه به شما پس بدهم ، و املاك را تحويل بگيرم . آن شخص مىگويد شما در شرايط خوبى نيستيد و فرزند يتيم داريد ، پول را خرج زندگيت كن و هرگاه فرزندت بالغ شد ، املاك پدرش را از من تحويل بگيرد . بعد از چند سال مادر هم فوت مىكند و فرزند بالغ مىشود و به آن شخص مراجعه كرده و مىگويد : طبق قولى كه به مادرم داده بودى ، ملك پدرم را تحويل بده ولى متاسفانه او به قولى كه داده بود عمل نكرد و گفت : ملك پدرت را طبق سند خيار شرط خريدارى نموده‌ام و تمام حقيقت را انكار كرد . بعد از مدتى اين شخص هم فوت مىكند و اين املاك در تصرف ورثه قرار مىگيرد . در ضمن بزرگان و معتمدان محل به صحت گفتار بنده شهادت مىدهند . سند شرطى و شهادت بزرگان و معتمدان محل ضميمه شده است . اكنون بفرماييد وظيفه ما چيست ؟\r\n( جواب ) : بسمه تعالى طبق شهادت شهود ، ثمن بيع شرط ، تسليم خريدار شده است و او خود قبول نكرده و از باب عواطف انسانى حاضر شده ثمن را نگرفته و ملك را به صاحبانش برگرداند . بنابراين ملك ، مربوط به ورثه فروشنده مىباشد . البته مسأله قضايى است و قاضى بايد شهادت شهود را بررسى كند .\r\nسؤال 333 : شخصى يك دستگاه آپارتمان به مبلغ يكصد و سى ميليون تومان از ديگرى خريدارى نموده و كل ثمن آن را پرداخت كرده است . ( مورد معامله بيش از مبلغ مذكور ارزش دارد ، اما فروشنده به دليل اضطرار مالى معامله را انجام داده است . ) ضمناً وكالت هم به نام خريدار تنظيم گرديده و نيز ضمن معامله شرط شده كه اگر فروشنده ظرف مدت يك ماه مبلغ ياد شده را مسترد داشت ، معامله فسخ مىباشد . بعد از انقضاى\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nمدت يك ماه و عدم استرداد ثمن ، خريدار با استفاده از وكالت ، سند آپارتمان را به نام خود نموده است . اين معامله چه حكمى دارد ؟\r\n( جواب ) : بسمه تعالى معامله مزبور صحيح است . ليكن مراعات انصاف و احسان خوب است . انصاف نيست كه ملكى را كه خيلى بيش‌تر ارزش دارد فقط به خاطر اضطرار طرف به قيمت اندكى تصرف نمود .\r\nسؤال 334 : آيا منفعت مىتواند مبيع واقع شود ؟\r\n( جواب ) : بسمه تعالى آرى مىتواند .\r\nسؤال 335 : در صورتى كه وسيله توزين يا اندازه‌گيرى و امثال آن در كشور يا شهرى متعارف بود و مقدار آن نيز بر اساس متعارف آن شهر معلوم باشد ، ولى مشترى يا بايع از مقدار آن بىاطلاع باشند ، آيا صرف متعارف بودن و معين بودن مقدار آن كفايت مىكند ، يا لازم است مبيع يا مشترى يا هر دو از آن مطلع باشند ؟ مثلًا من ، در اصفهان شش كيلوگرم است و بايع يا مشترى كه اهل قم است و من در آن شهر سه كيلو است مىخواهند در اصفهان معامله كنند .\r\n( جواب ) : بسمه تعالى ظاهراً كفايت مىكند و غرر نمىباشد .\r\nسؤال 336 : در صورتى كه بايع و مشترى يا يكى از آن‌ها در وقت عقد بيع از قيمت بازار خبر نداشته باشند و بگويند فروختم به هر قيمتى كه در بازار ( قيمت سوقيه ) هست و نام بازار معينى را ذكر كنند آيا بيع صحيح است ؟\r\n( جواب ) : بسمه تعالى اگر محدوده‌ى قيمت به طورى كه خطر آفرين نباشد ، معلوم باشد كفايت مىكند .\r\nسؤال 337 : مال شراكتى شخصى در چارچوب مقرراتى در اختيار شخص ديگرى قرار داشته . حال آن شخص بدون رعايت مقررات و يا كسب اجازه صاحب مال اقدام به فروش مال شخص اول كرده است . الآن هم ادعا مىشود اجباراً اين مال فروخته شده است . حال سؤال اين است كه با صرف ادعاى اجبار در فروش مال غير ، شرعا عمل انجام گرفته مباح است يا حرام ؟\r\n( جواب ) : بسمه تعالى فروش مال غير به هيچ وجه جايز نيست ، و اگر مجبور بوده است ، معامله باطل است مگر اين كه صاحب مال اجازه دهد .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nسؤال 338 : شخصى معامله‌اى به شرح ذيل انجام داده است : به مصالحه شرعيه لازمه منتقل نمود فلانى يك جعبه كبريت مشهود در مجلس را به آقاى فلانى ، در حالى كه تمامى اقارير شرعيه‌شان - نافذ و ممضى بود به مبلغ سى هزار تومان به شرط آن كه بايع مبلغ . . . . به صورت قرض الحسنه در اختيار مشترى از تاريخ عقد اين قرارداد به مدت يك ماه قرار دهد - صيغه مصالحه جارى و واقع گرديد و قبض و اقباض صورت گرفت و مشترى مبلغ يك ميليون تومان قرض الحسنه را دريافت نمود و متعهد شد كه در پايان مدت ، مبلغ مذكور را بدون عذر و بهانه به بايع عودت نمايد . حال سؤال اين است كه آيا اين معامله از نظر حضرتعالى صحيح مىباشد يا خير ؟ و در فرض عدم صحت معامله آيا اين شخص مرتكب ربا شده است يا خير ؟\r\n( جواب ) : بسمه تعالى حقير اين معامله را ربا نمىدانم و اشكالى ندارد .\r\nسؤال 339 : در فقه شيعه ، اقاله را عقد جديد نمىدانند ، با اين حال برخى از حقوقدانان محترم اصرار دارند كه اقاله اگر چه عقد جديد نيست ، امّا به هر حال عقد مىباشد و تابع قوانين عمومى عقود است . نظر معظم له در اين باره چيست ؟\r\n( جواب ) : بسمه تعالى به نظر اينجانب ، اقاله اگر چه يك نوع قرار است ولى مفاد آن فكّ عقد و حل قرار است و ادلّه عامه عقود مربوط به قرار اثباتى است نه فكّ قرار .\r\nسؤال 340 : در سوپرماركت‌هاى اروپاى ، كه هزاران نوع جنس از جمله مشروبات الكلى هم فروش مىشود ، آيا كار كردن به‌طور روز مزدى در آن جا جايز است يا حرام ؟\r\n( جواب ) : بسمه تعالى فروش مشروبات مزبور كه مال كفار است به غير مسلمان اشكال ندارد ، كارهاى ديگرى كه جنبه‌ى خدمات دارد نيز اشكالى ندارد .\r\nسؤال 341 : مىخواستم بدانم سود حاصله از بازار فاركس مشكل شرعى دارد ؟\r\n( جواب ) : بسمه تعالى فروش خارج از سيستم بورس ، مادام كه از طرف حكومت شرعى منع نشود ، اشكال ندارد .\r\nسؤال 342 : شركتى كه سرمايه ندارد و براى جلب سرمايه آگهى فروش اقساطى خودرو را با مشخصات آن در روزنامه مىدهد و از هر فرد متقاضى مبلغ 1200 تومان پول براى هزينه‌هاى خودشان مىگيرند و تصميم دارند از نصف اين پول جمع شده تعدادى ماشين اقساطى بدهند و بقيه را سرمايه خود قرار دهند و از آن سود ببرند ، و بعداً\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nپول اين افراد را به خودشان برگردانند ( آن‌هايى كه ماشين ندادند ) ، لازم به ذكر است اگر اين پول‌ها نباشد ، شركت قادر به اين چنين كارى نيست . حال از لحاظ شرعى اين چنين كارى چه حكمى دارد ؟\r\n( جواب ) : بسمه تعالى اگر مانند معاملات هرمى ، قصد پول‌شوئى نباشد و به همه‌ى متقاضيان گفته شود كه : ماشين فلان خصوصيات ، با اين مقدار هزينه‌ى كار مزد ، و تا فلان مدت ، آن هم با حق خيار فسخ كه اگر ماشين فراهم نشد ، قرار فسخ شود و طرفين با اين خصوصيات راضى باشند ، اشكال ندارد . به شرط آن كه موقع گرفتن پول از مردم ، قصد جدّى براى معامله داشته باشند و قادر بر تسليم ماشين باشند .\r\nهرچند در مهلت مقرر . به نظر مىرسد كه اين‌گونه شركت‌ها قصد جدى براى معامله ندارند و يك جريان پول‌شوئى فقط مىباشد .\r\nسؤال 343 : هيئت مديره يك شركت سهامى خاص ، ملك متعلق به شركت را به قيمت سيصد ميليون تومان مىفروشند ، در حالى كه طبق نظر كارشناسان در زمان انعقاد مبايعه نامه هشتصد و سى ميليون تومان ارزيابى شده است ، خريدار در جايى عنوان نموده كه اگر از لحاظ شرعى اين معامله داراى اشكال باشد من معامله را با رضايت فسخ مىنمايم . عاجزانه خواهشمنديم نظر خود را در اين خصوص اعلام بفرماييد ، ضمناً اكثر سهامداران نيز به اين معامله راضى نيستند .\r\n( جواب ) : بسمه تعالى اين معامله فضولى است و بدون رضايت سهامداران باطل است .\r\nسؤال 344 : زمينى را در سال 1383 خريدارى نموده‌ام كه بعد از چند سال متوجه شده‌ام كه كلاهبردارى مىباشد . من در اين مدت متحمل خسارت و ضرر زيادى شده‌ام .\r\nحال سؤال اين است كه آيا من بايد پول زمينم را به نرخ روز بگيرم يا همان پول چهار سال پيش را كه داده‌ام دريافت نمايم ؟\r\n( جواب ) : بسمه تعالى اگر زمين مال غير بوده و فروش فضولى بوده و صاحبش اجازه نداده معامله باطل و شما همان پول چهار سال پيش را به اضافه ضررهايى كه از ناحيه كلاهبردار به شما رسيده طلب داريد .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nسؤال 345 : حدود چهل و پنج سال قبل ، چند قطعه زمين كشاورزى را برزگرى اجاره كرده بود و سازمان اصلاحات اراضى براى زمين‌هاى مزبور به نام برزگر سند رسمى صادر كرد . و پس از چهل سال موجر و مستأجر ( مالك اولى و برزگر ) فوت كردند و وراث مالك اولى و برزگر با هم مصالحه نمودند به اين صورت كه همه‌ى اين زمين‌ها را وراث برزگر تفكيك كنند و هفت قواره از آن را تحويل وراث مالك اولى دهند و پنج قواره را وراث برزگر بردارند . و وراث برزگر طبق اين مصالحه عمل نمودند . اكنون يك قطعه از زمين‌هاى وراث برزگر را شخصى خريدار نموده ولى بعضى از وراث مالك اولى اصرار دارند كه ما از تصرف شما در اين زمين راضى نيستيم مگر اين كه به ما هم قيمت آن زمين را بپردازيد . آيا حرف آن‌ها از نظر شرعى مسموع است يا خير ؟\r\n( جواب ) : بسمه تعالى اگر توافق همه وراث مالك ، با وراث برزگر بر اساس ملكيت هفت قواره و پنج قواره‌ى ذكر شده ، بوده است كه به عنوان نتيجه‌اى از قرار قبلى اجاره‌ى ارباب و رعيتى سابق منعقد شده است ، ديگر حق اعتراض ندارند . خصوصاً اگر تنظيم سند به عنوان بيع نامه باشد .\r\nسؤال 346 : حدود سه سال قبل ورثه مالك يك مزرعه خشك و لم يزرع پس از چند ماه تحقيق و بررسى و رفت و آمد با سهام كارخانه لعاب كاشى كه در آن سال‌ها در اوج قيمت و رواج بود برابر با عرف و شرع معامله نموديم . حال ، پس از چند سال تلاش و زحمت بى وقفه محل مذكور را آباد نمودم و در حال حاضر كارخانه نيز با ركود و ورشكستگى مواجه شده است . با توجه به اين كه در حال حاضر بين دو عوض معامله ، يعنى مزرعه آباد شده از يك طرف و طرف ديگر سهام كارخانه ورشكسته شده غبن افحش پديدار شده ، ورثه تصميم گرفتند كه معامله را فسخ نمايند و با توجه به اين كه يكى از ورثه كارشناس در امور صنايع مىباشد به دروغ خود را جاهل به قيمت واقعى اعلام نموده است . حال كه پس از گذشت چند سال از انجام معامله و پديدار شدن غبن افحش در حال حاضر بين عوضين معامله ( رشد مزرعه و ركود سهام ) شرعا فسخ معامله امكان پذير مىباشد يا خير ؟\r\n( جواب ) : بسمه تعالى ميزان در غبن ، قيمت زمان معامله است نه بعداً . و بايد به محض فهم غبن ، اعمال خيار كند . تأخير به حدّى كه موجب ضرر طرف مىشود حق\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nخيار را از بين مىبرد و اين مقدار تأخير چند ساله ، اين‌طور است و به نظر اينجانب اسقاط خيار غبن فاحش ، شامل افحش هم مىشود . منظور از غبن فاحش يعنى تفاوت زياد و خيلى زياد قيمت . بنابراين افحش هم اسقاط شده است مگر آن كه تفاوت طورى باشد كه اصلًا در مفهوم غبن فاحش و افحش نگنجد ، مثل تفاوت يك تومان با يك ميليون يا ميليارد .\r\nسؤال 347 : هرگاه متعاملين مقرر نموده باشند ؛ كه هر يك از متعاملين در صورتى كه معامله را فسخ نمايد ، بايد پنج ميليون خسارت به طرف مقابل بپردازد . الف ) اولًا آيا شرط مزبور صحيح است ؟ ب ) بر فرض صحت شرط با عنايت به اين كه مهلتى براى آن مقرر نشده است ، آيا متعاملين تا 10 - 15 سال بعد هم مىتوانند معامله را به هم بزنند ؟\r\nج ) در صورتى كه يكى از متعاملين در مبيع تصرفاتى نموده باشد ، مثلًا در زمين خريدارى شده منزلى ساخته باشد و اين ساخت و ساز در مرئى و منظر فروشنده بوده ، آيا مىتوان اين امر را به منزله اسقاط عملى حق فسخ مزبور تلقىنمود ؟\r\n( جواب ) : بسمه تعالى الف ) شرط خيار صحيح است و شرط پول در صورت قصد فسخ بالخيار نيز اشكالى ندارد .\r\nب ) بايد مهلت معينى باشد ، مگر اين كه بدون ذكر مدت ، معلوم باشد كه منظور مثلًا تا شروع تصرف است و وقت تصرف هم معلوم باشد .\r\nج ) اگر وقت تصرف معلوم نباشد ، اساساً شرط مجهول مىشود ، از طرفى مسلم است كه منظورشان جعل خيار فسخ براى ابد نمىباشد ، بنابراين پس از تصرف مغيّر عين ، اعتبار عقلائى ندارد ، اگر غرر در شرط را موجب بطلان شرط بدانيم ، مسأله روشن‌تر مىباشد كه شرط مزبور به جهت غرر باطل مىباشد .\r\nسؤال 348 : زيد منزل خود را به مبلغ دويست و شصت و سه ميليون تومان به ديگرى با اسقاط خيار فروخته است ولى از قيمت روز مطلع نبوده است و بعد از هفت روز متوجه مىشود كه حدود 150 ميليون تومان حين فروش غبن و ضرر كرده است كه اين ضرر افحش است ؛ لطفاً نظرتان را مرقوم فرماييد .\r\n( جواب ) : بسمه تعالى با فرض اسقاط خيار ، خيار نداريد ؛ مگر اين كه خيار غبن متعارف را اسقاط كرده باشيد ، و اين فاحش يا افحش باشد .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nسؤال 349 : اگر از شركتى محصولى را ببينيم و بخريم و اگر خوشمان آمد آن را به دوستمان سفارش دهيم و او هم بخرد و به دوستانش پيشنهاد دهد و از اين طريق شركت به خاطر فروش آن محصول و تشكر از ما به ما پورسانت يا حق الزحمه پرداخت نمايد ، آيا اين از نظر جنابعالى اشكالى دارد ؟\r\n( جواب ) : بسمه تعالى در فرض كه قصد واقعى خريد جنس هست و جنس هم وجود داشته و تحويل گرفته است و سپس مىفروشد يا معرفى مىكند كه از شركت اصلى بخرد ، با رعايت شرايط بيع ، اشكالى ندارد .\r\nسؤال 350 : با توجه به اين كه شركت‌هاى خودرو سازى تا سقف مشخص استفاده از خودرو بر اساس كيلومترشمار به طور رايگان ارائه خدمت نموده و سرويس دهى مىنمايند ؛ برخى از رانندگان به نصب كليد مخفى كه موجب از كار افتادن ساعت كيلومتر شمار مىگردد اقدام نموده و مقدار استفاده‌ى خود از خودرو را مخفى مىنمايند تا از خدمات رايگان شركت‌هاى خودروسازى بهره‌مند گردند ؛ حكم نصب كليد مخفى چيست ؟ هم‌چنين اجرت افراد فروشنده‌ى كليد مخفى و نصاب آن چه حكمى دارد ؟\r\n( جواب ) : بسمه تعالى اين كار جايز نمىباشد ؛ ليكن براى فروشنده كليد اشكال ندارد ، اگر كليد مزبور فوايد حلالى هم دارد كه حتماً اين‌طور مىباشد چون فقط براى اين كار ساخته نشده است .\r\nسؤال 351 : 1 - در صورتى كه ثمن معامله بسيار ناچيز باشد مثل فروختن خانه‌اى به هزار تومان ، آيا اين معامله صحيح است يا نه ؟ و اگر صحيح است آيا بيع محسوب مىشود يا صلح يا هبه يا . . . ؟\r\n2 - در معاملاتى كه به وسيله تلفن ، فكس ، اينترنت و امثال آن واقع مىشود ، به ترتيب : الف ) معامله از چه زمانى واقع مىشود ؟ از زمان نوشتن يا گفتن ايجاب ، از زمان نوشتن يا گفتن قبول ، از زمان ارسال قبولى توسط مشترى ، از زمان وصول جواب قبولى به بايع ، يا . . . ؟ ب ) مكان وقوع معامله كجاست ؟ محل سكونت بايع يا محل سكونت مشترى . ج ) محل تسليم مبيع و ثمن كجاست ؟ محل سكونت بايع ، محل سكونت مشترى ، محل وجود كالا ، محلى كه نياز است كالا در آن‌جا مصرف شود ، يا . . . ؟\r\n( جواب ) : بسمه تعالى 1 - معامله صحيح است و بيع مىباشد . 2 - از زمان تماميت\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nايجاب و قبول ، و ملاك تماميّت در نامه و اينترنت و امثال آن ، تماميت قبول از طرف مشترى است . 3 - تابع قرار مىباشد . و همين‌طور محل تسليم\r\n\r\nبيع كالى به كالى\r\nسؤال 352 : 1 - آيا بيع كالى به كالى همان بيع دين به دين است يا مفهوم وسيع‌ترى دارد و بيع دين به دين يكى از مصاديق آن محسوب مىشود ؟ و در هر صورت بيع كالى به كالى صحيح است يا فاسد و باطل ؟\r\n2 - در بيع كالى به كالى آيا بين اين كه ثمن و مثمن قبل از بيع به صورت دين باشد يا به وسيله بيع ، دين بودن آن محقق مىشود ، تفاوتى وجود دارد يا نه ؟\r\n3 - آيا حقوق مانند حق امتياز تلفن ، حق انشعاب آب و برق ، حق سرقفلى و . . .\r\nمىتواند به عنوان مبيع قرار گيرند ؟ و آيا فرقى بين حقوق مالى و غير مالى وجود دارد ؟\r\n4 - در صورتى كه در كشور يا شهرى مبيع مثلًا بر اساس تُن يا من به فروش مىرسد و متعارف آن شهر نيز چنين است و خريدار نيز مىداند كه اين جنس در اين كشور يا شهر بر اين اساس خريد و فروش مىشود و به متعارف بودن آن نيز واقف است و همچنين مىداند كه وزن مخصوصى نيز براى تُن يا من در آن كشور يا شهر متعارف است اما از مقدار آن بىاطلاع است مثلًا نمىداند كه يك تن يا يك من در آن شهر چند كيلو است ، آيا همين مقدار علم به متعارف بودن ، براى رفع جهالت از مبيع ( يا ثمن ) كفايت مىكند يا لازم است مقدار و اندازه آن را نيز بداند ؟\r\n( جواب ) : بسمه تعالى 1 - كالئى از كلأبه معناى تأجيل و تأخير است و منظور همان دين است ليكن اين تعبير ، سند معتبرى ندارد ، تعبير معتبر همان دين به دين است . و فاسد است .\r\n2 - بايد پيش از معامله صدق دين كند تا هنگام عقد بيع ، معاوضه دو دين باشد .\r\n3 - مىتوانند مبيع شوند و همه‌ى اين‌ها مال هم هستند ، مبيع بايد مال باشد .\r\n4 - همان مقدار براى رفع غرر كافى است .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\n\r\nخيارات\r\n\r\nخيار در معاملات\r\nسؤال 353 : طرفين معامله در هنگام عقد بيع ، خيارات از جمله خيار غبن فاحش را اسقاط مىنمايند . پس از مدتى فروشنده متوجه مىشود كه در روز معامله مبيع را به ده برابر كمتر از قيمت واقعى فروخته است . سؤال : 1 - آيا ده برابر كمتر از قيمت واقعى ، غبن فاحش است يا افحش ؟\r\n( جواب ) : بسمه تعالى غبن افحش است . ليكن ممكن است در يك محيط هم غبن فاحش حساب شود ، يك بحث موضوعى است نه حكمى و محيطها مختلف‌اند ، ليكن ، به نظر اينجانب افحش است .\r\n2 - در موضوع فوق‌الذكر آيا بايع مىتواند فسخ معامله را به علت غبن افحش بخواهد ؟\r\n( جواب ) : بسمه تعالى اگر هنگام عقد بيع فرق فاحش و افحش را مىدانسته و فقط فاحش را اسقاط كرده اند ، در افحش ساقط نيست . ليكن در خيلى موارد و محيطها وقتى مىگويند غبن فاحش ، منظورشان هر نوع غبن غير متعارف و غير متسامح فيه ، مىباشد . و در آن صورت ، در هر نوع غبنى اسقاط خيار شده است .\r\nسؤال 354 : الف ) هرگاه مبيع يا ثمن ، عين معين بوده و به عنوان مقدار معين مورد معامله قرار گيرد ، و مبيع يا ثمن نيز از چيزهايى است كه تجزيه و تقسيم آن موجب ضرر بايع يا مشترى مىشود ، مثل اين كه فرشى را به اعتماد إخبار بايع به عنوان اين كه 12 متر است مىخرد و موقع تسليم مشخص مىشود كه 13 متر است ، در صورتى كه بگوييم مقدار زايد مال بايع خواهد بود ، آيا اين امر موجب شراكت بايع و مشترى نمىشود ، تا در نتيجه بتوانيم بگوييم مشترى خيار شركت دارد ؟\r\nب ) در فرضى كه مبيع به عنوان مقدار معين فروخته مىشود ، لكن زيادتر از مقدار معين درآيد ، ولى بايع از مقدار زايد صرف نظر كند ، در صورتى كه زيادتى مبيع موجب زيان مشترى باشد ، آيا مشترى حق فسخ دارد ؟ مثلًا فرشى را به عنوان 12 مترى براى اتاقى 12 مترى خريده ، بعد معلوم شد 14 مترى است و با مساحت اتاق سازگار نيست‌و\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nبايع نيز پولى را بابت مقدار زايد مطالبه نمىكند ، آيا مشترى در اين صورت حق فسخ دارد ؟\r\nج ) در زمانى كه مشترى يا بايع حق حبس ثمن يا مبيع را دارند ، هزينه نگهدارى آن بر عهده كيست ؟ آيا قاعده « من له الغنم فعليه الغرم » در اين جا جارى مىشود ؟\r\n( جواب ) : بسمه تعالى 1 - خيار عيب دارد . 2 - خيار عيب دارد . 3 - به عهده‌ى نگهدارنده است ( كه براى منافع خود حفظ مىكند ) .\r\nسؤال 355 : آيا پس از تنظيم قرارداد و امضاء طرفين دست‌كارى و تغيير يكى از شرايط قرارداد و تحويل ندادن قرارداد به طرف ديگر جايز است ، يا خير ؟ و چه حكمى دارد و آيا اين عمل شرعى است يا خير ؟ با وجود اين كه بنده مغبون شده‌ام اين معامله چه حكمى دارد . آيا اين معامله شرعى است ؟\r\n( جواب ) : بسمه تعالى 1 - دستكارى يك طرفه در قراردادها مسلماً حرام است و تأثير قانونى هم ندارد . 2 - اگر كليه خيارات از جمله غبن به طور عام و همه درجات غبن اسقاط شده ، ديگر خيار غبن نداريد ، ليكن اگر قرينه هست كه منظور از غبن ساقط شده ، غبن اندك است نه زياد و فاحش ، آن وقت در غبن فاحش خيار ساقط نيست .\r\n\r\nخيار شرط\r\nسؤال 356 : بر اساس ماده 401 قانون مدنى چنان‌چه در عقد بيع اگر خيار شرط مدت نداشته باشد هم خيار باطل است و هم عقد بيع باطل است . نظر فقهى حضرتعالى در اين‌باره چيست ؟\r\n( جواب ) : بسمه تعالى به نظر اينجانب شرط باطل است ، اما عقد باطل نيست ، ليكن حق فسخ دارد .\r\nسؤال 357 : فروشنده‌اى زمينى را مورد بيع قرار داده است ( به مشترى فروخته ) و 16 را دريافت ، و مابقى از ثمن را مقدارى سه ماه بعد و الباقى از ثمن معامله مذكور را در زمان تنظيم سند رسمى توسط مبايعيين تحويل و پرداخت شود . هيچ‌كدام از ديون فوق الذكر در موعد مقرر اصلا پرداخت نشد و مطابق با اندارج در بيع نامه مبنى بر اين كه در صورت عدم پرداخت كل ثمن خيار فسخ براى فروشنده محقق و لازم الاجرا است ( قابل الاجرا ) ، حال سؤال اين است كه : در فرض فورى بودن اعمال خيار شرط ، آيا\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nفروشنده مىتواند به احسان و مدارا از طرف خود نه مصالحه دو جانبه ، مثلًا مدت يكسال و نيم به خريدار مهلت بدهد ، در اين صورت شرعاً خيار فسخ به قوت خود باقى است و ساقط نمىشود ؟\r\n( جواب ) : بسمه تعالى اگر به عنوان مدارا و احسان مهلت داده‌ايد و اصل شرط را براى خود محفوظ داشته‌ايد ، به نظر اينجانب خيار باقى است و همان خيار شرط مىباشد .\r\nسؤال 358 : شخصى اقدام به پيش خريد يك دستگاه آپارتمان نيمه ساخته نموده كه در زمان انعقاد قرارداد 50 درصد ساختمان ساخته شده بوده و بلافاصله بخشى از ثمن معامله را پرداخت نموده است ، و بين فروشنده و خريدار بيع‌نامه تنظيم گرديده است و در اين معامله كليه اختيارات از طرفين ساقط گرديده ، و طرفين نسبت به تحويل به موقع آپارتمان و ثمن معامله كوتاهى و قصور مىكنند و يك سال از تاريخ تنظيم بيع نامه مىگذرد كه جمله‌ى زير با توافق طرفين به بيع نامه اضافه و الحاق گرديد ( چنان‌چه هر يك از چك هاى فوق الذكر ) ( اشاره به دو فقره چك‌هاى مشخص و معين ) در موعد مقرر پاس نشود ، فروشنده حق فسخ را به‌طور يك جانبه دارد . و اين شرط كه بعد از يك سال به قولنامه اضافه مىشود ، در ضمن عقد خارج لازمى نبوده و براى آن هم مدتى تعيين نگرديده است . آيا اين شرط كه بعد از يك سال به قولنامه اضافه گرديده است بدون اين كه در ضمن عقد خارج لازمه باشد و بدون اين كه مدتى داشته باشد صحيح ، نافذ ، معتبر ، لازم الوفا و لازم الرعايه است يا خير ؟\r\n( جواب ) : بسمه تعالى به نظر اينجانب گرچه شرط مزبور به عنوان شرط ، لازم‌المراعاة نيست ، ليكن اگر بين طرفين به عنوان يك قرار مستقل ، قرار شود ، لازم‌المراعاة مىباشد .\r\n\r\nخيار مجلس\r\nسؤال 359 : در بيع فضولى در صورتى كه هر دو مالك يا يكى از آن‌ها در مجلس حضور داشته باشند ، آيا خيار مجلس وجود دارد يا نه ؟ و در صورتى كه خيار مجلس باشد چه كسى خيار دارد ؟\r\n( جواب ) : بسمه تعالى صرف حضور بدون اطلاع از عقد كافى نيست ، اگر حضور دارند و مطلع‌اند و راضى كه فضولى نيست .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nسؤال 360 : در عقد بيع اگر عاقد ، واحد باشد آيا خيار مجلس وجود دارد يا نه ؟\r\n( جواب ) : بسمه تعالى اگر وكيل در اجراء صيغه فقط باشد براى وكيل نيست ، بلكه براى خود بايع و مشترى اگر با هم هستند هست .\r\nسؤال 361 : در صورت فوت متعاقدين در مجلس عقد ، آيا خيار مجلس ساقط مىشود يا نه ؟ و در صورت بقاء ، آيا مطلقاً باقى است يا تنها در صورتى كه ورثه در مجلس حضور داشته باشند باقى است ؟\r\n( جواب ) : بسمه تعالى ساقط مىشود .\r\nسؤال 362 : مشهور فقهاى اماميه قائلند اگر تفرق از روى اكراه و همراه با منع از إعمال خيار باشد خيار مجلس ساقط نمىشود ، در اين رابطه بفرماييد ؛ الف ) آيا حضرتعالى نيز همين ديدگاه را قائليد ؟\r\n( جواب ) : بسمه تعالى اگر جبر است ، يعنى آن‌ها را مثلًا بغل كرده بيرون مىبرند افتراق حاصل نيست و خيار هست ليكن اگر تحت فشار خودشان تسليم شده و جدا مىشوند خيار ساقط است .\r\nب ) اگر طرفين معامله قصد خروج از مجلس عقد را داشته باشند اما مكرهى آن‌ها را مجبور به بقاء كند آيا خيار مجلس باقى است ؟\r\n( جواب ) : بسمه تعالى خيار باقى است .\r\nسؤال 363 : آيا تفرّق از روى اضطرار ، مثل تفرق جهت انقاذ غريق يا قضاء حاجت و مانند آن خيار مجلس را ساقط مىكند يا نه ؟\r\n( جواب ) : بسمه تعالى مقتضاى حديث رفع ، رفع آثار تفرق اضطراريست و نبايد خيار ساقط شود . ليكن صراحت سقوط خيار پس از تفرق مانع حكومت حديث رفع در اين مورد است ، مبناى تقدم يك دليل بر دليل ديگر اظهريت و اصرحيّت است ، حتى در باب حكومت اصطلاحى .\r\nسؤال 364 : در تفرق از روى اضطرار آيا تمكن از فسخ در هنگام خروج از مجلس عقد مدخليتى در سقوط خيار دارد يا نه ؟\r\n( جواب ) : بسمه تعالى اگر تمكن از فسخ داشته و فسخ نكرده به طورى كه به منزله‌ى اعلام رضايت بوده است ، ديگر جاى فسخ به وسيله توسل به اضطرار نيست ؛\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nولى در غير اين صورت اثر تفرق اضطرارى برداشته شده و حق فسخ دارد . اگر بنا باشد دليل اضطرار را جارى كنيم ، ليكن گفتيم كه دليل سقوط خيار اصرح مىباشد .\r\nسؤال 365 : در تفرق از روى اضطرار آيا ترك تخاير به جهت نسيان و غفلت و مانند آن در سقوط خيار دخالت دارد يا نه ؟\r\n( جواب ) : بسمه تعالى به نظر اينجانب همان‌طور كه گفتيم گرچه حديث رفع حاكم بر ادله‌ى اوليه است ليكن ظهور بلكه صراحت روايات سقوط خيار پس از افتراق مقدم است .\r\nسؤال 366 : اگر يكى از متبايعين يا هر دو مجنون يا مغمى عليه شوند آيا خيار مجلس ساقط مىشود يا ولى آن‌ها حق خيار خواهد داشت ؟ و آيا بين حضور و عدم حضور ولى در مجلس عقد تفاوتى وجود دارد يا نه ؟\r\n( جواب ) : بسمه تعالى به نظر اينجانب ساقط مىشود ، چنان كه در موت ساقط مىشود كه اظهر مصاديق افتراق است .\r\nسؤال 367 : آيا خيار مجلس در بيع خيارى جارى است يا نه ؟ ( توضيح : مرحوم شيخ در كتاب خلاف روايتى نبوى با اين مضمون نقل كرده است : « المتبايعان بالخيار ما لم يتفرقا الا بيع الخيار » « 1 » )\r\n( جواب ) : بسمه تعالى آرى جريان دارد ، مانند موارد ديگر تعدد خيار . و روايت مزبور ثابت نيست .\r\n\r\nخيار غبن\r\nسؤال 368 : وضعيت خيار غبن در بيع‌هاى زير چگونه است : الف - بيعى كه به صورت مزايده واقع مىشود . ب - بيع محاباتى . ج - بيع عتيقه جات و آثار باستانى .\r\n( جواب ) : بسمه تعالى مزايده و محاباة ( بيع به كمتر از ثمن المثل ) و عتيقه جات هم محدوده‌اى دارند و بىحساب نيست ، خارج از آن محدوده غبن مىباشد .\r\nسؤال 369 : اگر بايع و مشترى سندى را كه در آن نوشته شده « با اسقاط كافه خيارات » يا « با اسقاط كافه خيارات از جمله خيار غبن هر چند فاحش يا افحش\r\n\r\n\r\n","description":"","footnote":"\r\n( 1 ) - كتاب الخلاف ، ج 3 ، ص 10 ، نيز رك : تذكرة الفقهاء ، ج 11 ، ص 9 ؛ مختلف الشيعه ، ج 5 ، ص 63 ؛ الدروس ، ج 3 ، ص 265 .\r\n","page_name":" 138 ","page_number":138},
  {"content":"\r\n\r\nباشد » ، امضا كند و سپس مدعى شود كه مفهوم عبارات فوق را نمىدانسته‌ام ، آيا قولش مسموع است ؟\r\n( جواب ) : بسمه تعالى اگر عبارت فاحش و افحش به معناى جميع مراتب در نظر باشد خيار ساقط است . و ادعاء نفهميدن معناى كلام ، مسموع نيست .\r\n\r\nخيار عيب\r\nسؤال 370 : در صورتى كه زيد خانه‌اى را به عمرو بفروشد و عمرو نيز خانه مزبور را به شخص ثالثى منتقل كند و سپس معامله اخير فسخ شود و مجدداً آن خانه به ملكيت عمرو برگردد و پس از عود ملك معلوم شود خانه مورد اشاره معيوب بوده و عمرو مىخواهد از خيار عيب استفاده كند آيا در اين صورت حق رد خانه را دارد يا فقط مىتواند ارش بگيرد ؟\r\n( جواب ) : بسمه تعالى ظاهراً خيار دارد بين ارش و ردّ .\r\nسؤال 371 : در فرض فوق اگر معلوم شود عمرو در معامله نخست مغبون شده يا خيار ديگر برايش وجود دارد آيا به استناد خيار غبن يا خيار ديگر مىتواند معامله را رد كرده و خانه را به زيد برگرداند ؟\r\n( جواب ) : بسمه تعالى خبار غبن هم جريان دارد .\r\nسؤال 372 : خياطى لباسى را معيوب دوخته است . بفرماييد :\r\nالف : در صورتى كه اصلاح آن ممكن باشد ، آيا مستأجر مىتواند اصلاح آن را مطالبه كند ؟\r\n( جواب ) : بسمه تعالى حق طلب اصلاح دارد .\r\nب : آيا مستأجر در صورت عدم امكان اصلاح ، خيار عيب دارد يا مطلقاً خيار عيب دارد هرچند اصلاح آن توسط خياط ممكن باشد ؟\r\nج : آيا مستأجر حق گرفتن ارش يا تقليل نسبى اجرت را دارد ؟\r\n( جواب ) : بسمه تعالى اساساً اگر اين نوع كار مورد اجاره نبوده اجاره منفسخ است و از باب اضرار ، بدل لباس را از خياط مىگيرد ليكن اگر اين هم همان عمل محسوب مىشود و فقط عيب مختصرى دارد حق فسخ دارد و ارش كه مساوى همان تقليل نسبى اجرةالمثل است مىگيرد .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nسؤال 373 : در مورد جريان خيار عيب در كسر مشاع بفرماييد چنان‌چه معامله به صورت كسر مشاع ( مثل يك پنجم از صبره معين ) واقع شود ، آيا همانند كلى در معين ( مثل صاع از صبره معين ) لازم است تمام افراد آن معيوب باشد تا خيار عيب جارى شود و يا در صورتى كه بخشى از آن نيز معيوب درآيد ، خيار عيب جريان دارد ؟\r\n( جواب ) : بسمه تعالى در مشاع ، عيب يك جزء هم خيار مىآورد .\r\nسؤال 374 : در خيار عيب ، آيا هر گونه تغيير يا تصرفى موجب سقوط حق رد است يا تصرف و تغييرى كه موجب نقص ماليت يا كاهش رغبت شود ؟\r\n( جواب ) : بسمه تعالى هرگونه تصرف مغيّر ، هر چند موجب نقص ماليت نباشد .\r\nسؤال 375 : در صورت علم به وجود عيب آيا مىتوان شرط خيار عيب كرد و در صورت عدم جواز ، آيا شرط مزبور تنها فاسد است يا مفسد عقد نيز مىباشد ؟\r\n( جواب ) : بسمه تعالى در اين صورت خيار عيب نيست تا شرط آن شود . شرط خلاف شرع مىباشد . شرط فاسد است ولى مفسد نيست .\r\nسؤال 376 : در فرض فوق آيا مىتوان خيارى غير از خيار عيب را در معامله جعل كرد ؟\r\n( جواب ) : بسمه تعالى آرى ممكن است .\r\nسؤال 377 : آيا خيار ، حقى واحد و بسيط و غير قابل تجزيه است يا قابل تجزيه است ؟ توضيح آن‌كه : اگر مثلًا دو نفر مال مشاعى را از شخصى بخرند و يكى از آن‌ها بخواهد از حق خيار ( مثل مجلس يا حيوان يا شرط يا عيب ) استفاده كند ولى ديگرى نمىخواهد ، آيا خيار مزبور بسيط است تا توافق هر دو شريك لازم باشد يا قابل تجزيه است تا در نتيجه هر يك از شركاء به تنهايى بتوانند إعمال خيار كنند ؟ يا حق خيارى كه به ارث رسيده آيا هر يك از وراث به تنهايى مىتوانند نسبت به حق خويش اعمال خيار كنند يا همه وراث بايد تصميم واحدى اتخاذ كنند ؟\r\n( جواب ) : بسمه تعالى قابل تجزيه مىباشد .\r\nسؤال 378 : در صورتى كه معامله‌اى صورت گيرد و پس از تلف شدن بخشى از معامله معلوم شود مورد معامله معيوب بوده ، آيا حق ردّ وجود دارد ؟\r\n( جواب ) : بسمه تعالى حق ردّ ثابت نيست و فقط حق ارش دارد .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nسؤال 379 : اگر خريدار ، مبيع را به شرط سلامت بخرد و سپس معلوم شود معيوب بوده ، آيا شرط مزبور تأكيد است و تنها خيار عيب وجود دارد يا جنبه‌ى تأسيسى دارد و علاوه بر خيار عيب خيار تخلف شرط هم وجود دارد ؟ و در صورتى كه جنبه‌ى تأسيسى داشته باشد چنان‌چه در مورد معامله تصرف كند و بعد معلوم شود معيوب است آيا به واسطه‌ى خيار تخلف شرط حق ردّ مبيع را دارد ؟\r\n( جواب ) : بسمه تعالى اگر دليل خيار عيب را شرط سلامت بنائى بدانيم شرط سلامت همان خيار عيب است ليكن اگر مبناى آن را تعبد شرعى بدانيم ، خيار عيب غير از شرط است .\r\n\r\nخيار عيب در غير بيع\r\nسؤال 380 : آيا پرداخت ارش ناشى از اعمال خيار عيب ، اختصاص به بيع دارد يا در معاملات ديگر نيز جارى است ؟\r\n( جواب ) : بسمه تعالى اگر مبناى خيار عيب را تخلف از شرط ضمنى سلامت بدانيم در معاملات ديگر هم جريان دارد و اگر تعبد بدانيم نه ، به نظر اينجانب علاوه بر ادله‌ى خيار عيب مبناى اولى هم صحيح است و بنابراين اگر اطلاق دليل شرعى خاص شامل نشود ، شرط ضمنى شامل غير بيع هم است .\r\n\r\nخيار حيوان\r\nسؤال 381 : در صورتى كه شخصى كسر مشاعى از گله گوسفندى را بخرد ( مثلًا يك پنجم ) آيا خيار حيوان ثابت است ؟\r\n( جواب ) : بسمه تعالى خيار دارد .\r\nسؤال 382 : در صورتى كه بخشى از يك حيوان به صورت كسر مشاع فروخته شود ، آيا مشترى خيار حيوان دارد ؟ توضيح : در اين مورد اختلاف نظر وجود دارد ، برخى قائل به عدم جريان خيار حيوان شده‌اند با اين استدلال كه مثلًا بر نصف حيوان ، حيوان صدق نمىكند ، پس صاحب حيوان نيست ( كه در روايات آمده : صاحب الحيوان بالخيار ) و خيار ندارد « 1 » و برخى با استناد به اطلاق اخبار به ثبوت خيار قائل شده‌اند .\r\n( جواب ) : بسمه تعالى به نظر اينجانب خيار دارد .\r\n\r\n\r\n","description":"","footnote":"\r\n( 1 ) - كتاب البيع ، ج 4 ، ص 256 .\r\n","page_name":" 141 ","page_number":141},
  {"content":"\r\n\r\nسؤال 383 : آيا ديگر خيارات مثل خيار رؤيت در معاملاتى كه به صورت كسر مشاع صورت مىپذيرد ، جارى مىشود ؟\r\n( جواب ) : بسمه تعالى جريان دارد .\r\nسؤال 384 : در بيع حيوان اگر حيوان مزبور كلى در ذمه باشد ولى بلافاصله پس از عقد قبض گردد ، آيا خيار حيوان جارى است ؟\r\n( جواب ) : بسمه تعالى اگر بيع حيوان كلى بدون غرر انجام شده و معامله صحيح باشد خيار جريان دارد و دليل موجهى براى اختصاص خيار ، به بيع معين نيست .\r\nسؤال 385 : اگر بيع حيوان به نحو كلى در معين باشد ، در دو صورت ذيل آيا خيار حيوان‌وجوددارد : الف ) كلىدرمعين‌به‌گونه منحصر به فرد درآيد . ب ) منحصر به فرد نباشد .\r\n( جواب ) : بسمه تعالى فرقى نمىكند در هر دو خيار هست . ولى بايد فرض شود كه بيع حيوان كلى بدون غرر باشد .\r\nسؤال 386 : آيا خيار حيوان در بيع فضولى جارى است ؟ و در صورت جريان مبدأ آن چه زمانى است ؟ مثلًا اگر پس از گذشت دو روز از زمان عقد ، مالك آن را اجازه كند خيار حيوان از چه روزى ثابت مىشود ؟\r\n( جواب ) : بسمه تعالى جريان دارد و مبدأ آن ، اجازه مىباشد اگر اجازه راناقل بدانيم .\r\nسؤال 387 : به طور كلى آيا خيارات در معاملات فضولى جارى است يا نه ؟\r\n( جواب ) : بسمه تعالى جريان دارد .\r\n\r\nسال قمرى يا شمسى\r\nسؤال 388 : در مواردى كه ماه به عنوان مدت تسليم مبيع يا ثمن و يا به عنوان مدت خيار قرار داده مىشود در صورتى كه تصريح به شمسى يا قمرى بودن آن نشود ، آيا شمسى محسوب مىشود يا قمرى ؟ و آيا عرف در تعيين آن دخالت دارد يا نه ؟\r\n( جواب ) : بسمه تعالى موارد فرق مىكند و تابع قرائن خاصّه و يا عرف عام مىباشد . ابتدا قرائن خاصه در نظر گرفته شود .\r\nسؤال 389 : در فرض فوق اگر مدت در اثناء ماه يا سال قرار داده شود ، آيا بر اساس ماه شمسى يا قمرى محاسبه مىشود يا تعداد روزهاى لحاظ خواهد شد ؟ مثلًا 30 روز يا 360 يا 365 روز ؟\r\n( جواب ) : بسمه تعالى بايد در قرار توضيح داده شود .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\n\r\nقصد فسخ معامله\r\nسؤال 390 : اينجانب زمينى را به مبلغ يكصد و هفت ميليون تومان طى سه فقره چك فروختم كه دو فقره از چك‌ها وصول شد و موعد چك سوم هنوز نرسيده است اما اينجانب در معامله مغبون شده‌ام و در قراردادهم ذكر شده است كه هر كدام از طرفين به هر علت از انجام معامله امتناع ورزيد بايد مبلغ ده ميليون تومان به عنوان ضرر به طرف مقابل بپردازد كه اينجانب حاضرم ده ميليون را بپردازم و معامله را فسخ نمايم . به نظر حضرتعالى آيا مىتوانم معامله را فسخ نمايم ؟\r\n( جواب ) : بسمه تعالى گرچه صريحاً جعل حق خيار فسخ براى طرفين نشده است ، ليكن ذكر تعهد پرداخت ده ميليون تومان در صورت امتناع از معامله ( چه منظور فسخ باشد يا اشاره به عدم انجام معامله فعلًا ) معنايش ذكر حق عدم يا بهم زدن معامله است . بنابراين مىتوانيد معامله را ناديده گرفته يا فسخ كنيد و طبق تعهد عمل نماييد .\r\n\r\nخيار تأخير\r\nسؤال 391 : آيا خيار تأخير اختصاص به تأخير ثمن داشته و تنها بايع خيار دارد يا در مورد تأخير مبيع نيز جارى بوده و مشترى هم خيار تأخير مبيع دارد ؟\r\n( جواب ) : بسمه تعالى اگر خيار تأخير را روى قاعده بدانيم ، در تأخير ثمن هم جارى است ، و اگر تعبد بدانيم آن وقت تابع الغاء خصوصيت است و به نظر مىرسد مشكل است . ارجح در نظر اين است كه روى قاعده مىباشد .\r\nسؤال 392 : آيا خيار تأخير اختصاص به مبيع معين و كلى در معين دارد يا در كلى در ذمّه نيز جارى است ؟\r\n( جواب ) : بسمه تعالى در ذمه جريان ندارد . بلكه در كلى در معيّن هم محل اشكال است .\r\nسؤال 393 : در صورتى كه متبايعين واحد باشد آيا خيار تأخير و ديگر خيارات جارى است يا نه ؟\r\n( جواب ) : بسمه تعالى جعل خيار براى راحت كردن طرفى است كه مظلوم شد ، در اين‌گونه موارد كه دست خود شخص است جارى نيست .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nسؤال 394 : اگر مشترى بابت پرداخت ثمن ، ضامن بدهد ، در اين صورت خيار تأخير بايع ساقط مىشود بفرماييد اگر ضمان به نحو نقل ذمه به ذمه نباشد بلكه به نحو تضامن باشد به اين معنا كه به طور همزمان بايع حق دارد براى دريافت ثمن به هر يك از مشترى و ضامن مراجعه كند ، آيا چنين ضمانى هم موجب سقوط خيار بايع مىشود ؟\r\n( جواب ) : بسمه تعالى ظاهراً ساقط مىشود ( لانصراف الادلة ) چنان كه اگر شرط بقاء خيار شود باقى است .\r\nسؤال 395 : اگر مشترى براى پرداخت ثمن ، رهن بدهد يا به بايع بگويد مبيع را به عنوان رهن در نزد خود نگهدارد ، آيا خيار تأخير ثمن ساقط مىشود يا نه ؟\r\n( جواب ) : بسمه تعالى ساقط نمىشود .\r\nسؤال 396 : 1 . آيا در تحقق خيار تأخير ثمن ، با عذر و بدون عذر بودن تأخير ، تأثيرى دارد يا نه ؟ مثلًا اگر مشترى با استفاده از حق حبس ، ثمن را تسليم نكنند يا به واسطه اين كه به زندان افتاده يا سيل آمده آيا بايع در اين گونه موارد خيار تأخير دارد ؟\r\n( جواب ) : بسمه تعالى فرقى ندارند .\r\n2 . آيا پرداخت ثمن معيوب موجب سقوط خيار تأخير است يا نه ؟ و در صورتى كه خيار تأخير را ساقط كند آيا بايع مىتواند با استفاده از خيار عيب معامله را بر هم بزند ؟\r\n( جواب ) : بسمه تعالى موجب سقوط نيست .\r\n\r\nخيار عيب در عقد غير معوض\r\nسؤال 397 : آيا خيار عيب اختصاص به عقود معوض دارد يا در معاملات رايگان نيز جارى است ؟ و آيا خيار عيب در هبه معوض جارى است ؟\r\n( جواب ) : بسمه تعالى در غير معوض دليلى بر خيار عيب نداريم . در هبه هم هرچند معوّض جريان خيار عيب ثابت نيست .\r\nسؤال 398 : 1 - بين دو نفر معامله‌اى مىشود به شرط اسقاط كافه خيارات كه اين امر در قول نامه‌اى عادى تصريح مىشود و نيز خصوصاً در بنگاه‌ها گنجانيده مىشود كه هر يك از طرفين اگر بخواهند معامله را فسخ نمايند ، بايد فلان مبلغ را به ديگرى ( طرف مقابل ) بپردازد . حال آيا اين معامله لازم است يا خير ؟ به بيان ديگر آيا حق فسخ دارد با توجه به اين كه تصريح نموده‌اند با اسقاط كافه خيارات . ثانياً آيا بين صورت اين كه\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nشرط قبل از اسقاط كافه خيارات يا بعد از اسقاط كافه خيارات قيد شود ، تفاوتى وجود دارد . ثالثاً آيا خيار حاصل از شرط مزبور خيار شرط است يا خير ؟ 2 - آيا پولى كه طرف مقابل مىگيرد مشروع است ؟\r\n( جواب ) : بسمه تعالى 1 - به نظر اينجانب تعبير اسقاط كافه خيارات شامل همه انواع خيار در همه‌ى مراتب مىشود و فرقى بين متعارف و فاحش و افحش در غبن نيست و حق فسخ ندارد .\r\n2 - شرط مزبور معنايش اجازه‌ى فسخ به شرط پرداخت مبلغ مزبور مىباشد و اشكال ندارد و پول حلال است .\r\n3 - و بنابراين خيار نيست بلكه توافق بر فسخ و اقالة است .\r\n\r\nدادگاه و اعمال خيار\r\nسؤال 399 : آيا در اعمال خيار ، اشهاد و حضور دادگاه و امثال آن لازم است ؟\r\n( جواب ) : بسمه تعالى لازم نيست .\r\n\r\nفوريت اعمال خيار\r\nسؤال 400 : آيا جهل به فوريت از اعذار مانع از اسقاط خيار محسوب مىشود ؟\r\n( جواب ) : بسمه تعالى مانع نيست .\r\n\r\nجعل خيار در صدقه و هبه و . . .\r\nسؤال 401 : آيا خيار شرط در صدقه ، وقف ، ضمان و هبه لازم جارى مىشود ؟\r\n( جواب ) : بسمه تعالى در صدقه جارى نيست ، در وقف به‌طور منقطع الاخر جارى است ، در هبه جارى است ، در ضمان ، خلاف وضع ضمان است يعنى جعل خيار به معناى بىاعتبار كردن عقد ضمان است .\r\nسؤال 402 : در صورت جريان خيارات در معاملات فضولى ، خيار از چه زمانى محقق است از زمان انعقاد عقد يا از زمان حصول اجازه ؟\r\n( جواب ) : بسمه تعالى اگر اجازه را كاشف بدانيم از زمان عقد و اگر ناقل بدانيم از زمان اجازه .\r\n\r\nحق خيار ولى و وصى و . . .\r\nسؤال 403 : در صورتى كه بيع توسط ولى ، وصى يا وكيل يا قيم صورت گيرد آيا خيار تأخير و ديگر خيارات تنها براى ولى ، وصى و . . . ثابت است يا تنها براى مولى\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nعليه ، موكل و . . . يا براى هر دو ؟\r\n( جواب ) : بسمه تعالى اگر هنوز صغير است خيار بدست ولىّ اوست و اگر كبير شد بدست مولى عليه است و همين‌طور در قيّم . در وكيل خيار براى موكل است ، در وصى براى خود وصى است .\r\n\r\nاحكام سرقفلى\r\nسؤال 404 : شخصى مالك سرقفلى است و مبناى مالكيت وى خريد سرقفلى از مالك است . در اجاره‌نامه رسمى اجازه انتقال به غير نداشته است . پس از مدتى مالك عين ، رضايت كتبى به انتقال سرقفلى مىدهد و در رضايت نامه شرط مىكند فروشنده 20 درصد از مبلغ فروش سرقفلى را به وى پرداخت نمايد . بلافاصله انتقال صورت مىگيرد و سرقفلى به شخص ثالث واگذار مىشود . ليكن تا به حال 20 درصد به مالك پرداخت نشده است . آيا مالك مىتواند از توافق صورت گرفته عدول كند و به لحاظ انتقال به غير ، حكم تخليه بخواهد و يا مستحق 20 درصد است و توافق صورت گرفته پابرجا و محترم مىباشد ؟\r\n( جواب ) : بسمه تعالى در فرض فقط مستحق 20 درصد مىباشد . ولى اگر شرط اين بوده كه به محض انتقال ، 20 درصد را بدهد ، مالك حق دارد قرار اجاره را فسخ و حكم تخليه بخواهد .\r\nسؤال 405 : آيا متراژ سرقفلى يك مغازه شامل پايه‌ها مىباشد يا خير ؟ به استحضار مىرساند ؛ از نظر كارشناسى ، تعيين حقوق سرقفلى و حقوق كسب و پيشه ، سرقفلى اصطلاح عرفى و متداولى كه از سال‌هاى دور در روابط حقوقى مردم رايج بوده است .\r\nدر اصل مىتوان گفت حق سرقفلى حقى است كه به موجب آن مستأجر متصرف ، در اجاره كردن محل كسب خود بر ديگران مقدم شناخته مىشود و به عبارت ديگر ، سرقفلى حق تقدم در اجاره اماكن تجارى بعد از اتمام مدت اجاره است كه بر اثر پرداخت مبلغى به موجر در ابتداى عقد اجاره به وجود مىآيد و در عمل فعاليت كسبى و تجارى هيچ نقشى ندارد . در عرف بازار هم وقتى گفته مىشود فلان تاجر سرقفلى مغازه‌اش را فروخت يعنى آن را تخليه كرد و به ديگرى واگذار نمود و اين مفهوم هيچ گاه شامل انتقال سرمايه تاجر و نام تجارى او نمىشود . پس مىتوان نتيجه گرفت با\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nتوجه به تحقيقات جامع و شور و مشورت انجام شده به صراحت مىتوان گفت : ( متراژ سرقفلى محيط مفيد و فضاى مناسب قابل استفاده داخل مغازه مىباشد و هرگز شامل پايه‌هاى مغازه نخواهد بود ) .\r\n( جواب ) : بسمه تعالى 1 - اگر هنگام عقد اجاره مبلغى به مالك داده كه حق تقدم را بگيرد ، مسلماً يك حق شرعى و عرفى پيدا مىكند و هيچ كس نمىتواند اين حق را ناديده بگيرد ؛ ولى بدون اين پرداخت هم به نظر اينجانب « سرقفلى » معقول دو گونه تصور دارد : الف : آن است كه مستأجر با زحمات خود پاى مشتريان زيادى را به اين محل ، باز كرده و به منزله‌ى سرمايه‌ى آماده‌اى تحويل شخص ديگرى مىدهد ، اين خود ، ماليت عقلائى دارد . و ميزان در مبلغ ، مقدار زحمت در جلب افراد و جلب آن‌ها مىباشد . نه متراژ محل . ب : آن كه متعارف هنگام اجاره اين باشد كه پس از تمام شدن مدت ، اگر مالك بخواهد باز هم اجاره دهد اين مستأجر مقدم بر ديگران است و اين يك حق عرفى و به منزله‌ى شرط بنايى حساب شود كه بعيد هم نيست در زمان ما اين‌طور قرار عرفى مىباشد .\r\n2 - طور اول گرچه مال حساب مىشود ، ليكن شرعاً اعتبار ندارد ، گرچه زحمت كشيده ، ليكن به امر مالك يا شخص بعدى نبوده ، طلبى از او و يا مالك ندارد . حال اگر در اثر سوء خلق ، مشتريان را كم كرده بود ، مالك چيزى از او مىگرفت ؟ ! ولى طور دوم صحيح است اگر به طورى متعارف باشد كه به منزله‌ى يك شرط هنگام عقد اجاره حساب شود . و ظاهراً فعلًا چنين است .\r\n3 - سرقفلى شرعى آن است كه يا مالك از مستأجر بگيرد ، حتى اولين مستأجر ، زيرا مالك حق دارد علاوه بر مبلغ اجاره ، مبالغ ديگرى هم تحت هر اسم ، و با تراضى بگيرد . و يا مستأجر قبلى قبل از پايان مدت اجاره در برابر گذشت از مدت باقيمانده از موجر يا مستأجر بعدى ، با توافق بگيرد . و ميزان مبلغ ، قرارداد بين آن دو ، در برابر گذشت از مدت است ، و متراژ اساساً دخالتى ندارد . و مورد ديگر شرعى همان مورد دوم در جواب اول است كه متعارف عرف اين باشد كه مستأجر اول مقدم بر ديگران است و اين يك حق عرفى است و چون خود اين حق ماليت دارد ، مىتواند وجهى در برابر گذشت از اين حق بگيرد . اگر بناء عرف در معاملات اجارى اين‌طور شد ، مبناى\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nيك حق شرعى مىشود . و به هر حال مقدار وجه ماخوذ تابع وجه المثل عرفى مىباشد كه ظاهراً به حسب مقدار متراژ مساحت مفيد معين مىشود و نه پايه‌هاى ساختمان ، ولى اصل تراضى طرفين مىباشد .\r\n4 - رأى مشورتى مزبور اعتبارى ندارد . ميزان توافق است نه متراژ . اگر توافق نشد مستأجر اول حق دارد تا پايان مدت ، از محل استفاده كند .\r\nسؤال 406 : الف ) سرقفلى چيست ؟ ب ) ماهيت سرقفلى چيست ؟ ( آيا عقد است يا چيز ديگر ؟ ) ج ) آيا سرقفلى از نظر شرعى صحيح است ؟\r\n( جواب ) : بسمه تعالى الف ) منظور از سرقفلى در زمان حاضر ، حق آب و گل و به تعبير صحيح‌تر حق شارژ يك مكان ، كه مثلًا مستاجر يك مغازه توانسته مشتاقان و مشتريانى براى آن مغازه به‌دست آورده است و اين خود يك زحمتى است كه براى هر كس كه پس از او بيايد ، به منزله يك سفره‌ى آماده مىباشد . وجه ديگر مبناى سرقفلى همان پرداخت مبلغى به مالك براى بدست‌آوردن حق تقدم در استفاده از مكان است ، كه در قوانين عرفى به منزله يك شرط حين عقد اجاره و مانند آن مىباشد . ب : مشهور فقهاى متاخرين كه مسأله را متعرض شده‌اند آن را اكل مال به باطل مىدانند و غير شرعى . ليكن اگر به صورت يك شرط مبنى عليه العقد در آمده باشد اكل مال به باطل نبوده و صحيح است .\r\n\r\nنشر كتاب\r\nسؤال 407 : مؤلفى ، كتابى مشابه كتاب قبلى خود تأليف مىكند و به ناشر ديگر مىدهد ، ناشر كتاب اول آيا حق جلوگيرى از نشر كتاب مشابه را دارد ؟\r\n( جواب ) : بسمه تعالى حق ندارد ؛ مگر آن كه قبلا شرط عدم نشر مشابه را كرده باشد .\r\nسؤال 408 : پس از چاپ كتاب معلوم مىشود در يكى از مراحل فنى چاپ كتاب ، اشكالاتى در متن كتاب پديد آمده است ، خسارت به عهده‌ى ناشر است يا عوامل فنى ( مثل ليتوگرافى و يا چاپخانه و . . . ) ؟\r\n( جواب ) : بسمه تعالى به عهده مسئولين فنى يا ناشر ، هر كدام كه كوتاهى كرده باشند .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nسؤال 409 : ناشرى كتابى را چند سال است چاپ نمىكند ، آيا مؤلف مجاز است كتاب را به ناشر ديگرى واگذار كند ؟ و آيا اگر ناشرى چاپ كتابى را معطل نمايد ، مؤلف مىتواند از او خسارت بگيرد ؟\r\n( جواب ) : بسمه تعالى تابع قرارداد است . ليكن متعارف اين است كه مؤلف مىخواهد كتاب هميشه در بازار وجود داشته باشد ، بنابراين مثل ساير شروط مبنى عليها العقد معطل كردن ناشر ، خلاف قرارداد است و مؤلف مىتواند به ديگرى بدهد .\r\nسؤال 410 : آيا مؤلفى كه فقط براى يك چاپ كتابش را به ناشرى واگذار كرده ، براى واگذارى چاپ دوم كتاب به ناشر ديگر ، بايد فيلم و زينگ كتاب را از ناشر اول خريدارى كند ؟\r\n( جواب ) : بسمه‌تعالى اگربخواهد از آن فيلم و . . . استفاده كند ، بايد بخرد و گرنه نه .\r\nسؤال 411 : كتابى به نظر ناشر مفيد است ، ولى اداره‌ى ارشاد اجازه نشر نمىدهد ، آيا مىتوان بدون اجازه‌ى ارشاد آن كتاب چاپ كرد ؟\r\n( جواب ) : بسمه تعالى اگر ضلالت آور نيست اشكال ندارد ؛ مگر اين كه حكم ولائى خاصّى ثابت باشد .\r\nسؤال 412 : ناشرى كتابى را با هزينه مؤلف و براى مؤلف چاپ مىكند و بعدها ماليات و يا هزينه‌اى بر آن كتاب تعلق مىگيرد ، آيا بايد ناشر پرداخت كند و يا مؤلف ؟\r\n( جواب ) : بسمه تعالى به عهده مؤلف است .\r\nسؤال 413 : به طور كلى ، حق ( دائمى و موقت ) تأليف ، ترجمه ، نوشته و يا چاپ كتاب در اسلام چگونه است ؟ و آيا اين حق مشمول مرور زمان مىشود ؟\r\n( جواب ) : بسمه تعالى اين يك مال عرفى است و مربوط به مؤلف است و مشمول مرور زمان نيست مثل ساير اموال .\r\n\r\nاحكام ربا\r\nسؤال 414 : آيا همان‌طور كه گرفتن ربا از كافر جايز است ، گرفتن ربا از ربا نيز جايز است ؟ بدين معنا كه اگر كافر قرضى به مبلغ يك ميليون تومان به مدت يك سال بگيرد و\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nقرار باشد در انتهاى سال با بيست درصد سود ، يك ميليون و دويست هزار تومان بدهد ، در صورتى كه بدهى خود را نپردازد و بر اساس همان قرارداد قبلى ، مهلت تمديد شود ، آيا مىتوان مبلغ پايه را براى سال بعد يك ميليون و دويست هزار تومان قرار داده و در انتهاى دو سال مجموعاً يك ميليون و چهار صد و چهل هزار تومان گرفت ؟\r\n( جواب ) : بسمه تعالى در جواز گرفتن ربا از كافر اختلاف است ، البته به نظر اينجانب جايز مىباشد ، و رباى بر ربا هم جايز است و فرقى با اصل ربا ندارد .\r\nسؤال 415 : اينجانب چند سال پيش با فروش كليه لوازم زندگى و گرفتن مبلغ بيست و پنج ميليون تومان وام بانكى ، جهت فعال نمودن شركت تعاون و معدن . . . . . . ، اقدام نمودم . و اينك با توجه به ركود اقتصادى و هزينه بسيار زياد فعاليت معدن و كارگر ، ورشكست شده‌ايم . و بانك نيز اسناد ضمانتى را به اجرا گذاشته ، و اصل بدهى و سود و دير كرد را مطالبه نموده است . و من اگر اين وجه را در موعد مقرر پرداخت نكنم ، باعث از بين رفتن آبروى اجتماعى و خانوادگى من مىشود . آيا شرع مقدس اسلام ، سود و دير كرد را جايز و حلال مىداند ؟\r\n( جواب ) : بسمه تعالى 1 - از وضع پيش آمده بسيار نگران هستيم ، ولى كارى از دست ما ساخته نيست . ماهيت بسيارى از معاملات بانكى خطر ربا را دارد . گرچه قراردادها به حسب ظاهر ، شرعى است و تحت عنوان مضاربه و ساير عقود شرعى انجام مىشود . 2 - گرفتن پول اضافى به عنوان دير كرد ، در حقيقت رباست و حرام مىباشد ؛ مگر اين كه پول را در برابر حق اعلام طلب و مانند آن با توافق شما بگيرند .\r\nمثلًا بگويند اگر مىخواهى اسم شما را در زمره بدهكاران اعلام نكنيم ، فلان مقدار را بدهيد . 3 - و اما سود اصل پول ، چون تحت عنوان يكى از عقود شرعى ، مثل شركت و بيع و مانند آن انجام مىشود ، به ظاهر حكم صحت دارد و مىتوان عمل بانك را حمل بر صحت نمود . گرچه با وضع فعلى بانك‌ها ، همان خطرات ربا به نوعى ديگر در راه است .\r\nسؤال 416 : اخيراً برخى از افراد مبلغى را از مردم گرفته و به آن‌ها مىگويند : بعد از چهل روز ، يا پول شما را به اضافه حدود چهل در صد سود به شما برمىگردانيم و يا وسيله‌اى را به شما تحويل خواهيم داد . مثلًا چهار ميليون و پانصد هزار تومان مىگيرند و بعد از گذشتن مدت مذكور ، يا شش ميليون تومان تحويل مىدهند و يا يك دستگاه\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nماشين پيكان . ضمناً به آن‌ها مىگويند ما هيچ تعهدى نسبت به بازگشتن پول شما و يا تحويل وسيله مورد نظر نداريم و فرض كنيد پولتان را در رودخانه انداخته‌ايد . آيا چنين معاملاتى شرعاً جايز مىباشد ؟\r\n( جواب ) : بسمه تعالى به صورتى كه ذكر كرده‌ايد ، اصلا معامله نيست و شرعيت ندارد . و اما اگر دهندگان پول واقعا از پول خود مىگذرند ، پس بخشش مىباشد ، و بخشش اشكال ندارد . ليكن مسلم است كه هرگز دهندگان اين نيّت را ندارند .\r\nسؤال 417 : سؤالات اينجانب تحقيقى است ، لذا خواهشمند است در صورت امكان جواب‌هاى مبسوطى ارائه نماييد . 1 - از نظر حضرتعالى ماهيت پول امروزى چيست ؟\r\n2 - خريد و فروش پول چه حكمى دارد ؟ 3 - از نظر حضرتعالى آيا جبران كاهش ارزش پول در قرض ، جايز است ، يا از مصاديق ربا مىباشد ؟ و حكم آن در خمس و مهريه و ديه و غيره چيست ؟ 4 - از نظر شما تورم ، شرعاً مقتضى جبران كاهش ارزش پول مىباشد ؟ 5 - آيا كاهش ارزش پول موجب ضمان است ؟ و در صورت شرط ضمان ؛ ضمان آوراست ؟ 6 - به نظر جنابعالى عرف ، در حكم شرعى جبران كاهش ارزش پول چه نقشى دارد ؟\r\n( جواب ) : بسمه تعالى به جزوه‌ى ربا - از بحث‌هاى اينجانب - رجوع كنيد ، مفصل توضيح داده‌ام ، اجمالًا به نظر اينجانب پول با كالا فرقى ندارد ، جز اين كه ارزش آن اعتبارى است مادام كه اعتبار عوض نشده با كالا فرق ندارد و امكان خريد و فروش آن به نقد يا نسيه ، كم يا زياد اشكال ندارد و با قرض فرق اساسى دارد ، و ملاك ربا را هم به نظر اينجانب ندارد .\r\nسؤال 418 : حيله‌هايى كه براى فرار از رباى قرض مرسوم است ، از نظر اسلام چه حكمى دارد ؟\r\n( جواب ) : بسمه تعالى در رساله توضيح المسائل و استفتائات و خصوص رساله « ربا و حيل » گفته‌ايم كه : اگر قصد جدّى باشد ، اشكالى ندارد و مشكل ربا را حل مىكند و بهتر از حيله‌هاى منظوره ، خريد و فروش پول است كه به نظر اينجانب جايز و ملاك ربا را هم ندارد .\r\nسؤال 419 : بنده دانشجوى رشته علوم سياسى دانشگاه شهيد بهشتى هستم . چندى است درباره‌ى ربا شبهاتى در دانشكده مطرح شده است . از جنابعالى خواهشمندم كه\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nتعريفى جامع و مانع و كامل و شرعى از ربا و اين كه آيا مثل گفته علامه طباطبايى پول ، مال ( كالا ) هست يا نه ، به بنده ارائه دهيد . هم‌چنين تقاضا دارم با توجه به فضاى دانشگاه‌ها به دلايل و عوامل صرفا عقلى ( فارغ از علل نقلى ) نيز اشاره فرماييد .\r\n( جواب ) : بسمه تعالى به جزوه « ربا و حيل » از بحث‌هاى اينجانب رجوع كنيد .\r\nاجمالًا به نظر اينجانب پول با كالا فرقى ندارد .\r\nسؤال 420 : اينجانب در راستاى انجام وظايف قانونى ، شرعى و اخلاقى خود و جهت اثبات وفادارى به نظام مقدس جمهورى اسلامى ، عليرغم مشكلات متعدد اقدام به تأسيس شركتى جهت ارائه خدمات به مردم سربلند ايران نموده‌ام و به همين منظور و در جهت ارائه‌ى آن خدمات اقدام به كارگيرى نيروهاى انسانى و استخدام افراد فاقد شغل گرديده كه به دليل بضاعت مالى مجبور به اخذ وام از منابع بانكى كشور شده‌ام و پس از دريافت وام ، بخشى از اقساط آن در مواعد مقرر به بانك پرداخت شده است . متأسفانه به دليل عدم صداقت همكاران و شركاء شركت و تقصيرات به عمل آمده از ناحيه‌ى مشار اليهم ، فعاليتهاى شركت دچار وقفه گرديده و به همين دليل توانايى پرداخت اقساط را نداشته‌ام و مقدارى از اقساط تا كنون پرداخت نشده است . در قبال اخذ وام 2 فقره سند مالكيت متعلق به اموال شركت را نزد بانك طى قرارداد به رهن گذاشته بودم ، مذاكرات متعددى با رياست بانك مربوطه به عمل آوردم و از ايشان تقاضاى مساعدت جهت پرداخت داشتم كه متأسفانه مورد بىتوجهى قرار گرفت و پاسخى از ناحيه‌ى بانك اعلام نگرديد . علىهذا با عنايت به مراتب فوق الذكر و از آنجايى كه املاك كماكان در رهن بانك مىباشد و شركت عليرغم مشكلات اقتصادى موجود آمادگى خود را جهت اداى ديون و بدهى بانك اعلام مىنمايد . از محضر محترم حضرتعالى خواهشمند است نظرات شرعى خود را در خصوص موارد ذيل اعلام فرماييد : 1 . آيا پس از دريافت وام و محاسبه سودهاى متعلقه و تعيين اقساط و پرداخت قسمتى از اقساط ، دريافت جريمه نسبت به سودهاى متعلقه وجاهت شرعى دارد يا خير ؟\r\n( جواب ) : بسمه تعالى وجاهت شرعى ندارد .\r\n2 . با عنايت به مصوبه بانك مركزى كه مراتب طى بخشنامه به مديران عامل بانك‌هاى تابعه مبنى بر بخشودگى جرائم ابلاغ گرديده است . نظر شرعى آن جناب در\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nخصوص تكليف بانك طلبكار جهت وصول مطالبات از ناحيه‌ى املاك مورد رهن مورد استفتاء مىباشد .\r\n( جواب ) : بسمه تعالى پس از بخشودگى ، مطالبه معنى ندارد .\r\n\r\nوام ربوى\r\nسؤال 421 : برخى از بانك‌ها و مؤسسات مالى و اعتبارى ارائه‌ى خدمات وام بانكى را منوط به سپرده‌گذارى مىنمايند . مثلا براى اخذ وام 6 ميليون تومانى بايد به مدت 6 ماه 3 ميليون تومان به عنوان سپرده به بانك گذاشته ، و بعد از 6 ماه هنگام برداشت 3 ميليون تومان ، 6 ميليون تومان وام تعلق مىگيرد . آيا اين قرض به شرط قرض نيست ؟\r\nلطفاً حكم اين سپرده گذارىها و وام‌ها را بيان كنيد .\r\n( جواب ) : بسمه تعالى اگر از طرف بانك و مؤسسات ديگر اين شرط شود ، باطل و حرام است . ولى اگر مراجعه كننده پولى را به عنوان امانت و وديعه - با اجازه‌ى تصرف - به بانك بدهد ، به شرط اين كه بانك وام بىبهره به او بدهد ، اشكال ندارد .\r\n\r\nفروش وام بانكى\r\nسؤال 422 : شخصى مثلًا هفت ميليون تومان را در مؤسسه خصوصى يا بانك مىسپرد و شرايط مؤسسه يا بانك اين است كه چنان‌چه آن مبلغ يك يا دو ماه باشد با ميزان آن مبلغ به آن شخص وام تعلق مىگيرد . حال اگر شخصى كه از اين امتياز وام برخوردار شد ، اين امتياز وام را در قبال دو ميليون تومان مثلًا به شخص ديگرى واگذار كند ، آيا اين دو ميليون تومان براى واگذار كننده ، حلال و وجه شرعى دارد يا خير ؟\r\n( جواب ) : بسمه تعالى اگر شرط شده كه به ديگرى واگذار نشود ، اشكال دارد و تصرف در اموال متعلق حق غير حساب مىشود .\r\nسؤال 423 : يكى از بانك‌هاى خصوصى با گرو گرفتن سند مالكيت از افراد به آن‌ها تا 20 ميليون تومان وام با سود 17 درصد مىدهد ( با بازپرداخت 10 ساله ) ، آيا اين كار ربا محسوب مىشود ؟\r\n( جواب ) : بسمه تعالى اگر طبق عقود شرعيه باشد ( مضاربه ، مزارعه ، شركت و . . ) ، اشكال ندارد . به نظر اينجانب مىتوانند خود پول را معامله كنند ، مثلا يك ميليون به يك ميليون و دويست ، يا كم‌تر وبيش‌تر ، ولىمشخص‌شود ، نقديانسيه ، هردوجايزاست .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n\r\nاحكام اجاره\r\nسؤال 424 : هرگاه شخصى به مدت يك سال براى ديگرى كار كند ، آيا مىتواند پس از يك سال به سبب كمردرد ، درد مچ و . . . از صاحب كار مطالبه ارش و خسارت نمايد ؟\r\n( جواب ) : بسمه تعالى اگر هنگام قرار اجاره شرط ضمان خسارت كند مىتواند و گرنه ، نه .\r\nسؤال 425 : 1 - هرگاه عين مستأجره به واسطه حادثه قهرى مثل سيل خراب شود ، آيا تعمير آن بر مؤجر لازم است و مستأجر مىتواند اجبار مؤجر را بر تعمير آن مطالبه كند ؟\r\n2 - در رابطه با اجاره به نحو كلى بفرماييد ؛ الف ) در موارد تلف شدن فردى از افراد كلى كه مؤجر به مستأجر تحويل داده ، فقهاء فرموده‌اند ، مستأجر خيار فسخ ندارد و تنها مىتواند فرد ديگرى از افراد كلى را مطالبه كند ، حال بفرماييد ؛ هرگاه مستأجر از فردى از افراد كلى كه مؤجر به او داده و قسمتى از آن تلف شده انتفاع ببرد و اجرت المثل آن كم‌تر از اجرت المسمى باشد ، مثلًا ماشين پيكانى به نحو كلى اجاره نموده و فردى كه تحويل گرفته است صندلىهاى عقب آن خراب است و مستأجر بر اثر جهل به خرابى ، از آن استفاده نموده است و اجرت المثل چنين ماشينى در هفته ده هزار تومان و اجرت المسماى آن ، بيست هزار تومان باشد ، آيا مستأجر مىتواند عقد را فسخ كند و اجرت المثل را بپردازد يا با استفاده از خيار « تبعض صفقه » تقليل نسبى اجاره بها را مطالبه كند ؟ ب ) چنان‌چه فردى كه مؤجر تحويل داده معيوب باشد و مستأجر از فرد معيوب انتفاع برده باشد و اجاره بها براى فرد معيوب كم‌تر باشد ، آيا مستأجر حق فسخ يا تقليل نسبى اجاره بها را دارد ؟ ج ) در اجاره اشخاص ، هرگاه اجير بر عمل به نحو كلى اجير شده باشد و عمل را معيوب انجام دهد و فرصت و امكان تصحيح و تبديل آن نباشد ، چنان‌چه مستأجر از اين فرد معيوب منتفع شود و اجرت المثل آن از اجرت المسمى كم‌تر باشد ، آيا مستأجر حق فسخ عقد و پرداخت اجرت المثل را دارد ، يا حكم ديگرى دارد ؟\r\n( جواب ) : بسمه تعالى 1 - اگر اساساً قابل استفاده نباشد اجاره در مقدار زمان غير قابل استفاده باطل مىشود ، و اگر موجر آن را قابل استفاده كند ، اجاره صحيح است ليكن اجبار موجر دليل واضحى ندارد .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n2 - مستأجر اجرة المثل خراب را بدهد ، و موجر در صورت قدرت ، تعويض فرد مىكند ، و اگر تعويض نشد مستأجر اجرة المسماة را پس مىگيرد - به مقدار عيب و تلف - و همين‌طور فرع بعدى .\r\n3 - موجر بايد قيمت عمل صحيح را به مستأجر بدهد اگر عمل صحيح ممكن نباشد و اگر بتواند بايد عمل صحيح را تحويل دهد و مستأجر اگر از معيوب استفاده مىكند اجرة المثل مىدهد .\r\nسؤال 426 : 1 - در موارد تعدى و تفريط چنان‌چه عين مستأجره به واسطه حادثه‌اى قهرى مثل سيل و زلزله در دست مستأجر تلف شود ولى تلف مربوط به افراط و تفريط او نباشد ، آيا مستأجر ضامن است ؟\r\n2 - هرگاه مستأجر افراط و تفريط نموده و سپس از كار خود پشيمان شده و افراط و تفريط را ترك نمود و پس از آن عين مستأجره تلف شد ، آيا مستأجر ضامن است ؛ مثلًا ماشينى كه اجاره نموده بود را بدون قفل كردن ترك نمود و سپس پشيمان شد و بعد از ساعتى بازگشته و آن را قفل نمود و رفت و بعد از بازگشت ديد ماشين سرقت شده ، آيا مستأجر به خاطر افراط و تفريط سابق ضامن است و يد او از امانى بودن خارج شده است يا نه ؟\r\n( جواب ) : بسمه تعالى 1 - مقتضاى ظواهر ادله و طبق فتاواى مشهور ، ضامن مىباشد .\r\n2 - اين هم همان‌طور . به هر حال امين حساب نمىشود .\r\nسؤال 427 : 1 - آيا پس از انقضاء اجاره بر مستأجر لازم است عين مستأجره را بازگرداند يا تنها در صورت مطالبه مؤجر موظف به بازگرداندن آن است ؟\r\n2 - اگر زمان اجاره منقضى شود و مستأجر عين مستأجره را در تصرف خود نگهدارد بفرماييد ؛ الف ) آيا در صورتى كه مستأجر استيفاء منفعت كند ، ضامن اجرت المثل است يا اجرت المسمائى كه در عقد سابق بوده است ؟ ب ) اگر پس از انقضاء زمان اجاره مستأجر استيفاء منفعت نكند ، ولى عين مستأجره را بدون اذن مالك در دست خود نگاه دارد و منافع تلف شود ، آيا مستأجر ضامن است يا نه ، و در فرض ضمان ، ضامن چه چيزى است ؟\r\n\r\n","description":"","footnote":"","page_name":" 155 ","page_number":155},
  {"content":"\r\n\r\n3 - هرگاه شخص ثالث مزاحم اجير گردد ، به طورى كه اجير نتواند عمل مورد اجاره را انجام دهد ، مثلًا نتواند لباس را خياطت كند ، بفرماييد ؛ اولًا : چنان‌چه اين مزاحمت قبل از قبض عين مورد عمل ، توسط اجير باشد ، آيا هر يك از اجير و مستأجر حق فسخ دارند ؟ ثانياً : در صورتى كه مزاحمت بعد از قبض باشد ، هر كدام از اجير و مستأجر حق فسخ دارند يا نه ؟\r\n( جواب ) : بسمه تعالى 1 - بايد رفع يد و تخليه و اعلام به مالك شود . 2 - ضامن اجرة المثل است . 3 - ضامن اجرة المثل است . 4 - به نظر اينجانب قبل از قبض و بعد از آن فرقى نمىكند . اگر وقت عمل گذشته ، اجير ضامن قيمت سوقيه عمل است و آن را بايد از مزاحم بگيرد . ( از هر طريق ولو با قوه‌ى قهريه ) .\r\nسؤال 428 : 1 - با توجه به اين كه اجاره مال مشاع جايز است ، ليكن تسليم آن به مستأجر متوقف بر اذن شريك است ، بفرماييد ؛ چنان‌چه يكى از دو شريك سهم خود را به نفر سومى اجاره دهد ، چنان‌چه شريك او نسبت به تسليم آن به مستأجر اذن ندهد ، وظيفه چيست ؟\r\n2 - در موارد عدم قدرت بر تسليم عين مستأجره آيا اجاره آن با ضميمه قابل تصحيح است ، نظير بيع عبد آبق يا حيوان فرارى با ضميمه ؟\r\n3 - با توجه به اين كه به مجرد عقد اجاره هر يك از دو طرف مالك منافع و مالك اجاره بها مىشوند ، و با توجه به اين كه به مجرد موت تمام ديون حالّ مىشوند ، بفرماييد ؛ مستأجرى كه خانه‌اى را به مدت يك سال اجاره نموده و پس از دو ماه وفات مىكند ، آيا اجاره بهاى ماه‌هايى كه هنوز انتفاع نبرده است ، حال مىگردد يا نه ؟\r\n( جواب ) : بسمه تعالى 1 - چون قدرت بر تسليم ، شرط صحت است ، اجاره باطل مىشود . 2 - گرچه دليل ضميمه در بيع است ، ليكن همان‌طور كه در مباحث بيع گفته‌ايم ، اگر ضميمه به اندازه‌اى باشد كه موجب رغبت بوده رافع غرر باشد ( هرچند با احتساب ارزش احتمالى مورد معامه ) به نظر اينجانب اجاره صحيح است انشاء اللَّه و مسأله بيع هم طبق قاعده است نه تعبد . 3 - گرچه به مجرد عقد اجاره ، هر يك از دو طرف ، مالك منافع و اجرت مىشوند ، ليكن چون بر اساس معاوضه صورت مىگيرد و حلول منافع معنى ندارد حلول اجرت هم معنا ندارد .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nسؤال 429 : سى و چند سال قبل ، در دو مرحله براى محلى تجارى ، مالك بر مبناى نرخ روز مبالغى را به عنوان پذيره و سرقفلى از فردى دريافت نموده ، و براى شغل فروش لوازم منزل به اجاره داده است و هر سه سال يك بار اجاره را اضافه و دريافت نموده است . چون به مرور زمان ارزش سرقفلى ، تغييرات قابل توجهى پيدا كرده است ، اخيراً مالك به عنوان اين كه مستأجر محل مورد اجاره را براى فروش لوازم منزل اجاره كرده و چون اقدام به فروش ظروف سراميكى نموده ، لذا مرتكب خلاف تغيير شغل شده و تصميم دارد با اعمال قدرت حتى بدون پرداختن حقوق مستأجر پس از سى و چند سال محل كسب مذكور را تصاحب نمايد . استدعا مىشود نظر مبارك را در خصوص مسأله ، كه آيا با تغيير شغل ، بر اساس قرآن كريم و قوانين شرع مقدس اسلام حق و حقوق مستأجر در مورد سرقفلى كه سى و چند سال قبل با توجه به نرخ تورم پرداخت نموده ، متعلق به مستأجر مىباشد يا خير ؟\r\n( جواب ) : بسمه تعالى اگر اجاره مقيد به شغل فروش لوازم منزل باشد ، و ظروف مزبور هم جزء لوازم منزل حساب نشود ، حق فسخ دارد ، به شرط اين كه به مجرد اطلاع از قضيه فوراً اعلام عدم رضايت كند .\r\nسؤال 430 : فقهاء ( رضوان اللَّه عليهم ) گفته‌اند مستأجر نمىتواند خانه و دكان را به قيمتى بيش‌تر از آنچه اجاره نموده است به ديگرى اجاره دهد . حال بفرماييد آيا مستأجر مىتواند منافع خانه و دكان را به قيمت بيش‌ترى با عقد صلح و نظاير آن به ديگرى واگذار كند يا نه ؟\r\n( جواب ) : بسمه تعالى ظاهراً مانعى ندارد .\r\nسؤال 431 : فردى اجير شده بود براى تعمير خانه‌اى در روز معين . در آن روز كارهاى ديگر خود را تعطيل نموده و به در خانه‌ى مذكور حاضر شده ، ولى اتفاقاً با درب بسته روبرو شده و در همانجا نشست تا صاحب‌خانه بيايد و درب را باز كند ، ولى صاحب خانه نيامد . آيا اين كارگر اجرت‌المسمى را استحقاق دارد يا اجرت‌المثل يا هيچ كدام را ؟\r\n( جواب ) : بسمه تعالى حق اجرةالمسمى را دارد .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nسؤال 432 : خانه‌اى كه در اجاره‌ى ما است نياز به تعميرات ضرورى دارد . آيا موجر بر انجام تعميرات اجبار مىشود و چنان‌چه موجر تعميرات مورد نياز را انجام ندهد يا توانايى آن را نداشته باشد مستأجر حق فسخ اجاره را دارد يا نه ؟\r\n( جواب ) : بسمه تعالى اگر بدون تعميرات قابل استفاده نيست اجبار بر تعمير مىشود و الّا حق فسخ دارد ، بلكه در صورت عدم امكان استفاده ، انفساخ است . و اگر تعميرات اضافى است مبنى بر شرط مذكور در ضمن عقد ، يا شرط بنائى ، در مواردى كه حكم عقلائى عرفى بر رعايت آن تعميرات باشد به حيث كه مبنى عليه العقد باشد ، تعمير لازم است .\r\nسؤال 433 : در صورتى كه هزينه تعمير اساسى خانه بيش‌تر از اجاره بها باشد ، آيا بر موجر لازم است تعميرات را انجام دهد يا نه ؟\r\n( جواب ) : بسمه تعالى باز هم لازم است انجام دهد .\r\nسؤال 434 : هرگاه براى بهتر انتفاع بردن ، تعميرات لازم باشد ؛ مثلًا خريد چراغ روشنايى گازسوز براى خانه نياز باشد ، آيا تحصيل و نيز هزينه آن بر موجر است يا نه ؟\r\n( جواب ) : بسمه تعالى در حكم صورت دوم جواب بالا مىباشد .\r\nسؤال 435 : در صورتى كه براى تعمير ضرورى خانه ، تخليه موقت آن نياز باشد ، آيا مستأجر حق امتناع از تخليه را دارد و در صورتى كه تخليه نكند و به اساس ( بنيان ) خانه موجر ضرر وارد شود ، آيا مستأجر ضامن است ؟\r\n( جواب ) : بسمه تعالى از باب جمع بين حقين ، بايد موجر موقتاً جاى ديگرى را براى مستأجر مهيا كند .\r\nسؤال 436 : ماشينى را اجاره نموده‌ايم و راننده آن خود ما هستيم . بفرماييد ؛ هزينه‌ى بنزين و سرويس متعارف آن به عهده‌ى موجر است يا مستأجر ؟\r\n( جواب ) : بسمه تعالى بسته به قرارداد مىباشد ، مگر اين‌كه شرط مبنى عليه العقد باشد به حسب تعارف عقد اجاره و ظاهراً فعلًا اين‌طور نيست .\r\nسؤال 437 : ماشينى را براى تعمير به كارگاهى فرستاده‌ايم ، بفرماييد : چنان‌چه ماشين در اثناء تعمير به شخص ثالثى فروخته شود اجرت تعميركار بر عهده‌ى چه كسى است ؟\r\n( جواب ) : بسمه تعالى تابع قرارداد مىباشد ، قاعده‌ى كلى ندارد .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nسؤال 438 : چنان‌چه ماشين را به صاحب همان كارگاه بفروشند ، آيا اجرت تعمير ساقط مىشود يا بر عهده‌ى بايع است ؟\r\n( جواب ) : بسمه تعالى همانند بالا .\r\nسؤال 439 : مستأجر به مالك خانه دسترسى نداشته است و براى ممانعت از خراب شدن خانه مورد اجاره ، بدون اذن موجر اقدام به اصلاح پشت بام خانه نموده . آيا هزينه‌ى تعمير مذكور بر عهده‌ى مالك است يا مستأجر ؟\r\n( جواب ) : بسمه تعالى به عهده‌ى مالك مىباشد .\r\nسؤال 440 : به نظر حضرتعالى اجاره اشخاص عقد تمليكى است يا تعهد به عمل است ؟ توضيح اين‌كه حقوقدانان اجاره اشخاص را تعهد مىدانند نه تمليكِ عمل و برخى از فقهاى معاصر نيز در كتاب الاجاره خود چنين گفته‌اند كه : اجاره اشخاص مانند اجاره اعيان نيست چون قبل از عمل چيزى نيست كه مالكيت به آن تعلق گيرد و بعد از عمل نيز عمل معدوم مىگردد و چيزى نيست كه متعلق ملكيت باشد و خود عمل مطلوب نيست تا ملكيت به آن تعلق بگيرد و به نتيجه هم گاهى ملكيت نمىتواند تعلق بگيرد ، مثلًا نتيجه‌ى اجاره در واجبات نيابى سقوط امر است و سقوط امر قابليت براى تعلق ملكيت ندارد .\r\n( جواب ) : بسمه تعالى به نظر اينجانب حقيقت اجاره همه جا يكسان است ، تسليط بر منفعت ، و لازمه‌اش تمليك است و عمل در آينده هم در اعتبار ، فرض وجود دارد و در اعتباريات اين‌گونه امور مشكلى نيست .\r\n\r\nمالكيت با احياء\r\nسؤال 441 : در خصوص وضع مالكيت ما كه اين ملك از طرف اجدادمان در كنار رودخانه احياء و آباد شده است و نهايتاً از طريق ارث به ما منتقل شده است . و شهادت بزرگان و كهنسالان محل مويّد ادعاى ماست و هم اكنون نيز سن درختان موجود دليل واضح بر سابقه 50 ساله آبادى دارد اما به دليل بىسوادى و عدم آگاهى اقدام به اخذ سند ننموديم آيا مطابق موازين شرع مقدس اسلام اشكالى به مالكيت ما وارد مىباشد يا خير ؟\r\n( جواب ) : بسمه تعالى اگر شهادت محل بر مالكيت شماست بايد استشهاد محلى\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nانجام داده سند بگيريد تا حق شما پايمال نشود . البته در اختلاف موضوع خارجى بايد دادگاه با احضار طرفين حكم كند .\r\n\r\nشرط با چوپان\r\nسؤال 442 : در برخى روستاها معامله‌اى به قرار زير صورت مىگيرد كه شخصى چند گوسفند به عامل ، مثلًا براى مدت 5 سال مىدهد و با او شرط مىكند كه پس از 5 سال گوسفندانى با آن خصوصيات به او بدهد و هر چه ربح از شير و ماست و كره و نتايج حاصل شد هر دو طرف با هم تقسيم كنند ، آيا اين معامله صحيح است يا نه ؟ لازم به ذكر است كه در وسائل الشيعه ج 17 ، ص 350 نيز روايتى در اين موضوع آمده است « فى الرجل يكون له الغنم يعطيها بضريبة سنة شيئاً معلوماً او دراهم معلومة من كل شاة كذا او كذا قال لا بأس بالدراهم و لست احب ان يكون بالسمن » .\r\n( جواب ) : بسمه تعالى مىتوان اين معامله را تحت عنوان اجاره قرار داد ، چوپان را اجير كرده ليكن به شرط ضمان . ليكن بهتر آن است كه آن را يك معامله مستقل قرار دهيم و مشمول كريمه‌ى « اوفو » به شرط اين‌كه غرر نباشد و ظاهراً چون عقلائيت اين سنخ معامله به همين صورت است غررى هم نيست .\r\n\r\nشركت و مصالحه\r\nسؤال 443 : شركتى است ايرانى ، داراى اموال مشخص و حقيقى با منفعت خاص ( صادرات و واردات كليه كالاهاى مجاز ، ارائه خدمات از راه حل‌هاى جامع در زمينه گسترش اينترنت ( ) ، خريد و فروش كالا از طريق بازار اينترنتى و هم‌چنين جذب سهام داران به طريق بازاريابى ( ) ، فروش محصولات و كالاهاى خود و شركت طرف قرارداد ، فروش تورهاى مسافرتى ، گردشگرى و زيارتى اعم از داخلى و خارجى ) ، كسى كه در ابتدا مىخواهد وارد اين شركت گردد ، بايد مبلغ پنجاه و پنج هزار تومان به شركت بپردازد ، و اين شركت شروع به فروش سهام محصولات خود و ديگر شركت‌هاى طرف قرارداد طبق عقود شرعى ذيل مىنمايد .\r\nالف ) شركت : تمام اموال و دارايى ( سود و ضرر ) خود را در يك سبد كلى جمع مىنمايد و آن را طبق تعريف فوق ( اموال حقيقى و منفعت خاص ) به صورت سهام به هر فرد به مبلغ\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nپنج هزار تومان واگذار مىنمايد . مبلغ سود ساليانه طبق قوانين بانك مركزى جمهورى اسلامى 17 درصد محاسبه و پرداخت مىگردد . ب ) بيع نقد : ثمن اين معامله بيست و پنج هزار تومان و مثمن آن يك عدد كارت تخفيف مىباشد . مزاياى كارت تخفيف :\r\n1 - تخفيف گرفتن از مراكز طرف قرارداد شركت ، در شهر خود و شهرهايى كه به عنوان مراكز تجارى شناخته شده مىباشند ( كيش و غيره ) . 2 - تمام تخفيفات به صورت حقيقى مىباشد ( اصول كار به اين صورت است كه شركت در قبال تبليغاتى كه از آن مركز تجارى در سايت خود مىنمايد براى اعضاى شركت از ده تا سى درصد تخفيف مىگيرد ، كه افراد با در دست داشتن آن كارت مىتوانند ، از اين تخفيفات بهره‌مند شود ) .\r\nج ) بيع سلف : از باقيمانده پنجاه و پنج هزار تومان ثمن معامله بيست و پنج هزار تومان و مثمن آن يكى از اجناس شركت مىباشد . مزاياى محصولات : 1 . جنس صورت خارجى دارد و علاوه بر نمايش عكس در اينترنت ، آلبوم محصولات قابل رؤيت به صورت حقيقى در دفتر مركزى شركت مىباشد . 2 . جنس داراى تنوع بوده ، و به تعداد افراد خريدار مىباشد . 3 . براى هر كدام از اجناس ، مدت معينى براى تسليم كالا وجود دارد .\r\n4 . زير قيمت بازار بودن و يا رقابتى بودن آن ، از ويژگىهاى مهم محصولات مىباشد .\r\n5 . در صورت هرگونه عيب در جنس ، شركت ملزم به تعويض آن مىباشد .\r\nدر ضمن هر يك از سهام‌داران علاوه بر خريد سهام و اجناس شركت در صورت تمايل مىتوانند در اين شركت اقدام به بازاريابى و جذب سهام دار نمايند . شركت به تمامى افرادى كه اقدام به بازاريابى نمايند ، مبالغى را تحت عنوانين ذيل پرداخت مىكند . 1 - حق الزحمه 2 - هبه . لازم به توضيح است خريد سهام ، كالا ، تورهاى مسافرتى و فعاليت ( بازاريابى و جذب افراد براى خريد سهام ) داراى جذابيت مىباشد و هيچ‌كدام نسبت به يك‌ديگر ارجحيت ندارد تا فرد بخواهد با در نظر گرفتن هر كدام از اين‌ها يك معامله صورى انجام دهد . هم‌چنين در اين شركت هيچ‌گونه ضررى به افرادى كه فعاليت نمىنمايند وارد نمىشود ( چه نفر اول باشد و چه نفر آخر و حتى به فرض اشباع شدن سهام شركت ) بلكه طبق دلايل ذيل سودى بالاتر از مبلغى كه خريد مىنمايد به او پرداخت مىشود . 1 - سود ساليانه از سهام شركت . 2 - زير قيمت بودن كالا . 3 - استفاده از كارت تخفيف ، به مدت يك سال از تاريخ عقد قرارداد .\r\nبا توجه به شرح فعاليت اين شركت ، نظر معظم له را در مورد سؤالات زير\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nخواستاريم : الف ) آيا عقود اين شركت صورت شرعى دارد ؟ ب ) كسب درآمدى كه به عنوان هبه به افراد تحت قانون خاص شركت ( كه در صورت تمايل به فعاليت مىپردازند ) ، چگونه مىباشد ؟ ج ) آيا گرفتن سود ساليانه سهام از شركت جايز مىباشد ؟\r\nد ) شراكت افراد در سهام يك‌ديگر ( با دو نفر اول خود و در تعادل 16 به 16 الى آخر ) صحيح مىباشد ؟\r\n( جواب ) : بسمه تعالى الف ) خلاصه اين شد كه پنجاه و پنج هزار تومان مىپردازند كه بيست و پنج تومان قيمت كارت و بيست و پنج تومان ، ثمن يك جنس است ، به انتخاب خريدار و پنج هزار تومان ثمن يك سهم از شركت مىباشد . اگر معلوم باشد كه با كارت ، از چه اجناسى تخفيف مىگيرد و بيست و پنج هزار تومان باقى مانده در برابر چگونه جنسى است ، و سهم شركت چقدر ارزش دارد ( چون ارزش هر سهم مربوط به مقدار اجناس و مقدار سهام مىباشد ) اشكالى ندارد . در عين حال وظيفه تشكيلات حكومتى است كه بر اين گونه شركت‌ها نظارت كند كه‌درنهايت‌چقدر جمع مال مىكنند و چقدر به مردم مىدهند كه اكل مال به باطل نشود . بديهى است كه شركت منافع خود را در نظر دارد و مىداند كه در نهايت چقدر جمع مال مىكند .\r\nب ) اگر از جهت اخير مشكلى نباشد ، راه آسان‌ترى هم داريد ، كارت تخفيف را مثلًا به مبلغ پنج هزار تومان و باقى امتيازات را به عنوان شرط ضمن فروش ذكر كنيد .\r\nج ) در صورتى كه بىاشكال باشد از پرداخت وجوه شرعى خود و رسيدگى به مستمندان غفلت نكيند ، كه موجب بركت مال مىباشد .\r\nسؤال 444 : فروشنده و خريدار قطعه زمينى در نهايت سلامت عقل و فكر و با علم به اين كه سهم فروشنده در سند رسمى زمين به صورت مشاع مىباشد و هنوز اين زمين بين سهامداران احراز و تفكيك نشده است با هم ديگر به توافق رسيده‌اند و خريدار قسمتى از سهم مشاعى فروشنده را به صورت مفروض با محل معين و مشخص با قولنامه عادى خريدارى كرده است و پس از مدتى فروشنده فوت كرده است . در اين صورت آيا قاضى دادگاه مىتواند بنا به تقاضاى خريدار براى اين معامله حكم صدور سند رسمى به صورت مشاع صادر كند ؟\r\n( جواب ) : بسمه تعالى اگر معامله بر زمين مشاع صورت گرفته افراز و تعيين بايد با رضايت همه‌ى شركاء باشد .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nسؤال 445 : شريك پدر اينجانب مغازه ايشان را بدون اطلاع و با جعل امضاء و مهر پدر اينجانب به شخصى فروخته ، و پس از اطلاع شفاهى ايشان ، پدر اينجانب هيچ‌گونه رضايتى نداشته و با ايشان و اينجانبان تدليس نموده است . لطفاً حكم مسأله را بيان فرماييد .\r\n( جواب ) : بسمه تعالى تدليس حرام است و معامله با جعل امضاء باطل است و شريك پدر شما فقط سهم خود را مىتواند بفروشد و در مقدار سهم پدر شما معامله باطل مىباشد . يعنى فضولى است بايد پدر شما اجازه كند .\r\nسؤال 446 : اينجانب در سال 1376 با سرمايه‌ام به تهران رفتم ، يكى از اقوام به من پيشنهاد داد تا در شهر لواسان زمينى بخريم ، زمين را من بخرم و او زمين را بسازد . بنده زمينى به مساحت 300 متر به قيمت 16 ميليون تومان خريدم . و حتى نصف زمين را به نام خانم ايشان كردم ، با اين كه هيچ پولى بابت زمين نداده بودند . و از آن جايى كه به ايشان اعتماد كامل داشتم ، حتى كاغذى هم امضا نكرديم و به قول و عهد زبانى ايشان دل بستم ، اما ايشان خلف وعده كرد و به عهد خود وفا نكرد . زمين بنده نيز سه سال و نيم طول كشيد تا به فروش رسيد با همان قيمت 16 ميليون تومان ، در حالى كه ارزش پول نصف شده بود ، يعنى بنده در سال 76 با 15 ميليون تومان مىتوانستم در تهران يك واحد آپارتمان بخرم ، اما در سال 79 قيمت آن آپارتمان 35 ميليون شده بود . حال از ايشان ادعاى خسارت كردم . اما در مقدار خسارت با هم اختلاف داريم . لطفاً بيان فرماييد از نظر شرعى ايشان به من بدهكار هست و اگر بدهكار است مبناى تعيين خسارت چيست ؟\r\n( جواب ) : بسمه تعالى اگر قرار شركت داشته‌ايد ( كه او در آن تاريخ بسازد و شركت مساوى داشته باشيد ) ، شما قيمت نصف ساختمان فرضى آن زمان را به اضافه‌ى نصف قيمت زمين همان وقت را طلب داريد ، و اگر قرار شركت نبوده و فقط وعده‌اى بوده يا قرار شركت مساوى نبوده در صورت وعده‌ى محض چيزى طلب نداريد ، در مورد شركت غير مساوى بايد معين مىكرديد و طبق آن عمل مىشده است . ولى معمولا قيمت زمين از قيمت ساختمان بيش‌تر است چه طور نصف زمين را در برابر نصف ساختمان داده‌ايد چون قرار شركت مساوى اين‌طور مىشود . به هر حال اگر بر چيزى مصالحه كنيد كه الصلح خير .\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nسؤال 447 : زنى حدود هشتاد و پنج سال پيش ، ارثيه پدرى خود ( زمين كشاورزى ) را مصالحه نمود در حق برادر خود ، به مال الصلح يك حبه نبات . حال آيا وراث شرعى آن زن مىتوانند از وراث آن برادر طلب ارث نمايند ؟\r\n( جواب ) : بسمه تعالى در صورت وقوع عقد صلح ، با قصد و اراده‌ى طرفين ، ديگر حقى ندارند .\r\n\r\nاحكام بيمه\r\nسؤال 448 : نظر حضرتعالى راجع به بيمه چيست ؟\r\n( جواب ) : بسمه تعالى همه‌ى انواع قراردادهاى بيمه ، به نظر اينجانب صحيح است ؛ مگر اين‌كه جهات غير متعارف در يك نوع بيمه باشد .\r\nسؤال 449 : آيا در صورتى كه مستأجرى در محل مورد اجاره‌اش داراى كارگر باشد كه به موجب آن و يا ديگر موارد به سازمان تأمين اجتماعى بدهكار گردد و از پرداخت بدهى خود امتناع ورزد و يا دسترسى به ايشان مقدور نباشد ، سازمان تأمين اجتماعى شرعاً مىتواند طلبش را از موجر وصول كند ؟\r\n( جواب ) : بسمه تعالى موجر دخالتى در اين مسأله ندارد و سازمان تأمين حق مطالبه از موجر را ندارد .\r\nسؤال 450 : آيا در صورتى كه مستأجرى در محل قبلى مورد اجاره‌اش به سازمان تأمين اجتماعى بدهكار باشد و محل قبلى را تخليه و جاى ديگر را اجاره كند ، سازمان تأمين اجتماعى شرعاً مىتواند طلبش را از محل جديدى كه مستأجر آمده وصول كند ؟\r\nيعنى از موجر جديد وصول كند ؟\r\n( جواب ) : بسمه تعالى اين هم مانند بالا . سازمان حق مطالبه از موجر را ندارد .\r\nسؤال 451 : آيا در صورتى كه فردى و يا افرادى حقيقى و يا حقوقى به سازمان تأمين اجتماعى بدهكار باشند ، مانند شركت‌ها و ادارات و محلى را در اجاره داشته باشند در صورتى كه بدهىشان را پرداخت نكنند و محل مورد اجاره را ترك كنند ، سازمان تأمين اجتماعى شرعاً مىتواند طلبش را از موجر وصول كند ؟\r\n( جواب ) : بسمه تعالى اين هم همانند بالا . حق مطالبه ندارد ، مگر اين‌كه مستأجر\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nقبلى شرط پرداخت همه‌ى بدهىهاى خود را به وسيله‌ى مستأجر جديد يا موجر كرده باشد و مستأجر جديد و موجر پذيرفته باشند .\r\n\r\nاحكام وكالت\r\nسؤال 452 : اينجانب شخصى را وكيل نمودم تا از حق من در دادگاه دفاع نمايد و حق الزحمه را مبلغ يك ميليون و دويست هزار تومان قرار داديم . و در ابتدا مبلغ هفتصد هزار تومان به وكيل دادم اما قبل از موعد دادگاه مشكل ما حل شد . اكنون بنا به گفته وكيل ، ايشان شش صفحه لايحه مرقوم نموده ، و مىگويد : بايد بنده تمام مبلغ حق الزحمه مكتوب در قرارداد ( يعنى يك ميليون و دويست هزار تومان ) را به ايشان پرداخت نمايم . لذا درخواست دارم آن‌چه را كه شرع مىفرمايد مرقوم فرماييد .\r\n( جواب ) : بسمه تعالى عزل وكيل قبل از موعد عمل جايز است . و وكيل حق گرفتن همه‌ى پول را ندارد . مقدارى از باب مصالحه بپردازيد .\r\nسؤال 453 : احتراماً به استحضار مىرساند موضوع كار تحقيقى اينجانب اين است كه آيا سفيه مىتواند در امور مالى ديگران وكيل شود ؟ از آن جا كه برخى از اعاظم فقها به سؤال فوق پاسخ مثبت داده‌اند ، لهذا اين سؤال برايم مطرح است كسى كه نمىتواند در امور مالى خود دخالت كند ، چگونه مىتواند وكيل ديگران در امور مالى شود . استدعا دارد حضرتعالى براى تشخيص ذهن اينجانب نظر خود را مستدلا مرقوم فرماييد .\r\n( جواب ) : بسمه تعالى وكيل در صرف اجراء صيغه‌ى معامله‌اى باشد اشكال ندارد ، ليكن وكالت سفيه در امر مالى به معناى انجام استقلالى ، صحيح نيست .\r\nسؤال 454 : شخصى طى وكالتنامه رسمى ، به همسر خود اجازه هرگونه تصرف نسبت به چهار دانگ مالكيت خود در باب يك منزل مسكونى را مىدهد . وكيل ( همسر ) پس از دو ماه از اخذ وكالتنامه ، طى سند رسمى ديگرى ، مالكيت اين چهار دانگ را به خود منتقل مىنمايد . پس از دو سال از انتقال مالكيت ، بر اساس نظريه پزشكى قانونى مشخص گرديده كه موكل از ده سال قبل دچار جنون بوده و جنون وى ادوارى مىباشد .\r\nاز اين رو دادگاه اقدام به نصب قيم براى موكل نموده است .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nحال جهت ابطال وكالتنامه و به تبع آن سند رسمى انتقال ملك ، اثبات دليل به عهده چه كسى است ؟ آيا موكل كه طبق نظريه پزشكى قانونى جنون وى اثبات گرديده ، بايد ثابت كند كه در زمان انتقال وكالت مجنون بوده و يا وكيل بايد ثابت كند كه موكل در زمان انتقال وكالت سالم بوده است ؟ به عبارت ديگر با توجه به نظريه پزشكى قانونى اصل بر جنون است يا عدم آن ؟\r\n( جواب ) : بسمه تعالى 1 - اگر وكالت به طور مطلق بوده كار همسر در انتقال به خود صحيح بوده ليكن ظاهر عبارت مزبور وكالت براى فروش است نه انتقال مجانى به خودش .\r\n2 - پس از انجام مورد وكالت ، موكل بايد جنون در وقت توكيل را اثبات نمايد و گرنه محكوم به صحت مىباشد .\r\nسؤال 455 : 1 . مسئوليت وكيل در اجراى عقد و تعهدات ناشى از آن چيست ؟ آيا طرف معامله بايد به موكل مراجعه كند يا به وكيل يا مىتواند به هر دو مراجعه نمايد ؟ آيا در اين مسأله نوع وكالت ، وكالت در انشاى عقد ، اجراى عقد و . . . تفاوتى دارد ؟\r\n( جواب ) : بسمه تعالى اگر طرف معامله مىداند كه او وكيل است ، بايد به وكيل رجوع كند . البته در صورتى كه وكيل وكالت در همه امور مربوطه باشد نه صرف انشاء صيغه‌ى عقد . اگر اختلاف در انشاء صيغه باشد ، بايد به وكيل رجوع كند هرچند در صرف انشاء وكيل باشد .\r\n2 . در صورتى كه در هنگام معامله تصريح به وكالت نشده ولى طرف معامله علم به وكالت داشته باشد و بعد از عقد ثابت شود ، مسئوليت وكيل چگونه است ؟ آيا طرف معامله به وكيل مراجعه كند يا موكل يا هر دو ؟\r\n( جواب ) : بسمه تعالى همانند صورت فوق مىباشد .\r\n3 . در صورتى كه در هنگام معامله تصريح به وكالت نشده ولى طرف معامله علم به وكالت داشته باشد ، آيا در حكم تصريح است يا علم طرف معامله نقشى نداشته و بايد تصريح شده باشد ؟\r\n( جواب ) : بسمه تعالى در اين صورت هم در آنچه به وكيل واگذار شده وكيل طرف معامله است ليكن در تمام اين صور ، موكل هم مىتواند دخالت كند و در صورت دخالت ، در مورد وكالت ، عزل مىشود .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\n4 . در صورتى كه بعد از اجراء عقد معلوم شود تعهد به نحو ناقص اجرا شده - مثلًا مبيع تسليم شده معيوب بوده است - آيا طرف معامله به وكيل مراجعه كند يا موكل يا هر دو ؟ در اين فرض آيا علم يا جهل طرف معامله به وكالت در هنگام قرارداد يا تا هنگام قبض تأثيرى دارد ؟\r\n( جواب ) : بسمه تعالى بسته به علم به وكالت و جهل به آن مىباشد ، يعنى اگر جهل به وكالت بوده به موكل رجوع مىكند .\r\n\r\nانتخاب نماينده مجلس\r\nسؤال 456 : با توجه به اين كه در آستانه انتخابات مجلس شوراى اسلامى قرار داريم و نامزدهاى مختلفى در اين انتخابات شركت كرده‌اند ؛ مستدعى است كه نظر مباركتان را در رابطه با بهترين ملاك براى انتخاب يك نماينده مجلس بفرماييد .\r\n( جواب ) : بسمه تعالى الف ) دخالت مردم در سرنوشت زندگيشان لازم است و لااقل از اين جهت كه مبادا افراد غيرصالح منافع ملى و مكتبى آن‌ها را به انحراف بكشانند .\r\nب ) مجلس شوراى اسلامى از مهم‌ترين مراكز تصميم گيرى در امور مملكتى مىباشد .\r\nج ) آراء هر يك از نمايندگان در سرنوشت مملكت دخالت دارد .\r\nد ) نماينده‌اى بايد انتخاب شود كه هم آگاه به مكتب اسلام و تشيع و هم مخلص و خالص باشد .\r\nه ) بنابراين لازم است مردم دقت كافى در انتخاب نمايند كه امرى سرنوشت ساز مىباشد .\r\nو ) اگر فرد صالح به تمام معنى پيدا نكردند ، بايد ارجح را انتخاب كنند . كسى كه لااقل ضررى براى جامعه اسلامى نداشته باشد .\r\n\r\nاحكام ضمان و موجبات آن\r\nسؤال 457 : كسى كه وظيفه‌اش نجات جان اشخاص يا دفع خطر از جان و مال ديگران است ( مانند مأمورين آتش نشانى ) اگر در حين انجام وظيفه موجب خسارت جانى يا مالى به شخصى كه در معرض خطر واقع شده ، گردد و اين صدمه از آسيبى كه شخص در معرض آن بوده شديدتر باشد ، آيا اين عمل موجب ضمان است ؟ در صورت\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nمثبت بودن پاسخ ، ضمان بر عهده چه كسى است ، شخص مأمور يا بيت المال ؟\r\n( جواب ) : بسمه تعالى به عهده‌ى بيت المال است .\r\nسؤال 458 : در فرض مزبور اگر عمل شخص ( مأمور آتش نشانى ) موجب آسيب به شخص ديگرى گردد ، آيا موجب ضمان است ؟ در صورت مثبت بودن پاسخ ، چه كسى ضامن است ، شخص مأمور يا بيت المال ؟\r\n( جواب ) : بسمه تعالى به عهده‌ى بيت المال است .\r\nسؤال 459 : از چاپ كتابى ، توسط وزارت ارشاد اسلامى جلوگيرى شده ، خسارت و هزينه‌هاى كتاب به عهده مؤلف است يا ناشر ، و يا وزارت ارشاد اسلامى ؟\r\n( جواب ) : بسمه تعالى اگر اين جلوگيرى طبق قانون اعلام شده از قبل باشد به عهده كسى است كه چاپ مىكند ( ناشر يا مؤلف ) و الا به عهده ارشاد است .\r\nسؤال 460 : اگر مسؤوليتى قانونى ، ناشى از چاپ يك كتاب ايجاد شود ، اين مسؤوليت بر عهده ناشر است يا مؤلف ؟\r\n( جواب ) : بسمه تعالى اگر موجب ضلالت مردم شده به عهده ناشر و مؤلف ، هر كدام كه سبب اقوى هستند - موارد فرق مىكند - و اگر صرف خلاف قانون عرفى است ، مربوط به كسى است كه مىدانسته و در عين حال اقدام كرده است .\r\nسؤال 461 : تغيير قطع يك كتاب و يا مقدار تيراژ ، تأثيرى در فسخ قرارداد كتاب دارد يا نه ؟ و آيا مؤلف مىتواند ادعاى خسارت نمايد ؟\r\n( جواب ) : بسمه تعالى هر تغيير بر خلاف قرار موجب ضمان و حق فسخ مىباشد .\r\nسؤال 462 : با عنايت به اين كه در بحث اجتماع اسباب ، فقها فرموده‌اند : هر گاه سببى عدوانى و سبب ديگر غير عدوانى باشد ، سبب عدوانى ضامن است ، مستدعى است پاسخ دو سؤال ذيل را مقرر فرماييد ؛ الف : هرگاه راننده اول در حين رانندگى بىهوش شده و يا دچار سكته شود و وسيله نقليه او به سمت ديگر جاده كه وسايل نقليه از جهت مخالف در آن تردد دارند ، منحرف شده و به وسيله نقليه‌اى كه با سرعت غير مجاز در حال حركت است ، برخورد نمايد ، ضمان ديه متوجه چه شخصى است ؟ ( فرض آن است كه راننده وسيله نقليه‌اى كه سرعت غير مجاز داشته در شرايطى كه به صورت ناگهانى و در اثر انحراف وسيله نقليه اول به وجود آمده است ، قادر به كنترل وسيله نقليه خود و\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nاجتناب از تصادف نبوده است . ) ب : هر گاه شخصى در ملك خود كه كودكان همسايه بدون اذن مالك براى بازى به آن جا مىروند ، به قصد سقوط كودكان در چاه و صدمه زدن به آن‌ها چاهى حفر نمايد ، مستدعى است بفرماييد كه آيا مالك ضامن است يا ضمان او به دليل رواياتى كه حفر كننده در ملك را ضامن نمىداند منتفى است ؟\r\n( جواب ) : بسمه تعالى 1 - دليلى بر تقديم سبب عدوانى نيست ، ملاك در ضمان اسناد مىباشد و اگر به هر دو اسناد دارد شركت در ضمان است .\r\n2 - موارد مختلف است ، به هر كدام كه اسناد بيش‌ترى دارد ضامن است ، صرف اين كه اگر سرعت مجاز داشت تصادف نمىكرد ؟ ! مطلب را تمام نمىكند ، موارد فرق مىكند .\r\n3 - اگر حصار شده يا به اصطلاح « حذار » و هشدار نصب شده ، او ضامن نيست .\r\nسؤال 463 : 1 - هرگاه خانه‌اى را به مبلغ ماهيانه يكصد هزار تومان اجاره دهند و شخصى ضامن اجاره بها شود ، ولى بر اثر بطلان عقد به جاى اجاره بها اجرت المثل لازم گردد و اجرت المثل يكصد و پنجاه هزار تومان باشد ، آيا ضامن مسؤول پرداخت اجرت المثل است يا ضمانت او مختص به اجرت المسمى است . آيا نسبت به مابه التفاوت آن‌ها ضمانتى دارد ؟\r\n2 - شخصى ضامن مزد اجير شده است ، در صورت فساد عقد اجاره بفرماييد ؛ اولًا : آيا در چنين مواردى ضمانت صحيح است يا خير ؟ ثانياً : بنا بر فرض صحت ضمانت ، آيا شخص مزبور ، ضامن اجرت المسمى است يا اجرت المثل ، يا تنها تا مقدار اجرت المسمى ضامن است و بيش‌تر از آن را ضامن نيست ؟\r\n3 - آيا ضمانت نسبت به بازگرداندن عين مستأجره به مؤجر ، بعد از تمام شدن مدت اجاره ، صحيح است يا نه ، و در صورت صحت ، آيا ضمان اصطلاحى است يا نه ؟\r\n( جواب ) : بسمه تعالى 1 - اگر ضمانت مربوط به اجاره‌ى صحيحه باشد ، اصلًا ضامن نيست و اگر ضامن اجرة در اجاره‌ى صحيحه - ليكن مقدار اجرتش - باشد ، فقط ضامن همان اجرة المسمى است و اگر ضامن همه‌ى تبعات اجاره است اجرة المثل . و اگر شك باشد ، ضامن حداقل است ، مگر اين كه احتمال تقيد ضامن به اجاره‌ى صحيحه به قيد صحيحه باشد كه اصلًا ضامن نيست . خلاصه اين كه تابع نحوه‌ى قرارداد مىباشد .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n2 - تابع ظهور عرفى است كه منظور از ضمان چه بوده است .\r\n3 - صحيح است ، ضمانت از عمل اداء و تحويل عين مىباشد و همان عقد ضمان اصطلاحى ، منظور مىباشد .\r\nسؤال 464 : 1 - آيا خلبان يا راننده ضامن ديه افراد آسيب ديده - اعم از افراد داخل يا خارج وسيله نقليه - مىباشد ؟ 2 - در صورتى كه خلبان و راننده ، مسؤليتى نداشته باشند ، آيا از بيت المال مىتوان ديه مصدومين را پرداخت كرد ؟ 3 - آيا در فرض فوق ، بين صورتى كه قرار گرفتن در وضعيت اضطرارى ناشى از قصور و تقصير خلبان يا راننده باشد ، با صورتى كه وضعيت اضطرارى به صورت كاملًا اتفاقى به وجود آمده باشد ( مثل اين كه عليرغم كنترل كامل وسيله نقليه قبل از حركت ، ناگهان در حين حركت وسيله دچار نقص فنى شود ) ، وجود دارد يا خير ؟\r\n( جواب ) : بسمه تعالى معمولا مىگويند كه در اين‌گونه موارد از باب اهم و مهم بايد خطر كم‌تر را انتخاب كند و گفته مىشود كه به حكم عقل بايد كشتن افراد كم‌تر را انتخاب نمود ، ليكن براى من ، مسأله روشن نيست ، آيا مىتوان شخصى را كشت كه شخص ديگر - و يا هرچند عدد بيش‌تر - كشته نشود . چه بسا در اين گونه موارد لازم باشد كه هيچ كارى نكنيم ، مگر اين كه در مقام دفاع از خود باشد چون مادرى كه حمل آن ، موجب مرگ آن مادر شود . 2 - شايد بتوان گفت : اگر مسئوليتى ندارد از موارد احسان محض است و ضامن نمىباشد و ديه از بيت المال پرداخت مىشود . 3 - در مورد تقصير ، ضامن است ( ضامن ديه ) .\r\nسؤال 465 : با عنايت به اين‌كه قاعده احسان رافع ضمان بوده ، و شخص احسان كننده مطابق آيه شريفه « ما على المحسنين من سبيل » ضامن نيست ، مستدعى است بفرماييد :\r\nالف ) آيا در قاعده احسان بايد عمل ، در نظر مرتكب ، مصلحت داشته باشد ، يا در واقع و خارج ؟ به عنوان مثال اگر شخصى به گمان اين كه با كندن چاه در وسط كوچه ، آب‌هاى كوچه در آن جمع شده و عابران در آسايش بيش‌ترى خواهند بود ، چاهى را در وسط كوچه حفر كند در حالى كه مصلحت واقعى در حفر چاه در كنار كوچه بوده است ، اگر عابرى به درون چاه سقوط كند ، آيا حفر كننده ضامن است ؟\r\nب ) هر گاه شخص « الف » به قصد جان شخص « ب » و جلوگيرى از سقوط او از\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nبلندى به سرعت به طرف او حركت كند و در حين حركت موجب شكستگى بينى شخص « ج » شود ، چه كسى ضامن شكستگى بينى است ؟ ( آيا احسان كننده ضامن است يا بيت المال يا شخصى كه در معرض سقوط بود ؟ )\r\nج ) هر گاه شخص « الف » براى حفظ مال اندك و غير معتنابهى از شخص « ب » عملى انجام دهد كه منجر به ايراد صدمه به شخص « ب » گردد ، آيا شخص « الف » ضامن است ؟\r\nمثلًا اگر اسكناس صد تومانى از دست « ب » بيفتد و شخص « الف » براى احسان و ثواب ، خم شود تا اسكناس را برداشته و به او بدهد و در حين خم شدن به بينى شخص « الف » خورده و بينى او را بشكند ، آيا ضامن است ؟\r\n( جواب ) : بسمه تعالى الف : به نظر اينجانب اگر مباشرت يا تسبيب در قتل و هر جنايتى باشد ، به‌طورى كه اسناد جنايت به شخص باشد صرف احسان مانع ديه و ضمان نيست . ليكن مشهور آن است كه احسان رفع ضمان مىكند ، بهتر است كه چون احسان بوده مصالحه شود . اگر حفر چاه طبق متعارف ، مصلحت بوده و استناد تلف به كم التفاتى عابر باشد نه حفّار ، ضامن نيست .\r\nب و ج ) ميزان صدق استناد است كه جنايت ، اسناد به كدام يك دارد . ولى معمولًا امور احسانيه با اخلاق حلّ مىشود . در مثال شكستن بينى ظاهراً استناد به احسان كننده دارد .\r\nسؤال 466 : در برخى احكام صادره به دليل آن كه حكم مباشرتى بوده و فقط توسط خود متعهد قابل اجراست و انجام آن توسط ديگران به هزينه متعهد نيز مقدور نمىباشد ، مانند كشيدن نقاشى به سبك خاصى كه صرفاً متعهد به لحاظ مهارت خاص خود ، قادر به اجراى آن است يا مثلًا در حكم الزام به تمكين كه تمكين فقط از سوى متعهد يعنى زوجه امكان‌پذير است و احكامى از اين دست . آيا شرعاً متعهد له مىتواند براى اجراى حكم توسط متعهد ، ضمانتى چون وجه التزام ، طلب نمايد يا خير ؟\r\n( جواب ) : بسمه تعالى ضمانت در برابر هر تعهدى جايز است .\r\nسؤال 467 : اگر راننده قبل از حركت به طرف مقصد از مسافر اخذ برائت كند ، ولى در اثناء سفر تصادف كرده و مسافر صدمه ديده ( دست و پاى او شكسته است ) ، و يا كشته شود ، در صورتى كه تصادف در اثر تقصير و بىاحتياطى راننده به وجود آمده باشد ،\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nبفرماييد ؛ الف ) راننده از روى احسان و به قصد ثواب شخص را سوار كرده باشد ؛ ب ) راننده قصد احسان و ثواب نداشته ، بلكه در مقابل اجرت او را سوار كرده باشد . در فرض مزبور چنان‌چه تصادف در اثر تقصير و بىاحتياطى راننده به وجود نيامده باشد ، بفرماييد ؛ ج ) راننده از روى احسان و به قصد ثواب شخص را سوار كرده باشد ؛ د ) راننده قصد احسان و ثواب نداشته ، بلكه در مقابل اجرت او را سوار كرده باشد .\r\n( جواب ) : بسمه تعالى الف ) ضامن است . ب ) ضامن است . ج ) ضامن نيست .\r\nد ) ضامن نيست .\r\nسؤال 468 : الف ) كسى كه وظيفه‌اش نجات جان اشخاص يا دفع خطر از جان و مال ديگران است ( مانند مأمورين آتش نشانى ) ، اگر در حين انجام وظيفه موجب خسارت جانى يا مالى به شخصى كه در معرض خطر واقع شده ، گردد و اين صدمه از آسيبى كه شخص در معرض آن بوده شديدتر باشد آيا اين عمل موجب ضمان است ؟ در صورت مثبت بودن پاسخ ، ضمان بر عهده مأمور است يا بيت المال ؟\r\nب ) در فرض مزبور اگر عمل شخص ( مأمور آتش نشانى ) موجب آسيب به شخص ديگرى گردد ، آيا موجب ضمان است و در صورت مثبت بودن پاسخ ، ضمان بر عهده مأمور است يا بيت المال ؟\r\n( جواب ) : بسمه تعالى الف ) اگر بىاحتياطى نكرده به عهده‌ى بيت المال است .\r\nب ) به عهده‌ى بيت المال است .\r\nسؤال 469 : در صورتى كه قطع عضو يا ايجاد جراحت بر اثر اشتباهى باشد كه پزشك معالج مرتكب شده ، وضعيت ضمان در صورت قصور و تقصير پزشك چگونه خواهد بود ؟ در دو صورت قصور و تقصير آيا اخذ برائت ، رافع ضمان خواهد بود ؟\r\n( جواب ) : بسمه تعالى در تقصير ضامن است مطلقاً .\r\nسؤال 470 : الف ) اگر توليد خودرو فاقد استاندارد زيست محيطى باشد ، و موجب آلودگى و خسارت در عوامل زيست محيطى گردد ؛ آيا صرف رابطه سببيت ميان فعل ( توليد خودرو ) و خسارت ( بروز و شيوع بيمارى ) براى مسئوليت عامل كافى است يا علاوه بر رابطه سببيت تقصير عامل نيز بايد احراز گردد ؟ ب ) با توجه به مبناى مشهور فقيهان در مسئوليت ناشى از آلودگى و تخريب محيط زيست ( مبناى تقصير ) آيا وظيفه\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nاثبات تقصير به عهده خواهان و شاكى است يا آن كه مدعى عليه بايد ثابت كند كه مقصر نبوده است ؟ ج ) از نظر فقهى صلاحيت رسيدگى به جرايم زيست محيطى در روابط بين‌المللى با كيست ؟\r\n( جواب ) : بسمه تعالى الف ) تقصير دخالت ندارد ، ضمان اموال اعم از قصور و تقصير است . ب ) قصور و تقصير در ضمانت دخالت ندارد . ج ) ضمانت در قانون اسلام با قوانين فقهى معلوم مىشود ، و اجراء قوانين پس از اثبات در دادگاه‌هاى بين‌المللى با ضوابط بين المللى مىباشد .\r\nسؤال 471 : الف ) اگر تأسيس كارخانجات صنعتى ( مثل پتروشيمى و . . . ) توسط دولت و يا بخش خصوصى ، به دليل عدم رعايت استانداردهاى زيست محيطى ، موجب بروز بيمارى و عارضه گردد ، چه كسى مسؤول است ؟\r\nب ) اگر فعاليت بخش خصوصى موجب ايجاد عارضه و آسيب زيست محيطى باشد و اين فعاليت از طرفى نيز به دولت به دليل كوتاهى در كنترل و نظارت قابل انتساب باشد ؛ آيا از نظر شرعى مسؤوليت به صورت تضامنى و يا به صورت جداگانه قابل طرح و پىگيرى است ؟\r\n( جواب ) : بسمه تعالى الف ) تأسيس كننده ضامن ضررهاى ايجاد شده است ، و دولت كه مسؤول رعايت قانون است ، مسؤول پىگيرى است و تسامح جايز نيست .\r\nب ) ضمانت مربوط به سبب ايجاد عارضه است ، و دولت كه تسامح نموده ، خلاف كار است .\r\nسؤال 472 : الف ) تخريب و آلوده نمودن محيط زيست دريايى چه حكمى دارد ؟ و آيا حفظ و نگهدارى و بهينه‌سازى و ممانعت از تخريب محيط زيست واجب است ؟\r\nب ) آيا كوتاهى ، ضعف و سوء مديريت دولت‌ها و مسؤولين مربوطه موجب ضمان مىگردد يا نه ؟ ملاك تشخيص ضمان و ضامن در اين گونه موارد چيست ؟\r\nج ) آيا صيد بىرويه و غير مجاز ماهيان درياى خزر جايز است ، و در آمد حاصله از اين طريق چه حكمى دارد ؟ ضامن خسارت‌هاى وارده كيست ؟ و آيا فرقى بين افراط و تفريط در مسأله مىباشد ؟\r\nد ) با عنايت به ضررهاى ناشى از دفن زباله‌ها آيا اقدام در جهت بازيافت زباله‌ها واجب است ؟\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nه ) آيا قصور و تقصير در مسائل ياد شده ، در ايجاد ضمان براى ضامن تفاوت مىكند و آيا صرف انتساب عرفى ضمانت به شخص يا اشخاص حقيقى يا حقوقى براى اثبات ضمان كفايت مىنمايد ؟ و در مجموع چگونه مىتوان خسارت‌هاى وارده را جبران نمود ؟\r\n( جواب ) : بسمه تعالى الف ) تخريب و آلوده كردن ضمان دارد . حفظ محيط زيست از وظايف ولايت جامعه ، يعنى دولت مىباشد ؛ ليكن از باب نهى از منكر ، با وجود شرايط بر همگان لازم است .\r\nب ) هر گونه كوتاهى مسؤولين موجب ضمان است ، هم ضمان مربوط به نقص محيط ، و هم ضمان در رابطه با حقوق دولتى و دستمزدى كه بدون انجام كار صحيح ، گرفته است .\r\nج ) منظور از صيد بى رويّه آن است كه به توليد ضرر مىرساند ، در آن صورت كسانى كه چنين كنند ضامن هستند و مسؤولين بايد مانع شوند . و قاعدتاً ضمان مربوط به ضرر است و افراط و عدم آن تأثيرى ندارد . البته در مسؤولين كه يد امانى دارند اگر كوتاهى نكرده باشند ضامن نيستند .\r\nد ) با توجه به ضرر دفن زباله‌ها ، براى زمين ، مصداق اضرار است و موجب ضمان مىباشد چنان كه خود زباله هم چون منافعى دارد بايد از منافع آن استفاده شود ، و گرنه ضرر صدق مىكند .\r\nه ) صرف انتساب ضرر ، بطورى كه عامل ضرر حساب شود ، موجب ضمان است ، مسؤولين كه يد امانى دارند اگر كوتاهى نكرده باشند ، ضامن نيستند .\r\nسؤال 473 : كودكان براى بازى سنگى را در كوچه به عنوان دروازه فوتبال قرار داده و پس از بازى ، آن را در همان حالت رها كرده و مىروند . زيد كه ملكش در كنار كوچه بوده و ديوار و حصارى ندارد ، چاهى را در كنار سنگ و در ملك خود حفر مىكند به قصد اين كه نابينا يا عابر خاصى كه معمولًا از آن‌جا مىگذرد ، به سنگ برخورد كرده و در چاهى كه در ملك اوست سقوط كند ، يا مالك با توجه به اين كه اگر در ملك خود چاه حفر كند ، احتمال برخورد نابينا يا عابر مزبور با سنگ و سقوط او در چاه زياد است ، اقدام به حفر چاه مىنمايد . حال مستدعى است بفرماييد با توجه به اين كه عمل كودكان مصداق اضرار به طريق و عمل مالك ، مصداق « الناس مسلطون على اموالهم »\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nمىباشد ، ضامن ديه نابينا يا عابر چه كسى است ؟\r\n( جواب ) : بسمه تعالى اگر حصار دارد يا علائم هشدار نصب كرده ، ضامن نيست .\r\nو همين‌طور علامت : « ملك شخصى است وارد نشويد » .\r\nسؤال 474 : مشهور فقهاى اماميه در بحث اجتماع سبب و مباشر ، معتقدند كه در صورت اجتماع سبب و مباشر ، مباشر ضامن است مگر آن كه سبب اقوى باشد ، در مقابل ، برخى ديگر از فقهاء مانند صاحب جواهر ، رياض ، صاحب مدارك و . . . ضمان سبب و مباشر را در صورت استناد تلف به هر دو محتمل دانسته و يا به آن حكم نموده‌اند ، با عنايت به اين‌كه « سبب » و « مباشر » در نصوص شرعى وارد نشده است و از سوى ديگر با تتبع در آراء فقهاء روشن مىگردد كه معيار ضمان ، استناد عرفى و انتساب تلف است ، آيا مىتوان گفت : هرگاه تلف تنها به مباشر مستند باشد ، مباشر ضامن و اگر تلف فقط به سبب مستند باشد ، ضامن و اگر هم به مباشر و هم سبب مستند باشد ، هر دو ضامنند و در صورت شك در انتساب نيز مباشر ضامن است . در صورت منفى بودن پاسخ ؛ فروض ذيل را تعيين تكليف فرماييد :\r\n1 - هرگاه شخصى اقدام به ريختن نفت و سوزاندن ديگرى نمايد و شخص ثالثى كه با سوزاننده تبانى كرده است ، در را به روى مجنى عليه بسته و مانع فرار و نجات او گردد ، در صورتى كه هر دو قصد قتل داشته باشند ، چه كسى ضامن است ؟\r\n2 - هرگاه دو نفر به قصد قتل و با تبانى يك‌ديگر ، يكى جراحتى بر ديگرى وارد سازد و دومى ، مجنى عليه را به استفاده از داروى مضرى راهنمايى نمايد و مجنى عليه در اثر جراحت وارده و اثرات دارو بميرد ، چه كسى ضامن است ؟\r\n3 - هرگاه مأمور لوله‌كشى گاز ، كار خود را به درستى انجام ندهد و مأمور كنترل و بازبينى نيز نظارت دقيقى انجام ندهد و صاحب‌خانه نيز به نحو غير محتاطانه‌اى از گاز شهرى استفاده كرده و در اثر انفجار گاز فوت شود ، در صورتى كه كار هر يك از لوله‌كش ، مأمور كنترل و مجنى عليه درست انجام مىشد ، حادثه اتفاق نمىافتاد ، چه كسى ضامن است ؟\r\n4 - هرگاه سه نفر با هم نقشه قتل شخصى را بريزند و او را به دريا ببرند ، نفر اول مجنى عليه را از قايق به دريا بياندازد و نفر دوم قايق را از دسترس مجنى عليه خارج سازد و\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nنفر سوم نيز مأمور گشت ساحلى را از منطقه دور كند تا مجنى عليه را نجات ندهند ، در صورتى كه صرف به دريا انداختن به دليل آشنايى مجنى عليه با فنون شنا ، موجب مستقل مرگ نباشد ، بلكه ماندن طولانى در دريا و خستگى از شنا ، منجر به پايان استقامت و مرگ او گردد ، بفرماييد چه كسى ضامن است ؟\r\n( جواب ) : بسمه تعالى 1 و 2 - ميزان اسناد است . اگر به هر دو مستند باشد ، هر دو ضامن هستند . در مثال يك همين‌طور است . به هر دو مستند مىباشد و همين‌طور مثال دوم .\r\n3 - در اين مثال نظر به اين كه خود مجنى عليه با اراده خويش ، واسطه بين جنايت و مردن است ضمان به خودش منتسب مىباشد و اگر شبهه‌اى هم در كار باشد الحدود تدرء بالشبهة .\r\n4 - در اين مثال به هر سه نفر اسناد داده مىشود . خلاصه ميزان انتساب است .\r\nسؤال 475 : الف ) شخصى در ملك خود چاهى احداث مىنمايد ، ليكن متوجه است كه احتمال دارد كودكانى كه براى بازى به ملك او مىروند ، در چاه سقوط كنند و عليرغم اين احتمال عقلايى علامت هشدار دهنده در اطراف چاه قرار نمىدهد ، آيا اين شخص ، ضامن صدماتى كه به سبب سقوط در چاه بر كودكان وارد مىشود ، مىباشد ؟\r\nب ) شخصى در ملك ديگرى حفره‌اى را بدون اذن مالك ايجاد كرده است ، و مالك پس از گذشت مدتى ، عليرغم اين كه زمين او محل رفت و آمد كودكان است و از سويى قدرتِ پر كردن حفره را نيز دارد ، كوتاهى مىكند و كودكى در چاه سقوط كرده و آسيب مىبيند ، در فرض سؤال آيا كسى ضامن ديه كودك هست يا خير ؟ اگر ضمان ثابت است آيا مالك ضامن است يا حفر كننده چاه و يا هر دو ؟\r\n( جواب ) : بسمه تعالى الف ) اگر مىداند كه در معرض رفت و آمد افراد مىباشد و آن‌ها توجه ندارند ، صرف مالكيت مانع ضمان نيست و بايد علائم هشدار دهنده نصب كند .\r\nب ) ظاهراً حفّار ضامن است ، اگر عدواناً و بدون امر مالك حفر نموده ، ليكن احتياطاً لازم است مالك ، آن حفره را پر كند و در صورت بروز صدمه و پيدا نشدن حفار ، خسارت را مالك بپردازد و يا مصالحه شود . اگر مالك در عدم نصب علائم هشدار دهنده هم كوتاهى نموده است .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nسؤال 476 : در چاپ كتاب آيا مىتوان در مطالب آن دخل و تصرف نمود و يا بعضى از مطالب آن راحذف نمود ؟\r\n( جواب ) : بسمه تعالى بدون اجازه نويسنده خير .\r\nسؤال 477 : اينجانب زمينى واقع در شهرك قدس به مساحت 39 / 228 متر مربع از سازمان مسكن و شهرسازى با ابعاد معلوم در سند خريدارى نموده و تحويل گرفتم و با اخذ پروانه ساخت از شهردارى و زير نظر مهندسين ناظر اقدام به ساخت ، بر اساس متراژ مندرج در سند نمودم . پس از گذشت 11 سال دو نفر زمينى را در جنب زمين اينجانب خريدارى نموده كه به ميزان 35 سانتى متر در 5 / 22 متر از متراژ خريدارى شده كم‌تر مىباشد و آنان بر طبق نظر كارشناسان كه كسرى موجود بايد از آخرين زمين ( يعنى زمين بنده ) جبران گردد ، اقدام به تصرف در بخشى از زمين اينجانب كردند . قابل ذكر است حقير در محدوده زمين خويش رقمى بالغ بر 800000000 ريال سرمايه گذارى نموده‌ام . بيان فرماييد آيا بر اساس شرع مقدس اسلام كسرى زمين خريدارى شده بايد از زمين ديگرى كسر گردد ؟ آيا جز اين است كه زمين اينجانب كه قبل از خريداران جديد نيز خريده‌ام ، تنها متعلق حق خودم بوده و ديگرى حق تصرف در آن را ندارد ؟ يا خريداران نام برده بايد به بايع مراجعه نموده و كسرى زمين را با وى مصالحه كنند ؟ در صورتى كه از طريق دادگاه يا از طريق ديگر بر بخشى از زمين اينجانب مسلط شوند حكم تصرفات ايشان در آن چگونه خواهد بود ؟ يادآور مىشود سند زمين به پيوست استفتاء تقديم مىگردد .\r\n( جواب ) : بسمه تعالى در فرض مزبور تصرف آن‌ها در زمين شما جايز نيست ، نظر كارشناسى در اين مورد اثرى ندارد مگر اين كه هنگام معامله شرط شده باشد .\r\nسؤال 478 : در برخى متون فقهى اين فرع مطرح شده است كه اگر سيل ، سنگ ، چوب و مانند آن را در معبر قرار دهد و شخصى آن‌ها را از جايى كه سيل آورده به جاى ديگرى منتقل كند و عابرى در اثر برخورد با اين سنگ - كه جابجا شده است - صدمه ببيند ، چه كسى ضامن است ؟ با عنايت به فرع فوق مستدعى است بفرماييد : الف ) پاره آجرى از كاميونى ناشناس به جاده افتاده و زيد آن را از وسط جاده به كنار جاده انتقال مىدهد و عابرى در اثر برخورد با اين مانع صدمه ديده است ، با توجه به محسن بودن\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nجابه جا كننده پاره آجر ، چه كسى ضامن ديه مصدوم است ؟ ب ) در فرض فوق در صورتى كه راننده كاميونى كه آجر او به جاده افتاده است معلوم باشد ، آيا مىتوان راننده را ضامن دانست ؟ ج ) در فرضى كه نه راننده مشخص باشد و نه جابه جا كننده آجر ، آيا مىتوان به استناد قاعده « لايبطل » ديه عابر مصدوم يا مقتول را از بيت المال پرداخت ؟\r\nد ) و آيا اصولا قاعده « لا يبطل » چنين مواردى را شامل مىشود ؟\r\n( جواب ) : بسمه تعالى الف ) اگر سنگ در جاى مناسبى قرار گرفته ، كه عرفاً استناد تلف به تسامح عابر باشد ضمان ندارد . ب ) مانند بالا . ج ) در فرض مزبور كه به جاى مناسب افتاده يا منتقل شده ، راننده ضامن نيست و همين‌طور منتقل كننده . د ) : ظاهر دليل « لا يبطل . . . » مربوط به قتل است و شامل مصدوم نمىشود ، الغاء خصوصيت مشكل است .\r\nسؤال 479 : آيا همان گونه كه در قتل مباشرى ، در صورت عدم شناسايى قاتل ، ديه مقتول از بيت‌المال پرداخت مىشود ، در قتل تسبيبى نيز اين گونه است ، به عنوان مثال اگر شخص ناشناسى پوست موز را در خيابان انداخته و شخصى در اثر گذاشتن پا روى پوست و لغزيدن و به زمين خوردن ، بميرد ، آيا بيت المال ضامن ديه او است ؟\r\n( جواب ) : بسمه تعالى بيت المال ضامن است .\r\nسؤال 480 : هرگاه در اثر جنايتى ، مقدارى از گويايى شخص از بين برود ، مانند اين كه قادر به اداى 10 حرف نباشد ، مستدعى است بفرماييد ؛ الف ) آيا ديه زوال حروف با توجه به حروف معجم عربى تعيين مىشود ، يا همان‌گونه كه برخى فقها فرموده‌اند بر اساس حروف لغت مجنى عليه ؟ [ حروف زبانى كه مجنى عليه به آن تكلم مىكند گاه 32 حرف است مثل فارسى زبانان ، و گاه 26 حرف مثل ( انگليسى زبانان ) ، و گاه غير آن 
  ] . ب ) در صورتى كه معيار حروف معجم عربى باشد ، تعداد حروف مزبور 28 حرف است يا 29 حرف ؟ ج ) در صورتى كه معيار ، حروف لغت مجنى عليه باشد ، در مواردى كه مجنى عليه به چند زبان ( فارسى ، تركى و عربى ) تكلم مىكند ، حروف كدام يك از اين لغات معيار است ؟\r\n( جواب ) : بسمه تعالى الف ) بر اساس حروف تكلم مجنى عليه .\r\nب ) در روايتى تصريح شده به 28 حرف .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nج ) حروف همه آن‌ها . به اين معنى كه حروف مشترك كه يكى مىباشد ، حروف مختص حساب مىشوند . به عبارت ديگر ميزان بيش‌ترين حروف است .\r\nسؤال 481 : تصادف با وسيله نقليه در دو صورت ذيل از مصاديق تسبيب است يا مباشرت ؟ الف ) دو وسيله نقليه با هم برخورد كنند و سرنشينان يكى از آن‌ها كشته شود . ب ) وسيله نقليه به شخصى برخورد كرده و او را هلاك نمايد .\r\n( جواب ) : بسمه تعالى الف ) هر دو وسيله سبب بوده‌اند و راننده مباشر است و ديه تنصيف مىشود . ب ) مباشرت در قتل است . يعنى راننده قاتل است . عمداً يا شبه عمد يا خطا كه موارد فرق مىكند .\r\nسؤال 482 : الف ) آيا قاعده « كلّ ما كان في الإنسان إثنان ففيهما الدية وفي أحدهما نصف الدية و ما كان فيه واحد ففيه الدية » كه متخذ از روايات از جمله روايت هشام بن سالم و عبد اللَّه بن سنان مىباشد ، را به صورت مطلق مىپذيريد ؟ و يا تنها در مواردى مانند دست ، چشم ، گوش و . . . كه منصوص است ، آن را جارى مىدانيد ؟ در صورتى كه مطلقا قاعده را جارى مىدانيد ، بفرماييد ،\r\nب ) آيا قاعده مزبور مختص به اعضاء است يا در منافع نيز ( چشايى ، لامسه ، احساس عطش و . . . ) مطلقاً آن را جارى مىدانيد ؟ ج ) آيا قاعده مزبور مختص اعضاى ظاهرى است يا شامل اعضاى داخلى بدن مانند كليه و كبد نيز مىشود ؟ د ) مقصود از عضو واحد چيست ؟ و معيار تفكيك عضو واحد از غير آن چه مىباشد ؟ به عنوان مثال آيا رگ‌ها ، موى سر ، موى ريش و رشته‌هاى اعصاب ، عضو واحدى به حساب مىآيند ؟ ه ) آيا بزرگى و كوچكى عضو تاثيرى در شمول قاعده مزبور دارد ؟ به عنوان مثال آيا قاعده مزبور نسبت به غده آپانديس و مانند آن جارى است ؟\r\n( جواب ) : بسمه تعالى الف : قاعده‌ى مزبور كليت دارد ، ما لم يدلّ دليل خاصّ فى مورد خاصّ ب : در منافع هم جريان دارد . ج : شامل اعضاى باطنى هم مىشود . د : مثلًا مجموع ريش يك واحد حساب مىشود . ه : تاثيرى ندارد ، آپانديس هم يك عضو است و مشمول قاعده مىباشد .\r\nسؤال 483 : 1 - هرگاه شخصى به خنثاى مشكل جنايتى كه موجب ديه است وارد نمايد حكم ديه آن به چه كيفيت است ؟ آيا ديه مرد ، يا زن يا تنصيف به اين معنا كه نصف\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nديه مرد و نصف ديه زن ، به وى تعلق مىگيرد ؟ 2 - در فرض فوق چنان كه مجنى عليه ممسوح باشد ، ديه آن چقدر است ؟ 3 - هرگاه شخصى موى سر دختر خردسال مثلًا ( ده روزه ) را از بين ببرد و ديگر نرويد ، كيفيت تعيين مهر نساء را بيان فرماييد .\r\n( جواب ) : بسمه تعالى 1 - تنصيف مىشود كه 75 درصد مىشود .\r\n2 - در فقه ، ممسوح حكم خنثاى مشكل را دارد . و هر دو ابتدا تحقيق شود كه آيا مىتوان او را مرد بدانيم يا زن . و اگر تحقيق با عمل جراحى مىشود لازم نيست ليكن اگر با جراحى معلوم شود خودش و ديگران راحت‌تر هستند و گرنه دائماً در حرج مىباشند . هرچند در مسأله ازدواج قائل به قرعه مىشويم .\r\n3 - ديه‌ى كامل دارد ، و اگر مجدداً برويد ، مهر امثال خود را دارد .\r\nسؤال 484 : در موارد وارد كردن ضررهاى روحى ، مانند : افسردگى و . . . آيا ضمان وجود دارد يا خير ؟\r\n( جواب ) : بسمه تعالى از باب ايذاء حرام است ، ليكن ادلّه‌ى ديات اين موارد را شامل نمىشود ، اما مىتوان گفت مخارجى را كه شخص براى بهبود خود صرف مىكند به عهده‌ى جانى باشد . از باب اضرار .\r\n\r\nخسارت‌هاى زايد بر ديه\r\nسؤال 485 : 1 ) آيا مجنى عليه مىتواند علاوه بر ديه خسارت‌هايى را كه از ناحيه فعل جانى به او وارد شده است اعم از هزينه معالجه - خسارت از كار افتادگى - افزايش هزينه زندگى و . . . را مطالبه كند يا خير ؟\r\n( جواب ) : بسمه تعالى مىتواند بگيرد .\r\n2 ) اقوال فقهاى مذاهب اسلامى در مسأله محل بحث ( خسارات مازاد بر ديه ) چگونه است ؟\r\n( جواب ) : بسمه تعالى نظرات مختلف است .\r\n3 ) بررسى ادله‌اى كه از آن‌ها مىتوان در نفى يا اثبات مشروعيت خسارت زايد بر ديه استفاده كرد ؟\r\n( جواب ) : بسمه تعالى دليل روشن ادله‌ى حرمت اضرار و ضمان در مورد ضرر مىباشد .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n4 ) بررسى خسارت‌هاى معنوى و مبناى فقهى و نحوه تعيين آن چگونه است ؟\r\n( جواب ) : بسمه تعالى خسارت‌هاى معنوى با پول جبران نمىشود ، مگر پول وسيله‌اى باشد براى رضايت خاطر ، اگر موجب خسارت مادى شد مشمول ضرر است و ضمان دارد .\r\n\r\nاضرار به غير\r\nسؤال 486 : آيا فردى مىتواند براى رسيدن به حق خود طريقى را برگزيند كه موجب اضرار ديگرى شده و اعمال حق خويش را وسيله اضرار ديگرى قرار دهد ؟ در حالى كه مىتوانست براى رسيدن به حق خود طريق ديگرى را برگزيده و بدون اضرار ديگرى حق خود را اعمال كند ؟\r\n( جواب ) : بسمه تعالى جايز نيست ، مگر نسبت به همان شخص بدهكار ، اگر حق شما را نمىدهد . آن هم مهما امكن راهى را انتخاب كند كه علاوه بر گرفتن حق خود ، اضرارى نباشد .\r\n\r\nضمان در احسان ؟\r\nسؤال 487 : الف ) هرگاه شخصى به انگيزه‌ى ثواب و به قصد خيرخواهى ، اسب فرارى شخصى را گرفته و آن را در اصطبل خود نگه دارد ، تا در اولين فرصت به صاحبش تحويل دهد ؛ ولى تصادفاً سقف اصطبل فرو ريخته و اسب را تلف كند ، با عنايت به اين كه اگر شخص مزبور اسب را نمىگرفت ، بالاخره صاحب اسب مىتوانست بعد از مدتى اسب را پيدا كرده و مهار نمايد ، آيا شخص مزبور ضامن قيمت اسب است ، يا مصداق محسن بوده و ضمانى ندارد ؟ همين‌طور ماشين گم شده كسى را . . .\r\nب ) شخصى به قصد رسيدن به ثواب و كمك به ديگران ، دست پير مردى را مىگيرد كه او را از جوى آبى عبور دهد ولى بدون آن كه تفريطى از سوى كمك كننده صورت گرفته باشد ، تصادفاً انگشت پيرمرد درمىرود . با فرض اين كه اگر شخص مزبور به پيرمرد كمك هم نمىكرد ، خود او به سختى قادر به عبور از جوى آب بود ، بفرماييد ؛ آيا كمك كننده ضامن ديه دررفتگى انگشت است ؟\r\n( جواب ) : بسمه تعالى الف و ب : به نظر مىرسد حق با كسانى است كه آيه‌ى « ما على المحسنين من سبيل » را نفى حكم تكليفى و وضعى هر دو مىدانند - چون\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nمرحوم بجنوردى و مراغى و مدارك - و بنابراين ضامن نمىباشند . گرچه صاحب جواهر ضامن مىداند .\r\n\r\nاحكام هبه\r\nسؤال 488 : اينجانب طى يك برگ كاغذ غير رسمى و بدون هيچ حقى و يا دينارى و يا بابت چيزى ، چهار دانگ باغ و مزرعه ، و يك ششم واحد مسكونى خود ، و يك دامدارى را به نام همسرم نوشتم . اينك همسر بنده مدعى مالكيت است . ضمناً تمام مستغلات در تملك خودم مىباشد . حال عنايت نموده پاسخ بفرماييد كه : 1 - آيا اموال اينجانب كه در يك برگ كاغذ غير رسمى و امانى به نام وى نمودم بدون آن كه از دستم خارج شود براى ايشان مباح است ؟\r\n2 - آيا حق شرعى و قانونى اينجانب است ، تا اموال خود را پس بگيرم ؟\r\n( جواب ) : بسمه تعالى 1 - در بخشش ، كاغذ و سند رسمى لازم نيست . ليكن بايد تصرف ( قبض ) داده شود ، اگر تصرف نداده‌ايد هبه محقق نشده است . 2 - چون به قبض او نداده‌ايد ، بنابراين مىتوانيد مال خود را پس بگيريد .\r\nسؤال 489 : موكل اينجانب با همسر خود اختلافات خانوادگى داشته و با قهر و آشتى متوالى مواجه بوده ، و براى اين كه همسر خود را دلگرم به زندگى نمايد ، اقدام به هبه و بخشش دو دانگ منزل مسكونى خود به نام مشاراليه مىنمايد ، منتهى پس از آن نيز اختلافات بيش‌تر شده و الان حدود يك سال است كه از موكل تمكين نمىنمايد ، و در حال حاضر اقدام به طرح دعوى فروش منزل مسكونى نموده است . حال سؤال اين است : با توجه به اين كه هبه و بخشش موكل به شرط بوده ، و شرط محقق نشده آيا مىتواند از هبه خود رجوع نمايد يا خير ؟\r\n( جواب ) : بسمه تعالى 1 - معمولًا هبه به داعى و قصد خوب شدن طرف ، در اين موارد انجام مىشود ، اگر صرفاً قصد و داعى باشد ، بخشش تمام شده و حق برگشت از هبه نيست و زن مىتواند بفروشد ، البته اگر كار هبه تمام شده باشد ؛ يعنى قبض داده شده و طرف مقابل ، يعنى همسر ، در مورد ، تصرف كرده باشد . 2 - اگر واقعاً شرط باشد\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nحق برگشت هست ، اگر پس از اطلاع از ناسازگارى فوراً اعلام فسخ شود . ولى به هر حال شرط صحت هبه قبض است .\r\nسؤال 490 : آيا حكم فقهى و شرعى مىتواند ، مخالف يك حكم اخلاقى روشن باشد ؟ اگر چنين نباشد آيا مىتوان در مشروعيت حكمى كه بر خلاف اخلاق است ، ترديد نمود ؟ به عنوان مثال : شخصى در حال سلامت كامل جسمى و عقلى ، تمامى اموال خود را به شخص ديگرى كه هيچ نياز مالى ندارد ، مىبخشد ، در حالى كه خود داراى فرزندان خردسال و نيازمند است ، آيا با توجه به قاعده « الناس مسلطون على اموالهم » ، كار او صحيح و از حيث فقهى بىاشكال است ، آيا با توجه به خلاف اخلاق بودن فعلش ، هبه او باطل و مخدوش است ؟ ( البته روشن است كه شرع مقدس چنين عملى را توصيه نمىكند كه فرزندان را به طور كلى از ميراث محروم نمايد ، اما آيا مىتوان بيش از اين مقدار پيش رفت و عمل او ( هبه ) را باطل دانست ) ؟\r\n( جواب ) : بسمه تعالى هبه‌ى مزبور باطل نيست ، ضمناً اين‌گونه احكام با رعايت مصالح برترى وضع شده است . اگر اختيار افراد از اموال خويش سلب شود ضربه‌هاى مهم ديگرى به جامعه به خصوص در وضع اقتصاد لازم مىآيد ، هر قدر مالكيت محدود شود - مگر به قدر ضرورت - ضربه‌اى بر پيكر اقتصاد است .\r\nسؤال 491 : حدود چهل سال قبل ، از طرف مسؤولين وقت ، دو قبر در قبرستانى به دو نفر به صورت رايگان و به عنوان هديه واگذار شده است .\r\nپرسش اول : از آن جا كه آن دو نفر اكنون در جاى ديگرى مدفون هستند ، آيا ورثه آنان مجاز هستند كه از آن دو قبر استفاده كنند ؟\r\nپرسش دوم : آيا ورثه مجاز هستند آن دو قبر را به ديگران ببخشند ؟\r\n( جواب ) : بسمه تعالى 1 - هديه در صورتى صحيح است كه قبض شده باشد ، اگر زمين قبر را به تصرف آن دو نفر داده باشند ؛ هديه صحيح بوده است .\r\n2 - هديه صحيح ، در صورتى لازم است و برگشت ندارد كه تصرف مغيّر وضع به وجود آمده باشد . مثل اين كه پارچه بريده شده يا به ديگرى منتقل كرده باشند ، و يا يكى از دو طرف پيش از به هم زدن هديه بميرند ، و يا هديه به يكى از ارحام باشد و يا هديه به قصد قربت انجام شده باشد يعنى صدقه باشد .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\n3 - اگر هديه كننده ، از هديه برنگشته و پس از مردن هديه گيرنده ، قبض و تصرف شود نيز هديه صحيح است .\r\n4 - اگر هديه به طور صحيح انجام شده باشد ورثه مجازند قبرها را خود استفاده كنند يا به ديگرى بدهند .\r\n5 - اگر هديه كننده پيش از قبض دادن ، بميرد ، هديه باطل مىشود .\r\n\r\nهبه‌ى مشروطه\r\nسؤال 492 : هبه مشروطه در چه صورت لازم مىشود ؟\r\n( جواب ) : بسمه تعالى اگر به شرط عمل نشود جايز و اگر عمل شود لازم است .\r\nسؤال 493 : اگر هداياى نامزدى ( قبل از عقد ازدواج ) از نوع هبه مشروط باشد ، چنان‌چه متهّب تصرف مغيّر عين ، و يا اتلاف ( مثل فروختن ، بخشيدن و غير آن ) كند ، آيا واهب مىتواند رجوع كرده ، مثل يا قيمت موهوبه را اخذ كند ؟\r\n( جواب ) : بسمه تعالى قاعده اقتضا مىكند كه همانند فوق باشد - جواز رجوع - و بنابراين مثل يا قيمت را مىتواند بگيرد .\r\nسؤال 494 : در فرض فوق اگر متهّب بعد از تصرف يا اتلاف ، از دنيا برود ، حكم مسأله چيست ؟\r\n( جواب ) : بسمه تعالى اين هم همان‌طور ، و از ورثه مىگيرد .\r\n\r\nمالكيت فرقه‌ها\r\nسؤال 495 : آيا بهائيان مىتوانند حق مالكيت اراضى را داشته باشند ؟\r\n( جواب ) : بسمه تعالى هر گونه مالكيت ارضى اين‌ها - بيش از محل سكونت - خطرى همچون وضع فلسطين دارد و نبايد حق مالكيت بيش از ضرورت زندگى را داشته باشند .\r\nسؤال 496 : آيا نفس و مال اين افراد ( پيروان بهائيت ) محترم است يا نه ؟\r\n( جواب ) : بسمه تعالى با توجه به ارتباطى كه محافل امرى بهائيان با صهيونيزم دارند و دائماً درصدد تخريب اسلام و تشيع هستند و اسلام را منسوخ مىدانند ، اين‌ها كافر حربى هستند ، و لازم است فوراً تغيير رويه دهند ؛ ليكن فعلًا حكومت اسلامى حكم كافر حربى را بر اين‌ها جارى نمىكند . و از حقوق شهروندى هم محرومشان نمىكند .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nسؤال 497 : در رجحان و برترى غير مسلمان بر مسلمانان حكم اوليه ، قضيه ولن يجعل اللَّه للكافرين على المؤمنين المسلمين سبيلًا « 1 » بوده و هر نوع ترجيح آنان بر مسلمانان از مصاديق ترجيح مرجوح و بلامرجح خواهد بود مع الاسف و مع‌الاوصف در ما نحن فيه مسأله چنين است . يك تبعه آلمانى و غير مسلمان بدون اين كه مدركى داشته باشد خود را مالك زمينى در حومه تهران نموده و سال‌ها قبل و به صورت شفاهى و در قالب قراردادهاى خاص ، زمين در اختيار اينجانب قرار گرفت تا در احياء و عمران آن تلاش نمايم و مالكيت آن به صورت اشاعه باشد تا اين كه اخيرا فرد مورد نظر به ايران مراجعت و تقاضاى استرداد ملك را تماماً نموده است . سرانجام به دادگاه‌هاى نظام جمهورى اسلامى مراجعه و با طرح شكايت ، تعقيب و مجازات اينجانب در خواست گرديد . در مراحل بدوى و پژوهش حكم برائت اينجانب صادر گرديد ، اما ناگهان بر خلاف نظر دو مرجع و يك دادگاه عالى ، بر خلاف موازين شرعى و آيه شريفه ، شخص مذكور بلا مرجح ، ترجيح داده و در راستاى ادعاى يك غير مسلمان اينجانب را مجدداً گرفتار نمودند . لذا از آن‌جا كه در مراحل نهايى در صورتى امكان نقض حكم صادره وجود دارد كه خلاف بيّن شرع بودن قضيه از طرف مراجع عظام اعلام گردد . با توجه به مطالب فوق الذكر نظر مبارك را براى راهنمايى اينجانب مرقوم فرماييد .\r\n( جواب ) : بسمه تعالى 1 - اگر قرارداد بر اشاعه‌ى ملكى در برابر عمل عمران و اصلاح بوده ، و سهم الاشاعه هم معلوم بوده است ، حق ندارند ملك را از شما به كلّى بگيرند . ليكن مهم اثبات قرار مزبور است ، لازم است مدرك كتبى ارائه يا اثبات به وسيله شهود انجام شود .\r\n2 - آيه‌ى نفى سبيل قراردادها را ابطال نمىكند چنان كه اثبات هم نمىكند . مگر آن جا كه در متن قرار چيزى به ضرر اسلام و مسلمين باشد .\r\n3 - در مورد مزبور لازم است قضات محترم راه‌هاى اثبات حقيقت قرار را به دقت مورد بررسى قرار دهند .\r\n\r\n\r\n","description":"","footnote":"\r\n( 1 ) - نساء / 141 .\r\n","page_name":" 185 ","page_number":185},
  {"content":"\r\n\r\n\r\nاحكام غصب\r\nسؤال 498 : احتراماً به عرض مىرساند در گذشته موقوفه‌اى را از متولى گرفته‌اند و سند آن را تغيير داده‌اند ، در حال حاضر تصرف در آن موقوفه از جهت شرعى چه حكمى دارد و نماز در آن موقوفه چه حكمى دارد و اگر كسى ندانسته نماز خوانده باشد ، آيا بايد قضا كند يا صحيح است ؟\r\n( جواب ) : بسمه تعالى 1 - اگر تأييد غصب باشد ، جايز نمىباشد .\r\n2 - نماز در محل غصبى در صورتى اشكال دارد كه عالماً عامداً باشد . در جهل و نسيان و غفلت نماز صحيح است .\r\n3 - از نظر اينجانب نماز در محل غصبى هرچند اگر با علم و عمد باشد ، حرام است ، ليكن نماز صحيح است .\r\nسؤال 499 : اگركسى زمينى را غصب كرده و در آن ساختمان بسازد چه حكمى دارد ؟\r\n( جواب ) : بسمه تعالى غصب زمين حرام ، ساختمان هم حرامى مضاعف !\r\n\r\nاملاك\r\nسؤال 500 : برابر قانون نحوه تعيين تكليف اراضى ، محدوده‌اى در طرح شهرى قرار مىگيرد و مالك با علم به شروع پروژه در قسمت‌هايى از محدوده مكرراً از شهردارى تقاضاى صدور پروانه مىنمايد ، نهايتاً با أخذ تعهد ماده واحده صدر الذكر براى مالك پروانه مسكونى صادر مىگردد . سپس مالك با ارائه درخواست‌هاى مكرر تقاضاى صدور مجوز جهت فعاليت تجارى مىنمايد كه شهردارى نيز به استناد تعهد مأخوذه با اخذ حقوق قانونى با درخواست نامبرده جهت فعاليت تجارى موافقت نمايد ، حاليه اجراى طرح قبل از انقضاء زمان ده ساله به ملك فوق رسيده و شهردارى در صدد پرداخت غرامت مالك مىباشد : الف ) با عنايت به اين‌كه مراد قانون‌گذار از تصويب اين قانون اجازه هرگونه تصرف و استيفاء منفعت از ملك براى مالك به استثناء هزينه‌هاى مصروفه جهت احداث و تجديد بنا بوده است ، آيا از بابت حقوق تجارى پرداخت شده به شهردارى نيز وجهى به مالك تعلق مىگيرد يا صرفاً غرامت اعيانى در مسير طرح به وى قابل پرداخت است . ب ) با توجه به اين‌كه مالك با علم بر وجود طرح و ارائه تعهد\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nمبادرت به فعاليت تجارى نموده از بابت حقوق صنفى اعم از كسب و پيشه تجارى وجهى به وى تعلق مىگيرد يا خير ؟\r\n( جواب ) : بسمه تعالى 1 - هزينه صدور مجوز براى فعاليت تجارى هم جزو هزينه احداث محل تجارت مىباشد ، مگر با تصريح به خلاف . 2 - از نظر احكام اوليه شرعيّه اختيار هرگونه بهره‌بردارى از ملك ، با مالك مىباشد و هرگونه دخالت ديگران حرام است ؛ ليكن از نظر احكام ثانويّه مربوط به مديريت جامعه ، استحقاق مالك مزبور در مورد مخارج انجام شده با توجه به طرح مذكور ، تابع قرارداد با شهردارى مىباشد و اگر در قرارداد ذكر نشده است شهردارى بايد مخارجى را كه مالك در ملك خود انجام داده ، با توجه به تصرف پيش از مدت ده ساله ، به مالك پرداخت نمايد .\r\nالبته حتى المقدور مصالحه شود .\r\n\r\nحق اولويت در چاپ كتاب\r\nسؤال 501 : كتابى فروش بسيار زيادى دارد ، آيا مؤلفان و يا ناشران ديگر مىتوانند كتابى هم نام و هم مطلب آن چاپ كنند ؟\r\n( جواب ) : بسمه تعالى خلاف حق مالى مؤلف اول حساب مىشود ، اشكال دارد .\r\nو اين در صورتى است كه مطالب را از آن كتاب گرفته باشند . ولى اگر مطالب آن تصادفاً مطابق كتاب اولى شده اشكال ندارد .\r\nسؤال 502 : تجديد چاپ كتاب‌ها و مقاله‌هايى كه از خارج وارد شده و يا در داخل جمهورى اسلامى چاپ مىشوند ، بدون اجازه ناشران آن‌ها چه حكمى دارد ؟ و آيا اين شامل تمام كتاب است يا مىتوان بخشى از آن را منتشر نمود ؟\r\n( جواب ) : بسمه تعالى حق تأليف يك حق مالى است ، بايد رعايت شود ؛ ليكن اگر از كافر است ( غير ذمى و معاهد ) اشكال ندارد .\r\nسؤال 503 : مبادله كتاب ( پشت جلد به پشت جلد ) كه بين ناشران رايج است آيا صحيح است يا خير ؟\r\n( جواب ) : بسمه تعالى اشكال ندارد .\r\nسؤال 504 : آيا چاپ نهج البلاغه و صحيفه سجاديه و امثال آن از جهت حق تأليف ، براى سادات ، حقى ايجاد مىكند ؛ و ناشر بايد مبلغى را به عنوان حق سادات به حاكم شرع پرداخت كند ؟\r\n( جواب ) : بسمه تعالى خير .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\n\r\nاحكام ديون\r\nسؤال 505 : اينجانب به شخصى بدهكار مىباشم كه طلبكار به حقير مهلت نمىدهد و به دليل خشكسالى هيچ درآمدى ندارم . مقتضى است مرا راهنمايى فرماييد تا بتوانم طلبكار و دادگاه محترم را متقاعد سازم كه به من مهلت دهند .\r\n( جواب ) : بسمه تعالى قرآن مجيد دستور مىدهد كه اگر بدهكار اعسار دارد مهلت دهيد . اميد است توجه شود . توسل به اهل بيت عليهم السلام كنيد و با تكرار جمله‌ى : يا مقلّب القلوب از خداوند بخواهيد قلب طلبكار نسبت به شما درست شود .\r\nسؤال 506 : بدهكارى قصد پرداخت دين خود را - بدون اين كه دائن مطالبه نموده باشد - داشته و دين نيز حالّ بوده و عندالمطالبه است ولى مديون معسر بوده و توانايى پرداخت آن را فقط به صورت غير نقدى دارد و در پى پرداخت دين خود مىباشد . آيا مديون مىتواند به حاكم مراجعه و حاكم نظر به وضعيت مديون ، مهلت عادله يا اقساط قرار دهد ؟\r\n( جواب ) : بسمه تعالى تا شاكى ندارد پرونده تشكيل نمىشود .\r\nسؤال 507 : شخصى داراى يك واحد آپارتمان مسكونى است . با توجه به‌اين‌كه‌محل كار وى در شهر ديگرى است ، آپارتمان مسكونى خود را اجاره داده ، و درمحل‌كارخود ، مكانى را اجاره نموده است . آيا آپارتمان متعلق به وى مستثنيات دين است يا خير ؟\r\n( جواب ) : بسمه تعالى اگر بايد وجه اجاره همان منزل خود را صرف اجاره‌ى منزل اجارى كند ، خانه مسكونى استثنا مىباشد . چنان‌كه اگر محتمل است در همين سال‌هاى نزديك به شهر خود برگرديد و ساختمان خود را لازم داريد استثنا مىباشد .\r\nدر غير اين صورت‌ها بايد به دين پرداخت شود .\r\nسؤال 508 : شخصى در قبال خريد از مغازه‌اى به صاحب مغازه چك مدت دار مىدهد كه در تاريخ مقرره وصول نمايد . صاحب مغازه چك را گم مىكند ، تقاضاى طلبش را دارد . بفرماييد كه صاحب چك مسؤول پرداخت هست يا خير ؟\r\n( جواب ) : بسمه تعالى اگر ثابت شود كه گم كرده و مبلغ را وصول ننموده ، و ديگرى هم آن را از بانك وصول نكرده ، صاحب چك ضامن است و بايد پرداخت نمايد .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n\r\nاحكام نكاح\r\nسؤال 509 : چنان‌چه در سند نكاح نامه در شرط ضمن عقد نكاح شرط شده باشد ، زوج بدون اجازه زوجه حق ازدواج مجدد ندارد آيا در صورت تحقق اين امر توسط زوج ، در غالب عقد نكاح موقت اين عمل از جمله شروط تحقق طلاق مىباشد ؟\r\n( جواب ) : بسمه تعالى معمولًا عبارت ازدواج مجدد ظاهر در دائم است . حتى در دائم هم عقيده‌ى بسيارى از فقهاء و طبق برخى روايات ، شرط مزبور نفوذ ندارد .\r\nقاعدتاً اگر شرط كنند كه حق ازدواج مجدد نداشته باشد ، اين شرط باطل است و اگر شرط كنند كه از اين حق استفاده نكند صحيح است . و دائم يا موقت بسته به قرار و شرط است .\r\nسؤال 510 : دخترى با علم و اطلاع كامل از زندگى مردى با وى ازدواج مىكند و قبل از نزديكى و زمانى كه در خانه پدرش بوده ، تمكين عام داشته است ؛ ولى پس از مدتى با استفاده از حق حبس مهريه از نزديكى خوددارى مىنمايد و بدون اجازه شوهر در هر كجا كه خودش و پدرش بخواهند رفت و آمد دارد و به عنوان همسر ، هيچ كدام از وظايف همسرى را بجا نمىآورد . آيا 1 - ايشان بجز مهريه ، حق دريافت نفقه را دارد ؟\r\n2 - با توجه به اين كه ايشان از وضع اقتصادى زندگى همسرش مطلع بوده است ، مىتواند ادعاى دريافت نفقه شبيه به زنانى كه تمكين مىكنند ، داشته باشد حتى بيش‌تر از عرف حاكم در جامعه ؟ 3 - با توجه به اين كه زن قبل از نزديكى در خانه پدر مىباشد و از حق حبس مهريه استفاده مىكند و خودش عامل نشوز و عدم تشكيل خانواده مىباشد ، مىتواند تقاضاى طلاق بنمايد و هم مهريه را بخواهد و هم ادعاى نفقه نمايد ؟\r\n4 - چنان‌چه زن قبل از ازدواج و در خانه پدرش از حق حبس مهريه استفاده كند ، آيا دادگاه مىتواند به استناد عسر و حرج در پرداخت قسطى نفقه ( در حالى كه زن در برابر الزام به تمكين دادگاه يا شرع خوددارى مىكند ) كه از طريق اقساط طبق قانون پرداخت مىشود حكم طلاق بدهد ؟\r\n( جواب ) : بسمه تعالى 1 - اينجانب در شرايط عرف كنونى ، دادن مهريه را قبل از عروسى لازم نمىدانم . مگر اين كه بخواهند جدا شوند و طلاق داده شود .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n2 - دفع نفقه را هم همين‌طور ؛ يعنى اساساً حق نفقه را هم ندارد .\r\n3 - اگر فرض كنيم كه حق مهر و نفقه را دارد و نتواند ادا كند ، حتماً بايد تقسيط شود و دادگاه بدون رضايت شوهر ، حق طلاق ندارد .\r\nسؤال 511 : دختر عاقل بالغ باكره رشيده كه مصلحت خود را تشخيص مىدهد اگر خواستگار براى ازدواج دائم نداشته باشد و يا امكان ازدواج دائم نداشته باشد ، ولى امكان ازدواج موقت وجود دارد و در صورتى كه ازدواج نكند به گناه مىافتد ، در اين صورت اجازه پدر چه حكمى دارد ؟ و اگر بدون اجازه پدر ازدواج كرد روابط زناشويى آن‌ها حكم زنا را دارد ؟\r\n( جواب ) : بسمه تعالى اينجانب اذن پدر را شرط نمىدانم ؛ ليكن ايذاء پدر و همين‌طور مادر حرام است ، اگر ايذاء نشوند ، هر چند به جهت اين كه مطلع نمىشوند ، اشكال ندارد . ليكن لازم است مراعات آبرو و حيثيت دختر ، به خصوص در حفظ بكارت بشود .\r\nسؤال 512 : زوجى دادخواستى را مبنى بر تمكين زوجه به دادگاه تقديم نموده و خواهان تمكين زوجه مىشود اما زوجه با اين استدلال كه چون هنوز مراسم عروسى برگزار نشده ، تمكين خويش را منوط به پرداخت كامل مهر از سوى زوج مىنمايد ؛ ليكن زوج مدعى است عمل زناشويى و نزديكى صورت گرفته است و زوجه مذكور باكره محسوب نمىشود ، از اين رو حق حبس ندارد ، دادگاه نيز جهت اثبات ازاله يا عدم ازاله بكارت به زوجه اخطار مىكند كه به پزشكى قانونى مراجعه نمايد ولى زوجه از اين امر استنكاف مىكند . بفرماييد حكم قضيه در صورت مزبور چيست ؟ و آيا قول زوج مقدم است يا زوجه ؟\r\n( جواب ) : بسمه تعالى به نظر اينجانب در محيطهايى مثل ايران ، پيش از عروسى حق گرفتن مهر ندارد ، مگر اين كه اختلافى پيش آمده منجر به نزاع و طلاق شود كه نصف مهر را مىگيرد ، عروسى در محيطهايى مثل ايران به منزله شرط بنايى گرفتن مهر مىباشد . و همچنين اجرة المثل كار در منزل .\r\nسؤال 513 : 1 - با توجه به اين كه هرگاه دو نفر به طور عريان زير لحاف بخوابند تعزير مىشود ؛ پرسش اين است كه آيا بايد عن شهوة باشد يا نفس خوابيدن دو شخص عريان تحت لحاف واحد مكفى است براى تعزير ؟\r\n\r\n","description":"","footnote":"","page_name":" 190 ","page_number":190},
  {"content":"\r\n\r\n2 - آيا در تفخيذ كه حدّش صد ضربه شلاق است نفس قرار دادن آلت بين أليتين كفايت مىكند يا ماليدن آلت علاوه بر آن شرط است ؟\r\n( جواب ) : بسمه تعالى 1 - مطلق مىباشد و فقط ضرورت ، و رحم استثنا شده است . روايات هم مطلق است ، ليكن از مجموع ادله‌ى مسأله به دست مىآيد كه چون در مسير تحريك شهوت است و بنابراين شامل مواردى كه اصلا در معرض شهوت نيست نمىشود ، چنان‌كه دليل بر استثناء رحم نداريم و وجه استثناء ، آن بوده كه معمولا رحم در معرض شهوت رحم نمىباشد ، ليكن اين معنى كليت ندارد ، رحم فرق مىكند .\r\n2 - نفس قرار بين اليتين كافى است .\r\nسؤال 514 : احتراماً در خصوص تمكين زوجه‌اى كه در مقام عقد قرارداد و به موجب احكام صادره از دادگاه بدوى و تجديد نظر كه رونوشت آنان پيوست است مطالبه مهريه نموده و به صورت اقساط در حال دريافت مهريه مىباشد ، خواهشمند است بفرماييد كه آيا چنين زوجه‌اى با شرايط فوق حق استفاده از قاعده حبس و ماده 1085 قانون مدنى را دارد ؟\r\n( جواب ) : بسمه تعالى به نظر اينجانب در محيطهايى مثل ايران كه تعارف بر عدم پرداخت مهريه قبل از عروسى است ، اين تعارف به منزله شرط بنايى است و پيش از تمكين حق هيچ گونه مهريه ندارد مگر آن كه در مقام جدائى و طلاق باشند و طلاق صادر شود آنگاه تنصيف مىشود . و به نظر اينجانب كليه احكام صادره در اين‌گونه موارد به نفع زوجه ، خلاف قواعد فقهيه و موجب سوء استفاده خانم‌ها شده است .\r\nسؤال 515 : 1 - آزمايش منى مرد جهت تشخيص قدرت بارورى اسپرم‌ها با مقدمه‌ى استمنا چه صورت دارد ؟\r\n2 - استفاده از اسپرم مرد بيگانه براى بارورى همسر و يا استفاده از تخمك زن بيگانه و امتزاج آن با اسپرم شوهر چه‌طور است ؟\r\n3 - برداشت تخمك از زن ديگر و امتزاج آن با اسپرم شوهر زن خود در محيط آزمايشگاه و سپس جايگزينى نطفه‌ى به وجود آمده در رحم همسر چه‌طور است ؟\r\n( جواب ) : بسمه تعالى 1 - در ضرورت يا حرج جايز است . مثل اين كه ازدواج ضرورت دارد و راهى جز اين مقدمه ندارد .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\n2 - ريختن نطفه‌ى مرد اجنبى در رحم زن حرام است ، ليكن استفاده از تخمك زن بيگانه براى كشت در رحم زن ديگر ، به نظر اينجانب جايز است .\r\n3 - ان شاءاللَّه جايز است از نظر اين كه دليل صريحى نداريم ، ليكن احتياط خوب است چون ممكن است از حرمت ريختن نطفه در رحم زن بيگانه عدم جواز اين هم استفاده شود .\r\nسؤال 516 : فردى با زنى ازدواج موقت نموده و بعد از انقضاى مدت و در زمان عده او را به عقد دائم خود درمىآورد و قبل از دخول وى را مطلقه مىنمايد . مستدعى است بفرماييد آيا در اين طلاق ، زن ، حكم مطلقه غير مدخوله را از حيث عده ، رجوع و مانند آن دارد يا حكم طلاق زن مدخوله بها را دارد ؟ مستدعى است حكم عده ، حق رجوع ، نفقه و ساير آثار اين طلاق را بيان فرماييد .\r\n( جواب ) : بسمه تعالى اين طلاق عده ندارد ، ليكن عقد موقت قبلى عده داشته است و فقط براى شخص همان زوج عده نداشته ، بنابراين ديگران نمىتوانند در عده متعه ، او را عقد كنند .\r\nسؤال 517 : 1 - آيا از نظر فقهى و شرع مقدس ، براى خدمات زن در دوران زوجيت ( با فرض عدم وجود توافق و قرارداد ميان زوجين نسبت به پرداخت اجرت ) بايد اجرت المثل پرداخت نمود ؟\r\n2 - در صورت وجوب و لزوم پرداخت اجرت المثل به زوجه ، آيا پرداخت آن داير مدار سازگارى و حسن معاشرت و انجام وظايف همسرى زوجه است ؟ يا در صورت ناسازگارى و سوء معاشرت و عدم انجام وظايف همسرى نيز بايد اجرت المثل زمان زوجيت پرداخت گردد ؟\r\n3 - آيا اصل عدم تبرع كه معمولًا زوجه در پايان علقه‌ى زوجيت مدعى مىشود با ظهور عرفى بر عدم اجرت در تعارض نيست ؟ و در نهايت آيا ظهور عرفى مقدم بر اصل نيست ؟\r\n4 - آيا در فقه شيعه و شرع مقدس نحله ( به معناى هديه زوج به زوجه در زمان طلاق ) هم داريم ؟ و بر فرض كه زوج ملزم به پرداخت نحله شود ، آيا علاوه بر نحله بايد\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nاجرت المثل ( در فرض عدم وجود قرارداد ميان زوجين نسبت به پرداخت اجرت ) را هم بپردازد ؟ ( به صورت مجتمعاً ) .\r\n( جواب ) : بسمه تعالى 1 - در محيطهايى چون ايران كه متعارف ، كار زنان در داخل خانه مىباشد و مردان ، بيرون ، زن حق اجرة المثل ندارد و اساساً هم زندگى بر اساس اجرت و مزد چه لطافتى دارد . فرقى هم بين سازگارى و عدم آن نمىباشد .\r\n2 - ظهور عرفى كه مبناى شرط عرفى است ، مقدم است\r\n3 - نحله در جايى است كه ذكر مهر در عقد نشده باشد و دخول هم شده باشد و گرنه نحله لازم نيست . بعضى هم نحله‌ى در سوره‌ى نساء قرآن كريم را به معناى همان مهريه گرفته‌اند .\r\nسؤال 518 : نظر حضرتعالى در مورد شرط عدم ازدواج مجدد در ضمن عقد نكاح چيست . در صورتى كه حضرتعالى شرط را صحيح بدانيد ، اگر زوج از شرط تخلف كند آيا ازدواج دوم صحيح است يا غير نافذ يا باطل است ؟ از حيث حكم تكليفى و حكم وضعى ازدواج دوم چه حكمى دارد ؟ و دلايل موافقت و مخالفت خود را راجع به شرط بفرماييد .\r\n( جواب ) : بسمه تعالى اگر شرط كند كه حق ازدواج مجدد نداشته باشد ، اين شرط خلاف شرع و باطل است ؛ ولى اگر شرط كند كه از حق خويش استفاده نكند ، بايد طبق شرط عمل كند ، ليكن اگر عمل نكرد و ازدواج مجدد نمود ، عقد مجدد صحيح است و مشكلى ندارد . چنان‌كه عقد اول هم باقى و صحيح است .\r\nسؤال 519 : آقا و خانمى كه قبل از طلاق از همسرش با آن مرد رابطه جنسى داشته يك بار حالا آن خانم از آن آقا جدا شده و مىخواهد با آن آقا ازدواج كند . الان مىگويند نمىشود . و گفته مىشود كه هر دوى آن‌ها از موضوع هيچ اطلاعى نداشته‌اند ؛ و لذا سؤال اين است كه آيا براى ازدواج خانم با آقايى كه اين رابطه نامشروع را داشته است ، راهى وجود دارد ؟\r\n( جواب ) : بسمه تعالى اگر در حال زنا آقا نمىدانسته كه آن زن ، شوهر دارد و به نظرش زن مجرده بوده ، زناى زن موجب حرمت ابدى نمىشود ، ولى اگر مىدانسته كه شوهر دارد و زنا كرده ، با احتياط واجب نمىتواند با آن زن ازدواج كند .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nتوضيحاً علم و جهل مرد مستقل از زن است ، اگر مرد مىدانسته كه زناست به احتياط واجب حرمت ابدى مىآورد ، و اگر فكر مىكرده زن شوهر ندارد ، مخصوصاً اگر زن گفته شوهر ندارد ، زنا در اين صورت فقط از طرف زن بوده ، و زن مزبور بر اين مرد حرام نمىشود .\r\nسؤال 520 : در پيش نويس ازدواج با همسرم چند مورد به عنوان مهريه نوشته شد كه مورد پنجم آن عبارت از : ( چهار دانگ منزل مسكونى معادل شانزده ميليون تومان ) مىباشد . در مبايعه نامه‌اى كه نوشته شده ، در قسمت ثمن معامله چيزى نوشته نشده ، فقط اشاره شده به سند نكاح كه در سند نكاح نيز در قلم ششم اقلام مهريه ، شانزده ميليون تومان معادل چهار دانگ منزل مسكونى ، ضمناً تعهد نامه‌اى هم نوشته‌ام كه چهاردانگ منزل را به همسرم انتقال دهم . بنابراين ؛ 1 - آيا بنده هر دو را ( چهار دانگ منزل + / شانزده ميليون تومان ) ، به عنوان بخشى از اقلام مهريه بدهكارم يا فقط شانزده ميليون تومان را كه در سند رسمى ازدواج آمده است ؟ 2 - آيا چنين مبايع نامه‌اى كه ثمن را احاله داده به ( سند نكاح ) صحيح است ؟ در حالى كه شانزده ميليون تومان مذكور در سند رسمى ، قيمت چهاردانگ است نه يكى از عوضين . 3 - آيا تعهد به انتقال ملك ، متعهد را مالك مىسازد ؟\r\n( جواب ) : بسمه تعالى به حسب ظاهر مبايعه نامه تنظيمى ، ثمن و مثمن متحدند و اين موجب بطلان معامله مىباشد . و اگر منظور اين است كه مقدار از ساختمان را در برابر ثمنى كه بعداً تعيين مىشود - يعنى مهرى كه در ازدواج بعدى ( چون تاريخ ازدواج پس از مبايعه است ) معين مىشود ، فروخته‌ايد كه در اين صورت ثمن ، مجهول مىباشد عندالمعامله ، و اين هم موجب بطلان است . مهر ازدواج شما هم همان شانزده ميليون تومان است .\r\nسؤال 521 : احتراماً به استحضار مىرساند اينجانب در سال 1369 با خانمى ازدواج دائم داشته و حاصل اين ازدواج سه فرزند داشته كه به علت عدم سازگارى در سال 1385 از حقير طلاق گرفته و بعد از 24 ساعت رجوع نموده و مدت ده ماه مجدداً با هم زندگى مشترك را شروع كرده و شب‌ها در زير سقف زندگى مشترك مىكرديم كه متأسفانه در سال 1386 از منزل بدون هماهنگى و اطلاع بنده متوارى كه پس از\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nجستجوهاى متعدد متأسفانه هيچ گونه خبرى از ياد شده نداشته و مورخ 17 / 2 / 86 مطلع شدم كه بدون اين كه با بنده قطع رابطه شرعى داشته باشند به طور موقت تحت ازدواج با فردى درآمده و حاصل اين رابطه‌ى نامشروع يك فرزند سه ماه مىباشد لذا با عنايت به اين كه ياد شده تحت زوجيت دائمى بنده بوده و به علت عدم پايبندى به زندگى و خيانت ، ياد شده را تا حد مرگ مورد ضرب و شتم قرار دادم كه با تأسى از احكام دينى ، كه ياد شده را مهدورالدم مىپنداشتم ، اكنون از طريق مراجع قضايى محكوم به پرداخت ديه شده‌ام . خواهشمند است نظر مبارك را در اين خصوص بيان فرماييد .\r\n( جواب ) : بسمه تعالى از نظر واقع شما حق نهى از منكر ، و ضرب و حتى اگر در حال زنا ببينيد ، حق كشتن او و طرفش را اگر عالم به زنا باشد ، داريد ؛ ليكن اگر مطالب شما اثبات نشود و دادگاه با ديده‌ى شك به اين‌ها نگاه كند محكوم به ديه مىشويد .\r\nسؤال 522 : در يك عقد نكاح ، دو نفر عاقد ( طرفين ايجاب و قبول ) ، در دادگاه شهادت شرعى داده‌اند كه ايجاب و قبول را مبنى بر دو شرط مغاير و متضاد انشا نموده‌اند . يعنى طرف ايجاب بر اساس يك شرط خاص عقد را انشا نموده و اظهار مىدارد كه اگر اين شرط مبناى عقد نبود ، هرگز و ابداً عقد نكاح را جارى نمىكرد ، يعنى شرط مذكور ، مبنىٌ عليه العقد مىباشد . طرف قبول نيز همين ادعا را بر اساس يك شرط مغاير و متضاد با شرط اول دارد . از طرفى هر دو نفر مورد تصديق بوده و عالم و با تقوا هستند . حال با فرض اين كه هر دو در گفتار خود صادق باشند و حجت شرعى داشته باشند ، با عنايت به اين كه تطابق بين ايجاب و قبول رعايت نشده است و صيغه‌ى ايجاب با صيغه قبول مغاير است ، در اين فرض آيا مىتوان شرعاً حكم به بطلان عقد نكاح مذكور نمود ؟ در فرض صحت عقد مذكور ، آيا براى زوجين ، به واسطه‌ى تخلف شرط ، خيار فسخ ثابت مىشود ؟\r\n( جواب ) : بسمه تعالى 1 - ميزان انشاء عقد مىباشد ، صرف نيّت شرط كافى نيست ، در شرط مبنى عليه العقد بايد شرط ، مفهوم عرفى باشد به حيث اين كه هر كه عقد مىكند بر آن اساس عقد مىكند ، نه صرف نيت شخصى . بنابراين حكم به اطلاق عقد مىشود .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\n2 - اگر ثابت شود كه نيت هر كدام ، يك شرط بوده آن هم متضاد . يعنى انشاء مطلق نبوده بلكه مشروط به دو شرط متضاد بوده و قيد انشاء بوده يعنى بدون شرط هرگز نمىخواهند ، در آن صورت ، عقد باطل است .\r\n3 - خيار تخلف شرط در نكاح نيست ، مگر در شرط وصف در يكى از دو طرف مثل شرط بكارت يا باسواد بودن و . . . .\r\nسؤال 523 : 1 - شخصى در سال 83 فوت نموده ، همسر قبلى ايشان سال 48 فوت كرده است . مهريه اين زن به اين شخص واجب است يا خير و اگر واجب است مبلغ آن به چه نحوى بايد پرداخت شود ؟ ( مبلغ مهريه در سال 1335 ، 500 تومان است ) .\r\n2 - فرزند شخصى به درخواست شخص ديگر به آن واگذار مىشود و سن اين فرزند در آن هنگام يك سال و نيم بوده است . اكنون بعد از فوت اين شخص فرزند آن ادعاى 18 سال نفقه مىكند . آيا به ايشان تعلق مىگيرد يا خير ؟\r\n( جواب ) : بسمه تعالى 1 - نظر به اين كه ارزش اسكناس بر اساس اعتبار است نه بالذات چون طلا ، و گفته مىشود كه اعتبار تغيير كرده مصالحه شود ؛ گرچه به نظر اينجانب در موارد تورم اعتبار عوض نشده است ، بلكه ارزش و بازدهى عوض شده است ، ليكن در مثال شما چون نزديك حدّ تلف و عديم الماليّة است ، به احتياط واجب مصالحه شود .\r\n2 - اگر هنگام تحويل گرفتن فرزند شرط نفقه به عنوان يك بدهى لازم شده ، بايد داده شود . و اگر نه ، همچون ساير فرزندان يك شخص است كه انفاق بر پدر اصلى واجب است ولى نفقه به عهده نيست ، اگر انفاق نكند فقط معصيت كرده و فرزند طلبى ندارد ، بر خلاف نفقه زن كه به عنوان مالى در ذمّه است . 3 - در تمام اين مدت از كجا امرار معاش كرده است ؟ ! مگر پدر خوانده خرج او نمىكرده است ؟ انفاق بر پدر اصلى هم در صورت نياز و فقر فرزند لازم است ، اين فرزند كه با انفاق پدرخوانده مشكلى نداشته است .\r\nسؤال 524 : لطفاً بفرماييد كه از نظر شرعى افزايش مهريه‌اى كه در نكاح عقد دائم معين گرديده جايز است يا خير ؟ مثلًا بنده بيست سال پيش مهريه همسرم را چهارده سكه قرار دادم و بعد از گذشت بيست سال ، چهارصد سكه به مهريه اوليه اضافه نمودم ،\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nو در حين تنظيم سند اقرارنامه به صورت شفاهى بين خودمان شرط نموديم كه تعداد چهارصد سكه مازاد بر مهريه بعد از مرگ اينجانب دريافت گردد . آيا چنين عملى شرعا جايز است ؟ و يا اين كه عمل نكاح مانند بيع است كه وقتى پولى در مقابل كالا پرداخت شد ديگر معنى ندارد كه بعد از بيست سال ، انسان در مقابل آن كالايى كه بيست سال پيش خريدارى نموده مجددا بخواهد مبلغى اضافه پرداخت نمايد .\r\n( جواب ) : بسمه تعالى شما با ميل خود اضافه كرده‌ايد و اشكالى هم ندارد . بلكه چون احسان است ثواب هم دارد . ليكن اگر خودتان نخواهيد كسى نمىتواند شما را مجبور كند ، مگر اين كه در ضمن عقد لازمى تعهد كرده باشيد . مسأله تورم هم در اسكناس مطرح است نه در سكه .\r\nسؤال 525 : ازدواج مسلمان با غيرمسلمان ، و ازدواج شيعه با اهل‌سنت چه حكمى دارد ؟\r\n( جواب ) : بسمه تعالى ازدواج دائم مسلمان با غير مسلمان را جايز نمىدانم ، ولى به طور موقت جايز است اگر اهل كتاب باشد ، كه مسلماً يهود و نصارى ، بلكه مجوس هم ، اهل كتاب هستند و اينجانب احتمال قوى مىدهم كه پيروان ساير اديان باقيه از قديم ، مانند : پيروان كنفوسيوس و شيتو و بودا نيز اهل كتاب باشند ؛ ليكن به احتياط لازم ازدواج با اين‌ها را تجويز نمىكنم . اما ازدواج شيعه با اهل سنت ، اگر موجب تغيير عقيده يا اذيت و آزار نباشد ، اشكال ندارد ؛ ليكن در بسيارى موارد خود را در هلاكت افكندن بوده است اذيت و آزار ، و يا خداى ناكرده تغيير عقيده ! .\r\nسؤال 526 : اينجانب دخترى هستم كه از نظر اقتصادى مستقل بوده ، و طبق فتواى جنابعالى و بدون اذن پدر به عقد مردى درآمدم ، و صيغه عقد را آن همسرم بدون حضور شاهد از روى رساله‌ى توضيح المسائل جارى نمود ، آيا عقد ما صحيح است ؟\r\n( جواب ) : بسمه تعالى اينجانب در شرايط شما كه رشد داشته و زندگى اقتصادى مستقل داريد ، اذن پدر را شرط نمىدانم . همسر شما هم مىتواند صيغه عقد ازدواج را جارى كند . و بنابراين عقد ازدواج شما ، صحيح شرعى مىباشد و مشكلى ندارد . در صحت ازدواج حضور شهود هم شرط نيست .\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nسؤال 527 : اگر جوانى از پدر و مادرش تقاضاى ازدواج كرد ، ولى پدر و مادرش با ازدواج او موافقت نكردند ، گناهانى كه احتمالا جوان مرتكب مىشود ، اين گناهان بر گردن چه كسى مىباشد ؟\r\n( جواب ) : بسمه تعالى بر گردن خود جوان كه مسلماً هست . پدر و مادر هم اگر با وجود امكانات كارى نكرده‌اند مسؤول هستند چون اين هم از حقوق فرزند بر آن‌هاست .\r\nسؤال 528 : قبل از انقضاء مدّت نكاح منقطع ، براى زوج‌هايى كه قصد دارند ازدواج دائم نمايند ، آيا نيازى به بذل و ابراء مدت مىباشد يا نه ؟\r\n( جواب ) : بسمه تعالى بايد تتمه مدت ، بذل شود چون دو عقد در زمان واحد معنى ندارد . ليكن به نظر ما اگر مفهوم عرفى عقد دائم گذشت از مدت منقطع باشد به دلالت التزام ، همان كافى است . ليكن چون صريحاً در روايات آمده كه ابتدا بذل كند ، و احتمالًا بذل صريح منظور است نه به التزام . احتياط همان است كه صريحاً بذل كند .\r\nسؤال 529 : مردى پس از گذشت چند روز از جارى شدن عقد نكاح ، براى ثبت ازدواج به محضر ازدواج مراجعه كرده و چون شروط مندرج در عقد نامه را قبلًا ضمن عقد نكاح نپذيرفته بوده است ، براى مشروعيت بخشيدن به اين شروط ، بايد آن‌ها را ضمن عقد خارج و لازم ديگرى امضاء نمايد . حال سئوال اين است كه آيا اين عقد خارج لازم ( مثلًا بيع ) الزاماً بايد بين زن و شوهر واقع شود ؟ اگر محضر دار مستقلًا با مرد ، بيع انجام دهد و شروط را ضمن آن مطرح كند ، آيا صحيح و كافىاست ؟\r\n( جواب ) : بسمه تعالى اگر يكى از دو طرف نكاح بخواهد پىگيرى كند و ذوحق باشد ، شروط بايد در عقد نكاح يا عقد لازم ديگرى ، ميان زوج و زوجه كه طرفين عقد نكاح هستند ذكر شود . محضر دار طرف معامله نكاح نيست . مگر اين كه با وكالت از طرف زوجه مامور به اين كار باشد و از طرف زوجه با زوج قرارداد ببندد . ضمناً به نظر ما در شروط مذكوره كه به زوجه وكالت در طلاق داده مىشود ، اگر زوج بر خلاف قرار لازم ، زوجه را از وكالت عزل كند ، عزل مىشود . شخص ثالث ، محضر دار يا ديگرى هم مىتواند در هر عقد لازم ديگرى غير از نكاح هم ، با يكى از دو طرف عقد نكاح ، شرطى در ضمن عقد لازم انجام دهد ليكن در آن صورت ذوحق ، همان فرد ثالث خواهد بود .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nسؤال 530 : چنان‌چه زوج با اين فرض كه زوجه باكره بوده و به هيچ وجه به عقد موقت يا دائم فرد ديگرى در نيامده است ، به خواستگارى وى رفته ، پس از طى تشريفات عقد موقت و . . . خطبه عقد دائم جارى شده باشد ، و پس از مدتى به طريقى مشخص شود كه زوجه مدتى را در عقد موقت پسر ديگرى بوده و آن را با لطايف الحيل از ديد زوج خويش پنهان داشته است و حتى پس از ايراد خطبه عقد دائم با زوج جديد مسائل و مشكلات زوج قبلى خود را بدون اطلاع و اجازه زوج شرعى و قانونى خود در دادگسترى پى گيرى مىنموده است . حال با توجه به مطالب فوق ؛ الف ) آيا عمل زوجه تدليس در ازدواج محسوب مىگردد ؟ ب ) آيا زوجه با توجه به كتمان حقيقت و عدم طرح موضوع ازدواج موقت قبلى خود مستحق دريافت نفقه و مهريه است ؟ ج ) آيا حق فسخ نكاح براى زوج متصور است ؟ لازم به توضيح است كه اگر زوج دوم از موضوع ازدواج موقت قبلى زوجه مطلع بود نه تنها عقد دائم جارى نمىشد ، بلكه اصولًا خواستگارى نيز صورت نمىگرفت .\r\n( جواب ) : بسمه تعالى در محيطهايى مانند ايران ، ظاهراً تدليس است و شوهر حق فسخ دارد و زن مهريه و نفقه ندارد اگر خودش تدليس كرده است ، و اگر شخص ديگرى تدليس نموده باشد ، شوهر بايد مهريه زن را بدهد و از مدلّس بگيرد . اين‌ها در صورتى است كه معلوم شده باكره نبوده و اما صرف عقد موقت بدون ارتباط عروسى كه مشكلى نيست ، عيب حساب نمىشود .\r\nسؤال 531 : در مواردى پرده بكارت به دليل ويژگى خاصى كه دارد ، مانع عمل مجامعت مىشود و زوج قادر به ازاله بكارت نمىشود و يا ازاله طبيعى آن موجب تحمل درد شديد از ناحيه زن مىباشد ، آيا در چنين مواردى زن مىتواند از طريق امكانات پزشكى ، مانع مزبور را مرتفع سازد ؟ در صورت جواز آيا رضايت شوهر لازم است ؟ در صورت لزوم رضايت ، اگر زن بدون رضايت شوهر از طريق پزشكى اقدام نمايد و پزشك نيز از عدم رضايت شوهر مطلع باشد ، چه مسؤوليتى متوجه پزشك و زن خوهد بود ؟\r\n( جواب ) : بسمه تعالى اشكال ندارد و رضايت شوهر لازم نيست .\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nسؤال 532 : برخى از والدين براى مقاصد خاص ، اعم از اداى دين و قرض ، تامين معاش و يا مواد مخدر ، ارتقاى شغلى و . . . كودكان و دختران كم سن خود را مجبور به ازدواج مىكنند و در حقيقت با اين ازدواج اجبارى ، دختر خود را به فروش مىرسانند ، بدون اين كه به آينده اسفبار او توجهى داشته باشند . آيا از نظر شرعى والدين ، مجاز به اين كار هستند ؟ نظر اسلام در اين‌باره چيست ؟\r\n( جواب ) : بسمه تعالى هرگز جايز نيست و ازدواج مزبور باطل است و اگر دختر به خاطر مشكلات پدر ، راضى به اين ازدواج شود گرچه عقد صحيح است ولى عمل پدر حرام مىباشد . رضايت دختر هم ، در صورتى مؤثر است كه هم بالغه و هم رشيده باشد و مصلحت خود را تشخيص دهد . ولايت چنين پدرى هم ارزش ندارد .\r\nسؤال 533 : اينجانب نُه ماه قبل بدون اذن پدر با شخصى عقد موقت خوانده و نزديكى نيز نموده‌ام ، مدت عقد موقت دو سال بوده و بعد از دو هفته مرد رفته است و تا كنون خبرى از او نيست . اكنون چند ماه است كه به عقد دائم مرد ديگرى درآمده‌ام و نزديكى نيز نموده‌ام . الف ) آيا عقد اول بنده با توجه به اين كه بدون اذن پدر بوده ، صحيح بوده است ؟ ب ) آيا ترك كردن همسر اول در حكم بخشيدن مدت است ؟ ج ) آيا عقد دوم صحيح است يا باطل ؟\r\n( جواب ) : بسمه تعالى الف ) عقد اول صحيح بوده است حتى اگر دختر باكره بوده‌ايد مگر اين كه مقلد كسى باشيد كه ازدواج دختر باكره را مشروط به اذن پدر مىداند ، اينجانب شرط نمىدانم ؛ مگر اين كه دختر رشيده نباشد ، يعنى سفيهه باشد .\r\nب ) صرف ترك كردن دليل بر بخشيدن باقى مدت نيست .\r\nج ) بنابراين عقد دوم باطل و موجب حرمت ابدى ! نيز مىشود ! سعى كرديم بلكه راهى براى شما پيدا شود ولى متأسفانه با توجه به ادله فقهى ما راهى نيست ! بهتر بود پيش از عقد دوم لااقل با فقيهى مشورت مىكرديد .\r\nسؤال 534 : هر گاه شخصى را اكراه به زناى با زنِ ذات بعل نمايند ، آيا آن زن ، بر مُكْرَه حرام ابدى مىشود ؟\r\n( جواب ) : بسمه تعالى به نظر ما حرام نمىشود . در اصل مسأله هم به طورى كه در معلقات عروه توضيح داده‌ايم ، حكم به حرمت ، على الاحوط است . دليل روشنى ندارد ، اجماع فقها هم در اين مسأله ثابت نيست .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nسؤال 535 : مردى هستم كه با خانمى شوهردار نزديكى كرده و بعد از پانزده سال رابطه‌ى نامشروع با دختر اين خانم كه از شوهرش داشته ازدواج كردم و از او دو بچه دارم . اكنون تكليف من چيست ؟\r\n( جواب ) : بسمه تعالى فتواى مشهور فقهاى متأخرين حرمت اين ازدواج است ليكن اينجانب در كتاب معلقات بر اين فتوى اشكال كرده و فقط مكروه مىدانم ، انشاءاللَّه تعالى ازدواج شما مشكلى ندارد .\r\nسؤال 536 : حدود هشت ماه پيش زن بيوه‌اى با لفظ فارسى و در خارج از محضر رسمى ، خود را براى مدت چهار ماه به عقد موقت مردى در آورده و حدود يك هفته بعد ( پس از آميزش ) شوهرش را رها كرده ، در حالى كه يكى از اهداف آن زن و مرد از اين عقد موقت اين بوده كه در صورت امكان در آينده به طور دائم با هم ازدواج كنند كه هدايايى نيز به همين منظور توسط آن مرد به زن و پدر ، مادر و خواهرش تحويل گرديده كه آن هدايا وسايلى از قبيل وجه نقد ، عطر ، لباس و . . . . بوده است . اكنون با توجه به عرايض فوق خواهشمند است بفرماييد : الف ) آيا پرداخت تمام مهريه بر آن مرد واجب است يا خير ؟ ب ) آيا آن مرد حق مطالبه عين و يا قيمت هدايايى كه براى وصلت منظور ( ازدواج دائم ) به آن زن و پدر ، مادر و خواهرش داده است را دارد ؟ ج ) آيا رها كردن شوهر ، قبل از تمام شدن مدت ازدواج موقت كه توسط زن انجام گرفته و باعث از بين رفتن حق شوهرش گرديده ، گناه محسوب مىشود ؟\r\n( جواب ) : بسمه تعالى الف ) اگر مرد تتمه مدت را نبخشيده پرداخت همه‌ى مهر لازم نيست ، بلكه به نسبت كم مىشود .\r\nب ) اگر هنگام هديه ، فهمانده كه اين هدايا براى ازدواج دائم است حق مطالبه را دارد .\r\nج ) كار زن خلاف شرع ، و گناه مىباشد .\r\nسؤال 537 : آيا مرد مىتواند از همسرش تقاضا كند كه براى خروج از منزل و شركت در فعاليت‌هاى اجتماعى با اطلاع و هماهنگى او عمل نمايد . در صورتى كه زن بخواهد بدون رضايت شوهر اقدام به خروج از منزل و انجام فعاليت‌هاى مختلف نمايد ، وظيفه شوهر او چيست ؟ در صورتى كه زن بر اين كار اصرار ورزد آيا جدايى پسنديده است ؟\r\n( جواب ) : بسمه تعالى خروج زن از منزل بدون اذن شوهر جايز نيست . شوهر مىتواند جلوگيرى كند و اگر احتمال روابط خلاف مىدهد تحقيق كند و اگر خلافى\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nمعلوم شود حق جدايى هم دارد . حتىالمقدور به خاطر فرزند اگر داريد از طلاق بپرهيزيد .\r\nسؤال 538 : من زنى سى و دو ساله هستم كه مدت دو سال و شش ماه پيش ازدواج كرده‌ام . و اكنون به خاطر بچه‌دار شدن با شوهرم مشكل دارم ، چون او در مغازه پدرش كار مىكند و مىگويد : آينده مطمئنى ندارم . چندين بار مىخواستم با شما تماس بگيرم تا برايم استخاره كنيد ، ولى شرايط مهيا نشد ، لطفاً مرا راهنمايى كنيد .\r\n( جواب ) : بسمه تعالى در كارى كه وظيفه شرعى يا عقلى روشن است جاى استخاره نيست ، در فرهنگ اسلام روزى با خداست . صريح آيات قرآن است كه به خاطر فقر يا ترس از فقر ، فرزند را نكشيد . اين مورد هم از همان باب است . با توكل بر خدا بچه‌دار شويد .\r\nسؤال 539 : اينجانب در سال 1383 به عقد دائم آقاى . . . درآمدم . و حدود يكسال و نيم بعد با يك‌ديگر عروسى كرديم . در ايام عقد ، زوج هيچ‌گونه نفقه‌اى به اينجانب نپرداخته است . ( هرچند كه بعد از عروسى نيز نامبرده هر روز صبح مرا به منزل پدرم مىآورد و خود به سر كار مىرفت و ساعت دوازده شب دوباره به دنبالم مىآمد و مرا به منزلمان مىبرد و عملًا خورد و خوراكم بعد از عروسى نيز به عهده‌ى پدرم بوده است ) .\r\nحال سؤال اين است كه شرعاً دين مذكور ( نفقه‌ى دوران عقد ) با مرور زمان هم‌چنان به عهده‌ى زوج مىباشد يا خير ؟\r\n( جواب ) : بسمه تعالى نفقه پس از عروسى به عهده‌ى زوج است مگر اين كه زوجه ببخشد . و اما نفقه پيش از عروسى ، در محيط ايران كه رسم بر عدم نفقه است ، چنان‌كه زن هم حاضر به عروسى نيست ، به نظر ما ، به عهده‌ى مرد نيست .\r\nسؤال 540 : آقايى مدتى بعد از ازدواج به همسر خود اذن مىدهد تا مشغول كار شود ،\r\nالف ) آيا زوج مىتواند از اذن خود عدول نمايد و به زوجه بگويد : « ديگر راضى نيستم به سر كار برويد » ؟ ب ) در صورتى كه زوجه از اشتغال به كار در اداره مزبور دست نكشد و با توجه به اين كه به‌طور متوسط روزانه هشت ساعت در خارج از منزل مىباشد آيا ناشزه محسوب مىشود ؟\r\n( جواب ) : بسمه تعالى الف : اگر هنوز زوجه قرار كار و شغل را با شخص حقيقى يا\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nشخصيت حقوقى نبسته است ، زوج مىتواند عدول كند ، ولى پس از قرار نمىتواند .\r\nب : در مواردى كه زوج حق عدول از اذن قبلى خود را دارد ، زن ناشزه است .\r\nسؤال 541 : الف ) آيا صيغه به صورت فارسى بين مرد و زن مطلقه صحيح است ؟\r\nب ) آيا عقد نكاح نياز به شاهد دارد ؟ ج ) آيا اجازه‌ى ولىّ در عقد دختر باكره شرط است ؟\r\n( جواب ) : بسمه تعالى الف ) اگر عربى نمىدانيد ، فارسى صحيح است .\r\nب ) عقد نكاح نياز به شاهد ندارد . اين عقيده اهل تسنن است ، ما بر عكس آن‌ها در طلاق شاهد مىخواهيم .\r\nج ) عقد باكره اگر سفيهه نباشد به نظر من نيازى به اذن ولى ندارد . ليكن ايذاء پدر يا مادر حرام است ، بايد مواظب بود كه آن‌ها اذيت نشوند ، هر چند با عدم اطلاع . البته احتياط خوب است . و به هر حال ، عقد صحيح است هر چند در ايذاء آن‌ها حرمت تكليفى است .\r\nسؤال 542 : با توجه به سؤال 128 جلد دوم استفتائات حضرتعالى ، آيا مىتوان شما را از قائلين به حرمت چنين ازدواجى - دختر شيعه با مرد سنّى - نام برد ؟ و آيا اين فتوى شامل عقد موقت در صورت تمايل مرد سنّى ، چون اخيراً عده زيادى از جوانان آن‌ها به اين كار متمايل شده‌اند هم مىشود ؟\r\n( جواب ) : بسمه تعالى عقد موقت محدود مثل يكى دو ساعت ، شايد خطر ندارد ، ليكن ازدواج دائم يا موقت مثلًا يك ساله چون تحت فشار آن‌ها - معمولًا ، به‌طورى كه موارد متعددى به ما گزارش شده است - واقع مىشود و يا مجبور به تغيير عقيده هر چند در ظاهر ، و يا تحت شكنجه و اذيت واقع مىشود ، جايز نيست .\r\nسؤال 543 : اينجانب دخترى 30 ساله داراى تحصيلات عاليه شاغل و مجرد قصد ازدواج با فردى را دارم كه تعلق روحى و عاطفى و نياز شديد به وجود ايشان به عنوان همسر را دارم ، اما خانواده از جمله پدرم با اين امر مخالف هستند ، سؤال بنده اين است :\r\n1 - با توجه به اين كه اينجانب به رشد عقلى و سنى مكفى رسيده‌ام و از لحاظ مالى ، فردى و اجتماعى داراى استقلال كامل مىباشم ، به عبارتى تحت تكفل پدر نمىباشم .\r\nآيا مىتوانم بدون اذن ايشان به دليل بيم گناه و نياز به همسر تا فراهم شدن شرايط ازدواج دائم ، با حفظ بكارت به عقد موقت اين فرد درآيم ؟\r\n\r\n","description":"","footnote":"","page_name":" 203 ","page_number":203},
  {"content":"\r\n\r\n2 - در صورت امكان عقد موقت ، آيا اين امر در دفتر حضرتعالى قابل اجرا است ؟\r\n( جواب ) : بسمه تعالى 1 - به نظر اينجانب رضايت پدر در موردى مثل شما شرط نيست ، ليكن آزار و عقوق پدر و همين‌طور مادر ، حرام است . پس مواظب باشيد آن‌ها نفهمند كه اذيت شوند . و نيز رعايت فرهنگ عمومى و حيثيت خانوادگى را كنيد\r\n2 - دفاتر ما به جهتى معذور است ، ليكن گويا دفاتر رسمى ثبت مىكنند .\r\nسؤال 544 : اگر مردى با ايمان و صالح براى دورى از گناه زنا و استمنا به جهت اين كه همسرش او را بنا به دلايلى ارضاء نمىكند ، دخترى عاقله و رشيده ( فرضاً 22 سال به بالا ) را با رضايت خود براى بهره‌گيرى جنسى ( بدون دخول ) با شرايطى كه در رساله علميه آمده است ، به عقد موقت خود درآورد جايز است يا خير ؟\r\n( جواب ) : بسمه تعالى اشكال ندارد .\r\nسؤال 545 : در نكاحى كه مهر در آن تعيين نشده و يا عدم مهر در آن شرط شده ، آيا زوجه حق حبس دارد يا خير ؟\r\n( جواب ) : بسمه تعالى نخير حق ندارد ؛ و اگر در عقد موقت باشد ، عقد باطل است ، بايد حتماً چيزى به عنوان مهر معين شود .\r\nسؤال 546 : 1 - آيا در متون فقهى رضايت زوجه شرط ازدواج مجدد مرد عنوان شده يا خير ؟ و شرعاً براى ازدواج مجدد نيازى به اذن همسر اول هست يا خير ؟ 2 - آيا در صورت توافق زوجين در هنگام عقد مبنى بر عندالاستطاعة قرار دادن مهر ، زوجه از حق حبس برخوردار خواهد بود يا خير ؟ در فرضى كه زوجه پس از نكاح و قبل از تمكين صراحتاً رضايت خود را مبنى برعندالاستطاعة شدن مهر اعلام نمايد حكم قضيه چيست ؟\r\n( جواب ) : بسمه تعالى 1 - نخير اجازه زن اول دخالتى ندارد 2 - اگر قدرت پرداخت ندارد ، زوجه هم حق حبس ندارد و به نظر ما مطلقاً حق مهر ندارد تا عروسى شود يا طلاق البته در محيطهايى مثل ايران ، كه عدم پرداخت مهر قبل از عروسى به منزله شرط است .\r\nسؤال 547 : در فاصله بين عقد و زفاف آيا زن مستحق نفقه هست يا خير ؟\r\n( جواب ) : بسمه تعالى نفقه پيش از عروسى بر مرد نيست .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nسؤال 548 : آيا پس از فوت زوج ، زوجه مىتواند از ماترك شوهر متوفى خود اجرت المثل ايام مشترك و يا نحله مطالبه نمايد ؟ و آيا در مجموع حقى دارد يا خير ؟\r\n( جواب ) : بسمه تعالى متعارف در جاهايى مثل ايران اين است كه مرد براى كارهاى بيرون ، و زن براى كارهاى خانه ، و اساس زندگى و نكاح بر اين پايه است و بنابراين حق اجرت ندارد ، نحله هم مربوط به جائى است كه مهر معين نكرده باشند .\r\nسؤال 549 : 1 - آيا تعدد زوجات يعنى اختيار كردن بيش از يك زوجه مستحب است ؟ 2 - ملاك در رعايت عدالت بين زوجات چيست ؟ آيا عدالت به معنى تساوى است ؟ 3 - آيا اگر حقوق شرعيه همه زوجات مانند نفقه و حق القسم رعايت شود ، مىتوان به دلخواه به يكى از زوجات بيش‌تر از بقيه توجه و رسيدگى كرد ؟ 4 - ملاك در خوف از عدم رعايت عدالت كه مانع استحباب تعدد زوجات يا حرام كننده آن مىشود ( آيه 3 سوره مباركه نساء ) چيست ؟ ايدكم اللَّه .\r\n( جواب ) : بسمه تعالى 1 - آرى مستحب است ( اثرش هم از جمله جمع شدن زن‌ها و سامان گرفتن امور آن‌ها مىباشد ) 2 - عدالت ، تساوى نيست مگر در بيتوته ، يك شب اين منزل و يك شب در آن منزل باشد و نيز در اصل نفقه دادن و ترك نكردن آن .\r\n3 - - / حتماً جايز است ، به هر حال زن‌ها متفاوتند . 4 - اگر رعايت اين‌ها كه گفتيم نشود ، تعدد زوجات حرام نمىشود بلكه عدم عدالت حرام است .\r\nسؤال 550 : 1 - اگر با رضاى زوجه دخول از دبر واقع شده باشد و از قُبل دخول واقع نشده و زوجه باكره بوده باشد و سپس طلاق واقع شود آيا زوجه مستحق تمام مهر است يا نصف آن ؟ 2 - اگر با رضايت زوجه دبراً دخول واقع شده باشد آيا زوجه حق حبس دارد يا خير ؟\r\n( جواب ) : بسمه تعالى آرى مستحق تمام مهر است ، و حق حبس هم نيست .\r\nسؤال 551 : بنده بنا به دلايلى از ازدواج محروم و منصرف شده‌ام با توجه به حديث « النكاح سنّتي فمن رغب عن سنّتي فليس منّى » آيا تمامى اعمال و عبادات اينجانب محكوم به بطلان است و شفاعت آن حضرت در روز محشر شامل حال بنده نخواهد بود ؟ توضيحاً اين كه بنده بارها و بارها به خواستگارى رفته و زمانى كه با پيشنهادات 500 و 1000 سكه‌اى مواجه شدم به نيت 114 سوره قرآن همين تعداد را پيشنهاد\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nنمودم ( كه البته به‌هيچ وجه توان پرداخت بالفعل و نقدى آن را هم نداشتم و فقط احتمال مىدادم در آينده نه چندان نزديك شايد قادر به پرداخت آن باشم ) كه آن هم هيچ‌گاه مورد پذيرش قرار نگرفت و اين مسأله بارها تكرار شده . وقتى خداوند تبارك و تعالى با آن همه عظمت در حد توان هر كسى بر او تكليف بار مىكند ، چرا بايد بندگان خدا آن چنان تكليفى بر دوش من بگذارند كه خارج از توان حتى پنج جوان مثل من باشد .\r\n( جواب ) : بسمه تعالى به‌هر حال شما كه عاجز از ازدواج هستيد ، شرعاً مشكلى نداريد . از طريق روزه و ورزش و پرورش اخلاقى بر خود مسلط شويد تا خدا گشايش دهد .\r\nسؤال 552 : قانون مدنى كشور عزيزمان ايران ، مشعر بر اين امر است كه اگر زوجه قبل از أخذ مهر به اختيار به ايفاى وظايفى كه در مقابل شوهر دارد قيام نمايد نمىتواند از حق حبس استفاده نمايد . حال سؤال اين است : با در نظر گرفتن اين كه حتى در بيع در اختيار قرار دادن مبيع ، هر چند مشترى آن را عملًا تصرف نكرده باشد مسقط حق حبس فروشنده عنوان شده و قبض مبيع توسط مشترى شرط اسقاط حق حبس ذكر نشده ، آيا تسليم اختيارى زوجه مفيد مفهوم اسقاط حق از طرف زوجه خواهد بود يا خير ؟\r\n( جواب ) : بسمه تعالى صرف ايفاء وظائف غير از عروسى مسقط حق حبس نيست ؛ اگرچه برخى از علما ، چون شهيد دوم گفته‌اند ( البته اين در صورتى است كه شرطى ذكر نشده باشد . )\r\nسؤال 553 : من جوانى هستم كه علاقه‌ى شديدى به دخترى دارم و با هم قرار ازدواج گذاشتيم ؛ اما با شرايطى كه دارم تا 2 سال ديگر امكان ازدواج برايم ميسر نيست . من با اين دختر باكره هم‌بستر شدم و بدون اجازه پدرش صيغه كردم و خودمان صيغه را خوانديم . وقتى كه صيغه كرديم و هم‌بستر شدم ، پاكى اين دختر برايم ثابت شده و تصميم جدى به ازدواج با اين دختر پيدا كردم . . . البته اين را بگويم كه دختر باكره بودن خودش را از دست نداده و دخولى صورت نگرفته و شرط عقد موقت ما اين بود كه دخول را حرام كرديم . . . من حديث‌هاى مولايم را كه تاكيد بر صيغه بود را خواندم وسنت مولايم اميرالمؤمنين عليه السلام را احيا كردم و با اين كه اگر صيغه نمىكردم رابطه\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nنامشروع انجام مىدادم . اما صيغه كردن ما باعث شد پايبندتر از قبل به اصول دين باشم و تصميم جدى به ازدواج با اين دختر داشته باشم . باز با اين حال مرتكب گناهى شدم ؟\r\n( جواب ) : بسمه تعالى ان شاءاللَّه گناهى نكرده‌ايد - اگر دختر بزرگ است و رشد عقلانى دارد ، اذن را شرط نمىدانم - ليكن مواظب باشيد پدر و مادرش اذيت نشوند ، هرچند بدين وسيله كه مطلع نشوند تا اذيت شوند ، و نيز مراعات حيثيت اجتماعى و بكارت بشود .\r\nسؤال 554 : آميزش با همسر از پشت ، به خصوص در ايام عادت ماهيانه چه حكمى دارد ؟\r\n( جواب ) : بسمه تعالى اشكالىندارد ، مگر اين كه همسر اذيت شود و راضى نباشد .\r\nسؤال 555 : آيا شرط عدم تمكين از سوى زوجه به لحاظ شرعى نافذ و معتبر است يا خير ؟\r\n( جواب ) : بسمه تعالى به نظر اينجانب آرى شرط صحيح است .\r\nسؤال 556 : در فرضى كه زوجه هنگام عقد از عدم توانايى بالفعل و بالقوه مرد در پرداخت نقدى و دفعتاً واحده مهر ، كاملًا مطلع بوده و با علم به اين مسأله تن به نكاح داده باشد ، آيا اين امر را نمىتوان از مصاديق قاعده اقدام ، يا حمل بر رضايت ضمنى بر تأجيل برشمرد ، تا در صورت تقسيط توسط دادگاه و دريافت اقساط آن از سوى زوجه حكم به تمكين نموده و مانع از فروپاشى كانون مقدس خانواده گرديد ؟ سؤال ديگر اين كه حكم به تمكين در فرض مذكور با توجه به اين كه هيچ‌گونه تضييقى را بر زوجه تحميل نمىنمايد ، و به ديگر سخن حكم به عدم تمكين متضمن حقوق و منافع بيش‌ترى براى زوجه نبوده و از جهت دريافت مهريه و نفقه حكم به تمكين يا عدم تمكين على السويه خواهد بود ، آيا حكم به تمكين و ادامه زندگى مشترك با شرع انور مطابقت بيش‌ترى دارد ، يا حكم به عدم تمكين و معلق نمودن آن به مدت نامعلوم كه جزو مقتضاى ذات نكاح نيز مىباشد ؟\r\n( جواب ) : بسمه تعالى 1 - اگر طرفين عدم قدرت بر اداء مهر را به طور كلى مىدانند كه اساساً اين مهر اعتبارى ندارد و بايد به مهر المثل رجوع شود . 2 - و اگر قدرت بر اداء فورى ندارد ، مثل همه‌ى بدهىهاى ديگر تقسيط مىشود . 3 - و به نظر ما در\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nمحيطهايى مثل ايران پيش از عروسى حق مهر ندارد . 4 - مگر اين كه اختلافى پيش آيد كه منجر به طلاق شود يا شرط شود كه پيش از عروسى مىتوانند بگيرند .\r\n5 - صرف فرق نداشتن تمكين و عدم تمكين در زندگى هم موجب نمىشود كه حق زن پايمال شود .\r\nسؤال 557 : زوجى در سند نكاح امضاء و قبول نموده است هر گاه بدون رضايت زوجه همسر ديگرى اختيار نمايد زوجه ، وكيل و وكيل در توكيل خواهد بود تا خود را از قيد زوجيت رها سازد . حال سؤال اين است : چنان‌چه عامل روى آوردن مرد به ازدواج مجدد ، زوجه مشروط له بوده باشد ، بدين ترتيب كه با عدم تمكين بدون عذر شرعى مرد را وادار به كسب اجازه تجديد فراش از دادگاه صالح نمايد . آيا با توجه به اين كه قصد زوج در هنگام عقد ، قطعاً اعطاى وكالت به شرط انجام كليه وظايف زناشويى بوده ، و نه تخلف از آن ، و در مانحن فيه مشروط له خود ، عامل بوجود آورنده و زمينه ساز تخلف از شرط بوده است . آيا زوجه مىتواند از شرط وكالت در طلاق جهت مطلقه نمودن خويش استفاده نمايد يا خير و به ديگر سخن آيا وكالت فوق الذكر محقق گرديده يا خير ؟\r\n( جواب ) : بسمه تعالى زوجه در اين صورت حق ندارد ، ضمناً به نظر ما وكالت عقد جايز است و به هيچ وجه لازم نمىشود و زوج مىتواند زوجه را از وكالت عزل كند و اگر شرط وكالت بلاعزل هم كرده ، عزل جايز نيست ليكن اگر عزل كرد عزل مىشود .\r\nسؤال 558 : چسب ضد باردارى ، كه در بازو مىچسپانند ، آيا غسل را باطل مىكند يا خير ؟ قابل ذكر اين كه چسپ ضد باردارى بىخطرترين شيوه جلوگيرى از باردارى مىباشد .\r\n( جواب ) : بسمه تعالى اگر زير پوست مىباشد ، مانع نيست . اگر روى پوست مىباشد و بايد هميشه چسبيده باشد ، حكم جبيره دارد ؛ يعنى وضو بگيرد ( و يا غسل ) و پس از آن ، روى آن را هم با دست مرطوب ، لمس كند ، و احتياطاً تيمم هم بكند به احتياط مستحب .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nسؤال 559 : بارها و بارها خواسته‌ام از مراكز مشاوره‌اى كمك بگيرم ، تا بتوانم زندگى خود را به حالت تعادل و با صميميت و آرامش برسانم اما پاسخ مناسبى نگرفتم . با ائمه جماعات مشورت كردم ، جواب كلى و ناقصى دريافت كردم . بارها و بارها به اهل بيت عصمت و طهارت متوسل شده‌ام ؛ اما مثل اين كه گداى كاهلى هستم كه جواب نگرفته‌ام .\r\nخلاصه شما را از مراجع عالى دين يافتم و از شما مىخواهم كه پدرانه مرا راهنمايى كنيد . مجبورم پر ارزش‌ترين لحظات شما را با خودخواهى بگيرم . قبلا رويم نمىشد اما ديگر تاب و توانم را از دست داده‌ام و ترس عاقبت بر شرّ شدن و كفر و بىدينى ، مرا وادار نمود به شما مراجعه كنم . مشكلات بنده در دسته‌هاى مختلفى طبقه‌بندى شده .\r\nنافرمانى و بىحرمتى : بنده همسرى نافرمانى دارم كه در اكثر اوقات حرف مرا گوش نمىدهد ، چون زن سالارى بر خانواده او حكم فرماست . در كوچك‌ترين برخوردى ، بىحرمتى و توهينش شروع مىشود . در هنگام تصميم گيرى براى عزم به سفر زيارتى به تنهايى يا جايى با روش‌هاى زنانه خود ( گريه ، جنگ روانى ، و . . . ) ، مانع من مىشود ، مىخواهم نماز شب بخوانم . مىخواهد من بخوابم . مىخواهم به زيارت بروم ، چون دوست ندارد بدون او بروم مانع من مىشود . آن قدر در اين پنج سال سر اين مسأله جنگ روانىفرسايشى داشته‌ايم كه براى اطمينان قلبيم مىپرسم . به داشته‌هاى اعتقاديم شك كرده‌ام . آيا مرد از نظر شرعى نياز به اجازه زن دارد كه مثلًا به تنهايى به مسافرت برود يا هيئت برود يا دير به خانه برگردد ؟ آيا مردى كه متأهل مىشود ، ديگر اجازه ندارد با دوستش تنهايى به زيارت برود ؟ آيا مرد از نظر شرعى موظف است به تمام سين جين‌هاى زن جواب بدهد ؟ آيا مرد موظف است مقدار حقوقى را كه مىگيرد به همسرش بگويد و در اين مورد جواب دهد ؟ آيا ولايت مرد فقط در امر تمكين جنسى و بيرون نرفتن از منزل است ؟ واقعاً ولايت مرد يعنى چه ؟ ساده زيستى مرا دهاتى بودن مىداند ، اگر روز پيراهنم اتو نداشته باشد ، آبرويش را برده‌ام . اگر نخواهم لباس جديدى بخرم در حالى كه لباس معمولى دارم ، جنگ روانى برپا خواهد شد . بارها سر حجاب و آرايش در خارج از منزل با او صحبت كرده‌ام ، نصيحت كرده‌ام ، دعوا كرده‌ام مؤثر واقع نشده است و وقتى خيلى حساس مىشود مىپرسد فلان جا رفتى خانمى را ديدى ؟ زيبا بود ؟ ! . . . و سوالات مسخره ديگر با اين كه واقعاً كسى جز او در زندگى زناشوييم برايم\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nاهميتى ندارد . نمىدانم آيا دروغ گفتن در اين موارد ، دروغ مصلحتى به حساب مىآيد و چنين رفتارى با وى صحيح است ؟ من نمىدانم چه كنم ؟ ما در هيئت از طريق روحانى هيئت به هم‌ديگر معرفى شديم . و در پنج سال گذشته با هم هيئت مىرفتيم و برمىگشتيم ؛ ولى مثل اين كه هيئت ما را آدم نكرد . بارها تصميم طلاق گرفته‌ام اما بعد منصرف شدم ، تا اين كه بنده خدايى ، دو سال پيش مرا راهنمايى كرد كه بچه‌دار شويد آن حساسيت‌هاى بىجايش كم مىشود . و امروز يك بچه 10 ماهه دارم . و روز به روز بدتر مىشود . هر چه او را به زندگى اهل بيتى ، و ساده زيستى و دورى از تجملات و اسراف ، دعوت مىكنم به خرجش نمىرود . مىفرماييد چه كنم ؟\r\n( جواب ) : بسمه تعالى اگر فحاش باشد و بدون اجازه‌ى شوهر با حجاب بد ، بيرون برود ، ناشزه است و حق نفقه ندارد . و شما حق تأديب او را داريد ، اما بدانيد طبق روايات ما مثل زن مثل چوب است كه اگر كج باشد بخواهيد راستش كنيد مىشكند ، حتى المقدور صبر پيشه كنيد مخصوصاً حالا كه فرزند داريد ، اجر داريد .\r\nسؤال 560 : من در بيست سالگى از روابط زناشويى با دو نفر كه همسر شرعى و در عقد موقت بنده بودند ( يكى از فيلم‌ها با اطلاع همسرم بوده ) فيلمبردارى نمودم . البته پس از مشرف شدن به حج از كارهاى سابقم توبه نمودم . در سن بيست و نه سالگى پس از سرقت منزلم ، و اعلام شكايت و بازداشت سارق كه همسر سابقم بوده پس از كشف فيلم‌ها ، نزد سارق براى خودم نيز به عنوان متهم ، پرونده درست شد ( فيلم نه تكثير شده و نه توزيع ) . حال پس از دَه سال كه از تهيه فيلم مىگذرد ، و بنده پزشك شده‌ام ، دادگاه جمهورى اسلامى مرا به اتهام تهيه مقدمات فساد به هشت سال و نيم ماه حبس و ابطال دائم پروانه پزشكى محكوم نموده ( ضمناً هيچ شاكى ندارم ) . با توجه به سرپرستى خانواده سه شهيد و بيمارى مادر پيرم ، آيا اين حكم با دين معنوى و رئوف اسلام منافات ندارد ؟ در دين ما چه حكمى بايد صادر شود ؟\r\n( جواب ) : بسمه تعالى فيلمبردارى از عمل جنسى ديگرى - هر چند همسر - بايد با رضايت او باشد و در كمال حفاظت باشد . نگه‌دارى آن پس از جدايى جايز نيست .\r\nليكن اگر پخش نكرده باشيد و كاملًا محفوظ بوده ، قصد تهيه مقدمات فساد نداشته‌ايد ، اما بايد اين مطلب براى دادگاه اثبات شود .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nسؤال 561 : مىخواستم در رابطه با ( مسأله 2635 - مادر و همين‌طور مادر مادر و خواهر و دختر و نوه پسرى كه لواط داده بر لواط كننده حرام است اگر چه لواط كننده بنابر احتياط واجب ، و لواط دهنده بالغ نباشند ، ولى اگر يقين به دخول نداشته باشد ، بر او حرام نمىشوند هر چند گمان هم داشته باشد . ) بيش‌تر بدانم . منظور از دخول چيست ؟ آيا اگر دخول انجام نشده حرام نيست ؟ اگر به واسطه تماس بدنى و بدون دخول منى از هر دو خارج شود حكم چيست ؟\r\n( جواب ) : بسمه تعالى دخول يعنى ورود آلت در عقب ( مقعد ) . انزال فقط ، باعث حرمت نيست .\r\nسؤال 562 : 1 - نزديكى از دبر با همسر چه حكمى دارد ؟ 2 - عقد موقت دختر بدون اذن پدر چه حكمى دارد ؟ 3 - نزديكى كردن با همسر موقت در مقابل همسر دائم چه حكمى دارد ؟ ( چون هر دو اصرار به اين كار داشته و شوهر را تحت فشار گذاشته‌اند ) .\r\n( جواب ) : بسمه تعالى 1 - اگر اذيت شود جايز نيست . 2 - به نظر ما اگر رشد فكرى دارد ، جايز است ولى نبايد پدر و مادر را اذيت نمود . 3 - مكروه است ، ليكن جايز است . به شرط آن كه نگاه آن دو زن به يك‌ديگر جايز باشد ( به عورت نباشد ، و نيز به قصد شهوت نباشد ) .\r\nسؤال 563 : دخترى 24 ساله هستم كه بدون اذن پدرم صيغه مردى 50 ساله در محل كارم درآمدم ، اما به شرط اين كه دخول نشود فقط با هم محرم باشيم حالا حكم آن چيست ؟\r\n( جواب ) : بسمه تعالى اشكال ندارد .\r\nسؤال 564 : مردى به زنى مىگويد آيا حاضريد بضع خود را به مدت معينى يا به طور دائم در قبال فلان اختيار بنده قرار دهى و زن مىگويد قبول كردم آيا اين اشكالى دارد ؟\r\n( جواب ) : بسمه تعالى اين صيغه نكاح نيست باطل است بايد صيغه ازدواج باشد .\r\nماهيت ازدواج يك معاوضه نمىباشد .\r\nسؤال 565 : من دخترى هستم كه اخيراً عقد كرده‌ام و خوشبختانه مىدانم كه طبق شرع از حقى بنام حق حبس برخوردارم و به همين منظور با فردى ازدواج كردم كه كارخانه دار است و وضع مالى خيلى خوبى دارد ، اگر من بخواهم از حق حبس خودم استفاده كرده و پس از اخذ صداقيه‌ام او را مجبور به طلاق كنم آيا مرتكب گناهى شده‌ام ،\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nچون من مىخواهم هم به مهريه 30000 سكه‌اىام برسم و هم ضمن حفظ بكارت خود شوهرم را پس از سال‌ها عدم تمكين مجبور به طلاق نمايم و ازدواج مجددى داشته باشم چون به هر حال اين حق را اسلام به من داده است و چند نفر از دوستان من هم همين كار را كرده و از وضعيت مالى بسيار ايده‌آلى برخوردار شده‌اند مىخواستم بدانم آيا از نظر شرعى اين عمل من گناه محسوب مىشود و اگر من مجدداً براى رسيدن به وضعيت مالى ايده‌آل همين وضعيت را در ازدواج دوم هم تكرار كنم آيا از نظر شرعى مشكلى دارد ؟\r\n( جواب ) : بسمه تعالى به نظر اينجانب در محيطهاى مثل ايران شرط بنائى بر اين است كه مهر پس از عروسى است مگر اين كه اختلافى پيش آمد منجربه طلاق شود كه نصف مهر را مىدهد . ضمناً اگر از اول به اين قصد باشيد ، نوعى تدليس است و حرام .\r\nسؤال 566 : صاحب جواهر مىفرمايند : « حاضر شدن زن به تمكين در واقع اسقاط حق حبس است و در ادله شرعى ، سقوط حق معلق به وطى نشده است . » و لذا به نظر مىرسد در صورتى كه ادعاى صاحب جواهر صحيح باشد در اسقاط حق حبس ، دخول خصوصيتى ندارد . خواهشمند است بفرماييد ، آيا حضرتعالى در ادله ، موردى را كه خلاف ادعاى صاحب جواهر را نشان دهد سراغ داريد يا اين كه ادعاى ايشان را تأييد مىنماييد ؟\r\n( جواب ) : بسمه تعالى همين‌طور است ، نفس حاضر شدن لازمه‌اش اسقاط است ، ضمناً در محيطهايى چون ايران ، شرط مبنى عليه العقد است كه مهر پس از عروسى است .\r\nسؤال 567 : اينجانب يك جوان بيست و يك ساله با توكل به خدا و مدد از او توانستم تا به حال خود را از بلاياى جامعه نگه دارم و آلوده به گناه نشده‌ام اما ديگر نمىتوانم ، واقعاً احساس مىكنم كارد به استخوانم رسيده به مشاوره مراجعه كردم همه مىگويند صبر كن تا به حال به مدد خدا توانسته‌ام صبر كنم ولى حالا نمىتوانم و مى خواهم ازدواج كنم ولى نه پولى ، نه كارى دارم و نه سربازى رفته‌ام ! حتى نمىتوانم خانه اجاره كنم ! تا به حال كه درس مىخواندم و شكر خدا با محيط آلوده دانشگاه خود را حفظ كرده ، ولى حالا چه با اين جامعه آلوده و كثيف هر كسى به يك اندازه صبر دارد حتى\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nنمىتوانم به خانواده بگويم كه مىخواهم ازدواج كنم در حالى كه بيست سال است مستاجر مىباشيم و توانايى ازدواج را هم نداريم به خدا هم ايمان دارم و مىدانم كه فرموده هركس به خاطر ترس از مال ازدواج نكند از رحمت من نااميد است ولى نمىدانم چه كار كنم از شما راهنمايى و كمك مىخواهم ؟\r\n( جواب ) : بسمه تعالى حقيقتاً از وضع شما و امثال شما كه اينك بسيارند متأسفم ، سياست‌هاى مالى و غير ذلك اين دولت كارايى ندارد . ليكن اينجانب هيچ سمتى در مسائل اجرايى ندارم و جز دعاى خالصانه براى شما نمىتوانم كارى كنم . ليكن اجمالًا عرض كنم روزى دو يا سه بار ورزش كنيد ، هر بار حدود يك ربع ساعت . سعى كنيد در دانشگاه به عنوان محقق تلاشگر علمى معروف شويد ، سر كلاس بحث كنيد .\r\nو نيز از روزه و عبادت استفاده كنيد ، مشكل ، كم‌تر مىشود . در گذشته برخى علما تا آخر عمرشان موفق به ازدواج نشدند .\r\nسؤال 568 : دخترى هستم كه به دليل نداشتن شرايط براى ازدواج دائم ، با پسرى كه به ايشان علاقه‌مندم ازدواج نمودم ، و بكارتم را ازدست نداده‌ام . دو سؤال دارم : 1 - اگر زمان صيغه تمام نشده باشد و بخواهم صيغه را باطل كنم چه راهى دارد ؟ 2 - صحيح است كه خواندن عقد دائم خود به خود عقد موقت را باطل مىكند ؟ 3 - صحيح است كه دعواوبهم خوردن رابطه خودبه خود عقد موقت را باطل مىكند ؟\r\n( جواب ) : بسمه تعالى 1 - بايد همان پسر تتمه مدّت را گذشت كند . 2 - عقد دائم با ديگرى ، عقد موقت ديگرى را باطل نمىكند . 3 - نخير . بهتر بود از اول از آن پسر وكالت مىگرفتيد كه هر وقت خواستيد عقد موقت را فسخ كنيد ؛ ليكن بايد توجه كنيد كه در عقد موقت حتماً زمان آن بايد محدود و معين باشد و نيز مهر بايد معين باشد .\r\nاگر زمان مشخص نشده و يا مهر معين نشده ، عقد باطل است .\r\nسؤال 569 : اگر مردى به لحاظ روحى و عاطفى و جنسى شديداً تحت فشار بوده و امكان به گناه و فساد افتادن او خيلى زياد باشد ، آيا شرعاً مكلف است با تن دادن به مهريه خارج از توان و غير عقلايى ازدواج كند يا خير ؟ و شرعاً از بين دو امر ، افتادن به گناه و فساد و پذيرفتن مهريه زور كدام را بايد ترجيح داد ؛ البته مىدانم كه در صورتى كه مهريه زور بر من تحميل شود قطعاً موجب ايجاد كينه و دشمنى در دلم خواهد شد ؟\r\n( جواب ) : بسمه تعالى نه فساد كند و نه تن به چيزى كه قدرت ندارد بدهد ، از ازدواج موقت استفاده كند و اگر امكانش را ندارد بايد از نقاط مستضعف روستايى\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nازدواج دائم كند و اگر واقعاً هيچ يك ميسر نيست بايد با روزه و ورزش حداقل روزى سه بار خود را بيمه كند .\r\nسؤال 570 : خطر قطع نسل مسلمانان با در نظر گرفتن اين كه يكى از مقاصد شرع حفظ پنج ركن ( مقاصد خمسه ) كه يكى آن‌ها حفظ نسل است مىباشد ، زمانى كه زنى از حق حبس استفاده نموده ، و در حال دريافت مهر به صورت اقساط نيز هست ، آيا مىتوان از طريقى به غير از نزديكى مانند تلقيح مصنوعى و امثال آن زوجين صاحب فرزند شوند ؟ تا درعين حال كه مرد كماكان از استمتاع جنسى محروم است ولى صاحب فرزند شده و مشكل به خطر افتادن قطع نسل مسلمين نيز رفع گردد يا خير ؟\r\n( جواب ) : بسمه تعالى كلًاتلقيح مصنوعى از اسپرم و اوول زن خود اشكالى ندارد .\r\nسؤال 571 : در قانون ما آمده است كه رياست خانواده از خصايص شوهر است ، آيا توافق و تراضى بر خلاف اين امر از نظر شرعى ايرادى دارد ؟ يعنى به عنوان شروط ضمن عقد در نكاح‌نامه مرقوم شود كه رياست خانواده با زن خواهد بود ؟\r\n( جواب ) : بسمه تعالى تابع قرارداد مىباشد ، قرارداد صحيح و روشن ، در موارد مشروع ، آن هم به معناى تفويض مرد حق خود را ، نه اين كه شرعاً و مستقلًا زن ، مدير باشد . ليكن سپردن امور به خانم ، كه مسلماً مثل ساير خانم‌ها عاطفى و احساسى مىباشد ، بنيان خانواده را برهم مىزند ، تجربه كنيد .\r\nسؤال 572 : من مشكلى دارم كه البته مشكل دوستان بنده نيز هست . ما پس از عقد على رغم آن كه هنگام عقد به هيچ وجه چنين هدفى نداشتيم وقتى منابع اسلامى و سايت‌هاى علما را مطالعه نموديم ، متوجه شديم كه مهريه ، حق مسلم زن بوده و ارتباطى هم به طلاق ندارد و هر زمان خواست مىتواند مطالبه نمايد . براى همين اجراييه صادر كرديم و اموال شوهر را توقيف نموديم ؛ ولى متأسفانه الآن نه تنها موفق به دريافت آن نشديم در دل همسرمان چنان كينه و نفرتى حاصل شده است كه حتى حاضر نيستند لحظه‌اى هم ما را ببيند و وضعيت بسيار بدى براى ما پيش آمده و زندگى ما در حال فروپاشى است . اگر مهريه ، حق مسلم زن است پس چرا بايد چنين اتفاق ناگوارى براى ما رخ مىداد و قاضى هم گفت كه ما يك اصطلاح معروفى داريم و آن اين\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nكه مطالبه مهريه دروازه طلاق است ما نمىخواهيم مطلقه شده و به خانه پدر بازگرديم و بسيار نادم هستيم خواهشاً ما را راهنمايى كنيد براى شما دعا مىكنيم .\r\n( جواب ) : بسمه تعالى خوب شما اشتباه كرديد ، مگر هر حقى را بايد مطالبه كرد ، بايد قدرى از تساهل و تسامح استفاده نمود . ضمناً به نظر من در محيطهايى چون ايران ، شرط بنائى وجود دارد كه مهر پس از عروسى است ، مگر اين كه قرار خاصى در كار باشد ، يا پس از نزاع و دادگاه حكم به طلاق شود .\r\nسؤال 573 : شرط تنصيف دارايى در ازدواج با توجه به اين كه شرط كاملًا مجهولى هم هست آيا از نظر شرعى صحيح است يا خير ؟\r\n( جواب ) : بسمه تعالى اگر واقعاً شرط كرده ، جهالت در شرط مضرّ نيست ، نبايد شرط مىكرد .\r\nسؤال 574 : بنده شنيده‌ام برخى آن قدر به ازدواج قداست و معنويت قائلند كه آن را در زمره عبادات مىدانند نه معاملات آيا حقيقتاً چنين است ؟\r\n( جواب ) : بسمه تعالى آرى صحيح است ، اگر به قصد قربت باشد اجر هم دارد ، اجر بزرگى .\r\nسؤال 575 : بنده زنى هستم كه مهريه خود را كه حق شرعى من باشد طلب نموده‌ام شوهرم آدم فقيرى است و البته طبيعتاً اين را هم از همان اول مىدانستم . به من گفتند كه شما مىتوانيد تقاضاى زندانى شدن او را بكنيد تا او را زندانى كنيم ولى فعلًا دست نگه داشتم هر چند قانون اين اجازه را به من مىدهد ولى آيا اگر من اين كار را انجام دهم معصيت نكرده‌ام ؟ و آيا اين كار از نظر شرعى درست است مرا راهنمايى كنيد .\r\n( جواب ) : بسمه تعالى در آن صورت ديگر يك زندگى سالم و بر اساس رفاقت نخواهيد داشت . و خانه مىشود زندان ! ضمناً فقير را نمىتوان براى اداء دين خود زير فشار قرار داد . و وقتى او فقير است چه سودى از زندان كردنش مىبريد ؟ !\r\nسؤال 576 : آيا زندانى نمودن فردى كه از پرداخت مهريه و ديه عاجز است با شرع انور مغايرتى ندارد ؟\r\n( جواب ) : بسمه تعالى زندان براى او شرعى نيست .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nسؤال 577 : آيا تمكين ، شرط نفقه است يا نشوز مانع نفقه است ؟ ( با اين توضيح كه اگر قائل به اين باشيم كه تمكين شرط نفقه است زن بايد براى دريافت نفقه تمكين خود را اثبات نمايد ؛ ولى اگر معتقد باشيم كه نشوز مانع است ، زن براى دريافت نفقه نيازى به اثبات تمكين ندارد و اگر مرد مدعى نشوز باشد ، بايد خود ، نشوز و عدم تمكين زن را ثابت نمايد و البته در اين شق هم به اين مشكل برمىخوريم كه امر عدمى قابل اثبات نبوده و نافى را نفى كافى است ) . مستدعى است راهنمايى و مستدلًا ارائه طريق‌فرماييد ؟\r\n( جواب ) : بسمه تعالى دليل صريح يا ظهور قوى در اين جهت پيدا نكرديم ، ليكن با دقت در مجموع احكام ازدواج ، به نظر مىرسد كه نشوز مانع است . اصل ازدواج ، بر تقابل حقوق است تا مانعى برسد ، از جمله نشوز .\r\nسؤال 578 : سؤالى براى حقير سراپا تقصير مطرح و ذهن بنده را مشغول كرده است ، و آن هم اين است كه : چگونه مىتوان مهريه و استمتاع جنسى را عوض و معوض تلقى نمود در حالى كه استمتاع جنسى كاملًا دو طرفه بوده و قطعاً يكى از اهداف ازدواج براى هر دو طرف رفع نيازهاى جنسى مىباشد و علم هم ثابت نموده كه التذاذ جنسى در زنان بيش‌تر از مردان است .\r\n( جواب ) : بسمه تعالى تعبير عوض و معوض بين مهر و بضع زن ، در روايات و متون مذهبى نيست و اساساً ازدواج معاوضه نيست . در كلمات فقها هست ، ليكن در متون اصلى فقه - قرآن و حديث - نيست . البته بين زن و مرد فرقى هم هست كه اگر زن در حال شهوت و التذاذ نباشد عمل جنسى ممكن است ، ولى در مرد نمىشود .\r\nسؤال 579 : آيا مىتوان مهر را كاملًا معين و مشخص نموده و فقط پرداخت آن را معلق نمود يا نه ؟ ( البته منظور تأجيل آن نيست ، بلكه تعليق است ) .\r\n( جواب ) : بسمه تعالى اشكالى ندارد .\r\nسؤال 580 : زنى از حق حبس خود استفاده نموده ، ولى مرد با بى شرمى در حال خواب با زن نزديكى كرده است آيا مرد شرعاً مشمول مجازات رجم است يا يكصد ضربه شلاق ؟\r\n( جواب ) : بسمه تعالى تعزير دارد از جهت حق الناس . ولى زنا نيست تا حدّ رجم يا جلد داشته باشد . ليكن مكرر گفته‌ايم كه در محيطهايى چون ايران پيش از عروسى ،\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nمهر نيست ؛ اين به منزله‌ى يك شرط بنائى در عقد نكاح مىباشد . اجرت المثل نداشتن براى كار در منزل هم همين‌طور .\r\nسؤال 581 : من ازدواج را حق مسلم خود مىدانم ، و به لحاظ روحى و جسمى نياز شديدى به ازدواج دارم ؛ ولى به خاطر اين كه به هيچ وجه من الوجوه حاضر به پذيرفتن مهريه‌هاى آنچنانى و ديوانه‌وار نيستم ، و از طرفى در اديان ديگر تحقيق كردم ، و در دين آن‌ها چيزى به نام مهريه آن هم به زور وجود ندارد ، و آن‌ها ازدواج را مبادله و معاوضه آلت زن و پول آن يعنى همان به اصطلاح مهريه نمىدانند و حيوانى فكر نمىكنند تصميم به تغيير دين و ازدواج با يك زن مسيحى گرفته‌ام لذا مىخواستم بدانم حكم اين مسأله چيست لطفاً مرا راهنمايى كنيد ؟\r\n( جواب ) : بسمه تعالى اگر واقعاً مايل به تحقيق درباره‌ى مقايسه‌ى اسلام و مسيحيت هستيد ، حضوراً صحبت شود چون مفصّل است در همين موضوع هم حكم اسلام با متعارف زمان فعلى فرق دارد . لابد مىدانيد كه آمار طلاق در مسيحيت بيش‌تر است ( در غير كاتوليك ) و آمار ازدواج كم‌تر . ضمناً حكم ارتداد از مذهب سخت است . شما لازم نيست مسيحى شويد حتى اگر بخواهيد زن مسيحى بگيريد .\r\nازدواج موقت با او را به مدت زياد ، مثلًا پنجاه ساله صحيح مىدانيم .\r\nسؤال 582 : آيا اگر مرد در ازدواج دائم شرط عدم نفقه بكند ، و زن به لحاظ داشتن درآمد ، آن را با رغبت بپذيرد آيا شرط نافذ و معتبر است يا خير ؟ در صورت منفى بودن ، پاسخ دليل شرعى آن را بيان فرماييد ؟\r\n( جواب ) : بسمه تعالى زن مىتواند اسقاط حق كند ، مثل هر حق ديگرى .\r\nسؤال 583 : متأسفانه بزرگ‌ترين مشكل ما عدم علم و آگاهى مردان است . شما فكر مىكنيد چند درصد از مردان از حق حبس اطلاع دارند ؟ به نظر حقير بايد در موقع ثبت سر دفتران ازدواج و طلاق زوج را از وجود چنين حقى براى زوجه مطلع نمايند . باور بفرماييد با جوانانى مواجه شدم كه فكر مىكردند كه مهريه را فقط موقع طلاق بايد تأديه نمود ! فرمايش آن‌ها متين كه وقتى كسى با اطلاع و علم تن به تعهدى مىدهد ، به ضرر خود اقدام نموده ، و خود كرده را تدبير نيست ، و قاعده اقدام هم از مسقطات ضمان است ؛ ولى وقتى كه نمىداند ، چه ؟ بر اساس حديث رفع « رفع عن امتى تسعة أشياء » كه\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nيكى از موارد نه گانه آن ( ما لا يعلمون ) ، مىباشد ، تكليفى بر او بار نيست . مضافاً بر اين كه متأسفانه فريب زوج نيز در چنين مواردى مزيد بر علت مىشود چرا كه سر سفره عقد داماد را از عدم وصول مهريه مطمئن مىسازند با عباراتى چون مهريه را چه كسى داده و چه كسى گرفته ، زوج را فريب داده و بلافاصله اقدام به صدور اجراييه و استفاده از حق حبس مىنمايند . وقتى كه زوجه در هنگام عقد از وضعيت دارايى بنده مطلع بوده و من حاضرم زوجه را سوگند دهم كه صريحاً به زوجه گفته‌ام كه هيچ دارايى ندارم و ايشان با علم به اين موضوع همسرى مرا انتخاب كرده است ؛ باز هم آيا قاعده اقدام بر عمل ايشان مترتب نمىباشد ؟ چون امروزه دفاع از حقوق زن و مرد ستيزى و مظلوم نمايى زنان تبديل به يك پرستيژ اجتماعى شده و نشانه‌ى روشنفكرى است . زن هر وقت اراده نمود مىتواند از طريق اجراى ثبت يا دادگاه آن را وصول نمايد و قبل از مطالبه نيز مىتواند كليه اموال مرد و شماره حساب‌هاى او را نيز توقيف و او را ممنوع الخروج نمايد ، و اين گونه است كه ماده 1133 قانون مدنى در حقيقت بيان مىكند مرد فكر مىكند مىتواند با رعايت شرايط مقرر در اين قانون با مراجعه به دادگاه تقاضاى طلاق همسرش را بنمايد . خوشبختانه راهى وجود دارد كه زنان مىتوانند ضمن حفظ بكارت ، مهريه و در عين حال نفقه خود را نيز دريافت نموده و با بلا تكليف گذاشتن مرد او را مجبور به ازدواج مجدد نموده و با اختيار حاصله از بند 12 شروط ضمن عقد وكالتاً از طرف زوج خود را مطلقه نموده و به ثروت كلانى دست يابند و البته اين چرخه مىتواند با ازدواج‌هاى مجدد زن ضمن حفظ بكارت ادامه پيدا كند كه اين امر موجب ارتقا و بهبود وضع مالى زنان جامعه و توانمندى اقتصادى آن‌ها خواهد شد و راستى كه مرد بيچاره است .\r\n( جواب ) : بسمه تعالى در محيطهاى مثل ايران كه عرف و عادت بر عدم اداء مهريه قبل از عروسى است به نظر اينجانب زن پيش از عروسىحق مطالبه مهر را ندارد و چنان‌چه حق اجرت كار منزل و هر وجه ديگرى تحت عنوان نحله يا هر اسم ديگرى را هم ندارد . ازدواج مجدد مرد هم ربطى به اجازه‌ى زن ندارد پس از طلاق هم تنصيف اموال مرد با زن خلاف شرع است . مگر اين كه هنگام عقد نكاح شرط شود . اگر در قوانين اجرائى مملكت چنين چيزى عمل شود ، به‌طور حتم خلاف شرع مقدس اسلام\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nاست . ما هم خبر داريم كه بسيارى از زن‌هاى دغل‌كار از اين طريق به ثروت زياد رسيده‌اند و هنوز هم عروسى نكرده‌اند .\r\nسؤال 584 : چنان‌چه براى مهريه در ضمن عقد مهلت معين نشده باشد و ظهور در حال داشته باشد ، ولى از قرائن و شواهد معلوم شود كه بناى طرفين در حال عقد بر تأخير بعض يا همه مهريه بوده است و از طرفى امتناع زوجه از تمكين تا دريافت كامل مهريه بر خلاف شرط ارتكازى در حال عقد باشد ، آيا زوجه مىتواند تمكين خود را متوقف به دريافت كامل مهريه نمايد ؟\r\n( جواب ) : بسمه تعالى به نظر اينجانب نمىتواند . بلكه در محيطهايى چون ايران ، كه شرط بنائى بر عدم پرداخت مهر ، قبل از عروسى است ، مطلقاً حق مطالبه ندارد ، مگر پس از عروسى يا حكم به طلاق .\r\nسؤال 585 : آيا من مىتوانم با دختر دايىام كه از طرفى دختر خواهر ناتنى من نيز مىباشد ، ازدواج كنم ؟\r\n( جواب ) : بسمه تعالى با خواهر ناتنى شما كه از پدر و مادر هر دو جدا هستند ، به اين معنى كه اين دختر فقط ربيبه دايى شما بوده است ، اشكال ندارد .\r\nسؤال 586 : در شب شهادت ائمه عليهم السلام ، مخصوصاً در ايام ماه محرم و صفر ، آيا مىتوان صيغه‌ى عقد ازدواج را بدون مجلس جشن و شيرينىخورى جارى ساخت ؟\r\n( جواب ) : بسمه تعالى اشكالى ندارد ، ليكن در مثل شب عاشورا و مانند آن خلاف محبت و عشق به اهل بيت عليهم السلام است ؛ مگر اين كه به عنوان انجام وظيفه‌ى الهى باشد .\r\nسؤال 587 : حدوداً دو يا سه بار است كه خواب مىبينم شوهرم با زن ديگرى است و فريادها و اعتراضات مرا هيچ كس نمىشنود ، اين خواب در طول مدت يك ماه تكرار شده است . كمكم كنيد نياز به راهنمايى دارم .\r\n( جواب ) : بسمه تعالى خيالات شيطانى است براى ايجاد نزاع . اعتنا نكنيد . ضمناً مرد اگر حقوق شما را مىدهد ، حق دارد با زن ديگرى هم باشد .\r\nسؤال 588 : آيا ازدواج با دخترى كه داراى مذهب تسنن است حلال است ؟ آيا چنان‌چه خانواده طرف دختر شرط به سنى شدن پسر بگذارند با توجه به اين كه خطر\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nانحراف عقيده وجود دارد ، اين كار صحيح است ؟\r\n( جواب ) : بسمه تعالى اگر مطمئن باشد كه تحت تأثير آن‌ها قرار نگرفته ، از مذهبش منحرف نمىشود ، اشكالى ندارد . شرط مزبور ، فاسد ، و قبول آن خلاف شرع است . مگر اين كه به ظاهر قبول كند كه بتواند ازدواج كند .\r\nسؤال 589 : آيا براى گرفتن زن دوم نياز به اجازه زن اول است ؟ يا اين كه مىتوان بدون‌اطلاع‌زن اول و به صورت مخفيانه زن ديگرى اختيار كرد ؟ ( چه دائم و چه موقت ) .\r\n( جواب ) : بسمه تعالى اشكال ندارد ، مطلقاً .\r\nسؤال 590 : در رابطه با زنى كه در 15 سالگى به زور و اجبار والدين و اطرافيان مجبور به ازدواج با مردى گرديده است و اكنون پس از گذشت مدت‌ها تقاضاى طلاق از دادگاه را دارد . كينه و تنفر از مرد به حدى است كه از همبسترى با ايشان اكراه داشته و مىپرهيزد ، از همه حق و حقوق قانونى و شرعى خود از قبيل مهر ، نفقه و بچه نيز مىگذرد ؛ ولى مرد حاضر به طلاق دادن زن نيست . حكم شرع چه مىباشد ؟ هرچند طلاق با مرد مىباشد آيا حاكم شرع مىتواند در صورت امتناع مرد ، حكم طلاق غيابى صادر نمايد يا نه ؟\r\n( جواب ) : بسمه تعالى اگر ازدواج اجبارى بوده كه از اساس باطل بوده و در طول اين مدت همبسترى حرام بوده است . ليكن بايد اين معنى اثبات شود . اگر اجبار نبوده يا نتواند اجبارى بودن را اثبات كند ، بايد با مرد صحبت شود كه اين گونه زندگى به نفع شما نيست كه كسى را با زور نگه داريد ، تا بلكه او راضى به طلاق شود ، اما حق طلاق با مرد است . در اين گونه موارد والدين عنداللَّه تعالى مسؤول هستند كه رعايت مصالح فرزند را نمىكنند .\r\nسؤال 591 : من با يك فرد در خارج از ايران قصد ازدواج دارم ولى هنوز عكسى كه بىحجاب باشد ، نداده‌ام . آيا امكان عقد تلفنى وجود دارد تا ما در اين مورد راحت تر باشيم ؟\r\n( جواب ) : بسمه تعالى صحيح است ، اشكال ندارد .\r\nسؤال 592 : شرط عدم توالد و تناسل شرعاً جايز است يا خير ؟\r\n( جواب ) : بسمه تعالى جايز است ، ليكن مكروه است .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nسؤال 593 : اگر پس از عقد و قبل از نزديكى ، شوهر رضايت خود را مبنى بر حالّ و معجل شدن مهر موجل اعلام دارد ، آيا زوجه در چنين حالتى حق حبس خواهد داشت يا خير ؟\r\n( جواب ) : بسمه تعالى تا عروسى نشده حق حبس دارد . ليكن در محيطهايى مثل ايران معمولًا مهر پس از عروسى است و اين به منزله‌ى يك شرط بنائى عقد مىباشد .\r\nسؤال 594 : زن و مردى با علم به اين كه امكان استمتاع جنسى - بنا به هر دليلى - وجود ندارد صرفاً به واسطه‌ى علاقه‌اى كه ميان آنان حاكم است اقدام به مزاوجت مىنمايند ؛ آيا اين عقد به دليل عدم امكان تمتع جنسى شرعاً باطل است يا خير و وضعيت مهر در اين حالت چگونه خواهد بود ؟\r\n( جواب ) : بسمه تعالى ازدواج فقط براى استمتاعات جنسى نيست . عقد مزبور صحيح است ، مهر هم در ازدواج دائم ، ركن عقد نيست ؛ بنابراين اگر ذكر مهر نشود عقد باطل نمىشود ، اگر عروسى شد به مهرالمثل رجوع مىشود . مهر هم فقط براى تمتع جنسى نيست .\r\nسؤال 595 : آيا شرعاً توافق بر عدم اسقاط حق حبس با وجود موجل بودن آن جايز است يا خير ؟ و مهر موجل باحق حبس قابل جمعند يا مانعة الجمع ؟\r\nمى گويند از حيث ارتباط حق حبس با پرداخت مهر فرقى ميان زوج موسر و معسر نيست در حالى كه عقلًا و عملًا امكان مطالبه مهر از زوج معسر وجود ندارد چرا كه فاقد شى نمىتواند معطى شى باشد اين تعارض چگونه قابل حل خواهد بود ؟\r\n( جواب ) : بسمه تعالى اگر عروسى شده ، ديگر حق حبس نيست ، تا رسيدن موعد عروسى نشده مىتواند حبس كند ، معسر تكليف ندارد ، ليكن زن هم حقى دارد ( حق حبس ) . ليكن همان‌طور كه كراراً گفته‌ايم در محيطهايى مثل ايران شرط بنائى است كه مهر پس از عروسى است يا طلاق .\r\nسؤال 596 : آيا بضع زن كه در مقابل مهر است فقط شامل فرج اوست يا شامل ساير اعضاء او نيز كه مىتواند مورد تمتع جنسى واقع شود مىباشد و ديگر اين كه با توجه به اين كه از منظر شرع مقدس زن در حكم مبيع ، و مهر ، ثمن آن مىباشد و مبيع بايد ماليت داشته باشد آيا زن در اسلام مال منقول محسوب مىشود يا غير منقول ؟\r\n( جواب ) : بسمه تعالى هدف از ازدواج فقط التذاذ جنسى نيست ، مهر هم‌فقطبراى\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nآن نيست . اين تعبير ( ثمن و مبيع ، و معاوضه ) درتعابر اهل تسنن آمده ، در فقه شيعه ازدواج ، چيزى مقابل « معاوضه » است ، ازدواج جمع دو نفر است نه يكى به‌جاىديگر .\r\nسؤال 597 : اينجانب در سن 22 سالگى با دختر عموى خويش به عقد دائم در آمديم كه بعد از يك سال گذشتن از دوران عقد ، متوجه شديم كه عموى بنده يك سال بعد از فوت پدرم ( كه در سال 1367 فوت كرده است ) ، با مادرم صيغه‌ى 90 ساله خوانده‌اند و حال مىخواستيم بدانيم كه ازدواج ما مشكل دارد يا خير ؟\r\n( جواب ) : بسمه تعالى اشكالى ندارد . ضمناً صيغه‌ى نود ساله در صورتى صحيح است كه احتمال زندگى نود سال پس از عقد ، صحيح باشد و گرنه صيغه باطل است .\r\nسؤال 598 : دخترى هستم 30 ساله با تحصيلات دانشگاهى ، شاغل و مجرد . قصد ازدواج با مردى را دارم كه تعلق عاطفى و روحى به ايشان دارم و ليكن در حال حاضر پدر بنده با اين امر مخالف هستند . با توجه به اين‌كه اينجانب به رشد عقلى و سنى مكفى رسيده‌ام و از لحاظ فردى ، مالى و اجتماعى داراى استقلال كامل مىباشم و تحت تكفل پدرم نمىباشم ، آيا مىتوانم بدون اذن پدر به دليل بيم گناه و نياز به داشتن همسر تا فراهم شدن شرايط به ازدواج دائم به عقد موقت ايشان در آيم ؟\r\n( جواب ) : بسمه تعالى با فرض رشد دختر - كه در شما حتماً چنين است - و خصوصاً اگر استقلال اقتصادى داشته باشيد ، به‌نظر اينجانب شرعاً نيازى به اذن پدر نيست .\r\nسؤال 599 : اينجانبه در مورخه 7 / 5 / 1386 طى سند عادى نكاحيه به عقد دائم مردى درآمده‌ام . با توجه به اين‌كه پدر اينجانب از سن هشت سالگى اينجانب مفقود بوده و ايشان را پيدا ننموديم و موقع ازدواج بنده باكره بوده‌ام و جد پدرى اينجانب در قيد حيات نبوده و عقد دائم جارى شده و مواقعه صورت گرفته ؛ ازدواج اينجانب و عقد واقع شده چه حكمى دارد و بنده باردار مىباشم لطفاً پاسخ بفرماييد .\r\n( جواب ) : بسمه تعالى عقد صحيح است و از نظر فرزندتان هم مشكلى نيست ، البته صيغه‌ى عقد نكاح حتماً خوانده شده است .\r\nسؤال 600 : شركت مهندسى تجهيزات پزشكى روناس با نام تجارى روناس تجهيز طب به لطف الهى و يارى خداوند متعال و همت جوانان و متخصصان و مهندسان خوش\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nفكر و با همت ، اين مجموعه پس از چندين سال فعاليت و تحقيق و برنامه‌ريزى مستمر بر روى تجهيزات خاص پزشكى موفق گرديد براى اولين بار در ايران اقدام به طراحى توليد نوآورى و عرضه تجهيزات طبى و محصولات مرتبط با درمان بيماران خاص از جمله تجهيزات مرتبط با توانبخشى جنسى بنمايد . اين مسأله با توجه به رشد چشمگير آمارهاى نگران كننده‌ى طلاق در كشور بر اساس آمارهاى متعدد نشان از آن دارد كه حدود نيمى از موارد منجر به جدايى زوجين ريشه در وجود پاره‌اى از مشكلات جنسى و زناشويى درمان نشده در طرفين دارد !\r\nپاره‌اى از اين وسايل درمانى خاص ويژه‌ى نيازمندان به دستگاه‌هاى توانبخشى جنسى كه به صورت استاندارد و با رعايت بالاترين موازين بهداشتى توليد گشته‌اند عبارتند از : 1 . دستگاه اكستندر ديوايس : جهت درمان مبتلايان به بيماريهاى پيرونى - مبتلايان به انحرافات و شكستگىهاى پيش آمده در آلت تناسلى - مبتلايان به ميكروپنيس و ميكروفالوس و داراى مشكلات سايزى . 2 . دستگاه وكيوم پمپ : جهت درمان مشكلات مرتبط با نعوظ يا عدم نعوظ كامل خصوصاً در افراد مبتلا به ضايعات نخاعى جانبازان و معلولين افراد ديابتى و مبتلايان به مشكلات شريانى . 3 . دستگاه كيگل : جهت درمان مبتلايان به تكرر ادرارى و بى اختيارى ادرارى - مبتلايان به افتادگى رحم و مشكلات ضعف عضلات پى سى كه مؤثر در تقويت و حمايت از عضلات ركتوم رحم و مثانه مىگردد . اين تجهيزات جزء محصولات خاص مهندسى پزشكى روز دنيا مىباشد كه به لطف الهى امروزه به جزئى از خدمات توليدى اين واحد مهندسى پزشكى بدل گرديده است . حضرت آية اللَّه لازم به ذكر است با وجود دريافت مجوزهاى طبى و درمانى مربوطه و تأييديه‌هاى علمى اين محصول به علت مراجعه تعداد زيادى از مبتلايان خواهشمنديم موارد زير را پاسخگو باشيد تا از نظر شرعى تكليف نيازمندان و بيماران از سويى و از سويى ديگر وظيفه‌ى شرعى ما و همكاران ما مشخص و واضح گردد .\r\n1 . آيا طراحى توليد ساخت و عرضه اين قبيل تجهيزات مهندسى پزشكى خاص ( تجهيزات درمانى توانبخشى جنسى ) و تبليغات و بازاريابى مجاز آن ( با حفظ شئونات اخلاقى ) كه صرفاً جنبه‌ى كمك درمانى و طبى را دارند . از لحاظ شرع مقدس فى نفسه مجاز است يا خير ؟\r\n( جواب ) : بسمه تعالى هيچ‌گونه اشكالى ندارد .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\n2 . آيا خريد و استفاده از اين دست محصولات خاص طبى توسط افراد نيازمند به استفاده از اين لوازم و تجهيزات خاص شرعاً جايز است يا خير ؟\r\n( جواب ) : بسمه تعالى جايز مىباشد ( اين گونه توليدات كه در راستاى رفع ضرورت‌هاست هيچ مشكل شرعى در توليد و يا خريد و استفاده‌ى آن‌ها وجودندارد ) .\r\nسؤال 601 : در صورتى كه پدر و مادر دختر طلاق گرفته‌اند و مدتها از پدر خبرى نيست ، براى ازدواج دختر اذن پدر لازم است ؟ در حالى كه پدر شايد براى مخالفت و ضديّت با مادر و براى ايجاد مزاحمت براى او به اين ازدواج رضايت نمىدهد و قصد اذيت كردن دارد ، آيا اذن او لازم است ؟\r\n( جواب ) : بسمه تعالى به نظر اينجانب اذن پدر شرط صحت عقد دختر - اگر رشد فكرى دارد و مصالح خود را تشخيص مىدهد و خصوصاً اگر استقلال اقتصادى دارد - نمىباشد .\r\nسؤال 602 : اينجانب به علت رابطه‌ى نامشروع بكارت خود را از دست داده‌ام و اكنون قصد ازدواج دارم . آيا براى ازدواج اذن پدر لازم است ؟ پدر بنده از مادرم جدا شده‌اند و چندين سال از او خبرى نداريم و تحصيل اذن او ممكن نيست . آيا براى ازدواج اذن ايشان لازم است ؟\r\n( جواب ) : بسمه تعالى به نظر اينجانب اذن پدر شرط صحت عقد دختر رشيده خصوصاً اگر استقلال اقتصادى داشته باشد ، نمىباشد ، هرچند باكره باشد .\r\nسؤال 603 : آقايى كه در بين فاميل به راستگويى و صدق گفتار و عمل همچنين تدين اشتهار دارد دخترى از آشنايان خويش را براى پسرى كه از اقوامش مىباشد و خانواده‌اش ساكن خارج كشور هستند خواستگارى مىنمايد و چندين بار با توجه به دغدغه خانواده دختر ( كه شناختى از پسر ندارند ) اعلام مىدارد من از پسر و خانواده‌اش شناخت كامل از لحاظ خوب بودن دارم بدين لحاظ ايشان را براى دخترتان مناسب تشخيص داده‌ام لذا هيچ نگران نباشيد ضمانت پسر از همه لحاظ با من . ولى متأسفانه پسر بعد از عقد رسمى و يك سال و اندى دوران عقد بستگى به دلايل واهى ، خواستار به هم خوردن عقد است . حال سؤال از جنابعالى اين است : با توجه به اعتماد خانواده‌ى دختر به معتمد فاميل كه علاوه بر صفات مذكور پدر شهيد نيز مىباشد\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nآيا مسئوليتى شرعى از جهت اين تعهد اخلاقى ، شرعى متوجه فرد متديّن مىباشد يا نه ؟\r\nقابل ذكر است منظور فقط دين اخروى بوده نه مادى .\r\n( جواب ) : بسمه تعالى در فرض مسأله كه بدون شناخت كامل ، ادعاى شناخت كامل و ضمانت كرده مسئول مىباشد .\r\nسؤال 604 : اينجانب خانم تحسين اختر بنت . . . با آقاى . . . عقد كردم با اذن پدر و مادر ولى من آن وقت هفت يا يازده ساله بودم و به بلوغ نرسيده بودم و الآن بيست و چهار سال دارم و حالات و واقعات خانواده هر دو به اين‌جا رسيدند كه شوهر من به برادران و پدر و مادر من و ديگر افراد اذعان داشته است كه من اين خانم را طلاق نمىدهم ولى وقتى به خانه‌ى خودم مىبرم بعد از سه چهار روزى طلاقش مىدهم تا براى خانم و خانواده‌ى ايشان يادگارى باشد بنابر اين من هم تصميم گرفتم كه خانه اين شوهر نروم و منتظر مرگ مىباشم ولى با آن شوهر ازدواج نمىكنم از حضرتعالى استدعا دارم كه براى اينجانب دستور لازم را صادر فرماييد تا بقيه‌ى زندگى را طبق دستورات اسلامى ادامه دهم .\r\n( جواب ) : بسمه تعالى هفت ساله بوديد يا يازده ساله ، اگر هفت ساله بوديد اجازه‌ى ازدواج با پدر مىباشد اگر صلاح شما را بداند مىتواند شما را عقد كسى كند به شرط مصلحت شما و الّا باطل است . اگر يازده ساله بوديد بايد حتماً رضايت شما باشد و الّا عقد باطل است .\r\nسؤال 605 : اينجانب خانم حسينه . . . بنت خادم . . . ضلع جهنگ با آقاى كاشف مهدى ضلع جهنگ عقد كردم سن وقت نكاح 11 سال بوده است من حلفاً بيانم را تكرار مىكنم كه من همان وقت ، ( وقت نكاح ) راضى به اين نكاح و ازدواج نبوده‌ام ولى پدر و مادر من را مجبور كردند كه براى اين كار راضى باش . چون آن‌ها براى پسر خود و برادر من خواستگارى كرده بودند ولى حلفاً مىگويم كه اگر مرا مجبور به اين ازدواج كردند و به خانه‌ى شوهر كاشف مهدى بردند من به خدا قسم خودكشى مىكنم من اصلًا راضى به اين ازدواج نيستم و اين آقا من را طلاق نمىدهد . چون حضرتعالى حاكم شرع هستيد بنابراين من را از اين مصيبت نجات بدهيد من براى شما هميشه دعا مىكنم .\r\n( جواب ) : بسمه تعالى عقد اجبارى باطل است ، شما آزاد هستيد و مىتوانيد با هر كس بخواهيد ازدواج كنيد ، و اگر استقلال اقتصادى داريد اذن پدر هم شرط نيست .\r\n\r\n","description":"","footnote":"","page_name":" 225 ","page_number":225},
  {"content":"\r\n\r\n2 - در ضمن همسر بنده درخواست مهريه داده است ، چون اينجانب كمك خرج مادرم هستم و تعدادى هم قسط مىدهم توانايى پرداخت مهريه ايشان را ندارم . لذا مىخواستم بدانم كه اگر من بخواهم كليه‌ى خود را بفروشم و با پول آن كار كنم تا مهريه‌ى همسرم را بدهم مشكل دارد يا خير ؟\r\n( جواب ) : بسمه تعالى اگر احتمال ضرر مهمى باشد نبايد كليه‌ى خود را بفروشيد ، همسرتان بايد صبر كند تا شما امكاناتى پيدا كنيد .\r\n\r\nعقد دختران\r\nسؤال 606 : در صورتى كه حضرتعالى اذن پدر را براى دختر باكره احتياط واجب بدانيد ، آيا مكلف مىتواند در اين مورد از باب « الاعلم فالاعلم » به مجتهدان ديگر رجوع كند تا به مجتهدى برسد كه اذن پدر را شرط صحت عقد نمىداند ؟\r\n( جواب ) : بسمه تعالى اينجانب اذن را براى عقد باكره رشيده خصوصاً با استقلال اقتصادى ، لازم‌نمىدانم ، ليكن اگر احتياطاً لازم بدانيم ، رجوع به فالأعلم اشكال ندارد .\r\nسؤال 607 : در صورتى كه فتواى حضرتعالى به وجوب اذن ولى مىباشد آيا مكلّف مىتواند در اين‌گونه موارد از باب « تبعيض در تقليد » به مجتهدان ديگر كه فتوا به صحت عقد دختر باكره بدون اذن ولى داده‌اند رجوع كند ؟\r\n( جواب ) : بسمه تعالى اشكال ندارد . البته نظر بنده نيز عدم دخالت اذن پدر است ، اگر دختر رشد فكرى دارد و خصوصاً اگر استقلال اقتصادى هم دارد .\r\nسؤال 608 : آيا ذكر اين مسأله بايستى به صورت كلى در تيتراژ فيلم باشد كه « هنرپيشگانى كه با يك ديگر تماس بدنى دارند محرم مىباشند » يا اين‌كه به صورت تفصيلى ذكر شود كه « هنرپيشگان نقش فلان و فلان با يك ديگر محرم هستند » ؟\r\n( جواب ) : بسمه تعالى مهم همان است كه قبلًا گفتيم ، اين‌گونه تماس‌ها در تلويزيون و تئاتر و مانند آن مسلماً عوارض بدى دارد و جايز نمىباشد .\r\nسؤال 609 : آيا حرام‌زاده مستحق جنّت است ؟\r\n( جواب ) : بسمه تعالى حرام‌زاده كافر نيست و اگر اعمالش درست باشد اهل بهشت است . معناى عدم نجابت ، جهنمى بودن نيست .\r\n\r\n","description":"","footnote":"","page_name":" 226 ","page_number":226},
  {"content":"\r\n\r\n\r\nاحكام نكاح موقت\r\nسؤال 610 : ازدواج موقت ( متعه ) از نظر اسلام چه حكمى دارد ؟\r\n( جواب ) : بسمه تعالى جايز و مستحب است و اگر به عنوان ردّ بر مخالف اين قانون باشد ، استحباب مؤكد دارد .\r\nسؤال 611 : آيا زنى كه متعه شده حق مسكن دارد ؟\r\n( جواب ) : بسمه تعالى نخير .\r\nسؤال 612 : آيا مهريه در متعه اجبارى است ؟\r\n( جواب ) : بسمه تعالى مدت معين ، و اجرت ( مهر ) ، ركن متعه مىباشند ، اگر مهريه ذكر نشود باطل مىشود .\r\nسؤال 613 : اقل مَهر در نكاح متعه ، كه به زن داده مىشود چقدر است ؟\r\n( جواب ) : بسمه تعالى هر چه توافق كنند مقدار معينى ندارد .\r\nسؤال 614 : آيا بچه متولد شده از متعه ، واجب النفقه مرد هستند ؟\r\n( جواب ) : بسمه تعالى آرى .\r\nسؤال 615 : آيا نفقه زن در ازدواج موقت به عهده‌ى شوهر است ؟\r\n( جواب ) : بسمه تعالى نخير .\r\nسؤال 616 : آيا مرد مىتواند هم‌زمان چند زن متعه داشته باشد ؟\r\n( جواب ) : بسمه تعالى آرى مىتواند .\r\nسؤال 617 : در ازدواج موقت با فرض دخول ، اگر بعد از اتمام مدت يا بخشيدن آن ، مرد در زمانى كه هنوز عده تمام نشده دوباره صيغه موقت را جارى كند ولى دخول نكرده مدت تمام شود يا ببخشد ؛ در اين صورت : 1 - آيا زن غير مدخوله است و بدون عده نگه داشتن مىتواند عقد نمايد ؟ 2 - آيا مرد مىتواند بلافاصله با خواهر آن زن ازدواج نمايد ؟\r\n( جواب ) : بسمه تعالى 1 - براى خود آن مرد كه عده ندارد . براى ديگران حتماً بايد عده نگه دارد . عده عقد اول كه دخول شده بوده است . 2 - به نظر اينجانب به مجرد تمام شدن يا بخشيدن ، مىتواند با خواهر آن زن ازدواج كند ، ليكن احتياط خوب است كه تا پايان مدت عده صبر كند .\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nسؤال 618 : مدتى است كه بر اساس تحقيقات و علاقه‌مندى و با توجه به اين كه اكنون حدود 65 درصد طلاق‌هاى دادگاه‌ها به دليل ناتوانى و ناهم‌گونى جنسى آمار يا بى شده ، نسبت به تأليف كتابى در اين زمينه اقدام كرده‌ام كه سعى در تبيين ظرفيت‌هاى حقوقى و انسان شناسانه‌ى اسلام و علوم جديد در بحث معمارى جنسى اجتماع دارد . به نظرم رسيد كه برخى از مشكلات را به حضور حضرت عالى عرضه نمايم و رجاء واثق دارم كه در صورت كفايت ادله ، حضرت استاد ، بناء خود بر بازبينى معيارها و قوانين قرار داده‌اند و در صورت وجود ادله‌ى بالاتر ، بنده را راهنمايى مىنمايند كه از مبانى علاقه‌مندى اين حقير ، به پاسخ‌گويى دلسوزانه‌ى آن مرجع ممنون است . 1 - مسأله‌ى اذن و بكارت ، مسأله‌اى كه در نكاح موقت و دائم جزو مسائل مبهم است و شبهات بسيارى را بر وضع حقوق بشر اسلامى وارد مىنمايد . موضوع ولايت شرعى بر دختر باكره است . بكارت يك وضع جسمى محض نيست ، چنان كه اگر كسى بكارتش به غير ازدواج يا ورزش ازاله شده باشد ، در شريعت باكره فرض مىشود .\r\nپژوهش‌هاى ما مىگويد دخترى كه به لحاظ اجتماعى و اقتصادى مسلط بر شئون خود و در ارتباطات انسانى داراى استقلال قانونى از حيث خود است ؛ چگونه در مسأله‌ى ازدواج محتاج اذن پدر خود باشد ؟ و چگونه اجازه‌ى اعمال نظر بر احوال شخصيه خود ندارد ؟ اين در حالى است كه بسيارى از دختران مطلقه كه در فرض مذكور آزاد تلقى مىشوند هنوز به سن قانونى نرسيده‌اند و با بالا رفتن سن ازدواج دختران باكره‌اى هم هستند ، كه در سنين 30 تا 40 سال در حالى كه نزديك به يائسگى هستند ، بايد منتظر اذن پدر و يا جد پدرى باشند . در اين زمينه ، سه رأى اختيار شده است : اول : اين كه در زمان ما دختر باكره احتياجى به اذن پدر ندارد . دوم : اين كه دختر باكره مطلقا مقيد به اذن پدر است و در زمينه متعه بدون اذن پدر ، عقد كأن لم يكن محسوب مىشود . سوم :\r\nاين كه دخترى رشيده كه در شئون شخصيه مستقل است ، احتياج به اذن پدر ندارد . حال سؤال اين جاست كه : الف ) معيار رشدى كه دختر بتواند بدون هيچ ولايتى اختيار امر ازدواج خود داشته باشد به نظر شما چيست ؟ ب ) از آن‌جا كه در قضيه خواستگارى هم كفو اشاره شده كه زن حق دارد به حاكم مبسوط اليد مراجعه و براى ازدواجش اذن بگيرد . اين امر عموماً منجر به مفسده قطع رحم و نزاع‌هاى خانوادگى مىشود . وظيفه دختر در تزاحم بين اين دو امر كدام است . اختيار اذن غير منطقى پدر يا قطع رحم او ( كه قطعاً با شكايت ايجاد مىشود ) ، و يا سقوط اذن پدر بدون مراجعه به حاكم شرع ؟\r\n\r\n","description":"","footnote":"","page_name":" 228 ","page_number":228},
  {"content":"\r\n\r\n2 - مسأله‌ى طلاق خلع ، طلاق معمولًا از اختيارات شوهر است ، حال آن كه اينك بسيارى از مردان با سوء استفاده از اين حق ، به سبب اختلافات اندك يا بيزارى زن ، او را به حال خود رها مىكنند . در ميان مراجعين به بنده ، گاه ديده شده مردى وضعيت زندگى زن ناشزه خود را به قصد انتقام ده تا بيست سال معلق نگه داشته حال آن كه دليل نشوز ، شرعى يا غير شرعى باشد . هم اكنون درصد معتنابه از زنان روسپى ظاهرا متأهل چنين حالتى دارند حال آن كه اگر امكان داشت در فرجه زمانى مشخصى تكليف اين گونه زندگىها روشن شود . كار زن و مرد روسپى بدين جا كشيده نمىشد . آيا زن تنها به دليل بيزارى يا هر دليل غير محكمه پسند يا به دليل زندگى معلقه‌اى كه مدت معينى بدون تعيين تكليف به سر مىبرد حق طلاق در قبال بذل مهر دارد ؟ 3 - مسأله‌ى ازدواج موقت گفته شده ؛ ازدواج موقت جزو احكام استثنائى اسلام است و ازدواج موقت نبايد در عرض ازدواج دائم قرار گيرد . در حديثى از امام رضا عليه السلام نيز آمده تعداد زنان متعه در زمره‌ى سقف زنان عقدى است . با اين حال تحقيقات نشان مىدهد ؛ اين استثناء گاه مفيد فايده ، و گاه مضر است . گاه به استحكام و گاه به هدم خانواده منجر شده است و تنها مصرفش در زمان جنگ‌ها و بحران‌هاى اجتماعى نيست . نشانه‌ى اين امر هم اقبال روزافزون اجتماعى به پديده‌ى ازدواج موقت است . به ويژه اين كه در غرب هم بسيارى از حقوق‌دانان كه از اشكال غير قانونى اين نوع زناشويى و توسعه زاد و ولد نامشروع به تنگ آمده‌اند در پى طراحى قوانينى براى ازدواج بدون تشكيل خانواده ( چيزى شبيه ازدواج موقت ) هستند . در اين ميان مثال‌هاى فراوانى براى مفيد بودن ازدواج موقت براى زنان سرپرست خانوار ، مردانى كه زنان بيمار يا باردارى دارند و مردانى كه زنان آنان از ناتوانى جنسى و سرد مزاجى رنج مىبرند . ديده مىشود كه اگر اقدام به ازدواج موقت نكنند اتفاقا مجبور به فساد يا انهدام خانواده به دليل مشكلات مطبوع اين ايرادات خواهند شد . البته نمىتوان منكر شد كه مانند بسيارى از احكام از اين هديه‌ى آسمانى نيز سوء استفاده مىشود . سؤال اين جاست كه الف ) تشخيص اين در عرض نبودن ( ازدواج موقت و ازدواج دائم ) با كيست ؟ ب ) تشكيل مراكز مشاوره ازدواج موقت ( چه از جنبه موضوع و چه از نظر مصاديق ) مفيد است ؟ 4 - مسأله‌ى تعدد زوجات . وقتى ما در مسأله‌ى تعدد زوجات صحبت مىكنيم ، غرض اشاعه‌ى آن نيست بلكه اصلاح ديدگاه نسبت به اين موضوع در جامعه اسلامى است . گفته مىشود كه مسأله‌ى تعدد زوجات جزو مسائل استثنايى است و در اقوام و فرهنگ‌ها شيوع ندارد .\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nمطالعات فرهنگى و مردم شناسانه اين گزاره را از دو جنبه به نقد مىكشند ؛ اول : اين كه به جز برخى شهرهاى بزرگ ايران در اقليم خاورميانه ، چند همسرى رسمى يا غير رسمى در همه‌ى كشورهاى خاورميانه متعارف و معروف است ، و دليل شيوع آن هم به جز مسائل فرهنگى و سنتى مربوط به ساختار فيزيولوژيكى مردان و زنان اين منطقه است . در منطقه خاورميانه ، بر اساس آمار سازمان بهداشت جهانى حداقل 40 درصد بانوان دچار نارسائىهاى جنسى ناشى از تغذيه و اقليم هستند و مردان به خاطر قرب به محور استوا ، داراى نيازهايى كه برآورده كردن آن توسط يك زن مقدور نيست . به همين خاطر در كشورهاى مسلمان و غير مسلمان خاورميانه و آسياى جنوب شرقى گرفته تا خاور نزديك ، و حتى بسيارى از مناطق مرزى جمهورى اسلامى ايران رسم چند همسرى هم چنان متداول ، قانونى و مرسوم است و نه به لحاظ عرف و نه فرهنگ جرم ، خيانت و ظلم محسوب نمىشود . جنبه‌ى دوم : موضع كاركردى و مقايسه‌اى آمارهاى اجتماعى مربوط به طلاق و فحشا و رابطه‌ى آن با تعدد زوجات است . متأسفانه در كشور ما به موازات شيوع تك همسرى و بالتبع آن سخت شدن شئون انتخاب ، آمار فحشا و طلاق به مراتب از كشورهاى همسايه بيش‌تر است . بر اساس اين موضوع ، جامعه شناسى نمىتواند فرضيه ارتباط اين دو موضوع را از يك‌ديگر رد نمايد . در تحليل اين اتفاق مىتوان گفت : مذموم بودن چند همسرى در جامعه ، باعث شده كه هر گونه ناهماهنگى ، اعم از جنسى و اخلاقى در ميان زوجين فرجامى جز طلاق نيابد .\r\nهم‌چنين مشكلات اقتصادى و اجتماعى به هر گونه‌اى كه اجازه يا امكان ازدواج براى جوانان را فراهم نمايد باعث شيوع فساد فراگير از سوى جنس مونث نمايد . حال سؤال اين جاست كه آيا حكومت دينى يا حكومت عرفى مىتواند با تضييق امكانات شرعى ، از طريق وضع قوانين اين مسأله كه بر اساس نياز جامعه ( رفتار اجتماعى ) ، گاه اشاعه و گاه كم مىشود را به نحوى مورد دست كارى قرار دهد ؟\r\n( جواب ) : بسمه تعالى 1 - طلاق خلع فقط در اختيار مرد نيست ، بلكه با توافق زن و مرد مىباشد . 2 - بارها گفته‌ايم كه يك سرى قوانيين جديد خلاف شرع و خلاف عقل سليم است به نظر ما دليل متعه عموم و اطلاق دارد ، و هيچ اختصاص به سفر يا ضرورت ندارد . 3 - ازدواج مجدد هم اصلًا نياز به اجازه‌ى همسر ندارد ، عقد دختر باكره اگر رشد فكرى دارد - يعنى سفيه نيست يعنى مصالح و مفاسد را تشخيص\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nمىدهد . خصوصاً اگر استقلال اقتصادى داشته باشد ، نياز به اذن پدر ندارد ؛ ليكن نبايد پدر يا مادر را ناراحت كنند ، اگر آن‌ها نفهمند ناراحت هم نمىشوند ، هم‌چنان بايد رعايت اهانت عرفى بشود . مثلًا بكارت لطمه نبيند ، توضيح اين مسأله را در توضيح المسائل خود ، در بحث نكاح مسأله 2603 آورده‌ايم ببينيد . اينجانب با بيش‌تر گفته‌هاى شما موافقم ، اسلام با نظر دقيق خود ، تعدد زوجات ، و ازدواج موقت را پذيرفته تا بنيان خانواده مستحكم بماند ، تا كمبودها موجب فشار عصبى بر مردان و تصميم بر جدايى نشود ، درست بر خلاف نظر آن‌ها كه فكر مىكنند تعدد و موقت باعث به هم ريختن خانواده مىشود . پس از منع اوليه به وسيله‌ى عمربن‌خطاب ، مجدداً در شيعه و برخى اهل تسنن رواج داشته تا زمان حكومت پهلوى كه هر دو را منع ، و به جايش مراكز فحشاء را باز كرد تا هم جلوى تكثير نسل را بگيرند تا اداره‌ى مملكت برايشان آسان‌تر باشد و هم با تخليه غريزه ، جوان‌ها آرام شوند و عصيان نكنند ، پس از انقلاب هم نتوانستند احكام اسلام را در اين زمينه پياده كنند .\r\nسؤال 619 : از نظر حضرتعالى آيا در شرع مقدس اسلام ، وادار كردن دختران به ازدواج با كسانى كه مورد علاقه آنان نبوده و يا تفاوت سنى زيادى با دختر دارند ، جايز است ؟\r\n( جواب ) : بسمه تعالى اكراه‌به‌ازدواج ، حرام است و ازدواج اكراهى هم باطل است .\r\nسؤال 620 : الف ) آيا زوجه قبل از عروسى مىتواند مهريه‌اش را مطالبه نمايد ؟ و آيا زوج مىتواند پرداخت مهريه را متوقف بر تمكين نمايد ؟ ( يعنى هم‌چنان كه زوجه به مقتضاى قانون باب معاوضه مىتواند تا مهريه را تحويل نگرفته تمكين ننمايد و از حق الحبس استفاده كند آيا زوج نيز مىتواند تا زمانى كه زوجه تمكين ننموده مهريه را پرداخت ننمايد ؟ ) ب ) آيا مهريه زن عوض تمكين است يا عوض چيز ديگر ، تا در نتيجه تا عوض منتقل نشود مستحق معوض ( مهريه ) نباشد ؟\r\n( جواب ) : بسمه تعالى الف ) به نظر اينجانب در محيطهايى مانند ايران كه هرگز در شرايط متعارف كسى پيش از عروسى مهريه را نمىدهد لازم نيست قبلًا بدهند ، از باب شرط مبنى عليه العقد . اگر طلاق واقع شد ، نصف مهريه را بايد بدهد .\r\nب ) مطلب مورد نظر اينجانب ربطى به عنوان معاوضه و اين كه چه چيزى در برابر\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nچه چيزى است ، ندارد . بلكه از باب شروط مبنى عليها العقد مىباشد . شاهد مطلب هم اين است كه اگر از طرف دختر پيش از عقد گفته شود كه به شرطى حاضر به ازدواج هستم كه بلافاصله پس از عقد ، مهريه را بدهيد كسى اين را قبول نمىكند .\r\nسؤال 621 : 1 - « الف » به « ب » وكالت مىدهد ملك او را بفروشد . در تاريخ 1 / 5 / 86 ، « ب » استعفا مىدهد . « الف » در تاريخ 1 / 6 / 86 او را عزل مىكند ، « ب » در تاريخ 15 / 6 / 86 مورد وكالت را مىفروشد و در تاريخ 20 / 6 / 86 خبر عزل به وكيل مىرسد ، ضمناً در اين تاريخ خبر استعفاى وكيل به موكل نرسيده است . آيا معامله وكيل صحيح است يا غير نافذ ؟\r\n2 - در اختلاف زوجين در دوام عقد و انقطاع آن قول كدام مقدم است ؟\r\n3 - در باب مصالحه هرگاه مصالح شرط كند تا زمانى كه حيات دارم ( مادام العمر ) حق بر هم زدن مورد مصالحه را داشته باشم ، آيا چنين شرطى به جهت جهل مدت عمر مصالح صحيح مىباشد يا خير ؟\r\n( جواب ) : بسمه تعالى 1 - معامله در فرض مزبور صحيح است .\r\n2 - مسأله قضايى است ، دادگاه حكم مىكند . البته اصل با دوام است چون اصل عدم ذكر مدت است .\r\n3 - شرط صحيح است ، غرر و جهالت شرط مضرّ نيست .\r\nسؤال 622 : اگر نفقه در عقد موقت شرط شود ليكن زوج بعداً از پرداخت نفقه امتناع نمايد آيا زوج تعزير مىشود ؟\r\n( جواب ) : بسمه تعالى آرى حق تعزير ثابت است .\r\nسؤال 623 : 1 - زن و مردى داراى رابطه‌ى زوجيّت منقطع نود و نه سال بوده‌اند كه بعد از سه سال زندگى مشترك ، اقدام به فسخ آن نموده‌اند . حال : 1 . آيا فسخ در نكاح منقطع جايگاهى دارد يا خير ؟\r\n( جواب ) : بسمه تعالى عقد موقت 99 ساله صحيح نيست ، مدت بايد عقلائى و احتمال زنده ماندن باشد ، اين عقد نه دائم است و نه موقت . از اصل باطل است .\r\n2 - با توجه به لزوم عيوب و دلايل لازم براى فسخ ، در فرض مذكور فسخ بدون وجود هيچ يك از آن موارد واقع گرديده است ، حال آيا فسخ داراى اثر مىباشد يا بلا\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nاثر بوده و كماكان طرفين در زوجيت همديگر باقى مىباشند ؟\r\n( جواب ) : بسمه تعالى منظور از فسخ و يا طلاق در عقد منقطع ، گذشت از باقى مدت است ، اگر اين‌طور باشد صحيح است - على فرض صحت اصل عقد - ، فسخ شده يعنى مدت بخشيده شده است . و گرنه عنوان فسخ فقط در عيوب است ، چه دائم و چه منقطع ، كه اين‌جا عيب هم نبوده است .\r\n3 - زوج مدعى است اين فسخ با اجبار و اكراه بر وى تحميل شده است . آيا با اين وصف وضعيت اين فسخ چگونه است ؟\r\n( جواب ) : بسمه تعالى زوج بايد اثبات اكراه كند و گرنه امضاء زوج دالّ بر صحت فسخ ، يعنى گذشت از باقى مدت است .\r\n\r\nاحكام تدليس در نكاح\r\nسؤال 624 : اينجانب با خانمى ازدواج دائم نموده ، و مدتى پس از عقد متوجه شدم كه همسرم مبتلا به بيمارىهاى متعددى ( مانند ضعف شديد بينايى ، افت فشار خون ، غش كردن و . . . ) است . زوجه و بستگانش در هنگام خواستگارى بيمارىهاى مذكور را از زوج كتمان نمودند . اكنون با توجه به اصل صحت و سلامتى زوجين در ازدواج ، اينجانب تعداد سيصد عدد سكه تمام بهار آزادى را به عنوان مهريه بر ذمه خويش پذيرفتم ، آيا بنابر درخواست بنده ، دادگاه مىتواند مهر المسمى را تقليل دهد ؟\r\n( جواب ) : بسمه تعالى مورد فوق از مصاديق تدليس است و زوج حق فسخ دارد ، و اگر عروسى نكرده مهريه ساقط است . اگر زوجه همه اين بيمارىها را داشته ، اخفاء همه‌ى اين بيمارىها با هم يك نوع تدليس مىشود . مخصوصاً اگر در عقد و يا مقدمات آن صحبت شده باشد كه زن سالم است .\r\nسؤال 625 : قرآن مجيد هدف از ازدواج را سه محور اصلى آرامش و مؤدت و رحمت معرفى مىنمايد و زوجين را لباس هم‌ديگر معرفى مىنمايد . آيا تفسير اين پيمان مقدس و آسمانى به مبادله و معاوضه مهر و التذاذ جنسى و حيوانى انگاشتن هدف متعاقدين از آن ( گرفتن مبلغى پول و لذت بردن ) مناسبتى با اين آيات شريف دارد ؟\r\n( جواب ) : بسمه تعالى بارها گفتيم كه ازدواج فقط براى تمتعات جنسى نيست ، به نظر ما حتى مىتوانند شرط عدم التذاذ جنسى كنند .\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nسؤال 626 : اينجانب قبل از ازدواج با همسرم صحبت كرده و سلامتى وى را از خود و خانواده‌اش جويا شده و در ازدواج آن را شرط كردم ، و آن‌ها هر گونه بيمارى را انكار نمودند و سپس بر اساس آن مهريه را تعيين و توافق نموديم . مدتى بعد از عقد متوجه شدم كه زوجه سلامتى جسمى و روانى ندارد و بنا به اظهارات فعلى خود و خانواده‌اش ، آمادگىازدواج نداشته و به دليل بيمارى شديد روانى و جسمى ، از روابط زناشويى متنفر است . حال در صورت مطالبه مهريه توسط زوجه ، آيا مىتوانم به دليل وقوع تدليس توسط زوجه ، از دادگاه تقاضا كنم كه مهريه را به مهر المثل تقليل دهد ؟ ( لازم به ذكر است كه زوجه به دليل بيمارى مذكور اقدام به نشوز نموده است ) .\r\n( جواب ) : بسمه تعالى اگر تدليس باشد و از طرف زوجه شده باشد حق مهر ندارد و اگر از طرف ديگران تدليس شده بايد مهر را بدهد و از مدلّس بگيرد . تحقيق اين كه تدليس محقق شده يا نه ، امر قضايى است و بايد براى تشخيص موضوع به دادگاه رجوع شود .\r\nسؤال 627 : اگر زنى داراى عيبى باشد ، شرعاً بايد هنگام ازدواج و عقد آن را به مرد اعلام دارد ؟\r\n( جواب ) : بسمه تعالى اگر سكوت به معناى اخفاء عيب در مقام سؤال از سلامتى كامل ، و در نتيجه تدليس باشد ، بايد اعلام شود چنان‌چه در برخى عيوب اين‌طور است .\r\nسؤال 628 : موكل اينجانب در سال 1385 با فردى ازدواج مىنمايد كه پس از مدتى مراسم عروسى صورت مىگيرد در به دو خواستگارى زوج خود را به عنوان تاجر پارچه و متمكن معرفى مىكند . پس از گذشت مدتى و ايجاد اختلافات اخيراً زوجه متوجه شده زوج فاقد شغل و صفت اعلامى مىباشد . حال سؤال اين است : 1 - آيا در فرض سؤال ، مورد از موارد تدليس محسوب مىگردد يا خير ؟ 2 - در صورت مثبت بودن ، آيا زوجه مىتواند فسخ نكاح را درخواست كند ؟\r\n( جواب ) : بسمه تعالى 1 - تدليس مىباشد . 2 - حق فسخ دارد . و چون پس از عروسى است ، مهر هم دارد .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nسؤال 629 : شخصى به عنوان مؤلف كتابى را به ناشرى براى چاپ مىسپارد ، پس از چاپ معلوم مىشود ، مؤلف كتاب شخص ديگرى است ، تكليف كتاب ، حق تأليف و هزينه هاى انجام شده با كيست ؟\r\n( جواب ) : بسمه تعالى حق تأليف مال مؤلف واقعى است ، خسارت اگر باشد متوجه مدلّس است كه تدليس نموده است .\r\n\r\nاجرت المثل زن\r\nسؤال 630 : آيا پس از فوت زوج ، زوجه مىتواند از ماترك شوهر متوفى خود اجرت المثل ايام مشترك و يا نحله مطالبه نمايد ؟ و آيا در مجموع حقى دارد يا خير ؟\r\n( جواب ) : بسمه تعالى اگر هنگام عقد نكاح يا بعداً در ضمن يك عقد لازم ديگر قراردادى در اين‌باره - حق اجرت عمل - دارد مىتواند و گرنه ، نه .\r\n\r\nاحكام اولاد و عقيقه\r\nسؤال 631 : من خانمى بيست و هفت ساله هستم ، الان چند ماه است براى بچه دارشدن اقدام كرده‌ام ، در دو هفته گذشته مسافرتى به خارج از كشور داشتم و در آن جا من و همسرم از غذاهاى آن‌ها ميل كرديم ، غافل از اين كه آن‌ها در غذاهايشان از گوشت خوك و امثال آن استفاده مىكنند ، و الان نگران آينده فرزندم هستم ، لطفاً مرا راهنمايى كنيد .\r\n( جواب ) : بسمه تعالى شما مشكلى نداريد ، براى بچه هم مشكلى نيست ، چون نمىدانستيد ، و براى رفع آثار طبيعى آن غذا ، هم دعا و صدقه انجام دهيد .\r\nسؤال 632 : با توجه به احكام عقيقه و تولد نوزاد در توضيح المسائل شما ، پسر من چهار ماهه است ، و من روز هفتم موهايش را نتراشيدم ، آيا الان مىتوانم .\r\n( جواب ) : بسمه تعالى دليل اين سنّت الهى مربوط به روز هفتم است ، ليكن تا مدتى بعد به قصد رجاء ثواب اشكالى ندارد ؛ ليكن اگر ملاك اين حكم تميز شدن از موهاى پيدا شده در رحم باشد بايد فاصله ، اندك باشد .\r\nسؤال 633 : با توجه به حكم عقيقه ، من عقيقه نكرده‌ام و فقط خانواده‌ام گوسفندى سر بريده‌اند . با توجه به حكم در توضيح المسائل ، مىتوانم الان اين كار را انجام بدهم ؟\r\n( جواب ) : بسمه تعالى اگر آن‌ها براى شما سربريده‌اند همان عقيقه است ، گرچه به آداب آن عمل نكرده باشند ، و اگر آن‌ها نكشته‌اند ، شما هر چند در بزرگ‌سالى مىتوانيد انجام دهيد .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nسؤال 634 : چرا خود مادر نبايد از گوشت عقيقه بخورد ؟\r\n( جواب ) : بسمه تعالى روايت داريم . و البته اختصاص به مادر ندارد و پدر و كل عيال آن خانه نخورند بهتر است ، ليكن درباره‌ى مادر تأكيد شده است . شايد ملاك و حكمت واقعى اين حكم ، اين است كه عقيقه به منزله فديه براى شخص است و خوردن گوشت آن به منزله خوردن گوشت فرزند خود مىباشد ؛ البته دقيقاً حكمت واقعى حكم را نمىدانم .\r\nسؤال 635 : اينجانب نام كودك خود را نام يكى از پادشاهان ايرانى گذاشته‌ام ، آيا بر خلاف شرع است ؟ ( چون اعتقاد من بر اين است كه ايرانى هستم ) .\r\n( جواب ) : بسمه تعالى حرام نيست ؛ ليكن اگر خود را به اهل بيت عصمت عليهم السلام نزديك كنيد ، بهتر است ، براى دنيا و آخرتتان .\r\n\r\nانفاق\r\nسؤال 636 : اگر فردى خمس و زكات تعيين شده را پرداخت نمايد و پس از آن با فقيرى مواجه شود ، آيا واجب است به او كمك كند ؟\r\n( جواب ) : بسمه تعالى اگر در معرض تلف است ، بر همه واجب است او را غذا دهند ، در غير اين صورت وظيفه‌ى واجب ندارد ، ليكن انفاق ، ثواب بسيار دارد .\r\n\r\nشرط ازدواج در عقد لازم\r\nسؤال 637 : اگر شخصى در ضمن عقد لازمى ، شرط ازدواج كند ، آيا لزوم وفا دارد ؟ به عبارت ديگر چنان‌چه ، شخص متعهد از انجام تعهد امتناع كند ، آيا حاكم شرع مىتواند وى را به ازدواج مجبور نمايد ؟\r\n( جواب ) : بسمه تعالى تكليفاً لزوم وفا دارد ليكن اگر وفا نكرد طرف حق فسخ آن عقد را دارد . البته در ترك بر واجب ، و فعل هر حرام ، حاكم شرع حق فشار دارد لااقل از باب امر به معروف و . . ليكن اگر باز هم موفق نشد طرف عقد ، حق فسخ دارد .\r\nسؤال 638 : در صورت مثبت بودن جواب ، بفرماييد چنان چه زوج از ازدواج سر باززند ، آيا حاكم شرع مىتواند از باب « الحاكم ولى الممتنع » رأساً مبادرت به انعقاد ازدواج نمايد ؟\r\n( جواب ) : بسمه تعالى « الحاكم ولىّ الممتنع » كه مصطاد از ادله مىباشد در جائى است كه راه ديگرى نباشد همچون ادا نكردن دين ، اين‌جا كه امكان فسخ اصل عقد را\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nدارند نوبت به آن حكم مصطاد نمىرسد . و به تعبير ديگر خود طرفين كه به عنوان شرط آورده‌اند در حقيقت توافق بر حق فسخ ، عند عدم العمل بالشرط ، كرده‌اند .\r\n\r\nاحكام پوشش و زينت بانوان\r\nسؤال 639 : با توجه به اين كه پوشاندن وجه و كفين بر زنان واجب نيست ولى پوشاندن هر چه زينت محسوب مىشود بر زنان واجب است ، آيا سرمه كشيدن يا ابرو برداشتن ، انگشتر طلا در دست داشتن و حناى دست جزء زينت زنان است كه پوشش آن لازم باشد ؟\r\n( جواب ) : بسمه تعالى ظاهراً زينت در وجه و كفين استثنا شده - در روايت در تفسير زينت ظاهره آمده كه « الا ما ظهر ، هو الكحل و السوار » - ليكن چون چه بسا موجب تحريك مىشود احتياط لازم در ترك است .\r\nسؤال 640 : منظور از كفين كه پوشاندن آن بر زن واجب نيست ، چيست ؟ ( آيا منظور فقط كف دو دست است يا پشت دست‌ها را نيز شامل مىشود ؟ )\r\n( جواب ) : بسمه تعالى پشت دست‌ها هم هست .\r\nسؤال 641 : جلساتى كه با حضور برادران و خواهران صورت مىگيرد ، آيا بايد حائلى به صورت پرده و امثال آن در بين آنان باشد يا نه ؟\r\n( جواب ) : بسمه تعالى اگر بدون پرده نگاه‌هاى غير جايز مىشود بايد حائل باشد .\r\nسؤال 642 : در صورتى كه زن بخواهد بيش از حدّ معمول و واجب صورت خود را بپوشاند ، آيا شوهر مىتواند مانع شود ؟ و آيا اطاعت از شوهر در اين مورد لازم است ؟\r\n( جواب ) : بسمه تعالى خير .\r\nسؤال 643 : آيا بيرون بودن چند تار از موى زن از زير چادر يا مقنعه ، صدق بىحجابى مىكند ؟ و آيا در اين صورت امر به معروف و نهى از منكر واجب است ؟\r\n( جواب ) : بسمه تعالى بد حجابى است و منكر است .\r\nسؤال 644 : نظر شما راجع به اين كه مردان و جوانان بيكار باشند ، ولى خانم‌ها و زنان در اداره‌ها و شركت‌ها مشغول كار باشند چيست ؟ آيا اين جايز است يا نه ؟\r\n( جواب ) : بسمه تعالى بديهى است كه اگر ضرورتى نباشد ، اين جريان به ضرر كل جامعه مىباشد به خصوص از نظر اخلاق عمومى جامعه . بدتر از همه گماردن زنان به كارهاى مديريت كلان جامعه مثل وزارت مىباشد .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n\r\nكار زن بدون اجازه‌ى شوهر\r\nسؤال 645 : 1 - اينجانب چند سال پيش زمينه‌هاى لازم را فراهم كرده تا همسرم با تلاش من در اداره‌اى كه خودم مشغول به كار هستم ، ايشان استخدام شود و اينك متأسفانه حدود چهار سال است كه رفتار او تغيير كرده و سر ناسازگارى را گذاشته است . براى بازگشت آرامش به خانه‌ام اينجانب خواسته‌ام تا كار در بيرون از خانه را رها كند ، اما او امتناع مىورزد . مستدعى است بفرمائيد : آيا شرعاً او مىتواند بدون اجازه‌ى من ( به عنوان شوهر ) در بيرون از خانه كار كند يا خير ؟\r\n( جواب ) : بسمه تعالى اگر پيش از استخدام ايشان اجازه دائمى نداده‌ايد مىتوانيد از اجازه‌ى خود برگرديد و در آن صورت همسر حق ندارد بدون اجازه شما كار كند ، اگر اجازه‌ى دائم بوده ليكن مشروط به رعايت حق شما بوده باز هم حق كار ندارد در اين صورت كه با حق شما منافات دارد . مگر اين‌كه از حق خود به كلى گذشت كرده باشيد .\r\n2 - تكليف آن اداره با توجه به عدم رضايت من براى كاركردن همسرم چيست ؟\r\n( جواب ) : بسمه تعالى وقتى كار كردن همسر جايز نباشد ، قرار اداره هم به هم مىخورد .\r\nسؤال 646 : بنده قبل از وقوع عقد ازدواج با همسر فعلىام ، راضى به اشتغال ايشان نبودم . اين مسأله موجب بروز اختلاف بين بنده و همسرم در آن زمان يعنى قبل از عقد شد تا جايى كه وقتى كه براى عقد به محضر رفته بوديم ، خطبه‌ى عقد جارى نشد و تقريباً نامزدى به هم خورد . چند روز بعد ايشان با شرط بنده موافقت نمودند و گفتند :\r\nفعلًا ( جهت رضايت پدرم به ازدواج ) شاغل بودن مرا بپذيريد ولى بعد از ازدواج هر زمان كه شما بخواهيد من از شغلم دست مىكشم . ولى متأسفانه بعد از گذشت سه ، چهار سال به علت به وجود آمدن پاره‌اى مشكلات از جمله : تربيت فرزندان ، خستگى جسمى و افسردگى روحى ايشان بر اثر كار و نيز جسور شدن و عدم تمكين ايشان ، بنده از همسرم خواستم تا به عهد خود وفا كرده و از شغل خود دست بكشد ، اما ايشان با طرح مسائلى مثل : من به كارم علاقه‌مندم ، من به دستمزد شغلم نياز دارم و پشيمانم از قولى كه به شما داده‌ام ، خواسته‌ى بنده را اجابت نكرده ، صراحتاً مىگويد من بين كار و زندگى مشترك ، كارم را ترجيح مىدهم .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nضمن راهنمايى و ارشاد ، تكليف شرعى بنده و ايشان را اعلام فرموده و مشخصاً تقاضامند صدور فتوى و نظرى شرعى معظم له در موارد زير هستم :\r\n1 . با توجه به نارضايتى بنده از ادامه‌ى اشتغال همسرم و با عنايت به قولى كه از طرف ايشان و قبل از عقد باعث ازدواج شده ، تكليف شرعى ايشان و وضعيت دستمزد ايشان چيست ؟\r\n( جواب ) : بسمه تعالى هرگونه خارج شدن زن از منزل بايد با اجازه‌ى شوهر باشد .\r\n2 . اگر ادامه‌ى اين مشكل باعث جدايى و طلاق شود ، آيا شغل و حقوق ايشان به لحاظ شرعى حلال است يا حرام ؟\r\n( جواب ) : بسمه تعالى چون شرط شده بوده كه شغل را رها كند بايد حتماً به شرط عمل كند .\r\n3 . تكليف شرعى بنده نسبت به ايشان و مشكلى كه به وجود آورده چيست ؟\r\n( جواب ) : بسمه تعالى پول كه در مقابل كار اداره است حلال است ليكن اصل بيرون رفتن و قبول كار حرام است .\r\n\r\nحكم ربيبه\r\nسؤال 647 : شخصى پس از ازدواج دائم با زنى بدون اين‌كه نزديكى صورت بگيرد او را طلاق مىدهد . آيا مىتواند با دختر آن زن كه از شوهر قبلى اش است ازدواج كند ؟\r\n( جواب ) : بسمه تعالى در اين صورت پس از طلاق مادر ، ازدواج با دختر صحيح است .\r\n\r\nعقد محرميّت\r\nسؤال 648 : آيا عقد موقت دختر نابالغ كه براى محرم شدن با مادر او امروزه بين مردم متداول است از نظر حضرتعالى صحيح است ؟ ( با توجه به اين‌كه چون دختر قابليت براى استمتاع ندارد قطعاً قصد جدّى براى ازدواج در چنين عقدى متصوّر نيست . )\r\n( جواب ) : بسمه تعالى به نظر اينجانب صحيح است .\r\n\r\nزنان بازيگر\r\nسؤال 649 : آيا بازيگران و هنرپيشگان دختر يا زنان غير شوهردارى كه از همسر جدا شده يا همسرشان فوت كرده و در فيلم‌هاى سينمايى ، تلويزيون يا سينما در داخل\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nكشور بازى مىكنند مىتوانند هنگام فيلمبردارى در سر صحنه با كسانى كه نقش مقابل آن‌ها را به صورت همسر ، پدر يا برادر بازى مىكنند صيغه محرميت بخوانند تا نقش‌هاى خود را طبيعىتر بازى كنند و از جهت لمس كردن و برخورد بدنى يا دست دادن يا بغل كردن در هنگام ملاقات خدافظى كمك رسانى و . . . كه معمولًا در فيلم‌هاى سينمايى و سريال‌هاى ايرانى نمايش داده نمىشود مشكل شرعى نداشته باشند ، نظر مبارك خود را مبذول فرمائيد ؟ آيا در اين حكم بين نمايش‌هاى زنده مانند تئاتر يا فيلم كه نمايش غير زنده است فرقى وجود دارد ؟\r\n( جواب ) : بسمه تعالى البته اگر عقد موقت اجرا شود به يك‌ديگر محرم مىشوند ليكن در برابر بينندگان تلويزيون چه مىكنند . ضمناً كشاندن دختران به اين صحنه‌ها كه هر روز محرم يك نفر شوند مسلماً به فساد كشيده مىشوند . ضمناً طبيعى بازى كردن آن قدر ارزش ندارد كه بتوان محرمات مسلم را زير پا گذاشت .\r\n\r\nدختران بازيگر\r\nسؤال 650 : در صورتى كه دختر باكره باشد و اذن كلى اى در اين خصوص از پدر يا جد پدرى خود گرفته باشد كه در اين‌گونه موارد بتواند با هنرپيشه مقابل خود صيغه محرميت جارى كند همين اذن كلى براى هر مورد كافى است ؟ يا اين‌كه براى هر انشاء صيغه بايستى از پدر اذن بگيرد ؟\r\n( جواب ) : بسمه تعالى اينجانب اذن را شرط صحت عقد باكره رشيده خصوصاً با استقلال اقتصادى ، نمىدانم ولى اگر شرط بدانيم ، اذن كلى كافى است . و اگر پدر و يا مادر اذن ندهند وازاين‌عقداذيت شوند ، عقد از جهت ايذاء حرام و ليكن صحيح است .\r\n\r\nزنان يائسه بازيگر\r\nسؤال 651 : اين حكم در خصوص زنان يائسه‌اى كه داراى همسر نمىباشند چگونه است ؟\r\n( جواب ) : بسمه تعالى همان‌طور است كه در سؤال يك بيان شد .\r\n\r\nالتذاذ در زناشوئى\r\nسؤال 652 : در رابطه با روابط زناشوئى - آيا خوردن مذى و ترشحات آلت تناسلى زن و مرد جايز است در صورت جايز نبودن چه‌طور مىتوان اين كار را انجام داد ؟\r\n( جواب ) : بسمه تعالى خوردن منى حتماً حرام است . خوردن مذى و ودى گرچه پاك هستند هم از اين جهت كه جزء خبائث شمرده مىشوند جايز نيست .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\n\r\nنفقه مسكن زوجه\r\nسؤال 653 : موكله اينجانب چندين سال به همراه همسرش در ملكى كه متعلق به موكله ( زوجه ) بوده سكونت داشته و با وجود اين‌كه مطابق قانون و شرع مقدس اسلام نفقه زوجه و من جمله تهيه مسكن بر عهده زوج مىباشد نامبرده از اين بابت تا كنون هيچ اجرتى دريافت نكرده و قصد تبرع نيز نداشته ليكن اخيراً زوج فوت مىنمايد حاليه از محضر عاليقدر استدعا دارم حكم شرعى مورد سؤال را مرقوم فرماييد . 1 . آيا زوجه مستحق اجره‌المثل منزل مسكونى كه متعلق به او بوده مىباشد يا خير ؟\r\n( جواب ) : بسمه تعالى زوجه نفقه‌ى خود را طلب دارد و حق دارد از شوهر بگيرد ، سكونت در آن خانه اگر تبرعاً به قصد اداء نفقه از طرف شوهر نباشد اجرت دارد ، و از ذمه‌ى شوهر ساقط نمىشود .\r\n2 . آيا مىتواند از ورثه قانونى او مطالبه كند يا خير ؟\r\n( جواب ) : بسمه تعالى حق مطالبه دارد .\r\n\r\nعيب زوجه\r\nسؤال 654 : اينجانب سه سال بعد از ازدواج متوجه شدم كه گوشت زيادى در فرج همسرم وجود دارد و اگر همسرم كمك نمىكرد ما نمىتوانستيم زناشويى انجام دهيم .\r\nدر اين صورت آيا عقد صحيح است يا خير ؟\r\n( جواب ) : بسمه تعالى عقد صحيح بوده است . و شما حق فسخ هم نداريد .\r\n\r\nمشكل ازدواج\r\nسؤال 655 : دخترى هستم 33 ساله كه با وجود داشتن موقعيت بسيار عالى هم از لحاظ اجتماعى و هم از لحاظ تحصيلاتى و با وجود وضع مالى بسيار خوب و قيافه‌اى متوسط اصلا خواستگارى ندارم و اگر بگويم كه از قبل نيز نداشته‌ام ، شايد شما هم مانند بسيارى از افراد ، حرف مرا باور نكنيد . خانواده‌ام معتقدند كه مرا طلسم و يا جادو كرده‌اند ، خود نيز مدتى است به اين باور رسيده‌ام ، نمىدانم بايد چه كنم ، از لحاظ روحى در وضع مناسبى قرار ندارم از يكى از اساتيدم تعريف شما را شنيدم و تصميم گرفتم از شما كمك بخواهم . آيا ممكن است گفته خانواده‌ام صحت داشته باشد ؟\r\n( جواب ) : بسمه تعالى به نظر ما براى حل مشكلات دنيا و آخرت ، بهترين راه ، تعبد و توسل است . نماز اول وقت ، نماز شب در وقت افضل يعنى نزديك اذان صبح ،\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nزيارت عاشورا به طور دائم و توسلات ديگر . ضمناً براى رفع آن چه احتمال مىدهيد ، تداوم آية الكرسى و ذكر حوقله مفيد است .\r\n\r\nتغيير جنسيت\r\nسؤال 656 : آيا بعد از ازدواج ، زن حقى نسبة به تغيير جنسيت مرد دارد يا بر عكس ؟\r\n( جواب ) : بسمه تعالى زن نمىتواند تغيير جنسيت دهد ، ولى مرد مىتواند ، و مرد بايد حقوق زن ( از مهر و نفقه ) را تا آن موقع ادا كند . احتياط آن است كه ابتدا طلاق بدهد و سپس تغيير دهد .\r\nسؤال 657 : حكم تغيير جنسيت در اخلاق اسلامى چيست ؟\r\n( جواب ) : بسمه تعالى مشكلى نيست و گاهى لازم است . و آن در صورتى است كه مرد يا زن از وضع موجود خود رنج مىبرد .\r\nسؤال 658 : آيا قبل از ازدواج ، پدر و مادر مىتوانند و حق دارند از تغيير جنسيت فرزند جلوگيرى كنند ؟\r\n( جواب ) : بسمه تعالى اگر ايذاء يا عقوق آن‌ها ، نشود اشكال ندارد و در مورد ايذاء هم اگر وضع موجود برايش ضرر مهمى دارد ، اشكال ندارد .\r\n\r\nحجاب\r\nسؤال 659 : 1 - آيا عرف مكان يا محل كار در ميزان حدود شرعى مقرر براى حجاب مؤثر مىباشد ؟ مثلًا زنان عشاير لرستانى كه موهايش در سن و سال خاصى بافته شده بيرون است يا زنان شمالى كه در هنگام كار در زمين كشاورزى مقدارى از شلوار خود را بالا مىزنند يا زنان كارمند كه در هنگام كار ، مقدارى از دستشان پيدا مىگردد ؟ 2 - آيا رعايت نكردن حجاب مقرر شرعى گناه محسوب مىگردد ؟ اگر گناه مىباشد ، گناه كبيره است يا صغيره ؟ آيا قابل تعزير مىباشد ؟ 3 - آيا حاكم شرع مىتواند زنانى را كه در اجتماع يا انظار عمومى - موى سرشان پيداست يا زنانى لباسى به تن دارند كه برجستگىهاى بدن را نشان مىدهد يا زنانى كه پوشش نامناسب دارند يا زنانى كه آرايش كرده باشند كيفر نمايد ؟\r\n( جواب ) : بسمه تعالى آن‌ها كه شرايط زندگيشان به گونه‌اى است كه تغيير آن ممكن نيست و نهى از منكر هم اثرى ندارد چون عشاير ، نگاه كردن بدون شهوت\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nاشكال ندارد ، خود آن‌ها هم كه در اثر ضعف ادراك متوجه نيستند معذورند ، ليكن زن‌هايى كه در ادارات كار مىكنند ، اين‌طور نيستند بايد حجاب كامل را رعايت كنند .\r\nكيفر در هر گناهى از باب نهى از منكر پس از طىّ مراحل نهى از منكر جايز است .\r\n\r\nاحكام نگاه كردن\r\nسؤال 660 : مسابقاتى از تلويزيون پخش مىشود كه در آن ورزشكاران با شورت و عرق‌گير مشغول مسابقه هستند . آيا نگاه كردن زنان و دختران مسلمان به اين برنامه‌ها جايز است ؟\r\n( جواب ) : بسمه تعالى اگر به صورت زنده پخش مىشود جايز نيست . و اگر زنده هم نيست در صورتى كه محرّك شهوانى باشد ، جايز نيست .\r\n\r\nنمايش زنان و محرميت ميان هنرپيشگان\r\nسؤال 661 : در صورت مثبت بودن جواب در بعضى قسمت‌ها يا همه قسمت‌هاى مفروض با توجه به اين‌كه فيلمبردارى در زمان‌هاى مختلف صورت مىگيرد و بعضى از هنرپيشگان زن در همان فيلم نسبت به بعضى از هنرپيشگان مرد نقش خواهر و نسبت به بعضى ديگر نقش همسر را دارند در صورتى كه تماس بدنى بين آن‌ها در دو صحنه متفاوت باشد ، هنرپيشه زن مىتواند پس از انشاء صيغه در صحنه اول كه نقش همسر را دارد و تمام شدن مدت اين عقد موقت يا بذل مدت در صحنه ديگرى كه با كسى كه نقش خواهر او را بازى مىكند صيغه محرميت بخواند و بازى خود را انجام دهد .\r\n( جواب ) : بسمه تعالى مهم همان است كه گفته شد . نمىدانم چه اصرارى است كه دختران و زنان را با اين صحنه‌هاى ارتباط با مردان بكشند . مسلماً آن‌ها كه مىفهمند چه مىكنند مسؤول هستند .\r\n\r\nانحرافات اخلاقى\r\nسؤال 662 : عده‌اى از دانشمندان معتقدند دليل رو آوردن عده‌اى زيادى از جوان‌ها به مواد مخدر ، مدهاى غربى ، فيلم‌ها و سى دىهاى مبتذل ، مشروبات ، مفاسد اخلاقى ، بىحجابى عده‌ى زيادى از خانم‌ها و مفاسد اجتماعى ديگر ، فاصله گرفتن از معارف قرآن كريم و مذهب مىباشد . آيا چنين نظريه‌اى صحيح است ؟\r\n( جواب ) : بسمه تعالى عوامل رو آورى به مواد مخدر زياد است : 1 - مىتواند سرشكستگى در زندگى خصوصى باشد . 2 - مىتواند سرخوردگى از مسائل سياسى\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nباشد . 3 - مىتواند ناكامى زندگى ، به طور عام باشد كه يكى از موارد آن در اثر فيلم‌ها و سى دىهاى مبتذل باشد كه شخص به وسيله اين‌ها تحريك مىشود و چون راه كاميابى برايش آماده نيست ، پناه به مواد مخدرات مىبرد . چنان كه سرشكستگى در زندگى خصوصى ، شامل اين گونه امور و نيز سرخوردگى در عشق ، مشكل طلاق ، اختلاف ودعوى و نزاع خانوادگى و . . . مىباشد . شك نيست كه با رو آوردن به معارف قرآن كريم و مذهب و عبادت و توسلات به ائمه اطهار عليهم السلام هرچند با شركت هفته يك بار در مجالس روضه ، مىتوان بر مشكلات غلبه نمود و آرامش روحى پيدا كرد .\r\nامتحانش آسان است .\r\n\r\nسقط جنين\r\nسؤال 663 : به استحضار مىرساند ، مطابق برنامه‌ريزى مشترك سازمان پزشكى قانونى كشور و معاونت آموزش قوه قضاييه ، در مهر ماه سال جارى ، همايشى تحت عنوان « طب و قضا » برگزار خواهد شد . رسالت همايش ، شناسايى مشكلات پيش روى قوه قضاييه و انجام اقدامات مقتضى جهت رفع موانع مزبور مىباشد . جهت به سامان رساندن اين امر مهم ، كميته‌هاى چندگانه‌اى تشكيل شده است كه از جمله آن‌ها كميته « فقه و علوم پزشكى » مىباشد . وظيفه كميته مزبور ، پيشنهاد و ارائه مواد قانونى مناسب در موضوعات نوين پزشكى به مراجع ذيصلاح مىباشد . بر اساس اولويت‌بندى انجام پذيرفته ، در مرحله نخست ، موضوعات مربوط به سقط جنين - پيوند عضو - اهداى جنين - موجبات فسخ نكاح با توجه به مسائل مستحدثه - تغيير جنسيت - اتانازى ( مرگ از روى ترحم ) - تلقيح - كالبدشكافى - ترميم پرده بكارت - كنترل جمعيت و باردارى در دستور كار كميته مزبور قرار گرفته است . اعضاى كميته كه متشكل از پزشكان متخصص قانونى ، تحصيلكرده‌هاى حوزه و دانشگاه ( رشته حقوقى ) و قضات روحانى مىباشند ، جهت پيشنهاد مواد مناسب ، خود را نيازمند آخرين نظرات مراجع بزرگوار معاصر مىدانند ، و اميد واثق دارند كه پاسخ سؤالات خويش را دريافت خواهند داشت . نظر به مراتب فوق ، اولين بخش از سؤالات مورد نياز در خصوص سقط جنين مىباشد ؛\r\n1 - در صورتى كه در جنين روح دميده نشده باشد ، آيا سقط آن در موارد زير جايز است ؟ الف ) بقاى جنين موجب مرگ مادر و جنين باشد .\r\n( جواب ) : بسمه تعالى جايز است .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nب ) بقاى جنين موجب مرگ مادر باشد .\r\n( جواب » بسمه تعالى جايز است .\r\nج ) بقاى جنين خطر جانى براى مادر داشته باشد يا خوف ضرر قابل توجهى براى مادر وجود داشته باشد .\r\n( جواب ) : بسمه تعالى جايز است .\r\nد ) جنين به تشخيص قطعى پزشكان مورد وثوق ، ناقص الخلقه باشد به گونه‌اى كه نگه‌دارىِ او براى پدر و مادر موجب عسر و حرج باشد .\r\n( جواب ) : بسمه تعالى جايز است .\r\nه ) به تشخيص كارشناسان مورد وثوق ، جنين مرده به دنيا خواهد آمد و يا بلافاصله بعد از تولد خواهد مرد .\r\n( جواب ) : بسمه تعالى جايز است ، و در همه اين موارد ديه ثابت است و لازم نيست بيرون بدهيد ، مخارج ساير فرزندان و ورثه جنين را از آن بدهيد .\r\n2 - چنان‌چه روح در جنين دميده باشد ، آيا در فروض پيش گفته ، سقط جايز است ؟\r\n( جواب ) : بسمه تعالى جايز نيست . مگر اين كه براى مادر خطر داشته باشد كه از باب دفاع مىتواند بچه را سقط كند .\r\n3 - در صورت جواز سقط جنين در تمام يا برخى از فروض فوق ؛ آيا ديه ثابت است و بر فرض ثبوت ديه بر پزشك مباشر است يا مادر و يا پدر و مادر ؟\r\n( جواب ) : بسمه تعالى ديه ثابت است ، پزشك بدهد ، پدر و مادر كه دستور داده‌اند مىتوانند از طرف پزشك بدهند .\r\n4 - هرگاه در برخى از صور پيشين ، سقط جايز باشد ، آيا اجازه پدر نيز شرط است ؟\r\nچنان‌چه پدر حضور نداشته باشد يا وفات نموده باشد ، حكم مسأله چيست ؟\r\n( جواب ) : بسمه تعالى در موارد جواز كه قبل از ولوج روح با عسر و حرج يا دفاع از سلامتى زن مطرح است ، رضايت پدر شرط نيست .\r\n5 - در صورتى كه مادر مبتلا به بيمارى خاصى باشد ، چنان‌چه اقدام به درمان وى ملازمه با آسيب ديدن جنين يا سقط وى داشته باشد ، آيا اسقاط جايز است ؟\r\n( جواب ) : بسمه تعالى پيش از ولوج روح جايز است . اگر بيمارى خطرناكى است كه جان مادر را تهديد مىكند ، دفاع مادر از خود جايز است هرچند پس از ولوج روح .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\n6 - ولوج روح در چه زمانى صورت مىگيرد و علامت آن چيست ؟ ( اين مسأله از حيث پزشكى نيز جواب قطعى و تعيين ندارد ) .\r\n( جواب ) : بسمه تعالى مشهور اين است كه در چهار ماهگى . ليكن اگر يقين نداريد احتياط لازم است . جنين هم مانند شخص زنده مىباشد ، بايد رعايت احتياط در حيات او بشود .\r\n7 - چنان‌چه نگه‌دارى جنين موجب عسر و حرج مادر يا اطرافيان باشد و حضرتعالى سقط را قبل از ولوج روح در چنين فرضى جايز مىدانيد ، بفرماييد ؛ معيار عسر و حرج ، نوعى است يا شخصى ؟\r\n( جواب ) : بسمه تعالى شخصى است .\r\n8 - آيا در موارد جواز و عدم جواز سقط ، تفاوتى بين جنين به وجود آمده از رابطه مشروع و جنين ناشى از زنا ( اعم از زناى با محارم و اجنبى ) وجود دارد يا خير ؟\r\n( جواب ) : بسمه تعالى فرقى ندارند .\r\n\r\nتحصيل دختران در رشته‌هاى غير متناسب\r\nسؤال 664 : تحصيل دختران و ادامه‌ى تحصيل آنان در رشته‌هاى درسى كه با روحيات زنان سازگار نيست ، چه حكمى دارد ؟ آيا مسؤولين كشور و دانشگاه‌ها كه اجازه‌ى تحصيل دختران در اين رشته‌ها را مىدهند ، كارشان درست و منطقى است ؟ و اگر چنين دخترانى در آينده دچار ضعف اعصاب و مشكلات ديگرى شوند ، چه كسى مسؤول است ؟\r\n( جواب ) : بسمه تعالى لازم است مقامات بالاى آموزشى ، لحاظ روحيات و وضع جسمانى دانش‌آموزان را در تخصيص رشته‌هاى آموزشى بنمايند . آن‌ها مسؤول هستند .\r\n\r\nهداياى نامزدى\r\nسؤال 665 : اگر در زمان نامزدى ( قبل از عقد ازدواج ) مرد مخارج و هدايائى را متحمل شود ، چنان‌چه نامزدى از طرف زن به هم بخورد ، آيا مرد مىتواند مخارج و هدايا را مطالبه كند ؟\r\n( جواب ) : بسمه تعالى اگر شرط باشد ( هديه به شرط ازدواج ) مىتواند مطالبه كند ليكن ظاهر اين است كه ازدواج داعى است نه شرط ، حتى شرط مبنى عليه العقد هم\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nنيست ، زيرا شرط مبنى عليه العقد ، اگر تصريح شود طرفين ابا ندارند ليكن ذكر شرط در اين مورد خلاف ادب و نوعى خساست حساب مىشود .\r\nسؤال 666 : در فرض مزبور ، اگر زن در هدايا تصرف مغيّر عين و يا اتلاف كرده باشد ( مثل فروختن و بخشيدن و غير آن ، حتى مثل فروختن حلقه نامزدى ) حكم مسأله چيست ؟ اگر بعد از تحمل مخارج و هدايا در زمان نامزدى ، زن از دنيا برود ، آيا رجوع به عين هدايا و طلب خسارت نسبت به مخارج ، براى مرد جايز است ؟ در فرض مزبور اگر زن بعد از تصرف مغيّر عين و يا اتلاف عين موهوبه ( مثل فروختن و بخشيدن و غير آن ) از دنيا برود ، حكم مسأله نسبت به رجوع به مثل يا قيمت و طلب خسارت نسبت به مخارج چيست ؟\r\n( جواب ) : بسمه تعالى بر اساس آن‌چه در بالا گفتيم - داعى بودن ازدواج - روشن است ، يعنى ضمان ندارد .\r\nسؤال 667 : اگر نامزدى از طرف مرد به هم بخورد ، و زن از حيث معنوى خسارت ديده باشد ، آيا زن مىتواند طلب خسارت كند ؟\r\n( جواب ) : بسمه تعالى خسارت معنوى با پول جبران نمىشود .\r\n\r\nاحكام مهريّه و نفقه\r\nسؤال 668 : به استحضار مىرساند اينجانب در سال 1355 ازدواج كرده‌ام ( نكاح دائم ) و مهريه‌اى به مبلغ هفتاد و پنج هزار تومان مقرّر شده است و اكنون قصد تأديه آن را دارم . مستدعى است نظر مبارك را بر اساس شرع مقدس اسلام بيان فرماييد .\r\n( جواب ) : بسمه تعالى گرچه مىتوان گفت : به جهات متعددى وضع پول با سكّه و اجناس ديگر فرق مىكند و قيمت سابق ملاك نيست ، مگر اين كه تفاوت اندك و مورد مسامحه باشد ، ليكن به نظر اينجانب تا دولت اعتبار خود را تغيير نداده و مثلًا هزار تومان همان هزار تومان است همان مبلغ سابق را بايد بپردازد . ارزش هزار تومان كم شده به معناى نقص كيفيت و كاهش بازدهى نه كميّت و مقدار آن . به هر حال هفتاد و پنج هزار تومان معدوم الماليّة نيست . البته بهتر است مصالحه كنيد و هرچه زودتر فيصله شود بهتر است .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nسؤال 669 : الف ) شخصى در پنجاه و دو سال پيش ازدواج نموده به مهريه سه هزار تومان . حال كه زوج فوت شده آيا مبلغ مهريه زوجه به نرخ روز محاسبه مىشود ؟ و در صورت محاسبه به نرخ روز ، معيار در تشخيص مبلغ آن مصوبه مجلس شوراى اسلامى است يا معيار ديگرى دارد ؟ ب ) همان زوج در چهل و دو سال پيش از همسر خود مبلغ هفت هزار تومان به عنوان شراكت گرفته و طبقه دوم خانه خود را ساخته و بعد از مدتى آن منزل را فروخته و با پول آن در تهران خانه‌اى خريدارى نموده است ( كه هم اكنون در آن خانه سكونت دارند ) در حال حاضر اين زن از اموال آن مرحوم بابت پول آن خانه چه مقدار طلب كار است ؟\r\n( جواب ) : بسمه تعالى الف ) نظر اينجانب در پول ، همان مقدار است ، مگر اين كه به كلى از ارزش افتاده باشد و مبلغ سه هزار تومان تقريباً اين‌طور است . اگر سكه و مانند آن را مهريه كرده بود ، همان سكه يا قيمت آن را پرداخت مىكرد . ليكن چون مىتوان گفت سه هزار تومان حالا با آن سه هزار تومان فقط در نام تومان شريك است و در ماليت هيچ تماثلى ندارند ، بهتر و بلكه لازم است كه مصالحه شود . چون سه هزار تومان اينك به حكم معدوم المالية مىباشد . و مورد مسامحه نيست .\r\nب ) چون عنوان شركت داشته هر يك به قدر سهم در طبقه دوم خويش مشترك مىباشند و بعد هم كه خانه فروخته شده و با همان پول خانه جديدى خريدارى شده در خانه‌ى جديد هم هر يك به قدر سهم خويش شريك مىباشند .\r\nسؤال 670 : با عرض سلام و ادب و آرزوى طول عمر براى معظم له . آيا تعليق در مُنشاء در صداق ، مانند آن‌كه آن را معلق بر طلاق نمايند صحيح است يا خير ؟\r\n( جواب ) : بسمه تعالى اگر تعليق در اداى مهر است كه اشكال ندارد و اگر منظور اين است كه تا طلاق نشود حق گرفتن مهر نداشته باشد نيز اشكال ندارد .\r\nسؤال 671 : مىخواستم از شما بپرسم كه آيا مهريه بالاتر از مهريه حضرت فاطمه عليها السلام باطل است يا خير ؟ با تشكر .\r\n( جواب ) : بسمه تعالى باطل نيست . گاهى شرايط ايجاب مىكند كه مهريه را سنگين بگيرند كه مرد به هر بهانه‌اى نتواند طلاق بدهد و زن در صورت طلاق امكاناتى داشته باشد .\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nسؤال 672 : اگر مردى به حاكم مراجعه نموده و به دليل اعسار از پرداخت صداق خواهان تقسيط مهر شود آيا شرعاً حاكم مىتواند بدون مطالبه زوجه اقدام به رسيدگى به اعسار زوج و تقسيط نمايد يا خير ؟\r\n( جواب ) : بسمه تعالى حكم حاكم پس از طرح دعوى است و چون مدعى در كار نيست طرح دعوى پذيرفته نمىشود ليكن اگر به عنوان شكايت از زن در فشار بر مهر باشد يا ترقب و معرضيّت نزاع باشد جايز است .\r\nسؤال 673 : آيا در فاصله بين عقد و زفاف زوج ملزم به انفاق زوجه هست يا خير ؟\r\n( جواب ) : بسمه تعالى به نظر اينجانب حق نفقه ندارد مگر اين كه در خانه شوهر باشد .\r\nسؤال 674 : در صورت اعسار زوج و استفاده‌ى زوجه از حق حبس : الف - آيا عدم تمكين فقط منحصر به بضع است يا ساير استمتاعات را هم شامل مىشود ؟ ب - در صورتى كه زوجه در شرايط ضمن عقد شرطى در مورد انتخاب مسكن نكرده باشد ، آيا مجاز است كه از سكونت در منزلى كه مطابق شئونات زوجه از سوى زوج مهيا شده است امتناع نمايد ؟ ج - در صورت امتناع زوجه از استمتاعات مجاز يا عدم تمكين در سكونت در منزل مهيا شده ، آيا نشوز صدق مىكند و آيا زوجه مىتواند عليرغم آمادگى زوج به تهيه موارد متعارف نفقه ، از استمتاع خوددارى و مطالبه نفقه نقدى بنمايد ؟\r\n( جواب ) : بسمه تعالى در محيطهايى مثل ايران كه رسم پرداخت مهر پيش از عروسى نيست ، زوجه حق حبس ندارد . مگر آن‌جا كه احتمال بدهد شوهر پس از تمكين هم مهر را نمىدهد . حق تعيين مسكن هم با زوج مىباشد ، امتناع از تمكين ، نشوز است . زوج اگر نفقه مىدهد به طور متعارف ، لازم نيست نقدى بدهد .\r\nسؤال 675 : چند ماه قبل صيغه عقد ازدواج دائمى با همسرم در حضور جمعى از مؤمنين جارى شد كه ايشان شرط مهريه عند القدرة والاستطاعة را به صورت شرط ضمن عقد قرائت فرمودند . سپس در محضر ازدواج ، خانواده عروس با اصرار و اجبار درخواست كردند كه عقد نامه به صورت شرط عند المطالبه ثبت و تنظيم شود . و من هم از محضردار پرسيدم كه اين دو شرط چه تفاوتى دارند ؟ آن‌ها در جواب گفتند كه هيچ فرقى ندارند جز اين كه در شرط عند المطالبه در صورت عدم تمكن مرد از پرداخت\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nمهريه ، مسأله حبس و زندان مطرح است . من نيز گفتم : اگر واقعاً ، فقط و فقط مسأله صرفاً همين باشد ، شرط عند المطالبه را مىپذيرم . حال كه پس از مدتى با مشكل مطالبه مهريه مواجه شده‌ام ، در دادگاه فهميدم كه اين دو شرط تفاوت‌هاى ديگرى هم دارند ، از جمله اين كه در صورت شرط عند القدرة والاستطاعة زن نمىتواند به بهانه عدم تمكن مرد ، در پرداخت مهريه ، تمكين نكند . حال تقاضا دارم نظر خود را بيان فرماييد كه آيا شرط عند المطالبة بعد از عقد با تفصيل ياد شده كه در آن غفلت صورت گرفته و با جهل غير تقصيرى اينجانب صورت گرفته ، آيا شرعاً صحيح و نافذ است ؟ آيا شرعاً زن مىتواند در صورت عدم تمكن مرد يا در صورت پرداخت اقساطى مهريه ، تمكين نكند ؟ لازم به ذكر است كه شرط واقع شده در محضر به صورت شرط ابتدايى بوده است .\r\n( جواب ) : بسمه تعالى 1 - ميزان در شرط ، عند العقد و خواندن صيغه است ، نه آن چه در محضر نوشته شده است ، مگر اين كه عقد جديد ديگرى باشد .\r\n2 - اگر عند المطالبه در عقد لازم جديد ديگرى ذكر شود لازم الوفا مىباشد .\r\n3 - اينجانب در محيطى چون ايران كه نوعاً مهريه پس از عروسى مىباشد ، پرداخت مهر قبل از عروسى را لازم نمىدانم و كسى حق حبس و زندان ندارد ، و عروس هم حق مطالبه ندارد . مگر اين كه در عقد شرط شود . بنابراين اگر شرط نشود تمكين بر زن لازم است ، مگر آن‌جا كه احتمال دهد مرد پس از تمكين هم مهر را ندهد .\r\nسؤال 676 : با توجه به قاعده « لا مهر لبغى » ؛ اگر زنى در حال اضطرار زنا دهد كه شرعاً بغى محسوب نمىشود ، آيا مستحق مهر المثل مىباشد يا خير ؟\r\n( جواب ) : بسمه تعالى به هر حال زنا بوده گرچه به جهت اضطرار حرمت تكليفى نداشته است ، پس مستحق مهر نيست . به خلاف اكراه كه اصلًا زنا حساب نمىشود ، چون اختيارى نبوده است .\r\nسؤال 677 : در عقد موقت در صورتى كه دختر بگويد نياز به مهر نيست ، آيا عقد وى صحيح است يا خير ؟ اگر خير ، با توجه به اين كه تا اين زمان هر دو شخص فكر مىكردند ، عقد درست است ، مرتكب گناه شده‌اند يا خير ؟ و آيا مىتوانند باهم عقد موقت يا دائم بكنند يا خير ؟\r\n( جواب ) : بسمه تعالى مهر در ازدواج موقت ركن عقد است ، ليكن آن‌ها نمىدانسته‌اند اشكال ندارد ، از حالا معين كنند ، ضمناً لازم نيست پول باشد ، كتاب ،\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nتعليم مسائل شرعى يا علمى و هر گونه خدمت مىتواند مهر باشد ، البته معين و مشخص . حالا هم مىتواند با هم عقد موقت يا دائم كنند .\r\nسؤال 678 : اگر حين نكاح مهر موجل بوده و اجل مهر قبل از دخول فرا رسد ، آيا زن حق حبس خواهد داشت يا خير ؟\r\n( جواب ) : بسمه تعالى اگر تا وقت اجل عروسى نشده باشد ، حق حبس دارد . مگر اين كه متعارف اين باشد كه پيش از عروسى حق مهر نيست و يا زن احتمال دهد كه مرد حتى پس از عروسى هم مهر او را نمىدهد .\r\n\r\nاحكام نفقه\r\nسؤال 679 : لطفاً بيان فرماييد نفقه با چه شرطى بر مرد واجب است ؟ و مراد از تمكين زوجه را بيان كنيد ، و آيا زوجه به صرف اجازه دادن به زوج بر ملاعبه ( اما منع زوج از جماع ) مستحق نفقه مىشود ؟ آيا چيزى به نام تمكين عام ( اجازه ملاعبه ) و تمكين خاص ( اجازه جماع ) از سوى زوجه صحيح است ، كه نفقه به صرف تمكين عام بر مرد واجب شود ؟\r\n( جواب ) : بسمه تعالى 1 - تمكين زوجه آماده بودن براى عمل جماع در هنگام خواستن شوهر و همين‌طور چيزهائى كه در اين رابطه مطلوب است ، مثل تميز كردن خود مىباشد ، انواع استمتاعات ديگر نيز جزء تمكين است و بدون اين آمادگى و عدم ممانعت ، ناشزه مىشود ، مگر منع نزديكى از دبر كه موجب نشوز نمىباشد .\r\n2 - ملاك تمكين آمادگى هرگونه تمكين - غير از دبر و چيزهايى غير متعارف - مىباشد . بنابراين اگر آماده تقبيل باشد و آماده جماع نباشد و ممانعت كند ناشزه مىباشد و حق نفقه ندارد .\r\nسؤال 680 : علاوه بر نفقه و نيازهاى ضرورى زن كه بر عهده‌ى شوهر مىباشد ، آيا نيازهاى ديگر زن كه جنبه معنوى دارد ( از قبيل خريد كتاب ، پول براى انفاق به فقير ، هديه دادن و . . . ) نيز بر عهده‌ى شوهر است ؟\r\n( جواب ) : بسمه تعالى لازم نيست . ليكن به مقدار تعلم احكام شرعى و فهم اعتقادات اصلى ، بايد وسائل فهم اين‌ها فراهم شود ، هرچند با اجازه براى رفتن به جلسات .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nسؤال 681 : حكم شما در مورد زنى كه حجاب را رعايت نمىكند و كفر هم مىگويد ، آيا مرد چه وظيفه‌اى نسبت به چنين زنى دارد ؟\r\n( جواب ) : بسمه تعالى حق تأديب ، و منع نفقه دارد و اگر واقعاً و از روى اعتقاد كفر بگويد ؛ يعنى منكر شهادتين شود مرتد مىشود .\r\nسؤال 682 : زنى از حق حبس خود استفاده نموده است و مرد معسر بوده و در حال پرداخت مهر به صورت اقساطى مىباشد براى اين كه زن مستحق نفقه نيز باشد آيا بايد تمكين عام داشته باشد ؟ يا اين كه حتى مىتواند تمكين عام نيز نداشته و در عين حال مستحق نفقه نيز باشد و فى الواقع زنى كه از حق حبس خويش استفاده مىنمايد در حكم عدم زوجه است ؟\r\n( جواب ) : بسمه تعالى معمولًا حق حبس را در برابر دخول و عمل جماع گرفته‌اند نه مطلق تمكين و قدر متيقن هم همين است .\r\nسؤال 683 : آيا درج اين شرط از سوى زوجه در نكاح نامه شرعاً معتبر است يا خير ؟\r\nزوجه در نهايت رضايت و با اختيار ذمه زوج را از نفقه‌اى كه شرعاً بر عهده اوست برى مىسازد .\r\n( جواب ) : بسمه تعالى يعنى اسقاط حق نفقه مىكند ، اشكال ندارد .\r\nسؤال 684 : اگر مرد در ازدواج دائم شرط عدم نفقه بكند و زن به لحاظ داشتن درآمد آن را با رغبت بپذيرد آيا شرط نافذ و معتبر است يا خير ؟ در صورت منفى بودن پاسخ دليل شرعى آن را بيان فرماييد .\r\n( جواب ) : بسمه تعالى اگر منظور اسقاط حق نفقه است اشكال ندارد ، كه نوعاً هم منظور همين است . ولى اگر منظور اين است كه اساساً حقى - حق نفقه - از اصل نداشته باشد ، اين شرط خلاف شرع مىباشد ، اين حكم است نه صرف حق .\r\nسؤال 685 : احتراماً مرقوم فرماييد كه آيا زوج تكليف در اخذ يك مسكن مستقل براى همسر خود دارد يا خير ؟ هم‌چنين آيا زوج مىتواند زوجه را مجبور به سكونت در منزلى بنمايد كه در آن مادر زوج سكونت داشته و برادران و خواهران زوج نيز با در دست داشتن كليد درب ورودى به كرّات به آن ورود و خروج دارند يا خير ؟ در اين گونه موارد تكليف زوجه چيست ؟\r\n( جواب ) : بسمه تعالى زن حق دارد مسكنى مطابق با شأن خود را از مرد مطالبه كند و اگر بودن با مادرشوهر و ديگران برايش مشقت بسيار دارد مىتواند حق مسكن\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nمستقل خود را مطالبه نمايد . مگر اين كه مرد نتواند ؛ كه در اين صورت بايد بعداً جبران كند .\r\nسؤال 686 : مرد مسكنى را براى زن فراهم كرده و البته حق تعيين مسكن هم با زن نبوده اثاث البيت هم در خانه مهياست و ساير مصاديق انفاق را از قبيل غذا و البسه و هزينه‌هاى دارويى و درمانى را هم حاضر است فراهم نمايد ولى زن از دريافت آن خوددارى و خواهان دريافت وجه نقدى است . مىخواستم بدانم كه شرعاًزن‌چنين‌حقى دارد در حالى كه مصاديق نفقه مثلى است آيا زن مىتواند قيمت آن‌ها را مطالبه نمايد ؟\r\n( جواب ) : بسمه تعالى زن حق اصرار بر نقد ندارد ، اجناس نفقه كافى است .\r\nسؤال 687 : اينجانبه به مدت هشت سال مىباشد كه به عقد دائم و رسمى شخصى با اختلاف سنى 14 سال درآمده‌ام . در زمان عقد به صورت شفاهى و در حضور شهود مقرر شد بعد از يك سال مرا به خانه‌ى مشترك ببرد و ليكن متأسفانه تا كنون هيچ اقدامى به عمل نياورده است . و ريش سفيدانى از فاميل و آشنايان با زوج صحبت نموده‌اند و ليكن ايشان كه فردى لاابالى مىباشد ، هيچ اقدامى جهت شروع زندگى مشترك انجام نمىدهد و حاضر به طلاق نيز نمىباشد و اخيراً اظهار داشته ، در صورتى كه 23 مهريه‌ات را ببخشى ، هر زمانى كه توانستم ، تو را به خانه‌ى بخت مىبرم و مرا مورد تمسخر قرار مىدهد . حاليه در صورتى كه توصيفات فوق محقق باشد و هيچ‌گونه ايراد و مشكل از ناحيه‌ى زوجه نباشد و زوجه به دليل رفتار زوج دچار سردرگمى و نگرانى از آينده زندگى خود شده باشد ، آيا از موارد عسر و حرج محسوب مىشود يا خير ؟\r\n( جواب ) : بسمه تعالى مسلماً مصداق عسر و حرج مىباشد ، ضمناً نياز به اثبات عسر و حرج هم نيست ، شوهر بايد نفقه بدهد و از جمله مسكن ملكى يا اجاره‌اى متناسب با شؤون همسر مىباشد . بنابر اين شكايت كنيد و دادگاه او را ملزم به پرداخت مهر و نفقه و زندگى و يا طلاق مىكند .\r\nسؤال 688 : 1 . اگر زوجى به كليه تكاليف در امر ازدواج و كليه وظايف شروط ضمن عقد نسبت به زوجه خصوصاً نفقه ، كاملًا عمل نمايد و حتى به طور اقساط طبق قانون ، در حال پرداخت مهريه زوجه نيز باشد ، اما زوجه با وجود مهيا بودن كليه وسايل و امكانات رفاهى ، بدون دليل موجه از تمكين از زوج استنكاف نمايد و نشوز زوجه نيز\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nكاملًا قطعى و محرز شود آيا صرفاً به دليل وجود اختلاف و تشكيل پرونده‌هاى قبلى كه آن هم فقط از طرف زوجه بوده و صرفاً به خواسته‌ى نفقه و مهريه‌اى بوده كه زوج نيز كليه موارد را طبق قانون اجرا و پرداخت نموده و پرونده مختومه گرديده است و زوج نيز به همسرش كاملًا علاقه‌مند باشد و حاضر به طلاق زوجه نباشد آيا صرفاً موارد فوق دليلى بر عسر و حرج زوجه مىباشد يا خير ؟\r\n( جواب ) : بسمه تعالى اين مورد ، از باب عسر و حرج نمىباشد .\r\n\r\nحقوق والدين\r\nسؤال 689 : اگر دخترى رشيده ( يعنى بالغ شرعى و عقلى ) باشد و به علت رفتار تبعيضى والدين ، بخواهد با برادرش زندگى كند آيا حق اين انتخاب را دارد ؟\r\n( جواب ) : بسمه تعالى اطاعت واجب نيست ، ليكن اگر منجر به عقوق و قهر و جدايى شود حرام است ، ايذاء والدين نيز جايز نيست ، اگر با زبان چرب و نرم جلو شدت ناراحتى گرفته شود ، مىتواند كار خود را انجام دهد ، و با زبان عذر و نرمش و محبت ، مصداق « معاشرت بالمعروف » كه هم در قرآن سفارش شده ، باشد .\r\n\r\nاحكام تلقيح\r\nسؤال 690 : خانمى است كه تخمكش به هيچ وجه فعال نمىشود . آيا مىتوان تخمك فعال خانم ديگرى را پرورش داد و به اسپرم شوهر اين خانم كه تخمكش فعال نمىشود اضافه نموده و در رحم اين خانم قرار داد ؟\r\n( جواب ) : بسمه تعالى دليلى بر حرمت اين كار نداريم ، گرچه ذوق فقهى آن را اجازه‌نمىدهد ، ليكن‌چون‌دليل واضحى بر حرمت نداريم ، على القاعده جايز مىباشد .\r\nسؤال 691 : آيا تلقيح نطفه مردى كه در زمان حيات وى گرفته شده است ، بعد از مرگش به زوجه‌اش جايز است ؟\r\n( جواب ) : بسمه تعالى ظاهراً زوجيت منقطع شده ، خصوصاً پس از عده‌ى وفات ، بنابراين اجنبى حساب مىشود .\r\nسؤال 692 : در صورت عدم جواز ، آيا رضايت قبلى زوج و توصيه وى به اين عمل ، انجام اين عمل را جايز مىنمايد ؟\r\n( جواب ) : بسمه تعالى دخالت ندارد و جايز است .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nسؤال 693 : در هر حال در صورتى كه زوجه اقدام به اين عمل كند آيا انتساب به صاحب نطفه و زوجه خواهد بود ، و در نتيجه احكام ارث جارى است ؟\r\n( جواب ) : بسمه تعالى انتساب حاصل مىشود .\r\n\r\nصداى نامحرم\r\nسؤال 694 : خواندن اشعار ، سرودهاى انقلابى ، دكلمه ، قرائت قرآن و غير آن با لحن ، توسط زن در بين مردان نامحرم چه حكمى دارد ؟ و آيا بين تك خوانى و جمع خوانى فرقى هست ؟\r\n( جواب ) : بسمه تعالى اگر صداى زن محرّك شهوانى باشد ، جايز نيست .\r\nسؤال 695 : در بسيارى از موارد ( در محيط كار اينجانب جنس مذكر بسيار زياد است ) ، اجازه‌ى سوء استفاده از خود را توسط ديگران ( جنس مذكر ) ، نمىدهم و با بد اخلاقى ( در صورت لزوم ) ، و تشر صحبت مىكنم ، چون در غير اين صورت آقايان دوست دارند كه صميمى شوند ، و بگو و بخند كنند . آيا اين اشكال دارد يا نه ؟\r\n( جواب ) : بسمه تعالى آن چه موجب حفظ شما شود ، اشكال ندارد ؛ ليكن شايد بتوان هم بد اخلاقى نكرد و هم حفظ خود كنيد . البته محيطهاى كارى خانم‌ها بسيار حساس مىباشد . بگو و بخند با اجنبى هم جايز نيست .\r\nسؤال 696 : سخنرانى زن‌ها در حضور مردان نامحرم چه حكمى دارد ؟\r\n( جواب ) : بسمه تعالى اگر محرك شهوانى نباشد اشكال ندارد و بديهى است كه خصوصيات جسمى و نوع سخن گفتن و طرز اداء كلمات ، در اين جهت دخالت دارد .\r\nقاعدتاً غيرت مردان مؤمن اجازه نمىدهد كه همسرشان را مورد نظر و مداقه بينندگان ببينند . خانم‌هايى كه وكيل يا وزير و مانند آن مىشوند و در برابر تلويزيون قرار مىگيرند بايد مواظب باشند .\r\nسؤال 697 : آيا اشتغال زنان در اداراتى كه محل مراجعه‌ى مردان است جايز است ؟\r\n( جواب ) : بسمه تعالى اگر تماس و نگاه خلاف شرع پيش نيايد ، جايز است . و الا جايز نيست مگر در ضرورت ، و بعيد است كه پيش نيايد .\r\n\r\nصله رحم\r\nسؤال 698 : رحم كه در قرآن و روايات ياد شده چه گروه‌هايى را شامل مىشود ؟\r\n( جواب ) : بسمه تعالى خويشان نسبى نزديك .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nسؤال 699 : آن عده از اقارب كه تقيدى به امور دينى و احكام شرعى ندارند و گاهاً ارتباط با آنان اثرات منفى براى فرزندان دارد ، چگونه بايد ارتباط برقرار نمود ؟\r\n( جواب ) : بسمه تعالى در حد احوال پرسى تلفنى يا با واسطه .\r\n\r\nاحكام آرايش\r\nسؤال 700 : زنانى كه با آرايش وارد خيابان مىشوند ، چه حكمى دارد ؟\r\n( جواب ) : بسمه تعالى آرايش محرك اشكال دارد . ليكن مثل سرمه به‌طور متعارف اشكال ندارد ، گرچه احتياط بهتر است .\r\nسؤال 701 : آيا مرد مىتواند زن نامحرم و بالعكس را جهت فيلم سازى و بازيگرى گريم نمايد ؟\r\n( جواب ) : بسمه تعالى جايز نيست .\r\n\r\nاحكام بحث تغيير جنسيت\r\nسؤال 702 : حكم تغيير جنسيت قبل و بعد از ازدواج چيست ؟\r\n( جواب ) : بسمه تعالى به نظر اينجانب قبل از ازدواج اشكال ندارد . البته اگر اين كار ممكن باشد ، ظاهراً در صورتى ممكن است كه در باطن لوازم زنانه يا مردانه ( جنس مخالف خود ) را داشته باشد كه از اختلالات هورمونى تشخيص داده مىشود .\r\n\r\nاحكام طلاق و عدّه\r\nسؤال 703 : الف ) اگر زوج تقاضاى طلاق همسرش را از دادگاه درخواست نمايد ، و گواهى عدم امكان سازش جهت اجراى صيغه طلاق از طرف دادگاه صادر گردد و سپس شوهر قبل از اجراى صيغه طلاق به عللى از انجام اين كار منصرف شود و به دادگاه اعلام نمايد كه حاضر به طلاق دادن همسرش نيست ، و زن اصرار به گرفتن طلاق نمايد . حال طبق گواهى عدم سازش صادر شده و با توجه به مراتب فوق و اين كه عسر و حرج زن براى دادگاه ثابت نشده باشد ، و دادگاه يا زن وكالت در طلاق را از مرد نداشته باشد ؛ آيا دادگاه به عنوان ولى ممتنع از طرف شوهر مىتواند صيغه طلاق را اجراء و دستور ثبت آن را بدهد ؟ و با توجه به اين كه مرد هم اكنون راضى به طلاق دادن همسرش نيست و\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nنظر به حديث « الطلاق بيد من اخذ بالساق » ، آيا اين طلاق صحيح است ؟ و آيا اين زن مىتواند شوهر ديگرى انتخاب نمايد ؟\r\nب ) اگر عسر و حرج زن مطرح باشد ، الزاماً بايد ايشان تقاضاى طلاق نمايد در صورتى كه در فرض سؤال چنين بوده كه مرد متقاضى طلاق بوده و بعد از صدور گواهى عدم سازش و قبل از اجراى صيغه طلاق ، از اين كار منصرف شده و دادگاه را نيز از اين قصد خود مطلع نموده ولى دادگاه به دلايلى اشتباه نموده و صيغه طلاق را جارى ساخته و نه عسر و حرج زن مطرح بوده و نه وكالتى از طرف مرد داشته ، و هم اكنون مرد راضى به طلاق همسرش نيست . آيا اين طلاق صحيح است ؟ و آيا اين زن هم اكنون مىتواند شوهر ديگرى انتخاب نمايد ؟\r\n( جواب ) : بسمه تعالى الف ) اختيار طلاق با مرد است و اگر منصرف شده است طلاق واقع نمىشود . ليكن اگر زن تقاضاى طلاق دارد و دليل موجهى براى آن دارد و دادگاه تشخيص دهد كه مورد از مواردى است كه حق طلاق وكالتاً يا با ولايت دادگاه دارد ، مىتواند طلاق به وسيله دادگاه صادر شود با نظر مجتهد جامع الشرائط يا منصوب از طرف او .\r\nب ) فرقى نمىكند اگر زن در عسر و حرج است مىتواند تقاضاى طلاق كند و دادگاه بررسى نمايد .\r\nسؤال 704 : اينجانب با مردى به صورت عقد غير حضورى ازدواج كردم . لكن بعد از عقد و گرفتن آزمايش مشخص شد كه ايشان معتاد است . بعد از اين جريان ايشان به بنده اعلام كرد كه به جواب آزمايش اعتناء نكنم و به زندگى ادامه دهم ؛ اما بنده از اين كار ممانعت كردم چون مىدانستم كه وى معتاد است و بعد از اين جريان ايشان ديگر خبرى از ما نگرفت و نزديك به چهار سال است كه بنده را ترك كرده و هيچ گونه اطلاعى از وى ندارم . البته لازم به ذكر است كه وى در زمان ترك كردن اينجانب اذعان به عدم علاقه به زندگى با من را داشته است . لذا اينجانب از حضرتعالى تقاضا دارم كه وضعيت اينجانب را مشخص نموده و اگر امكان شرعى دارد ، مجوز طلاق شرعى اينجانب را صادر فرماييد . ( مشهد مقدس . . . )\r\n( جواب ) : بسمه تعالى ظاهراً مرد مزبور در نكاح ، تدليس كرده و شما مىتوانيد قرار ازدواج را فسخ كنيد و نيازى به طلاق نيست . از باب احتياط به وكيل خود در\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nمشهد هم وكالت مىدهم كه صيغه‌ى طلاق هم جارى نمايد . گرچه فقها مىگويند پس از رجوع به حاكم شرع بايد چهار سال صبر نمود ، ليكن نظر اينجانب همه جا اين‌طور نيست .\r\nسؤال 705 : اينجانب با دخترى كه با من به تدليس روبرو شدند ، عقد دائم بسته‌ام .\r\nالبته قبل از عقد من متوجه تدليس آن‌ها شدم ، ولى آن‌ها اظهار كردند كه شما در مورد دختر ما اشتباه مىكنيد ، و امتناع از عقد باعث آبروريزى مىشود و بنده هم به جهت اين كه ممكن است اشتباه كرده باشم و حقى ضايع شود آن دختر را به عقد خود درآوردم . و اكنون تدليس آن دختر روشن شده و بنده قصد طلاق دادن او را دارم و با توجه به اين كه استطاعت مالى ندارم درخواست كرده‌ام كه مهريه را به صورت اقساط پرداخت نمايم ، ولى طرف مقابل در نظر دارد كه مهريه را نقدا دريافت نموده و در غير اين صورت بنده را به زندان بفرستد . اكنون وظيفه ما چيست ؟\r\n( جواب ) : بسمه تعالى 1 - در صورت تدليس ، اگر دختر تدليس كرده ، شما فوراً پس از اطلاع ، مىتوانيد عقد نكاح را فسخ نموده ، مهر هم ندارد . و اگر ديگرى چون پدر و مادر و غيرهما تدليس كرده‌اند ، حق داريد پس از فسخ عقد و اداى مهر به دختر ، مهر را از تدليس كننده بگيريد .\r\n2 - اگر مهر را بدهكار هستيد - آن‌جا كه تدليس نيست و يا شما راضى شده ايد - وقتى قدرت ادا نداريد ، بايد تقسيط شود .\r\nسؤال 706 : زن و شوهرى اختلاف دارند . زن طلاق مىخواهد ، ولى مرد از زن مىخواهد كه به زندگى مشترك ادامه دهد . زن شرط ادامه زندگى مشترك را داشتن وكالت در طلاق قرار مىدهد . مرد بدون قصد انشا و به قصد ادامه زندگى مشترك به زن وكالت مىدهد . و زن پس از گذشت ده ماه ، با اين وكالت با اين كه مىداند كه مرد راضى به طلاق نيست خود را مطلقه مىكند . حال طلاق از نظر قانونى تحقق يافته است ، ولى مرد مدعى است كه راضى به طلاق زن خود نبوده و از نظر شرعى طلاق تحقق نيافته است . نظر حضرتعالى در اين خصوص چيست ؟\r\n( جواب ) : بسمه تعالى ثبوتاً اگر از وكالت برگشته‌ايد يا اساساً قصد نداشته‌ايد وكالت باطل است ؛ ليكن اثباتاً و از نظر حكم دادگاهى و ظاهرى و با وجود امضاء شما\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nدر وكالت ، اين پذيرفته نيست كه قصد نداشته‌ايد ؛ ليكن به هر حال وكالت عقد جايز است ، مىتوانستيد اگر هم او را وكيل كرده‌ايد او را از وكالت عزل كنيد .\r\nسؤال 707 : اگر در سند نكاح نامه در شرط ضمن عقد ذكر شده باشد ، زوج بدون اجازه‌ى زوجه حق ازدواج مجدد ندارد ، آيا در صورت تحقق اين امر توسط زوج در غالب عقد موقت نكاح از جمله شروط ضمن طلاق مىباشد ، و زوجه حق طلاق دارد يا خير ؟\r\n( جواب ) : بسمه تعالى با اين صورت مزبور ، شرط مذكور باطل است و زوج حق دارد و زوجه حق طلاق ندارد . و از نظر ما مىتواند اين‌طور شرط كند : از حق خود در ازدواج ( دائم يا موقت ) استفاده نكند ، آن وقت اگر استفاده كرد ، چون خلاف شرط عمل كرده خلاف شرع كرده ؛ ليكن باز هم ازدواج مجدد او صحيح است . و حق طلاق هم به زوجه در اين عبارت داده نشده است .\r\nسؤال 708 : با توجه به اين كه همه فقها معتقد به عوض و معوض بودن بضع و مهر هستند چرا اگر مردى حتى پس از يك لحظه بخواهد زن را طلاق دهد بايد نصف مهر را بدهد در حالى كه هيچ استمتاعى در كار نبوده ، و چگونه مىتوان صداق و بضع را عوض تلقى كرد در حالى كه استمتاع جنسى كاملًا دو طرفه است ؟\r\n( جواب ) : بسمه تعالى تعبير عوض و معوض در روايات وجود ندارد . و اساساً ازدواج ماهيت معاوضه را ندارد . ازدواج يكى شدن دو نفر است نه جابجايى .\r\nسؤال 709 : در صورتى كه بين زن و شوهرى فقط دُبراً دخول صورت گرفته باشد و از قُبل ( فرج ) دخول صورت نگرفته باشد و طلاق واقع شود آيا زوجه مستحق تمام مهريه است يا نصف آن ؟\r\n( جواب ) : بسمه تعالى آرى مستحق تمام مهريه است .\r\nسؤال 710 : چنان‌چه زوج و زوجه هر دو از اهل سنّت باشند و زوج طبق آيين خويش زوجه را در مجلس واحد ، سه طلاقه نمايد و سپس زوج مستبصر ( شيعه ) شود .\r\nآيا مىتواند به زوجه رجوع كند و آن طلاق باطل است ؟\r\n( جواب ) : بسمه تعالى به نظر مىرسد كه قاعده‌ى الزام مادامى باشد ، بنابراين وقتى شيعه شد و حقيقت حكم هم برايش روشن شد ديگر در رجوع مشكلى ندارد .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nقاعده هم اين را اقتضا مىكند . زيرا با تشيع او كشف خلاف شده است در همين حكم هم . و نيز قاعده الزام امتنانى است و اين كه نتواند رجوع كند خلاف امتنان است .\r\nسؤال 711 : احتراماً معروض مىدارد كه يكى از موكلين اينجانب در طول دوران زندگى مشترك با شوهر خود اقدام به بذل مهريه به شوهر خويش نموده است و با حضور در دفترخانه اسناد رسمى ، بذل مهريه در سند ازدواج نيز اين موضوع به صراحت قيد گرديده است .\r\nاين سؤال مطرح است كه اولًا موكله اينجانب براى تداوم زندگى مشترك اين اقدام را انجام داده در حالى كه شوهر مشاراليها با اين ترفند قصد طلاق موكله و نيت عدم پرداخت مهريه را داشته و در حال حاضر نيز حكم گواهى عدم امكان سازش صادر گرديده است و حق و حقوق موكله تضييع گرديده است و شهودى نيز دارند كه بذل مهريه در ازاء بنام كردن خانه مسكونى بوده كه چنين اقدامى انجام نداده‌اند . با توجه به نيت و ترفند قبلى اين امر چه حكمى دارد . ثانياً : موكله اينجانب بعداً از هبه خود رجوع نموده است و با توجه به اين كه شوهر مشاراليها تصرفى در آن ننموده است ، آيا عين موهوبه ( تعداد 401 سكه بهار آزادى ) قابل رجوع مىباشد يا نه ؟\r\n( جواب ) : بسمه تعالى 1 - اين كه هبه مهر مقيد و مشروط به زندگى دائم بوده است اثبات قضايى مىخواهد و گرنه امضاء هبه به‌طور مطلق بوده است و همان مىشود . و همين‌طور در جهت مقيد و مشروط به نام كردن خانه ، بايد اين معنى اثبات شود ، زن اشتباه كرده بىجهت به‌طور مطلق امضا كرده است .\r\n2 - اگر مهر را گرفته و پس از گرفتن پس داده است حكم هبه را دارد ؛ ليكن اگر مهر را نگرفته يعنى ابراء نموده حكم ابراء قطعى را دارد .\r\n3 - اگر شهود شهادت بر موارد فوق بدهند ، دادگاه طبق موازين قضاء بايد عمل نمايد و حق زن را بگيرد .\r\nسؤال 712 : شخصى به خانم متاهلى علاقه‌مند است و خانم نيز به او علاقه دارد آيا اگر اين مرد از اين خانم تقاضا كند كه از همسرش طلاق بگيرد و با او ازدواج كند معصيت كرده است ؟\r\n( جواب ) : بسمه تعالى مسلماً گناه بزرگى است .\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nسؤال 713 : احتراماً پرونده پيوستى با استفتاء ، با توجه به محتويات آن از نظر مقررات و قوانين ، ( كه زوج سال‌هاست رها كرده و رفته ) مشكلى براى ثبت و اجراى صيغه طلاق نيست . از نظر قانونى و شرعى « الطلاق بيد من أخذ بالساق » ، آيا همان حكم دادگاه نافذ است و بىاشكال ؟ و يا اجازه حاكم شرع هم بايد باشد ؟\r\n( جواب ) : بسمه تعالى در فرض مزبور كه علم عادى به عدم دسترسى به زوج مىباشد و زوج وظائف خود را انجام نمىدهد ، با حكم مجتهد طلاق صحيح است .\r\nاگر در متصديان امر دادگاه اشكالى باشد . اينجانب اجازه دادم صادر فرماييد .\r\nسؤال 714 : چنان‌چه دادگاه به درخواست شوهر ، حكم طلاق ( گواهى عدم امكان سازش ) صادر نمايد و پس از قطعيت دادنامه ، به درخواست زن حكم طلاق اجرا شود و صيغه طلاق مطابق بند ب ماده واحده‌ى قانون تعيين مدت اعتبار گواهى عدم امكان سازش مصوب 11 / 8 / 1376 جارى گردد ، آيا طلاق مذكور صحيح است يا خير ؟\r\n( جواب ) : بسمه تعالى صرف اين كه قبلًا درخواست شوهر بوده و اينك درخواست زن ، مشكلى نيست ، اگر شرايط ترتيب اثر بر درخواست زن ، تحقق داشته باشد . درست توضيح دهيد كه چگونه بوده است ، آيا زن كه درخواست طلاق كرده با بخشش مهريه بوده يا نه ، مرد هم موافق طلاق است يا منصرف شده است .\r\nسؤال 715 : چنان‌چه شخصى زوجه خويش را طلاق داده به نحو طلاق بائن . زمانى كه زن در عده طلاق خلعى بود آن شخص با خواهر وى در عده ازدواج نموده است سپس در عده آن زن به بذل مراجعه كرده است ، بفرماييد آيا ازدواج دوم با ( خواهر زن ) باطل است يا زوجه اول حق رجوع به بذل ندارد و ازدواج دوم صحيح مىباشد ؟\r\n( جواب ) : بسمه تعالى مرد نبايد رجوع كند . حق رجوع غير از طلاق رجعى است .\r\nسؤال 716 : مردى مىخواهد همسر خود را طلاق دهد به همين خاطر مطابق قانون ، نياز به اخذ گواهى عدم امكان سازش از دادگاه و مراجعه به دفتر طلاق مىباشد ؛ حال در طلاق رجعى و در جايى كه حصول گواهى عدم امكان سازش نياز سپرى شدن زمان مىباشد در فاصله‌ى تقديم دادخواست طلاق ( طلاق رجعى ) تا اجراى صيغه‌ى طلاق ، آيا زوج مىتواند از زوجه تقاضا كند كه در منزل مشتركشان از وى تمكين نمايد ؟\r\n( جواب ) : بسمه تعالى آرى تا طلاق محقق نشده ، حق درخواست تمكين دارد .\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nسؤال 717 : اينجانب از زوج خود طلاق گرفته و تمامى حق و حقوق خود اعم از مهريه و نفقه و غيره را به زوج خود بذل نمودم . و طلاق خلع در دفتر خانه به ثبت رسيد .\r\nدر ايام عده به علت مزاحمت پى در پى و بىجا درخواست مهريه كردم و قبل از اخذ مهريه مجدداً اعلام نمودم كه من حق و حقوق خود را نمىخواهم ، و نمىخواهم به زوج خود رجوع كنم و در دفتر خانه به ثبت رسيده كه من دوباره از گرفتن مهريه منصرف و پشيمانم . در ضمن زوج در ايام عده هيچ مقدار از مهريه را پرداخت نكرد . حالا الف ) آيا طبق شرع رجوع ما ثابت شده يا نه ؟ ب ) آيا طلاق نامه ثابت است ؟\r\n( جواب ) : بسمه تعالى الف ) به محض رجوع در بذل ، طلاق رجعى مىشود هر چند بعداً از رجوع خود پشيمان شود . البته بايد رجوع در بذل را به شوهر اطلاع داده باشد . و اگر مرد رجوع كرد ازدواج باقى مىماند و اگر مرد تا پايان عده رجوع نكرد طلاق باقى است .\r\nب ) اگر زن در عده ، ازدواج جديد كند حرام و باطل است و اگر عروسى شود حرام ابدى بر مرد جديد مىشود هر چند مسأله را نداند .\r\nسؤال 718 : اينجانب با خانمى ازدواج نمودم و از جمله شرايط ضمن عقد ، وكالت زوج به زوجه جهت طلاق بود ، كه هر وقت مصلحت ديد خود را مطلقه نمايد . ايشان بعد از مدتى مىخواست طلاق بگيرد كه قاضى به زوجه اعلام نمود ، كه طلاق رجعى است و زوج مىتواند رجوع نمايد ، لذا زوجه موقتاً منصرف گرديد و شش ماه بعد با بذل هشتاد درصد از مهريه ، خواستار طلاق خلع گرديد كه طلاق رسمى و محضرى انجام شد ولى طلاق شرعى به واسطه شهادت دروغ ايشان در مورد يكى از شرايط صحت طلاق كه زوجين نبايد پس از پاك شدن زوجه از حيض نزديكى كرده باشند به اعتراف خود زوجه باطل گرديد . لذا محرميت ما ، ماه‌هاى بعد نيز ادامه يافت . اخيراً زوجه پس از نه ماه رابطه محرميت ، مجدداً بدون اطلاع من به صورت وكالتى خود را از نظر شرعى مطلقه نموده است و بنده به محض اطلاع اعلام رجوع نمودم ولى زوجه معتقد است كه بنده حق رجوع ندارم . لذا از حضرتعالى استدعا دارم در اين مورد حكم شرع مقدس را اعلام فرماييد .\r\n( جواب ) : بسمه تعالى اگر از وكالت قبلى عزل نشده باشد و اين طلاق دوم خلع باشد يعنى زن بذل مهر نمايد و قبول شما هم نسبت به بذل باشد ، در اين صورت خلع\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nمحقق شده و شما حق رجوع نداريد . رجوع از وكالت پس از عمل زوجه به مورد وكالت اثرى ندارد . اگر قبلا عزل كرده باشيد وكالت باطل شده و اعلام رجوع اثر دارد .\r\nبه هر حال : الف ) اگر از وكالت قبلى ، پيش از عمل به وكالت عزل شده باشد و اعلام شود ، نمىتواند طلاق بدهد . ب ) اگر از قبول بذل قبلى ، منصرف شده باشيد و اين بذل جديد را هم قبول نكرده باشيد طلاق خلع نمىشود . ج ) اگر خلع محقق نشود و شما عزل نكرده باشيد ، او طلاق رجعى انجام داده و حق رجوع داريد .\r\nسؤال 719 : طلاقى كه حاكم از ناحيه عسر و حرجِ زن مىدهد ، از مصاديق طلاق بائن است يا رجعى ؟\r\n( جواب ) : بسمه تعالى به نظر اينجانب بائن است .\r\nسؤال 720 : هرگاه زن جز به گرفتن كامل مهر ، حاضر به تمكين نباشد از طرفى شوهر قادر بر اداى يكجاى مهر نيست در عين حال حاضر به پرداخت قسطى آن مىباشد و بخشى از آن را نيز تا اين زمان پرداخته است و خواهان ادامه زندگى است در عين حال حاضر است كه زوجه را طلاق دهد مشروط بر اين كه زوجه مبالغ اخذ شده مهريه را به اضافه مبلغى مازاد بر آن مسترد نمايد . در اين صورت اگر زوجه براى طلاق به حاكم مراجعه نمايد تكليف حاكم چيست ؟ آيا حاكم مىتواند زوج را مجبور نمايد كه بدون هيچ‌گونه قيد و شرطى همسرش را مطلقه نمايد ؟\r\n( جواب ) : بسمه تعالى نخير ، نمىتواند زوج را مجبور به طلاق كند .\r\nسؤال 721 : احتراماً به استحضار مىرسانم همسر شرعى و قانونى بنده با تسليم دادخواستى كذب و بىاساس ، مبنى بر مفقودالاثر بودن بنده به دادگاه خانواده ، تقاضاى طلاق غيابى نموده ، و بنا به دستور دادگاه و با اجير نمودن شهودى كه بر اين ادعاى وى شهادت داده‌اند ، حكم به طلاق داده‌اند ولى بعد از شكايت كيفرى بنده بر كذب بودن شهادت خود اعتراف نموده‌اند و قرار مجرميت و كيفر خواست بر عليه آن‌ها صادر شده است ، و هم‌چنين با برگزارى جلسات داورى ، كه از طرف دادگاه ، داورى به جاى بنده و از طرف همسرم پدرش به عنوان داور آشنا به مسائل شرعى و خانوادگى و عليرغم اين كه ملاقات‌هاى حضورى و رسمى با هم داشتيم و حتى چهار ماه قبل از داورى ايشان صورت جلسه‌اى با هم امضا نموده‌ايم و موجود مىباشد ؛ بر مفقودالاثر بودن بنده از سه\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nسال پيش تأكيد نموده و صلاح ما را در جدايى دانسته‌اند ( در صورتى كه در طول برگزارى جلسات دادرسى و داورى بنده در آدرس محل سكونتم ساكن بودم و هستم و همسرم و پدرشان و يكى از شهود از اين موضوع اطلاع دقيق داشتند و حتى با آن‌ها ملاقات حضورى و تلفنى داشته و دارم ) ، دادگاه هم با استناد بر شهادت شهود و رأى داوران و موادى از قانون رأى طلاق غيابى را صادر نموده و همسر شرعى و قانونى بنده با شخص ثالث ازدواج نموده است . و حالا دست در دست شوهر جديدش جهت وصول مهريه به دادگاه خانواده مراجعه مىنمايد و وقتى بنده اعتراض مىكنم كه من شما را طلاق نداده‌ام و اين كار شما هم طبق گفته رئيس دادگاه‌هاى خانواده ، و هم‌چنين علما ، غير قانونى و غير شرعى است ؛ ايشان اظهار مىدارد به فكر خودت باش ، من با شوهر جديدم خوشبختم و تا ريال آخر مهريه‌ام را از تو مىگيرم . از محضر مباركتان استدعا دارم حكم شرعى اين عمل همسرم را اعلام نمائيد .\r\n( جواب ) : بسمه تعالى اگر راستى حاضر بوده‌ايد و به غلط شما را مفقود حساب كرده ، حكم طلاق غيابى داده‌اند ، طلاق باطل و شما حق شكايت از قاضى پرونده و شهود و همسر را داريد و هرگونه خسارت را بايد از شهود ، و قاضى - اگر او مقصر بوده - بگيريد .\r\nسؤال 722 : اگر زن از شوهر طلاق خلع گرفته باشد ، آيا شوهر مىتواند رجوع كند ؟\r\nاگر رجوع كرد آيابراى دوباره طلاق گرفتن احتياج به خواندن صيغه مجدد براى طلاق است ؟\r\n( جواب ) : بسمه تعالى اگر زن رجوع در بذل كرد مرد حق رجوع دارد .\r\nسؤال 723 : آيا در فقه ما اين قابليت وجود دارد ، كه بتوان حق مطلق مردان را در طلاق محدود كرد چون الآن به كرات مشاهده مىشود كه زنان جهت برخوردارى از حقوق برابر اقدام به دريافت حق مطلق در طلاق از مردان مىنمايند و اين رويه رو به گسترش است كه به دليل غلبه احساسات و عواطف بر زنان موجب افزايش آمار طلاق شده است و با توجه به اين كه خانواده واحد بنيادى و ركن اساسى جامعه بوده و انحلال آن قطعاً لطمات شديدى بر پيكره جامعه اسلامى وارد خواهد آورد ، و امر كاملًا شخصى نيست به لحاظ شرعى اگر ما بخواهيم از بين دو امر ( محدود كردن حدود طلاق و منطقى\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nكردن آن ) و ( دادن حق مطلق در طلاق براى زنان ) ، يكى را انتخاب كنيم ؛ كدام يك با شرع ما تطابق و هم‌خوانى بيش‌ترى دارد ، و پذيرش آن به صواب نزديك‌تر است ؟\r\n( جواب ) : بسمه تعالى اساساً طلاق به دست مرد است ، ليكن مبغوض و منفىترين كارهاى حلال است ، ضمناً اگر ميلى ميان دو نفر نباشد به زور كه فايده‌اى ندارد .\r\nسؤال 724 : اگر زن از شوهر طلاق خلع گرفته باشد ، آيا شوهر مىتواند رجوع كند ، اگر رجوع كرد آيا براى دوباره طلاق گرفتن احتياج به خواندن صيغه مجدد براى طلاق است .\r\n( جواب ) : بسمه تعالى 1 - رجوع شوهر در صورتى است كه زن رجوع در بذل مهر كند . 2 - طلاق مجدد صيغه مىخواهد با شرايط آن .\r\nسؤال 725 : هرگاه دخترى كه در عقد دائم زوجيت ولى در دوران نامزدى است ، و بخواهد قبل از عروسى و دخول ، طلاق بگيرد ، حكم مهريه در سه صورت ذيل چيست ؟\r\nالف ) درخواست طلاق از ناحيه‌ى دختر بوده و دليل او سوء ظن و بدبينى شوهر و عدم امكان زندگى با او در آينده است .\r\nب ) درخواست طلاق از ناحيه‌ى مرد بوده و دليل وى براى درخواست طلاق ادعاى او در مورد تماس تلفنى داشتن دختر با ديگران قبل از نامزدى با اوست ؛ در مورد اخير بفرماييد ؛ چنان چه ادعاى شوهر صحيح باشد آيا دختر مستحق مهريه ( نصف مهر ) مىباشد ؟\r\nج ) مردى زن خود را به ادعاى اين كه در زمان قبل از ازدواج با وى ، با ديگران ارتباط نامشروع داشته است ، طلاق مىدهد ؛ بفرماييد آيا زن مستحق مهر مىباشد ؟\r\n( جواب ) : بسمه تعالى 1 - مىتواند از قسمتى از مهر خود گذشت نمايد و تقاضاى طلاق خلع كند كه طلاق بائن است و مىتواند هيچ گذشت ننموده و طلاق رجعى بخواهد كه در اين صورت شوهر مىتواند در عده رجوع كند . 2 - نصف مهر را طلب دارد اگر عروسى نشده . يعنى طلاق موجب برگشت نيم ديگر مهر به شوهر است .\r\n3 - اگر عروسى نشده نصف مهر را طلب دارد . يعنى طلاق موجب برگشت نيم ديگر مهر به شوهر است .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nسؤال 726 : اينجانب يك خانم چهل ساله هستم كه 26 سال است ازدواج نموده و داراى پنج فرزند كه يكى از آن‌ها ازدواج كرده ، هستم . متأسفانه شوهرم از نظر روحى و روانى داراى مشكل است و هميشه دچار خود برتر بينى و در عالم رؤيا به سر مىبرد ، هيچ كس را قبول ندارد و با حركات خود در طول شبانه روز مرا شكنجه و زجر مىدهد و با سر و صدا و فحاشىهاى بسيار زشت ، مرا و فرزندانم را اذيت مىكند و از لحاظ جنسى داراى مشكل و ضعف مىباشد و حاضر به مداوا نيست و نمىتواند نياز جنسى اينجانب را برآورده نمايد در حالى كه بنده نياز به رابطه جنسى دارم و با وصف حاضر شديداً در معرض گناه قرار مىگيرم ، خصوصاً كه شوهرم قادر به تأمين مخارج زندگى نيست و خودم كار مىكنم و از هر جهت در عسر و حرج هستم . آيا در فرض فوق بنده مىتوانم از نظر شرعى طلاق بگيرم ؟ لطفاً مرا راهنمايى فرماييد .\r\n( جواب ) : بسمه تعالى در صورت مفروض مسأله جايز است طلاق بگيريد .\r\nمىتوانيد طرح مسأله در دادگاه كنيد و اگر توافقى باشد كه راحت‌تر است .\r\nسؤال 727 : تعدادى از مراجعين به دفتر عقد و طلاق اينجانب ، مراجعه مىكنند در حالى كه تمامى مقدمات قانونى و شرعى اجراء طلاق فراهم است ، لكن دغدغه‌هايى مرا به خود مشغول مىنمايد ، لذا مستدعى است اولًا راهنمايى فرماييد كه آيا با وجود جميع شرايط قانونى و شرعى اجراء طلاق منعى ندارد و ثانياً اين احكام صادره از سوى محاكم قضايى براى اجراء طلاق كفايت مىكند يا نه ؟\r\n( جواب ) : بسمه تعالى 1 - با فرض وجود شرايط قانونى و شرعىهيچ‌مانعى نيست .\r\n2 - اگر بتوانيد عمل محاكم را حمل بر صحت كنيد اشكال ندارد . ليكن مطالبى براى ما نقل مىشود كه اجمالًا درباره‌ى بسيارى از احكام صادره از محاكم تشويش داريم بهتر است از زوجين - هر دو طرف - تحقيق نمائيد . ضمناً شرايط طلاق را كه خودتان مىدانيد ، بايد رعايت شود .\r\nسؤال 728 : آيا قرار دادن مرد در و ضعيت و شرايطى كه چاره‌اى جز طلاق براى او نماند و اراده او چنان تحت الشعاع قرار گيرد كه مجبور به طلاق گردد شرعاً جايز است يا خير ؟\r\n( جواب ) : بسمه تعالى جايز نيست . و اگر اكراه باشد طلاق باطل است .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nسؤال 729 : شرط عدم طلاق يا حداقل محدود كردن آن به مواردى خاص و شرط اين كه مرد نتواند بىجهت زن را طلاق دهد ، آيا صحيح است يا خير ؟\r\n( جواب ) : بسمه تعالى مىتوانند شرط عدم طلاق در موارد معين كنند و مرد بايد طبق شرط عمل كند ليكن اگر بر خلاف شرط ، طلاق دهد به نظر اينجانب طلاق واقع مىشود گرچه معصيت كرده است .\r\nسؤال 730 : اگر زوجى آمادگى كامل براى ادامه‌ى زندگى با زوجه را داشته باشد و مايل به طلاق زوجه نيز نباشد آيا كسى ديگر مىتواند ادعاى عسر و حرج نموده و زوج را به طور اجبار مجبور به طلاق نمايد و بر آن مبنا طلاق صادر كند يا خير ؟\r\n( جواب ) : بسمه تعالى ديگرى نمىتواند به ادعاء عسر و حرج ، زوج را مجبور به طلاق كند و يا طلاق صادر كند .\r\nسؤال 731 : آيا وقتى زوج به تمامى تكاليف در امر ازدواج عمل مىنمايد و حتى به طور اقساط نيز در حال پرداخت مهريه‌ى زوجه نيز مىباشد ، قاضى مىتواند به ادعاى كراهت زوجه ، به ولايت و قائم مقامى از زوج فديه را از زوجه قبول نموده و با طلاق خلعى موافقت و حكم طلاق را صادر نمايد ؟\r\n( جواب ) : بسمه تعالى قاضى حق ندارد با وجود زوج ، قائم مقام او در قبول مهر يا مقدارى از آن شود . با وجود انفاق زوج و حتى مهريه به اقساط .\r\nسؤال 732 : وقتى قاضى بدون تحقيق در اطراف موضوع احراز عسر و حرج مىنمايد آيا به ولايت و قائم مقامى زوج به عنوان عسر و حرج با طلاق موافقت نمايد ؟ يا به ولايت و قائم مقامى زوج با بذل از مهريه از سوى زوجه با طلاق خلعى موافقت نمايد ؟\r\nبديهى است طلاق عسر و حرجى طلاقى رجعى بوده و طلاق خلعى طلاق بائن مىباشد .\r\n( جواب ) : بسمه تعالى به هيچ وجه حق اين كار را ندارد .\r\nسؤال 733 : خانمى يا دخترى كراهتاً به عقد مردى درآمده ، به اجبار پدر بعد از مدتى به علت اختلاف بدون طلاق از شوهر جدا بوده و به علت جهل به مسأله به اصرار مردى ديگر به عقد وى درمىآيد و نزديكى هم مىنمايد و چون به مرد دوم علاقه‌مند بوده از\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nشوهر اول طلاق مىگيرد و قصد ازدواج با مرد دوم را دارد ، مرد دوم در هنگام عقد اول از ذات بعل بودن زن خبر نداشته . لطفاً حكم صور فوق را بيان فرماييد .\r\n( جواب ) : بسمه تعالى عقد اكراهى باطل است و بنابراين عقد اول باطل بوده و احتياج به طلاق هم نبوده است و در آن صورت عقد دوم صحيح است ، مگر اين كه پس از عقد اول راضى شده باشد و كراهت اصلى خود را هم قبلًا يعنى هنگام عقد ، به عنوان ردّ عقد ابراز نكرده باشد ، در آن صورت عقد اول صحيح و دومى باطل است و حرام ابدى !\r\n\r\nطلاق خلع در غير مدخوله\r\nسؤال 734 : در طلاق خلع كه زوجه مهر يا بيش‌تر يا كم‌تر از آن را بذل مىكند آيا مدخوله بودن شرط است يا نه ؟\r\n( جواب ) : بسمه تعالى ظاهراً شرط نيست ، ولى اگر خلع را مخصوص مواردى بدانيم كه امكان رجوع باشد ( پس از رجوع در بذل ) ، در غير مدخوله امكان رجوع نيست . چنان كه بذل مهر به هر حال اثرى هم ندارد زيرا به هر حال طلاق غير مدخوله بائن است .\r\n\r\nازدواج با زن شوهردار\r\nسؤال 735 : بنده با زنى به مدّت 99 سال ازدواج كردم كه پس از مدتى زندگى اشتراكى ، باقى مدتش را بخشيدم و متاركه كردم . زن بعد از مدتى رجوع كرده و بنده به اتفاق زن به شهر مقدّس قم مسافرت كرديم و در حرم مطهر بى بى فاطمه عليهم السلام به آقاى روحانى رهگذر مراجعه كرديم و عقد دائم بين بنده و زن جارى كرد ، پس از مدتى زندگى با زن ، بدون اطلاع منزل را ترك كرده و به جاى نامعلوم رفته بود اخيراً پيدا كردم و اطلاع يافتم كه زن با مرد ديگرى ازدواج كرده است . بفرماييد آيا زن به بنده تعلق دارد و با مردى كه ازدواج كرده ، ازدواجشان باطل است يا خير ؟ و اينجانب شهود ندارم ، نحوه‌ى اثبات زوجيّت را كه چند فرزند از زن نيز دارم بيان فرمائيد و اين‌كه آيا عدّه لازم است يا خير ؟\r\n( جواب ) : بسمه تعالى از نظر واقع زن شماست و ازدواج دوم زن با آن مرد ديگر باطل است ولى بايد اثبات شود . اگر زن انكار كند شما دليلى نداريد .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\n2 . اگر از او فرزند داريد كه بديهى است مال شماست يعنى شما و آن زن ، پدر و مادر او هستيد .\r\n3 . ازدواج آن زن با آن مرد باطل است و بر او حرام ابدى است .\r\n\r\nعدّه‌ى زن\r\nسؤال 736 : اينجانب زنى هستم كه در تاريخ 1 / 3 / 86 از شوهرم طلاق گرفته‌ام ، از مدتى كه طلاق گرفته‌ام هر 15 روز خون حيض مىبينم ، البته قبل از طلاق به همين صورت بوده ولى مدت آن كم و زياد مىشود قبلًا يك بار هر 18 روز ، يك بار هر 20 روز ، بنده از مدت طلاقم كه دو ماه و 15 روز گذشته ، 5 مرتبه خون ديده‌ام . آيا بنده بايد همان سه ماه و ده روز را عدّه قرار دهم يا اين كه سه بار خون ديده‌ام كفايت مىكند ؟\r\n( جواب ) : بسمه تعالى در فرض فوق - علم به حيض بودن خون‌ها طبق عادت و اوصاف - همان سه مرتبه خون ديدن كافى است . البته بايد سه طهر بگذرد كه طهر اول همان طهر طلاق مىباشد .\r\n\r\nمحيط زيست\r\nسؤال 737 : بحث جنجالى مديريت زباله‌هاى ويژه ( بيمارستانى و صنعتى ) در سطح كشور و زباله‌هاى خانگى كه سلامت شهروندان و بستر زيستى بشر را با بحران جدى مواجه خواهد نمود ، مشكلات اجتماعى و زيست محيطى فراوانى را دربر دارد .\r\nخواهشمند است نظر مبارك خويش را در خصوص اين امر حياتى از نظر شرعى و فقهى اعلام فرماييد .\r\n( جواب ) : بسمه تعالى همان‌طور كه مكرر گفته‌ايم آلوده كردن محيط زيست ، هدر دادن سرمايه مهم ملى است و عوامل آن مسؤول و ضامن مىباشند . عوامل مردمى يا دولتى فرقى ندارند . آلودگى در دريا باشد يا زمين يا هوا ، فرقى نمىكند . حتى زباله‌هاى فضايى كه چه بسا در آينده خطراتى براى بشريت دارند . اميد است مقامات مسؤول اهميت اين مسأله را درك كنند و اقدام عملى فورى انجام دهند .\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nسؤال 738 : الف : آيا دولت وظيفه دارد از آلودگى و يا تخريب محيط زيست ( آب ، خاك ، هوا ، دريا ، جنگل و كوه و دشت و صحرا ) جلوگيرى نمايد ؟ ب : تكليف دولت در جهت پيشگيرى از وقوع جرائم زيست محيطى چيست ؟ ج : مسئوليت پىگيرى موارد ايجاد عارضه و آسيب هاى زيست محيطى در بخش دولتى و بخش خصوصى با چه كسى است ؟\r\n( جواب ) : بسمه تعالى الف ) مسلماً دولت موظف است .\r\nب ) دولت مسؤول سلامت جامعه مىباشد و بايد جرائم زيست محيطى را شديداً تعقيب كند . و در جهت پيشگيرى هم فعالانه بكوشد .\r\nج ) پىگيرى رعايت قوانين ، مربوط به دولت است ، گرچه از باب نهى از منكر ، همه آحاد مردم و دولت هم مكلفند .\r\nسؤال 739 : الف : اگر شركت ساخت خودرو و يا شركت‌هاى مشابه ، در توليد خويش معيارهاى استاندارد زيست محيطى را رعايت نكرده باشند ، نحوه جبران و يا ترميم خسارت به چه نحوى ميسر است ؟\r\nب : چگونه مىتوان مسؤوليت و ضمانت اشخاص را در عوامل زيست محيطى مطرح كرد ؟\r\n( جواب ) : بسمه تعالى الف : گرچه در اضرار به غير ، ضرر كم يا زياد فرق نمىكند ، ليكن نوعاً مردم در ضررهاى جزئى اغماض مىكنند . در غير اين صورت شركت‌هاى مزبور و افرادى كه از اين گونه اجناس استفاده مىكند و محيط را آلوده مىسازند ضامن مىباشند ، مطالبات جامعه را ولىّ امر جامعه و دولتى كه مورد تأييد اوست ، أخذ مىكنند . ميزان محاسبه در اين گونه امور كاملًا تخصصى است و چون ميزان دقيقى به دست نمىآيد ، با حكم حكومتى غرامت معينى گرفته مىشود .\r\nب : از مطلب بالا معلوم شد . شركت‌ها و افراد ضامن آلودگى بايد طبق حكم حكومتى پرداخت غرامت كنند . شركت‌هاى خودروساز ( فى المثل ) ، به ولىّ امر جامعه و دولتى كه مورد تأييد اوست غرامت مىدهند و او صرف اصلاح اين امر جامعه مىكند .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\n\r\nاحكام شكار\r\nسؤال 740 : خواهشمند است نظر خود را در ذيل نامه مرقوم فرماييد :\r\nگسترش روز افزون آلودگىهاى زيست محيطى ، تخريب زيستگاه و گسترش شهرها و صدها عامل ديگر باعث شده است محيط زيست ما با سرعت شديد رو به انحطاط گذارد . در اين بين يكى از سرمايه‌هاى ارزشمندى كه در حال نابودى است و ميراثى است گرانبها كه به عنوان امانت در دستان ماست ، يعنى حيات وحش ، نيز مصون از اين ناملايمات نيست . عوامل انسانى نظير تخريب زيستگاه‌ها ، شكار غير قانونى و . . .\r\nتبعات بسيار شديدترى از عوامل طبيعى مثل خشكسالى و . . . بر جاى مىگذارد . شايد روزى فرا رسد كه از آهوى ايرانى ، قوچ و ميش وحشى و . . . جز نامى باقى نماند . و ما در برابر آيندگان چه جوابى خواهيم داشت . هم چنان كه شير ايرانى و ببر مازندران را از صحنه طبيعت گسترده ايران به ورطه نابودى كشيديم . اينجانب از آيات عظام تقليد خواستارم در اين باره قضاوت نمايد كه شكار گونه‌اى كه تحت حمايت قانونى دولت مىباشد و شكار آن ، بدون مجوز جرم محسوب مىشود از ديدگاه شرع مبين چگونه فعلى مىباشد ؟ آيا خوردن گوشت چنين شكارى حلال است ؟\r\n( جواب ) : بسمه تعالى خوردن گوشت مزبور حرام نيست ، ليكن شكار كردن حيوان مزبور به حكم ولائى جايز نمىباشد .\r\nسؤال 741 : شكار گونه‌اى كه تحت حمايت قانونى دولت مىباشد و شكار آن ، بدون مجوز جرم محسوب مىشود ، از ديدگاه شرع مبين چگونه فعلى مىباشد ؟ آيا خوردن گوشت چنين شكارى حلال است ؟\r\n( جواب ) : بسمه تعالى اگر از نبود اين حيوانات وحشى در رده‌ى اكوسيستم حيات ، ضررى براى انسان‌ها داشته باشد ، كشتن آن‌ها بايد در چارچوب اكوسيستم حيات انسانى و منافع آن محدود شود اما خوردن گوشت حيوان حلال است .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\n\r\nخوردنىها و نوشيدنىها\r\nسؤال 742 : شغل من معلمى است و در منطقه‌اى تدريس مىكنم كه همه‌ى آن‌ها از فرقه اهل حق هستند و نماز نمىخوانند و ما مجبوريم از غذا و نان آن‌ها استفاده كنيم .\r\nآيا نمازهاى ما اشكال دارد ؟ و ما مىتوانيم از نان و غذاى آن‌ها استفاده كنيم ؟\r\n( جواب ) : بسمه تعالى هر چه را يقين نداريد كه با دست تر تماس داشته‌اند ، اشكالى ندارد . البته اگر احتمال مسلمان بودن آن‌ها را مىدهيد كه هيچ مشكلى نيست ، و شايد هم‌چنان باشند ، چون برخى از رؤسايشان نوشته‌اند كه ما نه شيطان را مىپرستيم و نه حضرت على عليه السلام را خدا و خالق مىدانيم . البته برخى مىگويند : اين‌ها دروغ مىگويند . ولى مادام كه شهادتين را قبول دارند هرچند در ظاهر ، حكم مسلمان را دارند .\r\nسؤال 743 : خوردن نيم خورده‌ى غذا يا نوشيدنى زن نامحرم توسط مرد و يا بالعكس چه حكمى دارد ؟ ( مثلًا بعد از پايان ميهمانى ، جهت اسراف نشدن )\r\n( جواب ) : بسمه تعالى اشكالى ندارد گرچه از روايات مربوط به جلوس در مكان ، استفاده‌ى كراهت مىشود . و نيز از كراهت راه رفتن ميان دو زن .\r\n\r\nشرب خمر براى شفا\r\nسؤال 744 : آيا با تجويز دكتر براى شفاى مرضى ، استفاده از شراب مجاز است ؟\r\n( جواب ) : بسمه تعالى در صورت انحصار راه شفا ، جايز است .\r\n\r\nمواد مخدر\r\nسؤال 745 : شخصى كه داراى بيمارى آرتروز است ، اگر جهت تسكين درد خويش از مواد مخدر ( ترياك ) استفاده نمايد ، و نيت او نيز صادقاً همين باشد ، آيا چنين كارى جايز است ؟\r\n( جواب ) : بسمه تعالى اگر راه ديگرى براى مداوا نباشد و بيمارى ، او را رنج مىدهد اشكالى ندارد . در غير اين صورت چون خطر اعتياد كه مسلماً مضرّ است مىباشد ، جايز نيست .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nسؤال 746 : امروزه در كنار سه بحران جهانى : فقر و رشد جمعيت ، نابودى محيط زيست و تهديدات هسته‌اى ، موضوع مواد مخدر به عنوان بحران چهارم هزاره سوم ، سبب گرديده تا بر اساس آمارهاى منتشر شده از سوى سازمان ملل متحد ، بالغ بر 200 ميليون نفر از جمعيت جهان به عنوان معتاد ، مصرف كننده مواد مخدر باشند و تقاضاى مواد مخدر از سوى مصرف كنندگان ، زمينه را براى اشتغال بيش از ده ميليون نفر قاچاقچى حرفه‌اى به عنوان مافياى مواد مخدر در سطح جهان فراهم آورد . در اين راستا با توجه به نقش عظيم و برجسته مرجعيت در هدايت صحيح مردم و نيز در پيش بودن روز جهانى مبارزه با مواد مخدر ، مزيد امتنان خواهد بود تا هماهنگىهاى لازم جهت فتواى معظم له در خصوص كشت ، توليد ، توزيع ، حمل ، فروش ، تبليغ و مصرف مواد مخدر سنتى و صناعى ( روانگردان‌ها ) مبذول گردد ، تا نسبت به اطلاع‌رسانى آن در ابعاد داخلى و بين المللى جهت آگاه‌سازى عمومى اقدام گردد .\r\n( جواب ) : بسمه تعالى كشت مواد مخدر و توزيع آن مسلماً به ضرر فرد و جامعه بوده و موجب انحطاط بلكه هلاك نسل خواهد بود و به هيچ وجه جايز نمىباشد .\r\nسؤال 747 : فتواى معظم له در خصوص كشت ، توليد ، توزيع ، حمل ، فروش ، تبليغ و مصرف مواد مخدر سنتى و صناعى ( روان‌گردان‌ها ) چيست ؟\r\n( جواب ) : بسمه تعالى 1 - شكى نيست كه مواد مخدر سنتى چون ترياك و هرويين و . . . و صناعى چون انواع روانگردان‌ها از مصاديق روشن مواد مضرّه ، و استعمال آن‌ها اضرار قطعى به سلامت جسم و روح مىباشد .\r\n2 - هر گونه استعمال كه مضرّ به سلامت باشد حرام است و چون اين‌گونه مواد غير از اضرار به جسم و روحِ خود شخص ، ضررهاى زيادى براى جامعه ، دارد حرمت آن بيش‌تر و آكد مىباشد .\r\n3 - بر همگان ، اعم از دولت و ملت است كه با كشت ، توليد ، توزيع ، حمل ، فروش ، تبليغ و مصرف آن‌ها به جدّ مبارزه كنند ، تا اين مواد خانمان برانداز ، از خاندان بشرى به طور عام محو شود .\r\n4 - در مبارزه‌ى با اين مواد بايد راهى انتخاب شود كه نتيجه‌اش نفع غير مسلمين ، و ضرر مسلمين ( چون شهادت جوانان پاك ايران كه نمونه انسان‌هاى والاى بشريت هستند ) و ضررهاى مالى بيت‌المال مسلمين نباشد .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\n5 - شنيده‌ايم كه برخى دولت‌ها ، از جمله دولت امارات با حاملان مواد مخدر قرارى دارد پنهانى ، كه بسته‌هاى مواد پس از اداء حق ترانزيت بالا ، به شرط اين كه در امارات باز نشود اجازه عبور مىدهد ، و براى فروش و مصرف داخل مجازات بسيار سختى قائل شده ، فكر كنيد آيا اين راه صحيح‌تر نيست ؟\r\n\r\nاستعمال سيگار\r\nسؤال 748 : استعمال سيگار از مصاديق اسراف مال است يا تبذير ؟\r\n( جواب ) : بسمه تعالى ظاهراً تبذير است . كم يا زياد ، ( كار بد مصلحت آن است كه مطلق نكنيم . . . ) .\r\n\r\nبيماران مواد مخدّر\r\nسؤال 749 : آموزش و اطلاع رسانى يكى از اصول اوليه ارتقاى بهداشت عمومى در جوامع انسانى است كه اسلام نيز بدان تاكيد ويژه دارد . از سوى ديگر روحانيون و ائمه جماعات به دليل نقش ويژه‌اى كه در جامعه دارند ، مىتوانند در بحث آگاه‌سازى و اطلاع‌رسانى ، به ويژه در مورد كاهش اعتياد و تبعيضى كه نسبت به افراد معتاد روا مىگردد ، كمك شايانى كنند . نظر حضرتعالى درباره بهره‌گيرى از روحانيون و ائمه جماعات در امر آموزش و اطلاع رسانى پيرامون اعتياد ، خطرات آن و رفع تبعيض از افراد دچار بيمارى اعتياد چيست ؟\r\n( جواب ) : بسمه تعالى شك نيست كه كمك به بيماران كارى پسنديده و مصداق حديث « عون الضعيف صدقه » مىباشد و بهترين كمك ارشادى به وسيله روحانيون متعهد و با معنويت انجام مىشود .\r\nسؤال 750 : با توجه به اين‌كه از نظر سازمان بهداشت جهانى و وزارت بهداشت ، فرد معتاد بيمار محسوب مىشود و در صورت تحت درمان‌هاى پزشكى قرار گرفتن طى دوره‌هاى درمانى ويژه ، به مانند ديگر افراد جامعه به زندگى عادى برمىگردند ، حكم شرعى اين افراد چيست ؟ آيا بيمار محسوب مىشوند ؟\r\n( جواب ) : بسمه تعالى در اين كه اين هم يك نوع بيمارى است شكى نيست ، بيمارى سختى است ، در حديث آمده كه برگرداندن معتاد از عادتش شبيه معجزه مىباشد .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nسؤال 751 : با توجه به تأكيد اسلام به شئونات انسانى و احترام به حقوق شرعى و اجتماعى افراد در جامعه و خانواده ، و با توجه به اين كه فرد معتاد جداى از عملى كه انجام مىدهد ، يك انسان است . برخى خانواده‌ها و افراد جامعه اين افراد را طرد كرده و با آنان رفتارى غير انسانى دارند . حتى ديده مىشده گاهى مأموران دولت نيز رفتارهايى تهديدآميز و نامناسب با معتادان دارند . از سوى ديگر اين نوع رفتارها ، مىتواند فرد را به ديگر رفتارهاى ناهنجار بكشاند و جامعه را به خطر بياندازد . از نظر شرعى آيا اين گونه رفتار غير انسانى با معتادان پسنديده است ؟\r\n( جواب ) : بسمه تعالى بايد رعايت عواطف انسانى ، و حرمت شئون افراد بشود .\r\nنهى از منكر غير از ملامت و سرزنش و تحقير مىباشد ، به عكس بايد شخصيت آن‌ها راتقويت‌نمودتا كرامت خود را دريابند تا كار خلاف ، در نظرشان كوچك و حقير شود .\r\n\r\nاحكام حدود و ديات\r\nسؤال 752 : آيا شركت و توقف در مجلس معصيت فى نفسه و فى ذاته حرام است ؟\r\n( جواب ) : بسمه تعالى از برخى روايات اختصاص به مجلس شرب خمر استفاده مىشود ، ليكن از برخى روايات مطلق معصيت استفاده مىشود و هرچند اين دومى از نظر سند قدرى اشكال دارد ، ليكن احتياط در آن است و اگر استفاده تشويق معصيت شود ، حتماً حرام است .\r\nسؤال 753 : دختر و پسرى كه هر دو مجرد هستند ، با هم در ارتباط شغلى بوده‌اند ، دختر به طريقى و توسط غير ، مورد تجاوز جنسى قرار گرفته و به علت عدم دسترسى به متجاوز ، پسر كه از اعضاى كادر درمانى و همكار دختر و همچنين دوست خانوادگى او بوده ؛ به اصرار و خواهش دختر ؛ عمل انجام شده توسط غير را گردن مىگيرد . ولى در دادگاه پس از شكايت توسط دختر ؛ كاملًا منكر اين عمل شده و اعلام مىدارد كه نامه‌اى مصلحتى را جهت رفع و رجوع و حفظ آبروى دختر ؛ به پدر دختر ارسال نموده است . پسر كه از پزشكان مجرب بوده ؛ مدت سه سال است كه در زندان به سر مىبرد ، و دادگاه او را محكوم به اعدام نموده و على رغم رضايت شاكى و آمادگى پسر براى\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nازدواج با دختر و ادله كافى در خصوص عدم وجود اكراه و عنف ، دادگاه همچنان اصرار بر اجراى حكم دارد . خواهشمند است نظر فقهى خود را در اين زمينه اعلام فرماييد .\r\n( جواب ) : بسمه تعالى 1 - حكم زنا براى كسى كه همسر ندارد و تجاوز به عنف هم نبوده ، اعدام نمىباشد . 2 - معطلى سه سال در زندان هم هيچ‌گونه وجه شرعى ندارد .\r\n3 - عنف در تجاوز هم بايد اثبات شود . 4 - اقرار به زنا اشتباه بوده ، ليكن اگر قصد او در اين اقرار حفظ آبروى دختر بوده بايد اثبات شود و در صورت اثبات اساساً حكم زنا ، حتى شلاق ، هم ثابت نمىباشد . 5 - حدود الهى با مختصر شبهه و شكى ساقط مىشود . اميد است قضاة محترم توجه كنند .\r\nسؤال 754 : آيا قاضى بدون دلايل و شواهد قطعى و شرعى و صرفاً به استناد علم خود كه از طريق گواهى پزشكى قانونى بدست آمده ، مىتواند حد زناى به عنف ( اعدام ) على رغم مجرد بودن طرفين و اعلام رضايت شاكيه صادر نمايد ؟\r\n( جواب ) : بسمه تعالى 1 - به نظر اينجانب در حق اللَّه - حدود شرعى - عمل قاضى به علم خود به هيچ وجه جايز نمىباشد ، ليكن اگر عنف اثبات شود حق الناس است .\r\n2 - با فرض مجرد بودن ، اعدام معنى ندارد . هيچ فقيهى چنين حكم نمىكند . البته در غير عنف .\r\n3 - عنف در تجاوز بايد اثبات شود . عنف حق الناس است ، اگر هر كسى كه به جاى قاضى ، پرونده را ببيند يقين مىكند كه عنف بوده ، علم قاضى در اين مورد ، دليل است ، در حقيقت در اين مورد علم قاضى تنها نيست ، علم همگان است ، اگر چنين ، وضوح داشته باشد ، عمل قاضى به علم خود صحيح است .\r\n4 - گواهى پزشكى در اثبات عنف ، امرى تخصصى است كه خود گواهان پزشك بهتر مىتوانند نظر قطعى بدهند و در اختيار قاضى قرار دهند .\r\nسؤال 755 : بر اساس نظر مشهور فقهاء ، هر گاه سارق قبل از شكايت مسروق منه ، مال مسروقه را تحت يد مالك قرار دهد و به وى برگرداند ، حدّ سرقت ساقط مىشود .\r\nلطفاً بفرماييد : آيا در سرقت‌هاى موجب تعزير ، اختلاس ، كلاهبردارى و امثال آن نيز ، اين حكم جارى است و تعزير منتفى مىشود ، يا اين حكم مختصّ سرقت حدّى است ؟\r\n( جواب ) : بسمه تعالى ظاهراً تعزير هم همانند حدّ ساقط مىشود ، ليكن از نظر\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nجنبه‌ى اجتماعى جنايت و براى تنبيه ديگران كه دست به چنين كارى نزنند ، شايد در حدّ و تعزير هر دو ، حق مقدارى تعزير براى حاكم شرع ثابت باشد .\r\nسؤال 756 : با توجه به عبارت فقها كه مىفرمايند مجازات زنا با محارم و زناى به عنف و اكراه قتل است و فرقى بين محصن و غير محصن نيست و با عنايت به اين كه مجازات رجم سخت‌تر از مجازات قتل است بفرماييد : 1 - چرا زانى محصن كه مرتكب زناى به عنف يا زناى با محارم شده رجماً كشته نمىشود ؟ در حالى كه اگر زنا با عنف يا با محارم نبود رجم مىگرديد ؟ ( به خصوص در آن جا كه جرم با بينه اثبات شده است ) .\r\n2 - با توجه به اين كه به اجماع فقها در صورتى كه شيخ يا شيخه محصن مرتكب زنا شوند ، علاوه بر رجم صد ضربه شلاق نيز جارى مىگردد ، در فرض زناى با محارم يا به عنف ، اگر زانى محصن پير مرد باشد ؛ آيا قبل از قتل صد ضربه شلاق بر وى جارى مىشود ؟ اگر جواب منفى است ، چه توجيهى دارد ؟\r\n( جواب ) : بسمه تعالى 1 - اينجانب فكر مىكنم رجم اعمّ از قتل است ، ممكن است رجم شود و كشته نشود . چون در روايات رجم روايت معتبرى دالّ بر اين كه « بزنيد تا بميرد » نيافتم . داريم كه زدند و او مرد ، اما بايد بزنيد تا بميرد در روايت معتبرى نيافتم .\r\nدر روايت مستدرك هست كه سند ندارد ، بنابراين ممكن است با سنگ‌هاى كوچك بزنند تا زير سنگ‌ها پنهان شود ليكن تصادفاً زنده بماند و پس از رفتن مردم بيرون بيايد ، دستور رجم براى مرتبه‌ى دوم نداريم ، ولى به فرض كه رجم براى اعدام باشد در سطح كلى قانون ، زناى به عنف و يا با محارم سنگين‌تر و مجازات شديدترى دارد ؛ زيرا بدون فرق محصن و غير محصن قتل دارد و شلاق هم دارد . و فرار هم اثرى ندارد .\r\n2 - در زناى به عنف يا با محارم ، هم رجم منتفى نيست . چون قتل به وسيله رجم هم ممكن است . 3 - صد ضربه در اين مورد هم نفى نشده است .\r\nسؤال 757 : با توجه به اين كه مجازات زناى پيرمرد محصن رجم و شلاق است و مجازات زناى با محارم قتل است ، چنان‌چه پيرمردى كه محصن است با زنى زناى محصنه مرتكب شود و از طرفى با يكى از محارم خود زنا مىكند ؛ آيا مجازات اين شخص فقط اعدام است يا اعدام به انضمام شلاق به لحاظ پيرمرد بودنش و رجم منتفى مىباشد .\r\n( جواب ) : بسمه تعالى ظاهراً شلاق و رجم منتفى نيست .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nسؤال 758 : با توجه به اين كه انكار بعد از اقرار در زناى موجب قتل و رجم موجب سقوط حد قتل و رجم است ؛ چنان‌چه قاضى در حين اجرا حكم ، علم به كذب منكر دارد ؛ آيا حد در اين فرض ساقط است ، يا بايد قاضى به علمش عمل كند و حد را اجرا نمايد ؟\r\n( جواب ) : بسمه تعالى 1 - انكار بعد الحكم ولو قبل از اجراء حكم فايده ندارد .\r\n2 - در حق اللَّه ، علم قاضى ملاك نيست .\r\nسؤال 759 : 1 - هر گاه زنى چهار بار اقرار كند كه با مردى زنا كرده ولى هيچ اطلاعاتى در خصوص اين مرد ندهد و معلوم نباشد ؛ آيا چنين مردى وجود خارجى دارد يا نه ؟ آيا اين اقرار نافذ است ؟ 2 - هرگاه چهار مرد عادل شهادت دهند كه فلان زن به مردى زنا داده ، ولى آن مرد متوارى شده ، و دادگاه قادر به شناسايى آن مرد نباشد ، آيا اين شهادت نافذ است و جرم را ثابت مىكند ؟\r\n( جواب ) : بسمه تعالى 1 - نافذ است . 2 - نافذ است .\r\nسؤال 760 : 1 - اگر مرد ، همسر صغيره خود را در حال زنا با مردى ببيند ، آيا حق كشتن همسر خود را دارد ؟ 2 - اگر مرد ، همسر خود را در حال زنا با صغيرى ببيند ، آيا حق كشتن زانى را دارد ؟ 3 - اگر مرد ، همسر ديوانه خود را در حال زنا با مردى ببيند ، آيا حق كشتن همسر خود را دارد ؟ 4 - اگر مرد ، همسر خود را در حال زنا با مردى ديوانه ببيند ، آيا حق كشتن زانى را دارد ؟\r\n( جواب ) : بسمه تعالى 1 - ندارد ، اجمالًا صغيره و يا مجنون تكليف ندارد و حكم جواز قتل ندارد . 2 - صغير تكليف ندارد . 3 - ندارد . 4 - ندارد .\r\nسؤال 761 : اگر دزدى مرتكب سرقت حدى شده باشد ، و در دادگاه محكوم به قطع دست شود و كسى بدون اذن قاضى ، دست او را از همان محل حد سرقت يا كم‌تر قطع كند ، آيا محكوم به قصاص مىشود ، يا به جهت مهدور بودن اين قسمت از دستش ، جانى قصاص نمىشود و به ديه و تعزير يا فقط به تعزير محكوم مىشود ؟\r\nدر همين فرض ، اگر جانى دست دزد را بيش‌تر از حد سرقت ، قطع كرده باشد ، حكم چيست ؟ آيا جانى فقط نسبت به مقدار زايد قصاص مىشود يا نسبت به مجموع قصاص جارى است ، و آيا در صورت عدم امكان اجراى قصاص در مقدار زايد ، قصاص به ديه\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nتبديل مىشود ؟ و در صورت جريان قصاص ، در مجموع آيا بايد دزد ، ديه دست را به مقدارى كه بايد در حد سرقت از او قطع مىشد ، به جانى پرداخت كند يا خير ؟\r\n( جواب ) : بسمه تعالى 1 - اگر به همان اندازه كه مهدور است قطع كند ، گرچه گناه كرده ، ليكن قصاص ندارد . تعزير دارد . 2 - اگر بيش از اندازه قطع كرده ديه مقدار زايد را بايد بدهد ( ارش ) . 3 - اگر كم‌تر از اندازه قطع كرده ، مورد تأمل است ، كه آيا براى اين كه مجدداً زجر نكشد به همان اندازه كفايت شود يا هرچند به وسيله‌اى كه زجر اضافه نكشد ، بايد تتمه قطع شود . ليكن اين مربوط به وظيفه حاكم است . اما جانى گناه كرده و حق تعزير دارد ؛ ليكن قصاص ندارد .\r\nسؤال 762 : چنان‌چه شخصى به كسى اظهار دارد كه تو فرزند فلانى ( زيد ) نيستى . آيا دراين صورت حدّ قذف ثابت است ؟ در صورت ثبوت ، حق چه كسى ( مادر يا . . . ) است ؟\r\n( جواب ) : بسمه تعالى ظاهراً معناى جمله روشن است كه به مادر او نسبت زنا مىدهد ، پس حدّ قذف دارد . و مادر او مىتواند مطالبه حق كند . ليكن اگر احتمال اراده‌ى اكراه كند نه زناى اختيارى ، در اين صورت اگر چه به مادر او توهين كرده است و تعزير دارد ليكن حدّ ثابت نيست . و گاهى هم منظور اين است كه ارث اخلاقى از پدر ندارى . اگر احتمال اين‌ها - اكراه يا نفى ارث اخلاقى و عملى - و مانند اين‌ها باشد ، حدّ قذف ثابت نيست .\r\nسؤال 763 : ديده شده كه در مواردى كودكان ، به ويژه دختران ، از سوى والدين و خواهران و برادران ، بستگان و فاميل مورد آزار و اذيت جنسى قرار گرفته و پس از انجام دادن اين عمل وقيح ، با تهديد آنان را مجبور به سكوت مىكنند . حتى ديده شده اين اعمال مدت‌ها ادامه داشته و پس از آشكار شدن ، والدين به خاطر ترس از فاعل اين اعمال شنيع ، از شكايت صرف‌نظر مىكنند . در برخى موارد نيز والدين در دادگاه فاعل اين اعمال شنيع را بخشيده و رضايت مىدهند . در اين صورت نه تنها فاعل كار تنبيه نمىشود بلكه ممكن است در آينده نيز مجدداً به اين كار دست بزند . از سوى ديگر ، به دليل اين‌گونه آزارها ، آينده اين كودكان تباه شده و تصوير ناخوشايندى از جنس مرد يا زن در ذهن آنان نقش مىبندد . از نظر حضرتعالى آيا والدين مجازند كه\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nانجام دهندگان اين فعل حرام را ببخشند ؟\r\n( جواب ) : بسمه تعالى 1 - عمل قبيح مزبور مسلماً حرام است و مستلزم عذاب الهى مىگردد ، مگر اين كه توبه شود و با محبت‌هاى عقلانى ضرباتى كه به روحيه طفل وارد آمده ، جبران شود .\r\n2 - اولياى طفل و اولياء امور بايد حساسيت زيادى روى اين‌گونه امور نشان دهند ، و از طرفى تبليغات ارشادى رسانه‌ها بايد روى امثال اين امور زياد مانور دهند تا ريشه‌ى اين‌گونه اعمال كنده شده و اين‌گونه افراد هم اصلاح شوند . 3 - اين گونه جنايت‌ها غير از جنبه‌ى جنايت شخصى ، جنبه‌ى عمومى جرم كه ضرر امنيتى و اخلاقى بر كل جامعه مىباشد ، بايد مورد توجه باشد و صرف گذشت شخصى ، براى رهايى جانى كافى نيست .\r\nسؤال 764 : در خسارات مازاد بر ديه در صورتى كه جانى قادر نباشد ديه را بپردازد ، آيا بيت المال مسئوليتى دارد يا خير ؟\r\n( جواب ) : بسمه تعالى بيت المال مسؤول است اگر ديه قتل باشد و خسارت مربوط به قتل باشد . و اگر مربوط به اعضا مىباشد ، بيت المال مسؤول نيست و همين‌طور ضامن خسارات مادى هم بيت المال نمىباشد . ليكن از سهم غارمين زكات ، مىتوان داد .\r\nسؤال 765 : در زناى مستوجب رجم كه با علم قاضى ثابت شده چه كسى بايد سنگ را به سوى مرجوم رمى نمايد ؟\r\n( جواب ) : بسمه تعالى به نظر اينجانب با علم قاضى ثابت نمىشود ؛ ولى اگر گفتيم ثابت مىشود خود قاضى ابتدا مىزند و بعد به ديگران اجازه مىدهد .\r\nسؤال 766 : در اجراى حدّ سرقت نسبت به قطع انگشتان آيا سارق مىتواند قبل از اجراى حدّ ، انگشتان خود را بىحس كند ؟ و آيا بعد از قطع انگشتان ، مىتواند آن را پيوند بزند ؟ و نيز در قصاص عضو هم مىتواند پيوند بزند ؟\r\n( جواب ) : بسمه تعالى اشكال ندارد ، ولى نمىتواند پيوند بزند . در قصاص هم همين‌طور . چنان‌كه در روايتى هم درباره‌ى لاله گوش آمده .\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nسؤال 767 : الف ) تفخيذ بين دو مرد چند درصد از لواط است ؟ ب ) علت اين كه اگر سه بار تكرار شود موجب حدّ مىگردد ، چيست ؟\r\n( جواب ) : بسمه تعالى الف ) حدّ لواط را ندارد ، ليكن حرام است و حدّ خاصّ خود را دارد كه يكصد شلاق مىباشد .\r\nب ) اگر در هر دفعه حدّ جارى شده باشد دفعه چهارم حدّ لواط را دارد كه قتل مىباشد . و شارع مقدس دفعات اوليه را قدرى تخفيف داده ، بلكه متنبه شود .\r\nسؤال 768 : زنا اخيراً مبتلا به شده است كه وقتى زن از حق حبس خويش استفاده مىنمايد خود زن يا مرد در اثر فشار غريزه جنسى مرتكب زنا مىشوند لطفاً بفرماييد كه زناى چنين زن و مردى زناى محصنه محسوب مىشود يا غير محصنه ؟\r\n( جواب ) : بسمه تعالى مرد زناكار ، محصن نيست ، ليكن زن زناكار محصنه است .\r\nمگر اين‌كه اطمينان به آينده نداشته باشد ، و لذا مطالبه مهر مىكند و در حقيقت ، شوهر آماده و مورد اعتماد ندارد ، از باب شبهه‌ى حكميه ، درء حدّ مىشود .\r\nسؤال 769 : آيا دلايل در حدود شرعى ، طريقيت دارند يا موضوعيت ؟ در صورت موضوعيت داشتن دلايل در حدود شرعى ، آيا پس از اقامه‌ى دليل ، اقناع وجدان قاضى نيز لازم است يا صرف اقامه دليل به تعداد و ميزان شرعى ، حد بايد جارى شود ولو اين كه قاضى قناعت وجدانى پيدا نكرده باشد ؟\r\n( جواب ) : بسمه تعالى 1 - طريقت دارند ليكن بايد همان طرق مخصوصة رعايت شود . 2 - اگر قاضى علم به خلاف ادله دارد ، نبايد به ادله اعتنا كند ولى اگر صرفاً قانع نشده است و فقط احتمال خلاف مىدهد بايد به ادله عمل كند .\r\nسؤال 770 : 1 - آيا در شهادت به جرائم موجب حد مانند لواط ، قذف و سرقت ، ديدن ( در مثل سرقت و لواط ) و يا ديدن و شنيدن ( در مثل قذف ) شرط است ، يا مجرد علم حاصل از تواتر يا سماع و امثال آن كافى است ، و چنين شهادتى معتبر است ؟\r\n2 - آيا همان‌گونه كه شاهد در زنا بايد صريحاً چگونگى زنا را شهادت دهد كه مثلًا « كالميل فى المكحلة » بوده است ، بفرماييد ؛ الف ) آيا در لواط نيز شاهد بايد به همان نحو جزئيات را بيان كند ؟ ب ) آيا در تفخيذ و مساحقة نيز بايد جزئيات را بيان كند ؟\r\n( جواب ) : بسمه تعالى 1 - در حق اللَّه ، علم قاضى كافى نيست ، در حق الناس اگر پرونده طورى است كه براى هر كسى موجب علم باشد كافى است .\r\n\r\n","description":"","footnote":"","page_name":" 281 ","page_number":281},
  {"content":"\r\n\r\n2 - به هر حال بايد مورد شهادت كه عمل لواط مىباشد ثابت شود و بدون يقين به جزئيات ثابت نمىشود . 3 - در تفخيذ و مساحقة هم بايد اين عناوين به اثبات برسد .\r\nو بدون يقين به جزئيات ثابت نمىشود .\r\n\r\nاحكام ارش و تعزيرات\r\nسؤال 771 : با توجه به آيه شريفه « فمن اعتدى عليكم فاعتدوا عليه به مثل ما اعتدى عليكم » بفرماييد ؛ الف ) اگر در مهد كودك موهاى پسرى را عمداً و بدون ضرورت و بدون اذن پدرش كوتاه كرده باشند و اين كوتاهى در حدى نباشد كه موجب نقص گردد ، آيا قصاص دارد ؟ ب ) اگر بر روى دست كسى عمداً و بدون اجازه با خودكار نقاشى كرده‌اند ، آيا قصاص دارد يا نه ؟\r\n( جواب ) : بسمه تعالى الف ) گرچه آيه كريمه عموم و اطلاق دارد ؛ و اختصاص به قصاص و يا خصوص قصاص نفس و اطراف ندارد ، ليكن قدر مسلّم معناى آيه ، مورد قصاص نفس و اعضا - اطراف - مىباشد . بنابراين در مثال بالا فقط موجب ارش مىشود . ب ) اگر خسارتى وارد شده بايد بپردازد . البته حرمت تكليفى در اين مورد و فرع بالا ، هر دو ثابت است .\r\nسؤال 772 : ضربه‌اى بر شخصى وارد شده است ، ليكن اثرى بر جاى نگذاشته ، آيا اين مورد از موارد ارش است ؟\r\n( جواب ) : بسمه تعالى ارش ندارد ، تعزير دارد .\r\nسؤال 773 : كوبيدگى استخوان‌هاى سر و صورت ديه دارد يا ارش ؟\r\n( جواب ) : بسمه تعالى ارش دارد .\r\nسؤال 774 : 1 - اگر شخصى ، دندان ديگرى را لق كند و دندان لق شده قابل درمان باشد و قصاص به همان اندازه ممكن باشد ، آيا قصاص جارى مىشود ؟ 2 - در صورتى كه دندان لق شده در حكم دندان فاسد باشد و بايد توسط پزشك كنده شود ، آيا قصاص جارى است ، و در فرض جريان قصاص آيا براى قصاص آن ، دندان جانى به همان صورت لق مىگردد يا كنده مىشود ؟\r\n( جواب ) : بسمه تعالى 1 - عملًا امكان ندارد و به فرض ممكن باشد چون نادر است مبناى حكم شرعى قانونى واقع نمىشود و بايد به حكومت ( ارش ) عمل شود .\r\n2 - اين هم قابل قصاص نيست .\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nسؤال 775 : الف ) هر گاه شخصى به صورت غير عمد ، يك ضربه به ديگرى وارد سازد ، ( مثلًا مشتش به صورت ديگرى بخورد ) چنان‌چه ضربه بر روى بدن مضروب ، اثرى به جاى نگذاشته باشد ( ضربه نه موجب تورم شده است و نه تغيير رنگ پوست و نه عوارض و آثار ديگر ) ، آيا ضارب بايد ارش بپردازد ؟ اگر جواب مثبت باشد ، در اين‌گونه موارد ارش چگونه تعيين مىشود ؟ ب ) هر گاه شخصى عمداً به ديگرى ضربه‌اى بزند ، ليكن ضربه هيچ‌گونه اثر ظاهرى و عوارضى را بر بدن مضروب نگذارد ، مسؤوليت ضارب چيست ؟ آيا ضارب بايد تعزير شود ؟ يا اين كه ارش بپردازد ؟ و يا هر دو ؟\r\nج ) چنان‌چه ارش در موارد مزبور ثابت باشد ، با توجه به عدم ورود نقص و عدم وجود اثرى از جنايت ، چگونه بايد ارش را تعيين كرد ؟\r\n( جواب ) : بسمه تعالى فقط در صورت عمد ، حق تعزير است ، بدون ارش .\r\nسؤال 776 : آيا ارش ، غرامت است يا جزيى از ثمن محسوب مىشود ؟ و آيا لازم است ارش را از نقود پرداخت نمود يا پرداخت از اجناس نيز ممكن است ؟\r\n( جواب ) : بسمه تعالى ارش غرامت بدل از تفاوت قيمت صحيح و معيب است و به تعبير ديگر غرامتى است به جاى اضافه‌ى ثمن گرفته شده توسط بايع . و بايد از ماليات محضه - نقد - ادا شود مگر با توافق .\r\nسؤال 777 : در صورتى كه پرداخت از نقود واجب باشد آيا بايد از وجه رايج كشور باشد ( مثل ريال در ايران ) يا از وجوه غير رايج كشور مثل دلار و يورو نيز مىتوان پرداخت نمود ؟\r\n( جواب ) : بسمه تعالى وجه رايج منطقه ، مگر با توافق .\r\nسؤال 778 : چنان‌چه پدر از اموال فرزند سرقت نمايد حدّ سرقت منتفى است ، آيا تعزير دارد ؟\r\n( جواب ) : بسمه تعالى به نظر مىرسد تعزير در هر گناهى كه حق الناس است يا فحشا ، ثابت است ؛ مگر آن‌جا كه پدر حق تقاص داشته ، مثل موردى كه انفاق فرزند بر پدر واجب بوده و فرزند نپرداخته است .\r\nسؤال 779 : آيا اقرار كننده به قتل عمد در دو فرض زير تعزير مىشود ؟\r\nالف ) در فرضى كه بر اساس اقرار و شواهد براى قاضى ، علم به تحقق قتل عمد ، توسط\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nمقرّ حاصل شود و ليكن ولى دم نسبت به اقرار كننده ادعايى نداشته باشد . ب ) در فرضى كه بر اساس اقرار براى قاضى علم به تحقق قتل عمد ، توسط مقرّ حاصل نشود و صرف احتمال باشد . آيا قاضى در موردى كه ولى دم نسبت به مقرّ هيچ ادعايى نداشته باشد ، حق تعزير مقرّ به قتل عمد را دارد ؟ آيا در اين دو مورد قاضى بر اساس روايت حسين بن خالد « واذا كان للناس فهو للناس » حق تعزير ندارد يا به جهت جنبه عمومى جرم يا فعل حرام او چنان‌چه در روايت آمده است تعزير مىشود ؟\r\n( جواب ) : بسمه تعالى اگرجنبه‌ى عمومى اجتماعى داشته باشد تعزير جايز است .\r\nسؤال 780 : آيا در مجازات تعزيرى مىتوان تا حد حبس ابد پيش رفت و فرد را به عنوان تعزير به حبس ابد محكوم نمود ؟\r\n( جواب ) : بسمه تعالى كسى تا كنون ، اين مطلب را به عنوان فتوى نگفته است ليكن شايد چون فقه حكومتى مطرح نبوده است به نظر ما دليل « التعزير دون الحدّ » مربوط به شلاق است ، ولى مفهوم تعزير ، عام است و شامل حبس هم مىشود و مقدار حبس منوط به نظر حاكم شرع است .\r\nسؤال 781 : ماهيت حبس ابد در ممسك ، آيا حدى است يا تعزيرى يا قسم ثالث است ؟\r\n( جواب ) : بسمه تعالى در دليل مسأله چيزى در اين باره ذكر نشده است ليكن چون شرعاً معين شده شايد به مفهوم حدّ نزديك‌تر است .\r\nسؤال 782 : هرگاه قاتل از عمل به خصال كفارات ، امتناع ورزد ضمانت اجراى آن چيست ؟ آيا حاكم مىتواند وى را حبس يا تعزير نمايد ؟\r\n( جواب ) : بسمه تعالى با توجه به اين كه حاكم شرع ولايت بر جامعه در اجراء احكام الهى دارد و كفاره‌ى قتل هم از متفرعات موضوع قتل است و قتل يك مسأله‌ى فردى و اجتماعى است ، به نظر اينجانب حق تعزير ثابت است ، هرچند در همه‌ى تكاليف قائل به تعزير نباشيم .\r\n\r\nتجاوز به عنف\r\nسؤال 783 : 1 - اگر شخصى وارد خانه ديگرى شود و به عنف به همسر ، دختر و پسر او تجاوز ( زنا و لواط ) كند و در حين تجاوز ، يكى از آنان را نيز قذف كند و سپس قبل از اقامه بيّنه توبه كند ، حكم چنين متجاوزى چيست ؟\r\n\r\n","description":"","footnote":"","page_name":" 284 ","page_number":284},
  {"content":"\r\n\r\n2 - آيا زناى به عنف و لواط به عنف فقط حق اللَّه است يا از آن جهت كه بزهكار عرض ديگرى را به زور هتك كرده و هتك آن اشدّ از هتك به قذف است ، علاوه بر داشتن جنبه حق الهى داراى جنبه حق النّاسى نيز مىباشد و على هذا آيا مىتوان گفت حدود بر سه قسم است : الف ) حدودى كه فقط حق اللَّه است مانند حد لواط و زناى به رضايت طرفين كه بدون توبه على اىّ حال حد آن جارى است و با توبه قبل از اقامه بيّنه نيز حد آن ساقط است . ب ) حدودى كه فقط حق الناس است يا جنبه حق الناسى آن در شريعت غلبه داده شده است مانند حد قذف يا حد ممسك ( كسى كه يكى را بگيرد كه ديگرى بر او جنايت كند ) كه اجرا و عدم اجراى آن داير مدار درخواست و گذشت بزه ديده است و توبه و عدم توبه در ثبوت و سقوط آن نقشى ندارد . ج ) حدودى كه هم حق اللَّه و هم حق الناس است و اين دو حق در عَرض هم براى اين حدود ثابت است مانند حد زناى به عنف و حدّ لواط به عنف و لذا عدم اجراى آن منوط به توبه‌ى قبل از اقامه‌ى بيّنه به اضافه‌ى گذشت بزه ديده است و در غير اين صورت ( / عدم توبه يا عدم گذشت بزه ديده ) اين حدود جارى است ؟ 3 - اگر تجاوز به عنف ( زناى به عنف و لواط به عنف و مانند آن ) در نظر حضرتعالى فقط حق اللَّه است و على اىّ حال با توبه‌ى جانى قبل از اقامه‌ى بيّنه ، حد آن ساقط مىشود ، آيا حكومت اسلامى مىتواند به جهت هتك حرمت و هتك عرض مؤمن و ايذاى او توسط جانى يا به جهت جلوگيرى از اختلال در نظم جامعه براى اين موارد در فرض توبه‌ى جانى تعزير قرار دهد ؟\r\n( جواب ) : بسمه تعالى به نظر مىرسد اطلاق ادله توبه نسبت به اعدام جانى ، ثابت است و اعدام نمىشود ليكن به خاطر ايذاء و عنف نسبت به مجنى عليه تعزير مىشود و با نظر حاكم به خاطر عنف ممكن است اشدّ تعزير رعايت شود . و اين جهت حق الناسى اين جرم است و صحيح است كه جرم سه گونه است جهت حق الناسى اين‌گونه جرم‌ها ، فقط جهت مربوط به شخص مجنى عليه نيست ؛ بلكه جهت عمومى جرم ، امنيت جامعه و وهن گناه ، هم بايد منظور باشد و قاضى در تعزير رعايت كند .\r\nسؤال 784 : 1 - با عنايت به رواياتى كه در باب « الرجل يغتصب المرأه فرجها » آمده است ، بفرماييد معيار عنف بودن زنا ، آيا صرف عدم رضايت زن است به قسمى كه بتوان زناى با زن بىهوش يا در حال خواب يا زناى با صغيره يا زناى با مجنون ، زناى به عنف\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nو مشمول روايات باب دانست ؟ 2 - هر گاه شخصى در اثر اضطرار شديد مانند ؛ احتياج شديد به پول براى نجات جان خود و فرزندانش ، عليرغم ميل باطنى و عدم طيب نفس تن به زنا دهد ، آيا مستحق مهر المثل و ارش البكارة - در صورت ثنويت اين دو مفهوم - خواهد بود و يا مشمول « لا مهر لبغى » خواهد بود ؟ و در هر حال وضعيت پولى را كه دريافت داشته چگونه خواهد بود ؟\r\n( جواب ) : بسمه تعالى 1 - همين كه بدون اراده‌ى موطوئه اين كار شده زناء به عنف حساب مىشود . 2 - اين زناست ، گرچه حرمت تكليفى - در فرض واقعى اضطرار - ندارد ليكن حكم وضعى مهر هم ثابت نيست ، آن‌گاه مىتوان گفت كه پس اضطرار هم نيست چون به مهرالمثل نمىرسد ، مگر اين كه پول ديگرى با توافق بگيرد .\r\nسؤال 785 : آيا زنا - اگرچه به عنف باشد - با يك بار اقرار نزد حاكم و اقارير متفرقه نزد غير حاكم باشد و بلافاصله توبه كرده وپشيمانى خود را اعلام نموده باشد محكوم به قتل است ؟\r\n( جواب ) : بسمه تعالى بايد چهار اقرار نزد حاكم باشد و گرنه ثابت نيست البته بيّنه و علم قاضى راه‌هاى ديگرى براى اثبات جرم مىباشند و چون به عنف بوده جنبه‌ى حق الناسى هم دارد و قاضى اگر علم قطعى پيدا كند از جهت حق الناسى مىتواند به علم خود عمل كند .\r\n\r\nاحكام پزشكى\r\nسؤال 786 : اگر پزشكى به اشتباه داروئى را تجويز نمايد ، و پرستار نيز ، بر اساس نسخه پزشك ، دارو را به بيمار بخوراند ، و بيمار در اثر خوردن دارو بميرد ، آيا پزشك كه سبب تلف بوده ضامن است ، يا پرستار كه مباشر تلف بوده ؟ در صورتى كه پزشك ضامن باشد ، دليل آن را بفرماييد .\r\n( جواب ) : بسمه تعالى پزشك سبب اقوى است و اگر خطائى است عاقله ضامن است و اينك كه بيمه تعهد دارد ، بيمه پرداخت ديه مىكند . ولى ظاهراً اين شبه عمد است و به عهده‌ى خود دكتر است ؛ ليكن با قرار بين دكتر و بيمه ، بيمه مىدهد و صحيح است .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nسؤال 787 : هر گاه زنى بخواهد بينى خود را به جهت زيبايى - نه ضرورت پزشكى و جنبه‌هاى درمانى - عمل جراحى نمايد ولى شوهر مخالف عمل مزبور بوده و شكل فعلى بينى زن را مطلوب خود بداند ، بفرماييد آيا رضايت شوهر براى عمل جراحى بينى شرط است ؟ در صورت شرط بودن ، مسئوليت زوجه و پزشك را بيان فرماييد ؟\r\n( جواب ) : بسمه تعالى اگر به استمتاعات مرد ضرر نزند اشكالى ندارد و در غير اين صورت اشكال دارد و براى زن جايز نيست ، اما ضمان مالى ندارد . و پزشك هم كه بنا به خواست زن انجام مىدهد ضمان مالى ندارد . ليكن اگر به استمتاعات مرد صدمه مىزند بايد با رضايت مرد ، عمل كنند .\r\nسؤال 788 : هر گاه مردى بخواهد با اقدامات پزشكى ( وازكتومى ) قدرت توليد نسل خود را به صورت موقت يا دائم از بين ببرد ، آيا رضايت زوجه لازم است ؟ در صورت لزوم و اقدام شوهر بدون اذن زوجه ، چه مسؤوليتى متوجه شوهر و پزشك معالج خواهد بود ؟\r\n( جواب ) : بسمه تعالى به طور دائم ، ( از باب اضرار براى خود مرد ) كلًا جايز نيست ، هر چند زن راضى باشد . و از جهت حق زن شايد بتوان گفت كه كراهت شديده دارد همان‌طور كه در عزل مىباشد .\r\nسؤال 789 : هر گاه زنى بخواهد بدون ضرورت پزشكى با بستن لوله رحم يا بيرون آوردن رحم از باردارى خود جلوگيرى نمايد ، در صورت جواز ، آيا رضايت شوهر ، شرط است ؟ بنا بر آن كه شرط باشد ، اگر پزشكى بدون توجه به نارضايتى شوهر ، اقدام به عمل مزبور نمايد چه مسؤوليتى متوجه وى خواهد شد ؟\r\n( جواب ) : بسمه تعالى بدون رضايت شوهر جايز نيست و عمل پزشك هم جايز نيست ؛ ليكن ضمان مالى ندارد .\r\nسؤال 790 : هر گاه زنى كه با رضايت شوهر ، لوله رحم خود را بسته است ، مجدداً بخواهد آن را باز كند در دو صورت ذيل آيا رضايت شوهر براى باز كردن لوله رحم لازم است ؟ الف ) باز كردن لوله رحم به جهت ضرورت پزشكى بوده و جنبه درمان داشته باشد . ب ) باز كردن لوله رحم براى توليد نسل و يا هر جهت ديگرى غير از ضرورت پزشكى باشد .\r\n( جواب ) : بسمه تعالى در هر دو صورت ، جايز است و رضايت شوهر ، لازم نيست .\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nسؤال 791 : هر گاه بستن لوله رحم يا خارج ساختن رحم و مانند آن جنبه درمانى و ضرورت پزشكى داشته باشد ، آيا رضايت شوهر لازم است ؟\r\n( جواب ) : بسمه تعالى اگر ضرورت دارد ، رضايت شوهر لازم نيست .\r\nسؤال 792 : گاهى عمل جراحى بر عضوى ، مستلزم برداشتن قطعه‌اى از ديگر اعضاى بدن بيمار است . مانند اين كه آسيبى به دست يا پاى بيمار وارده شده كه ترميم آن مستلزم اين است كه قطعه‌اى گوشت يا استخوان و يا رگ از ديگر اعضاى بدن وى برداشته شده و به آن جا پيوند زده شود . الف ) آيا اخذ برائت براى اين بخش از عمل نيز لازم است يا اخذ برائت براى اصل عمل كافى است ؟ ب ) اگر براى اصل عمل اخذ برائت شده ولى براى اين بخش از عمل اخذ برائت نشده و از ناحيه قطع اين بخش از بدن ، خسارتى به بيمار وارد آيد ، آيا پزشك ضامن است ؟ ج ) اگر خسارت از ناحيه قصور پزشك باشد مانند لرزش دست يا مستند به امورى باشد كه از اختيار پزشك خارج است مثل قطع برق يا خراب شدن دستگاه ، حكم ضمان چگونه خواهد بود ؟ د ) جوانى از دنيا رفته و مقدارى پول و ديگر اموال از وى به جا مانده است و والدين وى مىخواهند آن را در يكى از راه‌هاى خير و مستحبى صرف كنند . به نظر حضرتعالى بهتر است وجوه به‌جا مانده در چه موردى صرف شود تاخير بيش‌ترى به ميت برسد ؟\r\n( جواب ) : بسمه تعالى الف ) اخذ برائت اوليه كافى است ليكن احتياط در ذكر اصل و لوازم است . ب ) ضامن نيست ، همان‌طور كه در بالا گفته شد . ج ) دستگاه‌هاى خارج از قدرت پزشك موجب ضمان نيستند ، لرزش دست هم اگر متوقع نباشد همين‌طور . كار پزشك نوعى احسان مىباشد . د ) بهتر است برايش نماز و روزه بدهند .\r\nهر چند قضا بر او نباشد .\r\nسؤال 793 : قطع عضو يا ايجاد جراحتى كه لازمه طبابت باشد ( مثل شكافتن قفسه سينه براى جراحى قلب ، يا پاره نمودن بخشى از شكم جهت عمل آپانديس ) آيا موجب ضمان است ؟ در اين مورد آيا اخذ برائت از بيمار يا ولى او لازم است ؟ در اين زمينه آيا اخذ برائت تأثيرى در ضمان دارد ؟\r\n( جواب ) : بسمه تعالى آن چه كه براى يك عمل جراحى لازم است ، جايز مىباشد و اخذ برائت در آن ، مفيد و مؤثر است و همان برائت اوليه براى اصل و لوازم كافى است ، احتياطاً مستقلًا هم ذكر شود .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nسؤال 794 : پزشكى كه تخصص كافى در زمينه عمل جراحى خاصى ندارد و در عين حال اقدام به اين امر مىورزد و بيمار يا ولى او نيز با علم به اين موضوع به وى مراجعه نموده‌وبرگه‌برائت را نيز امضاء مىكند ، آيا اين امر تأثيرى در رفع ضمان از پزشك دارد ؟\r\n( جواب ) : بسمه تعالى عمل پزشك مزبور با احتمال خطر ، حرام است ، ليكن با فرض علم بيمار يا ولىّ آن ، و امضاء برائت ضامن نمىباشد .\r\nسؤال 795 : آيا اعزام طرفين فحشاء به پزشكى قانونى و غيره براى كشف جرم وجاهت شرعى دارد ؟ و فرقى دارد كه در اين خصوص شكايت شده باشد يا خير ؟\r\n( جواب ) : بسمه تعالى به هيچ وجه جايز نيست ، مگر شكايتى باشد و خصوصاً اگر اتهام تجاوز به عنف باشد كه در آن صورت لازم است .\r\n\r\nاحكام سرقت\r\nسؤال 796 : در مورد اسناد مالكيت ، مدارك شناسايى ، اوراق بهادار ، چك ، سفته ، عكس‌هاى شخصى ، يادگارىهاى خانوادگى و دست نوشته‌هاى شخصى كه فقط براى مالك آن ارزشمند مىباشند و امثال آن‌ها بفرماييد ؛ الف ) آيا مال محسوب مىشوند ؟\r\nب ) آيا موضوع سرقت قرار مىگيرند ؟ ج ) بر فرض مثبت بودن جواب بند « ب » ، آيا سرقت تعزيرى است و يا با وجود شرايط مىتواند سرقت حدى باشد ؟\r\n( جواب ) : بسمه تعالى الف ) ملاك مال به نظر اينجانب اين نيست كه ديگران عموماً براى آن پول بدهند ؛ بلكه اجمالًا هر چند بوسيله يك نفر و از ناحيه همان يك نفر ارزش داشته باشد ، كافى است .\r\nب ) در برخى امور كه صدق ماليت مشكل است ، مىتوان خسارت مربوط به پيدا كردن و يا گرفتن المثنى و مانند آن را مطالبه نمود ، مثل سرقت شناسنامه و مانند آن .\r\nج ) از روايات سرقت مىتوان اين‌طور استنباط كرد كه حدّ در ماليت مطلقه است ، يعنى از نظر همگان مال باشد ، چون عنوان دينار آمده ليكن اين از باب درء حدّ به شبهه است و گرنه مىتوان گفت كه منظور از عنوان دينار ، قيمت و ارزش آن است هرچند شخصى و نه براى عموم .\r\n\r\n","description":"","footnote":"","page_name":" 289 ","page_number":289},
  {"content":"\r\n\r\n\r\nحدّ سرقت\r\nسؤال 797 : هرگاه در سرقت حدّى ، صاحب مال شكايت نكند يا قبل از مرافعه سارق را ببخشد آيا حد و تعزير هر دو ساقط مىشود يا فقط حد سرقت ساقط مىشود و سارق تعزير مىگردد ؟\r\n( جواب ) : بسمه تعالى حدّ ساقط مىشود ليكن اگر حاكم مصلحت بداند تعزير جايز است .\r\n\r\nمجازات هاى اسلامى\r\nسؤال 798 : با توجه به مقتضيات زمان و مكان ، تغيير طبايع حتى در بلاد اسلامى و پيدا شدن ابزارهاى كيفرى مناسب و مورد قبول جامعه در سطح داخلى و خارجى كه اهداف حدود و قصاص را تأمين مىكند ، آيا مجازات هاى منصوص در حدود و قصاص قابل تغيير است ؟ به عبارت ديگر آيا اين مجازات‌هاى منصوص موضوعيت دارند يا طريقيت ؟\r\n( جواب ) : بسمه تعالى اگر چه كسى از فقها نفرموده ليكن احتمالًا عرض مىكنم و به نظر اينجانب احتمال قوى مىباشد كه : اين ادله‌ى مجازات‌ها مشتمل بر دو جهت مىباشد : 1 - اصل عقوبت بازدارنده 2 - خصوص عقوبت مذكوره در ادله . اولى عام و شامل همه‌ى زمان‌ها و مكان‌ها است و دومى متغير و تابع شرايط زمانى و مكانى مىباشد . چه بسا يك مجازات براى كسى بازدارنده نباشد و يا در زمان و مكان خاصى جهت بازدارندگى خود را از دست بدهد . چنان كه گاهى در شرايط خاصى نبايد مجازات‌ها اجرا شود . چنان كه در مسأله 3111 توضيح المسائل ذكر كرده‌ايم ، مراجعه فرماييد ؛ پس مىتوان گفت به احتمال قوى ، حدود خاصّه متغيرند و طريقيّت دارند .\r\nسؤال 799 : آيا شرعاً حبس ابد از مجازات هاى تعزيرى محسوب مىشود و حاكم شرع مىتواند در برخى از جرايم تعزيرى ، مرتكب را به حبس ابد محكوم كند ؟\r\n( جواب ) : بسمه تعالى مىتواند .\r\n\r\nحدّ سفيه\r\nسؤال 800 : در صورتى كه مرتكب يكى از جرايم مستوجب حدّ ، فاقد رشد عقلى بوده و از درك خوبى و بدى كارهاى خود عاجز باشد و قباحت افعال خود را درك نكند\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nو از حرام بودن عمل خود آگاه نباشد ، آيا محكوم به حدّ مىشود و حدّ بر وى جارى مىشود ؟\r\n( جواب ) : بسمه تعالى حدّ در اين صورت جارى نمىشود .\r\n\r\nتظاهر به توبه\r\nسؤال 801 : در مواردى كه توبه مرتكب ، موجب سقوط مجازات است ، چنان‌چه پس از اعمال مقررات راجع به توبه و سقوط حد ، ثابت شود كه مرتكب تظاهر به توبه كرده است‌آيا دادگاه مىتواند سقوط مجازات را ملغى كرده و مرتكب را محكوم به حد نمايد ؟\r\n( جواب ) : بسمه تعالى دادگاه مىتواند سقوط مجازات را ملغى نموده حدّ جارى كند ؛ ليكن در صورتى كه كذب او يقينى و با اقرار خودش ثابت شود .\r\n\r\nاجراء حدود\r\nسؤال 802 : آيا اجراى احكام مقررات كيفرى اسلام مانند حدود ، قصاص ، ديات ، تعزيرات ، ادله اثبات شرعى مقيّد و محدود به زمان حضور امام معصوم عليهم السلام است ، يا در ساير اعصارى كه امكان اجراى اين حدود باشد نيز لازم الاجراء است ؟\r\n( جواب ) : بسمه تعالى بنابر ادله‌ى ولايت فقيه ، در هر زمان كه فقيه مسبوط اليه بوده قوت اجرا دارد بايد اجرا شود .\r\n\r\nبغى بر امام معصوم\r\nسؤال 803 : حكم شرع مقدس اسلام نسبت به كسى كه قصد كشتن و ترور امام معصوم عليهم السلام را دارد ولى در حين عمل و قبل از ارتكاب آن دستگير مىشود و يا مثلًا هنگام تير زدن ، تيرش به خطا مىرود و دستگير مىشود چيست ؟\r\n( جواب ) : بسمه تعالى اگر علنى اسلحه بكشد كه اخافه مردم شود ، يا به طرف امام معصوم اسلحه بكشد محارب است و اگر دشمن امام معصوم است از حكم سبّ مىتوان استفاده نمود كه اين هم حكم اعدام دارد . اگر هيچ‌كدام نباشد و صرف قصد باشد اعدام ندارد .\r\n\r\nبغى بر ولى فقيه\r\nسؤال 804 : حكم اين مسأله در مورد غير امام معصوم عليهم السلام چگونه است ؟\r\n( جواب ) : بسمه تعالى در غير معصوم جريان حكم سابّ ممنوع است ، بلكه اجراء\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nحكم ، باغى هم مشكل است ، مگر اين كه اعتقاداً او را عادل و نائب امام معصوم بداند و عمداً قيام مسلحانه كند .\r\n\r\nشرط در عفو قذف\r\nسؤال 805 : اگر مقذوف قاذف را به نحو مشروط عفو كند مثلًا بگويد ؛ اگر شما اين انتساب را تكذيب و عذرخواهى كردى من شما را مىبخشم ، يا بگويد اگر فلان مبلغ را به من پرداخت كنى من گذشت مىكنم و قاذف به اين شرط عمل كند ، آيا گذشت منجز و قطعى مىشود به نحوى كه عدول از آن مسموع نيست يا اساساً چنين عفو و گذشتى اعتبار ندارد هر چند قاذف به آن شرط عمل كند ؟\r\n( جواب ) : بسمه تعالى اگر به طور شرط نتيجه باشد به صرف عمل به شرط ، خود به خود عفو حاصل مىشود . و اگر به طور شرط فعل باشد يعنى اگر عمل به شرط كند بنابر عفو كردن دارد ، در اين صورت بايد عفو كند و اگر معصيت كرد و عفو نكرد گرچه گناه كرده ، اما عفو ليكن على القاعدة به قاذف هم حد جارى نمىشود لدرء الحدّ بالشبهة اى الشبهة الحكمية .\r\n\r\nاصرار بر گناه صغيره\r\nسؤال 806 : اصرار بر گناه صغيره كه موجب كبيره شدن گناه مىگردد چه موقع محقق مىشود ؟ و منظور از اصرار بر صغيره ، اصرار بر يك نوع گناه صغيره است و يا چند نوع گناه صغيره مختلف كنار هم را هم شامل مىشود ؟\r\n( جواب ) : بسمه تعالى تكرار سه مرتبه از يك گناه ، بدون توبه و طبق برخى ادله اگر يك بار هم باشد ليكن بنا دارد كه هر وقت پيش آيد انجام دهد اصرار مىباشد .\r\n\r\nاحكام حق الناس\r\nسؤال 807 : از روى عصبانيت و ناخواسته به شخصى پرخاش و توهين كردم . سپس بارها از او عذرخواهى و طلب بخشش كردم و به او گفتم كه به هر ترتيبى كه باشد حاضر به جبران هستم ولى او عذر مرا نمىپذيرد .\r\n( جواب ) : بسمه تعالى با پىگيرى بكوشيد حلاليت حاصل شود اگر طورى شد كه به او دسترسى نداشتيد و يا هرچه كرديد او نپذيرفت ، براى خود و هم براى او استغفار كنيد .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nسؤال 808 : شخصى در كودكى قبل از بلوغ با حيوانى كه در ملك ديگرى بوده ، وطى كرده ( نعوذباللَّه ) كه صاحب آن حيوان هم متوجه نشده و حكم ذبح و احراق آن حيوان نيز صورت نگرفته است . آيا اكنون از نظر مالى ، مديون صاحب حيوان است ؟ ضمناً صاحب آن حيوان را نمىشناسد .\r\n( جواب ) : بسمه تعالى به نظر اينجانب وظيفه‌ى حاكم شرع است كه حيوان را احراق يا تبعيد نموده و در صورت احراق پول آن را از واطى بگيرد . و اگر احراق انجام نشده ، پول هم گرفته نمىشود . 2 - احتياطاً خوب است كه طبق ظواهر فتاوى عمل شده و قيمت حيوان به همان قيمت روز وطى پرداخت شود ، ليكن به نظر اينجانب لازم نيست . 3 - اگر خواستيد قيمت حيوان را پرداخت كنيد به عنوان مظالم از طرف صاحب حيوان با اجازه مجتهد به فقير بدهيد .\r\n\r\nاحكام قذف\r\nسؤال 809 : آيا قذف جزو حق اللَّه محض است يا حق الناس يا مشترك بين حق اللَّه و حق الناس ؟ در صورتى كه مشترك باشد شخص مقذوف ، قاذف را عفو نمايد ، آيا حاكم مىتواند به لحاظ حق اللَّه بودن ، قاذف را تعزير نمايد ؟\r\n( جواب ) : بسمه تعالى ظاهراً به اعتبار مفاسد مترتبه اجتماعى ، حق مشترك است و بنابراين حق تعزير دارد .\r\nسؤال 810 : با توجه به خبر بريد العجلى از امام باقر عليه السلام « فى الرجل يقذف القوم جميعاً بكلمة واحدة فإذا لم يسمهم فإنما عليه حد واحد ، وإن سمى فعليه لكل واحد حد » و خبر الحسن العطار قال للصادق عليه السلام « رجل قذف قوما جميعا » فقال : بكلمة واحدة ، قال : نعم ، قال : يضرب حدا واحدا ، وان فرق بينهم فى القذف ضرب لكل واحد منهم حدا » بفرماييد اگر كسى با يك لفظ جماعتى را قذف كند بدون آن كه نام آن‌ها را ببرد ، آيا چند حد بر او اقامه مىشود يا يك حد بر او جارى مىشود ؟\r\n( جواب ) : بسمه تعالى مستفاد از مجموع روايات آن است كه اگر متفرقاً قذف كند ، هر يك جداگانه حدّ دارد و اگر با يك لفظ عام و به اصطلاح با كلمه‌ى واحده قذف كند ، اگر همه‌ى افراد مقذوفين مجتمعاً شكايت كردند يك حدّ دارد و اگر هر يك جداگانه طرح دعوا كردند ، هر يك جداگانه حدّ دارد .\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nسؤال 811 : آيا ارتجالى و ابتدايى بودن در توهين شرط است يا خير ؟ بدين معنى كه اگر دو نفر به يك ديگر توهين كنند فرد اول كه ابتدائاً ديگرى را مورد توهين قرار داده مجرم است و تعزير مىشود . آيا نفر دوم كه در پاسخ به فرد اول او را مورد توهين قرار داده نيز مجرم و قابل تعزير است ؟\r\n( جواب ) : بسمه تعالى هر دو مرتكب حرام شده‌اند ، جرم اولى بيش‌تر است و تعزير يا حد - در صورت قذف - براى هر دو مىباشد و براى اولى تعزير بيش‌تر .\r\nسؤال 812 : با توجه به اين كه هرگاه كسى دو بار مرتكب قذف شود و بعد از هر بار حد قذف بر او جارى شود ، در مرتبه سوم يا چهارم ( با توجه به اختلاف در مبنا ) حد وى قتل است ، بفرماييد : الف ) آيا اين حد قتل ، حق الناس است و با گذشت مقذوف ساقط مىشود ؟ ب ) با فرض آن كه حد قذف يا سرقت در مرتبه سوم يا چهارم حق اللَّه بوده و قابل گذشت نباشد ، آيا رسيدگى و صدور حكم ، به شكايت شاكى خصوصى ( مقذوف يا مسروق منه ) نياز دارد ؟\r\n( جواب ) : بسمه تعالى 1 - حق اللَّه تعالى مىباشد و ساقط نمىشود ، گرچه حاكم شرع مىتواند از باب مصالح و رعايت اهم و مهم در برخى موارد عفو كند . 2 - شاكى خاص نمىخواهد .\r\n\r\nاحكام كالبد شكافى\r\nسؤال 813 : آيا كالبد شكافى جهت بيرون آوردن مال غير از بدن انسان ( اعم از زنده و مرده ) جايز است ؟ مثلًا شخصى قلب مصنوعى ، پلاتين و امثال آن را به عنوان عاريه به شخصى مىدهد و شرط مىكند كه پس از مدتى يا پس از وفات آن شخص ، شىء مورد عاريه برگردانده شود . و يا شخصى ، شيئى قيمتى شخص ديگرى را بلعيده و براى بازگرداندن آن نياز به كالبدشكافى و جراحى است آيا كالبدشكافى در اين مورد جايز است يا نه ؟ و آيا تفاوتى ميان قبل از دفن و بعد از دفن وجود دارد ؟\r\n( جواب ) : بسمه تعالى پيش از دفن و پس از دفن ، فورى ، درآورده مىشود ، ليكن اگر مدتى گذشته كه نبش قبر موجب هتك مىباشد به حكم تالف مىباشد و اگر غصباً بلعيده است بهتر است مصالحه شود . و اگر حاضر به مصالحه نشد ، در غصب ، نبش قبر جايز است .\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nسؤال 814 : آيا خريد و فروش بدن و اعضاى انسان و كالبد شكافى براى تحويل جايز است ؟ حكم قضيه را در مورد انسان مرده و زنده بيان فرماييد ؟\r\n( جواب ) : بسمه تعالى تابع اهم و مهم است اگر براى حيات ديگران لازم است هم‌چون به هدف تكامل علمى ، جايز است ، و ظاهراً مال حساب مىشود و معامله آن جايز است .\r\nسؤال 815 : در موارد جواز كالبدشكافى ، حكم كالبدشكافى جنس مخالف چيست ؟\r\nآيا مرد مىتواند بدن زن و زن بدن مرد را كالبدشكافى كند ؟\r\n( جواب ) : بسمه تعالى اين هم تابع مسأله اهم و مهم است ، ذاتاً جايز نيست ؛ ليكن در مصلحت اهم اشكال ندارد .\r\nسؤال 816 : نگاه كردن به عورت ميت در هنگام كالبدشكافى چه حكمى دارد ؟ و آيا اصولًا كالبدشكافى عورت جايز است يا نه ؟\r\n( جواب ) : بسمه تعالى نيز همين‌طور . اگر مسأله مهم‌ترى در پيش باشد جايز است .\r\nسؤال 817 : در مواردى كه كالبدشكافى جايز است آيا ديه ساقط است يا نه ؟\r\n( جواب ) : بسمه تعالى اگر صريحاً اسقاط ديه نشده ساقط نمىشود و اگر اسقاط نموده تابع اين است كه ديه در اين موارد ، حق است يا حكم . احتمال بيش‌تر استظهار حقّيت شود ، و در اين صورت ساقط مىشود .\r\nسؤال 818 : آيا وصيت به كالبد شكافى و يا اذن اولياء ميت موجب جواز و مسقط ديه مىباشد ؟\r\n( جواب ) : بسمه تعالى صرف وصيت مسقط ديه نيست ، اذن اولياء هم هيچ دخالت ندارد ، ديه‌ى ميت هم فقط در مصالح خودش صرف مىشود . و اصل جواز اين كار هم تابع اهم و مهم مىباشد .\r\n\r\nاحكام وصيت\r\nسؤال 819 : شخصى فوت مىنمايد ، و در روز سوم آن مرحوم در حضور عده‌اى از فاميل و بستگان وصيت نامه‌اى ابراز مىشود . وراث بعد از مداخله آن را مىپذيرند .\r\nپس از 9 ماه از فوت آن مرحوم وراث صورت جلسه‌اى مبنى بر پذيرش وصيت نامه تنظيم مىكنند . به منظور اجراى مفاد وصيت‌نامه مزبور تقبل مىكنند على الحساب مبلغ\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nشصت ميليون تومان بپردازند و يكى از وراث سهم خود را ( 30 ميليون تومان ) به وصى پرداخت مىكند . اكنون وراث مدعى هستند كه ورقه ابرازى ، وصيت مورثمان نيست ؛ ولى وصى منكر ادعاى آن‌ها مىباشد و مىگويد چون نزد خودم امضاء كرده ادعاى ورثه را قبول ندارد . سؤال اين است كه : آيا رد وصيت پس از قبول براى ورثه جايز است يا خير ؟\r\n( جواب ) : بسمه تعالى پس از ثبوت وصيت و وجود امضاء مورّث با گواهى ورّاث ، انكار جايز نيست ، مگر اين كه قرائن تازه‌اى بر عدم صحت انتساب به مورّث كشف شده باشد .\r\nسؤال 820 : 1 - آيا در مقام اجراى وصيت نامه موصى ، وصيت نامه نخستين معتبر است يا وصيت نامه ثانوى كه مورد ترديد قرار گرفته است ؟\r\n( جواب ) : بسمه تعالى اگر وصيت نامه دوم مشكوك است و قرائنى بر جعل آن گواه است ، اعتبار ندارد .\r\n2 - در اين مورد قاعده البيّنة على المدّعى واليمين على من‌انكر جارى است يا خير ؟\r\n( جواب ) : بسمه تعالى در مورد شك در ثبوت وصيت ، بايد با بيّنه اثبات شود .\r\nليكن با فرض صحت امضاء و خط و اطمينان به تاريخ آن ، نوبت به شك نمىرسد .\r\n3 - اتيان سوگند در فرض بالا متوجه كدام طرف است ؟\r\n( جواب ) : بسمه تعالى در مورد نزاع و اختلاف در ثبوت وصيت ، قسم با منكر وصيت است . اين در جهت مال . در جهت اثبات ولايت بر تصرف هم همين‌طور . البته احتياج به قسم براى فصل خصومت و بسته شدن پرونده مىباشد كه دوباره طرح دعوى نشود ، و گرنه همين كه بيّنه نباشد وصيت ثابت نمىشود .\r\nسؤال 821 : مادربزرگ اينجانب در سال 62 فوت نمود ، و حدود پنج ماه بعد از فوت ايشان ، وصى وى كه پسر ارشد و يكى از وارثان حين الفوت مادر بزرگم بوده از دنيا رفته كه از آن زمان تا كنون ميزان يك ششم از اراضى ديمى كشاورزى كه به عنوان ارث از طرف مرحوم پدرم به مادر بزرگم رسيده به طور مشترك در اختيار اينجانب و برادرانم مىباشد كه هر ساله ، پس از كاشت و برداشت ، مبلغى بابت مال الاجاره به ورثه مادر بزرگم پرداخت مىشود ، با توجه به اين كه در حال حاضر مبلغى بابت مال الاجاره\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nو يا حق عبور لوله گاز دولتى در زمين مورد نظر ( سهميه مادربزرگ ) در نزد اينجانب موجود مىباشد ، آيا حضرتعالى اجازه مىفرماييد كه اينجانب با رضايت و اجازه ورثه مادر بزرگم آن مبلغ را جهت نماز و روزه مادر بزرگم بپردازم يا خير ؟ بعد از اين ، تكليف شرعى اينجانب و برادرانم در رابطه با عايدات و يا مال الاجاره زمين اشتراكى فوق الذكر ( سهميه مادربزرگم ) چه مىباشد ؟\r\n( جواب ) : بسمه تعالى اگر مادر بزرگ ، وصيت خاصّى غير از نماز و روزه ندارد ، مىتوانيد با رضايت همه ورثه و از جمله ورثه پسر ارشد ( در مقدار سهم الارث پسر ارشد از مادربزرگ ) در مورد مزبور صرف كنيد . بهترين صدقه همان نماز و روزه مىباشد حتى اگر مادر بزرگ شما قضاى نماز و روزه به عهده‌اش نباشد ، نماز و روزه مستحبى حساب مىشود .\r\nسؤال 822 : شخصى فوت نموده ، اما متوفى وصيت نكرده ؛ آيا مىشود ثلث ماترك آن مرحوم را جدا نمود ؟\r\n( جواب ) : بسمه تعالى بايد با رضايت ورثه ، از سهم كبار ، داده شود ، از سهم صغار ورثه داده نشود .\r\nسؤال 823 : خواهشمندم نظر مبارك را نسبت به سه مسأله شرعى مرقوم فرماييد :\r\n1 - آيا وصيت نامه‌اى كه هنوز به مرحله محضرى شدن نرسيده ؛ منتهى افراد ثقه و مورد اعتماد از جمله هيئت امناى مسجد و مؤمنين محل به عنوان شهود مفاد آن را امضاء و مورد تاييد قرار داده‌اند از لحاظ قانونى ارزش و اعتبار دارد ؟ لازم به ذكر است كه وراث آن مرحوم در حال انجام مراحل قانونى مربوط به انحصار وراثت و . . . هستند .\r\n( جواب ) : بسمه تعالى همان وصيت نافذ است و محضرى شدن دخالت ندارد ، البته در صورتى كه وثوق به وصيت باشد .\r\n2 - اگر فرزندان همسر اول متوفى حاضر به همكارى نشوند و با متن يا مفاد وصيتى كه ديگران به عنوان شهود ، آن را تاييد كردند مخالفت نمايند ، آيا فرزندان همسر دوم متوفى مىتوانند با همين وصيت نامه كه فعلا در دست هست و مورد تاييد و امضاى بسيارى از مؤمنين نيز مىباشد ، براى محضرى شدن آن اقدام نمايند ؟ ( بدون حضور و در نظر گرفتن فرزندان همسر اول و براى جلوگيرى از نزاع و مشاجره ) .\r\n( جواب ) : بسمه تعالى مىتوانند براى محضرى شدن اقدام كنند .\r\n\r\n","description":"","footnote":"","page_name":" 297 ","page_number":297},
  {"content":"\r\n\r\n3 - اگر وصيت‌كننده به عنوان خلع از فرزندى يا عاق والدين نام همسر اول و فرزندانش را از شناسنامه حذف كرده باشد ، آيا تاثيرى در ارث بردن دارد ؟\r\n( جواب ) : بسمه تعالى حذف مزبور هيچ اثرى ندارد و آن‌ها هم ارث مىبرند .\r\nسؤال 824 : در برخى از مناطق جنوب شرق ايران مسأله‌اى را به طور ناصحيح در جامعه مطرح ، كه به يك عرف درآمده و بر اين عقيده هستند كه وقتى زوجه ( زن ) از دنيا رفت زوج ( مرد ) بر او حرام مىشود ، به همين دليل از هر گونه دخالت دادن زوج در امر غسل ، كفن و دفن زن جلوگيرى مىنمايند . نظر مبارك را در خصوص محرميت شوهر پس از فوت زن شرعى و قانونىاش ، شركت او در غسل ، كفن و گذاشتن جنازه در قبر را مرقوم فرماييد . با تشكر فراوان .\r\n( جواب ) : بسمه تعالى حرف اشتباهى است ، جواز غسل و كفن و . . . از آثار زوجيت حال حيات است و جايز مىباشد .\r\nسؤال 825 : شخصى مبلغ ده ميليون تومان را از ثروت خويش در زمان حيات وقف باز سازى حسينيه و امام زاده نموده است ، كه اين امر در زمان حياتشان محقق نگرديد و ايشان در ذيل نامه‌اى شرط نمودند كه در صورت فوت ايشان ، وارثان پرداخت نمايند . اكنون وارثان از پرداخت وجه فوق امتناع مىنمايند . لطفاً حكم شرعى اين مسأله را بيان فرماييد .\r\n( جواب ) : بسمه تعالى اگر در زمان حيات پرداخت نكرده ، بايد رعايت ثلث مال بشود ، اگر ده ميليون و ساير وصاياى او بيش از ثلث مالش نباشد ، نياز به اذن ورثه نيست و آن‌ها نمىتوانند ممانعت كنند ، ليكن اگر بيش از ثلث كل اموال هنگام وفاتش باشد ، بايد از زائد بر ثلث را ورثه كبار اجازه دهند . ضمناً اين وقف نمىباشد . وقف در اشياء ثابته است ، نه پول ، كه تمام مىشود .\r\n\r\nاحكام ارث\r\nسؤال 826 : برادر اينجانبان كه از پنج سال پيش محجور شده ، و دو زوجه وى به عنوان قيم وى انتخاب شده‌اند ، دخترى را كه در حال حاضر 11 ساله مىباشد به عنوان\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nفرزند خوانده پذيرفته‌اند و قصد دارند او را به عنوان فرزند واقعى محجور قلمداد نمايند .\r\nبا عنايت به اين كه محجور عقيم بوده و مىباشد و اينجانبان به لحاظ اين كه محجور پدر و مادر ندارد و در حال حاضر بيش از شصت و پنج سال سن دارد بالقوه وارث مشاراليه مىباشيم و فرزند خوانده حاجب مىباشد ؛ الف ) آيا طرح دعواى نفى نسب اينجانبان موافق شرع مىباشد ؟ ب ) چنان‌چه اينجانبان كه نزديك‌ترين اقارب به محجورمىباشيم ، نتوانيم طرح چنين دعوائى كنيم اين وظيفه شرعى به عهده‌ى چه كسى مىباشد ؟\r\n( جواب ) : بسمه تعالى 1 - شما و هر كس كه مىداند فرزند حقيقى نيست ، لازم است براى حفظ انساب ، اطلاعات و آگاهىهاى خود را به دادگاه اعلام نمايد .\r\n2 - شما هم حق دعوا داريد چون ذى نفع هستيد . ليكن شهادت شما از نظر برخى ، كافى نيست ، بايد شهود محلى ارائه شود .\r\n3 - برادر شما كه محجور مىباشد قيم او طرف دعواست و در برابر شهود بايد ادله‌ى خود را ارائه نمايد .\r\nسؤال 827 : پدرى در زمان حيات خود طبق صلح‌نامه‌اى ، دو قطعه زمين به دو دختر خود مىدهد و دو دختر قبول مىنمايند كه حق ارث خود از پدرشان را به ساير ورثه ببخشند . آيا اين صلح‌نامه و شرطى كه در آن شده صحيح مىباشد ؟ و آيا بعد از فوت پدر ، دختران حق دارند كه ادعاى ارث كنند ؟\r\n( جواب ) : بسمه تعالى اگر قبول گذشت از حق الارث ، در ضمن عقد صلح يا هر عقد لازم ديگرى انجام شده ، بايد طبق آن عمل شده و ارث نگيرند . و ادعاء ارث ، وجهى ندارد .\r\nسؤال 828 : با التفات به ديدگاه بعضى از فقهاء چنان‌چه زنى از شوهر خويش فرزند داشته باشد از جميع ما ترك اعم از زمين و ساختمان ارث مىبرد . پرسشى كه مطرح است اين است كه آيا طبق نظر جنابعالى از عين زمين و ساختمان ارث مىبرد يا از قيمت آن ، و يا اين كه از زمين و ساختمان ( عين و قيمت ) ارث نمىبرد ؟\r\n( جواب ) : بسمه تعالى به نظر اينجانب ، زن از زمين - هر زمينى - ارث نمىبرد نه عين و نه قيمت آن ، و فقط از ساختمان - قيمت ساختمان - ارث مىبرد . نظرات ديگر از نظر فنّى اشكال دارد ، ليكن احتياط مستحب در مصالحه مىباشد .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nسؤال 829 : آيا شرط توارث در نكاح منقطع از سوى زوج يا زوجه نافذ و معتبر است يا خير ؟\r\n( جواب ) : بسمه تعالى به نظر اينجانب نفوذ و صحت ندارد .\r\nسؤال 830 : پدر اينجانب تك پسر خانواده‌اش بوده و چهار خواهر داشته است كه يكى از خواهرهايش هنگام فوت پدرش صغير بوده و يكى ديگر از خواهرها نيز مجرد بوده و پدر از ايشان نگهدارى نموده و ايشان را شوهر داده است و اموال پدرش در يد وى بوده است و دو تن از خواهرهايش هنگام فوت پدر كبيره بوده و ازدواج نيز نموده بودند . پس از سال‌ها پدرم به دليل اين كه از روستاى محل سكونت پدرش به روستاى ديگرى كوچ نموده بوده ، اموال پدرى را فروخته و مبلغ 140000 ريال دريافت نموده و به خواهرهايش گفته كه بيايند و سهم خود را بگيرند ، ولى ايشان گفته‌اند چون تو تنها برادر ما هستى و پسرانت جوان مرده‌اند ، ما نمىخواهيم ، شما بخوريد ولى نوشته‌اى امضا ننموده‌اند و پدرم نيز همين كار را نموده . پس از سال‌ها كه پدرم فوت نمود ما زمينى كه پدرم از پول كارگرى خودش خريده بوده و از اين بابت كه خودش آن را از دست رنج خود خريده مطمئن هستيم را فروختيم و خواهرهاى پدرم كه دو تن مىباشند و فرزندان دو تن ديگر كه فوت نموده‌اند ، ادعا نموده‌اند از پول فروش زمين پدرمان سهم مىبرند در حالى كه يك قطعه از زمين‌هاى پدرشان در روستا مىباشد و در يد يكى از دخترها ( صغير در زمان فوت پدر ) مىباشد و پدرم در وصيتنامه خود نوشته اموالم به فرزندانم مىرسد و اگر خواهرها سهم خواستند از زمين روستا بگيرند .\r\nآيا به خواهرهاى پدرم از پول فروش زمين وى سهمى مىرسد يا خير ؟ و چنان‌چه سهمى مىبرند ، چه مقدار مىباشد ؟\r\n( جواب ) : بسمه تعالى 1 - اگر آن‌ها گفته‌اند پدر مصرف كند و بخورد ، پس مال پدر شده است ، هرچند نوشته‌اى نباشد ، البته بايد اثبات شود . 2 - اگر آن‌ها واقعاً سهم داشته باشند ربطى به زمينى كه بعداً پدر خريده ندارد و اين زمين ارث فرزندان ، يعنى شماها مىباشد . و ربطى به عمه و عموها ندارد .\r\nسؤال 831 : هرگاه مقتول داراى سه فرزند و پدر باشد ، چنان‌چه پدر مقتول فوت‌نمايد و اين پدر ، برادر داشته باشد ، آيا اين برادر از قصاص و يا ديه حسب مورد ارث مىبرد ؟\r\n( جواب ) : بسمه تعالى عموى مقتول در طبقه اول نيست و ارث نمىبرد .\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nسؤال 832 : شخصى فوت كرده است ، و ايشان دو همسر داشته‌اند كه ازدواج با يكى از آنان به طور دائم و قانونى ، و با ديگرى به طور موقت بوده است ، كه همسر اول قبل از فوت طلاق گرفته و مهريه خود را وصول نموده است . ايشان از همسر اول داراى سه فرزند هستند كه در خارج از كشور زندگى مىكنند و هر سه آن‌ها به علاوه مادرشان از دين مبين اسلام خارج گشته‌اند و به مسيحيت رو آورده‌اند . در ضمن آن مرحوم دو خواهر و يك برادر در ايران دارد . لطفاً نظر شرعى خويش را در اين مورد بيان فرماييد .\r\n( جواب ) : بسمه تعالى فرزندان و همسر كه مرتد شده‌اند از ارث محروم هستند وارث متوفى فقط به ورّاث مسلمان - برادر و خواهر و ساير وراث ، طبق طبقات ارث - مىرسد .\r\nسؤال 833 : پدر و فرزندى در سانحه رانندگى فوت نموده‌اند تقدم و تأخر فوت آنان معلوم نيست . همسر اين مرد زنده است و فرزند ديگرى نيست آيا همه‌ى اموال مرد به اين زن مىرسد يا برادر و خواهر اين مرد نيز ارث مىبرند ؟\r\n( جواب ) : بسمه تعالى ارث اموال پدر به فرزند ، و آنچه فرزند دارد به پدر مىرسد .\r\nاز اموال پدر پيش از انتقال به فرزند 18 مىبرد . و از اموال فرزند و حتى از آنچه از پدر به او رسيده 13 از باب فرض به مادر مىرسد . توضيح بيش‌تر : ابتدا فرض موت پدر مىشود و 18 اموال و ( سرمايه و منقولات و هوائى غير منقول ) به همسر او و مابقى به پسر مىرسد ، سپس فرض موت پسر مىشود و 13 اموال اصلى خودش به مادر و 23 سهم پدر در كنار گزارده مىشود ، آنگاه 14 از 23 مزبور را به همسر و بقيه را به برادر و خواهر بنحو : برادر دو برابر خواهر تقسيم مىشود و در همه‌ى اين موارد مصالحه طريق احتياط است .\r\nسؤال 834 : نحوه تقسيم ارث بين وارث كه عبارتند از : پدر - خانم و فرزندان چگونه است . مثلًا پنج ميليون تومان ارث و ماترك گذاشته لطفاً نحوه‌ى تقسيم با شرح مفصل بيان فرماييد .\r\n( جواب ) : بسمه تعالى يك ششم تركه مال پدر ميت است ، 18 تركه مال عيال ، مابقى بين فرزندان تقسيم مىشود ، پسران دو برابر دختران .\r\n\r\n","description":"","footnote":"","page_name":" 301 ","page_number":301},
  {"content":"\r\n\r\n\r\nزمان فحص در مفقودالاثر\r\nسؤال 835 : اموال مفقودالاثر را بعد از گذشت چه مدتى مىتوان بين ورثه او تقسيم كرد و هر يك از ورثه تا چه زمانى بايد موجود باشد تا بتواند از او ارث ببرد ؟\r\n( جواب ) : بسمه تعالى پس از رجوع به حاكم شرع . با فحص چهار سال كافى است ، و بدون فحص ده سال رعايت شود .\r\nسؤال 836 : در صورتى كه يكى از خويشاوندان شخص مفقودالاثر پس از مفقود شدن او بميرد و مفقود الاثر يكى از ورثه‌ى او باشد ، وضعيت ارث بردن او چگونه خواهد بود ؟\r\n( جواب ) : بسمه تعالى مثل بالا . رعايت زمان مىشود .\r\n\r\nمحروم كردن از ارث\r\nسؤال 837 : اينجانب يك سؤال شرعى و فقهى در مورد معامله‌اى كه پدرم به خاطر محروم كردن من و دو خواهرم از ارث به خاطر دو فرزند خردسالش ، كه با ما ناتنى مىباشند ، انجام داده است . كه زمان وقوع معامله سال 10 / 9 / 1375 مىباشد كه در زمان وقوع معامله ، خريداران اهليت قانونى براى انجام چنين معامله‌اى را نداشته‌اند و قادر به پرداخت ثمن معامله نيز نبوده‌اند با توجه به كپى مبايعه نامه كاملًا مشهود مىباشد كه ايجاب از طرف فروشنده ( پدرم ) و قبول از طرف دو فرزند خردسال ( خريداران صغير ) مىباشد . و با توجه به اين مبايعه نامه ديگر هيچ تركه‌اى باقى نمىماند كه بين ما تقسيم شود و من و دو خواهرم كه از همسر اول پدرم مىباشيم از حق قانونى و شرعى كه بايد از پدرمان ارث ببريم محروم مىشويم . لذا از حضرتعالى تقاضاى عاجزانه دارم كه با مشاهده كپى مبايعه نامه‌هاى پيوستى نظريه فقهى و شرعى خودتان را در مورد صحت و سقم معامله انجام شده پدرم با فرزندان چهار و هفت ساله‌اش را بيان نمائيد .\r\n( جواب ) : بسمه تعالى در اين پرونده دو مطلب قابل دقت است : 1 - آيا پدر ولايةً ملك بچه‌ها كرده - كه در آن تاريخ نابالغ بوده‌اند ؟ - ظاهراً اين‌طور است گرچه در عبارت كلمه‌ى ولايت نيامده است . 2 - آيا پدر مالك اين ملك‌ها بوده است ؟ حتماً اين‌طور بوده و اگر نبوده ، آيا فروش غير ملك را كه بعداً شخص مالك مىشود ، جايز و صحيح بدانيم ؟ كه اين محل خلاف است . 3 - ظاهر اين است كه پدر ملك خود را به نام\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nدو فرزند خردسالش كرده و اين كار را ولايةً انجام داده و ولايةً قبول كرده است ، در اين صورت كار پدر قانونى بوده است ليكن بىانصافى كرده . شما توكل بر خدا كنيد ، خداوند شما را خود اداره خواهد كرد ان شاء اللَّه .\r\n\r\nاحكام فرزند خوانده\r\nسؤال 838 : كسانى هستند كه چون فرزند نداشته‌اند ، نوزادى را از طفوليت گرفته و بزرگ كرده‌اند ، آيا اين فرزند اگر دختر باشد به پدر خوانده‌اش و اگر پسر باشد به مادر خوانده‌اش محرم است ؟ آيا پس از وفات پدر يا مادر خوانده ، اين فرزند حق ارث هم دارد ؟\r\n( جواب ) : بسمه تعالى محرم نيستند و حق ارث هم ندارند .\r\n\r\nقضاوت و شهادت\r\nسؤال 839 : در صورت خطاى قاضى در صدور حكم ( خطاى محض ) ، آيا قاضى مسؤول است يا بيت المال يا عاقله ؟\r\n( جواب ) : بسمه تعالى در صورت تقصير ، قاضى مسؤول است ، و بيت المال ضامن است اگر قصور باشد .\r\nسؤال 840 : بيست و يك ماه پيش بر اساس غرض‌ورزى و گزارش كذب ، ضابطين قضايى به منزل پدرى اينجانب كه بنده در آن‌جا ساكن مىباشم ، آمدند و مرا به شكايت شخصى كه شصت و چهار ميليون تومان به بنده بدهكار مىباشد و در نزد بنده چك داشته ، با خود بردند . بعد از گذشت نزديك به دو سال بازپرس دادسرا حكم بر بىگناهى بنده داده و مرا تبرئه نموده است . در مراحل اوليه اينجانب با وكيل خود نزد قاضى رفته و كتباً و شفاهاً خاطرنشان نموديم كه شخص بدهكار به بنده ، ورشكست گرديده و اموال نامبرده را طلبكاران توقيف مىنمايند و از بازپرس درخواست نموديم كه چك‌ها را به اينجانب عودت دهد تا اينجانب نيز مراحل قانونى و ثبتى را انجام دهم ، طورى كه اگر آن موقع در دست بود ، من نفر اولى بودم كه به حقم مىرسيدم و پولم را مىگرفتم ولى بر اثر كوتاهى بازپرس و اكتفاء به گزارش كذب آن زمان چك‌ها را به من ندادند و در حال حاضر به بنده مىگويند كه بروم و چك‌ها را از دادسرا بگيرم و اين در حالى است كه اين\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nچك‌ها ديگر ارزشى ندارد ؛ چرا كه هم شخص فرارى گرديده و هم اموالى به اسم او نمانده است . لطفاً اينجانب را به توجه مطالب فوق راهنمايى فرماييد .\r\n( جواب ) : بسمه تعالى در فرض سؤال ، قاضى و ضابطان قضائى ضامن خسارت شما هستند . بايد با مراجعه به دادگاه انتظامى قضات پىگيرى كنيد .\r\nسؤال 841 : پدر اينجانب شديداً مريض شد به نحوى كه مبتلا به جنون ادوارى شد كه براى همه عيادت كنندگان محسوس بود و بعد از تلاش بىدريغ همه فرزندان و بردن او به بيمارستان‌هاى مختلف ، حالش رو به بهبودى نهاد ، و لكن سفاهت او محرز بود . لذا اينجانب به جهت رعايت مسائل شرعى از يكى از مراجع بزرگ عصر ، به جهت تصرف در اموال پدر كه محتاج به اذن ولىّ و تعيين قيّم بود ، اجازه شرعى از آن بزرگوار گرفتم و ايشان هم شفاهاً با بيان ( با رعايت مصلحت ) اجازه شرعى به اينجانب دادند . بدون اطلاع ما جمعى از طمع‌كاران و كلاهبرداران از ضعف فكرى پدر بناى سوء استفاده مالى و معنوى گذاشتند كه در رأس اين كلاهبرداران دو وكيل بودند كه آن‌ها نيز با همكارى طمع‌كاران خود را وكيل پدر قرار داده بودند و از اين طريق سوء استفاده‌هاى زيادى از پدرمان كردند . با توجه به اين كه اينجانب همه‌ى مراحل قانونى را طى كرده بودم ؛ ولى افراد دادگسترى خيانت نمودند . به حكم آيه لا يحب اللَّه الجهر بالسوء من القول الا من ظلم ، مطالبى را مبنى بر خيانت و دروغ و ظلم وكلاء و بعضى از افراد دادگسترى ، كتباً نوشته و به بسيارى از مراكز مهم دولتى و كشورى فرستاده و بين مسؤولين شهرستان ، و حتى در نماز جمعه شهرستان مربوطه پخش كردم . الف : آيا براى اينجانب جايز بود كه براى دفع ظلم ظالمين خاصه آن هم با آراء ظالمانه علناً اعلان فسق آن‌ها را كنم ؟ ( با توجه به اين كه راه منحصر شد فقط به همين راه ) . ب : آيا جايز است كه اينجانب از باب تقاص ، اموال وكلاء و قضات نااهل را كه با آراء آن‌ها مال پدرمان ضايع شد ، أخذ كنم ؟\r\nج : بعد از آن‌كه اينجانب اعلان فسق كردم ، قضات از دست اينجانب به عنوان نشر اكاذيب در دادسراى ويژه روحانيت شكايت كرده‌اند و در دادسرا قبل از اين كه اين قضات ادعاى خود را با بينه ثابت كنند به من گفتند كه شما نسبت به قانون مملكت بىحرمتى كرده‌اى ، در حالى كه اينجانب اصلًا نسبت به قانون بىحرمتى نكردم ، و تمامى مراحل را از راه قانون پيمودم ولى به نتيجه‌اى نرسيدم . حال آيا آن‌ها مىتوانند\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nتهمت بىحرمتى قانون را به من بزنند در حالى كه بىحرمتى ها از سوى قضات و وكلاء بود ؟ د : آيا جايز است كه در دادگسترى كه اصلًا به فكر پدرمان نبودند به ما كه قيم او بوديم بگويند كه شما هيچ سمتى نداريد ؟ ه : با توجه به از دست رفتن اموال پدر ، آيا براى فرزندان جايز است مراجعه به چنين دادگسترىهايى براى أخذ اموال از دست رفته و يا راه فقط تقاص است ؟\r\n( جواب ) : بسمه تعالى الف ) اگر قاضى خلاف شرع عمل كند فاسق است . ليكن به رعايت مصالح كشورى بهتر است از طريق مراجع قانونى فسق آن‌ها ثابت شود و اگر صلاح دانستند ، اعلام شود . ب ) تقاص جايز است اگر هيچ راهى براى وصول به حق خود نباشيد . ج ) اگر فاسق هستند كه اين اعلام ، نشر اكاذيب نيست . ليكن مصلحت امور مملكتى ، اثبات و اعلام از ما فوق است البته اگر هيچ راهى براى مظلوم نماند ، فرياد به هر صورت جايز است . د ) اگر شما از طرف مراجع تقليد ، قيم پدر شده‌ايد و اين معنى براى قضات ثابت شود حتماً بايد شما را قيم بدانند . ه ) تا ممكن است بايد از طريق قضاء ، هر چند همين قضات ، احقاق حق شود .\r\nسؤال 842 : در جرائم منافى عفت از قبيل زنا و رابطه نامشروع و غيره ، قاضى تا چه حد براى كشف جرم مىتواند دستور تحقيق صادر نمايد .\r\n( جواب ) : بسمه تعالى در اتهام تجاوز به عنف هر راهى كه براى كشف حقيقت باشد . در مورد رضاى طرفين جايز نيست و فقط از راه اقرار يا شهود ثابت مىشود .\r\nسؤال 843 : آيا در ارتباط با جرايم منافى عفت مانند زنا ؛ در تحقيق قاضى بين زنان و مردانى كه مشهور به فساد اخلاقى هستند و غير آن ، تفاوتى وجود دارد ؟\r\n( جواب ) : بسمه تعالى در مشهورين به فساد بايد به عنوان نهى از منكر فشار بيش‌ترى باشد ، ليكن در اصل اثبات جرم ، همان راه اقرار يا شهود است ، مگر اتهام تجاوز به عنف .\r\nسؤال 844 : مالكيّت ششدانگ يك قطعه زمين با پلاك ثبتى معلوم ، متعلق به شخصى است كه آن را به‌طور مشاع به سه فرزند ذكور خود با وصف استيفاى خود از منافع آن به‌طور عمرى منتقل مىنمايد . سپس در زمان حيات خود اقدام به احداث مرغدارى نموده و تمام شش دانگ را به مدت پنج سال به يكى از فرزندان خود در قبال اجاره\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nبهاى معين واگذار مىنمايد . با اين شرط كه در صورت فوت قبل از انقضاء اجاره كليه مالكين اصلى از مال الاجاره بقيه مدت استفاده خواهند كرد ، سپس به سبب كهولت سنى به يكى از وراث كه منافع عمرى خود را به او اجاره واگذار نموده بود ، وكالت نامه‌ى رسمى مىدهد در محل كه به ظرفيت 30 هزار قطعه مرغدارى احداث شده بود با مراجعه به دامپزشكى پروانه‌ى آن را به نام خود اخذ نمايد .\r\nمجدداً پدر ولايتاً از ناحيه‌ى پسر صغير خود و برادر ديگر ( يكى از مالكان ) به موجب وكالت نامه‌ى رسمى در جهت تسهيل اخذ وام و به رهن يا وثيقه گذاردن حق خود و حق فروش كليه اموال مذكوره منحصراً به منظور تأديه كليه بدهىهاى وكيل ناشى از معاملات فوق به بانك كشاورزى وكالت مىدهند . حال با اين مختصر توصيف :\r\n1 . آيا مرغدارى محدوثه در زمان پدر متعلق به كليه مالكين مشاعى است يا منحصراً به وكيل تعلق دارد ؟ 2 . آيا اخذ سند مفروزه بعد از فوت پدر بدون اطلاع مالكين ديگر توسط وكيل نسبت به محلى كه مرغدارى در آن احداث شده با فرض شراكت كليه مالكين مشاعى در ذره ذره ملك مشاعى شرعى و با حقوق مالكين ديگر و قاعده فقهى ( الناس مسلطون على اموالهم ) مغايرت دارد يا خير ؟ 3 . آيا موضوع مصداق آيه‌ى شريفه ( حرمة مال مسلم كحرمة دمه ) مىباشد يا خير ؟\r\n( جواب ) : بسمه تعالى 1 - ملك ، طبق نقل پدر ، مال سه فرزند مىباشد با حفظ حق انتفاع پدر . 2 - اجاره‌ى ملك به يكى از فرزندان به‌طور اجاره صحيح است البته مدت معين باشد ، به نظر ما مدت غير معين هم اگر خطرى از ناحيه‌ى عدم تعيين نباشد ، مثل اين كه طبق مرسوم تا مستأجر آن‌جا نشسته و در اختيار دارد صحيح است . 3 - اگر منافع خود را به صورت اجاره داده ، اجاره عقد لازم است ديگر وكالت دادن براى مرغدارى فقط در موارد ولايت بر فرزند صغير ممكن است ، نه همه‌ى زمين و يا بيش از سهم فرزند صغير . و به هر حال اصل زمين ملك همه‌ى فرزندان است .\r\n\r\nعدالت در قاضى\r\nسؤال 845 : در تصدّى منصب قضا ، آيا قاضى لازم است خود را عادل بداند يا قضاوت‌نيزمثل امامت جماعت است كه اگر مأموم ، امام را عادل بداند بتواند امامت كند ؟\r\n( جواب ) : بسمه تعالى تصدى فاسق جايز نيست ، مراجعين اگر او را عادل مىدانند آن‌ها معذورند .\r\n\r\n","description":"","footnote":"","page_name":" 306 ","page_number":306},
  {"content":"\r\n\r\n\r\nداورى و حكميت\r\nسؤال 846 : دو دوست در امرى اختلاف پيدا مىكنند ، لذا به منظور حل و فصل آن ، سه نفر را به حكميت برمىگزينند تا نظر خود را تقديم دارند ؛ متاسفانه داوران كه مورد اعتماد و وثوق طرفين بوده‌اند ، به نفع يكى از طرفين به نحوى آشكار و مبرهن نظر خود را اعلام مىدارند ، حال سؤال اين است ؛ آيا اين داوران از نظر شرعى و بر اساس آراء مراجع فقهى و شرعى مرتكب خلاف شده‌اند يا خير ؟ و آيا براى آن مجازاتى تعيين گرديده است ؟ و اين مجازات چيست ؟ در صورتى كه اين امر داراى تعزير است با عنايت به قانون كشور ما تعزير آن چه مىتواند باشد ؟ و دادگاه‌ها چه تعزيرى را مىتوانند براى آن تعيين و اجرا نمايند ؟\r\n( جواب ) : بسمه تعالى 1 - اگر مسلم شود كه خيانت در داورى كرده‌اند ، دادگاه حق تعزير دارد ، تعزير هم مىتواند خسارت و جريمه مالى باشد و هم مىتواند زندان و مانند آن باشد . و دادگاه حق معرفى كردن آن‌ها را به جامعه دارد ، تا ديگر كسى اين‌طور عمل نكند . 2 - ظاهر سؤال اين است كه سه نفر مزبور حكم بوده‌اند - يعنى قاضى تحكيم - و احتمال دارد كه منظور حكميت نباشد ، بلكه شاهد منظور باشد . آن هم حكمشان همان است .\r\n\r\nاحكام شهادت\r\nسؤال 847 : 1 - اگر شهادت صبى مميز در جنايت مورد پذيرش باشد ، آيا اين شهادت فقط عليه صبيان حاضر در محل جنايت پذيرفته مىشود ، يا اين كه عليه افراد بالغ نيز شامل مىگردد ؟ 2 - با توجه به اين كه شهادت ولدالزنا پذيرفته نمىشود : الف ) اگر فردى نسبت به يك طرف ( زانى يا زانيه ) زنازاده بوده و نسبت به طرف ديگر چنين عنوانى به جهت شبهه يا جهات ديگر صدق نكند ، آيا شهادت چنين فردى معتبر است ؟ ب ) آيا حكم مسأله در صورت وجود شبهه در طرف مرد و توطئه توسط زن نابكار ( زانيه ) تفاوتى نمىكند ؟\r\n( جواب ) : بسمه تعالى 1 - فرقى نمىكند . 2 - معتبر نيست . 3 - فرقى نمىكند .\r\nسؤال 848 : آيا شهادت فرزند عليه پدر نافذ است ؟\r\n( جواب ) : بسمه تعالى صدوق رحمه الله نقل كرده كه شهادت فرزند عليه پدر جايز نيست ، ليكن سند درستى ندارد ، و رواياتِ جواز بيش‌تر واضح است . به نظر اينجانب\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nدر عرف متشرعه ، اين كار ( يعنى شهادت عليه پدر ) مستنكر است . ليكن اگر شهادت داد دليل روشنى بر ردّ نداريم .\r\nسؤال 849 : 1 - اگر خودكشى در اسلام حرام است ، پس عمليات شهادت طلبانه چه توجيهى دارد ؟ 2 - عمليات شهادت طلبانه به حكم چه كسى ( فقيه يا حاكم اسلامى ) بايد صورت بگيرد ؟ اين مسأله از نظر شيعه و اهل سنت چگونه قابل توجيه است ؟ 3 - آيا اين عمليات ؛ در فرضى كه موجب مفاسدى براى وجهه اسلام و مسلمين شود و ايجاد تنفر كند ، مجاز است ؟ 4 - اگر اين عمليات ، فشارها و مضايق فراوان روحى ، مادى يا جسمى براى مسلمانان داشته باشد ، چه حكمى دارد ؟ 5 - بين قاعده اضطرار و موضوع استشهاد چه نسبتى است ؟ 6 - حكم تعارض ضررهاى مختلف در اين عمليات چيست ؟\r\n7 - تشخيص مصاديق استشهاد با كيست ؟ ( فقيه يا مبادرت كننده و يا . . . ) . 8 - آيا در هر موردى از عمليات اذن مخصوص لازم دارد يا اذن عام كافى است ؟ 9 - اگر چنين اعمالى موجبات استيلاء عدم امنيت و يا لااقل احساس ناامنى را فراهم سازد يا تفرقه و تشتت را در جامعه به دنبال داشته باشد كه به نص صريح قرآن و روايات حرام است ، هم چنان مجاز است ؟ 10 - با فرض مشروعيت ، مرز آن با خودكشى ، تروريسم ، القاء در تهلكه چيست ؟ 11 - با فرض مشروعيت عمليات شهادت طلبانه آيا براى دفاع از سرزمين هاى اسلامى هم مىتوان به چنين عملياتى مبادرت نمود ؟ 12 - بر فرض جواز اوليه آيا با توجه به شرايط موجود مىتوان حكمى نظير تحريم تنباكو ( كه بر خلاف حكم اوليه بود ) در رابطه با اين عمليات داد و براى مقابله با فتنه داخلى و خارجى قائل به تحريم موقت شد ؟ 13 - حكم فقهى و حقوقى تروريسم چيست ؟\r\n( جواب ) : بسمه تعالى 1 - ادله‌ى خودكشى و حرمت آن ، شامل عمليات استشهادى نمىشود ، البته آن‌جا كه اين عمليات جايز است . 2 - نياز به حكم نيست ، زيرا در موارد دفاع مىباشد ، مگر آن كه دفاع هم طورى باشد كه بدون حكم موجب هرج و مرج شود . 3 - اگر موجب تنفر مىشود ولى راه ديگرى براى دفاع نيست ، بايد به هر وسيله ممكن توضيح داده شود كه راهى جز اين نداريم ، هرچند با پخش اعلاميه ، از پيش . و اگر شخص مرتكب عمليات نتوانست ، ديگران . 4 - هم‌چون 3 ، بالاخره بايد رعايت اهم و مهم شود . 5 - موضوع عمليات استشهادى اضطرار و راه ديگر نبودن است . 6 - اهم و مهم رعايت شود . 7 - تشخيص نوعاً با خود شخص است ،\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nمگر اين كه از موارد مشكله باشد كه تشخيص آن هم چون حكم جواز آن ، نياز به حكم حاكم و فقيه دارد . 8 - اگر تشخيص مشكل است ، نياز در هر مورد است . 9 - اهم و مهم رعايت شود . 10 - از جواب اول معلوم شد ، اين در مورد القاء در هلكه و ساير ادله‌ى شرعيه ، و اما تروريسم اصطلاح جديدى است ، اگر معادل « فتك » مىباشد ، آن هم هم‌چون القاء در هلكه . يعنى ادله‌ى خودكشى شامل اين عمليات نمىباشد ، ترور هم در ضرورت‌هاى مهم كه مظلوم دستش به جايى نمىرسد ، براى رفع ظلم جايز است . 11 - آرى جايز است . 12 - با صلاح ديد فقيه حاكم ، آرى مىتوان . 13 - در مواردى كه راه ديگرى براى دفاع نيست و مظلوم راهى ديگر براى رفع ظلم ندارد ، اشكالى ندارد . در خاتمه اساساً عرض كنم كه عمليات استشهادى انواعى دارد از جمله : الف : خود را در ميان دشمن منفجر مىكند . ب : خود را منفجر مىكند ، تا احساسات را تحريك كند ، هرچند منفجر كردن خود در درون دشمن نباشد . ج : به فرمان دشمن خود را مىكشد تا دشمن ديگران را نكشد ، خصوصاً اگر تعداد زيادى باشند . جواز عمليات استشهادى را فقط در صورت اول مىتوان گفت ، اگر راه ديگرى براىمبارزه‌نباشد ، آن‌هم در دفاع نه جهاد ، تفصيلى بيش‌تر لازم است در فرصتى ديگر .\r\n\r\nشهادت و گواهى بانوان\r\nسؤال 850 : اگر مثلا با دو بار اقرار يا شهادت دو مرد عادل ، ثابت شد كه « الف » قاتل عمد است ليكن بلوغ « الف » در حال جنايت مشكوك باشد و خود او نيز مدعى عدم بلوغ در زمان جنايت باشد ؛ در اين صورت راه اثبات بلوغ او از طريق شهادت به گونه‌اى كه قصاص عليه او ثابت شود چگونه است ؟ آيا اگر نساء به شكل منضمات يا منفردات ، به بلوغ او در زمان جنايت ، شهادت دهند كافى در اثبات بلوغ اوست و قاضى مىتواند حكم به قصاص او كند ؟ يا چون اين شهادت جزء العله در اثبات قصاص مىشود لذا اثبات اين بلوغ فقط در صورتى كه با شهادت دو مرد عادل باشد مىتواند موجب حكم به قصاص شود و در غير اين صورت بواسطه‌ى اطلاق رواياتى چون « لا تجوز شهادة النساء . . . فى الدم » ، قصاص با شهادت زن به بلوغ جانى در زمان جنايت ثابت نمىشود و حكم به ديه مىشود يا لااقل به دليل شبهه و لزوم احتياط در دماء قصاص ساقط و به ديه تبديل مىشود ؟\r\n( جواب ) : بسمه تعالى بلوغ ، بلا فرق بين ما يرتبط بالقصاص وغيره يثبت بالرجال والنساء ، وفي خصوص النساء بالنساء .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nسؤال 851 : اگر جنايت عمدى شخصى احراز شده باشد ليكن معلوم نباشد كه آيا وى در هنگام جنايت بالغ بوده است يا خير و قراين و شواهد ظنى نشان دهد كه وى در زمان جنايت بالغ بوده است آيا بدون قسم متهم فقط استصحاب عدم بلوغ جارى مىشود و قصاص ثابت نمىشود يا مدعى مىتواند متهم را قسم دهد و در صورت نكول او و قسم مدعى قصاص او ثابت مىشود ؟\r\n( جواب ) : بسمه تعالى ظاهراً استصحاب جارى است و قصاص نمىشود . قاعده‌ى درء الحدّ عندالشبهه كه شبهات حكميّه را هم شامل مىشود مقتضى همين است .\r\n\r\nايمان و عقل زن از نظر اسلام\r\nسؤال 852 : تا آن جا كه ما مىدانيم در عصر جاهليت با زنان به عنوان يك وسليه استفاده مىشد و آنان را پست مىدانستند ، و پيامبر صلى الله عليه و آله با اين كار مخالفت كرد و حقوق زنان را گرامى دانست و به آنان نيز احترام مىگذاشت ؛ ولى بعضى از روايات معصومين زنان را ناقص العقل مىداند يا ايمان آن‌ها را ناقص مىداند . مانند نهج البلاغه كه انسان را از مشورت با زنان منع مىكند و مىفرمايد : اگر شما را به كار خوبى تشويق كردند اگر واجب بود به حكم واجب بودن آن را انجام دهيد و اگر مستحب بود آن را انجام ندهيد و كلًا زنان را پست مىداند ، چرا ؟\r\n( جواب ) : بسمه تعالى منظور از نقص عقل ، نقص در برابر احساسات خودشان است يعنى احساس زن‌ها بيش از مردها است . نوعا زن‌ها عاطفىتر و احساسىتر هستند . خود زن‌ها ، آن‌ها كه دقيق بوده و تحصيلات دارند ، اعتراف دارند . نقص ايمان هم يعنى چون در ماه چندين روز عبادت نمىكنند - هر چند معذورند - ليكن اثر مىگذارد . ولى اسلام هرگز زن را پست نمىداند .\r\n\r\nاحكام حجر\r\nسؤال 853 : پدر اينجانب به نظر بعضى از پزشكان متخصص ، به جنون مزمن و به نظر بعضى ديگر به جنون ادوارى دچار بود ، دادگاه هم به درخواست دادستان و با توجه به نظر پزشكان متخصص و پزشك قانونى و با تشخيص قضات حكم حجر ايشان و تاريخ\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nشروع حجر را صادر نمود . آقايى از متصرفين زمين‌هاى وى اعتراض نمود ، اعتراض در دادگاه بدوى و ديوان عالى كشور رد ، و حكم اوليه تاييد گرديد . در پرونده خلع يد از املاك پدر حكم حجر ارائه شد . شخصى كه تمام اموال پدر ما را به ناحق تصاحب و تملك و فروخته بود در دادگاه شهرستان ( در حالى كه دادگاه شهرستان صلاحيت رسيدگى به حكم ديوان عالى كشور را نداشت و بايد در همان شعبه‌اى كه رأى صادر شده اعتراض مىنمود ) ، اعتراض كرد . دادگاه شهرستان شكايت ايشان را پذيرفته و حكم حجر را نقض نمود كه شعبه تجديد نظر استان با توجه به مدارك و نظرات پزشكان حكم صادره را نقض و حكم حجر را تاييد نمود و همان شخص مجدداً به شعبه تشخيص ديوان عالى كشور شكايت نمود .\r\nقضات محترم به اين استدلال كه مستندات تجديد نظر خوانده ، مدارك عادى پزشكى است كه مندرجات آن افاده قطع و يقين و علم قطعى و جنون مستقر و ثابت هم‌چنان كه موجب حجر تلقى شود ، ندارد . و بر فرض صحت مندرجات نوشته‌هاى ابزارى تأييد جنون كه در حقيقت معادل زوال عقل و فقدان شعور دانسته شده است نمىتواند محسوب شود . حكم را نقض و ما را به بدبختى و بيچارگى مواجه ساخته است . اين در حالى است كه مدارك موجود در پرونده نتيجه كميسيون‌هاى متعدد پزشكان متخصص و پزشكى قانونى بوده كه به تأييد ديوان عالى كشور رسيده است .\r\nچون لازمه شكايت به رياست محترم قوه قضاييه اعلام خلاف مسلمات فقه بودن حكم از طرف فقهاى عظام است . استدعا دارد نظر فقهى حضرتعالى را در مورد اين كه شعبه تشخيص ديوان عالى كشور جنون ادوارى را موجب حجر ندانسته فقط جنون دائمى و مستقر را موجب حجر مىداند ، اعلام و مشخص فرماييد . از نظر مبارك حكم فوق مخالف مسلمات فقه است يا خير ؟\r\n( جواب ) : بسمه تعالى 1 - جنون مراتبى دارد ، مرتبه بالاى آن كه كاملًا مشهود و روشن است و نيازى به حكم حاكم شرع ندارد و احكام جنون مترتب مىشود . مراتب ضعيف‌تر كه در برخوردهاى متعارف معلوم نمىشود نياز به حكم دارد . چنان‌كه طبع موضوعات احكامى كه بدون نزاع روشن نيست همين‌طور است .\r\n2 - در جنون ادوارى اگر زمان سلامت كم است و جنون شخص در برخوردها معلوم\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nاست ، نياز به حكم ندارد . ليكن اگر زمان سلامت مانند زمان جنون زياد است ، حجر چنين شخصى حكم مىخواهد .\r\n3 - بنابراين در مسأله نياز حجر ، به حكم ، عقيده‌ى ما تفصيل بين موارد است .\r\n4 - در جنون ادوارى هم اگر معامله‌اى در زمان جنون اتفاق بيفتد ، مسلماً محجور مىباشد و فقهاء در اين جهت اختلافى ندارند .\r\n5 - تشخيص اين كه معامله در زمان سلامت بوده يا جنون ، امر قضائى است كه دادگاه با نظر پزشكان متخصص و يا هر جهت ديگرى تشخيص دهد .\r\nسؤال 854 : آيا ولايت پدر و جد پدرى در مواردى كه ولايتشان ثابت است در عرض هم است يا ولايت جد پدرى در صورت نبودن پدر است ؟\r\n( جواب ) : بسمه تعالى ظاهر ادله اين است كه در عرض هم ولايت دارند . و قاعدتاً اگر هر دو اعمال ولايت كردند ولايت آن كه سبقت گرفته و اعمال ولايت كرده است نافذ مىشود .\r\n\r\nجهاد و دفاع و . . .\r\n\r\nجهاد و دفاع و امر به معروف و نهى از منكر\r\nسؤال 855 : با عنايت به اين كه شيوه‌هاى جنگى معاصر نسبت به سابق در ابعاد مختلف متحول و تغييرات اساسى پيدا كرده است ، لطفاً بفرماييد : 1 - نحوه برخورد رزمندگان اسلام با مجروحين دشمن حربى كه قادر بر ادامه جنگ نمىباشند در حين درگيرى و بعد از پايان جنگ چگونه بايد باشد ؟ 2 - حكم شرعى افراد كافرى كه عليه مسلمانان و كشورهاى اسلامى در مسائل نظامى و غير نظامى اقدام به جاسوسى مىكنند چيست ؟ 3 - با عنايت به روايت شريفه « انّ النبي صلى الله عليه و آله نهى ان يلقى السم فى بلاد المشركين » كه در متون مختلف فقهى جهت حرمت استفاده از سم عليه بلاد مشركين مورد استناد قرار گرفته است ، مرقوم فرماييد ؛ آيا در خصوص تسليحات كشتار جمعى مانند بمب‌هاى هسته‌اى و شيميايى و ميكروبى هم همين حكم مىتواند جارى باشد ؟\r\n( جواب ) : بسمه تعالى 1 - اگر رجوع به فئه و گروه و پايگاه خود دارند و خوف ساماندهى جديد باشد ، قتل آن‌ها جايز است و الا جايز نيست .\r\n\r\n","description":"","footnote":"","page_name":" 312 ","page_number":312},
  {"content":"\r\n\r\n2 - دليل روشنى بر جواز قتل جاسوس ، به طور عام ، چه جاسوس مسلمان و چه كافر پيدا نكرديم ، دليل‌هايى كه ذكر شده هيچ كدام مدرك معتبرى ندارند .\r\n3 - بعيد نيست كه همان حكم را دارد ، ميزان كشتار عمومى است كه مجرم و غير مجرم يك جا كشته مىشوند .\r\nسؤال 856 : آيا كسانى كه فرماندهى محاربين را به عهده دارند ، محارب محسوب مىشوند ؟\r\n( جواب ) : بسمه تعالى اگر كار گروهى انجام مىشود و يك شبكه حساب مىشوند ، فرمانده هم محارب است ، ضمن اين كه معمولًا فرمانده هم مسلح است و اسلحه را هرچند در كمر ، ليكن حالت تهديد دارد .\r\nسؤال 857 : 1 - آلوده كردن آب‌ها با استفاده از مواد مسموم كننده و ميكروبى به منظور از بين بردن منابع طبيعى ، كشتزارها و مزارع و همچنين حيوانات اهلى و وحشى در بلاد كفر بدون وجود ضرورت جنگى چگونه است ؟ 2 - آيا بيمارستان‌ها و كادر پزشكى و امكانات مربوطه كه براى مداوا و درمان شهروندان غير نظامى و مجروحين جنگى به كار گرفته مىشوند مىتوانند هدف حمله قرار گيرند ؟ 3 - آيا اماكن عبادى در بلاد كفر از جمله كليسا ، كنيسه و مسجد بدون ضرورت نظامى و بدون اين كه براى اهداف نظامى استفاده شوند ، در جريان جنگ مىتواند هدف حمله نظامى قرار گيرد ؟ 4 - آيا اموال و منازل شهروندان غير نظامى در بلاد كفر در صورت بروز جنگ مصون از تعرض هستند ، در صورت ممنوعيت تعرض ، آيا استرداد اموال ربوده شده آنان الزامى است و آيا معيار مشخصى براى تفكيك بين اموال و اشخاص نظامى و غير نظامى وجود دارد ؟ 5 - آيا هدف قرار دادن و انهدام اماكن فرهنگى از جمله كتابخانه‌ها ، مدارس ، مراكز علمى و انتشاراتى در بلاد كفر در جريان جنگ مجاز است ؟\r\n( جواب ) : بسمه تعالى 1 - جايز نمىباشد . 2 - جايز نيست . 3 - جايز نيست . 4 - اگر نظاميان را امداد نمىكنند ، مصون از تعرض هستند و اموال ربوده شده مسترد مىشود و صاحبان اموال هم معلوم هستند كه نظامى هستند يا خير . 5 - اگر نشر خلاف عليه اسلام نباشد جايز نيست .\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nسؤال 858 : احتراماً به استحضار مىرساند : امت غيور حزب اللَّه به جهت دفاع از آرمان‌ها و ارزش‌هاى اسلامى قصد دارد واحدى تحت عنوان ( باشگاه اسلامى مرصاد ) را با اهداف ذيل راه اندازى نمايد : 1 - مقابله با تهاجم دشمن عليه مقدسات اسلامى ، كه در سه سال اخير به شكل سازمان يافته و به هتك حرمت همه‌ى داشته‌هاى اسلام پرداخته است . 2 - ايجاد ظرفيت علمىِ انسانى منسجم در حمايت از ارزش‌هاى اسلامى با استفاده از نخبگان جهان اسلام . 3 - ايجاد سپاه صيانت از ارزش‌هاى اسلامى با استفاده از نيروهاى ارزشى ، كه با يارى خداوند ظرفيت انسانى مهمى در حوزه علمى و اجتماعى در برخورد با تهاجم همه جانبه استكبار عليه هر نقطه از جهان اسلام ، وجود دارد و توليد و تقويت وحدت كلمه فيما بين نيروهاى ارزشى در جهان اسلام امرى مهم و اصيل در توسعه نهضت نرم‌افزارى خواهد بود . خواهشمند است به جهت ضرورت امر ما را از راهنمايىهاى بزرگوارانه خود بهره‌مند فرماييد .\r\n( جواب ) : بسمه تعالى 1 - اصل كار ضرورى و لازم است . 2 - نيروى جوان فعال در داخل و خارج كشور آماده فداكارى هستند ، خصوصاً در خارج كشور جوانان تشنه‌اى هستند و خوراك معنوى مىخواهند . 3 - مهم ، وسيله‌ى نشر خوراك و رساندن به نيروى فعال مىباشد .\r\nسؤال 859 : احتراماً ، مدتى است در منطقه ما افرادى ، فاقد هر گونه سواد حوزوى و كلاسيك ، و تحت عنوان هيئت مذهبى به نام حضرت ابوالفضل ، جوان‌ها را كه بعضاً معتاد هستند را با گرفتن مبلغى به عنوان حق عضويت جذب هيئت خود كرده و با خوراندن گردى ( معلوم نيست مواد تشكيل دهنده اين گرد چيست ، و در افواه عمومى مىگويند از مواد شيميايى تركيب شده است ) ، در اين افراد چنان تحول روحى به وجود مىآوردند ، كه در انجام عبادات مرز افراط را نيز گذرانده‌اند و با گذشته خود - ظاهراً وداع كرده‌اند . با اين وصف آيا شركت در اين گونه هيئت‌ها و خوردن اين گرد ، جايز است ؟ رفت و آمد كردن و خوردن و آشاميدن در منزل اين افراد جايز است ؟ آيا براى سر به راه شدن فرزندانمان مىتوان آن‌ها را به شركت در اين مراسم‌ها تشويق كرد و امور آن‌ها را به دست فردى با گذشته مبهم و فاقد علم سپرد ؟\r\n( جواب ) : بسمه تعالى با فرض اين كه با گَرد مزبور ، افراد معتاد را جذب مىكنند ، مخالفت با آن‌ها نكنيد ؛ ليكن دقيقاً مراقبشان باشيد كه رياست افراد بيسواد در آينده\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nخطر بسيارى دارد ، اگر بتوانيد در جلساتشان شركت كنيد و مسأله تقليد از مرجع و ارشاد يك نفر روحانى باسواد را برايشان جا بيندازيد ، كار مهم و ثوابى انجام داده‌ايد .\r\nهمين جواب ما را هم احياناً به افرادى از آن‌ها و ديگران نشان بدهيد براى آينده‌شان مفيد است ، تا نگويند چرا نگفتيد ، فعلًا به عنوان پلى براى گذر از اين مرحله خطرناك اعتياد ، از آن‌ها استفاده كنيد .\r\nسؤال 860 : نظام آموزش و پرورش بنا به گفته محققين كه مىتواند نقش اساسى و مهم در ارتقاى معارف دين اسلام و همچنين ترويج و گسترش آموزه‌هاى دين اسلام را داشته باشد ، آيا در اين زمينه مسؤوليتى را بر عهده دارد ؟\r\n( جواب ) : بسمه تعالى آموزش و پرورش يكى از بزرگ‌ترين عوامل ترويج سلامت و نيز فساد مىتواند باشد . اگر معلمان و دبيران سالم و دلسوز باشند و اطلاعات هرچند مختصرى از زندگى پيامبر و ائمه عليهم السلام داشته باشند ، مىتواند به سلامت دانش‌آموزان كمك مؤثرى داشته باشند . مشروط به آن كه آن چه را نمىدانند ارجاع به دانشمندان بدهند ، اگر هفته‌اى يك بار دانش‌آموزان را به ملاقات علماء و مجالس ذكر فضائل اهل بيت عليهم السلام ببرند بسيار مؤثر است . متانت و وقار و ديانت معلمان بسيار مؤثر است . چنان كه يكى از عوامل بسيار تأثيرگذار ، رسانه‌ها و به خصوص تلويزيون مىباشند . برخى فيلم‌هاى تلويزيون براى جوان‌ها تأثيرات غير طبيعى غريزه جنسى مىآورد و متأسفانه اولياء امور يا غافل‌اند يا تغافل مىكنند .\r\nسؤال 861 : برخى از مردم كه متأسفانه به بهانه‌هاى واهى ، امر به معروف و نهى از منكر را ترك كرده‌اند ، علاوه بر ترك اين واجب مهم الهى ، اقدام به تخريب و بدگويى از آمران به معروف مىنمايند . آيا اين بدگويىها كه گاهاً موجب ترك فعل واجب آمران به معروف مىگردد ، علاوه بر حرمت بدگويى و غيبت و تهمت ، گناه ديگرى هم دارد ؟\r\nتوصيه‌ى حضرتعالى به چنين افرادى چيست ؟\r\n( جواب ) : بسمه تعالى اگر انتقاد از روش آمران و ناهيان باشد ، مشكلى نيست .\r\nولى مخالفت با اصل امر به معروف و نهى از منكر مسلماً جايز نيست .\r\nسؤال 862 : سؤال اينجانب اين است كه آية اللَّه چرا در مقابل اين همه تبعيض‌ها و ناملايمات كه به اسم اسلام و كلمه مقدس تشيع صورت مىگيرد ، سكوت اختيار\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nكرده‌اند . آيا اسلام فقط به نماز و گوشه‌گيرى است . آيا پيامبر صلى الله عليه و آله نفرموده‌اند ، كه هر كس شب را به صبح برساند و از مسلمان ديگرى اطلاع ندارد ، مسلمان نيست ؟\r\n( جواب ) : بسمه تعالى به مقدار امكان گفته‌ايم ، البته ما وظائف مختلفى داريم ، فقط يك وظيفه نيست ، تنوع كار مراجع بسيار زياد است و در هر يك به قدر امكان انجام مىشود .\r\nسؤال 863 : بنده در يك اداره دولتى كار مىكنم و با كسانى همكار هستم كه از بيت المال استفاده ناصحيح مىكنند . بنده به صورت محترمانه و با استفاده از احاديث با آن‌ها صحبت كردم ولى آن‌ها اهميت نمىدهند . آيا گزارش اين كار به رده‌ى بالاتر گناه محسوب مىشود ؟\r\n( جواب ) : بسمه تعالى باز هم از طريق نصيحت ، نهى از منكر كنيد . اگر ضرر مهم‌ترى پيش نمىآيد لازم است براى حفظ بيت المال گزارش كنيد .\r\nسؤال 864 : هم اكنون در ايران افراد معتاد را در محيطهاى زندان و شبه زندان كه همان اردوگاه‌ها هستند ، قرنطينه مىكنند . اين كار ، يعنى جمع كردن معتادان در كنار هم ، باعث افزايش بيمارىها به ويژه ايدز و ساير بيمارىهاى مشابه مىشود . از سوى ديگر زندانى كردن معتادان نه تنها ترك اعتياد آنان را باعث نمىشود بلكه ، احتمال استفاده از روش‌هاى خطرناك‌تر مواد مخدر ، مانند اعتياد تزريقى وجود دارد . هم‌چنين در دين مبين اسلام به مجازات‌هاى جايگزين حبس و زندان كه به تازگى نيز از آن استفاده مىشود ، اشاره شده كه هم مىتواند به درمان آنان كمك كند و هم از آسيب به جامعه بكاهد . نظر حضرتعالى در مورد مجازات‌هاى جايگزين زندان براى معتادان چيست ؟\r\n( جواب ) : بسمه تعالى 1 - نهى از منكر درجاتى دارد كه اولين مرتبه پس از ارشاد و تعليم ، انكار قلبى و سپس فشار بر ترك منكر مىباشد و در اين جهت از اخف ، تدريجاً به اشدّ مىرسد . 2 - با نظر حاكم شرع ممكن است از هرگونه مجازاتى كه طبق مصلحت فرد و جامعه باشد استفاده نمود . 3 - در اين گونه معتادان كه براى ديگر افراد جامعه خطر دارند مراقبت بيش‌تر و گاهى مجازات سخت‌تر ، با نظر حاكم شرع ، مجاز مىباشد . 4 - گفته مىشود يكى از عوامل عدم اصلاح اين گونه افراد در زندان‌ها ، برخى از عوامل اجرايى ميان خود مأمورين هستند كه در برابر وعده پاداش مادى ،\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nمواد مخدر را به زندان مىآورند . بايد با اين گونه مأمورين - اگر هستند - به شدت برخورد شود . 5 - شايد بهترين مجازات ، اردوگاه‌هاى كار اجبارى ، همراه با برنامه‌هاى ارشادى و با مراقبت كامل باشد . مثلا زمين‌هايى حصار شده براى آباد كردن در اختيار اين گونه اردوگاه‌ها قرار گيرد و يا كارخانه‌هايى ايجاد شود كه تحت مراقبت كامل ، آن جا كار كنند .\r\nسؤال 865 : با توجه به اين‌كه در اسناد بين‌المللى براى مصونيت اماكن خاصى از قبيل مراكز عبادى ، فرهنگى ، بيمارستانى تأكيد خاصى شده ، بيان فرماييد : با توجه به نو ظهور بودن بعضى از مصاديق فوق ، در مورد محترم بودن چنين اماكنى در جريان مخاصمات مسلحانه ، مبانى و معيارهاى اسلامى حمايت از آن‌ها را چگونه مىتوان به دست آورد در حالى كه در منابع روائى و فقهى تنها به اماكن عبادى پرداخته شده است ؟\r\n( جواب ) : بسمه تعالى مصونيت مراكز عبادى را پيامبر صلى الله عليه و آله در روايت منع كشتن راهبان و صومعه نشينان بيان كرده‌اند . يعنى آن‌ها مصون از تعرض هستند . مراكز فرهنگى اگر اعتقاد سالم است مثل همان صومعه نشينان هستند و فرقى ندارند و اگر فرهنگ باطل است و تبليغ عليه اسلام مىشود كه مركز فكرى دشمن مىباشد و مصونيت ندارد . بيمارستان‌ها هم مصونيت دارند چون نهى از كشتن بيماران وارد شده است .\r\nسؤال 866 : نظر به اين‌كه واژه‌ى ضرورت ( ضرورت جنگى ) به طور گسترده در منابع فقه الجهاد به كار رفته است ، بفرماييد : الف ) منظور از ضرورت ( ضرورت نظامى ) چيست ؟ ب ) آيا معيارهاى مشخصى براى تحقق ضرورت نظامى وجود دارد ؟\r\nج ) ضرورت واقعى كه موجب جواز استفاده از هر نوع تسليحات و شيوه‌هاى جنگى مىشود چيست ؟ د ) چه مصاديقى را مىتوان براى ضرورت نظامى از نگاه اسلامى معرفى كرد ؟\r\n( جواب ) : بسمه تعالى مفهوم كلى اضطرار و ضرورت كه روشن است : ناچارى . و اما مصداق آن و تشخيص موارد به عهده‌ى ولى امر ( حاكم شرع ) مىباشد . برخى موارد هم محل خلاف است از جمله اگر كفار تعدادى از مسلمين را سپر خود قرار دهند و از پشت سر آن‌ها به همه‌ى مسلمين مىتازند آيا ضرورت حساب مىشود و ريختن خون اين مسلمان‌ها جايز است ؟ روايتى هم درباره‌ى جواز اين كشتار داريم .\r\n\r\n","description":"","footnote":"","page_name":" 317 ","page_number":317},
  {"content":"\r\n\r\n\r\nعكس هنر پيشه‌گان و ورزشكاران\r\nسؤال 867 : بعضى از دانش‌آموزان عكس هنرپيشه‌گان و ورزشكاران را جمع آورى مىكنند كه حجاب خوبى هم ندارند و احتمالًا مفسده دارد و آيا مسئولين مدرسه مىتوانند چنين دانش‌آموزانى را از مدرسه اخراج كنند ، و اصولًا نگه‌دارى اين‌گونه عكس‌ها و چاپ و پخش آن چه حكمى دارد ؟\r\n( جواب ) : بسمه تعالى به نظر اينجانب بايد در منع توزيع سخت‌گيرى شود و اگر مؤثر نشود اخراج شوند ، اگر اداره‌ى كل مانع اخراج نشود ! ! متأسفانه آزادى بيش از حدّ دانش‌آموزان ، موجب فساد محيط آموزشى شده و اين به ضرر كل جامعه است .\r\n\r\nاستراق سمع و گذاشتن شنود\r\nسؤال 868 : آيا اصولًا براى قاضى و مأموران دولت ، گذاشتن وسايل شنود و ديگر وسايل پيشرفته براى كشف جرم وجاهت شرعى دارد ؟\r\n( جواب ) : بسمه تعالى منظور جرم فحشا و فساد اخلاقى است ؟ به هيچ وجه جايز نمىباشد و حرام است . ولى اگر مربوط به عوامل براندازى است و براى جلوگيرى از سقوط نظام اسلامى شنود مىشود ، اشكال ندارد .\r\n\r\nشركت در پايگاه بسيج\r\nسؤال 869 : با توجه به اين كه امروزه پايگاه‌هاى مقاومت بسيج محل امنى براى تربيت صحيح نوجوانان و جوانان مىباشد و فرهنگ اسلامى در اين مكان‌ها نشر مىگردد ، نظر حضرتعالى در مورد اهميت اسم نويسى جوانان و نوجوانان در پايگاه‌هاى مقاومت بسيج مساجد كه سنگرهاى دفاع تهاجم فرهنگى هستند ، چيست ؟ والدين در اين امر چه تكليفى دارند ؟\r\n( جواب ) : بسمه تعالى مورد به مورد فرق مىكند . در هر مورد بايد از متصدى و كارگزاران آن‌جا تحقيق شود ، اگر مديريت صحيح است ، بايد افراد براى رفتن به آن‌جا توصيه شوند .\r\n\r\n","description":"","footnote":"","page_name":" 318 ","page_number":318},
  {"content":"\r\n\r\n\r\nاحكام تقيه\r\nسؤال 870 : به اطلاع مىرسانم كه گروهى از مردم روسيه و ارمنستان و . . . بر اثر خواندن كتاب شريف « لو لا فاطمه عليها السلام » كه برگرفته شده از نوارهاى سخنرانى جنابعالى مىباشد كه به زبان روسى توسط اينجانب سيد مصطفى موسوى اف ترجمه شده ، و به برخى كشورهاى شوروى سابق ارسال گرديده و گروهى ( حدود هشتاد نفر ) بر اثر خواندن اين كتاب شيعه شدند ولى حاضر نيستند كه تقيه كنند لذا از خانه و كاشانه خود طرد شده و مجبور به ماندن در كوچه و خيابان هستند لذا از حضرتعالى درخواست راهنمايى اين گروه از تازه مسلمانان شيعه را داريم تا ضمن عمل كردن طبق وظيفه شرعى خود اين مشكل آن‌ها نيز بر طرف گردد .\r\n( جواب ) : بسمه تعالى در شرايط خاص اين عزيزان بايد تقيه كنند كه در قرآن كريم و روايات اهل بيت عليهم السلام توصيه شده است . و امام صادق عليه السلام فرمود : « تقيه دين من و دين پدران من مىباشد . » اين عزيزان تقيه كنند تا بتوانند تكثير افراد مؤمن كنند و محصور نشوند . پيامبر اكرم صلى الله عليه و آله در مورد عمار كه تقيه كرد ، فرمود : او فهميده‌تر از پدر و مادرش مىباشد ، كه آن‌ها تقيه نكردند و از بين رفتند .\r\n\r\nكفر و ارتداد و اسلام\r\n\r\nكافر حربى و ذمى\r\nسؤال 871 : در مورد تعريف غير ذمى و حكم قتل غير ذمىها نظر مباركتان را بفرماييد .\r\n( جواب ) : بسمه تعالى كافر حربى آن است كه در حال حال جنگ با مسلمين است . و كافر ذمى آن است كه سر جنگ ندارد و در كشور اسلامى شرايط حكومت را مىپذيرد . و معاهد هم مثلى ذمى است ، يعنى در كشور ديگرى است و با قرار داد با كشور اسلامى روش مسالمت آميز دارد .\r\n\r\nاحكام ارتداد\r\nسؤال 872 : 1 - آيا توبه مرتد فطرى ، قبل از ثبوت نزد حاكم ، موجب سقوط حدّ قتل مىشود ؟ 2 - آيا توبه مرتد فطرى بعد از ثبوت نزد حاكم موجب سقوط حدّ قتل مىشود ؟\r\n( جواب ) : بسمه تعالى 1 - به نظر اينجانب اصل ارتداد بايد نزد حاكم اثبات شود ، طبع اين حكم از متفرعات حكومت است ، گرچه در روايت محمّد بن مسلم آمده كه :\r\n\r\n","description":"","footnote":"","page_name":" 319 ","page_number":319},
  {"content":"\r\n\r\n« دمه مباح في تلك الحال » ، و در روايت عمار آمده كه : « دمه مباح لمن سمع ذلك منه » ، ليكن عمار ضبط خوبى و حافظه درستى ندارد . و معناى عبارت حديث اول هم اين نيست كه هر كس مىتواند او را بكشد ، بايد دادگاه باشد و حاكم شرع .\r\n2 - و اما قبول توبه : فتواى مشهور اين است كه اساساً توبه مرتد فطرى قبول نيست و صريح روايت ديگر محمّد بن مسلم نيز همين است . و به نظر اينجانب هم توجيه اين روايت ممكن نيست . روايات ديگر هم كه « لا يستتاب » دارد به نظر مىرسد مىخواهد بگويد كه چون توبه‌اش قبول نيست تقاضاى توبه نمىشود ، و گرنه اگر توبه‌اش قبول مىشد معنى ندارد كه بفرمايد : « عرضه توبه بر او نشود » و اساسا استتابه طريقى براى توبه است . و اما اين كه بگوييم معناى روايت محمّد بن مسلم كه مىفرمايد : « لا توبة له » ، يعنى نزد خدا توبه ندارد ، حرف ضعيف و سخيفى است زيرا نزد خدا هر توبه‌اى قبول است و همه اين معنى را قبول دارند . 3 - بحث از اين كه اساساً معناى ارتداد چيست مسأله‌ى ديگرى است . كه آيا منظور عمداً و علماً است يعنى در عين علم به حقانيّت اسلام آن را انكار كند كه اخيراً عده‌اى اين‌طور معنى مىكنند يا اين كه همان معناى معروف است ؛ يعنى صرف ردّ بر اسلام - چون در معناى اول شخص حقيقتاً مسلمان است - و آيا منظور صرف اظهار ردّ است يا تبليغ عليه اسلام . به نظر مىرسد ارتداد قلبى و عملى منظور است ، يعنى در صف كفار قرار مىگيرد قلباً و عملًا .\r\nسؤال 873 : لطفاً بيان فرماييد كه الف : ضرورى دين دقيقاً چه چيزى است كه انكار آن موجب خروج از دين مىگردد ؟\r\n( جواب ) : بسمه تعالى به نظر اينجانب ميزان كفر ، انكار يكى از دو شهادت « لا إله إلّا اللَّه ، محمّد رسول اللَّه » است . انكار ضرورى اگر به انكار شهادتين برگردد كفر است ولى اگر خيال كند كه مثلًا فلان چيز ( مثلًا نماز يا حجاب يا . . . ) را علماى دين در آورده‌اند ، كافر نمىشود گرچه گناه بزرگى است ، زيرا به همه‌ى علماى دين تهمت زده است . و اما معناى ضرورى آن چيزى است كه همه حتى غير مسلمان‌ها هم مىدانند كه مسلمانان اين عقيده و يا اين حكم را دارند .\r\nب : همان‌گونه كه مىتوان گفت كسى از دين خارج شده ، آيا مىتوان كسى را هم از مذهب شيعه خارج دانست ؟\r\n( جواب ) : بسمه تعالى ميزان خروج از تشيع اين است كه قبول نكند كه خداوند\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nبراى پس از رحلت پيامبر صلى الله عليه و آله هم برنامه دارد و امامانى را نصب كرده كه مردم بايد از آن‌ها اطاعت كنند كه اول آن‌ها على عليه السلام است .\r\nج : در صورت مثبت بودن پاسخ « ب » تحت چه شرايطى و با انكار چه مواردى فردى ضرورى مذهب شيعه را انكار كرده و از مذهب شيعه خارج شده است ؟\r\n( جواب ) : بسمه تعالى ضرورى اسلام يعنى چيزى كه همگان حتى غير مسلمان‌ها هم مىدانند ، كه در اسلام و برنامه مسلمان‌ها مىباشد ، مثل حجاب و نماز و روزه و حج و . . . و ضرورى شيعه چيزى است كه حتى غير شيعه هم مىداند كه شعار شيعه است ، مثل همان مسأله امامت . و گفتيم كه به نظر ما انكار ضرورى ميزان نيست بلكه انكار شهادتين در اسلام و انكار اصل امامت در شيعه ملاك است .\r\nد : در صورت مثبت بودن سؤال « ب » بفرماييد آيا خروج از مذهب شيعه به معنى باقى ماندن بر اسلام است ( به فرض اعتقاد به ضروريات مندرج در پاسخ سؤال « الف » ) ؟\r\n( جواب ) : بسمه تعالى از جواب فوق معلوم شد كه خروج از شيعه موجب خروج از اسلام نيست .\r\nه : اگر كسى با اعتقاد و استدلال و برهان مسأله‌اى را كه در تشيع يا اسلام مسلم فرض شده ، قبول نداشته باشد آيا موجب خروج از شيعه يا اسلام مىگردد ؟\r\n( جواب ) : بسمه تعالى ميزان همان است كه گفتيم . انكار شهادتين موجب خروج از اسلام است ، به هر دليل يا بدون دليل . و انكار اصل امامت موجب خروج از تشيع است به هر دليل يا بلا دليل . و منظور ارتداد و خروج قلبى و عملى منظور است .\r\nسؤال 874 : اگر اسلام دينى است كه با شناخت بايد در او وارد شد ، چگونه دختر 9 ساله و يا پسر 15 ساله مىتواند اين شناخت كامل را پيدا بكند لذا اگر به 20 يا 30 يا 40 سالگى برسد و به اين نتيجه برسد كه اسلام دين كامل و به حق نيست چرا مرتد مىشود او كه از اول با شناخت قبول نكرده بود در اين رابطه چه فرمايشى داريد ؟\r\n( جواب ) : بسمه تعالى لازم نيست اسلام با برهان عقلى باشد . يقين كافى است هرچند از راه اعتماد به ديگرى باشد ، ايمان يعنى همان يقين ، نه حتماً با دليل عقلى .\r\nممكن است شخص قبل از كهولت يا جوانى هم به چيزى اعتقاد پيدا كند .\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nسؤال 875 : هرگاه مرتد فطرى قبل از اثبات ارتداد يا دستگيرى ، توبه كند و به آغوش دين برگردد و التزام عملى نسبت به احكام مبين اسلام پيدا كند ولى مثلا سال‌ها بعد با اقرار و ساير ادله شرعى ارتداد او ثابت شود ، آيا توبه چنين فردى پذيرفته مىشود و آثار ارتداد منتفى مىشود يا خير ؟ آيا احكام ارتداد مانند جدايى زوجه ، انتقال اموال او به ورثه و حد قتل هم‌چنان پابرجاست و بايد اجرا شود ؟\r\n( جواب ) : بسمه تعالى نظر مشهور فقهاء همان است كه معروف است يعنى احكام اجرا مىشود و آثار ارتداد منتفى نمىشود . ليكن مىتوان گفت اطلاق دليل ارتداد فطرى ( اطلاق لفظى و مقامى ) موضوع بحث كسى است كه در ارتداد پابرجا باشد .\r\nظهور اين كلمات در موضوع مستقر است . بيش‌تر روايات هم احكام پس از استتابه و عدم استتابه ذكر شده ؛ يعنى در فطرى ، حاكم پيشنهاد توبه نمىكند و برخى روايات هم كه : « لا توبة له » دارد شايد منظور همين باشد يعنى توبه از جانب حاكم ، برايش نيست آن وقت نتيجه اين مىشود كه حاكم درخواست توبه نمىكند ولى اگر خودش توبه نمود ، احكام جريان ندارد . به نظر بعيد مىرسد كه اگر لحظه‌اى يك شخصى كافر شود و فوراً يا پس از ساعتى برگردد ، قتل او لازم باشد . اسلام كه حتى كافر را در تحت حفاظت امنيتى براى استماع ادله‌ى حقه مراقبت جانى و مالى و عرضى مىكند - آيه كريمه‌ى إن استجارك در سوره‌ى توبه - بعيد است با فردى چنين معامله كند .\r\n\r\nتغيير كاربرى زمين\r\nسؤال 876 : اينجانب در سال 1380 اقدام به تأسيس شركت تعاونى مسكن نموده و 100000 متر مربع اراضى مزروعى و باغ از روستائيان خريدارى نموده‌ام و اقدام به فروش اراضى فوق با تعهد تبديل به مسكونى كردم و بدبختانه شهردارى با تغيير كاربرى اراضى فوق به مسكونى مخالفت نمود و چون در تنظيم مصالحه نامه با خريداران ذكر شده است كه اراضى فوق تا پايان سال 1387 تبديل به مسكونى شده و تحويل خريداران خواهند شد در وضعيت مصيبت بارى گرفتار شدم و ممكن است افراد زيادى به اتهام فروش زمين مزروعى به نام مسكونى عليه بنده شكايت كنند ، لذا از محضر حضرت آقا تقاضاى يارى نموده ، استدعا دارم دستور فرماييد رسيدگى شده ، به استناد كدام آيه از كلام اللَّه مجيد و يا قاعده فقهى مىتوانم از شهردارى درخواست تغيير\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nكاربرى نمايم تا مسئولين با تغيير كاربرى موافقت نمايند . تقاضا دارم به خاطر خدا راهنمايى بفرماييد چرا كه من در حال از بين رفتن مىباشم و كارى هم نمىتوانم انجام دهم ، سلامتى و طول عمر حضرت آقا را آرزومندم .\r\n( جواب ) : بسمه تعالى شما گرفتار حكم شهردارى هستيد نه فقهى و شرعى . شرعاً و فقهاً مشكلى نداريد .\r\n\r\nمجهول المالك\r\nسؤال 877 : بنده در مدرسه علميه‌اى مشغول به تحصيل بوده و همان جا زندگى مىكنم ، طلابى قبلا در آن جا محصل بوده و الان فارغ التحصيل شده‌اند و براى تبليغ به شهرستان رفته‌اند ، اما وسائلشان از قبيل كتب ، لباس ، ظروف ، و . . . جا مانده است - لازم به ذكر است كه صاحبشان مشخص نيست - و كسى پىگيرى آن‌ها نمىباشد . آيامىتوانم از وسائل جا مانده - باقى مانده - استفاده و آن را در اختيار طلاب ديگر قرار دهم ؟\r\n( جواب ) : بسمه تعالى 1 - اگر از طريق مديريت مدرسه مىتوان صاحبان اموال را در هر شهرى كه هستند ، پيدا كرد ، بايد رضايت آن‌ها تحصيل شود .\r\n2 - اگر مىدانيد كه آن‌ها اعراض كرده و ديگر آن‌ها را نمىخواهند ، در اعراض مطلق هر كسى مىتواند به قصد تملك تصاحب كند ، و در اعراض از استفاده ( به خاطر سفر و مانند آن ) با نيّت بقاء ملك ، جايز است هر كسى استفاده كند .\r\n3 - اگر هيچ يك از دو فرض فوق - اعراض مطلق ، و يا اعراض از استفاده - نباشد ، بايد به نيّت صاحبان آن‌ها ، از باب صدقه در اختيار افراد محتاج - با اولويت طلاب محتاج - قرار داد كه استفاده كنند .\r\n\r\nمظالم عباد\r\nسؤال 878 : من شاغل هستم و در بيمارستان كار مىكنم مىخواهم بپرسم كه آيا رد مظالم بر من واجب است چون گاهى كارهايى را فراموش مىكنم كه انجام بدهم و مىترسم كه مديون ديگران شوم .\r\n( جواب ) : بسمه تعالى اگر فراموشى طبق متعارف است كه براى معمول افراد پيش\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nمىآيد اشكال ندارد و گرنه با رييس و مدير بيمارستان صحبت كنيد و حليّت بطلبيد ، اگر مربوط به وظيفه‌ى ادارى شماست .\r\n\r\nقصاص\r\n\r\nقتل از روى خيال و توهم\r\nسؤال 879 : متأسفانه در مواردى ديده شده كه والدين ، برادران و بستگان به دلايل واهى ، اقدام به كشتن فرزندان خود مىكنند . به عنوان مثال به دليل ارتباط و دوستى دختر با پسر غريبه ، برادر يا پدر اقدام به كشتن دختر مىكند . در اين موارد به علت هم‌خونى و يا رابطه نزديك ، فرد قاتل از مجازات فرار كرده و با رضايت اولياى دم يا پدر و مادر بودن ، پس از طى كردن دوران كوتاه زندان ، آزاد مىشود . اين كار ، از طرفى ترويج رفتار خشونت آميز و افزايش قتل‌هاى خانوادگى را باعث شده ( كه اسلام كاملًا با آن مخالف است ) و از طرف ديگر باعث سست شدن روابط خانوادگى و فرار و آسيب دختران مىشود . الف ) آيا از نظر شرعى اين رفتار جنون آميز و قتل مجاز است ؟ ب ) از نظر حضرتعالى اين‌گونه مجازات‌ها جامعه را به خطر نمىاندازد ؟\r\n( جواب ) : بسمه تعالى الف ) نعوذ باللَّه ، قتل آن‌ها گناهش به مراتب بيش از فحشا است . ب ) صرف ارتباط و صحبت بدون تحريك شهوانى ، و در حد متعارف ، اشكالى ندارد . آيه كريمه قرآن كه مىفرمايد : « و اذا الموؤدة سئلت : از خاك شده مىپرسند كه به چه گناه كشته شده ! ! » انسان را به شدت مىلرزاند . اين‌گونه خون‌هاى به ناحق ريخته كه به‌خصوص در منطقه خوزستان شنيده شده است منشاء بدبختىهاى فردى و اجتماعى شده و موجب نزول عذاب مىباشد . ظلمى بدتر از اين تصور نمىشود .\r\n\r\nقتل نفس : عمد و غير عمد\r\nسؤال 880 : الف ) چنان‌چه جانى قصد قتل نداشته باشد و ضربه‌اى هم كه وارد نموده است نوعاً كشنده نباشد ، ولى اتفاقاً منجر به قتل شود ، آيا جانى علاوه بر ديه قتل نفس به قصاص جنايت بر عضو نيز محكوم مىگردد ، يا از موارد تداخل است ؟\r\n( جواب ) : بسمه تعالى تداخل وجهى ندارد . هم قصاص عضو و هم ديه دارد اما اگر به قصد كشتن ضربه زده ، فقط قصاص نفس دارد .\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nب ) هرگاه دو نفر ضربات متعدد با فاصله بر مجنى عليه وارد كنند ، مثلًا يكى امروز دست او را قطع كند و ديگرى فردا پاى او را قطع كند و روز سوم مجنى عليه بر اثر سرايت هر دو ضربه فوت كند ؛ آيا هر دو قاتل هستند و از موارد شركت در قتل است ، يا فقط نفر دوم قاتل است ؟\r\n( جواب ) : بسمه تعالى ميزان ، اسناد قتل است كه آيا به هر دو مستند است يا به اخير ؟ اگر همان‌طور كه ذكر شده به اثر سرايت هر دو ضربه است ، هر دو قاتل هستند .\r\nسؤال 881 : 1 - شخص « الف » به قصد اين كه با پريدن بر روى شخص « ب » وى را به قتل برساند به پشت بام مىرود ، ليكن قبل از اين كه اقدام به پريدن نمايد ، بدون اختيار او ، طوفان يا زلزله غير مترقبه‌اى وى را به پايين و بر روى شخص « ب » پرتاب كرده و موجب قتل شخص « ب » مىشود ؛ مستدعى است بفرماييد كه آيا جنايت عمد است يا شبه عمد يا خطا و يا تلف محض ؟ 2 - هر گاه شخص « الف » با علم به اين كه اگر در مكان خاصى قرار گيرد ، طوفانى كه در حال وزش است او را به پايين پرتاب كرده و موجب قتل شخص « ب » مىگردد ، به مكان مزبور رفته و در اثر وزش طوفان و سقوط به پايين ، شخص « ب » را هلاك نمايد ، جنايت از چه نوعى است ؟\r\n( جواب ) : بسمه تعالى 1 - اسناد قتل در فرض مزبور به حوادث طبيعى است و آن شخص قاتل نيست . 2 - قاتل حساب مىشود و عمد است .\r\nسؤال 882 : مراد از غالباً كشنده بودن كار جانى ، كه حتى بدون قصد قتل ، موجب مىشود كه قتل عمد باشد ، چيست ؟ آيا مراد آن است كه آن كار به احتمال بالاى پنجاه درصد منجر به قتل شود و لذا اگر اين احتمال كم‌تر از پنجاه درصد بود و منجر به قتل شد ، عمد نباشد ؛ براى مثال اگر كسى يك گلوله در هفت تير قرار داده آن را چرخ دهد و به شخص بىگناهى شليك كند ، احتمال اين كه گلوله شليك شود يك هفتم است ، لذا اگر شليك كرد و گلوله شليك شد و مغز مجنى عليه را متلاشى كرد . آيا قتل عمد محسوب نمىشود ؟ يا مثلًا اگر كسى از بين پنج ليوان شربت يكى را عمداً مسموم كند - بدون آن كه قصد قتل داشته باشد و فقط براى امتحان شانس خود يا براى تفريح خود و ديگران - پنج ليوان مذكور را به بىگناهى تعارف كند و مجنى عليه اتفاقاً و بىخبر از همه جا ليوان مسموم را برداشته و بنوشد و بميرد ، آيا قتل مذكور عمد نخواهد بود ، چون\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nاحتمال تحقق جنايت در اين‌جا يك پنجم بوده است كه كم‌تر از پنجاه درصد است ؟ يا مراد از غالباً كشنده بودن كار ، همان در معرض قتل قرار دادن ديگرى است ، به مقدارى كه عقلا آن را مذمت شديد كرده و از فاعل چنين عملى گذشت نمىكنند و وى را قاتل عمدى محسوب مىكنند ، حتى اگر اين معرضيت به مقدار سى درصد يا كم‌تر از آن باشد - البته نه آن قدر پايين كه مورد توجه و اعتناى عقلا نباشد - زيرا اهميت و قوت محتمل جبران ضعف احتمال را مىكند يا مراد چيز ديگرى است . لطفاً نظر شريف خود را به تفصيل و وضوح بيان فرماييد .\r\n( جواب ) : بسمه تعالى منظور معرضيت عقلائى است و در صحت اسناد ، همان كافى است .\r\nسؤال 883 : 1 - اگر كسى اقدام به قتل عمدى ديگرى كند و مجنى عليه حين ايراد جنايت ، محقون الدم باشد و قتل با فاصله زمانى محقق شود و مجنى عليه قبل از مرگ ، مهدور الدم شود ، مثلًا قبل از مرگش فرزند جانى را عمداً به قتل برساند ، آيا در اين صورت جانى ، قصاص نفس مىشود ؟ به عبارت ديگر آيا شرط محقون الدم بودن مجنى عليه نسبت به جانى براى قصاص ، حين ايراد جنايت معتبر است يا حين تحقق قتل و يا حين ايراد جنايت و حين تحقق قتل با هم ؟ 2 - اگر مسلمانى اقدام به قتل عمدى ديگرى كند و مجنى عليه حين جنايت مسلمان باشد ليكن تا قبل از مرگ مرتد مىشود ، آيا جانى مسلمان براى مرگ چنين مرتدى قصاص نفس مىشود ؟ 3 - اگر كسى اقدام به قتل عمدى ديگرى كند و مجنى عليه را به گونه‌اى رها كند و برود كه نجات او ممكن نيست و اگرچه فعلًا « كالميت » نيست ليكن قطعاً تا فردا خواهد مرد ، و ولىّ مجنى عليه به دنبال جانى رفته و وى را قبل از مرگ مجنى عليه به قتل مىرساند و پس از آن مجنى عليه مىميرد ، آيا در اين صورت ولى مذكور مستحق قصاص نفس است ؟ يا محكوم به پرداخت ديه مىشود ، يا هيچ كدام و فقط تعزير مىشود ؟ چنان‌چه ولى دم مذكور مستحق قصاص يا محكوم به پرداخت ديه باشد ، خون مقتول اول چه مىشود ؟ آيا هدر است يا ديه‌اش از اموال جانى و در صورت فقر او از عاقله يا بيت المال پرداخت مىشود ؟\r\n( جواب ) : بسمه تعالى 1 - ظاهر اين است كه ميزان هنگام قصاص مىباشد ولى شخص متخلف كه پيش از موعد مزبور قتل كرده تعزير مىشود . 2 - مثل بالا . 3 - ظاهراً در اين مورد هم فقط تعزير مىشود .\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nسؤال 884 : هرگاه شخصى به سوى شخص يا حيوانى تيراندازى كند در حالى كه توجه دارد كه شخص محقون الدم ديگرى در معرض اصابت تير او قرار دارد ( احتمال مىدهد تيرش خطا رفته و به شخص محقون الدم اصابت كند ) در صورت اصابت تير به شخص محقون الدم و به قتل رسيدن او ، قتل از چه نوعى است ؟\r\n( جواب ) : بسمه تعالى شبه عمد مىباشد .\r\nسؤال 885 : راننده‌اى كه مقررات رانندگى را رعايت نمىكند و در حالى كه سرعت غيرمجاز يا سبقت غيرمجاز داشته يا در حال عبور از چراغ قرمز بوده ، با توجه به اين كه اين‌گونه عدم رعايت مقررات ، ديگران را در معرض جنايت قرار مىدهد ، بفرماييد در صورت تصادف و وقوع قتل ، جنايت عمد است يا غير عمد ؟\r\n( جواب ) : بسمه تعالى شبه عمد مىباشد .\r\n\r\nفتواى قتل شيعيان از سوى علماى وهابى\r\nسؤال 886 : نظر به اين كه قتل شيعيان از سوى برخى علماى وهابى واجب شمرده شده است ، آن جناب نظر فقهى و اسلامى خود را در اين خصوص بيان فرماييد .\r\n( جواب ) : بسمه تعالى بدون شك اين‌گونه به اصطلاح علماى وهابى - كه به طور قطع نه عالمند و نه متعهد - تحريك شده كفار مىباشند و در حقيقت تبديل به مزدورانى بىمزد و اجرت ، ( و شايد با اجرتى مخفى ) شده‌اند . تشيع حقيقت اسلام است ، اسلام تا ولايت حضرت على عليه السلام را نداشت ، ناقص بود و در عيد غدير خم ، « اكملت لكم دينكم » نازل شد . شيعه اگر امامان خود را زيارت مىكند از باب اين است كه اين بزرگان مقربان درگاه الهى هستند ، نه اين كه معاذاللَّه امامان را شريك خدا بداند ، و اين مطلب را هر عوام بىسوادى مىداند ، اين به اصطلاح علماى وهابى لااقل نرفتند چند صباحى نزد امثال شيخ شلتوت مصر درس بخوانند تا بفهمند كه حتى اهل تسنن مجاز هستند ، طبق فقه شيعه عمل كنند . نمىدانم اين‌ها چگونه در برابر محكمه‌ى عدل الهى پاسخگو هستند كه نسبت شرك به كسانى مىدهند كه بيش از آن‌ها توحيد را مىفهمند و در كمال اخلاص شهادتين مىگويند و در راه دين خدا جانفشانىها مىكنند .\r\n\r\n","description":"","footnote":"","page_name":" 327 ","page_number":327},
  {"content":"\r\n\r\n\r\nاقرار به قتل\r\nسؤال 887 : 1 - آيا در قتل عمد يا جنايت عمدى بر عضو ، دو بار اقرار لازم است يا با يك بار نيز قصاص ثابت مىشود ؟ 2 - اگر جنايت عمدى موجب قصاص نباشد و فقط مستلزم پرداخت ديه باشد - مانند قتل عمدى پدر نسبت به فرزند يا جنايت عمدى كه موجب شكستگى استخوان شده يا جنايت جائفه - آيا جنايت با يك بار اقرار ثابت مىشود يا دو بار اقرار لازم است ؟\r\n( جواب ) : بسمه تعالى اطلاق دليل اقرار شامل همان يك مرتبه مىشود و دليل بر لزوم تعدد اقرار نيست .\r\n\r\nكفاره قتل\r\nسؤال 888 : الف ) آيا در قتل هاى تسبيبى كفاره واجب است ؟ و آيا تفاوتى ميان قتل تسبيبى عمدى و غير عمدى وجود دارد ؟ ( لازم به تذكر است كه جمعى از فقها قائل به عدم وجوب كفاره در مطلق قتل‌هاى تسبيبىاند و برخى قائل به تفصيل شده‌اند ) .\r\nب ) هرگاه شخصى در حال خواب بر روى كودكى بغلطد و او را بكشد ، آيا كفاره واجب است ؟ و آيا تفاوتى ميان مادر و غير مادر وجود دارد ؟\r\nج ) هرگاه در اثر اجراى حكم تعزيرى يا حدى ( شلاق حدى ) مجرمى بميرد ، آيا در دو صورت تفريط و عدم تفريط كفاره واجب است ؟ و اگر واجب است بر عهده چه كسى مىباشد ؟\r\nد ) اگر قتل در ماه هاى حرام يا در منطقه حرم صورت پذيرد آيا روزه‌اى كه به عنوان كفاره گرفته مىشود نيز بايد در ماه‌هاى حرام باشد ؟\r\n( جواب ) : بسمه تعالى الف و ب ) كفاره هست و فرقى بين مباشرى و تسبيبى ، عمدى و غيرعمدى نيست ؛ مگر آن جا كه عرفاً اسناد داده نشود ، مانند خواب در مثال 2 . ج ) اگر تفريط كند ، كفاره دارد و بر مجرى مىباشد و اگر قاضى تقصير كرده است ، بر اوست . د ) احتياطاً بايد در ماه حرام باشد اگر امسال زمان كفاف ندهد ، سال بعد .\r\nسؤال 889 : هرگاه قاتل و مقتول هر دو كافر ذمى باشند آيا بر عهده قاتل ، كفاره قتل ثابت مىشود ؟ در صورت مثبت بودن جواب ، نظر به اين كه يكى از مصاديق كفاره ، صوم\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nشهرين متتابعين است و از سوى ديگر يك از شرايط صحت صوم ، اسلام است ، جمع بين آن دو ( مكلف نمودن وى به روزه و شرط صحت صوم ) به چه صورت مىباشد ؟\r\n( جواب ) : بسمه تعالى مقتضاى اطلاق دليل ، ثبوت كفاره است ، روزه هم بايد بگيرد و شرط صحت هم در اختيار اوست ( مسلمان شود ) ، البته پس از اسلام آوردن ساقط مىشود و اثر حكم در صورت بقاء بر كفر و عقاب بر مخالفت مىباشد .\r\nسؤال 890 : 1 - هرگاه شخصى بر اثر تعزير حاكم ( اجراى حكم ) مثلًا در اجراء حكم شلاق ، فوت نمايد ؛ آيا كفاره قتل واجب است ؟ در صورت مثبت بودن پاسخ ، كفاره به عهده كيست ؟ ( حاكم يا مجرى حكم يا بيت المال ) ؟ 2 - هرگاه شخصى در ماه حرام يا در حرم كشته شود ، آيا قاتل كه مىبايست دو ماه روزه بگيرد ، بايد روزه را در ماه حرام بگيرد يا در غير ماه حرام ، 3 - اگر در ماه حرام روزه واجب باشد ، آيا روز عيد قربان مىتواند روزه بگيرد ؟ 4 - با توجه به اين كه ديه در ماه حرام تغليظ مىشود ؛ بفرماييد مبدء شروع ماه حرام ، غروب آفتاب است يا اذان يا رؤيت هلال يا طلوع فجر يا نصف شب ؟\r\n( جواب ) : بسمه تعالى 1 - اگر مجرى تقصير كرده باشد ، به عهده‌ى اوست و اگر حاكم در فهم و بيان حكم مقصر باشد به عهده اوست .\r\n2 - حرم ، دليل درستى ندارد . فقط محتمل يك روايت است . حكم مربوط به اشهر حرم است . 3 - روز عيد قربان را هم بگيرد على الاقوى . 4 - به نظر ما بايد در ماه حرام روزه بگيرد ؛ ليكن عده‌اى معتقدند كه اشاره به فوريت است يعنى لازم نيست صبر كند تا ماه حرام بگذرد نه اين كه حتماً در ماه حرام روزه بگيرد به طورى كه اگر امسال نشد ، تا سال آينده صبر كند اگر فعلا زمان به قدر تتابع دو ماه نيست ( سى و يك روز ) .\r\nولى به نظر ما بايد در ماه حرام بگيرد و همين سال اول هم بلافاصله پس از جرم شروع كند ، اگر نشد سال بعد . 5 - مغربِ شب اول ماه بعد ، مبدء شروع مىباشد .\r\nسؤال 891 : 1 - در صورتى كه قاتل پس از انجام قتل ، خودكشى كند آيا كفاره قتل ساقط مىشود يا نه ؟ 2 - در صورتى كه شخصى قاتل نباشد ولى در اثر فشار زندگى و مانند آن دست به خودكشى ( قتل نفس ) بزند ، آيا بايد از تركه او كفاره پرداخت شود ؟\r\n3 - در صورتى كه مدعى زن باشد و نوبت به قسامه برسد ، آيا مىتواند جزء قسم خورندگان قرار گرفته و سوگند ياد نمايد يا سوگند خورندگان حتماً بايد مرد باشند ؟\r\n\r\n","description":"","footnote":"","page_name":" 329 ","page_number":329},
  {"content":"\r\n\r\n4 - مراد از ظن معتبر در لوث چگونه ظنى است ؟ ظن مطلق يا ظن قوى و موجب اطمينان يا ظن متاخم علم ؟ و آيا ظن شخصى مراد است يا نوعى ؟\r\n( جواب ) : بسمه تعالى 1 - در قتل خود ، كفاره ندارد ، ولى قتل ديگرى كفاره دارد بايد از تركه داده شود يا ولىّ انجام دهد ، لااقل به احتياط واجب ؛ ولى اگر قصاص شود كفاره ندارد . 2 - همانند خودكشىهاى ديگر ، كفاره واجب نيست . 3 - بايد مرد باشند گرچه برخى گفته‌اند كه در مدعى اشكال ندارد ، ليكن دليل روشنى ندارد . 4 - ظنّ شخصى حاكم ، ظن غالب ، هرچند علم و اطمينان نياورد .\r\nسؤال 892 : الف ) هرگاه شخصى صبى مميز يا غير مميزى را امر يا اكراه يا مجبور به قتل نمايد ، آيا كفاره قتل بر عهده آمر ، مكره يا مجبور كننده يا بر صبى است يا هيچ كدام ؟\r\nب ) آيا در قتل عمدى سنى ( عامه ) كفاره جمع واجب مىشود يا مرتبه ؟ ج ) آيا در قتل عمدى موجب ديه مانند قتل فرزند توسط پدر ، در صورت وجود لوث ، پنجاه قسم لازم است يا بيست و پنج قسم ؟\r\n( جواب ) : بسمه تعالى الف : اگر صبى غير مميز است ، كفاره به عهده‌ى آمر ، مكره و مجبر است و اگر مميز باشد نيز به نظر اينجانب به عهده‌ى آمر است . ب : كفاره‌ى جمع است . ج : پنجاه قسم لازم است .\r\n\r\nقصاص و حدود\r\nسؤال 893 : الف ) در صورتى كه يكى از شرايط قصاص ، مهدور الدم نبودن مقتول باشد و قتل مهدور الدم ( نظير زانىِ محصن يا لائط ) قصاص نداشته باشد ، بفرماييد ؛ چنان‌چه كسى به قصد قتل مهدور الدمى را زده باشد ولى اتفاقاً جنايت منجر به قتل نشود و مهدور الدم درخواست قصاص عضو داشته باشد ، آيا قصاص عضو جارى است ؟ ب ) در صورتى كه قتل مهدور الدم قصاص نداشته باشد ، آيا قطع عمدى عضو مهدور الدم به قصد جنايت بر عضو او قصاص دارد يا نه ؟ ج ) آيا جنايت بر عضو سابّ النبى قصاص دارد ؟ ( در مواردى كه جانى قصد قتل سابّ النبى را ندارد و فقط قصد جنايت بر عضو او را دارد ) .\r\n( جواب ) : بسمه تعالى 1 - زانى ولاطى مهدور الدم نيست ، ليكن اگر قاتل به اشتباه او را بكشد قصاص نمىشود ، بلكه عمداً نيز از موارد درء حدّ به شبهه است شبهه‌ى حكمى ، چون اين مطلب محل بحث و اشكال است .\r\n\r\n","description":"","footnote":"","page_name":" 330 ","page_number":330},
  {"content":"\r\n\r\n2 - در مهدور الدم واقعى چون سابّ النبى قصاص ندارد ، ليكن تعزير هست كه چرا اين كار را كرد ، يعنى جنايت بر عضو نموده است .\r\nسؤال 894 : چنان‌چه شخصى اقرار به قتل عمدى كسى بنمايد ليكن جسد مقتول مفقود است و مقرّ اظهار مىدارد كه بدن مقتول را قطعه قطعه نمودم و در درون بيابانى ريخته‌ام و از زمان قتل تا به حال چندين سال نيز مىگذرد و آثارى از جسد مقتول به چشم نمىخورد . آيا مىتوان به اقرار مقرّ اخذ كرد و وى را قصاص نمود و قاضى نيز علم به خلاف اقرار ندارد .\r\n( جواب ) : بسمه تعالى اگر شاكى دارد و پرونده نزد حاكم مطرح مىشود با اقرار ثابت مىشود .\r\nسؤال 895 : قتلى اتفاق افتاده است و قاتل ادعا مىكند كه در زمان ارتكاب جرم قتل نابالغ بوده است و قصاص منتفى است ؛ ولى شواهد و قرائن نشانگر آن است كه در حال قتل بالغ بوده است ؛ لطفاً بفرماييد : الف ) آيا خصوصيات قاتل نظير بالغ و عاقل بودن او در زمان قتل در مواردى كه لوث و قرائن بر وجود آن‌ها دلالت دارد با قسامه قابل اثبات است ؟ ب ) آيا خصوصيات مقتول مثل مجنون يا عاقل بودن او يا مرتد بودن او در زمان قتل با وجود لوث بر اين خصوصيات با قسامه قابل اثبات است ؟ ج ) آيا ادعاى اكراه بر قتل و جنايت از طرف جانى يا ادعاى عدم اكراه از طرف ولى دم با وجود لوث بر تحقق اكراه يا نفى آن از طريق قسامه قابل اثبات است ؟\r\n( جواب ) : بسمه تعالى لوث فقط در قتل نفس و يا در عضو است ، در موارد ديگر دليل ندارد و در نتيجه قسامه هم نيست .\r\nسؤال 896 : هرگاه لوث عليه چند نفر معين محقق شده باشد ، به عنوان مثال يك نفر عادل شهادت مىدهد كه من ديدم يك شخص نامعين از اين چهار نفر معين ، زيد را به قتل رساند ، در صورتى كه براى قاضى ظن به قاتل بودن يك نفر نامعين از آن چهار نفر به وجود آيد ، در دو صورت ذيل حكم مسأله را بيان فرماييد ؛ الف ) اولياى دم ، مدعىاند قاتل شخص معينى از آن چهار نفر است . ب ) اولياى دم ، تنها مدعىاند يكى ( يكى نامعين ) از آن چهار نفر قاتل است .\r\n( جواب ) : بسمه تعالى الف ) اگر لوث براى شخص معين حاصل شود ، با قسامه قصاص مىشود . ب ) لوث حاصل نمىشود مگر با قرائنى و به صرف ادّعا لوث\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nحاصل نمىشود ، اولياء دم هم اگر يقين دارند ، مىتوانند اعمال قسامه كنند ، ليكن به شرط وجود لوث .\r\nسؤال 897 : آيا در فروض ذيل قصاص تبديل به ديه مىشود : الف : هرگاه قاتل پس از تسليم خود به اولياى دم ، به مرگ طبيعى از دنيا برود . ب : هرگاه قاتل توسط شخص ديگرى غير از اولياى دم به قتل برسد . ج : هرگاه قاتل با خود كشى و مانند آن ، به سوء فعل خود ، زمينه قصاص را از بين برده و خود را معدوم نمايد . د : آيا در فروض فوق ، فرقى بين قتل و جنايت كم‌تر از قتل وجود دارد ؟\r\n( جواب ) : بسمه تعالى 1 - چون موضوع از بين رفته قصاص از بين رفته و شرط ديه هم كه توافق بر ديه باشد وجود ندارد .\r\n2 - اگر قاتل كشته شده موضوع قصاص حتى در اطراف هم از بين رفته و حكم آن ، بدون موضوع است . و بنابراين در اين جهت فرقى بين قتل و عضو نيست .\r\nسؤال 898 : 1 - اگر مردى ، همسر نابالغ خود را در حال زنا ببيند و وى را به قتل برساند و در دادگاه زناى همسر خود را ثابت كند ، آيا ديه و قصاص از او ساقط است يا به سبب آن كه زانيه شرعاً - به سبب عدم بلوغ مكلف نبوده ولذا - مهدور الدم نبوده ، شوهر به سبب قتل او محكوم به قصاص مىشود ؟ 2 - اگر مردى ، نابالغى را ببيند كه با همسرش زنا مىكند و در آن حال زانى را بكشد و در دادگاه زناى او را ثابت كند ، آيا ديه و قصاص از او ساقط است يا به سبب آن كه زانى شرعاً - به سبب عدم بلوغ مكلف نبوده است و لذا - مهدور الدم نبوده ، شوهر محكوم به قصاص مىشود ؟\r\n( جواب ) : بسمه تعالى 1 - اگر خود را مجاز در قتل مىدانسته ، قصاص ندارد ليكن ديه دارد . 2 - مانند فوق مىباشد .\r\nسؤال 899 : اگر كسى با يك ضربه‌ى عمدى كه غالباً كشنده است موجب جنايت‌هاى متعدد بر اعضاى مجنى عليه شود ، به گونه‌اى كه موجب قتل مجنى عليه گردد ، بفرماييد ؛\r\nالف ) در صورتى كه همه آسيب‌هاى وارده در تحقق قتل مؤثر بوده و موجب سرايت به نفس شده باشد ، آيا قصاص اطراف در قصاص نفس تداخل مىكند يا خير ؟\r\nب ) در صورتى كه محرز باشد كه برخى از اين آسيب‌ها هيچ نقشى در سرايت به نفس نداشته و فقط برخى از اين آسيب‌ها موجب قتل مجنى عليه شده‌اند ، آيا جانى افزون بر\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nقصاص نفس ، در خصوص جنايت غير مسرى ، حسب مورد به قصاص عضو يا ديه نيز محكوم مىشود يا خير ؟\r\n( جواب ) : بسمه تعالى 1 - فقط قصاص نفس مىشود .\r\n2 - اين هم فقط قصاص نفس دارد ، با فرض اين كه ضربه‌ى واحده بوده است .\r\nسؤال 900 : 1 - اگر جانى عمداً جناياتى را با يك ضربه بر اعضاى ديگرى وارد كند ( كه غالباً منجر به مرگ نمىشود و فقط مستحق قصاص اطراف است ) ، ليكن اتفاقاً پس از چندى اين جنايات عمدى منجر به مرگ مجنى عليه شود ، آيا جانى علاوه بر قصاص اطراف محكوم به پرداخت ديه نفس نيز مىشود ؟ 2 - اگر غير مسلمانى ، ساب النبى ، لائط ، محارب ، زانى محصن ، مرتد يا مانند آن را به قتل برساند و مقتول مسلمان باشد ، آيا غير مسلمان قصاص مىشود يا به واسطه آن كه مسلمان واجب القتل بوده ، قصاص غير مسلمان منتفى است ؟\r\n( جواب ) : بسمه تعالى 1 - آرى هم قصاص است و هم ديه . 2 - تعزير مىشود .\r\nسؤال 901 : احتراماً خواهشمند است با عنايت به اين كه اجماع فقهاى عامه و نيز برخى از فقهاى عظام شيعه به استناد اصل « تدرأ الحدود بالشبهات » و « احتياط در دماء » بر خلاف قانون مجازات اسلامى ، عدم قصاص مادر در جرم قتل فرزند همانند پدر است ، حضرتعالى نظر فقهى خود را در خصوص مجازات مادر در جرم كشتن فرزند بيان فرماييد .\r\n( جواب ) : بسمه تعالى مقابل عموم و اطلاق ادله ، تدرأ الحدود بالشبهات وجهى ندارد . طبق ادله‌ى بحث ، مادر بر خلاف پدر ، قصاص مىشود . ( شايد از نظر اعتبار مطلب - غير از بحث فقهى - نكته‌اش كثرت قتل خردسالان و نوزادان به وسيله برخى مادران باشد خصوصاً در فرزندان نامشروع ) .\r\nسؤال 902 : 1 - در مواردى كه شخصى اقدام به قتل محقون الدمى نموده ؛ ولى بر اثر عواملى كه خارج از اختيار او بوده است ، قتل واقع نشده . آيا مىتوان او را به جهت شروع در قتل تعزير نمود ؟\r\n2 - در موارد شروع به جنايت بر عضو چه‌طور ؟ آيا مىتوان او را تعزير نمود ؟\r\n( جواب ) : بسمه تعالى اگر احتمال اقدام مجدد باشد ، به هر وسيله ممكن بايد جلوگيرى شود . و اگر اين احتمال ، ديگر ، مطرح نباشد و خودش منصرف شده باشد ،\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nتعريز ندارد ، و اگر عوامل خارجى موجب عدم موفقيت در اقدام شده ، و گرنه حتماً عمل مىنمود به نظر مىرسد جمع بين روايات مقتضى حرمت اين نوع تجرى مىباشد ، و اگر حرام است - و درباره‌ى حقوق ديگران هم هست - تعريز هم دارد .\r\nسؤال 903 : ولىّ دم ادعا نموده است كه زيد به تنهايى قاتل است ، و لكن لوث بر اشتراك زيد با دو نفر ديگر در انجام قتل وجود دارد و قسم خورندگان نيز بر مشاركت هر سه نفر در انجام قتل ، قسامه را جارى نموده‌اند . حال الف ) در صورتى كه ولى دم تنها در خواست قصاص زيد را داشته باشد ، آيا ولى دم بايد فاضل سهم ديه زيد از جنايت را بپردازد يا پرداخت آن بر عهده دو شريك ديگر است ؟ ب ) آيا ولى دم علاوه بر درخواست‌قصاص‌زيد حق درخواست قصاص دو نفر ديگر يا اخذ ديه از آن‌ها را دارد ؟\r\n( جواب ) : بسمه تعالى 1 - اگر ولى دم جزو قسامه نيست ، چنان كه فرض همين است ، ولى دم فقط حق قصاص زيد را دارد و چيزى هم نبايد بپردازد .\r\n2 - حق قصاص دو نفر ديگر را هم ندارد .\r\nسؤال 904 : هرگاه شخصى در حالت مستى مرتكب قتل گردد ؛ در حالت‌هاى زير حكم مسأله را بيان داشته ، و در صورت ثبوت ديه بفرماييد مسؤول پرداخت ديه چه كسى است ؟ الف ) شخص براى انجام قتل خود را مست كرده باشد يا بداند كه اگر مست كند مرتكب قتل خواهد شد . ب ) شخص با علم و توجه شرب خمر نمايد بدون آن كه قصد قتل در حالت مستى را داشته باشد ؟ ج ) شخص به تصور اين كه مايع مزبور آب است ، شراب نوشيده و مرتكب قتل مىشود ؟\r\n( جواب ) : بسمه تعالى الف ) قصاص دارد مگر اين كه با رضايت ولى دم منتقل به ديه شود و ديه از مال جانى مىباشد . ب ) همانند صورت اول . ج ) قصاص ندارد ، ديه به عهده‌ى جانى است .\r\nسؤال 905 : الف ) نظر جنابعالى نسبت به قانون مجازات اسلامى در باره مجاز بودن شوهر در قتل زن خود و مردى كه با آن زن زنا مىكند و شوهر آن‌ها را در حال زنا مشاهده مىكند ، چيست ؟ ب ) آيا روايت ابى مخلد در مسأله ، حجت است و مؤيد اين مسأله است ، كه زوج نبايد قصاص شود ؟\r\n( جواب ) : بسمه تعالى الف ) براى مرد قتل هر دو جايز است ، اگر آن‌ها را در حال زنا - يعنى عمل دخول - ببيند . ب ) اگر نتواند زنا را ثابت كند ، قصاص مىشود .\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nسؤال 906 : هر گاه « الف » قصد قتل « ب » را داشته باشد و به سوى او نشانه‌گيرى كند ، در صورتى كه شخص ثالثى در كنار « ب » قرار داشته باشد و تيرانداز نيز احتمال بدهد ، امكان اصابت تير به شخص ثالث وجود دارد و مع ذلك به اين احتمال قابل اعتنا توجه ننمايد و به سوى « ب » شليك كند ، بفرماييد اگر تير او به شخص ثالث اصابت نموده و او را هلاك سازد ، آيا با توجه به عدم قصد قتل شخص ثالث و نوعا كشنده نبودن عمل نسبت به او ، قتل غير عمد است و يا آن كه ، چون شخص ثالث در معرض اصابت تير « الف » قرار داشته و « الف » اصابت تير به او را پيش بينى كرده ، قتل عمدى و « الف » مستحق قصاص است ؟\r\n( جواب ) : بسمه تعالى ظاهراً به حكم عمد مىباشد چون قصد قتل كسى را دارد ، و احتمال عقلايى ميدهد كه مقتول فعلى ، معدوم شود و آلت هم قتاله است . ممكن است بگوييد : « متيقن عمد آنجاست كه قصد قتل شخص يا اشخاصى را دارد و همان‌ها را بكشد ، شبهه در اين كه عمد است يا شبه عمد نيز درء قصاص مىكند . گرچه سهل انگارى نموده و از اين نظر معصيت كرده ، ليكن اگر از او بپرسند كه : آيا مىخواستى او را بكشى ؟ جواب نفى است » . ليكن وقتى انسان ديگرى در معرض است و احتمال عقلائى آن است كه به او اصابت مىكند و با اين احتمال ، تيراندازى مىكند و مىكشد ، اين را قتل عمد حساب مىكنند . مثل كسى كه در بازار شلوغ براى كشتن زيد تيراندازى كند . فقط مىتوان گفت : درجات احتمال فرق مىكند . مثلًا ده درصد اصابه مىكند يا نود درصد ؟\r\nسؤال 907 : 1 - در قتل يا جرحِ خطاى محض كه مهلت پرداخت ديه ، سه سال است آيا در قتل يا جرح عمدى طفل كه عمدش ، خطا محسوب مىشود پرداخت ديه سه سال است يا يك سال ؟ 2 - هر گاه طفل متولد از زنا توسط زانيه كشته شود ، در صورت عمد آيا زانيه قصاص مىشود ؟ 3 - در فرض فوق چنان‌چه توسط زانى ، طفل متولد از زنا كشته شود ، آيا زانى قصاص مىشود ؟\r\n( جواب ) : بسمه تعالى 1 - سه سال است . 2 - قصاص مىشود . 3 - پدر در برابر فرزند قصاص نمىشود ، مگر پدرى كه عادت به كشتن فرزندان دارد .\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nسؤال 908 : 1 - هرگاه قاضى به عمد و به جهت غرض ورزى با متهم ، قصاص نفس يا عضو يا رجم و امثال آن را صادر و حكم صادره اجرا شود ، قاضى مزبور ، چه مسؤوليتى دارد ؟ 2 - هرگاه قاضى در اثر تقصير و كوتاهى يا بىتوجهى و عدم رعايت مقررات دادرسى ، احكام مورد اشاره را صادر كند ، قاضى مسؤول است يا بيت المال ؟ در صورتى كه مصلحت اقتضا كند آيا مىتوان بيت المال را مسؤول دانست ؟ در صورتى كه قاضى در صدور احكام مزبور مرتكب تقصير شود ، آيا مىتوان ديه را به نيابت از قاضى از بيت‌المال پرداخت نموده و آنگاه به تدريج از حقوق قاضى كسر نموده و به بيت‌المال برگرداند ؟\r\n( جواب ) : بسمه تعالى چون سبب اقوى از مباشر ، در اين مورد مىباشد ، حق قصاص از قاضى است . و روايت امر - كه آمر زندانى و مأمور اعدام مىشود - شامل اين‌گونه موارد نيست كه مأمور طبق دستور شرعى - به نظر - خود يعنى دستور قاضى قتل نموده است . 2 - قاضى مسؤول است . 3 - اگر قاضى قدرت پرداخت ديه را نداشته باشد ، بيت المال مىتواند مىدهد و از قاضى به اقساط بگيرد ولى اگر ولىّ دم راضى شود كه به اقساط از قاضى بگيرد مقدم است . مثل همه بدهىهاى ديگر كه بايدمهلت‌داده‌شود .\r\nسؤال 909 : چنان‌چه قتل عمد از موارد لوث محسوب شود و بستگان مقتول اداى قسامه نمايند ، تعداد پنجاه و چهار نفر كه رأى صادر مبنى بر قصاص متهم به تأييد برسد ، ولى شعبه‌اى ديگر به تعداد ده نفر از حالفان ايراد بگيرد ( عدم توفيق حالفان در بيان نسبت خود با مقتول ) ، ولى دادگاه كيفرى استان كه پرونده به آن جا ارجاع شده است اعلام كرده كه مجدّدا تعداد پنجاه نفر از بستگان مقتول سوگند ياد كنند .\r\nالف ) آيا عدم توفيق در بيان نسبت بين خود و مقتول ، خللى در سوگند ايجاد مىكند ؟\r\nبا توجه به اين كه كيفيت سوگند از قبيل قسم به ذات اقدس خداوند ، كتاب اللَّه و تعمّد قتل صحيح باشد . ب ) آيا دادگاه كيفرى استان بايد از تعداد ده نفر كه مورد ايراد بوده ، سوگند بگيرد و يا اين كه مجدداً از تعداد پنجاه نفر سوگند بگيرد ؟\r\n( جواب ) : بسمه تعالى الف ) به نظر اينجانب نسبت حالف با مقتول شرط نيست ، گرچه احتياط آن است كه از قبيله و عشيره و وابسته به او باشند .\r\nب ) لازم نيست مجدداً از همه اخذ سوگند شود . يعنى على فرض اشكال در حلف آن ده نفر ، همان حلف ده نفر ديگر به جاى آن ده نفر كفايت مىكند .\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nسؤال 910 : 1 - هر گاه ولى دم قبل از اين كه روح از بدن مقتول خارج شود به سمت قاتل كه در حال فرار بوده شليك كند و در نتيجه ، اول قاتل كشته و ساعتى بعد روح از بدن مقتول خارج شود ؛ آيا ولى دم مرتكب قتل عمدى شده كه موجب قصاص است ؟ در همين فرض در صورت مثبت بودن جواب اگر پس از شليك ولى دم به قاتل ، قبل از مرگ قاتل ، مجنى عليه اول بميرد ، آيا باز ولى دم محكوم به قصاص مىشود ؟\r\n2 - هرگاه مقتول پس از اصابت ضربه كشنده عمدى و قبل از خروج روح از بدنش به سمت قاتل كه در حال فرار بوده شليك كند و در نتيجه قاتل كشته شود ، آيا مجنى عليه اول مرتكب قتل عمد موجب قصاص شده است و لذا حتى با علم و قطع به اين كه مجنى عليه اول تا يك هفته ديگر قطعاً در اثر جنايت اول كشته مىشود محكوم به قصاص نفس مىشود و قبل از مرگش قصاص اجرا مىشود ؟ و لذا بايد صبر كرد ، پس اگر تا يك هفته ديگر بميرد قصاص محقق شده است ولى اگر اتفاقاً كشته نشد مجنى عليه اول محكوم به قصاص نفس يا ديه مىشود ؟ و در اين صورت حكم جنايت اول چه مىشود ؟\r\n( جواب ) : بسمه تعالى در اين گونه موارد تهاتر بين قتلين شده و قصاص و ديه ندارد . و در حقيقت مصداق آيه اعتداء ( بقره ، 194 ) مىباشد هرچند آن را قصاص نناميم بلكه مىتوان قصاص ناميد . از برخى روايات هم استفاده مىشود مثل 21 موجبات الضمان حديث سكونى عن الصادق عليه السلام .\r\nسؤال 911 : در صورتى كه شخصى عمداً به ديگرى مشت يا سيلى بزند يا انگشت او را قطع كند و او بميرد ، در صورتى كه اين‌گونه اعمال نوعاً كشنده نبوده و ضارب قصد قتل هم نداشته باشد ، آيا تنها ديه نفس ثابت است يا تنها قصاص نفس يا نسبت به عضو ، قصاص عضو و نسبت به نفس ، قصاص نفس ؟\r\n( جواب ) : بسمه تعالى اگر احتمال دارد بميرد ، گفته شده فعلًا قطع عضو نمىشود ، اگر زنده ماند قطع عضو و گرنه قصاص مىشود . ليكن جنايت اولى چون عمدى بوده فعلًا قصاص دارد و بعداً كه فوت نمود ديه نفس دارد .\r\nسؤال 912 : هرگاه صدمه عمدى بر شخصى وارد گردد و ليكن نوعا كشنده يا موجب قطع عضو نبوده و جانى نيز قصد كشتن را نداشته ولى به جهت ضعف مجنى عليه يا هر جهت ديگرى ، موجب فوت يا قطع عضو گرديده است ، آيا جانى مىبايست نسبت به\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nقطع عضو قصاص شود و آنگاه به لحاظ فوت مجنى عليه يا قطع عضو ديه بپردازد يا جانى فقط بايد ديه نفس بپردازد يا فقط قصاص شود ؟\r\n( جواب ) : بسمه تعالى چون جنايت اولى عمدى بوده ، قصاص دارد و پس از فوت ديه نفس هم ثابت است .\r\nسؤال 913 : هرگاه صاحب كارخانه‌اى تعدادى كارگر را استخدام نمايد و كارگرها در اثر آلودگى به مواد سرطان زايى كه در مواد اوليه وجود داشته ، به سرطان مبتلا گردند ، آيا مسؤول كارخانه در فروض ذيل ضامن خسارات وارده ( ارش ) مىباشد ؟ الف ) هرگاه مسؤول كارخانه از سرطان‌زا بودن مواد اوليه مطلع بوده ، ليكن بر اين مسأله سرپوش گذاشته است . ب ) هرگاه مسؤول كارخانه ، خود نيز از سرطان‌زا بودن مواد اوليه اطلاع نداشته و اطلاع داشتن او ، متوقع منه نيز نبوده است . ج ) مسؤول كارخانه از سرطان‌زا بودن مواد اوليه اطلاع نداشته ليكن اين عدم اطلاع در اثر مسامحه و سهل‌انگارى او بوده به گونه‌اى كه اگر مسؤول دقيق و وظيفه شناس بود ، مىتوانست از موضوع مطلع شود .\r\n( جواب ) : بسمه تعالى الف ) مسؤول كارخانه ، مسؤول پرداخت ديه و بلكه با درخواست مبتلايان و ورثه‌ى آن‌ها مستوجب قصاص مىباشد .\r\nب ) در اين صورت سبب اقوى از مباشر نيست و مسؤول ديه يا قصاص نمىباشد .\r\nخصوصاً اگر مبتلايان احتمال داده باشند .\r\nج ) مسؤول بايد ديه بدهد ، ولى مستوجب قصاص نيست .\r\nسؤال 914 : با توجه به اين كه هرگاه شخصى كه چشم‌هاى او صحيح است ، چشم سالم اعور ( يك چشم ) را درآورد ، اعور علاوه بر قصاص يك چشم جانى مىتواند نصف ديه را نيز دريافت كند ، و مىتواند ديه كامل را بگيرد ، بفرماييد : الف ) اگر چشم سالم اعور را كور كند ولى آن را قلع نكند ، آيا باز هم همين حكم جارى است ؟ ب ) اگر جانى نيمى از بينايى چشم سالم اعور را از بين ببرد و قصاص آن ممكن باشد ، آيا علاوه بر قصاص بايد نصف ديه آن را بپردازد ؟ ج ) اگر جانى نيمى از بينايى چشم سالم اعور را از بين ببرد و قابل قصاص نباشد ، مقدار ديه آن چقدر است ؟ د ) به طور كلى آيا قصاص در قسمتى از منفعت بينايى در فرض امكان قصاص ، جايز است ؟\r\n( جواب ) : بسمه تعالى الف ) همين حكم جارى است .\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nب ) از مواردى است كه نوعاً قصاص به تساوى ممكن نيست و موجب خطر است و اگر فرض امكان شود نادر است و مبناى قانون قرار نمىگيرد و حكم قصاص ندارد .\r\nج ) حكومت ( ارش ) است . د ) از جواب « ب » معلوم شد .\r\nسؤال 915 : هرگاه قاتل پس از ارتكاب قتل متوارى گردد و طبق قرائن و شواهد ، امكان دسترسى به او نباشد ، و قاضى طبق روايت ابوبصير و ماده 313 قانون مجازات اسلامى ، قصاص را تبديل به ديه نمايد بفرماييد ؛ الف ) آيا ولى دم مىتواند از گرفتن ديه امتناع نمايد و هم‌چنان منتظر بماند تا روزى قاتل دستگير شود يا آن كه قصاص به طور قهرى به ديه تبديل مىشود ؟ ب ) هرگاه ولى دم كه نااميد از دستگيرى قاتل است ، ديه را بگيرد ولى بعداً قاتل ( كه به ظاهر دسترسى به او ممكن نبوده ) دستگير گردد ، آيا مىتواند ديه را برگرداند و مطالبه قصاص نمايد ؟ ج ) در فرض فوق ( بند ب ) اگر ولى دم قادر به برگرداندن ديه نباشد ولى اصرار بر قصاص قاتل داشته باشد ، آيا مىتواند ابتدا قصاص را اجرا نموده و بعدا ديه را در مهلت دو سه ساله برگرداند ؟ د ) در صورتى كه ديه را اقرباى قاتل پرداخته باشند ، آيا بعد از دستگيرى يا تسليم شدن قاتل مىتوانند ديه را مطالبه كنند و اگر حق مطالبه دارند از چه كسى بايد بگيرند ؟\r\n( جواب ) : بسمه تعالى الف ) از روايات استفاده مىشود كه ميزان ، يأس از پيدا شدن قاتل مىباشد ، اگر يأس حاصل است منتقل به ديه مىشود .\r\nب ) اگر ديه را بدل حيلوله بدانيم چنان‌كه علامه حلى رحمه الله فرموده ، وقتى قاتل پيدا شد ولى دم مىتواند دوباره تقاضاى قصاص نمايد .\r\nج ) بايد بدل حيلوله را برگرداند تا بتواند مبدل يعنى قصاص را انجام دهد .\r\nد ) همانند سؤال قبلى است ، بايد بدل حيلوله را برگردانند ، از همان كه گرفته است پس مىگيرند .\r\nسؤال 916 : اگر مردى ، همسرش را به قتل برساند و وارث منحصر مادر ، فرزند قاتل باشد ، آيا فرزند حق قصاص پدر را دارد ؟\r\n( جواب ) : بسمه تعالى حق قصاص ندارد .\r\nسؤال 917 : اگر « الف » كه داراى يك برادر به نام « ب » است ، پدرش را به قتل برساند ، و ولى دم مقتول كه تنها « ب » است ، قبل از استيفاى قصاص فوت كند ، آيا قاتل حق\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nقصاص را از برادرش « ب » به ارث مىبرد و قصاص ساقط مىشود ؟ در غير اين صورت چه حكمى دارد ؟\r\n( جواب ) : بسمه تعالى قاتل ، ولىّ دم حساب نمىشود . اين جا حق قصاص به امام مىرسد . ولى اگر پس از حكمِ حاكم ولىّ دم فوت كرده باشد ، بايد قصاص اجرا شود .\r\nاما در فقه عامه از باب تهاتر گرفته‌اند و قصاص را قبول ندارند .\r\nسؤال 918 : اگر « الف » كه داراى يك برادر به نام « ب » است ، پدرش را به قتل برساند ، و ولى دم مقتول كه تنها « ب » است ، با او بر پرداخت ديه توافق كند ، اما قبل از دريافت ديه فوت كند ، قاتل ديه را بايد به چه كسى بپردازد ؟\r\n( جواب ) : بسمه تعالى ديه به امام مىرسد .\r\nسؤال 919 : اگر دو نفر شهادت دهند كه زيد قاتل « الف » است و سپس دو نفر ديگر شهادت دهند كه عمرو قاتل « الف » است ، چه حكمى دارد ؟\r\n( جواب ) : بسمه تعالى از باب عدل و انصاف تنصيف ديه مىشود ، قصاص ندارد .\r\nسؤال 920 : اگر عمرو اقرار كند كه قاتل « الف » است و سپس زيد اقرار كند كه قاتل « الف » است و دومى ( زيد ) از اقرارش برگردد ، چه حكمى دارد ؟\r\n( جواب ) : بسمه تعالى انكار بعد الحكم مسموع نيست . اگر قبل الحكم باشد ، انكار اقرار را از بين برده ، و آنگاه اقرار اولى ظاهراً زنده مىشود . طبق روايت جميل .\r\nمگر اين كه اولى هم انكار كند . البته قبول اقرار اولى هم خلاف احتياط است .\r\nسؤال 921 : اگر دو نفر شهادت دهند كه زيد قاتل « الف » است و وى نيز به اين امر اقرار كند و سپس عمرو اقرار كند كه قاتل « الف » است ، چه حكمى دارد ؟\r\n( جواب ) : بسمه تعالى قصاص ندارد ، ديه تنصيف مىشود .\r\nسؤال 922 : اگر عمرو اقرار كند كه قاتل « الف » است و سپس زيد اقرار كند كه قاتل « الف » است و عمرو و زيد هر دو از اقرارشان برگردند ، چه حكمى دارد ؟\r\n( جواب ) : بسمه تعالى مثل بالا شبهه حكمى داريم ، قصاص نيست ، ديه مشمول عدل و انصاف است ليكن واقعا مسأله مشكلى است . روايت هم در تعارض بينه و اقرار است نه مورد فرض . اظهر همان است كه گفتيم .\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nسؤال 923 : در صورتى كه در هنگام اجراى حكم اعدام در زنا ، محكوم عليه ، منكر جرم ارتكابى شود ( انكار بعد از اقرار ) ، لكن قاضى علم به كذب وى داشته باشد ، آيا حد قتل ساقط است يا خير ؟\r\n( جواب ) : بسمه تعالى اگر حكم صادر شده ، انكار اثرى ندارد . ضمناً علم قاضى در حق اللَّه تعالى اثرى ندارد .\r\nسؤال 924 : شخصى در مشاجره لفظى عصبانى شده و در حالت خشم و عصبانيت با كلنگى كه در دست دارد به سر ديگرى زده و او را به قتل مىرساند ، نوع قتل را مرقوم فرماييد .\r\n( جواب ) : بسمه تعالى قتل عمد مىباشد .\r\nسؤال 925 : هرگاه شخص مدافع نسبت به مهاجم رعايت ( الاسهل فالاسهل ) را ننمايد ، و مهاجم را به قتل برساند آيا مدافع ، قصاص مىشود يا بايد به اولياى مهاجم ديه بپردازد ، و يا اين كه خون او هدر است ؟\r\n( جواب ) : بسمه تعالى اگر معتقد بوده كه رعايت ( الاسهل فالاسهل ) لازم نيست و از باب اعتقاد ، قتل نموده ، قصاص ندارد و ديه مىپردازد .\r\nسؤال 926 : اينجانب متهم به قتل عمد بوده‌ام . در سال 73 قيّم صغار مقتول ( مادر آن‌ها ) با دريافت مبلغى بيش از يك ديه كامل و واريز آن به نسبت سهم هر يك از صغار به حساب آن‌ها از طريق اداره سرپرستى دادگسترى اعلام رضايت قطعى نمود و ليكن صغار پس از رسيدن به سن بلوغ اعلام مىدارند كه رضايت مادرشان را قبول ندارند و به عبارت ديگر از رضايت خود عدول كرده‌اند . آيا چنين رضايتى قابل عدول مىباشد يا رضايت قيم با گرفتن مبلغى بيش از يك ديه كامل براى آن‌ها قطعى و غيرقابل عدول است ؟\r\n( جواب ) : بسمه تعالى مادر به طور اصالت ولايت ندارد . بايد با حاكم شرع يا دادگاه مذاكره مىكرديد كه اگر رضايت طرفين - شما و دادگاه - حاصل شد منتقل به ديه مىشد .\r\n2 - اگر دادگاه در آن زمان ، مادر را صالح دانسته و حكم قيمومت داده است ، قرار با او هم معتبر مىباشد و ديگر حكم عوض نمىشود .\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nسؤال 927 : الف » با توجه به اين كه مشهور فقها معتقدند ، در صورت اجتماع سبب و مباشر ، مباشر ضامن است مگر اين كه سبب اقوى باشد ، لطفاً موارد اقوى بودن سبب از مباشر را معين فرماييد ؛ ب » آيا قتل عمد ، همان گونه كه با مباشرت محقق مىشود ، با تسبيب نيز تحقق مىيابد ؟ ج » هرگاه دو نفر به اشتراك شخصى را به قتل رسانده باشند ، در صورتى كه تأثير عمل يكى از آن‌ها در وقوع قتل هشتاد درصد و تأثير عمل ديگرى بيست درصد باشد ، ديه - بر فرض غير عمدى بودن جنايت - به چه نحوى بين قاتلين توزيع مىشود ؟\r\n( جواب ) : بسمه تعالى الف ) ممكن است ، سبب اقوى باشد ، خصوصاً آن جا كه مباشر ، مجنون يا طفل ضعيف الاراده باشد .\r\nب ) اگر قتل به طور مشترك باشد درصد تأثير ، اثرى ندارد و ديه تنصيف مىشود .\r\nسؤال 928 : با عنايت به اين‌كه طبق موازين فقهى ، هرگاه ضربه يا ضرباتى به صورت غير عمد بر شخصى وارد شود و آن شخص در اثر سرايت ضربه يا ضربات مزبور ، فوت كند ، ديه ضربه يا ضربات مسرى در ديه نفس تداخل مىكند ، مستدعى است بفرمائيد ؛\r\n1 . در صورتى كه بين ايراد ضربه يا ضربات با سرايت آن به نفس و تحقق فوت چند سال فاصله باشد آيا در اين صورت نيز تداخل صورت گرفته و ديه ضربه يا ضربات در ديه نفس تداخل مىكند ؟ ( با فرض اين‌كه علت فوت همان ضربه يا ضربات بوده )\r\n( جواب ) : بسمه تعالى آرى ظاهر روايات اين است كه هر چند طول بكشد ولى فوت در اثر سرايت باشد تداخل است . ليكن اگر فوت قطعى نباشد ، لازم نيست صبر كنند و مىتواند حالا ديه ضربات را بگيرند و بعداً محاسبه شود .\r\n2 . در صورتى كه مجموع ديه ضربات بيش از ديه نفس باشد ، آيا مجنى عليه فقط مىتواند به مقدار ديه نفس ( قدر متيقن ) ديه مطالبه كند ؟\r\n( جواب ) : بسمه تعالى از جواب بالا معلوم شد كه فقط ديه نفس است .\r\n3 . در صورتى كه مجموع ديه ضربات كمتر از ديه نفس باشد - با عنايت به اين‌كه مطابق نظر كارشناس تحقق مرگ تا چند سال به طول خواهد انجاميد - آيا مجنى عليه مىتواند ديه ضربات را فعلًا مطالبه نمايد و در صورت تحقق فوت باقيمانده آن را اولياى دم مطالبه كنند ؟\r\n( جواب ) : بسمه تعالى على الحساب مشكلى نيست ليكن ملاك ديه نفس است .\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nسؤال 929 : 1 ) ماهيت ديات چه بوده و بر اساس چه فلسفه‌اى احكام ديات تشريع شده است ؟\r\n( جواب ) : بسمه تعالى ديه هم كيفر است و هم خسارت . در آن زمان خسارت هم به همين مقدار تقريباً بوده است ، اگر تفاوتى باشد بايد خسارت هم مدّ نظر باشد .\r\n2 ) آيا شارع در تشريع ديات ، در پى تعيين كيفرى براى عاملان جنايتهاى خطايى و شبه عمد بوده يا خير ؟\r\n( جواب ) : بسمه تعالى از بالا معلوم شد كه ديه علاوه بر جنبه‌ى كيفرى جنبه‌ى جبران خسارت هم دارد در انواع خطا اگر در مقدمات كار هيچ‌گونه قصورى نباشد ، فقط جنبه‌ى خسارت مدّ نظر است .\r\n3 ) اگر ديه ماهيت و جنبه كيفرى دارد و جبران خسارت آسيب ديدگان از جنايت در آن مد نظر نبوده است پس شارع چه راهى براى جبران خسارت كسى كه در اثر جنايت خواه خطايى و خواه شبه عمد صدمه ديده پيش بينى نموده است ؟ آيا آن را مهمل گذاشته و پيش بينى ضمان در مورد خسارتهاى بدنى - چنان كه در خسارتهاى مالى است نشده است ؟\r\n( جواب ) : بسمه تعالى دليل حرمت اضرار به غير ، دليل مستقلى است و بايد حتماً خسارت هم ادا شود .\r\n4 ) تفاوت بين قانون ديات و قانون مسئوليت مدنى ( مصوب 1339 ) در مورد ديه و خسارات را چگونه مىتوان حل كرد ؟\r\n( جواب ) : بسمه تعالى از نظر شرعى همانست كه گفته شد .\r\n\r\nقسامه در جنايت بر عضو\r\nسؤال 930 : در جنايت بر عضو بفرمائيد ؛\r\nالف ) براى اثبات جنايت عمد و غير عمد بر عضو از راه قسامه ، چند قَسَم لازم است ؟\r\nب ) آيا با تكرار قسم ، ديه جنايت بر عضو ثابت مىشود يا خير ؟\r\n( جواب ) : بسمه تعالى شش قسم در ديه كامل ، و در آن‌جا كه ديه كامله نيست به همان نسبت مثلًا در يك دست سه قسم .\r\n\r\n","description":"","footnote":"","page_name":" 343 ","page_number":343},
  {"content":"\r\n\r\n\r\nقسامه در قتل نفس\r\nسؤال 931 : برخى از فقها فرموده‌اند با تكرار قسم در قسامه ، قصاص عضو و قصاص نفس ثابت نمىشود ؛ بنابر اين نظر با توجه به روايات و اتفاق فقها در اين كه با تكرار شش قسم حتى مىتوان چندين ديه كامل را براى جنايت بر اعضا ثابت كرد آيا در موارد زير به مناط منصوص در روايات قسامه بلكه اولويت مىتوان با تكرار قسم در قسامه براى جنايت بر نفس يك ديه ثابت كرد يا هيچ چيزى ثابت نمىشود ؟ الف ) چند مرد ( مثلًا 24 نفر مرد ) بر قتل غير عمدى 25 قسم بخورند .\r\nب ) چند مرد ( مثلًا 49 نفر مرد ) بر قتل غير عمدى موجب ديه ( مانند قتل ديوانه توسط عاقل ) 50 قسم بخورند . آيا در اين صورت ديه ثابت است .\r\n( جواب ) : بسمه تعالى ثابت مىشود .\r\nسؤال 932 : اگر 25 مرد بر قتل غير عمد موجب ديه يا عمد موجب قصاص قسم بخورند آيا در اين صورت ديه ثابت است ؟\r\n( جواب ) : بسمه تعالى در همه‌ى موارد مثال‌ها با اين تعداد ديه ثابت مىشود .\r\nسؤال 933 : اگر چند مرد ( مثلًا 24 نفر مرد ) بر قتل غير عمد يا عمد موجب ديه يا عمد موجب قصاص 25 قسم بخورند . آيا در اين صورت يك ديه ( كه گاه مساوى با ديه يك عضو است و با شش قسم ثابت است ) ثابت مىشود يا هيچ ثابت نمىشود ؟\r\n( جواب ) : بسمه تعالى از بالا معلوم مىشود .\r\n\r\nتفسير قتل عمد\r\nسؤال 934 : با عنايت به اين‌كه در يك دسته از روايات « 1 » ، در تفسير قتل خطاى محض ، تعبير « ان يتعمد شيئاً آخر فيصيبه » ؛ « ان تريد الشىء فتصيب غيره » ؛ « من اعتمد شيئاً فاصاب غيره » ؛ و مانند آن به كار رفته است و در دسته ديگرى از روايات « 2 » بيان مفهوم خطاى محض در قالب مثالى اين گونه بيان تقرير شده است : « ارمى الشاة فأصيب رجلًا » ؛ « رمى شاة فاصاب انساناً » ؛ « رمى شيئاً فاصاب رجلًا » ؛ آيا با توجه به اين دسته از روايات مىتوان نتيجه گرفت كه مقصود امام از تعابير مذكور در دسته اول ( « يتعمد\r\n\r\n\r\n","description":"","footnote":"\r\n( 1 ) - وسايل الشيعه ، ج 29 ، باب 11 از ابواب القصاص النفس .\r\n( 2 ) - همان ، ح 7 - 9 - 19 . ( با فرض اين كه شيئاً به قرينه تقابل با رجلًا ، به معناى غير انسان باشد ) .\r\n","page_name":" 344 ","page_number":344},
  {"content":"\r\n\r\nشيئاً » ؛ « تريد الشىء » ؛ « اعتمد شيئاً » ) نيز موجودى غير انسان بوده است ، به گونه‌اى كه بتوان نتيجه گرفت : « هرگاه شخصى قصد قتل انسان محقون الدمى را داشته باشد و به سوى او تيراندازى كند ليكن تير او به انسان محقون الدم ديگرى اصابت كند و او را به قتل برساند ، قتل عمدى است » « 1 » يا آن كه اطلاق روايات مزبور به قوت خود باقى است و در نتيجه قتل مزبور ( خطاب در تيراندازى و قتل محقون الدم ديگر ) ، قتل خطاست ؟\r\n( چنان كه از اطلاق عبارات مشهور فقها ، خطايى بودن قتل مزبور استفاده مىشود ) .\r\n( جواب ) : بسمه تعالى گرچه مىتوان گفت نظر به اتحاد حكم انسان‌هاى محقون الدم تخلف از يك انسان كه مقصود در رمى بوده ، و خوردن به انسان ديگر ، قتل عمد است . ليكن به هر حال اگر بپرسند : مىخواستى اين شخص را بكشى ، مىگويد : خير .\r\nو لااقل شبهه حكميه داريم كه در اين موارد قصاص باشد يا نه ، بايد در دماء احتياط نمود همان‌طور كه در حدّ هم يدرء بالشبهة . و بنابراين ديه دارد . شايد قبلًا نظر ما بر قصاص بود ، ليكن احتياط مقتضى ديه فقط مىباشد .\r\n\r\nكشتن استرحامى\r\nسؤال 935 : اگر انسان به بيمارى صعب العلاجى دچار شود و از پزشك درخواست مرگ نمايد ، و پزشك هم او را بكشد ، با توجه به اين كه بيمار رضايت داشته است چه حكمى دارد ؟\r\n( جواب ) : بسمه تعالى قتل نفس است و حرام مىباشد .\r\n\r\nديه در مورد شبهه‌ى خطا\r\nسؤال 936 : در فرض اين كه قتل ، خطايى باشد ؛ آيا با توجه به روايات دسته دوم و احتمالى كه از آن به ذهن خطور مىكند و نيز به دليل اين كه برخى از فقها ، خطاى در تيراندازى و قتل محقون الدم ديگر را مصداق قتل غير خطا دانسته‌اند ، مىتوان در مسئوليت عاقله - حتى در فرض اثبات قتل با بينه - ترديد نموده و با توجه به خلاف اصل بودن مسئوليت عاقله ، ديه را از خود قاتل مطالبه نمود ؟\r\n( جواب ) : بسمه تعالى گرچه از باب شبهه قصاص ندارد و به حكم عمد نيست ،\r\n\r\n\r\n","description":"","footnote":"\r\n( 1 ) - مضمون ماده 7 - 311 لايحه قانون مجازات اسلامى كه از سوى قوه قضاييه به مجلس ارسال شده است وكليات آن نيز به تصويب رسيده است .\r\n","page_name":" 345 ","page_number":345},
  {"content":"\r\n\r\nليكن اثبات ديه بر عاقله هم چون خلاف اصل است . دليل روشن مىطلبد و اين‌جا به عهده‌ى خود قاتل است .\r\nسؤال 937 : با توجه به اطلاق روايات دسته اول ، آيا مىتوان اشتباه در هويت را نيز مصداق قتل خطا دانست ، ليكن ديه را از خود جانى مطالبه كرد ؟ ( اشتباه در هويت در اصطلاح حقوقى آن است كه قاتل از دور شخصى را مىبيند به تصور اين كه زيد است به او شليك مىكند بعد معلوم مىشود ، شخص مورد هدف بكر بوده است ) .\r\n( جواب ) : بسمه تعالى عين جواب از سؤال قبلى .\r\n\r\nاحكام ديات\r\nسؤال 938 : آيا ديه جزء ما ترك و اموال متوفى محسوب مىگردد يا حقى است براى وراث كه بعد از فوت ميت به وجود آمده است و جبران خسارتى است بر اساس شرع اسلام براى اولياى دم و بايد بر اساس سهم هر يك از وراث تقسيم گردد ؟\r\n( جواب ) : بسمه تعالى 1 - ديه‌ى جنايت بر جسد ميت بايد در وجوه خير براى ميت صرف شود . 2 - ديه‌ى قتل جزء تركه است و پس از اداء دين ميت ، تقسيم بر ورثه مىشود .\r\nسؤال 939 : درصورتىكه جانى و مجنى عليه ( يا ولى او در صورت موت مجنى عليه ) در بازگشت و عدم بازگشت منفعتى كه بر اثر جنايت زايل شده ، اختلاف نظر داشته باشند ، فقهايى كه مسأله را مطرح نموده‌اند يا فرموده‌اند كه قول مجنى عليه ، بدون نياز به سوگند مقدم است و يا فرموده‌اند كه قول مجنى عليه به ضميمه سوگند مقدم است ولى قسامه را لازم ندانسته‌اند ، پرسشى كه مطرح است ، اين است كه سخن فقهاء در تمامى موارد به‌طور مطلق جارى است و يا در صورتى كه قرينه ظنيه‌اى ( لوث ) كه مؤيّد يكى از دو ادعاست ، وجود داشته باشد ، نوبت به قسامه مىرسد ؟\r\n( جواب ) : بسمه تعالى 1 - قسامه در اطراف نيز جريان دارد ، ليكن در اصل جنايت نه در « اندمال » و خوب شدن . 2 - احتياط در تقديم قول مجنى عليه ، با انضمام سوگند مىباشد . گرچه احتمال كفايت قول او مىباشد .\r\nسؤال 940 : 1 - اگر دو زن عادل با يك مرد عادل ، يا يك مرد عادل به همراه قسم صاحب حق ، يا چهار زن عادل ، بر جنايتى شهادت دهند ؛ حكم هر يك از اين\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nشهادت‌ها در هر يك از بندهاى زير از حيث ثبوت قصاص يا ديه عليه جانى چيست ؟\r\nالف ) اگر صاحب حق مدعى جنايت عمد باشد و شهود مذكور نيز بر جنايت عمد شهادت دهند . ب ) اگر صاحب حق ، مدعى جنايت غير عمد باشد و شهود مذكور بر جنايت عمد شهادت دهند . ج ) اگر صاحب حق ، مدعى جنايت عمد باشد و شهود مذكور بر جنايت غير عمد شهادت دهند . 2 - اگر مورد جنايت در سؤال قبل ، شكستگى استخوان ، هاشمه ، منقله يا جائفه باشد - كه عمد در آن‌ها قصاص ندارد - آيا با شهادت‌هاى مذكور ، ديه بر جانى ثابت مىشود ؟\r\n( جواب ) : بسمه تعالى 1 - به وسيله هيچ يك از شهادت‌هاى مزبور قصاص ثابت نمىشود ، فقط در شهادت دو زن عادل با يك مرد عادل بر جنايت عمدى ظاهراً ديه ثابت مىشود . 2 - همانند بند 1 . 3 - در شهادت دو زن عادل با يك مرد عادل بر جنايت غير عمد ديه ثابت مىشود . و همين‌طور شهادت يك مرد عادل همراه قسم ، اگر مدعى ادعاء غير عمد داشته باشد همين حكم مىشود . و با شهادت چهار زن عادل ثابت نمىشود . 4 - با شهادت دو زن عادل با يك مرد عادل و يا يك مرد عادل همراه قسم مدعى حق ، ديه ثابت مىشود ، ليكن با شهادت چهار زن ثابت نمىشود .\r\nسؤال 941 : الف ) براى اثبات جنايت موجب ديه كامل چند سوگند لازم است ؟ 50 ، 25 يا 6 سوگند ؟ ب ) بنابر آن كه شش سوگند در قسامه اعضاء براى اثبات جنايت موجب ديه كامل ، كافى باشد چنان‌كه مشهور اين است بفرماييد در صورتى كه با يك ضربه ، منافع متعددى از بين رفته باشد ، يك قسامه شش تايى كافى است يا به تعداد منافع ، قسامه بايد اقامه گردد ؟ ج ) آيا در قسامه اعضاء نيز تحقق لوث را - چنان‌كه مشهور اين است - شرط مىدانيد ؟\r\n( جواب ) : بسمه تعالى الف ) شش سوگند لازم است . ب ) بر هر كدام شش سوگند لازم است . ج ) آرى شرط است . اساساً قسامه مطلقاً در مورد لوث مىباشد .\r\nسؤال 942 : در مسأله اجتماع اسباب ، ميان فقهاى گرانقدر اماميه نظراتى به شرح ذيل ، مشهود است : 1 . ضمان سبب مقدم در تأثير ( اين قول به مشهور نسبت داده شده است ) ؛ 2 . ضمان سبب اقوى ؛ 3 . ضمان سبب مقدم در وجود ؛ 4 . ضمان سبب مؤخر در وجود ؛ 5 . ضمان هر دو سبب . مستدعى است بفرماييد ، در صورت استناد حادثه‌اى به دو\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nيا چند سبب ، آيا تمامى اسباب ضامنند و يا يكى از آن‌ها ؟ در صورتى كه تمامى اسبابى كه حادثه به آن‌ها مستند است ، ضامن باشند ، آيا بالسويه ضامنند و يا هر يك به ميزان تأثير خود ؟ به عنوان مثال : هرگاه مسؤول خريد قطعات يك شركت خودرو سازى ، در هنگام خريد مسامحه و سهل‌انگارى كرده و قطعات غير استاندارد تهيه نمايد ، و مسؤول بازرسى خدمات نيز بىدقتى كرده و به غير استاندارد بودن قطعات توجهى نكند ، و مسؤول قرار دادن قطعات نيز على رغم وظيفه‌اى كه در چك كردن قطعات دارد آن‌ها را بدون دقت ، جاسازى نمايد و سرانجام به دليل نقص قطعه مزبور ، اتومبيل واژگون شده و راننده و سرنشينان فوت نمايند ، چه كسى ضامن است ؟\r\n( جواب ) : بسمه تعالى ميزان استناد قتل است عرفاً ، كه ظاهراً قول مشهور همين است و احتمالًا قول دوم نيز همين را نظر دارد . و اگر به همه‌ى اسباب اسناد داده شود تقسيط ديه مىشود . در مثال قطعات اين‌طور مىباشد .\r\nسؤال 943 : الف ) هرگاه يك مسلمان ايرانى ، در خارج از مرزهاى ايران ( مثلًا عراق ، عربستان يا آمريكا ) ، به قتل رسيده و قاتل هم ناشناس باشد ؛ آيا بر دولت ايران لازم است ، ديه مقتول را از بيت المال بپردازد ؟ ب ) هرگاه يك مسلمان تبعه‌ى كشورهاى ديگر ، در ايران به قتل رسيده باشد و قاتل نيز ناشناس باشد ، آيا دولت ايران موظف به پرداخت ديه مقتول است ؟ ج ) هرگاه كافر مستامن يا معاهدى كه به عنوان تاجر يا جهانگرد به ايران آمده است ، به قتل برسد ، مىتوان ديه او را از بيت المال پرداخت نمود ؟ در صورتى كه كشورهاى متبوع آن‌ها نسبت به اتباع ايرانى چنين امتيازى قائل شده باشند ، چه‌طور ؟\r\n( جواب ) : بسمه تعالى الف ) طبق روابط بين الملل ، دولتى كه ويزا صادر مىكند مسؤول جان افراد مىباشد و بايد ضامن باشد . كشورهاى اسلامى هم معتقد به « لا يبطل دم مسلم » ، هستند و لذا كشته شدن در زحام را موجب پرداخت ديه از بيت المال مىدانند ، ولى اگر فرض كنيم كه كشورهاى خارجى پرداخت نكنند قاعدتاً دليل « لا يبطل دم . . . » محكّم مىباشد . چنان كه در كشور خودمان اگر قاتل فرار كند و ديگر دسترسى به آن ممكن نباشد ، از بيت المال پرداخت مىشود . ب ) از بالا معلوم مىشود . ج ) مستامن و معاهد در پناه دولت اسلام هستند و دولت بايد ضامن باشد .\r\nظاهراً دولت‌هاى ديگر هم همين حكم را در قانون خود دارند .\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nسؤال 944 : الف ) شكستگى مهره‌هاى گردن كه منجر به كج شدن گردن نشده و در بلع غذا نيز مشكلى بوجود نياورد ، ديه دارد يا ارش ؟ ب ) شكستگى استخوان بعصوص در صورتى كه موجب از بين رفتن قدرت ضبط ادرار ، مدفوع و باد نگردد ، ديه دارد يا ارش ؟ ج ) در فرض فوق ، در صورتى كه شكستگى بعصوص موجب عدم ضبط باد گردد آيا به استناد روايت سليمان بن خالد كه در آن عبارت « فلم يملك إسته » آمده است مىتوان قائل به ديه شد ؟ د ) شكستگى مهره‌هاى ستون فقرات ، در صورتى كه موجب خميدگى پشت ، از بين رفتن قدرت مشى و جلوس نشده و عارضه‌ى جدى ديگرى در پى نداشته باشد ، موجب ديه است يا ارش ؟\r\n( جواب ) : بسمه تعالى 1 - ارش دارد . 2 - ارش دارد . 3 - روايت ، مربوط به عدم ضبط مطلق است نه خصوص باد . 4 - اگر جوش بخورد صد دينار ( 110 ديه ) و اگر همان‌طور بماند ، ديه‌ى كامله ( هزار دينار ) .\r\nسؤال 945 : مستدعى است با عنايت به دو روايت معتبر ابوبصير و ابى نصر بزنطى ، كه در مورد فرار قاتل است بفرماييد ؛ الف ) آيا شرط تبديل قصاص به ديه در موارد فرار قاتل ، صرف فرار و عدم دسترسى به اوست يا طبق روايت بزنطى ، فوت قاتل نيز شرط است ( فلم يقدر عليه حتى مات ) ؟ ب ) آيا موضوع دو روايت مزبور را مىتوان به قتل شبه عمد و خطاى محضى كه با بينه ثابت شده است ، سرايت داد ، يا اين كه روايتين مزبور بيانگر حكم خاصى مىباشند كه بايد به مورد آن ( قتل عمد ) بسنده كرد ؟\r\nج ) آيا حكم مزبور در دو روايت فوق تسرى به جنايت كم‌تر از قتل ( اعم از عمد و غير عمد ) نيز دارد ؟ د ) آيا مقصود از الاقرب فالاقرب در دو روايت مزبور عاقله است - چنان كه تعدادى از فقها فرموده‌اند - يا اعم از عاقله ؟ ه ) در صورتى كه صرف فرار و عدم امكان دسترسى به قاتل ، شرط تبديل قصاص به ديه باشد ، بفرماييد ؛ در صورتى كه اولياى دم ديه را گرفته باشند ، آيا مىتوانند در صورت دستگيرى قاتل ، ديه را مسترد و تقاضاى قصاص نمايند ؟\r\n( جواب ) : بسمه تعالى 1 - به نظر مىرسد كه فاء تفريع نشان مىدهد كه فرار ، به عنوان توطئه ذكر « لم يقدر عليه » آمده و خود فرار موضوعيت ندارد . 2 - وجهى براى سرايت نيست و ظاهراً در مورد سؤال ، به جاى بيّنه ، اقرار بايد ذكر شود كه به عهده‌ى\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nجانى است ، مىخواهيم بدانيم سرايت به اقرباء مىكند عند الفرار يا نه . 3 - در جنايت دون القتل جريان ندارد . 4 - الاقرب فالاقرب منظور طبق اولوا الارحام ارث مىباشد .\r\n5 - حق مجدد قصاص دليل مىخواهد ، اگر ديه به منزله‌ى بدل حيلوله باشد ، حق قصاص عود مىكند ، ولى معلوم نيست .\r\nسؤال 946 : هرگاه شخصى مرتكب يك قتل عمدى و يك قتل شبه عمد شده باشد ، كيفيت اجراى حكم قصاص و وضعيت ديه چگونه خواهد بود ؟ آيا تا زمان پرداخت ديه قتل شبه عمد ( يعنى تا دو سال ) بايد صبر كرد تا قاتل ديه را بپردازد و پس از آن او را قصاص كرد ، يا اين كه در مورد مزبور ديه حال شده و قاتل فوراً بايد ديه را بپردازد ؟ در صورت اخير اگر قاتل بالفعل مالى نداشته باشد ولى تا موعد پرداخت ديه ( پايان سال اول و دوم ) متمكن از پرداخت ديه خواهد شد ، بفرماييد حق اولياى دم اول كه خواهان قصاص هستند مقدم است يا حق اولياى دم دوم كه ديه را مطالبه مىكنند ؟\r\n( جواب ) : بسمه تعالى اگر جانى متمكن است كه فوراً به خواست اولياء دم عمدى ، قصاص مىشود و از تركه ، ديه‌ى غير عمد پرداخت مىشود . و اگر متمكن نيست و مىتواند كسب مال كند بايد صبر شود تا ديه را پرداخت كند و سپس قصاص شود و اگر يأس از تمكن او باشد ، بايد از بيت‌المال پرداخت شود و قصاص شود .\r\n\r\nمحاسبه‌ى مقادير ديات\r\nسؤال 947 : آيا ميزان ثابت ديه با عدالت كه محور اصلى آن رضايت صاحبان دم مىباشد سازگارى دارد ؟\r\n( جواب ) : بسمه تعالى محور اصلى عدالت ، رضايت نيست بلكه تناسب ديه با جنايت است البته رضايت مىتواند موجب حلّ نزاع باشد .\r\nسؤال 948 : بررسى فقهى موضوع تخيير جانى در پرداخت مقادير ديه چگونه است و آيا اين تخيير صحيح است يا نه ؟ با توجه به تفاوت زيادى كه بين ارزش مالى اين شش گونه وجود دارد حكم فقهى چيست ؟ و آيا موضوعيت ديه حق را به مجنى عليه ( مقتول ) مىدهد يا رضايت صاحبان دم را ملاك قرار مىدهد ؟\r\n( جواب ) : بسمه تعالى اصل جعل ديات در اين شش امر نشان مىدهد كه اين‌ها در عصر پيامبر صلى الله عليه و آله قيمت‌هايى نزديك هم داشته‌اند و چون طلا و نقره ماليت محضه\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nهستند و اموال ديگر ماليت محضه نيستند در محاسبه قيمت با طلا و نقره حساب مىشوند . پس عقلائياً مبناى محاسبه همان طلا و نقره است كه وزن معلوم و قيمت معينى دارند اما رضايت طرفين مىتواند بر اساس گذشت و تسامح موجب حلّ نزاع شود و اين غير از مبناى فقهى مسأله است . از نظر فقهى ملاك ، ارزش مادّى ديه است و محور امور ششگانه هم طلا و نقره مىباشد كه ماليت محصنه مىباشند . و ظاهراً اين يك فهم و سيره‌ى عقلائى است كه در جمع بين ماليت محضه و كالاها ، مبنى و اساس همان ماليت محضه است و كالاها با آن سنجيده مىشوند ، بنابراين ميزان همان طلا و نقره است .\r\nسؤال 949 : مبداء تاريخى جعل شتر به عنوان ديه و بررسى اين موضوع كه چه زمينه‌هاى اجتماعى و تاريخى باعث شده است كه شتر مبناى اخذ ديه قرار گيرد ؟\r\n( جواب ) : بسمه تعالى از زمان پيامبر صلى الله عليه و آله شتر هم يكى از آن امور ششگانه قرار داده شده است ؛ ليكن مبناى محاسبه همان طلا و نقره است و چيزهاى ديگر در مقايسه‌ى با طلا و نقره حساب مىشوند .\r\n\r\nمسئوليت عاقله در پرداخت ديه\r\nسؤال 950 : بر اساس ماده 305 قانون مجازات اسلامى : « در قتل خطاى محض در صورتى كه قتل با بينه يا قسامه و يا علم قاضى ثابت شود پرداخت ديه بر عهده عاقله اوست » . آيا در شرايط فعلى كشور اين موضوع كه بستگان و نزديكان جانى ( عاقله ) موظف به پرداخت ديه جنايتى شده‌اند كه خود هيچ دخالتى در آن نداشته‌اند - چگونه قابل توجيه است ؟ و به لحاظ اجرايى چگونه قابل اجرا است . 1 ) چاره مشكل چيست ؟\r\n( جواب ) : بسمه تعالى در ضمان عاقله ، بحث دخالت در قتل مطرح نيست و هيچ دخالتى در حكم ندارد . ملاك حكم شرعى در عاقله در دليل فقهى ذكر نشده است و ما تابع دليل شرعى هستيم نه تابع علت و ملاك‌هاى تخيلى خودمان ، ليكن به نظر مىرسد حكمت شرعى در عاقله اين باشد كه در ايام عمر انسان ، خطا زياد واقع مىشود و اگر كسانى كمك نكنند زندگى خطاكار به‌كلى فلج مىشود پس بايد كمكش كرد و بهترين و نزديكترين افراد براى كمك ، عاقله فرد مىباشد . حتى اگر بستگانش در جاهاى ديگر و حتى دور دست باشند . عواطف انسانى در مواقع خطر ، راه دور و نزديك نمىشناسد .\r\n\r\n","description":"","footnote":"","page_name":" 351 ","page_number":351},
  {"content":"\r\n\r\n2 ) آيا مىتوان از حكم ضمان عاقله چشم پوشى كرد ؟\r\n( جواب ) : بسمه تعالى نخير .\r\n3 ) آيا مىتوان گفت اين حكم در زمان حال ديگر لازم الاجرا نيست ؟\r\n( جواب ) : بسمه تعالى نخير .\r\n4 ) آيا در صورت مثبت بودن پاسخ اين سؤالات مىتوان خود جانى را مسؤول پرداخت ديه تلقى كرد يا خير ؟\r\n( جواب ) : بسمه تعالى نخير ، ليكن اگر عاقله نپردازد ديه به عهده‌ى جانى مىباشد .\r\nسؤال 951 : آيا تغليظ ديه كه در آيات و روايات مطرح شده پيرامون قتل مىباشد آيا به نقص عضو ناشى از جراحات اعمال جراحى در امور پزشكى نيز تسرى دارد يا خير ؟\r\nبا توجه به منابع فقهى و ماده 299 قانون كه تغليظ ديه را به قتل منحصر كرده است .\r\n( جواب ) : بسمه تعالى در غير قتل نيست .\r\nسؤال 952 : آيا در مورد فوت و يا نقص عضو اقارب در زمينه‌هاى پزشكى تغليظ در ديه چه حكمى دارد ؟ با توجه به ماده 299 ( ق . م ) و تبصره آن كه ديه را تشديد مجازات تلقى مىكند .\r\n( جواب ) : بسمه تعالى اقارب با غير اقارب فرقى نمىكنند ، اشتباه در برداشت از كتب فقهى بوده است . عبارت را نزديك فقيه مطلع بخوانيد .\r\nسؤال 953 : تغليظ ديه در ماه‌هاى حرام : موضوع ديگرى كه در باب ديات مطرح است و در ماده 299 قانون مجازات اسلامى بيان شده است : « ديه قتل در صورتى كه صدمه و فوت هر دو در يكى از چهار ماه حرام ( رجب - ذيقعده - ذيحجه - محرم ) و يا در حرم مكه معظمه واقع شود - علاوه بر يكى از موارد ششگانه مذكور در ماده 297 به عنوان تشديد مجازات بايد يك سوم هر نوعى كه جانى انتخاب كرده است اضافه شود . . . » تبصره : حكم فوق در مواردى كه مقتول از اقارب قاتل باشد جارى نمىگردد .\r\n1 ) با توجه به اين‌كه اين حكم شرعى در بستر جعل يعنى سرزمين جزيرة العرب - داراى فلسفه و تشريع مشخص و كاركرد اجتماعى ارزشمندى بوده و در واقع ، ضامن اجرايى مطمئنى براى حفظ حرمت ماه‌هاى حرام و خوددارى از خونريزى و قتال در اين ماه‌ها به شمار آمده است . به عبارت ديگر اين حكم با آن جامعه و شرايط اجتماعى\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nحاكم بر آن سنخيت داشته است . 2 ) آيا اين حكم از تغيير شرايط اجتماعى تأثير نمىپذيرد ؟\r\n( جواب ) : بسمه تعالى اولًا تبصره بالا اشتباه است كسى از فقها اين‌طور نگفته است ، تبصره‌ى بالا اشتباه برداشت از متون فقهى و از جمله از تحرير مرحوم امام قدس سره بوده است . اقارب با ديگران فرقى ندارند .\r\n3 ) آيااين حكم براى اجراء در زمان‌ها و مكان‌هاى ديگر نيز جعل شده است يا خير ؟\r\n( جواب ) : بسمه تعالى حكم مزبور همچون ساير احكام شرعى دائمى است . شرع محمّد مستمر ، حلال محمّد مستمر الى يوم القيمة و حرامه كذلك . حكمت آن هم اگر آنچه باشد كه من گفتم دائمى است و الان هم وجود دارد و هميشه هم .\r\n4 ) اصولًا ماه‌هاى حرام در عرف جامعه ما ( مخصوصاً در جامعه پزشكى ) امرى نامأنوس و ناشناخته‌اند و درصد بالايى از مردم حتى نام‌هاى اين ماه‌ها را به خوبى نمىشناسند - تا چه رسد به اين‌كه بدانند چنين حكمى در مورد اين ماه‌ها وجود دارد .\r\nآيا اين حكم تغليظ را بايد نسبت به انواع قتل‌ها اعم از عمدى و غير عمدى ( شبه عمد ) تسرى داد ؟\r\n( جواب ) : بسمه تعالى مردم بايد احكام شرع را ياد بگيرند نه اين‌كه شارع به خاطر جهل مردم از احكام خود دست بردارد . تغليظ در حرم مكه هم جريان دارد ممكن است خيلىها حدود حرم را ندانند ، خوب بايد بدانند .\r\n5 ) آيا شخصى كه بدون هيچ سوء نيت قلبى در يكى از ماه‌هاى حرام - در اثر غفلت و بىاحتياطى در يك تصادف رانندگى ( و يا درمان پزشكى ) موجب فوت يا نقص عضو كسى بشود . بايد يك سوم ديه‌اى كه از او دريافت مىشود افزود ؟ يا اين‌كه خير - نبايد اين حكم را به همه قتل‌ها تسرى داد ؟\r\n( جواب ) : بسمه تعالى در انواع قتل‌ها جريان داد ، درمان پزشكى گرچه مورد احسان است ولى بايد برائت بگيرد . اما تغليظ در غير قتل - عضو - جريان ندارد .\r\nسؤال 954 : در سال 1360 آقاى « الف » با قايق موتورى در فاصله 20 متر به ساحل و در منطقه ممنوعه شنا با خواهرزاده 11 ساله‌اش كه در حال شنا بود از سمت موتور قايق ( پروانه ) برخورد نموده كه ايشان از نواحى دست و شكم مجروح مىگردد . آقاى\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nالف به همراه خواهرش ( مادر كودك ) وى را جهت درمان به بيمارستان انتقال داده و هزينه درمان و بيمارستان را نيز به اقرار مادر كودك مجروح ، متقبل مىگردد . والدين كودك از طرح شكايت كيفرى و حقوقى و مطالبه ديه و خسارت امتناع مىنمايند و اظهار مىدارند « برادر و خواهرى كه اين حرف‌ها را ندارد » پس از گذشت 23 سال در سال 1386 شخص صدمه ديده كه حدوداً 34 سال داشت اقدام به طرح دعوى حقوقى نموده و ادعا مىكند « به دليل بىاحتياطى شخص الف ( دايىام ) ، قايق وى با من برخورد نموده و حاليه خسارت و ديه صدمات وارده را مىخواهم » . سؤال :\r\n1 - در فرض مسأله با توجه به ممنوع بودن شنا در منطقه حادثه و عدم مواظبت طفل توسط والدين و قبل از اثبات بىاحتياطى شخص الف توسط مراجع ذيصلاح ، آيا ديه و خسارتى بايد پرداخت گردد ؟ آيا علت تامه حادثه و نيز مقصرين بايد توسط دادگاه و مراجع ذيصلاح معين گردد ؟\r\n2 - پرداخت هزينه درمان و بيمارستان و عدم طرح شكايت كيفرى و حقوقى و عدم مطالبه خسارت و ديه تا سال 1383 و ساير قرائن موجود در فرض سؤال ، آيا مصدوم حق درخواست مطالبه ديه و خسارت را دارد ؟ آيا اوضاع و احوال حكايت از رضايت و گذشت از حق مصدوم و والدين ايشان ندارد ؟\r\n3 - در صورتى كه مصدوم حق مطالبه ديه و خسارت را داشته باشد با توجه به اين كه در طى 23 سال با اختيار خويش مطالبه ننموده ، ديه و خسارت در صورت اثبات به چه نحوى و به چه ميزان و بر اساس كدام نرخ بايد تعيين گردد ؟ خسارت و ارش چه‌طور ؟\r\n( جواب ) : بسمه تعالى 1 - گرچه منطقه ممنوعه بوده ، ليكن آيا قايقران ، طفل را مىديده يا خير ؟ اگر مىديده است ، ضامن مىباشد . اگر نمىديده و مطمئن بوده كه كسى در آن منطقه نيست ، ضامن نمىباشد .\r\n2 - اگر فرض كنيم كه ضامن باشد ، اگر ديه كم‌تر از هزينه درمان و بيمارستان باشد ، اداء دين كرده است .\r\n3 - سكوت ساليان دراز علامت گذشت از ديه مىباشد - اگر فرض ضمان شود - .\r\n4 - اگر فرض ضمان شود و عفو هم نكرده باشد ، و مخارج را هم نداده باشد ميزان قيمت يوم الاداء مىباشد ، در هر زمان .\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nسؤال 955 : 1 - فقهاى گرانقدر اماميه در مبحث ديه بينايى دو مسأله را مطرح نموده‌اند : مسأله نخست آن كه : از بين بردن كامل بينايى يك چشم نصف ديه و بينايى دو چشم ديه كامل دارد و در اين حكم فرقى بين چشمى كه بينايى آن كم باشد يا زياد ، نگذاشته‌اند . به اين ترتيب ديه چشمى كه از فاصله 100 مترى مىبيند با ديه چشمى كه از فاصله 30 مترى مىبيند مساوى خواهد بود . مسأله دوم آن كه : فرموده‌اند : جنايتى كه موجب كاهش بينايى يك چشم يا دو چشم گردد به همان نسبت ديه خواهد داشت . به اين ترتيب اگر جانى 50 % بينايى يك چشم مجنى عليه را از بين ببرد بايد نصف ديه يك چشم ( ربع ديه كامل ) را بپردازد . با عنايت به مندرجات فوق مستدعى است بيان فرماييد : هرگاه مجنى عليه داراى بينايى بالا يا طبيعى باشد و در اثر جنايتى 70 % از بينايى دو چشمش از بين رفته و 70 % ديه كامل را دريافت كند و سپس در اثر جنايت ديگرى 30 % بينايى باقيمانده را نيز از دست بدهد و به طور كامل نابينا گردد ، آيا چنين شخصى مشمول مسأله نخست است تا مستحق دريافت ديه كامل باشد ؛ زيرا عرفاً شخص بينا بر او صدق مىكند ؟ و يا از آن انصراف داشته و در نتيجه مستحق دريافت 30 % از ديه بينايى ( 30 % ديه كامل ) يا ارش خواهد بود ؟\r\n2 - با عنايت به فقراتى از روايت معتبر ظريف بن ناصح كه بنابر نقل كافى در ذيل مرقوم مىگردد ، مستدعى است پاسخ پرسش‌هاى پيرامون آن را بيان فرماييد :\r\nالف ) فى الكف إذا كسرت فجبرت على غير عثم ولا عيب فديتها خمس دية اليد .\r\nب ) وفى الكف إذا كسرت فجبرت على غير عثم ولا عيب فديتها اربعون ديناراً .\r\nج ) دية قصبة الابهام التى فى الكف تجبر على غير عثم ولا عيب خمس دية الابهام ثلاثة وثلاثون ديناراً وثلث دينار إذا استوى جبرها وثبت .\r\nد ) ودية قصب اصابع الكفّ سوى الابهام دية كلّ قصبة عشرون ديناراً وثلثا دينار .\r\n1 - مقصود از شكستگى كف چيست ؟ آيا استخوان‌هاى پنج‌گانه ( متاكارپ ) مقصود است كه از مفصل انگشتان شروع و به مچ ختم مىشود ؟ در اين صورت مراد از قصبه انگشتان ( قصبه ابهام و چهار انگشت ديگر ) چه خواهد بود ؟\r\n2 - ديه شكستگى هر يك از استخوان‌هاى كف دست چه قدر است ؟\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nدر صورتى كه چند استخوان مجزاى كف دست بشكند آيا ديه آن بر طبق قاعده متعدد مىشود ؟ يا جملگى ديه واحدى دارند كه ميان آن‌ها تقسيم مىشود ؟\r\n( جواب ) : بسمه تعالى 1 - مشمول مسأله نخست مىباشد و نظائر زيادى در فقه دارد . 2 - در جمع اوب در روايت ظريف ، فقها وجوهى ذكر كرده‌اند . مثل : اولى در كتف است نه كف ، و اشتباه در نسخه مىباشد ، و يا اولى در همه مچ تا سر انگشتان است و دومى در كف فقط ، و يا اولى در دست راست است و دومى در دست چپ ، واحتمالات ديگر . و چون نمىدانيم كدام نسخه صحيح است ، طبق ادله ديگر و اصول عمليه كار مىكنيم كه بيش از مقدار ضرر به مجنى عليه و بيش از چهل دينار محكوم به برائت است .\r\n3 - در « ج » و « د » طبق هر دو حديث عمل مىكنيم يعنى ابهام را با ساير انگشتان فرق مىگذاريم .\r\n4 - شكستگى كف دست همه‌ى استخوان‌هاى كف دست مىباشد و قصبه فقط استخوان بندها .\r\n5 - ارش گرفته مىشود كه تعيين آن با حكومت و قضا مىباشد .\r\n6 - قاعدتاً هر كدام ديه خاص خود را دارند .\r\nسؤال 956 : مستدعى است بفرماييد الف ) مجازات يا مسئوليت قاتلِ شخص مرتد در موارد ذيل چيست ؟ 1 - مسلمانى ، عمداً مرتدى را به قتل برساند . 2 - مرتدى ، مرتد ديگر را عمداً به قتل برساند . 3 - كافر ذمى ، مرتدى را به قتل برساند .\r\n4 - در موارد فوق چنان‌چه قتل غير عمد باشد ، قاتل چه مسئوليتى دارد ؟ آيا ديه‌اى براى مرتد ثابت است ؟ در فرض ثبوت ، مقدار آن را بيان فرماييد .\r\n5 - آيا در صور فوق فرقى بين اقسام مرتد و زن يا مرد بودن مرتد مىباشد يا خير ؟\r\n( جواب ) : بسمه تعالى 1 - تعزير مىشود . 2 - قصاص مىشود . 3 - قصاص مىشود .\r\n4 - اگر ارتداد به ورود در يكى از اديان ديگر است طبق برخى نظرات مطابق قانون آن دين در ديه عمل مىشود ؛ ليكن ظاهرا اين‌طور نيست و ديه ندارد . ( رعايت قوانين اديان ديگر در كفر بالاصل است نه ارتداد ) .\r\n5 - زن كافره مرتده قيمت ندارد ، و فاضل ديه هم پرداخت نمىشود .\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nسؤال 957 : با عنايت به اين كه مخارجى را كه مجنى عليه براى درمان آثار و عوارض جنايت ، هزينه مىكند ، گاه فراتر از ديه مقدّر است ، بفرماييد :\r\n1 - آيا به حكم قاعده لا ضرر ، تسبيب و . . . مىتوان هزينه‌هاى درمانى مازاد بر ديه مقدّر را از جانى گرفت ؟\r\n( جواب ) : بسمه تعالى به نظر اينجانب به موجب ادله اضرار مىتوان گرفت .\r\n2 - در صورت مثبت بودن پاسخ ، جانى چه مقدار فرصت زمانى براى پرداخت هزينه‌هاى زايد بر ديه دارد ؟\r\n( جواب ) : بسمه تعالى اگر دارد همان اول و اگر ندارد مهلتى تا امكان يابد ، تقسيط در ديه است نه در زائد . زائد بر ديه مثل ساير ديون است كه « فنظرة الى ميسرة » .\r\n3 - در صورت مشروعيت دريافت هزينه‌هاى زايد بر ديه ، آيا مجنى عليه به جهت زمانى كه از كار محروم شده و وقتى كه صرف درمان خود كرده است نيز مىتواند مطالبه خسارت كند ؟ ( با توجه به اين توجيه كه مبلغ پرداختى به عنوان ديه مقدر و نيز هزينه‌هاى زايد بر درمان كه جانى به مجنى عليه پرداخته تنها وضعيت را به حال پيش از جنايت برگردانده ، اما درد و مشكلاتى را كه مجنى عليه متحمل شده و زمان‌هايى را كه از دست داده است هنوز جبران ننموده است كه بايد جبران شود ) .\r\n( جواب ) : بسمه تعالى اگر شخصى است كه در آن مقدار از زمان كسب و كار داشته و ضرر كرده مىتواند بگيرد .\r\n4 - بر فرض عدم مشروعيت دريافت خسارت‌هاى زايد بر ديه ، آيا قاضى در مواردى كه ارش متعيّن است ، مىتواند علاوه بر ملاحظه شدت صدمه و آسيب وارده ، هزينه‌هاى درمانى و زمان‌هاى تلف شده از مجنى عليه را نيز ، در مقدار ارش لحاظ كند ؟\r\n( جواب ) : بسمه تعالى ارش ، تفاوت صحيح و معيب است ، خسارت زائد را از باب اضرار مىگيرند .\r\nسؤال 958 : خانمى بر اثر تصادف جراحت‌هاى زيادى بر بدن او وارد شده است ، و تمام قسمت‌هايى كه در تصادف صدمه ديده است ، توسط پزشكى قانونى به صورت ارش تعيين گشته است كه به شرح ذيل مىباشد :\r\nارش پارگى مثانه به ميزان پنج درصد ديه كامل مرد مسلمان ، ارش شكستگى چند\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nقسمت در ناحيه كتف ، به ميزان سى درصد ديه كامل مرد كامل مسلمان ، ارش آسيب عصب سياتيك به ميزان چهار درصد ديه كامل مرد مسلمان ، ارش آسيب مفصل فرعى شانه چپ به ميزان دو درصد ديه كامل مرد مسلمان ، ارش شكستگى كشكك پاى راست به ميزان چهار درصد ديه كامل مرد مسلمان . الف : آيا ارش هم مانند ديه زن وقتى از ثلث بيش‌تر شد ، تنصيف مىشود يا خير ؟\r\nب : براى محاسبه درصد ارش‌هايى كه در بالا قيد شده همه را يك‌جا محاسبه مىكنند ، يا هر كدام را جداگانه حساب كرده ، و مبنايش را مشخص مىنمايند و بعداً خسارت را تعيين مىكنند ؟\r\n( جواب ) : بسمه تعالى الف : به نظر اينجانب همان حكم ديه را دارد .\r\nب : در مثال بالا ، هر كدام جدا حساب مىشوند .\r\nسؤال 959 : در جنايات تسبيبى در صورت خطاى محض بر اساس نظر جمعى از فقهاى اماميه ، عاقله مسئوليتى ندارد . پرسش اين است كه در صورت فقر جانى آيا بيت المال نيز مسؤوليتى ندارد ؟\r\n( جواب ) : بسمه تعالى تسبيب و مباشرت ، در قتل و ديات فرق ندارند ، واگرخطايى باشد از موضحه به بالا به عهده‌ى عاقله است و اگر ندارند بيت المال مسؤول نيست مگر از باب غارمين زكات . جمله‌ى « لايبطل دم امرئ مسلم » در غير قتل وارد نشده است .\r\nسؤال 960 : با التفات به مواد 49 و 50 قانون مجازات اسلامى و فقهاى مشهور ، عاقله ضامن پرداخت ديه از سوى صغار مىباشد ، در صورتى كه صغير به پدر خود جرحى وارد نمايد و پدر شكايت كند ، در مواردى كه شاكى خود ضامن پرداخت ديه مىباشد ، تكليف چيست ؟ شايان ذكر است كه عاقله ، در فرض سؤال منحصر به شخص مجروح ( پدر ) مىباشد و نيز در صورت عدم انحصار عاقله به پدر ، حكم مسأله چيست ؟\r\n( جواب ) : بسمه تعالى به نظر مىرسد تهاتر شده و ديه ساقط گرديده ، و فرزند تأديب مىشود ، برخى معتقدند دليل عاقله ، از اين مورد منصرف است و ديه - قتل - از بيت المال پرداخت مىشود از باب « لا يبطل دم امرء مسلم » .\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nسؤال 961 : در قتل غير عمدى ناشى از تصادفات ، محكومٌ عليه پس از انقضاى مهلت ( دو سال ) توان پرداخت ديه را حتى به نحو اقساط ندارد ، آيا از باب هدر نرفتن خون مسلمان ، بيت المال ضامن است ؟\r\n( جواب ) : بسمه تعالى بيت المال مىپردازد .\r\nسؤال 962 : در صورتى كه دندان شيرى كودكى كنده شود و موجب عدم رويش دندان دائمى گردد ، آيا فقط ديه يا ارش دندان شيرى ثابت است يا تنها ديه دندان دائمى ، يا علاوه بر ديه دندان دائمى ، ديه يا ارش دندان شيرى هم از جانىگرفته مىشود ؟\r\n( جواب ) : بسمه تعالى ديه دندان شيرى در صورت مزبور كه موجب عدم رويش دندان دائمى گرديده همانند ديه دندان دائمى است و همان يك ديه ثابت است .\r\nسؤال 963 : هرگاه در اثر جنايتى دندان شيرى كنده شود و در اثر آن جنايت مزبور با اين كه دندان دائمى زير دندان شيرى در لثه وجود داشته ديگر نرويد ، آيا علاوه بر ديه يا ارش دندان شيرى ، ديه دندان دائمى نيز كه عدم رويش آن مستند به جنايت است بايد پرداخت شود يا خير ؟ به عبارت ديگر آيا موضوع سؤال دو جنايت است ( جنايت اول كه مباشرتاً دندان شيرى را ساقط كرده و جنايت ديگر كه سبب عدم رويش دندان دائمى شده ) كه دو ديه دارد ، يا يك جنايت است ؟\r\n( جواب ) : بسمه تعالى كنده شدن دندان شيرى يك شتر ديه دارد ، و اما عدم رويش دندان اصلى ، ظاهر روايات وارده ( از ظريف و غيره ) مربوط به كندن است نه تسبيب در عدم رويش ، ولى بيش‌تر فهميده مىشود كه فرقى نمىكند ، به هر حال اگر بين ديه دندان و ارش مصالحه شود بهتر است و الّا اكثر الامرين من الدية و الارش پرداخت شود . ( اگر ديه و ارش را مباين بدانيم و گرنه اقلّ الامرين كافى است . )\r\nسؤال 964 : با عنايت به اين كه در حال حاضر تفاوت شديدى بين گونه‌هاى ديه ( اصناف ديه ) مانند قيمت هزار گوسفند با قيمت ده هزار درهم وجود دارد ، آيا بازهم جانى مخير است هر يك از گونه‌هاى ششگانه ( صد شتر ، دويست گاو و . . . ) را انتخاب نمايد يا آن كه تخيير ميان گونه‌ها ، انصراف به حالتى دارد كه تعادل نسبى بين قيمت‌ها وجود داشته باشد ؟ به عبارت ديگر آيا در پرداخت ديه ، خود گونه‌ها ، موضوعيت دارند ولوآن‌كه‌ارزش‌آن‌ها كاملًا تنزل پيدا كرده باشد ، يا ارزش مالى گونه‌ها موضوعيت دارد ؟\r\n( جواب ) : بسمه تعالى به نظر اينجانب اين گونه‌ها ماليت يكسان تقريبى داشته‌اند . و در زمان ما كه شايد تفاوت زياد باشد ، ميزان اوليه ، ماليت محضه يعنى\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nدرهم و دينار است ، و فعلًا كه به طور مسكوك ( درهم و دينار ) نيست همان مقدار طلا يا نقره ميزان است .\r\nسؤال 965 : زيد به بكر حمله مىكند و بكر از خود دفاع مىكند ، عمرو كه بىاطلاع ، از واقع امر است ، از روى خيرخواهى و به قصد وساطت و جدا كردن آن‌ها از يك‌ديگر ، به ميان آن‌ها مىرود و در اين هنگام ضربه مشتى به صورت عمرو خورده و كبود مىشود ، حكم ديه ضربه وارده را در دو صورت ذيل بيان فرماييد :\r\nالف : زننده ضربه بكر باشد كه در حال دفاع بوده است .\r\nب : زننده ضربه نامشخص است . ( علم اجمالى وجود دارد كه ضارب يا زيد است يا بكر ) .\r\n( جواب ) : بسمه تعالى الف ) اگر راه ديگرى براى دفاع از خود در برابر زيد نبوده ، ضامن نيست .\r\nب ) قاعده عدل و انصاف حكم به تنصيف مىكند .\r\nسؤال 966 : 1 - حكم سقط جنين قبل از ولوج روح در موارد ذيل چگونه است ؟ الف ) بقاى جنين موجب مرگ مادر و جنين خواهد شد . ب ) بقاى جنين موجب مرگ مادر خواهد شد . ج ) بقاى جنين خوف مرگ مادر را در پى داشته باشد .\r\n( جواب ) : بسمه تعالى الف ) جايز است . ب ) جايز است . ج ) جايز است .\r\n2 - حكم سقط جنين در صور فوق را پس از ولوج روح بيان فرماييد .\r\n( جواب ) : بسمه تعالى در دوران بين مرگ هر دو يا بچه ، خود مادر مىتواند از باب دفاع بچه را بكشد ، و ديه را به غير قاتل و مامور به قتل ، به ساير ورثه مىدهند و همين‌طور پزشك و هر شخص متخصص فنّ مىتواند بچه را اسقاط كند . ولى در دوران امر بين مرگ مادر و بچه ، براى خود مادر جايز است كه بچه را بكشد ليكن براى شخص ديگر چون پزشك محل اشكال است . ليكن مادر مىتواند از پزشك راه دفاع را آموخته ، خودش بچه را اسقاط كند بلكه از برخى روايات ديه جنين ، اهميت انسان زنده متولد از جنين زنده ، به خوبى استفاده مىشود و بنابراين پزشك هم براى رعايت امر اهم مىتواند اين كار را بكند .\r\n\r\n","description":"","footnote":"","page_name":" 360 ","page_number":360},
  {"content":"\r\n\r\n3 - آيا در موارد فوق رضايت زوج براى سقط جنين شرط است ؟ در صورتى كه شرط نباشد ، آيا جواز سقط جنين ، موجب سقوط ديه جنين نيز مىباشد ؟ در صورتى كه رضايت شوهر لازم باشد ، آيا علاوه بر ديه ، زوجه و پزشك مسؤوليت ديگرى نيز دارند ؟\r\n( جواب ) : بسمه تعالى اگر بودن بچه براى مادر خطر دارد رضايت شوهر در سقط لازم نيست ، ديه به هر حال لازم است هر چند با رضايت شوهر . و اگر بودن بچه خطرى براى مادر نيست كه سقط جايز نيست هر چند شوهر راضى باشد .\r\nسؤال 967 : در مواردى پزشكان به صورت قطع ، نظر مىدهند كه جنين به علت نداشتن جمجمه يا . . . زنده متولد نخواهد شد ، حال در فرض مزبور بفرماييد كه سقط جنين در دو فرض ذيل جايز است يا خير ؟ و در صورت جواز ، آيا رضايت زوج نيز لازم است يا خير ؟ الف ) ادامه حمل موجب عسر و حرج مادر است ؛ ب ) ادامه حمل هر چندمشكلاتى را براى مادر در پى دارد اما وضعيت به مرحله عسر و حرج نرسيده است .\r\n( جواب ) : بسمه تعالى اگر فعلًا جنين زنده است و خطرى براى مادر هم نيست فعلا سقط جايز نيست و اگر ولوج روح نشده و بقاى بچه براى مادر حرجى است سقط جايز است و اگر بچه مرده است كه سقط لازم است هر چند فعلًا براى مادر حرج نباشد و شوهر هم راضى نباشد چون بعداً موجب بيمارى و خطر خواهد شد و حتماً سقط جايز بلكه واجب مىباشد .\r\nسؤال 968 : احتراماً نظر به اين كه ، در خصوص انجام سقط جنين درمانى بر اساس دستور العمل اجرايى مصوب 10 / 3 / 1384 مجلس شوراى اسلامى « حرج مادر » از موارد انجام سقط مىباشد ، مستدعيست حضرتعالى نظر خود را در مورد حرج مادر و موارد آن بفرمائيد تا اين اداره كل از نظرات جنابعالى ( در انجام مشكلات مردم و تكريم ارباب رجوع ) بهره‌مند گردد .\r\n( جواب ) : بسمه تعالى سقط جنين فقط در موارد حرج مادر يا پدر يا هر دو ، يا طفل جايز است آن هم فقط تا پيش از دميده شدن روح كه معمولًا مىگويند در چهار ماهگى مىشود . پس از ولوج روح ، صرف نقص خلقت يا عقب افتادگى موجب جواز سقط جنين نمىشود . مگر اين كه براى مادر خطر فوت داشته باشد ، كه در آن صورت مادر از خود دفاع مىكند .\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nسؤال 969 : سقط جنين ناشى از زنا در صورتى كه براى حفظ آبرو باشد چه حكمى دارد ؟\r\n( جواب ) : بسمه تعالى تا روح ندارد اشكال ندارد ، فقط ديه بدهد . به رساله ما در سايت مراجعه كنيد مقدار ديه مشخص شده است .\r\n\r\nآزار و اذيت كودكان\r\nسؤال 970 : كودكان به علت كوچك بودن و كامل نشدن اندام‌ها و قواى روانى ، از نظر جسمى و روحى و روانى بسيار آسيب پذير هستند ، و در موارد بسيار ديده شده كه والدين و سرپرستان اين كودكان ، آنان را از نظر روحى و جسمى مورد آزار و اذيت قرار مىدهند . به عنوان نمونه با ضرب و جرح ، پرخاشگرى ، فحش و دشنام ، علاوه بر ايجاد مشكلات جسمى و روحى براى آنان ، باعث مىشوند اين كودكان آزار ديده ، و در آينده و دوران بزرگسالى عقده‌هاى دوران كودكى خود را بر سر خانواده و جامعه تخليه كنند .\r\nبا توجه به توضيحات فوق الذكر ، نظر حضرتعالى در مورد اين‌گونه رفتارهاى والدين چيست ؟ آيا از نظر شرعى والدين مىتوانند به صرف پدر يا مادر بودن به خود اجازه دهند كه كودكان معصوم را مورد آزار روحى و جسمى قرار دهند ؟\r\n( جواب ) : بسمه تعالى شك نيست كه اين‌گونه آزارها حرام است ، تنبيه فرزندان در صورتى كه كار خلافى انجام داده باشند ، فقط در حدود چند ضربه ( كم‌تر از ده ) مىباشد ، و آن در صورتى است كه سخنان ارشادى مؤثر نباشد .\r\n\r\nسوگند در باب قسامه\r\nسؤال 971 : الف ) در قسامه اعضاء ، در صورتى كه مدعى زن باشد ، آيا مىتواند جزء قسم خورندگان باشد ؟ ب ) در صورت مثبت بودن پاسخ سؤال فوق ، بفرمائيد : چنان‌چه به تعداد لازم سوگند خورنده نباشد ، آيا مدعى زن مىتواند خودش قسم‌ها را تكرار كند ؟\r\n( جواب ) : بسمه تعالى الف ) مىتواند . ب ) مىتواند .\r\n\r\nسرقت از كفار حربى\r\nسؤال 972 : 1 - سرقت كردن از حساب بانكى اينترنتى صهيونيست‌ها ، كفار اهل كتاب و كفار غير اهل كتاب چه حكمى دارد ؟\r\n( جواب ) : بسمه تعالى از كفار حربى ، مانند صهيونيست‌ها جايز است ، به شرط رعايت همه جهات مربوط به حيثيت خودتان و مكتب .\r\n\r\n","description":"","footnote":"","page_name":" 362 ","page_number":362},
  {"content":"\r\n\r\n2 - در صورت جواز در سؤال بالا ، آيا پول به دست آمده حتماً بايد در راه اسلام خرج شود يا به مصرف شخصى هم مىتوان رساند ؟\r\n( جواب ) : بسمه تعالى در جهات شخصى هم مىتوان مصرف كرد .\r\n\r\nقرض\r\nسؤال 973 : گروهى براى گره‌گشايى اقدام به تشكيل صندوق قرض الحسنه خانوادگى نموده‌اند . لذا با هم‌ديگر ، توافق كرده‌اند كه هر ده هزار تومان را كه به عنوان وام پرداخت مىنمايند ، مبلغ دويست تومان به عنوان كارمزد دريافت شود . ليكن از اين مبلغ مقدارى جهت امورات صندوق هزينه مىشود و مبلغ باقى مانده از اين كارمزد در راه خير در ماه محرم و ماه مبارك رمضان و هر عمل خير ديگرى خرج مىشود . اين كار از نظر شرعى چه صورتى دارد ؟\r\n( جواب ) : بسمه تعالى اگر پولى كه گرفته مىشود شرط در عقد قرض نباشد ، اشكال ندارد .\r\n\r\nاحكام مضاربه\r\nسؤال 974 : راننده‌اى كه بيمه نداشته ، تصادف منجر به فوت و جرح نموده كه به علت عدم توانايى پرداخت ديه ، اهالى روستا مبالغى را براى كمك به ايشان جمع آورى نمودند و چند فقره وام بانكى نيز گرفته شد و مبالغى از آن را به صاحبان دم پرداخت نمودند و مبلغ شش ميليون تومان از مبلغ جمع آورى شده از مردم را ، به جهت اطمينان به روحانى محل سپردند تا به عنوان مضاربه به فردى بسپارد تا از سود حاصل مقدارى از اقساط وام‌ها پرداخت شود و شخصى مبلغ مذكور را از روحانى محل با قرارداد مضاربه براى خريد و فروش شيشه دريافت نمود كه درصد سود بين طرفين يك دوم تعيين شده و مقرر شده بود از سود حاصله مبالغى را ماهانه به صورت على الحساب به حساب روحانى محل ، واريز كند تا ايشان به اقساط وام هاى مذكور بپردازد كه مدتى\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nاين قرارداد عمل شده و بعداً فسخ شد و تفاوت سود مصالحه گرديد . سؤال اين است كه آيا روحانى محل مرتكب ربا شده يا خير ؟\r\n( جواب ) : بسمه تعالى اين معامله ربا نيست . ( توضيح نداديد كه چگونه فسخ شده ، حتماً با توافق بوده ) ، به هر حال اشكالى ندارد .\r\nسؤال 975 : اگر مبلغى را به يكى از دوستان بدهم و او كار تجارتى انجام دهد ، و مبلغى از آن را بدون تعيين مبلغ دريافت كنم و آن را براى اجاره خانه پرداخت كنم آيا مشكل شرعى دارد يا نه ؟\r\n( جواب ) : بسمه تعالى اگر مبلغ را خود طرف بدون قرار ، و با ميل خود مىدهد كه اشكال ندارد و اگر هم طبق مضاربه ، سهم مشاعى را براى شما قرار كند و مبلغ را از باب سهم خود بگيريد باز هم اشكال ندارد و مىتوانيد با عقد صلح پس از مضاربه ، مقدار سهم را هم معين كنيد .\r\nسؤال 976 : اينجانب در چندى پيش مبلغ هفت صد و چهل هزار تومان از شخصى به عنوان مضاربه دريافت نمودم ، ليكن پس از مدتى كه سود به ايشان پرداخت نمودم ، شخص ديگرى از بنده كلاهبردارى نموده و بنده تمامى دارايى خود را از دست دادم و توان باز پرداخت سرمايه شخص سرمايه‌گذار را از دست دادم و در حال حاضر مىخواهم از ديگران قرض نمايم و سرمايه‌اى كه از بين رفته است به مالك پرداخت نمايم . 1 - آيا خسارت تأخير در تأديه به اينجانب تعلق مىگيرد ؟ 2 - اگر مالك منكر مضاربه شود ، آيا مىتواند از عامل طلب خسارت تأخير در تأديه كند ؟\r\n( جواب ) : بسمه تعالى 1 - به نظر اينجانب پول حكم اشياء مثلى را دارد و همان مقدار كه گرفته‌ايد پرداخت كنيد كافى است . 2 - اگر پول در راه مضاربه از بين رفته ، و مضاربه ثابت شود ، و شرط جبران ضرر بر شما نشده باشد ، ضرر به پاى مالك پول مىباشد . 3 - اگر مضاربه ثابت نشود بايد اصل پول را كه حكم قرض داشته بپردازيد مگر اين كه شرط پرداخت خسارت شده باشد و واقعاً خسارت در تأخير پيدا شده باشد و دقت شود كه خسارت باشد نه عدم نفع .\r\nسؤال 977 : حسب قرارداد ، توافقى تنظيم گرديده كه در آن اعلام شده كه اين قرارداد كارى است و در عين حال سرمايه‌اى در اختيار شخص قرار داده شده كه مبلغى ماهيانه\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nو بر مبناى سه و نيم درصد سود على الحساب و هر شش ماه سود قطعى به سرمايه‌گذار پرداخت گردد . در حال حاضر مالك پس از گذشت مدتى ضمن محاسبه سه و نيم درصد بر مبناى اصل سرمايه مدعى مبلغى شده كه حالت على الحساب را نداشته و در واقع مالك سود را به صورت قطعى محاسبه و مطالبه نموده است . الف ) اين قرارداد تحت چه عنوان از عناوين عقود اسلامى قرار دارد ؟ ب ) اگر اين قرارداد مضاربه است آيا مطالبه سود قطعى و تعيين و درخواست آن صحيح است ؟ ج ) با اين نحوه‌ى مطالبه‌ى مالكِ سرمايه به نظر مىرسد كه وى از ابتدا ذهنيت و قصد اخذ سودى معادل سه و نيم در صد بر مبناى اصل سرمايه و با تعيين مبلغ دقيق داشته است . در چنين حالتى آيا عقد صحيح است ؟ اگر عقد صحيح نيست آيا مبلغ بايد به شخصى كه سود را پرداخت كرده عودت داده شود يا خير ؟\r\n( جواب ) : بسمه تعالى الف : قرارداد مزبور مضاربه است .\r\nب : سود قطعى پس از پايان مدت مضاربه و محاسبه همه معاملات انجام مىشود .\r\nسود در مضاربه قطعيت ابتدائى ندارد هر چه كه در ابتدا داده شود على الحساب است تا در پايان مدت حساب شود . اگر سودى نداشته باشد عامل بدهكار نيست و اگر سود باشد طبق قرار بايد تقسيم شود .\r\nج : اگر مضاربه به خاطر عدم رعايت شرايط ، باطل باشد همه‌ى سود مال صاحب پول مىشود و عامل حق اجرة المثل كار خود را دارد به شرط اين كه بيش از سهم قراردادى نباشد .\r\nد : اگر ثابت شود كه مالك قصد مضاربه نداشته است ، اصل پول را طلب دارد و مستحق سود اساساً نمىباشد .\r\nه مىتوانند از همان اول قرار صلح بگذارند كه مقدار سود حاصله در تجارت را مصالحه قطعى كنند به سه و نيم درصد ( يا هر مقدار ديگر كه بخواهند ) . به نظر ما با اين‌عقدصلح‌پس از قرار مضاربه ، سود قطعى اشكال ندارد ، البته با فرض حصول سود .\r\nسؤال 978 : هرگاه مالك در اثناء مضاربه سفيه يا مجنون شود ، آيا ولى او مىتواند استمرار مضاربه را اجازه دهد يا به مجرد سفه و مجنون مالك ، مضاربه منفسخ مىگردد ؟\r\n( جواب ) : بسمه تعالى ظاهراً حكم به انفساخ مىشود ، در همه‌ى عقود اذنيه اين‌طوراست . ليكن‌ولىّ اودر صورت مصلحت مىتواند عقد جديد مضاربه برقرار كند .\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nسؤال 979 : هرگاه عامل در اثناء مضاربه سفيه يا مجنون گردد و در مضاربه ، مباشرت عامل شرط نشده باشد يا تصريح به تعميم شده باشد ، آيا ولى عامل مىتواند مضاربه را ادامه دهد يا به مجرد عروض سفه و جنون براى عامل مضاربه منفسخ مىگردد ؟\r\n( جواب ) : بسمه تعالى در جنون حكم به انفساخ مىشود ، به نظر اينجانب ، سفه عامل هم همين‌طور است ليكن بيش‌تر فتوى به صحت در مورد سفه عامل‌داده‌اند .\r\nسؤال 980 : هرگاه عامل در عقد مضاربه امورى را كه بايد خود انجام دهد به اجير بسپارد و اجرت اجير را نيز از مال خود پرداخت نمايد ، ولى مال در دست اجير تلف شود ، آيا عامل ضامن است ؟\r\n( جواب ) : بسمه تعالى اگر اجازه داشته به ديگرى بدهد ضامن نيست والّا ضامن است . اجير هم اگر حقيقت را بداند - كه بى اجازه بوده - ضامن است .\r\nسؤال 981 : اينجانب بيش از ربع قرن با مؤسسه‌ى مالى معامله‌ى مُستمر داشتيم و همه ساله به عنوان مُضاربه سود استاندارد ، مثال 24 درصد دريافت مىكردم ، « با توجه به اينكه در معامله بوده انشاء اللَّه صحيح و بلا اشكال بوده ، كه گذشته » . در سال 83 كمافى السابق مبالغى دريافت كردم كه قبل از سررسيد ، در اسفند 83 شهرمان با وقوع حوادث غير مترقبه « زلزله » مواجه شديم ، در نتيجه با سوخت و سوز و عدم وصول مطالبات و بروز خسارت سنگين مواجه گرديديم . تا كنون كه حدود بيش از دو سال مىگذرد آن چه فعّاليت كرديم وجهى بدست آوريم تا تسويه حساب كنيم ، موفق نشديم و سرمايه گذار ، بى صبرانه اظهار مىدارد : نه تنها بايستى اصل سرمايه را پرداخت كنى ! بلكه سود و دير كرد پول دريافتى بر اساس 24 درصد كه بالغ بر دو برابر وجه دريافتى اوليه مىشود ؛ بايستى پرداخت كنيد ! با توجه به اين‌كه بعد از وقوع حوادث غير مترقبه زلزله در شهرمان كسب و كار صد در صد تعطيل بوده ، و آنچه به بدهكاران ، مىبايست پرداخت كنند ، و براى طلب مطالبات مراجعه كرديم ، نتيجه‌اى جز مجادله و نزاع ، درگيرى ، فحاشى و هتاكى ، در پى نداشته ! و از بازپرداخت خوددارى كردند ! متأسفانه طلبكار ( سرمايه گذار ) هم بىصبرانه و عجولانه پىگير دريافت مطالباتش مىباشد ، ( و قادر بود كه سرمايه‌ى جديدى در اختيار بگذارد ) تا كسب و كار به تعطيلى منجر نگردد ، متأسفانه بالعكس با فشارهاى روحى و روانى روزگارمان را به\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nجهنّم سوزان مُبدّل كرده . با توجه به عرايض فوق الاشاره طبق قانون شارع مُقدّس اسلام در معاملات و دستور مُضاربه ، مشروحاً بفرمائيد : 1 . براى اين‌كه انجام وظيفه كرده باشم ، و اداء دين ؛ بنده چه وظيفه‌اى دارم ؟ 2 . با توجه به بُحران پيش آمده ، سرمايه گذار چه وظيفه‌اى دارد ؟\r\n( جواب ) : بسمه تعالى 1 - در صورتى كه شرط نشده باشد كه اگر ضررى در معاملات مضاربه يا در اثر عدم معامله ، پيش آمد ، به عهده‌ى شما يا جبران ضرر از طرف شما باشد كليه ضررهاى حاصله ، در صورتى كه شما تفريط نكرده‌ايد ، به عهده‌ى خود صاحب پول مىباشد .\r\n2 - اگر بدهكار در اثر حوادث غير مترقبه و يا به هر جهت ديگر قادر به اداء بدهى نباشد ، طلبكار بايد صبر كند . صريح قرآن كريم است . . فَنَظِرَةٌ إِلَى مَيْسَرَة .\r\n\r\nمضاربه در غير تجارت ؟\r\nسؤال 982 : آيا مضاربه براى انجام كار توليدى صحيح است يا نه ؟ مثل اين‌كه مالك به عامل سرمايه بدهد تا با آن يك كارخانه يا گاودارى راه اندازى كند و در منافع آن شريك باشند . و در فرض عدم صحت ، آيا اين قرارداد در قالب عقد جعاله صحيح است يا نه ؟\r\n( جواب ) : بسمه تعالى اگر مضاربه را مخصوص به تجارت بدانيم مضاربه نيست ، ليكن مىتوان گفت : عقدى است مستقل عقلائى كه جهالت درآمد آن مثل جهالت در سود مضاربه است و نافذ مىباشد . جعاله آن هم صحيح است اگر چه برخى از بزرگان جعاله در اجرت مجهول را ردّ كرده‌اند .\r\n\r\nتخلف از قرار مضاربه\r\nسؤال 983 : هرگاه براى تجارت ، عقد مضاربه صورت گيرد ولى عامل با آن سرمايه كار توليدى انجام دهد ، آيا سود حاصله بر اساس قرارداد مضاربه تقسيم مىشود يا نه ، حكم آن چيست ؟\r\n( جواب ) : بسمه تعالى عمل بر خلاف قرارداد جايز نيست و حق اجرة المثل هم ندارد ، و سود همه‌اش مال حساب پول است .\r\n\r\n","description":"","footnote":"","page_name":" 367 ","page_number":367},
  {"content":"\r\n\r\n\r\nمضاربه در محرّمات ؟\r\nسؤال 984 : هرگاه سرمايه را به عامل بدهد تا با آن تجارت نامشروع انجام دهد مثل خريد و فروش مواد مخدر يا آلات غنا ، آيا مضاربه صحيح است يا فاسد و يا شرط فاسد است ؟\r\n( جواب ) : بسمه تعالى مضاربه بر تجارتهاى حرام باطل است .\r\n\r\nمضاربه با اوراق بهادار ؟\r\nسؤال 985 : با توجه به اين كه سرمايه در مضاربه بايد پول نقد باشد بفرماييد ؛ آيا دلار و چك و اوراق بهادار مىتواند به عنوان سرمايه در مضاربه حساب شود ؟\r\n( جواب ) : بسمه تعالى چك و سفته و . . . اشكالى ندارد اما باعتبار پشتوانه ، خود اين اوراق ، مال نيستند ؛ اما دلار كه خودش پول نقد است .\r\n\r\nحبس سرمايه در مضاربه\r\nسؤال 986 : هرگاه عامل سرمايه را حبس كند و با آن تجارت نكند ، آيا مالك حقى بر گردن عامل دارد يا نه ؟\r\n( جواب ) : بسمه تعالى به نظر اينجانب اين‌ها اضرار حساب مىشوند و عامل ضامن است به قدر سود متعارف ، و اگر مصالحه شود بهتر است . بعضى از فقها اين‌گونه موارد را صرفاً معصيت مىدانند بدون ضمان .\r\n\r\nفسخ مضاربه نزديك ربح\r\nسؤال 987 : با توجه به اين كه مضاربه عقد جايز است بفرماييد ؛ هرگاه حصول ربح نزديك باشد ولى مالك به قصد اضرار به عامل ، مضاربه را فسخ كند و در نتيجه ربحى حاصل نشود ، آيا مالك چنين حقى دارد ؟ و در صورت فسخ آيا به جهت اضرار به عامل بايد اجرت المثل عمل عامل را بپردازد ؟\r\n( جواب ) : بسمه تعالى گر چه عقد جايز است ليكن شرط مبنى عليه العقد هست كه در اين‌گونه موارد فسخ نشود و بنابر اين حق فسخ ندارد ليكن اگر معصيت كرده فسخ كرد فسخ مىشود و قاعدتاً ضامن اجرة المثل عمل عامل است .\r\n\r\nاستمرار عقد مضاربه\r\nسؤال 988 : در عقد مضاربه هرگاه مدتى كه براى مضاربه معين نموده است منقضى گردد و پس از آن مالك بقاء مضاربه را اذن دهد ، آيا اين اذن مالك ، عقد مضاربه\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nجديدى است و در نتيجه بايد شرايط عقد مضاربه موجود باشد ، مثلًا بايد سرمايه نقد باشد و اگر كالا و اجناس است مضاربه صحيح نمىباشد ، يا اين اذن مضاربه جديد محسوب نمىشود و استمرار مضاربه سابق خواهد بود و در نتيجه شرايط مضاربه مثل نقد بودن سرمايه در آن نياز نيست ؟\r\n( جواب ) : بسمه تعالى به نظر مىرسد كه عرفاً اذن بر استمرار عقد ، احكام همان عقد را دارد و تمديد همان عقد است ليكن چون ظاهر عبارت صرف اذن مجرد است و عقد حساب نشده ، احتياط با عقد جديد لازم است . ولى مضاربه بر ماليت در ضمن كالاى موجود را صحيح مىدانيم ، به اين معنى كه اذن در فروش كالا مىدهد كه قيمت آن را مبناى مضاربه قرار دهند .\r\n\r\nتجارت پس از مدت مضاربه\r\nسؤال 989 : هرگاه مدت مضاربه تمام شود و پس از آن عامل بدون اذن مالك با سرمايه تجارت كند و ربحى حاصل شود ، آيا عامل در اين ربح به حساب قرار مضاربه شريك است يا به او اجرت‌المثل پرداخت مىشود يا چون معاملات او فضولى بوده استحقاق هيچ ربحى را ندارد ؟ يادآورى : سوالات مذكور جهت اصلاح قانون مدنى ايران است كه بر اساس فقه مذهب حقّه جعفرى تدوين گشته است و از آن‌جا كه در اصلاح آن فروع جديدى مطرح است كه نيازمند به فتاواى فقهاى اماميه مىباشد ، دست مدد را بسوى آن مرجع بزرگوار دراز مىكنيم و استدعا داريم نظر مبارك خويش را از ما دريغ ننمايند .\r\n( جواب ) : بسمه تعالى به خاطر روايات متعددى كه در مسأله وجود دارد ربح طبق قرار تقسيم مىشود ، گرچه اگر مال تلف شود ضامن است .\r\n\r\nتخلف در مضاربه\r\nسؤال 990 : هرگاه مضارب در تجارت خود افراط و تفريط كند و مثلًا بر خلاف شرط مالك مسافرت كند و اتفاقاً ربحى حاصل شود و سپس در بازگشت از سفر سرمايه و ربح هر دو تلف شوند ، آيا عامل فقط ضامن سرمايه است يا ضامن ربح حاصل شده نيز مىباشد ؟ توضيح اين‌كه علّامه در قواعد در مسأله‌اى شبيه آن آورده‌اند : و زيادة الثمن حصلت بتفريطه فلا يضمنها . ( قواعد ، ج 2 ، ص 337 )\r\n( جواب ) : بسمه تعالى اگر شرط مالك براى تحصيل ربح بوده و نظر خاص ديگرى درباره‌ى سفر و حضر ندارد ، كه در اين صورت عامل تخلف از شرط ارتكازى\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nنكرده و مضاربه صحيح و طبق قرار بايد سود حاصله تقسيم شود ، و اگر تلف شد ضامن نيست و امين مىباشد . و اگر نظر خاص درباره‌ى نهى از سفر ، دارد و جداً با آن مخالف است روى قواعد ، عامل ضامن اصل و ربح است و حق اجرة المثل هم ندارد زيرا عمل به دستور مالك نبوده است ، عمل به طور مطلق محترم نيست . ليكن به موجب روايات معتبره باب اول مضاربه ، ربح تقسيم مىشود بر اساس قرار ، و بنابراين در مسأله‌ى فوق ضامن سرمايه و نصف ربح مىباشد . ما در جلد چهارم معلقات عروه سعى كرده‌ايم روايات را طبق قاعده بگيريم ليكن مشكل است .\r\n\r\nتعيين مقدار و مبلغ معين در مضاربه\r\nسؤال 991 : آيا بيمه و تضمين اصل سرمايه و سود آن تا مقدار مثلًا ده درصد توسط عامل يا شركت بيمه يا بانك صحيح است ؟\r\n( جواب ) : بسمه تعالى اگر تضمين مقدار معين به وسيله عقد صلح پس از عقد مضاربه انجام شود اشكال ندارد ، مىگويد منفعت حاصله بعدى را از هم اكنون مصالحه مىكنيم به مقدار مبلغ معينى .\r\n\r\nمزارعه\r\nسؤال 992 : قرارداد مزارعه دو ساله بين مالك و زارع منعقد مىگردد و در سال دوم ، مالك با تلقى آن كه زارع تلاشى براى كشت نمىنمايد ملك را با انعقاد مزارعه ديگرى به ثالث واگذار مىكند . با توجه به ماهيت عقد مزارعه ، آيا رفتار مالك جرم است ؟ آيا عنوان انتقال مال غير بر رفتار مالك قابل انتساب است ؟\r\n( جواب ) : بسمه تعالى قاعده اين است كه زارع ضامن است ( كه كار نكرده است ) و عقد مزارعه اول صحيح ، و دومى در صورتى باطل و در صورتى فضولى است ، ليكن به نظر مىرسد كه به موقع كار كردن زارع ، به منزله‌ى شرط مبنى عليه العقد از طرف مالك است . و در صورت كار به موقع نكردن ، حق فسخ دارد و همين عقد مزارعه ، با شخص ثالث به منزله‌ى فسخ مزارعه اول مىباشد .\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nسؤال 993 : هرگاه در عقد مزارعه اجرت عامل يا صاحب زمين به صورت قطعى ، نه مشاع از حاصل زمين يا از غير آن مشخص شود ، آيا عقد صحيح است و مزارعه محسوب مىشود يا عقد باطل است ؟\r\n( جواب ) : بسمه تعالى در مزارعه شركت است نه اجرت ، حق الشركه هم بطور مشاع از همان محصول است ، مقدار معين هم نيست الّا مشاعاً . ليكن ممكن است با عقد صلح جداگانه پس از قرار مزارعه سهم الشركه را به مقدار معينى از مال صلح نمايند .\r\nسؤال 994 : در اثناء عقد مزارعه عامل بيمار شده است و نتوانسته براى ادامه عمل اجير بگيرد و در نتيجه به مالك خبر داده و مالك نيز نتوانسته كارى انجام دهد و در نتيجه زراعت تلف شده است حكم فروض زير را بفرماييد ؛ الف : بذر از مالك بوده اعم از اين‌كه ثمره ظاهر شده باشد يا نه ، آيا در اين فرض عامل ضامن است يا نه و در فرض ضمان ، ضامن اجرت المثل زمين است و يا ضامن بذر يا هر دو ؟\r\n( جواب ) : بسمه تعالى چون به تفريط عامل نبوده ضامن هيچ‌كدام - اجرت و بذر - نمىباشد و هر چه بدست آمده بايد تقسيم شود ، مگر اين كه شرط شده باشد كه هرگونه خسارت هرچند غير اختيارى بايد به وسيله عامل جبران شود .\r\nب : بذر از عامل بوده و ثمره ظاهر شده است ، آيا در اين فرض عامل ، ضامن اجرت المثل است يا ضامن سهم مالك از محصول ؟\r\n( جواب ) : بسمه تعالى مانند جواب اول .\r\n\r\nمشتركات\r\nسؤال 995 : با توجه به اين كه آب‌ها جزو اصلىترين عناصر محيط زيست به شمار مىروند ، بيان فرماييد : آيا در اين رابطه در منابع اسلامى مستند صريح و قابل انطباق با وضعيت موجود براى جلوگيرى از آلودگى آب‌ها در جريان مخاصمات مسلحانه وجود دارد ؟ ( در عين حال در خصوص اهميت و ارزش آب آيات و روايات متعددى وارد شده است ) .\r\n( جواب ) : بسمه تعالى در روايات وارد شده كه پيامبر صلى الله عليه و آله از آلوده كردن آب ، حتى براى از بين بردن دشمن ، نهى فرمودند . در روايات جهاد وسائل و ساير منابع ذكر شده است .\r\n\r\n","description":"","footnote":"","page_name":" 371 ","page_number":371},
  {"content":"\r\n\r\n\r\nحقّابه\r\nسؤال 996 : ملكى حدود 300 سال سابقه احياء و آبادى دارد و اجدادمان جهت آبيارى مزارع و درختان و نخيلات از آب رودخانه استفاده مىكردند ، اين ملك از طرف پدرمان به ما ارث رسيده است و در طول 70 سال به قدر نياز و متعارف از آب رودخانه استفاده مىكرديم و هيچ مشكلى از طرف ما و ديگر مالكين و كشاورزان پايين دست وجود نداشت تا اين‌كه در سال‌هاى اخير به دليل خشكسالى تعدادى از خرده مالكين پايين دست اقدام به تخريب ممر آب ملك اينجنابان نمودند كه موجب خشك شدن بخش عمده‌اى از نخيلات 50 ساله و مركبات ما شدند و خسارت غير قابل جبرانى را به ما وارد كردند . حال با توجه به مراتب فوق : 1 . آيا مالكين پايين دست شرعاً حق دارند به دليل خشكسالى و ضيق آب اقدام به تخريب ممر آب درختان مزارع ملكى را در قسمت بالاى رودخانه قرار گرفته است كنند و موجب خشك شدن درختان 50 ساله آن شوند ؟\r\n( جواب ) : بسمه تعالى چنين حقى ندارند مگر اين‌كه آن‌ها پيش از شما تشكيل درختكارى داده و در حق استفاده ، از آب اسبق از شما باشند .\r\n\r\nممانعت از استفاده‌ى آب\r\nسؤال 997 : روستاى ما با چهارصد خانوار از چهار طايفه‌ى بزرگ و چند طايفه‌ى كوچك تشكيل شده است ، و از نظر آب آشاميدنى به شدت در تنگنا هستيم . اما در شش كيلومتر بالاتر از روستاى ما ، چشمه آبى بزرگ و پر آب وجود دارد كه چنان‌چه آب را به اهالى محل مذكور بدهند به خوبى آب آشاميدنى روستاى مذكور تأمين گشته و اين مشكل حياتى حل مىگردد . لكن يكى از طايفه‌هاى بزرگ محل ، كه حدوداً يك چهارم جمعيت روستا را تشكيل مىدهند ، ادعاى مالكيت چشمه مذكور را دارند و سند ارائه مىكنند كه چشمه مذكور را اجدادشان ، در روزگار قديم خريدارى نموده و حالا به آنان ارث رسيده است و هيچ كس از طايفه‌هاى ديگر محل ، به جز همين طايفه ، حق استفاده از آب مذكور را ندارند و فعلًا مقدارى از آب فراوان اين چشمه‌ى بزرگ را همين طايفه كه ادّعاى مالكيت چشمه مذكور را دارند ، استفاده مىكنند و بقيه آب چشمه به\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nصورت سر ريز و اضافه به بيابان‌ها ريخته مىشود و در نهايت به دريا مىرود . حال الف ) با توجه به اين كه حدودا سه چهارم جمعيت محل مذكور از بىآبى رنج مىبرند و به شدت در تنگا هستند ، آيا طايفه‌ى مذكور مىتواند به صرف مالك بودن آن چشمه ، ديگران را از استفاده كردن آب مذكور منع نمايد و آب اضافه چشمه را به جاى استفاده برادران هم محلى ، به بيابان‌ها و دريا بريزد ؟ ب ) آيا چشمه را كه يك سرمايه ملى و حياتى است ، مىشود عده‌ى خاصى مالك شوند و استفاده كنند و بقيه را به بيابان‌ها بريزند و ديگران محروم باشند ؟\r\n( جواب ) : بسمه تعالى الف ) مقدار اضافى كه به طرف دريا و بيابان مىفرستند ، حكم اعراض از ملك دارد و تصرف ديگران جايز است .\r\nب ) اگر چشمه طبيعى بوده و با احياء كسى درست نشده است ، ملك كسى نيست و حكم مباحات اوليه را دارد و استفاده براى عموم آزاد است و اگر كسى احياء نموده ملك او و ورثه اوست ، ليكن جايز نيست ديگران را محروم كنند . و به هر حال بايد در دادگاه روشن شود كه اين طائفه احيا كرده يا چشمه از اول همين‌طور بوده است و نيز در ملك شخصى آن‌ها بوده يا در اراضى عمومى است ؟\r\n\r\nنذر\r\nسؤال 998 : اينجانب نذر كرده بودم در صورت برآورده شدن حاجتم به مبلغ معينى قربانى انجام دهم و گوشت آن را به زائرين امام هشتم تقديم نمايم . حال با توجه به اين كه انجام شرط مشكل شده است آيا مىتوانم آن مبلغ را جهت تهيه‌ى قربانى به استان قدس تقديم كنم ، تا به روش موجود ، در آشپزخانه انجا طبخ شود و در اختيار زائرين قرار گيرد ؟\r\n( جواب ) : بسمه تعالى اشكال ندارد و سفارش كنيد كه حتماً پول شما صرف قربانى شود .\r\n\r\n","description":"","footnote":"","page_name":" 373 ","page_number":373},
  {"content":"\r\n\r\n\r\nمساقات\r\nسؤال 999 : فقهاء ( رضوان اللَّه عليهم ) فرموده‌اند در موارد فساد مساقات به عامل اجرت المثل پرداخت مىشود . بفرماييد هرگاه اشجار ثمره‌اى ندهد ، آيا باز هم به عامل اجرت المثل پرداخت مىگردد و در صورتى كه محصول كم شود و اجرت المثل بيش‌تر از حصه او از محصول باشد ، باز هم به عامل به اندازه‌ى اجرت المثل پرداخت مىگردد ؟\r\n( جواب ) : بسمه تعالى مىتوان گفت خودش با قرار مساقات ، اقدام به سهم كمتر از اجرة المثل كرده است و بيش از سهم محصول طلب ندارد ليكن اگر بگوييم آن اقدام مقيد به صحت معامله بوده و اينك كشف فساد شده آن گاه اجرة المثل طلب دارد ليكن نوعاً اين تقيد در انشاء لحاظ نشده است .\r\n\r\nاحكام وقف\r\nسؤال 1000 : ملكى وقفى سال‌ها در تصرف پدرم به عنوان متولى بوده و حدود بيست سال است كه در اجاره من و خواهرانم مىباشد ، خواهرانم مقدارى از آن را احيا نموده‌اند - كه قبلًا مورد استفاده نبوده است . آيا اجاره‌ى مزبور صحيح است ؟ و آيا انجام اعمال و عبادات شرعيه در اين ملك صحيح است ؟ آيا متولى فعلى مىتواند اجاره را به هم بزند ؟\r\n( جواب ) : بسمه تعالى 1 - اگر متولى شرعى بوده‌اند حق داشته‌اند اجاره بدهند ، البته بايد رعايت مصلحت وقف بشود . 2 - پدر حق دارد در مقابل احياء خواهران ، اعيانى ملكى را كه آن‌ها احيا نموده‌اند به آن‌ها واگذارد . 3 - با فرض رعايت مصلحت وقف از طرف متولى سابق ( پدر ) توليت فعلى نمىتواند حق مستأجرين قبلى را از بين ببرد .\r\n4 - اعمال شرعى صحيح است . 5 - اگر متولى سابق بر خلاف مصلحت قطعى وقف عمل كرده باشد ، مجتهد محل و يا دادگاه شرعى مىتواند او را ابطال يا تصحيح نمايد .\r\nسؤال 1001 : مستدعى است حكم شرعى مسأله‌ى ذيل را جهت تعيين وظيفه و اداء دين شرعى مرحمت فرماييد . آيا متولى موقوفه‌اى را بدون خيانت مىشود از دخالت در\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nموقوفه مذكور منع كرد و آيا حاكمى مىتواند حكم به عزل متولى نمايد ؟\r\n( جواب ) : بسمه تعالى مادام كه فساد و افسادى از متولى شرعى موقوفه ، ثابت نشده عزل او جايز نمىباشد .\r\nسؤال 1002 : زمين موقوفه‌اى كه منافع آن وقف حضرت سيدالشهداء عليه السلام بوده است و داراى متولى خاص نبوده ، فعلا بخشى از آن توسط مردم محل تبديل به قبرستان گرديده و بخش ديگر آن فعلا بلا استفاده مىباشد ، و سؤال اين است : الف » حكم امواتى كه در آن بخش دفن شدند ، چيست ؟ ب » آيا مىشود زمين ديگرى را به جاى اين زمين وقف حضرت سيدالشهداء عليه السلام كرد و تمام زمين موقوفه قبلى را تبديل به قبرستان نمود ؟\r\nج » آيا مىشود از وراث كسانى كه در آن زمين دفن شدند وجهى به عنوان اجاره دريافت كرد و براى حضرت سيدالشهداء عليه السلام خرج كرد ؟ د » در صورتى كه دريافت اجاره صحيح باشد ، آيا فرقى بين سادات و شهداء با ديگر اموات در مقدار وجه اجاره وجود دارد يا خير ؟\r\n( جواب ) : بسمه تعالى الف » اگر منافع زمين وقف حضرت است ، بايد حتما هرگونه منافعى كه مىتواند داشته باشد ، صرف روضه خوانى حضرت شود ، و احياناً در مورد زوار آن حضرت كه درمانده‌اند ، اگر روضه ممكن نشد . ضمناً اموات از اين جهت مشكلى ندارند . ب » اجاره دفن اموات بايد گرفته شده و خرج روضه شود .\r\nج » اگر تبديل به قبرستان شود و اجاره قبرستان صرف روضه شود اشكالى ندارد .\r\nد » از تركه ميت ، وجه اجاره اخذ و در روضه اداء مىشود . ه » فرقى نيست . افراد در اين جهت يكسان هستند .\r\nسؤال 1003 : خانمى شيعه غير ايرانى كه نمىتوانسته است بر طبق قانون ايران ، مالك اموال غير منقول گردد ، با هزينه خود ، شخصى ايرانى را واسطه و مباشر مىنمايد تا در ايران زمينى را خريدارى نموده ، و براى امور خيريه ، مسجد ، كتابخانه و . . . بسازد .\r\nشخص ايرانى با هزينه كامل بانوى مذكور اقدام به خريد زمين و احداث بنا مىنمايد و از آنجا كه سند املاك به نام شخص واسطه و نماينده بوده است ، وقف نامه‌اى رسمى تنظيم مىنمايد و خود را به عنوان واقف و چهار نفر را به عنوان متولى تعيين مىنمايد ، و در وقف نامه مىنويسد كه بوسيله هزينه خانم خريده است . خانم مذكور به محض اطلاع ،\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nنارضايتى خود را از وقف نامه ياد شده و جعل توليت اعلام مىنمايد وتقاضاى ابطال وقف نامه را مىنمايد . الف ) با عنايت به اين كه ملك و هزينه واقعاً و به اذعان شخص نماينده متعلق به بانوى مذكور بوده است ، آيا وقف نامه صحيح است يا خير ؟ و آيا اصل وقفيت محقق شده است يا خير ؟ ب ) آيا متوليان تعيين شده در اين وقف نامه كه بدون رضايت مالك واقعى و اطلاع ايشان منصوب شده‌اند ، مىتوانند ادعاى توليت يا مداخله در امور وقف بنمايند ؟ ج ) پس از ابطال وقف نامه توسط نماينده و قبول موضوع توسط وى به صورت توافقى ، وكيل خانم ( كه وكالت رسمى در وقف و تعيين توليت داشته است ) با اطلاع كامل خانم با شخص نماينده توافق مىكند كه اصل وقفيت املاك مذكور به قوت خود باقى باشد و املاك به نام وكيل خانم وقف شود و وكيل و شخص نماينده هر دو متولى وقف باشند . بر اين اساس ، وقف نامه ديگرى با رضايت و زير نظر واقفه تنظيم و با خواندن صيغه وقف ، متوليان وقف از سال 76 تا كنون عمل به وقف كرده‌اند . اكنون يكى از متوليان وقف نامه اول مدعى ابطال وقف نامه اخير و صحت وقف نامه اول و توليت خود شده است . آيا وقف دوم صحيح است يا باطل ؟ و آيا متوليان وقف اول كه غير مأذون و غير منصوب از مالك واقعى ( واقفه ) بوده و توسط همان نماينده و مباشر بدون اختيار نصب شده بوده‌اند و تاكنون نيز هيچ اقدامى در قبول و عمل و تعرفه و غيره نكرده‌اند ؛ مىتوانند ادعايى داشته باشند يا خير ؟\r\n( جواب ) : بسمه تعالى الف ) چون وقف بايد در ملك واقف باشد و بحسب قوانين ايران خانم مزبور مالك نبوده چاره‌اى جز اين نبوده كه واقف ، شخص واسطه يا يك ايرانى ديگرى كه سند به نام او شده باشد ، باشد . ليكن در متن واقع ، واقف ، خانم مزبور است . و وقف به حسب واقع صحيح است ، اگر واسطه در متن واقع از طرف خانم ، انجام داده باشد . ب ) اگر واسطه مزبور مأمور و مجاز براى تعيين متولى نبوده ، متوليان مزبور توليت ندارند . ج ) اگر وقف اولى باطل بوده است ، وقف جديد لازم است و حتماً وقف بايد از طرف واقف باشد ، هرچند از نظر رعايت قوانين بنام وكيل وقف شود ؛ ليكن در متن واقع بايد مالك واقعى زمين ( خانم مزبور ) وقف كند و او متولى را تعيين مىكند . خلاصه واقف بايد مالك باشد و اگر براى حفظ ظاهر قوانين به نام ديگرى ملكيت آن ثبت شده ، ليكن واقف حقيقى مالك واقعى مىباشد . و تعيين متولى هم از طرف مالك واقعى مىباشد .\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nسؤال 1004 : احتراماً به استحضار مىرساند واقفى در سنه 1174 هجرى قمرى رقباتى كه شامل چهار قريه بوده را شش دانگ و به صورت صحيح و شرعى وقف مؤبد و حبس مخلد ملّى نمود بر جناب سيد الشهدا عليه السلام و امور عام المنفعه ، قراء موصوف داراى اراضى زير كشت ، باير ، چراگاه و مرتع مىباشد كه چون اراضى باير ، چراگاه و مرتع داراى بوته‌هاى گياهان بيابانى است ، از زمان جارى شدن صيغه وقف تا حال به صورت طبيعى مورد تعليف و بهره‌دهى همگان قرار مىگيرد و از قديم الايام تا كنون نيز عمل به وقف مىشود ، ضمناً اراضى باير ، چراگاه و مرتع به صورت قطعه ، قطعه در وسط مزارع كشاورزان و چهار قريه وقف شده و بعضاً كنار آن‌ها قرار دارد ، يعنى قريه‌ها و مزارع كشاورزان به نحوى اراضى ياد شده را احاطه نموده‌اند كه عرفاً اراضى باير ، چراگاه و مرتع حريم مزارع و روستاها محسوب مىشود و در سنه 1312 هجرى شمسى قريه‌هاى وقف شده فوق الذكر اعم از قراء ، اراضى زير كشت ، مراتع و چراگاه تحديد حدود ، نقشه بردارى و به ثبت رسيده و هم‌اكنون داراى سند مالكيت رسمى به صورت شش دانگ موقوفه است . حال با عنايت به اين كه سؤالات اينجانب به عنوان متولى موقوفه ، براى دفاع از حقوق سيدالشهدا عليه السلام واجد آثار شرعى است ، استدعا دارد بذل محبت فرموده به سؤالات ذيل به تفكيك و مشروحاً پاسخ لازم را مرقوم فرماييد . آيا مىتوان گفت اراضى باير ، مراتع و چراگاه كه در وسط رقبات و مزارع كشاورزان و حتى كنار قراء مذكور واقع گرديده كه به صورت طبيعى مورد بهره‌دهى همگان قرار مىگيرد و جهت دسترسى به آن‌ها بايد از وسط مزارع اطراف آن گذشت تا به آن‌ها رسيد ، جزء انفال هستند و موقوفه تلقى نمىشوند ؟\r\n( جواب ) : بسمه تعالى در صورتى كه باير و مراتع و . . . از متعلقات قراء مزبوره هستند و وقف درباره‌ى كل قراء انجام شده كه ظاهراً چنين است ، متعلقات مزبور هم مورد وقف مىباشند و جزء انفال نمىباشند .\r\nسؤال 1005 : خانمى ملكى را وقف مىنمايد كه عين جملات به كار رفته در وصيت نامه به عرض مىرسد ( يك دانه خانه شش دانگ وقف حضرت ابا عبد اللَّه الحسين عليه السلام است منفعت پولش را خرج روضه خوانى و يا خرج خانه يا براى كارهاى خير و اين هم براى ثلث مال خودم كه برايم خرج شود ) ، فى الحال منزل مخروبه شده و قابل استفاده\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nنيست ، آيا وراث مىتوانند ملك مزبور را با مشاركت شخص ثالثى ، تبديل به احسن نمايند و منافع آن را در جهت وقف به كار گيرند ؟ توضيح اين كه شخص ثالث طبق قرار داد هزينه ساخت و ساز را مىدهد و سهم خود را مىبرد و مابقى براى وراث جهت انجام امور وقف باقى مىماند .\r\n( جواب ) : بسمه تعالى با فرض عدم استفاده از وضع فعلى ، عمل مزبور صحيح مىباشد . در ارتباط با شخص ثالث ، اصل زمين بايد محفوظ بماند .\r\nسؤال 1006 : 1 - آيا وقف پول ، اسناد تجارى و بهادار جايز است ؟\r\n2 - در صورتى كه واقف مبلغى پول را وقف كند به اين صورت كه از اين پول در بانك به صورت سپرده بلند مدت استفاده شود و يا در اختيار شركت‌هايى قرار گيرد كه با آن كار كنند و سود حاصل در راه خير مصرف شود و يا مبلغى به عنوان قرض الحسنه وقف شود كه افراد وام گرفته و بعد از مدتى برگردانند ، آيا اين چنين وقفى جايز است ؟\r\n3 - برخى از بانك‌ها سكه و زيور آلات ساخته شده از طلا را به عنوان گرو مىگيرند ( عين آن طلا نگهدارى مىشود ) و در ازاى آن مبلغى را به عنوان وام مىپردازند ، آيا جايز است اين سكه و زيور آلات براى استفاده به اين صورت وقف شود ؟\r\n4 - آيا وقف شركت‌هاى تجارى و سهام آن‌ها و مؤسسات مالى و اعتبارى جايز است ؟\r\n( جواب ) : بسمه تعالى 1 - وقف در جايى است كه اصل محفوظ باشد . پول كه صرف شده عوض مىشود وقفش صحيح نيست ، اسناد و اوراق بهادار خودش ماليت ندارد ، بلكه آن‌ها سند پول هستند ، پول هم كه گفتيم وقف نمىشود ، ماليت موجود در پول هم كه عين نيست پس وقف آن هم صحيح نيست . 2 - نيت خير مذكور به عنوان رضايت مطلقه بر اين جريان ، صحيح و نافذ است . وقف صحيح نيست . 3 - چون اصل طلا محفوظ است وقفش صحيح است . 4 - اگر ثابت هستند - كه ظاهراً اين‌طور است - صحيح است .\r\nسؤال 1007 : قريب به چهل و پنج سال پيش ، فرد خيّرى ، زمينى را جهت احداث حمام در روستايى وقف نموده است . عين موقوفه هيچ‌گونه شناسنامه‌اى در اداره اوقاف آن شهرستان ندارد ، و توليت آن نيز با فرزند ارشد واقف مىباشد . سه سال است كه عين موقوفه از حيّز انتفاع خارج گرديده و معطل و متروك مانده است و اهالى آن روستا نيز\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nهرگز قصد تجديد بنا را ندارند . اما در محل ، كارهاى ناتمام زيادى مانده است ، نظير مسجد جديد الاحداث كه نياز به تعميرات فراوان دارد ؛ از همه مهم‌تر حسينيه محل است كه به جهت كمى مساحت امكان حضور همه مهمانان حضرت سيدالشهداء عليه السلام در آن‌جا وجود ندارد و خانم هاى روستا به جهت كمى مساحت حسينيه مطلقا امكان حضور ندارند . فلذا با توجه به موارد ذكر شده و نيت واقف كه خيرانديشى بوده ، آيا شارع مقدس اين اجازه را به نوه واقف مىدهد تا با خريد عين موقوفه ( زمين ) در جهت ساخت و احداث و يا اضافه نمودن موارد صدرالذكر اقدام گردد ، تا روح واقف نيز از اين امر خوشنود ، خرسند گردد .\r\n( جواب ) : بسمه تعالى در شرايط خاص مزبور كه امكان استفاده از حمام نيست ، و با توجه به اين‌كه طبق تحقيقات معموله ، نظر واقف در وقف حمام رفع نياز محل در آن موقع بوده و نياز محل ، اصل بوده ، نه عنوان حمام ولو در غير محل . فروش زمين مزبور و صرف در حسينيه يا مسجد مورد نياز محل ، اشكالى ندارد .\r\nسؤال 1008 : در روستاى ما از سابق يك مكانى به نام خيرات است كه سابقاً براى استراحت مسافرين استفاده مىشده است . ليكن اكنون به مخروبه و زباله دان تبديل شده است . آيا مىشود مكان مذكور را بفروشيم يا اجاره دهيم و مبلغ به دست آمده را در امور خيريه خرج نماييم ؟\r\n( جواب ) : بسمه تعالى اگر به هيچ وجه امكان استفاده در مورد وقف نباشد و حتى افراد خيرى نباشند كه بنايى در آن مكان براى استفاده مسافران بسازند ، آن مكان را اجاره دهيد و وجه اجاره را براى مسافران خرج كنيد . اگر بتوانيد به عنوان منزل عالم - عالم مسافر مثل طرح هجرت - استفاده كنيد ، خوب است . همه اين‌ها در فرض وقف است كه ظاهرا اين‌طور مىباشد .\r\nسؤال 1009 : شخصى چيزى به مسجد داده در آن مسجد آن چيز لازم نشده ؛ آيا مىتوانند آن چيز را بفروشند قيمتش را به همان مسجد مصرف نمايند يا نه ؟\r\n( جواب ) : بسمه تعالى اگر حتماً منظورش خصوص آن مسجد بوده ، اشكال ندارد ؛ ليكن اگر نظر به خصوص آن مسجد نبوده ، عين آن چيز را به مسجد ديگرى كه نياز هست بدهيد و اگر نبود ، آن وقت بفروشيد و قيمتش را به مسجد بدهيد .\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nسؤال 1010 : اراضى اطراف امامزاده سيد اسحاق عليه السلام در ساوه حدوداً بيش از يكصد سال قبل در يد و تصرف پدران ما بوده و با حفر چاه‌هاى عميق در آن به كشاورزى و باغدارى اشتغال داشته‌اند و بعد از درگذشت آن مرحومان ، اينجانبان ( فرزندان و نوادگان آن مرحومان ) در ادامه تصرف مالكانه آنان در اراضى مذكور به كشاورزى و باغدارى مشغول و خانه‌هايى براى سكونت خودمان در آن احداث و از مزاياى آب ، برق ، تلفن و گاز استفاده مىشود . اما اداره حج و اوقاف خيريه ساوه بدون اين كه وقفنامه اى و يا مدركى كه دال بر وقفيت باشد را ارائه دهد ، اقدام به اخذ سند رسمى مالكيت نموده و حكم به خلع يد و قلع بنا و مستحدثات در آن را نموده در حالى كه مسؤول وقف اداره اوقاف ساوه خودشان طبق نامه اى در تاريخ 1 / 4 / 1335 اعلام نموده‌اند كه امامزاده اسحاق عليه السلام موقوفاتى ندارد ، و چون جزو آثار تاريخى مىباشد ، به اداره‌ى ميراث فرهنگى مراجعه فرماييد .\r\nآيا در مملكت جمهورى اسلامى ، اداره حج و اوقاف و امور خيريه مىتواند خلع يد اقلًا 600 خانوار و ساكن اراضى مذكور و قلع بناى مستحدثات و چاه‌هاى محفوره قديمى در آن را نمايد ؟\r\n( جواب ) : بسمه تعالى اگر دليل روشنى بر وقفيت نباشد يد شما و پدران شما علامت مالكيت شماست . و اوقاف حق گرفتن از شما را ندارد . ليكن حتما اداره اوقاف دليلى پيدا كرده است . بايد شكايت كنيد و دادگاه ادله اوقاف را بررسى نمايد .\r\nسؤال 1011 : روستاى ما در مازندران واقع شده و در فصل سرما تقريباً خالى از سكنه است . ولى در گذشته مردم زمستان و تابستان در اين روستا زندگى مىكردند لذا زمين‌هاى كشاورزى هم كشت مىشد . اما در حال حاضر مردم فقط در تابستان به اين روستا مىآيند ، فلذا در زمين‌هاى اين روستا ديگر كشاورزى انجام نمىشود و نوعاً در اين زمين ساختمان مسكونى مىسازند . يك سوم بعضى از اين زمين‌ها كه در گذشته كشت مىشد وقف امام حسين عليه السلام يا امام ديگر است . الف ) آيا مىشود اين زمين‌هاى وقفى را فروخت و يك سوم قيمت آن را در موارد وقف خرج نمود ؟ ب ) آيا مىشود كه در اين زمين‌ها ساختمان بنا نمود و يك سوم قيمت آن را در موارد وقف خرج نمود ؟\r\nج ) آيا مالكين اين زمين‌ها در رابطه با وقف مسئوليتى دارند ؟ آيا مىتوانند هر سال به\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nاندازه‌ى يك سوم محصول ( در صورتى كه در اين زمين‌ها كشاورزى مىشد ) به حاكم شرع يا اداره اوقاف بدهند و در آن زمين‌ها ساختمان مسكونى بنا كنند ؟\r\n( جواب ) : بسمه تعالى الف ) فروش جايز نيست ، بايد اصل زمين حفظ شده و از منافع آن خرج امام عليه السلام شود . ب ) مىتوان ساختمان نموده اجاره داد و منافع آن ، صرف در راه امام عليه السلام مىشود . پول ساختمان را هم مىتوان از اجاره برداشت نمود .\r\nج ) اصل وقف بايد محفوظ بماند ، از منافع آن ( منافع هرطور و هر نوع كار كه باشد اعم از اجاره زمين ، اجاره ساختمان و يا هرطور ديگرى كه تصور شود ) ، خرج امام عليه السلام شود .\r\nسؤال 1012 : يك قطعه زمين كشاورزى وقف روضه خوانى حضرت اباعبداللَّه عليه السلام مىباشد كه به صورت اجاره در اختيار پدر بنده است . متولى اين موقوفه حدود شش ماه پيش در اداره اوقاف از توليت خود انصراف داده است و اداره اوقاف به هيئت امناء دستور داده كه چهار اصله درخت صنوبر را كه در زمين مذكور واقع است قطع كرده و بفروشند و پول آن را خرج زيارت كنند . الف ) آيا اداره اوقاف حق چنين دستورى را دارد ؟ ب ) آيا زمينى را كه واقف ، آن را وقف روضه‌خوانى كرده است مىتوان با آن زيارتگاه را تعمير نمود يا آن را صرف زيارت نمود ؟\r\n( جواب ) : بسمه تعالى اگر زمين و درخت‌هاى آن وقف بر روضه‌خوانى است ، به هيچ وجه نمىتوان تصرف ديگرى نمود ، حتى براى زيارت يا تعمير زيارتگاه . هيچ كس حتى اداره‌ى اوقاف نمىتواند تصرفى ديگر در آن انجام دهد . اداره‌ى اوقاف براىتعيين‌متولى هم بهتر است با روحانيون محلى يا مجتهدان اطراف مشورت نمايد .\r\nسؤال 1013 : وجدانم ناراحت است . . . عذاب وجدان دارم و از زندگى سير شده‌ام . . .\r\nسنم بيست و هفت سال است .\r\n( جواب ) : بسمه تعالى توكل بر خدا كنيد ، و مصائب اولياء خدا و ائمه را زياد ياد كنيد .\r\nسؤال 1014 : احتراماً به استحضار مىرساند شخصى رقباتى را وقف بر تعزيه‌دارى خامس آل عبا حضرت امام حسين عليه السلام نموده است ، و توليت موقوفه مذكور را در نصّ صريح وقف‌نامه بدين صورت تعيين نموده است : « توليت اعيان موقوفه مذكور را اولًا مفوّض و مبذول داشت به ولد صلبى خود ، ما تعاقبوا وتناسلوا ، نسلًا بعد نسل ، و بطناً بعد\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nبطن ، به شرط تقدّم بطن اعلى بر بطن اسفل ، و بعد از انقراض ايشان توليت اعيان موقوفه را مفوّض نمود به اولاد مذكور از بطن اولاد اناث از ذكور آقا محمّد هادى وهكذا ما تعاقبوا نسلًا بعد نسل و بطناً بعد بطن ، به شرط تقدّم بطن اعلى بر بطن اسفل » و با عنايت به اين كه واقف وظايف متولّى را در هر طبقه از طبقات به نحو مفصل تعيين نموده است .\r\nحال سؤال اين است : آيا اينجانب كه اولاد ذكور از بطن اولاد اناث از ذكور آقا محمّد هادى و هم اكنون متولى شرعى و قانونى موقوفه مذكور مىباشم و بر طبق واقف تعيين گرديده‌ام ، متولى منصوص هستم يا خير ؟ ( ضمناً متولى منصوص به چه متوليانى گفته مىشود ؟ )\r\n( جواب ) : بسمه تعالى 1 - شما متولى منصوص هستيد .\r\n2 - منصوص كسى است كه در متن عبارت واقف ، به طور خصوص يا مصداق عموم ذكر شده باشد .\r\n3 - ليكن آيا شخص ديگرى ، مصداق آن عموم نيست ؟\r\n4 - اگر كس ديگرى هم ، از اولاد ذكور از بطن اناث ، از بطن ذكور . . محمّد هادى وجود دارد و شرايط متولى را دارا مىباشد ، در آن صورت آن‌ها هم منصوص هستند .\r\nو تعيين شما يا يكى از آن‌ها نياز به دادگاه و حكم قضايى دارد كه يكى از شماها را معين كنند .\r\n5 - اگر كس ديگرى جز شما نيست يا حاضر نيست عمل به وظائف توليت كنند منحصر در شماست .\r\nسؤال 1015 : اينجانب حدود 3 سال ، متأسفانه نسبت به نماز و خمس اموالم بىاعتنا بودم . تا اين كه پس از جستجوى بسيار موفق به ازدواج شدم ولى مدت كوتاهى پس از عقد - در حالى كه من به علت افشا شدن برخى مطالب در مورد خانواده مقابل ، شديداً متحير بودم ، به اصرار خانواده مقابل و پس از كشمكشهاى فراوان طلاق جارى شد .\r\nگرچه خود را تبرئه نمىكنم و ممكن است در اين ازدواج ظلم يا خلافى هم از جانب من سر زده باشد ، ولى پس از آن به حمد اللَّه متنبه شدم ، و ضمن سعى در اقامه مرتب نمازهايم به محاسبه خمس اموالم از ابتدا تا كنون پرداختم . ولى عليرغم مطالب بالا و نياز به ازدواج هرچه تلاش و دعا مىكنم امكان آن فراهم نمىشود و كارد به استخوان رسيده\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nاست . برخى مىگويند مشكل ناشى از نفرين خانواده مقابل در ازدواج قبلى بوده در صورتى كه من ديگر رابطه‌اى با ايشان ندارم و كارى از دستم ساخته نيست . حال به نظر حضرتعالى گره اين كار كجاست و چه بايد بكنم تا دعايم مستجاب گردد و امكان ازدواج برايم فراهم گردد ؟\r\n( جواب ) : بسمه تعالى جز مداومت بر نماز شب دعا و توسل به ائمه اطهار عليهم السلام و زيارت عاشورا راهى به نظرم نمىرسد .\r\nسؤال 1016 : همان‌طور كه در سايت شما نقل شده و در روايات زيادى نيز آمده ، پيامبر اسلام صلى الله عليه و آله در ظاهر با عموم مردم زمان خود يكسان بوده ، به طورى كه هر كس ايشان را نمىشناخت ، قادر به تشخيص نبود ؛ پس چرا قشر روحانيت در زمان ما كه مبلغ شريعت ايشان است و خود را الگوى رفتار و سنت پيامبر صلى الله عليه و آله مىداند ، بايد در لباس بخصوص و جدا از عموم مردم زندگى كند ، به نحوى كه هر كس وارد شد فوراً از روى لباس و جايگاه آن‌ها در مسجد شناسايى شوند ؟ خواهش مىكنم منطقى جواب دهيد با تشكر .\r\n( جواب ) : بسمه تعالى ارتش آن حضرت هم لباس مخصوص نداشت پس نيروى انتظامى و نظامى هم لباس مخصوص نداشته باشند ! ! شرايط زمان نياز مردم به شناخت افراد براى رجوع در مسائل ، اين مطلب را الزام مىكند .\r\nسؤال 1017 : هرگاه بر مردد وقف كند آيا وقف صحيح است و با قرعه مىتوان موقوف عليهم را مشخص نمود يا وقف باطل است . مثلًا وقف مردد است كه براى اولاد ذكور انشاء شده است يا براى اولاد غير ذكور ؟\r\n( جواب ) : بسمه تعالى وقف بر مردد واقعى اعتبار ندارد ولى اگر واقع عند الانشاء معلوم بوده سپس مبهم و مشتبه شده با قرعه تعيين مىشود .\r\nسؤال 1018 : زمين موقوفه‌اى از قابليت كشاورزى خارج شده است . آيا مىتوانند آن را به خانه يا مغازه تبديل كنند و عوائد آن را در جهت وقف مصرف كنند يا بايد آن را فروخته و به مثل يا اقرب به نظر واقف تبديل كنند و آيا بين وقف منفعت و وقف انتفاع تفاوت وجود دارد ؟\r\n( جواب ) : بسمه تعالى تبديل به زمين كشاورزى ديگرى شود و آن زمين وقف شود . اگر آن هم جواب نمىدهد آنگاه به هر چيزى كه درآمد بيش‌تر است تبديل كنيد .\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nسؤال 1019 : هرگاه فرد جديدى به افراد موقوف عليهم افزوده شود مثلًا بر علماى شهر وقف نموده و عالم جديدى موجود شود ، در صورتى كه موقوفه را اجاره داده باشند ، آيا اجاره نسبت به حصه فرد جديد فضولى بوده و متوقف بر اجازه او است يا نه ؟\r\n( جواب ) : بسمه تعالى توقف بر اجازه‌ى فرد جديد ندارد .\r\nسؤال 1020 : هرگاه مالى را بر صغير وقف كنند و لكن ولىّ طفل به قصد خود و براى خود قبض كند ، آيا قبض او كالعدم است و بنابر اين وقف تمام نشده و واقف حق رجوع دارد يا قبض صورت گرفته و قصد ولىّ كه به قصد خود قبض نموده است كالعدم مىباشد و در نتيجه قبض صورت گرفته و وقف تمام شده است ؟\r\n( جواب ) : بسمه تعالى قبض مزبور براى صغير انجام شده و قصد خودش با فرض وقف بر صغير ، هيچ اعتبارى ندارد .\r\nسؤال 1021 : هرگاه واقف پس از عقد و قبل از قبض در خصوصيات موقوف عليهم قيودى را ذكر كند يا برخى افراد را در موقوف عليهم داخل كند ، آيا نياز به صيغه جديدى براى وقف است ( وقف سابق باطل شده است ) يا همان صيغه سابق كافى است ؟\r\n( جواب ) : بسمه تعالى به نظر اينجانب پس از تماميت وقف امكان اخراج و ادخال وجود ندارد هر چند قبل از قبض باشد مگر با ابطال وقف و انشاء عقد جديد . مگر اين‌كه در متن عقد اول اشاره به اين اختيار شده باشد مثلًا : وقف بر اين‌ها و گروهى كه بعداً با اين وصف ، زياد يا متولد شوند .\r\n\r\nبيع موقوفه\r\nسؤال 1022 : در مورد جواز بيع موقوفه بفرماييد ؛ الف ) آيا بايد با پول موقوفه مثل آن خريدارى شود ، يا اقرب به غرضِ واقف خريدارى شود يا هر چه مصلحت است خريدارى شود ، هر چند مماثل يا اقرب نباشد ؟\r\n( جواب ) : بسمه تعالى به نظر مىرسد اقرب به غرض واقف ملاك است و اگر نوعاً امثل را گفته‌اند براى اين است كه نوعاً امثل به غرض نزديكتر است .\r\nب ) هرگاه بيع موقوفه به جهت اختلاف شديد بين موقوف عليهم باشد ، آيا بايد با پول آن چيزى خريدارى گردد كه اختلاف مرتفع ، يا اقرب به غرضِ واقف يا مماثل خريدارى گردد ؟\r\n( جواب ) : بسمه تعالى اقرب به غرض .\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nج ) در موردى كه واقف شرط كرده كه اگر احتياج شديد براى موقوف عليهم يا واقف حاصل شد مال موقوفه را بفروشند ، آيا بايد تمام ثمن به آن‌ها داده شود يا به مقدارى كه احتياج شديد بر طرف مىشود بدهند و با بقيه مماثل يا اقرب به غرضِ واقف خريدارى گردد ؟\r\n( جواب ) : بسمه تعالى احتياج حيثيت تعليلى است نه تقييدى . ولى احتياط خوب ، بلكه لازم است . به اين‌كه مازاد از نياز در مسير وقف اقرب به غرض ، قرار گيرد .\r\nسؤال 1023 : هرگاه مالى را وقف كنند و قبل از تحقق قبض توسط ديگرى تلف شود و بدل آن پرداخت گردد آيا بدل آن نياز به انشاء جديدى براى وقفيت دارد يا همان انشاء سابق كافى است ؟\r\n( جواب ) : بسمه تعالى چون وقف منجز نشده بود و عين تلف شده ، بايد انشاء وقف جديد شود و صرف بدليت كافى نيست .\r\n\r\nوقف در غير ملك\r\nسؤال 1024 : ملكى متعلّق به همه وارثين است كه يكى از ورّاث بدون اذن و اجازه‌ى ديگر وارثين ، ملك مذكور را « وقف » كرده است . آيا اين « وقف » شرعاً صحيح است ؟\r\n( جواب ) : بسمه تعالى در فرض مزبور وقف فقط باندازه‌ى سهم خود واقف صحيح است .\r\n\r\nشرط قبض در وقف\r\nسؤال 1025 : در مواردى كه وقف به نحو ترتيب است ، مثل وقف بر اولاد و نسل بعد از نسل بفرماييد ؛ الف : چنان‌چه برخى از طبقه‌ى اول قبض كنند آيا قبض آن‌ها نسبت به سهم خودشان نافذ است يا نسبت به كل ؟\r\n( جواب ) : بسمه تعالى اگر مشاع نباشد كه حتماً كافى نيست و هر كس قبض متعلق وقف مربوط خود را مىكند ، بلكه در مشاع هم وقتى از طرف ديگران وكالت در قبض ندارد و يا نيّت قبض از طرف آن‌ها را ندارد فقط در سهم خود نافذ است .\r\nب : چنان‌چه برخى از طبقه‌ى اول قبض كنند آيا قبض آن‌ها نسبت به كل طبقات متأخر كافى است يا نه ؟\r\n( جواب ) : بسمه تعالى اگر طبقات متأخر ، از نسل همين فرد قابض هستند كافى است زيرا قبض آن‌ها از طريق اوست چنان كه وقف بر آن‌ها از طريق وقف بر او\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nمىباشد ولى اگر نسل افراد ديگر هم طبقه‌ى با اين فرد قابض هستند بايد از طريق آن افراد ديگر كارشان درست شود . همچون قبض زيد كه براى فرزندان خودش كافى است ، نه براى فرزندان عمرو كه برادر زيد است و زيد از طرف او قبض نكرده است .\r\n\r\nانصراف از وقف\r\nسؤال 1026 : اگر واقف پس از انشاى صيغه وقف و قبل از قبض از عمل وقف پشيمان شود و پس از مدتى به نيت عمل به صيغه وقف قبلى ، عين را به قبض بدهد ، حال آيا اين قبض كه با قصد عمل به تعهد ( وقفى كه از آن پشيمان شده بود نه قصد وقف جديد ) همراه است را مىتوان وقف معاطاتى به حساب آورد ؟ و در ساير عقود در وضعيت مشابه به چه صورت مىباشد ؟\r\n( جواب ) : بسمه تعالى اگر پشيمانى خود را اعلام ننموده انشاء وقف باقى است و قبض بعدى آن را منجّز مىكند ، زيرا معلوم نيست موالات شرط باشد .\r\n\r\nوقف فضولى ؟\r\nسؤال 1027 : آيا وقف فضولى جايز است و بعد از اذن واقف نافذ و تصحيح مىگردد ؟\r\n( جواب ) : بسمه تعالى اگر وقف را عقد بدانيم فضولى آن صحيح است .\r\n\r\nقبض وقف ؟\r\nسؤال 1028 : در صورتى كه عين موقوفه قبل از وقف در تصرف موقوف عليهم باشد ، آيا بعد از وقف قبض جديد لازم است ؟ و يا اين كه اذن واقف به تصرف آن‌ها به عنوان وقف كفايت مىكند ؟\r\n( جواب ) : بسمه تعالى كفايت مىكند .\r\nسؤال 1029 : هرگاه موقوف عليه قبل از قبض از دنيا برود و بطن دوم موجود باشد ، آيا باقبض‌بطن‌دوم ، وقف لازم مىگردد يا با فوت بطن اول قبل از قبض وقف باطل مىگردد ؟\r\n( جواب ) : بسمه تعالى كافى است .\r\n\r\nسلامت واقف تا زمان قبض\r\nسؤال 1030 : اگر واقف عينى را وقف كند اما قبل از اين كه به قبض موقوف عليهم دهد ، واقف محجور گردد ، يا بىهوش و يا مجنون شود ، آيا وقف باطل مىشود ؟\r\n( جواب ) : بسمه تعالى جنون موجب بطلان است ، اگر قبض را لازم بدانيم ( كه مىدانيم ) ليكن اغماء موجب بطلان نيست مگر طويل المدة باشد ، حجر موجب بطلان است .\r\n\r\n","description":"","footnote":"","page_name":" 386 ","page_number":386},
  {"content":"\r\n\r\n\r\nشرط وجود موقوف عليه\r\nسؤال 1031 : با توجه با اين‌كه وجود موقوف عليه در صحت وقف شرط است و وقف بر معدوم به تبع موجود صحيح است بفرماييد ، آيا مراد از وجود موقوف عليه وجود آن‌ها در هنگام انشاء وقف است يا وجود آن‌ها در حين قبض مىباشد يا در هر دو . مثلًا اگر در زمان انشاء وقف موجود بودند و بر موجود و نيز معدوم به تبع موجود وقف شد و سپس موقوف عليه موجود ، معدوم شد ، آيا وقف صحيح است يا نه ؟\r\n( جواب ) : بسمه تعالى منظور وجود عند الانشاء مىباشد . ضمناً به نظر اينجانب اگر مقتضى وجود ، محقق باشد كافى است مثل وقف بر فرزندان اولاد خود كه هنوز متولد نشده‌اند ليكن اولاد ازدواج مىكنند و طبق عادت خويشان ، معلوم است كه بچه‌دار مىشوند .\r\n\r\nخريد مكان براى مؤسسه خيريه\r\nسؤال 1032 : مدتى است كه با همت جمعى از خيرين و معتمدين ، مؤسسه‌ى خيريه ايتام غدير با مجوز رسمى از وزارت كشور و سازمان بهزيستى و شماره ثبت در حال فعاليت مىباشد . درآمد مؤسسه‌ى خيريه از جذب كمك‌هاى مردمى از طريق عضويت‌هاى ثابت و توزيع صندوق صدقات بين علاقه‌مندان ، تأمين مىشود . لذا چون مؤسسه مكان ثابتى ندارد و تعدادى هم پس‌انداز نموده‌اند جهت مسكن مورد نياز مؤسسه ، بفرماييد از محل صندوقات مىتوان مكانى به نام خود مؤسسه جهت اداره آن خريدارى نمود يا خير ؟\r\n( جواب ) : بسمه تعالى وجوه دهندگان بايد به اين جهت راضى باشند . مىتوانيد به آن‌ها بگوييد كه براى مؤسسه خرج مىشود ، اعم از ايتام يا تشكيلات مربوطه .\r\n\r\nجعاله\r\nسؤال 1033 : بنده طى يك قرارداد جعاله حمل اموال خود ، بابت حق الزحمة عامل ، يك فقره چك به ايشان داده‌ام . اما عامل نه تنها كار را به اتمام نرسانده ، بلكه اموال امانى در يد خويش را مفقود نموده ، و چك را به شخص ثالث منتقل كرده است . بنده نيز\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nشكايت خيانت در امانت عليه ايشان مطرح نموده‌ام كه در دادسرا تحت رسيدگى است و شهود نيز خيانت در امانت را گواهى كرده‌اند . آيا با اين وصف كه بنده اموال خود را نيز از دست داده‌ام ، مشروع است كه پيش از تعيين تكليف موضوع خيانت در امانت در محكمه كيفرى ، حق الزحمة حمل اموالى را كه توسط عامل مفقود شده است ، با پرداخت وجه چك به شخص ثالث پرداخت نمايم . آيا شرعاً ملزم به پرداخت وجه چك هستم ؟\r\n( جواب ) : بسمه تعالى با فرض خيانت به هيچ وجه شما نبايد چيزى پرداخت كنيد . ولى بايد اين مطلب اثبات شود ، و اگر نتوانيد اثبات كنيد كه چك مزبور مربوط به اين عمل ناتمام است ، بايد پرداخت كنيد .\r\nسؤال 1034 : آيا در جعاله حتماً بايد جعل بر انجام فعل قرار داده شود يا جعاله بر ترك نيز صحيح است ؟ مثلًا اگر بگويد هر كسى كه قرارداد را فسخ نكند من به او اين مقدار مىدهم يا بگويد هر كس در مزايده شركت نكند و مزاحم خريد من نگردد به او اين مقدار اجرت مىدهم ، آيا اين جعاله صحيح است ؟\r\n( جواب ) : بسمه تعالى جعل بر ترك هم صحيح است .\r\n\r\nمتفرقات\r\n\r\nقناعت\r\nسؤال 1035 : تعريف شما از قناعت چيست و آيا تلاش روزمره فردى كه براى خريدن لوازم بهتر زندگى است ، فردى زياده خواه است يا ساعى ؟\r\n( جواب ) : بسمه تعالى اگر با وسايل قبلى ، زندگى مىگذرد و حرج و مشكلى نيست ، مازاد بر آن خلاف قناعت است ، ليكن قناعت هم واجب نيست .\r\n\r\nعكس پيامبر صلى الله عليه و آله\r\nسؤال 1036 : آيا حضرتعالى عكسى را كه به عنوان تمثال حضرت محمّد صلى الله عليه و آله در بازار موجود است و حضرت را به صورت جوان كم سن و سالى نشان مىدهد ، تأييد مىفرماييد ؟\r\n( جواب ) : بسمه تعالى نخير .\r\n\r\n","description":"","footnote":"","page_name":" 388 ","page_number":388},
  {"content":"\r\n\r\n\r\nحديث قدسى « من عشقنى عشقته »\r\nسؤال 1037 : بعضى مىگويند : خداوند متعال در حديث قدسى فرموده است : « من عشقنى عشقته . . . » . آيا به نظر حضرتعالى چنين انتسابى به خداوند متعال واقعيت دارد ؟\r\n( جواب ) : بسمه تعالى گرچه سند معتبرى ندارد ؛ ليكن مطلب صحيح است ، عشق غير از شوق است و اشكالى ندارد .\r\n\r\nبوسيدن دست پيشوايان\r\nسؤال 1038 : آيا حديث معتبرى داريم كه اصحاب و ياران رسول خدا صلى الله عليه و آله و امام على عليه السلام دست آن بزرگواران را مكرر بوسيده باشند ؟\r\n( جواب ) : بسمه تعالى طبق روايات ما هر دستى كه براى خدا بوسيده شود بوسيدن آن ثواب و اجر دارد . پيامبر و ائمه شايد به خاطر جلب عواطف انسانى از بسيارى امتيازات گذشت كرده‌اند ؛ گرچه امام صادق عليه السلام به ابى حنيفه - طبق روايت - فرمود : دست مرا ببوس كه گوشت و پوست پيامبر را دارد .\r\nسؤال 1039 : 1 - آيا بوسيدن دست حضرت فاطمه عليها السلام توسط پيامبر اكرم صلى الله عليه و آله سنديت دارد ، و آيا اسناد آن صحيح مىباشند ؟ 2 - در صورت صحت آيا اين كار خلاف شان حضرت رسول صلى الله عليه و آله و ناقض افضليت ايشان بر حضرت صديقه كبرى عليها السلام نمىباشد ؟\r\n( جواب ) : بسمه تعالى اينجانب در مظان مدرك اين مسأله تتبع كردم ، نيافتم بوسيدن جلوى سر ، بين سينه ، گلو ، لب و صورت ذكر شده است دست را نيافتم ، البته اگر باشد عيب نيست . دست بوسى همه جا علامت كوچك بودن نيست گاهى براى صرف اظهار عشق و محبت است حتى دست بچه‌ى شيرى را احياناً مىبوسند و برلب نگه مىدارند . ( كتاب‌هاى صحاح شش گانه‌ى اهل سنت ، ج 4 ، ص 12 ، فيض‌القديرمناوى ، ذخائر العقبى ، بحار مرحوم مجلسى ، جامع الصغير سيوطى را تتبع كرده ، نيافتيم ) .\r\n\r\nاستجابت دعا\r\nسؤال 1040 : من در زندگيم بعد از فارغ التحصيليم در دانشگاه با مشكلات زيادى روبه‌رو شدم . دست به هر چيزى - هر كارى مىزنم خوب درنمىآيد . واقعاً دارم ديوانه مىشوم . از خدا هر حاجتى را مىخواهم به من نمىدهد . با خودم فكر مىكنم واقعاً\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nخداوند اين‌قدر از من بدش مىآيد كه حرفهاى من را گوش نمىدهد . بعضى وقت‌ها حتى به ائمه هم توسل كردم ، نماز شب هم خواندم كه شايد يك درى برام باز بشود ، ولى . . . نمىدانم چرا ؟ برايم دعا كنيد .\r\n( جواب ) : بسمه تعالى دعا مىكنم ، ليكن نماز اول وقت ، و نماز شب پيش از اذان صبح ، و توسل از طريق زيارت عاشورا ، به طور مداوم ، مؤثر است . مطمئن باشيد هرگز دعا بىاثر نيست ، هرچند آن مطلب خاص را ندهند . مأيوس نباشيد و مداومت كنيد .\r\nسؤال 1041 : من چهار سال است كارى را شروع كرده‌ام تا قسمتى پيش مىرود اما انجام نمىشود نذر كردم صدقه دادم ، استخاره با قرآن گرفتم گفت خوب است اما نمىدانم چرا انجام نمىشود . مرا راهنمايى كنيد .\r\n( جواب ) : بسمه تعالى براى رفع مشاكل از نماز شب و زيارت عاشورا و دعاء توسل به طور مداوم غفلت نكنيد .\r\n\r\nتشخيص ليلة القدر ؟\r\nسؤال 1042 : احتراماً در خصوص زمان ليلة القدر ظاهراً سه نظريه وجود دارد : اول آن كه اتحاد افق شرط ثبوت هلال است كه بنابراين شب قدر در همه مناطق يكسان نخواهد بود . دوم آن كه شب قدر عبارت است از يك دوره كامل شب در همه‌ى كره زمين پس فرقى نيست كه آغاز ماه‌هاى قمرى در همه مناطق يكى باشد يا مختلف . سوم به اعتبار آن كه پيدايش هلال نسبتى ميان ماه و خورشيد است نه ميان ماه و زمين پس با رؤيت هلال در هر يك از مناطقى كه محل ديدن آن‌ها در شب است ( نيم كره شرقى و يا غربى زمين ) ، حكم اول ماه رمضان است ؛ لذا شب قدر در مناطق ياد شده يكسان است . سؤال :\r\nبا توجه به اين كه نزول قرآن كريم در يك شب خاص اتفاق افتاده ، ولى اكنون در نقاط گوناگون شب قدر يكى نمىباشد ؛ موضوع اين اختلاف را چگونه مىتوان تبيين نمود ؟\r\nمستدعى است نظر عالى را در اين مورد بيان فرمائيد فرج حضرت بقية اللَّه الاعظم عليه السلام و طول عمر حضرتعالى و عزت مسلمين را مسئلت دارم .\r\n( جواب ) : بسمه تعالى اصل ليلة القدر در عالم تجرد يكى است و در عالم طبيعت مثل همه‌ى امور متكثره كه منشاء واحد دارند ، در اين عالم طبق افق‌هاى متعدد ، متعدد مىشود . بنابراين در عالم طبيعت به حسب افق‌هاى مختلف متعدد مىشود و شايد\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nيكى از حكمت‌هاى احياء سه شب همين باشد ، ولى همگى مصداق زمان واحد در عالم تجرد مىباشد .\r\n\r\nآثار شكر\r\nسؤال 1043 : الف ) در معراج السعاده آمده است : پس بنده شاكر خدا باش تا امور عجيبه بر تو ظاهر گردد . لطفاً بفرماييد منظور از امور عجيبه چيست و شاكر بودن چه معنايى دارد ؟\r\nب ) اين جمله از سخنان حضرت آيت اللَّه بهجت ( مد ظله ) است : اگر ما شاكر باشيم ، خدا مىداند چه‌طور بر علوم حقيقيه ما افزوده مىشود . لطفاً بفرماييد منظور از علوم حقيقيه چيست ؟\r\n( جواب ) : بسمه تعالى الف ) امور غير متعارف ، و اين جا منظور توفيق و رديف شدن اسباب و علل ، براى حصول به مطلوب‌هاى صحيح و ارزشمند مىباشد .\r\nب ) بهتر است از خودشان بپرسيد . ليكن اگر من اين جمله را بگويم منظورم از علوم حقيقيه ، مقابل اعتباريات و اصطلاحات مىباشد . شهود و حدس صائب و فهم بىپيرايه و بدون زنجيره‌ى اصطلاحات مىباشد . مرحوم مؤسس حوزه در بحثى فرموده بود : معقول نخوانده‌ام ليكن عقل دارم .\r\n\r\nاستخاره\r\nسؤال 1044 : يك سؤال در مورد استشاره با قرآن داشتم ، يعنى انسان چگونه مىتواند در پستىها و بلندىهاى زندگى از قرآن استفاده كند ؟ آيا اين با استخاره فرق دارد ؟\r\n( جواب ) : بسمه تعالى استخاره انواع مختلفى دارد ، كه به‌طور فشرده در حاشيه مفاتيح و هم‌چنين در كتاب‌هاى مفصل حديثى مانند : وسائل الشيعه و مستدرك‌الوسائل نيز ذكر شده است . برخى چون مرحوم كلباسى ، نيز كتاب مستقلى در اين‌باره دارند ، اخيراً هم برخى كتاب‌هاى فارسى نوشته شده است . ليكن مطلب مهم اين است كه اصابه و تطابق با واقع ، بيش‌تر در استخاره كسانى است كه يك نوع اجازه يا دستور باطنى دارند ( منظور از اجازه باطنى يعنى در خواب يا مكاشفه و مانند آن به او اجازه داده باشند ) ، نه اجازه لفظى از شخصى ظاهرى .\r\nسؤال 1045 : آيا آموزشى براى انجام و درك استخاره‌هاى صحيح و قابل استناد ، توسط مؤمنين عادى وجود دارد يا اين كه اين مسأله فقط توسط افراد خاصى كه داراى\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nدرك عميق از قرآن هستند قابل انجام است ؟\r\n( جواب ) : بسمه تعالى مسلماً درك عميق از قرآن دخالت دارد ، ليكن مهم‌تر از آن ارتباط خاص با عالم غيب ، دخالت دارد كه استخاره بيش از آن كه جنبه فكرى داشته باشد ، جنبه اشراقى دارد . و با اين ارتباط است كه دست او صفحه‌اى از قرآن را مىآورد كه به مورد حاجت مربوط است و اين به راستى يك كرامتى مهم مىباشد كه اهل بيت عليهم السلام به شيعه كرامت كرده‌اند . در روايت هم درباره‌ى استخاره با قرآن وارد شده كه : « آن‌چه در قلبت واقع شد . . » يعنى جنبه‌ى اشراق دارد .\r\nسؤال 1046 : اگر در كارى با تحقيق و پرس و جو ، به نتيجه‌اى نرسيم و كليه شواهد مخالف يك‌ديگر باشند براى پىبردن به حقيقت چه كار مىتوانيم انجام دهيم ؟ ( من در شرايط مختلف در اين كار استخاره گرفتم كه نتايج مختلفى به‌دست آمد . يك بار خوب ، و بار ديگر بد ) آيا حتماً استخاره بهترين راه است ؟ اگر استخاره بگيريم و خلاف آن عمل كنيم گناه است ؟ اگر استخاره بگيريم و به آن عمل كنيم به نتيجه مطلوب مىرسيم ؟\r\nبه غير از استخاره ، دعا يا راه حل ديگرى براى پى بردن به حقايق پنهان هست ؟\r\n( جواب ) : بسمه تعالى عمل به استخاره واجب نيست ، ليكن تجربه شده كه شايد 90 درصد طبق واقع است ، ميزان هم همان استخاره دفعه اول است ، تكرار وجهى ندارد و اعتبار ندارد .\r\nسؤال 1047 : چگونه مىتوان به علم استخاره دست يافت و راهنمايى فرمائيد انواع استخاره را بيان كنيد ؟\r\n( جواب ) : بسمه تعالى به كتاب مفاتيح الجنان رجوع كنيد انواع استخاره را بيان كرده است ، اگر تخصص علمى فقهى و حديثى داريد ، به كتابهاى وسائل الشيعه و مستدرك الوسائل و بحار رجوع كنيد .\r\n\r\nمشورت با قرآن\r\nسؤال 1048 : چگونه مىتوان با قرآن مجيد مشورت كرد ؟ منظورم استخاره نيست ، زيرا استخاره براى انجام دادن كار بوده ، بلكه منظورم اين است كه چگونه مىتوان در سختىها و پيچ و خم هاى زندگى از قرآن مشورت گرفت و قرآن را كه باز كردى به تو\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nبگويد : الان وقت . . . است . آيا اين كار مخصوص علما است ؟ آيا در اين زمينه كتابى هم هست ؟\r\n( جواب ) : بسمه تعالى چنين چيزى سراغ نداريم كه به طور خاص به شما بگويد .\r\nخداوند عقل داده ، به عقلتان رجوع كنيد ، اگر نفهميديد ، با مشورت از عقل ديگران استفاده كنيد .\r\n\r\nشغل دعانويسى\r\nسؤال 1049 : چنان‌چه آقاى « الف » كه شخصى رمال ( دعا نويس ) است جدولى مشتمل بر اعداد رياضى به عنوان دعاى صد صلوات به شخص « ب » كه فردى است كه به خاطر بچه‌دار نشدن به وى مراجعه نموده ، بدهد و « الف » بگويد آن را بسوزاند و توسط « ب » نيز سوزانيده شود بدون اين كه علم و آگاهى نسبت به اعداد و ارقام و جدول داشته باشد ؛ آيا ارتكاب چنين كارى توسط شخص « ب » از مصاديق توهين به مقدسات اسلام تلقى مىشود يا خير ؟\r\n( جواب ) : بسمه تعالى اگر به عنوان صلوات بر پيامبر و ائمه يا اولياء خدا باشد و سوزاندن اين‌ها در نظر عرف اهانت حساب شود حرام است .\r\nسؤال 1050 : اينجانب به علت اين‌كه سادات هستم داراى شجره كه منسوب مىشود از پدر به امام حسن عليه السلام و اولاد ايشان جناب حسن مثنى ، و از مادر جناب فاطمه بنت الحسين عليه السلام و مردم ما را به نام سيد اجاق مىشناسند و به علت مشكلاتى كه دارند از ما درخواست مىكنند قطعه نوشته‌اى به عنوان دعا براى حفاظت و سلامت و شفاى مريض در اختيار آنان بگذاريم . وجهى هم به عنوان هديه مىدهند كه ما آن را به عنوان خمس آل محمّد صلى الله عليه و آله از آنان دريافت مىكنيم . از آن مقام محترم خواهشمندم دستورات لازم را مبذول فرماييد تا ان شاءاللَّه مشكل شرعى نداشته باشد .\r\n( جواب ) : بسمه تعالى به شما اجازه مىدهم كه خمس بگيريد و تا يك سوم آن را در زندگى خود اگر نياز داريد و ساير سادات و فقراى نزديك خود مصرف كنيد . و دو سوم را به قم براى صرف در حوزه‌هاى علميه و موارد منطبقه بفرستيد .\r\n\r\n","description":"","footnote":"","page_name":" 393 ","page_number":393},
  {"content":"\r\n\r\n\r\nدعاى هفت هيكل و گنج العرش\r\nسؤال 1051 : دعاهايى هم‌چون هفت هيكل ، شش قفل ، گنج العرش و ( نادعلى ) ، آيا به نظر حضرتعالى صادر شده از ناحيه‌ى معصوم عليه السلام مىباشد يا خير ؟\r\n( جواب ) : بسمه تعالى انجام اين‌گونه امور به قصد ورود ، و عنوان دين ، بدعت است و حرام . و اما دعاى نادعلى ، ذكرى است بىاشكال و مرحوم شهيد اول براى پيدا شدن گمشده سفارش كرده‌اند و در كتاب مستدرك مرحوم نورى نقل شده است .\r\n\r\nدعاء چشم زخم\r\nسؤال 1052 : به جز وان يكاد ، دعايى براى رفع چشم زخم به بنده معرفى نماييد .\r\n( جواب ) : بسمه تعالى ذكر لاحول ولا قوة الا باللَّه ، وماشاءاللَّه ، لا قوة الّا باللَّه مفيد است .\r\n\r\nتفأل به ديوان شعرا\r\nسؤال 1053 : آيا تفأل زدن به ديوان بعضى از شعراء مستند شرعى و عقلى دارد ؟ و ثانياً آيا شعرى كه در جواب تفأل مىآيد تاثيرگذار بر زندگى و سرنوشت انسان است ؟\r\n( جواب ) : بسمه تعالى تفأل هيچ‌گونه دليل شرعى ندارد و اما نظراً فقط مىتوان گفت كه تجربه خوبى درباره تفأل به حافظ شده است كه در بسيارى از اوقات جواب داده است .\r\n\r\nرساله منسوب به بحرالعلوم در سير و سلوك\r\nسؤال 1054 : آيا رساله منسوب به علامه‌ى فقيد مرحوم سيد بحرالعلوم رحمه الله در سير و سلوك به‌نظر حضرتعالى از تأليفات آن بزرگوار است ؟\r\n( جواب ) : بسمه تعالى آن رساله را به‌تفصيل مطالعه كرده‌ام ، رساله بسيار خوب و موجزى است ، و ظاهراً انتساب درست باشد .\r\n\r\nكتاب حديقة الشيعه\r\nسؤال 1055 : آيا كتاب حديقة الشيعة از تأليفات مرحوم مقدس اردبيلى رحمه الله مىباشد ؟\r\n( جواب ) : بسمه تعالى به يقين نمىدانيم ، ولى منسوب به ايشان است .\r\n\r\n","description":"","footnote":"","page_name":" 394 ","page_number":394},
  {"content":"\r\n\r\n\r\nحضرت موسى عليه السلام و شبان\r\nسؤال 1056 : آيا داستان حضرت موسى و شبان كه در مثنوى آمده ، منشأ روايى دارد ؟\r\nو آيا چنين چيزى واقعاً محقق شده است يا نه ؟\r\n( جواب ) : بسمه تعالى سندى ندارد .\r\n\r\nكتاب سليم بن قيس\r\nسؤال 1057 : آيا كتاب سليم بن قيس هلالى كه به نام اسرار آل محمّد عليهم السلام چاپ شده ، كتاب صحيح و متقن و معتبرى است ؟\r\n( جواب ) : بسمه تعالى بيش‌تر مطالب كتاب سليم بن قيس ، با اخبار و روايات ديگر ما مطابقت دارد . مرحوم مجلسى در جلد اول بحار صفحه 32 مىفرمايد : « كتاب سليم بن قيس در كمال اشتهار مىباشد . عده‌اى بر آن اشكال كرده‌اند ، ولى حق آن است كه از اصول معتبره مىباشد » . در جلد 1 بحار هم صفحه 76 توضيح بيش‌ترى دارد ، و در جلد 28 صفحه 95 بسيارى از مطالب آن را مطابق گزارش ابن ابىالحديد هم مىداند .\r\n\r\nانواع كتاب‌ها\r\nسؤال 1058 : 1 . نظر حضرتعالى در رابطه با جناب ابن المشهدى ( كه مرحوم علامه مجلسى از قول او اين زيارت را آورده‌اند ) و كتاب شريف او يعنى المزار الكبير چيست ؟\r\n( جواب ) : بسمه تعالى علامه مجلسى كاملًا به او اعتقاد دارد و نيز سيد رضىالدين و همين‌طور سيد عبدالكريم ابن طاوس .\r\n2 . آيا در مواردى كه بر فرض ، سند اين‌گونه زيارات به عينه در دسترس نباشد مىتوان از قاعده‌ى تسامح در ادله سنن استفاده كرد ؟\r\n( جواب ) : بسمه تعالى اشكال ندارد .\r\n3 . اين كه بعضى مىگويند اين زيارت از ساخته‌هاى سيد مرتضى رحمه الله است بر چه مبنا است ؟ و آيا عالم بزرگوارى در شأن مرحوم سيد ، قائل به جعل در زيارات است ؟\r\n( جواب ) : بسمه تعالى منظور تنظيم از طرف خود است نه نسبت به امام . جعل در نسبت دادن به امام است .\r\n\r\n","description":"","footnote":"","page_name":" 395 ","page_number":395},
  {"content":"\r\n\r\n\r\nخطبة البيان و حديث نورانيت\r\nسؤال 1059 : ما هو رأيكم حول خطبة البيان وحديث النورانيّة ؟\r\n( جواب ) : بسمه تعالى لم يثبت لدينا بطريق معتبر ، لكن متن بعض الأحاديث كخطبة البيان يا بى صدوره عن غيرالمعصوم . وكذلك حديث النورانيّة وصرف التشابه لبعض اصطلاحات العرفاء والصوفيّة لا يدلّ على الجعل والوضع .\r\n\r\nپيرامون حافظ رجب البرسى\r\nسؤال 1060 : ما هو رايكم حول حافظ رجب البرسى صاحب كتاب مشارق انوار اليقين ، القائل بانّه خمسماة آية نزلت في اميرالمؤمنين . هل هو غال ام لا ؟ هل هو صوفى أم لا ؟ ما هو حكم اعتبار كتبه عندكم ؟\r\n( جواب ) : بسمه تعالى المهم انّ الآيات الواردة فى شان على عليه السلام كثيرة وامّا شخص البرسى وكتابه ففيه وكتابه كلام .\r\n\r\nعرفان و عارف واقعى\r\nسؤال 1061 : عرفان حقيقى چيست ؟ و عارف واقعى كيست ؟\r\n( جواب ) : بسمه تعالى عرفان نظرى درباره وجود بارى تعالى و صفات و افعال او بحث مىكند . و عرفان عملى هم عمل به شناخت و وظايف شناخت مزبور مىباشد .\r\nپىگيرى اعمال ، به‌طورى كه وجود خدا را شهود كند ، شهود روحى و ديدار و لقاء خدا كه خيلى بالاتر و اصيل‌تر از شهود و ديدن با چشم سر مىباشد . ( معرفت بالاتر از علم است ) .\r\n\r\nاذكار ذهنى\r\nسؤال 1062 : گفتن ذكر در صورتى كه در ذهن انجام شود در صورت به ياد آوردن معنى آن ، آيا ثواب آن را خواهيم برد ؟\r\n( جواب ) : بسمه تعالى حتماً اين هم ثواب دارد .\r\n\r\nدرباره‌ى حسن بصرى و ابو مسلم خراسانى\r\nسؤال 1063 : حسن بصرى و ابو مسلم خراسانى چگونه افرادى بودند ؟ و موضع آن‌ها در مقابل اهل‌بيت عليهم السلام ، و موضع اهل بيت عليهم السلام در مقابل آن‌ها چه بوده است ؟\r\n( جواب ) : بسمه تعالى در مورد حسن بصرى به كتاب معجم مرحوم آقاى خوئى جلد 4 صفحه 272 رجوع كنيد . گفته‌اند حسن بصرى از زهّاد ثمانية است لكن\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nمذمّت‌هايى هم در باره او رسيده است . ابو مسلم خراسانى در شكل گيرى حكومت بنى عباس هم فعال بود ، ليكن به‌دست آن‌ها هلاك شد . مىتوانيد به تاريخ طبرى حوادث سال 130 تا 138 هجرى قمرى جلد 6 صفحه 125 رجوع كنيد .\r\n\r\nدرباره‌ى شرك فلسفى و شرك عملى\r\nسؤال 1064 : برخى فلاسفه و ديگران معتقدند كه عقيده تثليث ( پدر ، پسر و روح القدس ) شرك فلسفى است نه شرك عملى . حال با اين وجود آيا اين گفته آنان ، مخالفت با آيات 72 و 73 سوره مباركه‌ى مائده نيست ؟\r\n( جواب ) : بسمه تعالى نمىدانم كدام فيلسوف گفته است ، در خاطرم نيست . شرك فلسفى يعنى شرك اعتقادى ، و اين همان شرك و كفر است كه مبناى شرك در اعمال و رفتار هم مىباشد . اعتقاد مبناى اعمال و رفتار مىباشد .\r\n\r\nحديث كنت كنزا مخفيا\r\nسؤال 1065 : آيا عبارت « كنتُ كنزاً مخفياً » واقعاً حديث قدسى است ؟ و آيا اعتبار آن در نزد حضرتعالى ثابت است ؟\r\n( جواب ) : بسمه تعالى نقل شده است ، و بطور قطع ثابت نيست ، لكن مطلب و محتواى آن صحيح است گرچه از نظر ادبيت كلمه‌ى مخفى در لغت نداريم . ليكن اين مهم نيست ممكن است ميم اضافه شده باشد .\r\n\r\nدرباره‌ى معراج\r\nسؤال 1066 : المعراج الذي اسرى اللَّه « عز و جل » بعبده محمّد صلى الله عليه و آله هل هو جسماني عنصري كجسمانية عالم المادة أو روحانى أو مثالي ؟\r\n( جواب ) : بسمه تعالى صريح آية الإسراء كونه جسمانيا إلى الاقصى . و ظاهر سورة النجم انه جسمانى إلى سدرة المنتهى . و ظاهر بل صريح روايات المعراج انه جسمانى .\r\nوقال المجلسي رحمه الله : « من انكر جسمانية المعراج فهو ملحد متفلسف » لكن ليس اعتقاد هذا الأمر من أصول اعتقاد الإسلام بحيث يكون منكره كافرا الا مع العلم بالحقيقه وانكار كلام الرسول صلى الله عليه و آله . وليس من أصول اعتقاد الشيعة بحيث يكون صرف هذا الانكار يدخل الشخص في زمرة أهل السنة . فيجب على كل أحد اتقاء اللَّه تبارك و تعالى في أمر الفرقة وتفرقة الامة .\r\n\r\n","description":"","footnote":"","page_name":" 397 ","page_number":397},
  {"content":"\r\n\r\n\r\nدرباره‌ى فلسفه\r\nسؤال 1067 : ما هو رأيكم حول تعلم الفلسفة والحكمة المصطلحه ؟ هل هذا التعلم واجب و لازم على كل طلبة أم لا ؟\r\n( جواب ) : بسمه تعالى اظن ان مقدارا منها لازم على كل طالب سيما في زماننا . وان كان في بعض كلماتهم اشكالات ، لكن الاشكالات في كتب سائر العلوم ايضاً كثيرة وليس هذا أول قارورة كسرت في الإسلام .\r\n\r\nظهور امام زمان\r\n( عج )\r\nسؤال 1068 : در روايتى از حضرت امام صادق عليه السلام نقل شده كه ايشان فرموده‌اند :\r\nهمين كه قائم عليه السلام به پا خيزد ، امرى جديد مىآورد همان گونه كه پيامبر صلى الله عليه و آله در آغاز ظهور اسلام ، امرى جديد آورد ، با توجه به اين كه ما مجتهدين را به عنوان كسانى كه در هر دوره‌ى زمانى دين را از تحريف حفظ مىكنند ، مىشناسيم . و براى دست يا بى به احكام درست و صحيح به آن‌ها مراجعه مىكنيم ، تفسير صحيح اين حديث را بيان كنيد ؟\r\n( جواب ) : بسمه تعالى معلوم نيست كه دين جديد ، يعنى از نظر عموم مردم كه بيش‌تر سنّى هستند ، يا حتى شيعه ؟ ! از طرفى ممكن است مردم در عمل به برخى فتاوا كوتاهى مىكنند و از فتاوا دورى مىنمايند ، و تدريجاً فراموش مىشوند ، يك احتمال هم هست كه برخى از ظنون اجتهادى خلاف واقع باشند ، گرچه مردم موظفند اطاعت كنند ، چنان كه ممكن است برخى خبرها و روايت‌ها خلاف واقع باشند ، ليكن به هر حال بايد به خبر واحد در فقه عمل كرد .\r\nسؤال 1069 : رواياتى دلالت دارند بر اين كه اسم مبارك قائم آل محمّد صلى الله عليه و آله را بر زبان نياوريم ، آيا اين روايات شامل زمان ما نيز مىشوند يا خير ؟ و اگر نه آيا اسم آقا را بردن بهتر است يا تخاطب ايشان با القاب خاصه‌ى ايشان ؟\r\n( جواب ) : بسمه تعالى به نظر من ، شامل زمان ما هم مىشود ، و شايد ملاك آن هم احترام آن حضرت باشد . پس در خطاب و غياب بايد با القاب باشد نه اسم صريح .\r\n\r\nفلسفه‌ى علم فلسفه\r\nسؤال 1070 : آيا حضرتعالى لازم مىبينيد كه اساتيد بارز معقول ، حكمت و فلسفه ، بحثى را به نام چيستى و چرايى فلسفه مطرح ، تشريح و تدريس نمايند ؟\r\n( جواب ) : بسمه تعالى اين مطلب لازمى است ، ليكن در همان اول كتاب‌هاى فلسفه معمولًا بحث از موضوع فلسفه و تعريف و هدف آن كه بحث مىشود ، اين\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nمطلب معلوم مىشود ، تفصيل بيش‌تر لزومى ندارد . استاد مىتواند نظرات جديد را همان جا مطرح كند .\r\n\r\nهوش و حافظه\r\nسؤال 1071 : عقل ، هوش و حافظه با هم تفاوت زيادى دارند . مثلًا افراد زيادى وجود دارند كه عاقل هستند ولى باهوش نيستند ، و هم‌چنين قدرت حافظه نيز در افراد مختلف است ، در كتب در دسترس اينجانب مطالب زيادى در مورد روش‌هاى افزايش عقل و تقويت حافظه ذكر شده است . براى مثال در حديثى منسوب به حضرت على عليه السلام نقل شده است كه فرموده‌اند « خوردن سركه باعث افزايش عقل مىشود » يا در كتاب مفاتيح الجنان آمده است كه مداومت بر تعقيبات مشتركه نماز خصوصا دعاى « سبحان من لا يعتدى على أهل مملكته » ، باعث تقويت حافظه مىگردد . ولى در مورد تقويت قدرت هوش حديث يا روايتى در منابع مذهبى مورد دسترس اينجانب نيست و دانشمندان علوم زيست شناسى و پزشكى اظهار مىدارند كه قدرت هوش در انسان ارثى و ژنتيكى بوده و از اجداد يا پدر و مادر به ارث مىرسد . به عبارت ديگر خدادادى بوده و قابليت ارتقاء و تقويت ندارد . با توجه به مطالب فوق از حضرتعالى استدعا مىشود تا در مورد روش‌هاى تقويت هوش از نظر اسلامى و روايات اينجانب را راهنمايى فرماييد .\r\n( جواب ) : بسمه تعالى تعدادى از مفاهيم ، مربوط به هوش هستند ؛ از جمله ذكاء ، فطنة . در غررالحكم ، صفحه 322 ، حديث 7475 ، آفت ذكاوت را مكر و حيله دانسته .\r\nدر وسائل الشيعه ، جلد 8 ، صفحه‌ى 119 : ( 30 جلدى ) ، نماز خاصى را براى حفظ ذكر كرده ، ليكن در متن عنوان فصل ، عنوان « استحباب نماز ذكاوت » ، ذكر شده است .\r\nدر مستدرك ، جلد 4 ، صفحه 312 دستورى براى حفظ و سرعت فهم كه همان هوش مىباشد ، دو روايت ذكر كرده است و در جلد 16 مستدرك در روايت آورده كه هوش و شكم پر ( پر خورى ) ، با هم جمع نمىشوند . اگر خودتان از طريق كامپيوتر ، از راه مفاهيم ذكر شده ، در كتاب‌هاى حديثى ، چون بحار الانوار جستجو كنيد ، شايد چيزهاى خوبى پيدا كنيد .\r\n\r\n","description":"","footnote":"","page_name":" 399 ","page_number":399},
  {"content":"\r\n\r\n\r\nنشانه‌هاى آخر الزمان\r\nسؤال 1072 : به نظر جنابعالى آيا عصر حاضر بسيارى از نشانه‌هاى آخر الزمان موعود را ندارد ، و آيا بعضى از نشانه‌هاى عامّه ظهور اتفاق نيفتاده است ؟\r\n( جواب ) : بسمه تعالى هنوز برخى نشانه‌ها محقق نشده است ، از جمله اين‌كه اين‌قدر طول مىكشد كه حتى مؤمنان به آن حضرت مىگويند اگر راست بود تا به حال آمده بود ! و تعين وقت ، خلاف روايات مىباشد و نبايد قبول كرد .\r\n\r\nمحى الدين عربى\r\nسؤال 1073 : لطفاً نظر مبارك خود را در مورد كتب محى الدين عربى بيان فرماييد .\r\nهمان‌طور كه مستحضر هستيد كتب ايشان مشتمل بر وحدت وجود اطلاقى و تأويل آيات قرآنى مىباشد از قبيل مؤاخذه حضرت هارون توسط برادرش حضرت موسى عليهما السلام ( ممد الهمم ص 514 ) و اين كه حضرت نوح عليه السلام اهل تنزيه بود و عارف كامل اهل تنزيه و تشبيه است و اين كه نصارى كافر شدند چون خدا را منحصر در مسيح دانستند و غير ذلك و همين‌طور كافر دانستن حضرت ابوطالب ( ممد الهمم ص 325 ) و گفتار او در فتوحات كه عمر بن خطاب را معصوم مىداند و هم‌چنين مىگويد : « و لهذا ما نصّ رسول اللَّه صلى الله عليه و آله بخلافه احد و لا عينه ( ممد الهمم ص 409 ) و اين كه فرعون طاهراً مطهراً اخذ شد ( ممد الهمم ص 546 ) و اهل نار در آتش ، معذب نيستند بلكه عذاب براى آن‌ها عذب مىشود و مخلد در آتش نيستند ( ممد الهمم ص 430 ) و اين كه در مبشره‌اى كتاب فصوص را از پيامبر صلى الله عليه و آله اخذ كرده است ( ممد الهمم ص 8 ) و هم‌چنين در فتوحات مكيه‌اش مرتبه على عليه السلام را از مرتبه خلفاء ثلاثه پايين‌تر مىداند و اين كه هر فتنه‌اى از شيعه است و رجبيون شيعه را به صورت خنازير ديدند و . . .\r\nبا توجه به مطالب فوق لطفاً نظر مبارك خود را در موارد ذيل بيان فرماييد : الف ) آيا ترويج اين افكار به اسم متون عرفانى صحيح است ؟ ب ) خريد و فروش اين كتب چه حكمى دارد ؟ ج ) آيا اين تأويلات تفسير به رأى نيست ؟ د ) در مقابل اين نوع افكار و عقايد ، حوزه‌هاى علميه و فرهيختگان دينى چه وظيفه‌اى دارند ؟\r\n( جواب ) : بسمه تعالى به نظر من ايشان يك فرد سنى متعصب مىباشد . سال‌ها پيش در جلسه‌اى براى جمعى از فضلاء حوزه علميه قم توضيح داده‌ام كه به‌طور خيلى\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nفشرده در يكى از شماره‌هاى مجله كيهان انديشه سال 76 منتشر شده است . چندين شماره ديگر آن مجله در همان سال مباحثى درباره‌ى حركت جوهرى و نتائج فلسفى و اخلاقى آن بحث و نيز بحثى در رابطه با بلوغ دختران از دروس اينجانب كه به وسيله برخى فضلاء حوزه پياده و نوشته شده چاپ شده است . مىگويند كتاب‌هاى ايشان تحريف شده است ؛ ليكن ما با اين كتاب‌ها سر و كار داريم ، خود ايشان كه قرن‌هاست از دنيا رفته و حسابش با خداست .\r\n\r\nتولى و تبرى\r\nسؤال 1074 : الف ) جايگاه بحث تولى و تبرى كجاست و اساساً اين موضوع جزء فروع دين است يا از مباحث اعتقادى مىباشد و اگر از فروع دين مىباشد چرا در فقه از آن بحثى به ميان نيامده و حدود و ثغور آن بيان نشده است ؟ ب ) تولى و تبرى در دين و مذهب به چه معنايى مىباشد و مراد از « دشمن » در اين بحث چه كسى مىباشد ؟ شرايط وجوب اين موضوع فراموش شده چيست ؟ ج ) اگر حكم شرعى منجر به قتل و يا خسارت به فرد يا گروهى گرديد ، همانند تبرى ، آيا متبريان و كسانى كه مقدمات آن كار را فراهم كرده‌اند در آن خسارت شريك هستند ؟ د ) با توجه به فراز « فيسبوا اللَّه » در آيه شريفه ولا تسبوا الذين يدعون من دون اللَّه فيسبوا اللَّه عدوا به غير علم كذلك زيّنا لكل امة عملهم اگر تبرى منجر به زيان مالى يا جانى و يا بد نام شدن فرد يا افراد يك مذهب - در حال يا آينده - شد ، آيا باز با وجود اين كه تبراى قلبى كفايت مىكند ، تبراى ظاهرى در اين صورت جايز است يا خير ؟ ه ) حكم تبرى در منطقه‌اى كه هيچ گونه خطرى را به دنبال ندارد ، اما باعث هتك حرمت ، قتل و آزار ديگر شيعيان در كشورهايى كه در اقليت به سر مىبرند مىشود ، چگونه است ؟ و ) با توجه به آيات و روايات صحيح السند و الدلالة كه بر وجوب اتحاد امت اسلامى تأكيد و نهى از تفرقه مىكند و با در نظر گرفتن وضعيت اسف‌بار مسلمانان امروز ، طريقه جمع ميان تبرى و اين گونه آيات و روايت كه بسيار زياد هم مىباشد چگونه مىباشد ؟ ز ) با توجه به شرايط زمان و مكان بر فرض اگر انجام تبرى جايز نباشد ، در اين صورت بحث اهم و مهم مطرح مىشود يا وجوب و حرمت ؟ از باب حكم ثانوى چگونه مسأله قابل حل مىباشد ؟ ح ) در بحث تبرى اولويت از چه جايگاهى برخوردار است ؟ در صورت وجود تبرى از يهود و كفار آيا نوبت به\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nتبرى از مسلمانان معاند با اهل بيت عليهم السلام مىرسد ؟ به عبارت ديگر با توجه به آيات لن يجعل اللَّه للكافرين علىالمؤمنين سبيلا و لتجدنّ اشد الناس عداوة للذين آمنوا اليهود والذين اشركوا و . . . ، آيا در ابتدا نبايد از آنان كه خواهان از ميان رفتن اصل اسلام هستند تبرى جست و بعد اگر فرصت شد سراغ معاندين اهل‌بيت عليهم السلام رفت ؟\r\n( جواب ) : بسمه تعالى الف : از فروع دين است هم‌چون نهى از منكر و امر به معروف و شايد علت كم گفتن اين حكم ، رعايت امر اهم بوده است .\r\nب ) دشمن ، كلّيه فرق مخالف ولايت اهل بيت ، و يا اساس اسلام مىباشند ، ليكن افراد مستضعف دشمن حساب نمىشوند .\r\nج ) حدّ موجب قتل يا خسارت ، حتماً اجازه‌ى حاكم شرع مىخواهد و در آن صورت حاكم طبق مصالح نظر مىدهد . د ) در آن صورت از باب اهم و مهم جايز نمىباشد . ه ) مانند مسأله قبل . و ) منظور از اتحاد ، در مشتركات است و اگر تبرى به آن ضرر مىزند و موجب خسارت هم خصوصاً براى خود فرقه حق مىشود ، جايز نيست . ز ) به ملاك اهم و مهم ، حرام مىشود . ح ) مهم رعايت مصالح در هر زمانى است ، اگر فرقه حق ، قدرت وسيعه دارد مىتواند از همه تبرى كند چنان‌كه در برخى حكومت‌هاى صفوى ظاهرا بوده است و چنان‌چه در زمان امام عصر مىشود . فعلًا تبرى ، اعلام و تبليغ مذهب به وسيله بيان و قلم مىباشد .\r\n\r\nصرف وجوهات در امامزاده\r\nسؤال 1075 : در 18 سال پيش در يكى از روستاهاى استان فارس سنگ قبرى پيدا مىشود كه بر روى آن حك شده بود « سيد عبد المطلب حسينى » ، و سپس عده‌ى زيادى از مردم نيز خواب‌نما شدند ، و علم و كتل‌هاى بسيارى به منطقه سرازير شد و تا كنون مردم بسيارى هر شبانه روز به زيارت مىآيند و حاجات خود را مىگيرند . و در سال 1384 نيز استفتائاتى از مراجع تقليد درباره آن بزرگوار شده و در پى آن يكى از فضلاء حوزه علميه قم ، صاحب قبر را يكى از سادات بزرگوار و اعلام قرن پنجم و ششم از نسل امام سجاد عليه السلام به احتمال قوى تشخيص داده و مراجع نيز بر اكرام و احترام جايگاه ايشان به صراحت فتوا داده و بر حرمت هتك به آن جناب مقدس تأكيد ورزيده و پيرو نظر مراجع تقليد و مشاهده كرامات بسيار از آن شخص بزرگوار كه از ذريه پيامبر\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nعظيم الشأن اسلام صلى الله عليه و آله بوده است . متدينين علاوه بر ساخت بارگاه ، مسجدى نيز در كنار آن ساخته‌اند . آيا استفاده از وجوه شرعى مانند خمس ، زكات ، نذورات و وقفيات را براى كمك به ساخت آن بارگاه و مسجد مقدس جايز مىدانيد ؟\r\n( جواب ) : بسمه تعالى به صرف نوشته مزبور روى قبر چيزى جز اين كه مربوط به يك سيدى است ثابت نمىشود . صرف خواب هم دليل نيست . حاجت گرفتن هم دليل بر اين قبر نيست . اگر يكى از فضلا به تحقيق خود اطمينان دارد ، خود مسؤول مىباشد و همين‌طور مراجعى كه دستور اكرام داده‌اند ، و اما صرف وجوه ؛ هر مكان مقدسى كه مورد مراجعه مردم و تعليم و تعلم احكام اسلامى است از زكات مىتوان كمك نمود و اما خمس بايد به اجازه مرجع باشد و اينجانب براى اين‌گونه امور كه هم قاطعيت ندارد و هم به خاطر اهميت حفظ حوزه‌هاى علميه ، اجازه نمىدهم حفظ اساس و احكام اسلام به وسيله حوزه‌هاى علميه مىباشد . و اما نذورات براى آن مكان اشكال ندارد و صرف بشود .\r\n\r\nعاشورا\r\nسؤال 1076 : بعض الأشخاص يقولون : « انّ يوم عاشورا يوم فرح وسرور ، لأنّ الامام الحسين عليه السلام فنى في ذات اللَّه تعالى وانتقل من عالم الكثرات الى عالم الوحدة . » ونحن حال كوننا عارفين باللَّه وسالكين له نفرح ونبكى بكاء الشوق والفرح لا بكاء الحزن .\r\nالعوام والذين هم ليسوا منّا ( أى من العرفاء ) هم يبكون ويندبون ويقيمون مجالس العزاء للحسين عليه السلام ولكنّا لا نفعل عملهم لانّا نرى قضية الحسين عليه السلام ذا جهتين الجهة الاولى المصائب والجهة الثانية الفرح للامام عليه السلام لانه قد استخلص من سجن البدن والدنيا ، ومستدرك قولنا مزاح برير مع زهير فىليلة عاشوراء وشوق لقاء ربّه تعالى والسرور والاحمرار فى وجه سيدالشهداء عليه السلام . على ايّ حال ، لنا مستدرك آخر وهو شعر من المولوى فى مثنويه ، هو يقول : شاعر أتى مدينة حلب وراى اقامة العزاء . الشاعر يخطئهم ويقول لهم : ابكوا على حالكم واقيموا العزاء لانفسكم لا للحسين عليه السلام لانه استخلص من سجن البدن والدنيا .\r\n( جواب ) : بسمه تعالى الف ) لا ريب فى أنّهم عليهم السلام مظلومون وكلّ انسان يتاثّر عاطفيا قبال الظلم على بنى نوعه والشارع المقدس امضى هذه العاطفة كما بكى رسول اللَّه صلى الله عليه و آله على فوت ابراهيم ابنه ، وبكىجميع الانبياء والمرسلين والائمة عليهم السلام\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nعلى الحسين عليه السلام .\r\nب ) كل مظلوم يغلب على الظالم فى الدنيا او الآخرة ولو بنى على النظر الى هذه الجهة لزم الشكر من الظالم لأنّه كان السبب لهذه الغلبة والموقعية ! الظلم امر قبيح شنيع لابدّ ان يقابل بالدفع والرفع و من اسباب ذلك تحريك العواطف و من اهمّ اسباب ذلك ، البكاء . نعم من يبكى على ذلك ليس تحت تأثير هذه الجهة اى لا يبكى لتحريك الاغيار بل من جهة العواطف الانسانية الكامنة فى نفسه .\r\nج ) نحن مأمورون بالبكاء والتباكى واقامة مجالس العزاء لمصائبهم عليه السلام ولا ريب أنّ اطاعة شرع توجب الثواب .\r\nد ) اسئلوا عن هذا الذى يدعى العرفان هل رايه ذلك متّخذ من الشارع المقدس ؟\r\nوإذ ليس ذلك فنحن نرفضه .\r\nه ) نحن نقتدى فى اعمالنا سيرة النبى صلى الله عليه و آله و ائمه اهل البيت عليهم السلام ولاريب انهم يقيمون العزاء فى المأتم و ذكرى حادثة كربلا ولا يقيمون حفلات السرور فى ذلك .\r\n\r\nبحث پولاريسم\r\nسؤال 1077 : آيا مكتب صلح كل همان پلورالسيم دينى مىباشد ؟ ( لطفاً ارتباط آن را ذكر كنيد . )\r\n( جواب ) : بسمه تعالى پولوراليسم تكثر دينى است كه همه اديان را به عنوان دين مشترك قبول دارند ، صلح كل ، مصالحه همگان است . يعنى اديان جدا هستند و همه صحيح نيستند ، ليكن مصالحه مىشود . حقيقت اين است كه دين ، فقط اسلام است ، و قرار صلح دولت اسلامى با دول غير مسلمان صحيح است با رعايت شرايط .\r\n\r\nروش جلوگيرى از كار حرام\r\nسؤال 1078 : چنان‌چه در جامعه كار حرامى رواج پيدا كند و افراد به فساد كشيده شوند و نتوانيم از راه حلال و شرعى مانع پيشروى و رسوخ بيش‌تر آن در اجتماع شويم ، آيا مىتوانيم كار حرام و خلاف شرع ديگرى كه به مراتب گناهش اخفّ از گناه اول است ، به وجود آوريم تا جلوى گناه بزرگ‌تر را بگيريم ؟ ( قابل ذكر است كه امكان دارد با به وجود آوردن گناه اخفّ ، نه تنها نتوانيم افراد فاسد را نجات دهيم بلكه افراد سالم جامعه را هم مبتلا به گناه اخفّ كنيم ، كه در اين صورت مشكل نه تنها حل نمىشود بلكه\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nدو چندان مىشود ) .\r\n( جواب ) : بسمه تعالى اين مطلب عيناً به اين مىماند كه اگر شما يك بطرى شراب ننوشيد ، ديگرى دو بطرى مىنوشد ! ! ! آيا جايز است شما بنوشيد ؟ !\r\n\r\nتراشيدن ريش\r\nسؤال 1079 : 1 - فتواى حضرتعالى در خصوص تراشيدن ريش با تيغ چيست ؟ 2 - در صورت امكان ، بيان فرماييد اين فتوى مستند به چه آيه يا روايت يا قاعده‌ى مشخصى است ؟ ( مبناى فقهى ) . 3 - آيا مىتوان به خاطر مصلحت برترى ، مانند تبليغ شارع مقدس و دين مبين در ميان جوانان و نزديكى به آن‌ها ( به عنوان مثال براى يك معلم دينى ) ريش را با تيغ تراشيد يا خير ؟\r\n( جواب ) : بسمه تعالى 1 - اينجانب حرام مىدانم . 2 - روايتى كه سنداً و دلالةً به‌نظر من تمام است مرسله‌ى مرحوم صدوق ، به طور جزم ، است : « حُفُّوا الشَّوَارِبَ وَ أَعْفُوا اللِّحَى » و اشكالات دلالى و سندى آن را جواب داده‌ايم . 3 - صرف تبليغ ، مصلحت اهم حساب نمىشود ، ليكن اگر گذاشتن ريش موجب خطر جانى و مانند آن شود ، حلق و يا كوتاه كردن به قدر ضرورت اشكالى ندارد .\r\nسؤال 1080 : اگر كسى مقلد مرجعى باشد كه عمل خاصى مثل تراشيدن ريش را مباح بداند در حالى كه مشهور فقها آن عمل را مباح ندانند ، آيا مىتوان او را متهم به فسق يا فعل حرام كرد ؟\r\n( جواب ) : بسمه تعالى خير . ولى به نظر ما اين فتوى اشتباه است و تراشيدن ريش جايز نيست .\r\n\r\nمتد غربى لباس\r\nسؤال 1081 : حكم استفاده از كراوات چيست ؟ استفاده از مدال‌هايى كه به شكل صليب هستند چه حكمى دارد ؟\r\n( جواب ) : بسمه تعالى در زمان ما ، ديگر عنوان « شكل صليب » مطرح نيست و فروشنده و خريدار عنايت و توجه به آن ندارند و اشكال ندارد . ليكن اگر به عنوان صليب‌مطرح شود و ترويج مسيحيت ، مسلماً حرام مىباشد و معامله با آن باطل است .\r\nسؤال 1082 : نقل شده هنگامى كه هلاكوخان در سال 656 ه ق بغداد را فتح كرد امر\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nكرد از علماء سؤال شود كدام يك افضل است : « سلطان كافرِ عادل يا سلطان مسلم جائر ؟ » وقتى كه علماء در مستنصريه جمع شدند و هر كدام نظرى دادند سپس سيد بن طاووس كه در مجلس حاضر بود كاغذى درخواست كرد و در آن به خط خود نوشت :\r\n« الكافر العادل أفضل من المسلم الجائر » خواهشمند است نظر شريف را مرقوم بفرماييد .\r\n( جواب ) : بسمه تعالى مطلب درستى است به اين معنى كه حكومت باظلم باقى نمىماند پس براى بقاء حكومت و دورى از هرج و مرج و حفظ اجتماع ، كافر عادل مقدم است .\r\nسؤال 1083 : مدت‌ها است كه مىخواهم استخاره‌اى بگيرم از طريق تلفن امكان‌پذير نيست . جوانى هستم 25 ساله ، قصد شروع كارى را دارم ، مشكلات مادى فراوانى دارم خانه و شغل مناسب ندارم و با كارگرى به امورات زندگى ام مىرسم كه هميشه در مضيقه و سختى هستم امسال خداوند دخترى به من عنايت كرد با اين اوضاع مانده‌ام چگونه زندگى را اداره كنم . از شما تقاضاى ذكرى و دستورى مىنمايم در نامه‌اى كه به آيت اللَّه بهجت نوشتم ايشان دستور خواندن نماز جعفر طيار و دعاى اللهم اغننى بحلالك عن حرامك . . . را داده‌اند ولى افاقه نكرد . از شما تقاضاى دستور و ذكرى جهت رفع كليه مشكلات مىنمايم .\r\n( جواب ) : بسمه تعالى به نظر ما چيزى مهم‌تر از مداومت - حتماً مداومت - بر نماز شب ، و رعايت اول وقت در همه‌ى نمازها ، و مداومت بر زيارت عاشورا نيست . البته همه‌اش براى خدا نه به قصد حاجت معين ، حاجت را ضمناً بخواهيد .\r\n\r\nدر ارتباط با جن\r\nسؤال 1084 : 1 - حكم شرعى كسى كه منكر وجود موجوداتى به اسم جن مىباشد چيست ؟ 2 - آيا تسخير جن ممكن است يا خير و حكم شرعى آن چيست ؟ 3 - آيا در ميان اجنه مذاهب مختلف چون شيعه و سنى و جبرگرا و . . . وجود دارد يا خير ؟ 4 - آيا احكام فقهى متعارف از قبيل طهارت و نجاست و احكام معاملات و نكاح . . . شامل جنيان نيز مىشود ؟ 5 - ازدواج با جن ممكن است يا خير و حكم شرعى آن چيست ؟\r\n( جواب ) : بسمه تعالى 1 - مادام كه به انكار قرآن - با توجه به اين كه قرآن كلام خداست - برنگردد اشكالى ندارد . 2 - ممكن است ، ولى از اين جهت كه ايجاد سلطه بر ديگرى ، بدون رضايت اوست ، و ايجاد محدوديت و سلب آزادى اوست ، جايز نيست .\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nليكن صرف ارتباط تسخير نيست . 3 - از اين كه آن‌ها هم چون انسان‌ها مختار هستند شايد همين تقسيمات در آن‌ها هم باشد ، ليكن خبر اطمينان‌بخشى نداريم . از آيات سوره جن و برخى آيات ديگر استفاده مىشود كه آن‌ها هم اگر مسلمان باشند از امت پيامبر اكرم صلى الله عليه و آله هستند ( هر چند در برخى آيات ديگر پيامبر صلى الله عليه و آله پيامبر بشر و ناس معرفى شده است ) و بنابراين حديث پيامبر كه : « امت من هفتاد و سه فرقه هستند و فقط يك فرقه اهل نجاتند » شامل آن‌ها نيز مىشود . 4 - از جواب بالا معلوم شد . 5 - از قرار اطلاعات واصله ممكن است و واقع شده و در زمان ما هم طبق گفته برخى افراد طرف اين مسأله ، كه با اينجانب تماس داشته‌اند ، هست ، و ظاهراً طبق ادله احكام فقهى هم بايد جايز باشد چرا كه آن‌ها هم اگر مسلمانند از امت اسلامى هستند .\r\nپايان\r\n\r\n","description":"","footnote":"","page_name":" 407 ","page_number":407},
  {"content":"\r\n . \r\n","description":"","footnote":"","page_name":" 408 ","page_number":408},
  {"content":"\r\n . \r\n","description":"","footnote":"","page_name":" 409 ","page_number":409},
  {"content":"\r\n . \r\n","description":"","footnote":"","page_name":" 410 ","page_number":410},
  {"content":"\r\n . \r\n","description":"","footnote":"","page_name":" 411 ","page_number":411},
  {"content":"\r\n . \r\n","description":"","footnote":"","page_name":" 412 ","page_number":412},
  {"content":"\r\n . \r\n","description":"","footnote":"","page_name":" 413 ","page_number":413},
  {"content":"\r\n . \r\n","description":"","footnote":"","page_name":" 414 ","page_number":414},
  {"content":"\r\n . \r\n","description":"","footnote":"","page_name":" 415 ","page_number":415},
  {"content":"\r\n . \r\n","description":"","footnote":"","page_name":" 416 ","page_number":416},
  {"content":"\r\n . \r\n","description":"","footnote":"","page_name":" 417 ","page_number":417},
  {"content":"\r\n . \r\n","description":"","footnote":"","page_name":" 418 ","page_number":418},
  {"content":"\r\n . \r\n","description":"","footnote":"","page_name":" 419 ","page_number":419},
  {"content":"\r\n . \r\n","description":"","footnote":"","page_name":" 420 ","page_number":420},
  {"content":"\r\n . \r\n","description":"","footnote":"","page_name":" 421 ","page_number":421},
  {"content":"\r\n . \r\n","description":"","footnote":"","page_name":" 422 ","page_number":422},
  {"content":"\r\n . \r\n","description":"","footnote":"","page_name":" 423 ","page_number":423},
  {"content":"\r\n . \r\n\r\n","description":"","footnote":"","page_name":" 424 ","page_number":424}
  ]