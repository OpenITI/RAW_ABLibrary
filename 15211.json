[
  {"content":"\r\n\r\nاعتكاف و احكام آن\r\nبه همراه\r\nيكصد پرسش وپاسخ\r\nطبق نظر مرجع عاليقدر شيعه\r\nحضرت آية الله العظمى فاضل لنكراني ( دامت بركاته )\r\nعلى عطايى اصفهانى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nعطايى اصفهانى ، على ، 1317 -\r\nاعتكاف وأحكام آن به همراه يكصد پرسش وپاسخ ؛ طبق نظر آية الله فاضل لنكرانى / گردآورنده على عطايى اصفهانى . - قم ؛ مركز فقهى ائمهء اطهار عليهم السلام ، 1427 ق . = 1385 ش .\r\n64 ص . isbn : 964 - 7709 - 45 - 5\r\nبها : 2500 ريال .\r\nچاپ اول .\r\nفهرست نويسى براساس اطلاعات فيپا .\r\n1 . اعتكاف - رسالهء عمليه . 2 . اعتكاف - احكام و قوانين . 3 . فقه جعفرى - رسالهء عمليه . 4 . فقه جعفرى - قرن 14 - پرسش ها و پاسخ ها . 5 . عبادات شيعه - رسالهء عمليه . 6 . اعتكاف - پرسش ها و پاسخ ها . الف . فاضل موحدى لنكرانى ، محمد 130 - . ب . مركز فقهى ائمهء اطهار عليهم السلام ج . عنوان .\r\n1385 6 الف 6 ع bp 188 / 2 /\r\nانتشارات مركز فقهى ائمهء اطهار عليهم السلام\r\nاعتكاف و احكام آن\r\nگردآورى : على عطايى اصفهانى\r\nنشر : انتشارات مركز فقهى ائمهء اطهار عليهم السلام - قم\r\nنوبت چاپ : اول - 1385 ش .\r\nليتوگرافى و چاپ : نوين : قم\r\nشمارگان : 5000 نسخه\r\nقيمت : 250 تومان\r\nحق چاپ محفوظ\r\nشابك : 5 - 45 - 7709 - 964\r\nisbn : 964 - 7709 - 45 - 5\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\n[ اعتكاف و احكام آن 
  ]\r\nبِسْمِ اللَّهِ الرَّحْمنِ الرَّحِيمِ\r\n« الحمد للَّه ربّ العالمين و الصلاة و السّلام على أشرف خلقه محمّدٍ و آله الطيّبين الطاهرين » .\r\nقال اللَّه تبارك و تعالى :\r\n وَ عَهِدْنا إِلى إِبْراهِيمَ وَ إِسْماعِيلَ أَنْ طَهِّرا بَيْتِيَ لِلطَّائِفِينَ وَ الْعاكِفِينَ وَ الرُّكَّعِ السُّجُودِ  . « 1 » « و ما از ابراهيم و ( فرزندش ) اسماعيل پيمان گرفتيم كه : خانه مرا براى طواف‌كنندگان و اعتكاف‌كنندگان و ركوع و سجده‌كنندگان ( از هر پليدى ) پاك و پاكيزه كنيد » .\r\n\r\n\r\n","description":"","footnote":"\r\n( 1 ) . سوره بقره ، آيه 125 .\r\n","page_name":" 7 ","page_number":7},
  {"content":"\r\n\r\n\r\nاعتكاف عبادت است\r\nاعتكاف « 1 » به معناى توقّف و ماندن در مسجد به قصد عبادت است ؛ و قرآن ، روايات ، اجماع و عقل دلالت بر رجحان و عبادت بودن آن دارند .\r\n\r\n1 ) قرآن\r\n\r\nالف ) [ آيهء وَ عَهِدْنَا إِلَى إِبْرَاهِيمَ وَ إِسْمَاعِيلَ أَن طَهّرَا بَيْتِىَ لِلطَّائِفِينَ وَ الْعَاكِفِينَ 
  ]\r\n « وَ عَهِدْنا إِلى إِبْراهِيمَ وَ إِسْماعِيلَ أَنْ طَهِّرا بَيْتِيَ لِلطَّائِفِينَ وَ الْعاكِفِينَ وَ الرُّكَّعِ السُّجُودِ »  « 2 » « و ما از ابراهيم و ( فرزندش ) اسماعيل پيمان گرفتيم كه : خانه مرا براى طواف‌كنندگان و اعتكاف‌كنندگان و ركوع و سجده‌كنندگان ( از هر پليدى ) پاك و پاكيزه كنيد » . اين آيهء مباركه دلالت دارد بر اين كه طواف ، اعتكاف ، ركوع و سجود در يك سياق و راستا بوده و محبوب\r\n\r\n\r\n","description":"","footnote":"\r\n( 1 ) . اعتكاف ( افتعال ) از واژهء عَكَفَ است ؛ و در اصل ، به معناى محبوس ماندن و در مكانى مقيم شدن و ملازم چيزى بودن است ( مكث و لبث ) ؛ و در اصطلاح شرع ، به معناى توقّف و ماندن در مساجد به قصد عبادت است .\r\n( 2 ) . سوره بقره ، آيه 125 .\r\n","page_name":" 8 ","page_number":8},
  {"content":"\r\n\r\nو مطلوب پروردگارند ؛ لذا ، خداوند متعال دو پيامبر عظيم الشأن خود ، حضرت ابراهيم خليل و اسماعيل ذبيح عليهما السلام را بر مهيّا نمودن و تطهير بيت اللَّه الحرام براى طواف‌كنندگان و اعتكاف‌كنندگان و ركوع و سجده‌كنندگان مأمور مىكند .\r\n\r\nب ) [ آيهء وَ لَا تُبَاشِرُوهُنَّ وَ أَنتُمْ عَاكِفُونَ فِى الْمَسَاجِدِ 
  ]\r\n « وَ لا تُبَاشِرُوهُنَّ وَ أَنْتُمْ عاكِفُونَ فِي الْمَساجِدِ »  « 1 » و با زنان آميزش نكنيد در حالى كه در مساجد به اعتكاف پرداخته‌ايد . اين آيه نيز رجحان و عبادت بودن اعتكاف را مىفهماند ، و در مطلوب بودن آن ظهور دارد .\r\n\r\n2 ) روايات\r\nروايات بسيارى بر رجحان و عبادت بودن اعتكاف دلالت دارد كه از باب نمونه به چند روايت اشاره مىكنيم : الف ) امام صادق عليه السلام از پدران گرامىاش عليهم السلام نقل كرده\r\n\r\n\r\n","description":"","footnote":"\r\n( 1 ) . سورهء بقره ، آيهء 187 .\r\n","page_name":" 9 ","page_number":9},
  {"content":"\r\n\r\nاست كه پيامبر اكرم صلى الله عليه و آله و سلم فرموده‌اند :\r\n« إعْتِكافُ عَشْرٍ فِي شَهْرِ رَمَضانِ تَعْدِلُ حَجَّتَيْن وَ عُمْرَتَيْن »\r\n« 1 » ؛ ده روز اعتكاف در ماه رمضان معادل دو حجّ و دو عمره است . علاوه بر روايات ، سيره و عمل پيامبر اكرم صلى الله عليه و آله و سلم نيز بر اين بوده كه در ماه مبارك رمضان ، به خصوص دههء آخر آن ، در مسجد معتكف مىشدند ؛ اين عمل پيامبر ، عبادت بودن آن را به روشنى مىرساند . « 2 » ب ) از ديگر رواياتى كه عبادت بودن اعتكاف را ثابت نموده و مطلب مهمترى را نيز مىرساند ، روايت ذيل است : عن ابن مهران قال : كنت جالساً عند الحسن بن علي عليهما السلام فأتاه رجل فقال له : يا بن رسول اللَّه صلى الله عليه و آله و سلم إنّ فلاناً له عليّ مالٌ و يريد أن يحبسني . فقال عليه السلام : و اللَّه ما\r\n\r\n\r\n","description":"","footnote":"\r\n( 1 ) . وسائل الشيعة ، كتاب الاعتكاف ، باب 1 ، ح 3 .\r\n( 2 ) . برخى روايات مربوط به اعتكاف پيامبر صلى الله عليه و آله و سلم در كتاب « وسائل الشيعة » ، كتاب الاعتكاف ، باب 1 ، موجود است .\r\n","page_name":" 10 ","page_number":10},
  {"content":"\r\n\r\nعندي مال فأقضي عنك . قال : فكلّمه . قال : فلبس نعله ؛ فقلت له : يا بن رسول اللَّه صلى الله عليه و آله و سلم أنسيت اعتكافك ؟ فقال عليه السلام : لم أنس ، و لكنّي سمعت أبي يحدّث عن جدّي رسول اللَّه صلى الله عليه و آله و سلم أنّه قال : من سعى في حاجة أخيه المسلم فكأنّما عبد اللَّه عزّ و جلّ تسعة آلاف سنة صائماً نهاره و قائماً ليله » . ابن مهران مىگويد : امام مجتبى عليه السلام اعتكاف كرده بودند كه مردى خدمت حضرت آمد و گفت : اى پسر رسول خدا ، من به فلان شخص بدهكارم و توان پرداخت ندارم ، و مىخواهد مرا به زندان بيفكند . امام مجتبى عليه السلام فرمودند : سوگند به خدا نزد من مالى وجود ندارد كه بدهى تو را بپردازم . آن مرد گفت : پس با او صحبت كن ( واسطه بشو ) . ابن مهران گويد : حضرت كفشش را پوشيد كه از مسجد خارج شود ، به آن حضرت عرض كردم :\r\nاى پسر رسول خدا ، آيا فراموش كرده‌ايد كه در حال اعتكاف به سر مىبريد ( و معتكف نبايد از مسجد خارج شود ) ؟ فرمود : فراموش نكرده‌ام ، ولى از پدرم شنيدم كه\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nاز جدّم رسول خدا صلى الله عليه و آله و سلم حديث كرد كه فرمود :\r\nهركس در برآوردن حاجت برادر مسلمانش كوشش كند ، مثل اين است كه خداوند را به مقدار نُه هزار سال كه روزهايش را روزه گرفته و شب‌هايش را به عبادت ايستاده باشد ، عبادت كرده باشد . « 1 » روايت فوق ، علاوه بر اين كه عبادت بودن اعتكاف را مىرساند ، بيانگر اهمّيت برآوردن حاجت مسلمان نيز مىباشد .\r\n\r\n3 ) اجماع\r\nدليل ديگر بر عبادت بودن اعتكاف ، اجماع و اتّفاق نظر همه مسلمانان است كه هم آن را گفته‌اند و هم بدان عمل كرده و عمل مىكنند .\r\n\r\n4 ) عقل\r\nدليل ديگر ، حكم عقل است كه ماندن و توقّف در خانه\r\n\r\n\r\n","description":"","footnote":"\r\n( 1 ) . وسائل الشيعة ، ابواب اعتكاف ، باب 7 ، حديث 4 .\r\n","page_name":" 12 ","page_number":12},
  {"content":"\r\n\r\nمحبوب را از مهمترين آرزوهاى حبيب مىداند . حبيب اميدوار است كه از افاضات محبوب بهره‌مند و از توجّهات و كرامات او بيشتر استفاده نمايد . چرا چنين نباشد ؟ و حال آن كه ملاحظه شد خداوند متعال به خليل خود حضرت ابراهيم عليه السلام امر نمود كه خانه‌اش را براى اعتكاف‌كنندگان تطهير نمايد ؛ و با چنين دستورى ، آيا هيچ عاقلى احتمال ردّ و نااميد كردن معتكف را مىدهد ؟ هرگز ، هرگز ، مخلوقى كه خانه‌اش را براى واردين مهيّا مىكند ، كسى را از درب آن ردّ نمىكند ، تا چه رسد به ربّ العالمين .\r\n\r\nاحكام و اقسام اعتكاف\r\nاعتكاف در اصل عملى مستحبّ است و با نذر ، قسم ، عهد و يا اجاره واجب مىشود ( به لحاظ اين كه عمل به نذر ، قسم ، عهد و اجاره واجب است ) ؛ امّا اعتكافِ زن اگر با حقّ شوهر منافات داشته باشد ، حرام است ؛ و همچنين اعتكاف فرزند در صورتى كه موجب اذيّت پدر و مادر گردد ، حرام مىباشد .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n\r\nمقدار اعتكاف\r\nاعتكاف به مقدار كمتر از سه روز صحيح نيست ، ولى زيادتر از سه روز مانعى ندارد ؛ هرچند مقدار زيادتر ، يك روز ، يا نصف روز ، يا يك شب و يا نصف شب باشد . يادآور مىشوم : بعد از آن كه شخص مسلمان دو روز در مسجد معتكف شد ، اعتكاف روز سوّم واجب مىشود ؛ هرچند اصل آن مستحبّ بوده باشد ؛ و اگر به مدّت پنج روز در اعتكاف ماند ، اعتكاف روز ششم واجب مىشود ؛ و اگر هشت روز معتكف شدند ، اعتكاف روز نهم واجب مىشود . بلى ، چنانچه اعتكاف مستحب باشد ، مىتوانند در روز اوّل و دوم تا قبل از مغرب ، از ادامه آن صرف نظر كنند و نيّت قطع اعتكاف كنند ؛ امّا اگر روز دوّم را تا مغرب به قصد اعتكاف در مسجد توقّف نمودند ، اعتكاف روز سوّم بر شخص واجب مىشود .\r\n\r\nشرط بهم زدن اعتكاف\r\nكسانى كه قصد اعتكاف دارند ، مىتوانند در حين نيّت اعتكاف ، شرط كنند كه در ايّام اعتكاف ، هر زمانى كه\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nخواستند اعتكاف خود را بهم بزنند ؛ هرچند روز سوّم باشد و عذر و عارضه‌اى پيش نيايد ، به عنوان مثال : هنگام نيّت در روز اوّل بگويند : « للَّه عَليّ أنْ اعْتَكِفَ بِشَرْطِ أنْ يَكُونَ لِي الرُّجُوعُ عِنْدَ عُرُوضِ كَذَا ، أوْ مُطْلَقاً » . يا به فارسى بگويند : « براى خدا بر عهده من است كه براى خدا اعتكاف كنم ، به شرط اين كه اگر فلان عارضه و فلان عذر برايم پيش آمد ، يا هرچند عارضه و عذرى برايم پيش نيايد ، بتوانم اعتكاف خود را بهم بزنم و از ادامه آن صرف‌نظر كنم » . با چنين شرطى ، افراد هر وقت مايل بودند مىتوانند اعتكاف خود را بهم بزنند و روزه خود را افطار نمايند و اگر خواستند ، از مسجد خارج شوند ، هرچند روز سوّم باشد ؛ و در اين صورت ، قضا نيز واجب نمىباشد . بلى بايد اين شرط هنگام نيّت ذكر شود و در صورتى كه قبل يا بعد از آن بگويند ، اثرى ندارد .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n\r\nمكان اعتكاف\r\nيكى از شرايط صحّت اعتكاف اين است كه در مسجد جامع باشد و در صورت امكان احتياط ، اين است كه افراد در مسجد الحرام ، يا مسجد النّبى ، يا مسجد كوفه و يا مسجد بصره اعتكاف كنند . مسجد جامع - اعمّ از مساجد شهر و روستا - مسجدى است كه در آن عموم مردم رفت و آمد دارند و اجتماعات عمومى در آن زياد است و به صورت مرتّب در آن مسجد با حضور قشرهاى مختلف مردم ، نماز جماعت برپا مىشود و اختصاص به گروه خاصى ندارد ؛ در طول سال داير ، و رفت و آمد در آن جريان دارد . در غير مسجد جامع - مانند : مسجد بازار - اعتكاف صحيح نيست ؛ و در صورتى كه در شهرى دو مسجد جامع يا بيشتر وجود دارد ، افراد مىتوانند براى اعتكاف ، هر كدام از آنها را كه مايل بودند ، انتخاب كنند ؛ ولى انتخاب آن كه بيشتر محلّ عبادت مردم باتقوا و با ورع است و يا جمعيّت نماز جماعتش زيادتر است ، رجحان دارد .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nشرايط صحت اعتكاف\r\n1 - ايمان ؛ 2 - عقل ؛ 3 - قصد قربت ؛ ( كه اگر از روى ريا اعتكاف كنند ، يا قسمتى از آن را ريايى انجام دهند ، باطل مىشود ؛ و در اين جهت ، اعتكاف با نماز فرقى ندارد . ) 4 - نيّت اعتكاف و توقّف در مسجد قبل از طلوع فجر ( قبل از اذان صبح ) تا مغرب روز سوّم ؛ و تعيين كنند كه اعتكافشان واجب است ( كه با نذر يا غير آن واجب شده ) و يا مستحبّ . 5 - روزه گرفتن در ايّام اعتكاف ؛ 6 - اين كه اعتكاف از سه روز كمتر نباشد ؛ و اگر كمتر از سه روز نيّت كنند ، اعتكاف باطل است ؛ و افراد مىتوانند بيشتر از سه روز را براى معتكف شدن نيّت كنند ، به تفصيلى كه قبلًا بيان شد . 7 - در مسجد جامع باشد ؛ 8 - روزهاى اعتكاف را بايد بطور مستمرّ در مسجد توقّف كنند و نبايد از مسجد خارج شوند ، مگر براى كارى\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nضرورى ؛ آن‌هم اگر طولانى شود به طورى كه صورت اعتكاف به هم بخورد ، اعتكاف باطل مىشود .\r\n\r\nزمان اعتكاف\r\nاعتكاف در تمام روزهاى سال صحيح است ، جز روز عيد فطر و قربان كه روزه گرفتن در اين دو روز حرام است .\r\nافضل اوقات اعتكاف ماه رمضان ، به خصوص دههء آخر آن مىباشد . در روايات ائمه معصومين عليهم السلام وارد شده است كه پيامبر اكرم صلى الله عليه و آله و سلم هميشه در ماه رمضان و در دهه آخر آن اعتكاف مىفرمودند . « 1 » امّا اينكه مرسوم شده در خصوص ايّام البيض ماه رجب ، اعتكاف مىكنند ، ظاهراً وجه آن روايتى است كه ابن بابويه و شيخ طوسى و سيّد بن طاوس قدس سرهم نقل فرموده‌اند ؛ و ما در اين رابطه ، عبارات « زاد المعاد » علّامه مجلسى قدس سرّه را كه در ضمن اعمال ماه رجب مرقوم فرموده است ، مىآوريم .\r\n\r\n\r\n","description":"","footnote":"\r\n( 1 ) . ر . ك : وسائل الشيعة ، باب 1 از ابواب اعتكاف .\r\n","page_name":" 18 ","page_number":18},
  {"content":"\r\n\r\n\r\nعمل امّ داود\r\nعلّامه مجلسى قدس سرّه فرموده است : و بدان كه عمده اعمال نيمهء رجب ، دعاى امّ داود است كه ابن بابويه و شيخ طوسى و سيّد بن طاوس رحمهم الله به سندهاى معتبر آن روايت كرده‌اند ؛ و براى برآمدن حاجات ، كشف كربات و دفع ظالمان مجرّب است . خلاصهء رواياتش آن است كه فاطمه مادر داود بن الحسن پسرزادهء امام حسن مجتبى عليه السلام و دايهء حضرت امام جعفر صادق عليه السلام كه آن حضرت را به شير داود شير داده بود ، چنين نقل مىكند چون محمّد بن عبد الله بن الحسن در مدينه خروج كرده ، منصور دوانيقى لشكر فرستاد ؛ او و برادرش ابراهيم را شهيد كردند و عبد الله بن الحسن و جمعى از سادات حسنى را با غل و زنجير از مدينه به عراق بردند كه داود نيز در ميان ايشان بود . امّ دواد گفت : چون مدّتى از حبس فرزند من گذشت و از او خبرى به من نرسيد ، پيوسته دعا و تضرّع مىكردم و از صلحا ، نيكان و برادران مؤمن استدعاى دعا مىنمودم ، ايشان نيز تقصير نمىكردند ؛ لكن مطلقا اثر استجابت\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nنمىيافتم . گاه خبر به من مىرسيد كه داود را كشته‌اند و گاه مىگفتند كه او را با پسر عموهايش در زير عمارت ، زنده گذاشته‌اند ؛ روز به روز ، مصيبت من زيادتر و اندوه من بيشتر مىشد ، تا جائى كه از غم او گداختم و پير شدم و از ملاقات او نااميد گرديدم . تا آن‌كه شنيدم حضرت صادق عليه السلام را علّتى عارض شده است . به عيادت آن حضرت رفتم ، احوال گرفتم و دعا كردم ؛ چون خواستم برگردم ، حضرت فرمودند : از داود چه خبر دارى ؟ و من شير داود را به آن حضرت داده بودم . چون نام داود را شنيدم ، گريستم و عرض كردم : فداى تو شوم ، داود كجاست ؟ ! او در عراق محبوس بوده و من از ملاقات او قطع اميد كرده‌ام ؛ و از شما التماس دعا دارم كه او را دعا كنيد ؛ او برادر رضاعى شماست . حضرت فرمودند : چرا غافلى از دعاى استفتاح و دعاى اجابت و نجاح ؟ ، و آن دعائى است كه درهاى آسمان براى آن گشوده مىشود و ملائكه از خواننده آن استقبال نموده و او را به اجابت دعايش بشارت مىدهند . دعائى كه از مجيب الدّعوات محجوب نمىگردد و خوانندهء آن را به غير\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nاز بهشت ، ثوابى نيست . امّ داود عرض كرد : اى فرزند طاهرين و راستگويان ، آن دعا چيست ؟ حضرت فرمودند : اى مادر داود ! ماه محترم يعنى ماه رجب ، نزديك شده و آن ماهى است مبارك و محترم ، و حرمت آن عظيم ، و دعاها در آن مستجاب است ؛ و چون آن ماه درآيد ، روزهاى سيزدهم ، چهاردهم و پانزدهم آن را كه ايّام البيض‌اند ، روزه بدار . پس ، حضرت كيفيّت آن عمل را تعليم او نمود و فرمود :\r\nاين دعا را حفظ كن و به همه كس تعليم مكن كه مىترسم به دست كسى افتد كه از براى امر باطل و نامشروعى اين دعا را بخواند . به درستى كه اين دعا بسيار شريف بوده و مشتمل است بر اسم اعظم خدا و هر كه آن را بخواند ، البته حاجت او برآورده مىشود ؛ و اگر درهاى زمين و آسمان ، همه بسته شود يا درها ، ميان تو و حاجتت حايل باشند ، چون اين دعا را بخوانى ، البته حق تعالى رسيدن تو را به مطلب آسان مىگرداند ، و حاجت تو را برمىآورد . هر كه اين دعا را بخواند ، خداوند آن را مستجاب\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nمىگرداند ، خواه مرد باشد و خواه زن ؛ و اگر جنّ و انس همه دشمن فرزند تو باشند ، خداوندِ قادر ، كفايت شرّ دشمنان از او مىكند و زبان ايشان را مىبندد و ايشان را منقاد فرزند تو مىگرداند . امّ داود گفت : حضرت اين دعا را براى من نوشت و به خانه برگشتم و چون ماه رجب داخل شد ، آنچه حضرت فرموده بود ، به عمل آوردم و در شب شانزدهم نماز شام و خفتن را ادا كردم و از روزه افطار نموده ، قدرى عبادت كردم و به خواب رفتم . در خواب جميع ملائكه و پيغمبران و شهدا و عُبّاد را كه من بر ايشان صلوات فرستاده بودم ديدم . حضرت رسول خدا صلى الله عليه و آله و سلم مرا خطاب فرمود : اى مادر داود ! بشارت باد تو را ، اين جماعت را كه مىبينى ، همه برادران و ياوران و شفيعان تواند و از براى تو طلب آمرزش مىكنند ؛ و بشارت مىدهند تو را به آن كه حاجتت برآورده شده است ؛ پس ، بشارت دهند تو را به آمرزش خدا و خشنودى خدا ؛ و خدا تو را جزاى خير دهد ؛ شادباش ، كه حقّ تعالى فرزند تو را حفظ مىكند و به تو برمىگرداند .\r\nإن شاء اللَّه تعالى .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nامّ داود گفت : من از خواب بيدار شدم و بعد از آن ، به آن قدر زمان كه سوار تندروى از عراق به مدينه آيد ، داود به نزد من آمد و گفت : اى مادر ! من در عراق در زندان بسيار تنگ و سنگينى ، در بند و زنجير بودم و از خلاص شدن نااميد بودم ؛ چون شب نيمهء ماه رجب فرا رسيد ، در خواب ديدم كه بلندىهاى زمين هموار گرديد و تو را ديدم كه بر روى حصير نماز خود نشسته بودى و بر دور تو مردانى چند بودند كه سرهاى ايشان در آسمان بود و پاهايشان در زمين ، و تسبيح و تنزيه خدا مىكردند ؛ پس ، يكى از ايشان كه از همه خوش‌روتر و خوشبوتر بوده ، و جامه‌هاى بسيار پاكيزه در برداشت ، و گمان كردم حضرت رسالت پناه صلى الله عليه و آله و سلم ، جدّ من است ، به من خطاب كرد : بشارت باد تو را اى فرزند عجوزهء صالحه كه حق تعالى دعاى مادرت را در حقّ تو مستجاب كرد . چون بيدار شدم ، فرستادگان منصور دوانيقى به در زندان رسيده ، به طلب من آمده بودند ؛ در نيمه شب مرا به نزد او بردند ؛ پس امر كرد كه زنجيرها را از تن من برداشتند و ده هزار درهم - كه به حساب آن زمان زياده از هزار تومان\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nبوده - به من عطا كرد و دستور داد كه مرا بر شتر راهوار سوار كنند و به نهايت سرعت به مدينه بياورند . امّ داود گفت : من داود را به خدمت حضرت صادق عليه السلام بردم . حضرت فرمود : سبب خلاص تو آن بود كه منصور حضرت امير المؤمنين عليه السلام را در خواب ديد كه به او فرمود :\r\nفرزند مرا رها كن ؛ و اگر نكنى ، تو را در اين آتش مىاندازم ؛ چون نظر كرد ، درياى آتشى در زير پاى خود ديد . پس از آن كه از خواب بيدار شد ، از كرده خود پشيمان گرديد و تو را رها كرد . كيفيّت اين عمل شريف امّ داود گفت : حضرت صادق عليه السلام فرمود : روز سيزدهم ، چهاردهم و پانزدهم ماه رجب را روزه بدار و در روز پانزدهم در وقت زوال ( ظهر شرعى ) غسل كن . . . ؛ و به روايت ديگر ، نزديك به زوال ، غسل كن ؛ و چون زوال شد ، پاكيزه‌ترين جامه‌هاى خود را بپوش و به خانه خلوتى برو و سعى كن كه كسى به نزد تو نيايد تا تو را مشغول گرداند و با تو سخن بگويد . ابتدا هشت ركعت نماز نافلهء زوال را به عمل آور و ركوع و سجود آنها را خوب به عمل آور . . . ادامه\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nاعمال و دعاها در « مفاتيح الجنان » ضمن اعمال نيمه رجب آمده است ، به آنجا مراجعه شود . « 1 » يادآورى در اين روايت نيامده است كه حضرت فرموده باشند اين اعمال در مسجد و در حال اعتكاف انجام شود ؛ بنابراين ، كسانى كه از اعتكاف معذور هستند و يا براى آنها مشكل است ، طبق اين روايت مىتوانند عمل امّ داود را در غير مسجد و در غير حال اعتكاف بجا آورند ؛ و حتّى ( مثلًا ) مىتوانند فقط سوّمين روز آن ايّام كه نيمه رجب است ، در مسجد حاضر و اعمال را در مسجد ، همراه اعتكاف‌كنندگان انجام دهند ؛ إن شاء اللَّه به حاجاتشان مىرسند .\r\n\r\nمحرّمات حال اعتكاف\r\nپنج چيز بر معتكف حرام است : 1 ) امور شهويّه مربوط به زنان ، مثل آميزش ، لمس كردن\r\n\r\n\r\n","description":"","footnote":"\r\n( 1 ) . داستان و عمل امّ داود ، در بحار الأنوار ، ج 98 ، ص 398 ، كتاب اعمال السنين و الشهور ، باب 26 ، باب عمل خصوص ليلة النصف من رجب و يومها . . . نيز ذكر گرديده است .\r\n","page_name":" 25 ","page_number":25},
  {"content":"\r\n\r\nو بوسيدن از روى شهوت ؛ ولى نگاه التذاذى به همسر حرام نيست ؛ هر چند احتياط آن است كه از آن اجتناب كنند . 2 ) استمناء بنا بر احتياط . 3 ) بو كردن عطر و ريحان ( سبزىها و گل‌هاى خوشبو ) اگر با لذّت باشد . 4 ) خريدوفروش ؛ ولى اگر براى غذا و نيازهاى روزانه ناچار باشد و نتواند كسى را وكيل در خريد كند ، مىتواند به مقدار حاجت خريد كند و حرام نيست . 5 ) بحث و جدال در مسائل دنيوى ، دينى و علمى ، در صورتى كه به قصد اظهار فضل و به منظور غلبه بر مخاطب باشد ؛ ولى چنانچه به قصد اثبات حق و اظهار مطلب علمى باشد ، مانعى ندارد .\r\n\r\nمبطلات اعتكاف\r\nچيزهايى كه اعتكاف را باطل مىكند ، عبارت است از : 1 ) تمام چيزهايى كه روزه را باطل مىكند ، اگر در روز واقع شود ، اعتكاف را باطل مىكند ؛ ( مبطلات روزه ، در صورتى كه در روز اتفاق بيفتد ، مبطل اعتكاف نيز مىباشد . )\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nچون شرط صحّت اعتكاف ، روزه است و هرگاه روزه باطل شد ، اعتكاف نيز قهراً باطل مىشود . 2 ) مطلق آميزش مبطل است ، چه در روز واقع شود و چه در شب . همچنين لمس و تقبيل اگر از روى شهوت باشد ، اعتكاف را باطل مىكند ؛ و بنابر احتياط ، ارتكاب ساير محرمات نيز موجب بطلان اعتكاف مىشود . امّا چنانچه سهواً مرتكب يكى از محرّمات اعتكاف شدند ، اعتكاف باطل نمىشود ؛ مگر آميزش كه اگر سهواً نيز انجام شود ، اعتكاف نيز باطل مىشود . يادآورى چنانچه اعتكاف را به يكى از مبطلات باطل كردند ، در صورتى كه آن اعتكاف واجب بوده ، واجب است آن را قضا كنند ؛ و همچنين در صورتى كه مستحبّ بوده ، ولى بعد از دو روز اوّل آن را باطل كنند ؛ امّا اگر اعتكاف ، اعتكاف مستحبّ بوده و در دو روز اوّل آن را باطل كردند ، قضا ندارد . در ضمن ، در مواردى كه قضاى اعتكاف واجب مىشود ، واجب نيست فوراً قضاى آن را بجا آورند .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n\r\nكفّاره باطل كردن اعتكاف\r\nاگر اعتكاف واجب را با آميزش باطل كردند ، كفّاره بر آنها واجب مىشود ؛ و كفّاره باطل كردن اعتكاف ، مثل كفّاره باطل كردن روزه ماه رمضان است . امّا اگر آن را با ارتكاب ساير محرّمات باطل كردند ، بنا بر احتياط مستحبّ ، كفّاره دارد و كفّاره آن نيز مثل كفّاره باطل كردن روزه است . البته درباره اعتكاف مسائل زيادى وجود دارد كه در كتب مربوطه بيان شده است و چون كمتر مورد ابتلا بوده و بناى اين جزوه بر اختصار است ، لذا از آنها صرف نظر كردم .\r\n\r\nفوائد و اثرات اعتكاف\r\nاين عبادت - علاوه بر اين كه تأسّى به پيامبر اكرم صلى الله عليه و آله و سلم است و داراى ثواب عظيم مىباشد - اثر عميقى در تصفيه روح مىگذارد ، انسان را متوجّه پروردگار مىكند و موجب توجّه مخصوص به معنويات و عالم آخرت مىشود . زيرا ، در اعتكاف ، دورى از مسائل دنيا و ماديّات و زندگىِ حيوانى و امور شهوانى محقّق مىشود ؛ و انسان ارتباط خود را با\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nخانه ، همسر ، فرزند و ساير مظاهر و علايق دنيوى قطع ، و در مقابل ، ارتباطش را - با بودن در خانه خدا ، با گرفتن روزه و اشتغال به تلاوت قرآن و دعا - با خالق خود هرچه بهتر و بيشتر برقرار مىكند ؛ به خصوص اگر عمل امّ داود و آن سوره‌ها و دعاها را در فضاى معنوى اعتكاف ، با كمال توجّه و اخلاص بخواند و به پايان برساند .\r\n\r\nآداب اعتكاف\r\nبرخى از آداب اعتكاف در ضمن يكصد پرسش و پاسخ همين جزوه آمده است ، ولى مناسب ديدم علاوه بر آنها تذكر ديگرى نيز بدهم . از آنجا كه مراسم اعتكاف در مساجد و به صورت دسته‌جمعى برگزار مىشود ، لازم است اعتكاف‌كنندگان به وظايف اجتماعى و حقوق ديگران بيشتر توجه داشته ، و آداب دعا و عبادات دسته جمعى را بهتر رعايت كنند . چه آن كه رعايت حال ديگران در هنگام استراحت و در رفت و آمدها و به خصوص در هنگام خواندن دعاها لازم و ضرورى است ؛ و عقل ، عرف و شرع بر آن سفارش\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nو تأكيد دارد . در اين رابطه دو مطلب بيشتر سفارش شده است : 1 - كيفيّت دعا خواندن . 2 - رعايت حقوق ديگران .\r\n\r\nمطلب اوّل : بهترين دعاها ، دعاى با خشوع و پنهانى است\r\nراجع به خواندن دعا در حال خشوع و بطور آهسته و پنهان ، خداوند متعال در قرآن كريم فرموده است :  « ادْعُوا رَبَّكُمْ تَضَرُّعاً وَ خُفْيَةً إِنَّهُ لا يُحِبُّ الْمُعْتَدِينَ »  « 1 » « خداى خود را به تضرّع و زارى و به صداى آهسته بخوانيد كه خداوند هرگز تجاوزكاران را دوست نمىدارد » . همچنين خطاب به پيامبر اكرم صلى الله عليه و آله و سلم فرموده است :  « وَ اذْكُرْ رَبَّكَ فِي نَفْسِكَ تَضَرُّعاً وَ خِيفَةً وَ دُونَ الْجَهْرِ \r\n\r\n\r\n","description":"","footnote":"\r\n( 1 ) . اعراف ، آيهء 55 .\r\n","page_name":" 30 ","page_number":30},
  {"content":"\r\n\r\n مِنَ الْقَوْلِ بِالْغُدُوِّ وَ الْآصالِ وَ لا تَكُنْ مِنَ الْغافِلِينَ »  « 1 » « ياد كن خداى خود را در دل خود ، با تضرّع و زارى و پنهانى و بىآن كه صدا بلند كنى ؛ و در صبح و شام او را ياد كن » . از پيامبر اكرم صلى الله عليه و آله و سلم روايت شده است كه فرموده‌اند :\r\n« خَيرُ الدُّعاءِ ( الذِّكر ) الخَفِيّ وَ خَيرُ الرِّزْقِ مَا يَكْفي »\r\n« 2 » ؛ بهترين دعا و ذكر دعايى است كه در خفا و به طور پنهانى انجام شود و بهترين روزى آن است كه به اندازه كفاف باشد . از حضرت رضا عليه السلام نيز نقل شده است كه فرمود :\r\n« دَعْوَةُ الْعَبْدِ سرّاً دَعْوَةً وَاحِدَةً تَعْدِلُ سَبْعِينَ دَعْوَةً عَلانِيَةً »\r\n« 3 » ؛ يك دعاى پنهانى بنده ، معادل هفتاد دعاى علنى است .\r\n\r\n\r\n","description":"","footnote":"\r\n( 1 ) . اعراف ، آيهء 205 .\r\n( 2 ) . نور الثقلين ، ج 3 ، ص 321 .\r\n( 3 ) . كافى ، ج 2 ، باب اخفاء الدعاء ، ص 476 .\r\n","page_name":" 31 ","page_number":31},
  {"content":"\r\n\r\nو نيز فرموده‌اند :\r\n« دَعوَةٌ تُخْفِيهَا افْضَلُ عِنْدَ اللَّه مِنْ سَبْعِينَ دَعْوَةً تُظْهِرُهَا »\r\n« 1 » ؛ يك دعاى مخفى نزد خدا از هفتاد دعاى علنى بافضيلت‌تر است . همچنين روايت شده است كه : مردم با صداى بلند دعا مىخواندند و ذكر مىگفتند ، كه رسول اللَّه صلى الله عليه و آله و سلم فرمود : اى مردم ، به خود آييد ( توجّه و فكر كنيد ) ، ناشنوا و غايب را كه نمىخوانيد ! ، بلكه كسى را مىخوانيد كه شنوا و نزديك و با شما است . « 2 »\r\n\r\n\r\n","description":"","footnote":"\r\n( 1 ) . همان .\r\n( 2 ) . عن أبي موسى قال : كُنَّا مَعَ النَّبِي صلى الله عليه و آله و سلم فِي سَفَرٍ ، فَجَعَلَ النَّاسُ يَجهَرُونَ بِالتَكبِير : فَقَالَ النَّبِي صلى الله عليه و آله و سلم : « أيُّهَا النَّاسُ ، اربَعُوا عَلَى أنفُسِكُم ، انَّكُم لَيسَ تَدعُونَ اصمّ و لا غائباً ، انكم تدعون سَمِيعاً قرِيباً وَ هُوَ مَعَكُم » ( صحيح مسلم ، كتاب الذكر و الدعاء و التوبة ، باب 13 : خفض الصوت بالذكر ، ح 3703 و المصباح المنير ، ص 481 نقلًا عنه و عن فتح البارى ) .\r\n","page_name":" 32 ","page_number":32},
  {"content":"\r\n\r\n\r\nمطلب دوم : رعايت حقوق مردم مقدّم بر حق اللَّه است\r\nراجع به لزوم رعايت حقوق ديگران ، از آيات و روايات فوق‌الذكر روشن شد كه دعاى آرام و آهسته به مراتب افضل از خواندن دعا با صداى بلند و به صورت دسته جمعى و با ايجاد مزاحمت براى ديگران است ؛ و رعايت حقوق مردم ، از دعا خواندن با سر و صدا مهمتر بوده ، و از روايات استفاده مىشود كه حقّ الناس مقدّم بر حق اللَّه است . خداوند متعال راضى نيست با خواندن دعاى با سر و صدا ، ديگران ناراحت شوند و حواس سايرين پرت شود .\r\nچگونه مىخواهيم با دعايى كه مرضىّ خدا نيست ، رضايت او را جلب و به وسيله آن به بارگاهش راه يابيم ؟ !\r\n\r\nنتيجه\r\nاز آنچه بيان شد ، معلوم گرديد دعاى مرضىّ خداوند سبحان ، دعايى است كه آرام ، مخفى و همراه با خشوع و خضوع و خالى از هرگونه ريا و خودنمايى باشد . بهترين دعا ، دعايى است كه موجب تضييع حقوق ديگران و\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nحواس‌پرتى سايرين نشود . بر اين اساس ، لازم است معتكفان محترم از هرگونه سر و صدا ، به خصوص دعاهاى دسته جمعى كه موجب ناراحتى ديگران مىشود ، پرهيز كنند ؛ دعا را كه اصل عبادات است ، به تظاهرات مبدّل نسازند ، و از شورآفرينى و هيجان‌هاى بىمورد خوددارى كنند ؛ هنگام دعا در حال و هواى خويش باشند ، و با وقار و حضور قلب و توجّه به خدا دعا كنند . از هرگونه رفتار و دعايى كه موجب اعتراض ديگران مىشود ، پرهيز كنند . از خواندن دعا به صورت دسته‌جمعى و شعارگونه جدّاً خوددارى كنند و به سايرين نيز تذكّر دهند .  « وَ ذَكِّرْ فَإِنَّ الذِّكْرى تَنْفَعُ الْمُؤْمِنِينَ »  امام هادى عليه السلام فرمودند :\r\n« المؤمِنُ يَحتَاجُ إلى ثَلاث ، تَوفِيقٌ مِنَ اللَّهِ وَ وَاعِظٍ مِنْ نَفْسِهِ وَ قَبُولٍ مِمَّنْ يَنْصَحُهُ »\r\n؛ مؤمن ، به توفيق الهى و واعظ درونى و حسّ نصيحت‌پذيرى محتاج است . « 1 »\r\n\r\n\r\n","description":"","footnote":"\r\n( 1 ) . تحف العقول ، احاديث امام هادى عليه السلام .\r\n","page_name":" 34 ","page_number":34},
  {"content":"\r\n\r\nكلام آخر آن كه اين جزوه در سفر زيارتى مشهد مقدّس در تابستان 1385 ، مطابق با 24 جمادى الثانى 1427 ، در مركز فقهى ائمّه اطهار عليهم السلام اصلاح و آماده براى چاپ شده است ؛ و ما توفيقى إلّا باللَّه .\r\nعلى عطايى اصفهانى\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n\r\nيكصد پرسش و پاسخ در احكام اعتكاف طبق نظر مرجع عاليقدر شيعه حضرت آيت اللَّه العظمى فاضل لنكرانى ( دامت بركاته )\r\nبرخى از اين پرسش و پاسخ‌ها در جلد اوّل « جامع المسائل » و برخى در جلد دوّم آن آمده و منتشر شده است ؛ قسمتى از آنها نيز در جلد سوّم آمده كه آماده چاپ و انتشار است .\r\n\r\nمسائل مربوط به مساجد براى اعتكاف\r\nس 1 : آيا در مسجد جامع روستا يا قصبه ، اعتكاف صحيح است ؛ هر چند روستاها به هم نزديك باشند ؟\r\nج : اعتكاف بايد در مسجد جامع باشد و در مساجد جامع روستا هم صحيح است ؛ و لو روستاها به هم نزديك باشند .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nس 2 : آيا محوّطه اطراف مسجد كه به عنوان حياط استفاده مىشود ، براى اعتكاف حكم مسجد را دارد ؟\r\nج : محوّطه و حياط مسجد حكم مسجد را ندارد .\r\nس 3 : با توجه به مشكلاتى كه صرف غذا در مسجد دارد ، آيا صرف غذا در سالن غذاخورى كه در محوّطه مسجد است ، براى معتكفين جايز است ؟\r\nج : صرف غذا در محوّطه مسجد به مقدار ضرورت جايز است و ضررى به صدق اعتكاف نمىزند .\r\nس 4 : آيا در تهران بزرگ در مسجد جامع هر محلّه مىتوان اعتكاف كرد ؟\r\nج : يكى از شرائط صحّت اعتكاف اين است كه در مسجد جامع باشد ، يعنى مسجد عمومى كه محل اجتماع عامّهء مردم است و اختصاص به اهل يك محله و گروه خاصى نداشته باشد ، مثل مسجد اعظم و مسجد امام در قم و مسجد امام و مسجد جمعه در تهران و امثال آن . بنا بر اين ، در مسجد محلّه‌ها اگر صدق كند كه مسجد جامع است ، اعتكاف صحيح است و گرنه صحيح نيست ، بلى در صورتى كه در مسجد جامع شهر جا نباشد در سائر مساجدى كه سه وعده نماز جماعت با جمعيت معتنابه خوانده مىشود مىتوان به قصد رجاء معتكف شد .\r\nس 5 : آيا در حال اعتكاف مىتوان در صحن و حياط مسجد\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nتوقّف كرد ؟\r\nج : اگر صحن و حياط مسجد به گونه اى است كه در آن نماز مىخوانند و عرفاً مسجد محسوب مىشود ، مىتوان در آن توقّف كرد ؛ و گرنه نبايد در آن توقف كرد .\r\nس 6 : آيا اگر معتكفى از محيط اعتكاف خوشش نيايد مىتواند در وسط اعتكاف ، اعتكافش را به مسجد ديگرى انتقال دهد ؟\r\nج : خير ، اعتكاف بايد در يك مسجد انجام شود .\r\nس 7 : مسجد معروف و جامعى تا چند سال پيش محل اقامه نماز جمعه بود ، اما حالا ديگر محل اجتماع اقشار مختلف مردم نمىباشد و معمولًا كسانى كه در آن حوالى زندگى يا كار مىكنند ، در آنجا اقامه نماز مىكنند ؛ آيا آن مسجد ، مسجد جامع محسوب مىشود و آيا اعتكاف در آن صحيح است ؟\r\nج : ملاك آن است كه فعلًا مسجد جامع تلقّى شود .\r\nس 8 : آيا اعتكاف صرفاً در مسجد جامع بايد برگزار گردد يا در ديگر مساجد شهر هم قابل برگزارى است ؟\r\nج : اعتكاف لازم است در مسجد جامع باشد و در ساير\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nمساجد صحيح نيست .\r\nبلى در صورتى كه در مسجد جامع شهر جا نباشد در سائر مساجدى كه سه وعده نماز جماعت با جمعيت معتنابه خوانده مىشود مىتوان به قصد رجاء معتكف شد .\r\nس 9 : مراد از مسجد جامع چيست ؟ آيا صرفاً به مساجدى اطلاق مىگردد كه از قديم به نام مسجد جامع شهرت داشته‌اند و يا شرايط و ويژگىهاى ديگرى را بايد داشته باشد ؟\r\nج : مسجد جامع ، مسجدى است كه به افراد خاص يا محلّ خاصى اختصاص نداشته باشد و همه مردم آن منطقه در آن آمد و شد داشته باشند و ملاك ، زمان حال است و اگر مسجدى از جامع بودن خارج شده باشد ، ديگر نمىتوان در آن اعتكاف كرد .\r\nبلى در صورتى كه در مسجد جامع شهر جا نباشد در سائر مساجدى كه سه وعده نماز جماعت با جمعيت معتنابه خوانده مىشود مىتوان به قصد رجاء معتكف شد .\r\nس 10 : نظر به استقبال كم نظير اقشار مختلف و آثار و بركات معنوى و تربيتى اعتكاف و ظرفيّت محدود مساجد ، آيا مىتوان به حكم ضرورت در ديگر مساجد چون مسجد محل ، بازار و دانشگاه‌ها اعتكاف را برگزار نمود ؟\r\nج : خير ، اعتكاف را در ساير ايّام سال مثل ماه رمضان برگزار كنيد .\r\nبلى در صورتى كه در مسجد جامع شهر جا نباشد در سائر مساجدى كه سه وعده نماز جماعت با جمعيت معتنابه خوانده مىشود مىتوان به قصد رجاء معتكف شد .\r\nس 11 : آيا بنا بر اضطرار و عدم ظرفيّت مساجد شهر مىتوان در مصلّاى شهر كه محل اقامه نماز جمعه مىباشد ،\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nاعتكاف را برگزار نمود ؟\r\nج : خير ، اعتكاف را در ساير ايام سال مثل ماه رمضان برگزار كنيد .\r\nس 12 : اگر منطقه‌اى داراى مسجد نباشد ، آيا امكان برگزارى اعتكاف در مكان‌هاى ديگرى چون حسينيّه ، زينبيّه و يا مهديّه وجود دارد ؟\r\nج : خير ، جايز نيست .\r\nس 13 : اگر شخصى در مسجد ، جاى فرد ديگرى را غصب كرد و معتكف شد ، آيا اعتكافش باطل است ؟\r\nج : باطل نيست ، هرچند مرتكب خلاف شده است .\r\nس 14 : معتكف مكان معيّنى از مسجد را براى اعتكاف اختيار كرده است ، آيا در اثناى آن مىتواند جاى خود را عوض كند و در مكان ديگرى از همان مسجد اعتكاف را ادامه دهد ؟\r\nج : بلى ، مىتواند .\r\nس 15 : چنانچه مسجد جامع داراى طبقه پايين ( زير زمين ) و بالا باشد ، آيا اعتكاف در آنها صحيح است ؛ و اگر صحيح است ، آيا مىتوان در اثناى اعتكاف از طبقه همكف ، مثلًا به\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nطبقه پايين يا بالا رفت ؟\r\nج : اعتكاف در همه جاى مسجد جامع صحيح است و جابجا شدن ذكر شده در سؤال اشكال ندارد .\r\nس 16 : آيا اعتكاف روى بام مسجد جامع صحيح است ؟ و آيا در اثناى اعتكاف مىتوانند براى دعا ، و يا استراحت روى بام مسجد توقّف كنند ؟\r\nج : بلى ، مىتوانند و صحيح است .\r\nس 17 : اعتكاف در راهرو و متعلّقات مسجد جامع چه صورتى دارد ؟\r\nج : چنانچه راهرو و متعلّقات مسجد جزء مسجد محسوب باشد كه عرفاً از مسجد تلقّى شود و احكام مسجد بر آن مترتّب كنند ، اعتكاف در آنها ، مانع ندارد و الا صحيح نيست ؛ و اگر هم شك دارند كه جايى جزء مسجد است يا نيست ، اعتكاف در آن صحيح نيست .\r\n\r\nشرايط صحّت اعتكاف\r\nس 18 : آيا بيمار و كسى كه روزه برايش ضرر دارد مىتواند معتكف شود ؟ و اگر در حال اعتكاف باشد و روزه\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nنگيرد ، ثوابى مىبرد ؟\r\nج : اعتكاف بدون روزه صحيح نيست ؛ ولى ماندن در مسجد ثواب دارد ، به خصوص اگر مشغول عبادت و دعا باشد .\r\nس 19 : آيا زن‌ها هم مىتوانند معتكف شوند ؟ و اگر در روزهاى عادت قرص بخورند و معتكف شوند ، چه صورت دارد ؟\r\nج : بلى ، مىتوانند و مصرف قرص براى جلوگيرى از عادت اگر ضرر نداشته باشد ، مانعى ندارد ؛ و اعتكاف آنان جايز و صحيح است . البته در صورتى كه اعتكاف زن با حق شوهر منافات داشته باشد ، بايد با اذن شوهر باشد ؛ و گرنه صحيح نيست .\r\nبطور كلى خروج زن از منزل شوهر بدون اذن او جايز نيست لذا اعتكاف در مسجد كه خارج از منزل است بايد با اجازه شوهر باشد .\r\nس 20 : آيا اعتكاف به صورت خانوادگى جايز است ؟\r\nج : مانعى ندارد .\r\nس 21 : كسى كه به قصد معتكف شدن وارد مسجد مىشود ، امّا تا اذان صبح خواب بوده و نيّت اعتكاف نكرده ، آيا اعتكافش صحيح است ؟\r\nج : بلى .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nس 22 : آيا غسل روز 15 رجب براى معتكف واجب است ؟\r\nج : خير .\r\nس 23 : آيا مستحاضه كثيره يا متوسطه مىتواند معتكف شود ؟\r\nج : مانعى ندارد .\r\nس 24 : آيا طفل مميّز مىتواند اعتكاف كند و آيا عمل او صحيح است ؟\r\nج : بلى ، مىتواند و عملش صحيح است .\r\nس 25 : آيا اعتكاف به نيابت از اموات يا احياء صحيح است ؟\r\nج : اعتكاف به نيابت از اموات صحيح است ، ولى به نيابت از احياء مشكل است ؛ البته رجاءً مانعى ندارد .\r\nس 26 : آيا شخص مىتواند يك اعتكاف را به نيابت از چند نفر انجام دهد ؟\r\nج : خير ؛ ولى مىتواند براى خودش اعتكاف كند و ثواب آن را به هر چند نفر كه مايل بود ، از اموات و احياء هديه كند .\r\nس 27 : آيا فرزند مىتواند بدون اذن پدر و مادر اعتكاف كند ؟\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nج : اگر اعتكاف او موجب اذيّت پدر و مادر باشد ، جايز نيست ؛ و إلّا مانعى ندارد .\r\nس 28 : آيا زن مىتواند بدون اذن شوهر اعتكاف كند ؟\r\nج : اگر اعتكاف زن با حقّ شوهرش منافات داشته باشد ، اعتكاف بدون اذن شوهرش جايز نيست ؛ و الّا مانعى ندارد .\r\nبطور كلى خروج زن از منزل شوهر بدون اذن او جايز نيست لذا اعتكاف در مسجد كه خارج از منزل است بايد با اجازه شوهر باشد .\r\nس 29 : در مواردى كه اعتكاف را باطل كرده و بايد آن را قضا كند آيا قضاى آن فورى است ؟\r\nج : خير ؛ ولى تأخير آن بطورى كه بىاعتنائى به واجب شرعى شود ، جايز نيست .\r\nس 30 : آيا اذن شوهر براى اعتكاف زن لازم است ؟ اذن پدر و مادر و صاحب‌كار چطور ؟\r\nج : اذن شوهر نسبت به زن در صورتى كه اعتكاف او منافات با حق شوهرش داشته باشد ، و اذن پدر و مادر نسبت به فرزند ، اگر اعتكاف او مستلزم اذيّت آنها باشد و اذن اجير از مستأجر ، در صورتى كه در وقت عملِ به اجاره بخواهد معتكف شود و اعتكاف او منافات با عملِ به اجاره داشته باشد ، لازم است .\r\nبطور كلى خروج زن از منزل شوهر بدون اذن او جايز نيست لذا اعتكاف در مسجد كه خارج از منزل است بايد با اجازه شوهر باشد .\r\nس 31 : شخصى اجير است و مىخواهد اعتكاف كند ، آيا\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nبايد از صاحب كارش اجازه بگيرد و با اذن باشد ؟\r\nج : اگر در روزها و ساعات معيّن اجير شده و اعتكاف او مانع از عمل به اجاره است ، بدون اذن صاحب‌كار اعتكاف صحيح نيست و بايد اذن بگيرد .\r\n\r\nمسائل نيّت اعتكاف و روزه\r\nس 32 : شخصى كه قضاى اعتكاف سال گذشته بر عهده او مىباشد و در وسط اعتكاف امسال يادش مىآيد ، آيا مىتواند نيّت اعتكاف خود را به قضا برگرداند ؟\r\nج : خير ؛ تغيير نيّت اعتكاف ، در بين آن جايز نيست .\r\nس 33 : آيا در قضاى اعتكاف مىتوان نيّت روزه‌هاى اعتكاف را به نيّت روزه‌هاى قضاى ماه مبارك رمضان گرفت ؟\r\nج : بلى ، مانعى ندارد .\r\nس 34 : كسى كه معتكف شده و روزه‌هايش را به نيت اعتكاف گرفته است و اعتكاف او مستحبى است و روزه واجب به عهده دارد ، حكم اعتكاف او و روزه‌هايش چيست ؟\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nج : اعتكاف او باطل است . البته اگر فراموش كرده است كه روزه واجب دارد ، روزه و اعتكاف او صحيح است .\r\nس 35 : كسى كه معتكف شده و روزه‌هايش را به نيت اعتكاف گرفته است و اعتكاف او واجب است و از قبل روزه واجب به عهده دارد ، حكم اعتكاف او و روزه‌هايش چيست ؟\r\nج : بايد نيّت روزه‌هاى قضاى خود را بنمايد و اعتكاف او صحيح است .\r\nس 36 : كسى كه قضاى اعتكاف به عهده دارد ، اگر نيّت اعتكاف مستحبى كرده باشد ، آيا اعتكافش صحيح است ؟\r\nج : بلى .\r\nس 37 : معلّمى كه فقط 9 ماه تحصيلى را كار مىكند و محل كارش شيراز است ، آيا مىتواند در فصل تعطيلى كار در شيراز اعتكاف كند ؟ يا حكم مسافر را دارد ؟\r\nج : اگر در كمتر از هر ده روز يك سفر دارد ، مانعى ندارد ؛ و گرنه قصد اقامت ده روزه لازم است .\r\nس 38 : معتكفى كه روز اوّل حالش بد است و تصميم مىگيرد فردا را روزه نگيرد ، ولى روز دوّم حالش خوب\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nبوده است ، آيا به اعتكافش خللى وارد شده است ؟\r\nج : خير .\r\nس 39 : اينكه « معتكف مىتواند در نيّت خود شرط كند كه اگر عذرى برايش پيش آمد ، از اعتكاف دست بكشد حتّى در روز سوم » ، عذر در اينجا كدام عذرها را شامل مىشود ؟ آيا عذر فقط عذر شرعى و عقلانى است ؟\r\nج : هر عذرى كه حين شرط مدّ نظر بوده است يا عرفاً عذرِ مانعِ از استمرار اعتكاف شود .\r\nس 40 : مسافرى كه نيّت نذر اعتكاف كرده است ، آيا مىتواند روزه‌هاى اعتكاف را به نيّت روزه‌هاى قضاى ماه مبارك رمضان بگيرد ؟\r\nج : خير ، در فرض سؤال نمىتواند روزه قضا بگيرد .\r\nس 41 : مسافرى كه نيّت نذر اعتكاف را كرده ، در روز سوّم اعتكاف برايش كارى پيش آمده است ، آيا مىتواند به شهرش برگردد ؟ حكم اعتكافش چيست ؟ آيا بايد قضاى اعتكاف را به جا آورد ؟ آيا كفاره دارد ؟\r\nج : اگر ضرورت داشته باشد ، مثل ساير افراد مىتواند اعتكاف را ترك كند ؛ ولى بايد آن را قضا كند و كفاره ندارد .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nامّا چنانچه كار ضرورى ندارد ؛ نبايد اعتكاف را ترك كند .\r\nس 42 : مسافرى كه در شهرش نذر اعتكاف يا نذر روزه در ايّام البيض را نكرده است ، آيا مىتواند در حال مسافرت نيّت كند ؟ چنين شخصى چگونه در شهر ديگر مىتواند معتكف شود ؟\r\nج : خير ، بنابر احتياط نمىتواند در غير وطن نذر روزه در سفر را بكند ؛ ولى مىتواند با اقامت ده روز معتكف شود .\r\nس 43 : كسى كه نذر كند سه روز را روزه بگيرد مىتواند با همين نيّت در شهر ديگرى اعتكاف كند و قصد ده روز را نكند ؟\r\nج : اگر نذر كند سه روز در سفر روزه بگيرد ، مانعى ندارد .\r\nس 44 : كسى كه نذر اعتكاف كند ، مىتواند با همين نيّت در شهر ديگرى اعتكاف كند و قصد ده روز را نكند ؟\r\nج : اگر نذر كند سه روز در سفر روزه بگيرد ، مانعى ندارد .\r\nس 45 : كسى كه در روز سوّم اعتكاف حيض شود و در نيّت خود شرط نكرده است كه اگر عذرى پيش آيد دست از\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nاعتكاف بكشد ، آيا قضا يا كفّاره اعتكاف بر او واجب است ؟\r\nآيا قضاى روزه روز سوّم بر او واجب است ؟ وظيفه‌اش چيست ؟\r\nج : خير ، در فرض سؤال ، كفّاره و قضا ندارد . بلى اگر مطلق اعتكاف ( نه در خصوص آن سه روز ) بر او واجب بوده ، مثل اينكه نذر مطلق كرده باشد ، بايد آن را قضا كند .\r\nس 46 : چنانچه به نيابت از غير معتكف بشوند ، آيا بايد روزه اعتكاف را به نيابت از همان شخص كه به نيابتش اعتكاف كرده‌اند ، بگيرند يا لازم نيست ؟\r\nج : بلى ، به نظر آقا لازم است .\r\nس 47 : آيا شخصى كه قصد اعتكاف دارد مىتواند روزه‌هاى ايّام اعتكاف را روزه استيجارى نيّت كند ؟\r\nج : كفايت روزه استيجارى محلّ تأمل و اشكال است .\r\nس 48 : آيا شخص مىتواند براى اعتكاف اجير شود ؟ و اگر صحيح است روزه اعتكاف را به نيت چه كسى بگيرد ؟\r\nج : اجير شدن براى اموات اشكالى ندارد و روزه آن را\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nطبق اجاره ، مىتوانند به نيابت همان ميّت كه به نيابتش معتكف مىشوند ، بگيرند ؛ ولى اجير شدن به نيابت احياء مشكل است ؛ هرچند رجاءً مانعى ندارد ؛ بنابراين روزه آن را نيز رجاءً و به نيابت او بگيرند ، اشكال ندارد .\r\nس 49 : شخصى نذر كرده 3 روز روزه مستحبّى در سفر بگيرد ، آيا مىتواند در مكّه معظّمه ، يا در مشهد و غير آن كه مسافر است ، اعتكاف كند و آن 3 روز روزه نذرى را بگيرد ؟\r\nج : بلى ، چنانچه در وطن نذر كرده كه در سفر 3 روز روزه بگيرد ، مىتواند در سفر ، در هر شهرى كه مسجد جامع وجود دارد ، اعتكاف كند و روزه‌ها را بگيرد .\r\nس 50 : در نيابت از احياء كه رجاءً انجام مىشود ، آيا مىتوانند روزه اعتكاف را به نيابت از همان شخص بگيرند ؟\r\nج : مثل خود اعتكاف ، رجاءً مىتوانند به نيابت از همان شخص روزه بگيرند . « 1 »\r\nس 51 : اگر از روى اشتباه براى اعتكاف واجب نيّت\r\n\r\n\r\n","description":"","footnote":"\r\n( 1 ) . همانگونه كه در طواف به نيابت احياء نماز طواف را نيز به نيابت از همان احياء مىخوانند ( چون به تبع طواف و نماز طواف است و مستقل نيست ) و صحيح است .\r\n","page_name":" 50 ","page_number":50},
  {"content":"\r\n\r\nاستحباب نمايد يا بالعكس تكليف چيست ؟\r\nج : اشكال ندارد .\r\n\r\nمسائل خروج معتكف از مسجد ( بطلان اعتكاف )\r\nس 52 : آيا روحانى كه معتكف شده است ، مىتواند براى امامت جماعت به مسجد ديگر و يا منبر در محل ديگر برود و به محل اعتكاف برگردد ؟\r\nج : خروج معتكف براى اين امور كه معمولًا صورت اعتكاف بهم مىخورد ، جايز نيست ؛ ولى در خصوص نماز جمعه به مقدار لازم براى امام يا مأموم اشكال ندارد .\r\nس 53 : آيا كارمندان و معلّمين مىتوانند معتكف شوند و سر كلاس و محل كار رفته و سپس به مسجد برگردند ؟\r\nج : معتكف بايد در مسجد بماند و خروج او براى كارهاى ضرورى مثل تطهير و امثال اينها مانعى ندارد ، ولى براى كار و شغل نبايد خارج شود .\r\nس 54 : معتكف در روز سوّم اعتكاف براى غسل مستحبّى از مسجد خارج مىشود ، آيا اعتكاف باطل مىشود يا خير ؟ بر فرض بطلان ، تنها قضا لازم است يا كفّاره هم لازم مىباشد ؟\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nج : اعتكاف باطل نمىشود .\r\nس 55 : آيا شخص معتكف مىتواند براى شركت در نماز جمعه از مسجد محل اعتكاف خارج شود ؟\r\nج : ظاهراً مورد سؤال ، از مواردى است كه مىتوان خارج شد ؛ ولى بايد حد اقل زمان لازم را رعايت كند و در رفت و آمد به احتياط مستحب زير سايه نرود .\r\nس 56 : آيا معتكف مىتواند از مسجد خارج شود و خريد كند ؟ آيا بين جنس ضرورى و غير ضرورى فرقى هست ؟\r\nج : خروج از مسجد فى نفسه حرام نيست ؛ بلكه بيرون نرفتن شرط صحّت اعتكاف است كه اگر بدون ضرورت خارج شوند - هر چند مدّتى كم باشد - موجب بطلان اعتكاف مىشود ؛ و در صورت ضرورت ، اگر طولانى نشود مانعى ندارد ، و خريدوفروش در حال ضرورت اشكال ندارد .\r\nس 57 : اگر فرض سابق بدون اشكال است ، آيا كسى كه براى خريد جنس خود به بيرون مسجد مىرود ، مىتواند براى يكى از معتكفين هم خريد كند ؟\r\nج : در مقام ضرورت و عدم امكان توكيل مانعى ندارد .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nس 58 : آيا شستن لباس به عمد يا غير عمد در بيرون از مسجد باعث بطلان اعتكاف مىشود ؟ آيا كار حرام انجام داده است ؟\r\nج : ملاك ماندن در بيرون از مسجد است ، نه لباس شستن ؛ و اگر بيرون رفت ، احكام بيرون رفتن از مسجد را دارد .\r\nس 59 : بيشترين حدّى كه معتكف براى كار ضرورى مىتواند در بيرون از مسجد باشد و در اعتكاف او خللى وارد نشود ، چند ساعت مىباشد ؟\r\nج : عرفى است ؛ و مقدارى كه عرفاً صدق اعتكاف نكند ، مبطل است حتّى اگر ضرورت باشد .\r\nس 60 : معتكفى كه در ايّام اعتكاف كلاس يا امتحانى دارد كه اگر در آن شركت نكند يك ترم عقب مىافتد ، آيا اين مسأله براى خروج از مسجد ضرورت محسوب مىشود ؟\r\nج : خير ، از ابتدا نبايد معتكف شود .\r\nس 61 : آيا معتكف هنگام اذان مغرب روز سوّم حتماً بايد در مسجد باشد ؟\r\nج : معتكف بايد تا مغرب در مسجد بماند .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nس 62 : معتكفى كه يك ساعت قبل از اذان مغرب برايش كار ضرورى پيش مىآيد و بايد از مسجد خارج شود ، اگر در هنگام اذان مغرب روز سوّم در مسجد نباشد ، آيا اعتكاف او صحيح است ؟\r\nج : اگر مجوّز خروج داشته باشد ، مانعى ندارد .\r\nس 63 : معتكفى كه يك ساعت قبل از اذان مغرب برايش كار ضرورى پيش مىآيد و حدود 5 يا 10 دقيقه قبل از اذان روز سوّم كار او تمام شود ، آيا بايد خود را به مسجد برساند ؟\r\nج : بلى .\r\nس 64 : آيا مىتوان براى غسل مستحبّى ( حتى در روز سوّم اعتكاف مثلًا براى غسل روز 15 رجب ) از مسجد خارج شد ؟\r\nج : بلى ، اشكال ندارد .\r\nس 65 : كسى كه در روز سوّم از مسجد خارج شود و عمداً مدتى را از مسجد بيرون بماند ، آيا قضا يا كفّاره بر عهده اوست ؟ حكم اعتكافش چيست ؟\r\nج : بلى ، اگر بدون عذر موجّه خارج شود ، بايد آن را قضا كند ؛ ولى كفّاره واجب نيست .\r\nس 66 : كسى كه در روز سوّم از مسجد خارج شود و غير\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nعمد مدّتى را از مسجد بيرون بماند ، آيا قضا و كفّاره بر عهده اوست ؟ حكم اعتكافش چيست ؟\r\nج : اگر به مقدارى باشد كه صورت اعتكاف به هم بخورد ، اعتكاف فاسد مىشود و بايد قضاى آن را بجا آورد .\r\nس 67 : آيا خيس كردن لباس يا دوش گرفتن در بيرون از مسجد بر اثر گرما يا عرق كردن ، ضرورت محسوب مىشود ؟\r\nج : خير ، مگر اين كه موقعيّت حادّى باشد كه بدون آن احتمال خطر جانى يا ضرر قابل توجهى باشد .\r\nس 68 : براى وضوى مستحبّى ، يا شستن ظرف ، يا شستن دست و يا مسواك زدن در مسجدى كه حوض آن شلوغ است و يا اين كارها باعث كثيفى محيط مسجد مىشود ، مىتوان به بيرون از مسجد رفت ؟\r\nج : خير .\r\nس 69 : براى وضوى مستحبى ، شستن ظرف ، شستن دست و يا مسواك زدن در مسجدى كه حوض ندارد ، مىتوان به بيرون از مسجد رفت ؟\r\nج : خير .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nس 70 : كسى كه براى كار ضرورى از مسجد خارج مىشود و دو راه را براى رسيدن به مقصد خود دارد ، آيا ارجحيتى بين اين دو راه وجود دارد ؟\r\nالف : مسير راه در زير سايه نيست ، ولى راه طولانىتر از راه دوم است .\r\nب : مسير راه در زير سايه است ، ولى راه كوتاه‌تر از راه اوّل است .\r\nج : مسير كوتاه تر را انتخاب كند .\r\nس 71 : كسى از مسجد بيرون مىرود ، هنگام بازگشت به مسجد هرچه درب مىزند ، درِ مسجد را باز نمىكنند و بيرون ماندن از مسجد ، 4 ساعت طول مىكشد ، آيا اعتكاف او باطل مىشود ؟\r\nج : اگر عرفاً صورت اعتكاف به هم بخورد ، اعتكاف فاسد مىشود .\r\nس 72 : توقّف در بيرون از مسجد براى سلام و احوالپرسى با معتكف يا افراد ديگر ، آيا باعث بطلان اعتكاف مىشود ؟\r\nآيا كار حرام انجام داده است ؟\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nج : بلى ، باعث بطلان مىشود .\r\nس 73 : آيا براى تجديد وضو مىتوان از مسجد خارج شد ؟\r\nج : فقط براى وضوى مستحب جايز نيست .\r\nس 74 : كسى كه بايد براى نماز صبح تيمّم كند و دسترسى به آب ندارد ، آيا مىتواند قبل از اذان صبح تيمّم كند و معتكف شود ؟ و در زمانى كه دسترسى به آب پيدا كرد ، از مسجد خارج شود و غسل كند ؟\r\nج : اگر اعتكاف بر فرد واجب معيّن نباشد ، جايز نيست ؛ و الا مانعى ندارد .\r\nس 75 : كسى كه شب قبل از اعتكاف در مسجد حاضر شده و نياز به غسل پيدا كرده ولى به خاطر عدم امنيّت نمىتواند به خارج از مسجد براى غسل برود ، آيا مىتواند تيمّم كند و معتكف شود و در زمانى كه دسترسى به آب پيدا كرد ، از مسجد خارج شود و غسل كند ؟ ( اگر جواب مثبت است ، آيا چنين كسى براى اعتكاف و روزه و نماز صبح بايد سه تيمّم جداگانه كند ؟ )\r\nج : اگر اعتكاف بر او واجب معيّن باشد ، مانعى ندارد و يك تيمم كافى است ؛ و الّا جايز نيست .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nس 76 : آيا مستحاضه ( كثيره يا متوسطه ) هر بار بعد از خروج ضرورى از مسجد بايد براى ورود به مسجد غسل كند ؟\r\nج : خير ؛ همين كه اغسال يوميّه را براى نمازها انجام دهد ، كفايت مىكند .\r\nس 77 : آيا مستحاضه متوسطه يا كثيره براى روزه گرفتن و نماز صبح بايد جداگانه غسل كند ؟\r\nج : همان غسل‌هاى واجب كفايت مىكند ، ولى بنا بر احتياط واجب ، بايد غسل نماز مغرب و عشاى شبى كه مىخواهد فرداى آن را روزه بگيرد ، بجا آورد .\r\nس 78 : خارج شدن معتكف از مسجد به منظور تلفن زدن به خانواده و احوالپرسى چه صورت دارد ؟\r\nج : اگر ضرورت دارد و طول نكشد ، مانعى ندارد ؛ اما اگر ضرورت ندارد ، يا به قدرى طول بكشد كه صورت اعتكاف به هم بخورد ، نبايد خارج شود .\r\nس 79 : آيا مىتوان اعتكاف را بهم زد و در اثنا از مسجد خارج شد ؟\r\nج : اگر واجب باشد يا روز دوّم تا مغرب اعتكاف كرده\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nاست ، نمىتواند آن را به هم بزند و اتمام واجب است . و الّا مانعى ندارد .\r\n\r\nمسائل محرّمات حال اعتكاف\r\nس 80 : آيا شانه زدن و ناخن گرفتن در حال اعتكاف كراهت دارد ؟\r\nج : اگر بدانند شانه زدن موجب ريختن مو مىشود احتياط مستحب است كه شانه نزنند ؛ همچنين احتياط مستحب آن است كه در حال اعتكاف ناخن نگيرند .\r\nس 81 : آيا محرّمات اعتكاف باعث بطلان اعتكاف مىشود ؟\r\nج : جماع و كارهايى كه روزه را باطل مىكند ، اعتكاف را باطل مىكند ؛ و ساير محرّمات بنا بر احتياط مبطل است و احتياط آن است كه اعتكاف را تمام كنند ، و اگر واجب بوده ، آن را مجدداً انجام دهند .\r\nس 82 : اظهار فضل بدون مجادله براى شوخى ، آيا باعث بطلان اعتكاف مىشود ؟ آيا كار حرام انجام داده است ؟\r\nج : خير ؛ حرام نيست ، بلكه مكروه است .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nس 83 : آيا كسى كه نمىدانسته مثلًا فلان كار باعث بطلان اعتكاف مىشود و آن كار را انجام دهد ، اعتكاف او باطل مىشود ؟\r\nج : بلى ، باطل مىشود .\r\nس 84 : كسى كه نمىدانسته مثلًا فلان كار در اعتكاف حرام است و آن كار را انجام دهد ، آيا كار حرام انجام داده است ؟\r\nج : اگر نمىدانسته ، عقاب ندارد .\r\nس 85 : آيا استفاده از كِرِم ، پماد يا صابون بودار براى معتكفى كه حسّ بويايى ندارد ، اشكال دارد ؟\r\nج : اشكالى ندارد .\r\nس 86 : اگر بوى عطرى كه ديگران استعمال كرده‌اند به مشام معتكف برسد ، آيا بايد از رسيدن بو به بينى ، جلوگيرى كند ؟\r\nج : بلى .\r\nس 87 : اگر معتكفى در فرض سابق از رسيدن بو به بينى جلوگيرى نكرده و طبيعتاً از آن بو لذّت برده است ، آيا اعتكاف او باطل است ؟ آيا كار حرامى انجام داده است ؟\r\nج : اگر بو نكرده ، اعتكاف او باطل نيست ؛ ولى اينكه جلوگيرى نكرده ، كار حرامى مرتكب شده و بايد توبه كند .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nس 88 : پماد چرب‌كننده يا مرطوب‌كننده پوست ، آيا اعتكاف را باطل مىكند ؟ آيا كار حرام انجام داده است ؟\r\nج : خير ؛ نه حرام است و نه اعتكاف را باطل مىكند .\r\nس 89 : اگر كسى صورتش را با صابون بودار بشويد ، آيا بايد جلوى تنفسش را بگيرد ؟\r\nج : خير ؛ امّا اگر بوى آن شديد است ، بايد آن بو را بر طرف كند .\r\nس 90 : اگر فردى براى اينكه مطمئن شود كه صابون او بو مىدهد يا نه ، صابونش را بو كند و صابون او بودار باشد ، آيا اعتكاف او باطل مىشود ؟ آيا كار حرام انجام داده است ؟\r\nج : خير ؛ باطل نمىشود و براى آزمايش هم حرام نيست .\r\nس 91 : يكى از معتكفين به تصوّر اينكه بوييدن عطر فقط در حال روزه در اعتكاف اشكال دارد و بعد از افطار بوى عطر را استشمام كرده است ، آيا اين كار باعث بطلان اعتكاف مىشود ؟ آيا كار حرام انجام داده است ؟\r\nج : در فرض سؤال كه نمىدانسته است مرتكب حرام نشده ، ولى بنابر احتياط واجب اعتكاف او باطل شده است ؛\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nو در عين حال اعتكاف را تمام كند و اگر واجب بوده ، مجدداً انجام دهد .\r\nس 92 : آيا بوييدن عطر در اعتكاف باعث بطلان اعتكاف مىشود ؟ آيا كار حرام انجام داده است ؟\r\nج : حرام بوده ، و بنا بر احتياط واجب اعتكاف را باطل مىكند .\r\nس 93 : آيا رسيدن عطر به بينى باعث بطلان اعتكاف مىشود ؟ آيا كار حرام انجام داده است ؟\r\nج : بنا بر احتياط اعتكاف را باطل مىكند ؛ ولى اگر بىاختيار باشد ، حرام نيست .\r\nس 94 : كسى كه قبل از اعتكاف به لباس‌هاى خود عطر زده است ، آيا براى اعتكاف بايد لباس خود را عوض كند ؟\r\nج : در صورتى كه موجب بوييدن بوى خوش شود ، بايد عوض كند .\r\nس 95 : آيا خوردن آدامس‌هايى با طعم‌هاى تند و بودار در اعتكاف اشكال دارد ؟\r\nج : اگر صدق بوى خوش و استعمال عطر كند ، حرام است .\r\nس 96 : آيا بوييدن عرقيات بودار مثل گلاب و عرق نعناء يا خوردن آن يا رسيدن بوى آن به مشام هنگام افطار در\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nاعتكاف ، باعث بطلان اعتكاف مىشود ؟ آيا كار حرام انجام داده است ؟\r\nج : بلى ؛ حرام بوده و بنا بر احتياط واجب اعتكاف را باطل مىكند ؛ ولى اعتكاف را تمام و اگر واجب بوده ، اعاده نمايد .\r\nس 97 : آيا استفاده از خميردندان‌هاى بودار در اعتكاف اشكال دارد ؟\r\nج : اگر صدق بوى خوش و استعمال عطر كند ، حرام است ؛ و بنا بر احتياط ، موجب بطلان اعتكاف نيز مىشود ، و مثل مسأله قبل عمل كند .\r\nس 98 : آيا خريدوفروش ( جنس ضرورى و غير ضرورى ) در اعتكاف باعث بطلان اعتكاف مىشود ؟ آيا كار حرام انجام داده است ؟\r\nج : خريدوفروش بدون ضرورت از محرّمات اعتكاف است ، و بنابر احتياط انجام آن موجب بطلان اعتكاف مىشود .\r\nس 99 : آيا مىتوان به كسى پول داد تا از مسجد خارج شود و براى معتكف خريد كند ؟ آيا بين خريد جنس ضرورى و\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nغير ضرورى فرقى است ؟\r\nج : مانعى ندارد ؛ مباشرت در خريدوفروش حرام است ، امّا توكيل در آن اشكال ندارد .\r\nس 100 : مستدعى است مستحبّات و آداب اعتكاف را بيان فرماييد ؟\r\nج : مستحبات و آداب اعتكاف در جايى مفصّلًا بررسى و بيان نشده است ؛ در عين حال بعضى از آنها عبارت است از اين كه : اعتكاف در ماه رمضان باشد ، و بهتر است دههء آخر ماه رمضان باشد ؛ و نيز مستحبّ است آداب و مستحبّاتى كه براى روزه ماه رمضان وارد شده ، رعايت كنند ؛ چشم و گوش و زبان و اعضاء و جوارح خود را از زشتىها و قبائح حفظ كنند ؛ از خشم ، غيبت ، تهمت ، حسد ، نزاع و قيل و قال پرهيز كنند ؛ از غضب و پرخاشگرى دورى نمايند ، حلم و صبر و وقار و خشوع و خوف از خدا را پيشه كنند ؛ از اهل شرّ و افراد غير متّقى فاصله بگيرند ؛ به دعا و قرآن و ذكر خدا مشغول باشند ؛ و غير اين‌ها از آدابى كه در روايات براى روزه‌دار بيان شده است .\r\n\r\n\r\n","description":"","footnote":"","page_name":" 64 ","page_number":64}
  ]