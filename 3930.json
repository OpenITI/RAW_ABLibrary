[
  {"content":"\r\nقاموس قرآن\r\nتأليف\r\nسيد علي اكبر قرشى\r\nا - ث\r\nجلد اول\r\nدار الكتب الإسلامية\r\nمرتضى آخوندى\r\n« طهران - بازار سلطانى »\r\nتلفن 520410\r\n","description":"","footnote":"","page_name":" تعريف الكتاب 1 ","page_number":1},
  {"content":"\r\nحق طبع تمامى مجلدات اين كتاب براى ناشر محفوظ است\r\nمشخصات اين كتاب در دفتر مخصوص اداره كل فرهنگ وهنر آذربايجانى غربى وبشماره 6 مورخ 23 / 2 / 52 اجازهء انتشار آن صادر شده است .\r\nتعداد 1100 نسخه از اين كتاب بسال 1352 شمسى در رضائيه بچاپ رسيد\r\nچاپخانهء فردوسى\r\n","description":"","footnote":"","page_name":" تعريف الكتاب 2 ","page_number":2},
  {"content":"\r\n\r\n[ مقدمه 
  ]\r\n* ( بِسْمِ الله الرَّحْمنِ الرَّحِيمِ الْحَمْدُ لِلَّه الَّذِي أَنْزَلَ عَلى عَبْدِه الْكِتابَ وَلَمْ يَجْعَلْ لَه عِوَجاً ) * . و الصلاة و السلام على من جعله شاهدا و مبشّراً و نذيرا و علَّمه من لدنه علما و على آله الذين اذهب عنهم الرجس و طهّرهم و جعل لهم نورا .\r\n* ( إِنَّ هذَا الْقُرْآنَ يَهْدِي لِلَّتِي هِيَ أَقْوَمُ ) * قرآن مردم را باستوارترين راه هدايت مىكند « 1 » كتابى است عزيز و ارجمند كه باطل را مطلقا در آن راهى نيست و از جانب خداى حكيم ستوده نازل شده است « 2 » براى عالميان تذكر و بيدارى است « 3 » حقائق و امثال آن بصورتهاى گوناگون بيان گرديده تا مردم متذكَّر و بيدار گردند « 4 » كتابى است عظيم ، مجيد ، مبين ، كريم كه جنّ و انس از آوردن نظير آن عاجزاند « 5 » رسول خدا صلَّى الله عليه و آله و سلَّم به قرآن بسيار اهميّت ميداد و در تعليم و به كار بستن آن سعى خاصّ مبذول ميكرد ، آرزومند بود كه اين كلام دلنشين خدا در دلها بنشيند و قلوب را كه مركز فرماندهى وجوداند مسخّر كند . ميفرمود :\r\n\r\nقلبى كه ظرف قرآن باشد از عذاب خدا بدور است ، « لا يعذّب الله قلبا وعى القرآن » « 6 » ميفرمود : چون فتنه ها همچون پاره هاى شب تار شما را در ميان\r\n\r\n","description":"","footnote":"\r\n« 1 » - اسراء : 9\r\n« 2 » فصلت : 42\r\n« 3 » ص : 87\r\n« 4 » زمر : 27\r\n« 5 » اسراء : 88\r\n\r\n« 6 » وسائل ج 4 ص 825\r\n","page_name":" مقدمه 1 ","page_number":3},
  {"content":"\r\nگرفت به قرآن رو آوريد « اذا التبست عليكم الفتن كقطع الليل المظلم فعليكم بالقرآن . . . » « 1 » ميفرمود : خانه هاى خود را با تلاوت قرآن منوّر گردانيد « نوّروا بيوتكم بتلاوة القرآن . . . » « 2 » ميفرمود : فرزندانتان را بر سه چيز پرورش دهيد : دوستى پيغمبرتان ، دوستى اهل او و تلاوت قرآن « ادّبوا اولادكم على ثلث خصال حبّ نبيّكم و حبّ اهل بيته و تلاوة القرآن . . . » ( الجامع الصغير - ادب ) .\r\nقرآن محبوب وى بود از قرائت و استماع و تلقين آن لذت مىبرد و سير نميشد ، خداوند به او دستور داده بود كه قرآن را بتأنّى و دقّت بخواند * ( « وَرَتِّلِ الْقُرْآنَ تَرْتِيلًا » ) * مزمّل : 4 هر شب پيش از خواب مسبّحات را ميخواند و ميگفت : در آنها آيه‌اى هست كه از هزار آيه بهتر است « 3 » حذيفه گويد با رسول خدا نماز خواندم سورهء بقره را شروع كرد ، چون بآيهء عذاب ميرسيد از عذاب به خدا پناه مىبرد ، بآيهء رحمت كه ميرسيد از خدا رحمت ميخواست ، چون بآيهء تسبيح ميرسيد خدا را تسبيح ميگفت و چون فارغ شد اين دعا را كه هميشه در ختم قرآن ميخواند ، بخواند « اللهمّ ارحمنى بالقرآن و اجعله لى اماما و نورا و هدى و رحمة . . . » « 4 » پيداست كه در خواندن آن سورهء مفصّل در نماز چه صبر و ثباتى از خود نشان داده است ! ! با آنكه قرآن را خود به ديگران تعليم ميكرد خوش داشت از ديگران بشنود ، شبى تلاوت ابن مسعود را استماع كرد بعد فرمود : هر كه خواهد قرآن را همانطور كه نازل شده به آرامى بخواند مثل ابن امّ عبد تلاوت كند « 5 »\r\n\r\n","description":"","footnote":"\r\n« 1 » المحجة ج 2 ص 212\r\n« 2 » كافى ج 2 ص 610\r\n« 3 » مجمع البيان فضل سورهء حديد - صحيح ترمذى كتاب فضائل القرآن باب 21 ، مسبحات عبارتاند از سوره هاى حديد ، حشر ، صف ، جمعه و تغابن كه با « يسبح » و « سبح » شروع ميشوند\r\n« 4 » المحجة ج 2 ض 227 - 232 .\r\n« 5 » المحجة ج 2 ض 227 - 232 .\r\n","page_name":" مقدمه 2 ","page_number":4},
  {"content":"\r\nابن مسعود و بنقلى عبيده گويد ، آنحضرت روزى به من گفت : بر من قرآن بخوان گفتم براى تو با آنكه بر تو نازل شده ؟ ! فرمود دوست دارم از ديگرى بشنوم ، سورهء نساء را آغاز كردم و همين كه بآيهء * ( « فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ وَجِئْنا بِكَ عَلى هؤُلاءِ شَهِيداً » ) * « 1 » رسيدم سر بلند كردم . . . ديدم اشك چشمانش جارى است « 2 » بنزد وى دانستن قرآن اعتبار داشت ، كسانى كه در قرائت و حفظ قرآن پيش بودند مورد نظر بودند . روزى جمعى را بسفرى ميفرستاد از آنها پرسيد چقدر قرآن ميدانيد ؟ يكى كه از همه جوانتر بود گفت : من فلان و فلان و سورهء بقره را ميدانم فرمود : برويد امير شما اين است . گفتند او از همه كم سالتر است ! فرمود : او سورهء بقره را ميداند « 3 » مصعب بن عمير قرشى شهيد « جنگ احد » بروزگار جوانى سر پرستى مسلمانان مدينه را پيش از هجرت به عهده گرفت و زمينه را براى هجرت هموار كرد ، اين مأموريت بزرگ در اثر دانستن قرآن بود « 4 » هر يك از صحابه قسمتى از قرآن را حفظ كرده بودند ولى باتفاق مسلمين على بن ابى طالب صلوات الله عليه تمام قرآن را در عهد آنحضرت از برداشت و او در اين عمل يگانه بود « 5 » گفته‌اند : ابن مسعود و ابىّ بن كعب و معاذ بن جبل همهء قرآن را آموخته بودند ولى نگفته‌اند كه همهء آن را از بر داشتند .\r\nدو چيز را بيشتر سفارش ميكرد و آن دو را بس مهمّ ميخواند : قرآن و اهل بيت . ميفرمود : دو چيز وزين و پر ارزش در ميان شما ميگذارم كتاب\r\n\r\n","description":"","footnote":"\r\n« 1 » نساء : 41\r\n« 2 » صحيح مسلم ج 1 ض 320\r\n« 3 » مجمع البيان فضل سورهء بقره\r\n« 4 » تحفة الاحباب\r\n« 5 » مقدمهء نهج البلاغهء ابن ابى الحديد ضمن فضائل على عليه السلام\r\n","page_name":" مقدمه 3 ","page_number":5},
  {"content":"\r\nخدا و اهل بيت من ، اگر بآندو چنگ بزنيد و از آن دو پيروى كنيد اصلا گمراه نخواهيد شد آن دو تا دميكه در حوض كوثر پيش من آيند از هم جدا نمىشوند .\r\n« انّى تارك فيكم الثقلين كتاب الله و عترتى اهل بيتى ما ان تمسّكتم بهما لن تضلَّوا ابدا انّهما لن يفترقا حتى يردا علىّ الحوض » « 1 » اين همه سفارش و توصيه و آنهمه اهميّت و تلاش براى آن بود كه قرآن ضامن سعادت و رفاه هر دو جهان است ، مضامين قرآن و جهش مسلمين در صدر اوّل شاهد گوياى اين مطلب است . ولى مع الوصف ما مسلمانان از قرآن مجيد كه * ( « هُدىً لِلنَّاسِ » ) * است بطور كامل استقبال نكرديم و با آن قلوب خويش را منوّر ننموديم و از * ( « وَأَنْتُمُ الأَعْلَوْنَ إِنْ كُنْتُمْ مُؤْمِنِينَ » ) * بىبهره مانديم و از جهان بينى آن فاصله گرفتيم . كدام عامل سبب شد كه اكثريّت ما از دانستن قرآن بدور مانديم و اقليّتى هم فقط بفرا گرفتن تلاوت آن اكتفا كرديم بىآنكه از معانيش مطلع گرديم ؟ ! ! ! .\r\nيكى از بزرگترين وظائف مسلمين در حال حاضر ترويج قرآن و تعليم و تعلَّم قرآن و رو آوردن به قرآن است . در اين باره وظيفهء فقهاء و علماء و مسلمانان بيدار از ديگران سنگينتر است بايد كارى كرد و وضعى پيش آورد كه مسلمان بيدار گردند و بكتاب عزيز خدا رو آورند . بايد در\r\n\r\n","description":"","footnote":"\r\n« 1 » اين حديث از احاديث متواتره است در اين كتاب در « ثقل » به آن اشاره شده است .\r\n","page_name":" مقدمه 4 ","page_number":6},
  {"content":"\r\nمساجد و غيره درس قرآن گفته شود ، بايد در مدارس مسلمانان تدريس قرآن اجبارى شود . بايد در همهء ممالك اسلامى دانستن قرآن يكى از اساسيترين شرايط هر استخدام باشد . بايد در اين راه از تلاش و صرف پول و ايجاد وضع مناسب دريغ نشود . آرى در راه احياء اين امر ، يك بيدارى و تحوّل همه جانبه ضرورى است .\r\nنويسندهء كتاب سالها مشغول مطالعه و بحث و تفسير قرآن بوده و اكنون نيز به آن ادامه ميدهد و بخواست خدا تا دم مرگ چنين خواهد بود . اين كتاب تنها در بارهء لغات قرآن نيست ، بلكه گذشته از آن در نوبت خود يك كتاب تفسير و اگر اغراق نباشد يك دائرة المعارف مخصوص به قرآن است . در هر مادّه كه تشخيص داده شده آياتى چند نقل و تفسير شده است ، نقل روايات شأن نزول و اشاره ببعضى از قضايا و نقل اقوال بزرگان از آن جمله است . باحوال و قضاياى انبياء عليهم السلام از ديدگاه قرآن نظر شده و نسبت باقتضاء حال اكثرا بتفصيل سخن گفته شده است .\r\nو ذيل بعضى از كلمات امثال : آدم ، اجل ، ارض ، بحر ، جنّ ، عرش و . . . مفصّلا بحث شده است .\r\nدر تأليف كتاب بمنابع و مأخذ معتبر استناد شده كه در متن كتاب مذكوراند و در شمارهء آيات ، كتاب المعجم المفهرس تأليف محمد فوأد عبد الباقى\r\n","description":"","footnote":"","page_name":" مقدمه 5 ","page_number":7},
  {"content":"\r\nمورد نظر بوده و شمارهء خطبه هاى نهج البلاغه از نهج البلاغهء عبده آورده شده و در بعضى جاها پس از نقل چند آيه فقط يك شماره گذاشته‌ايم كه منظور فقط كلمهء مبحوث عنه است * ( وَما تَوْفِيقِي إِلَّا بِالله عَلَيْه تَوَكَّلْتُ وَإِلَيْه أُنِيبُ ) * رضائيه 2 ربيع الثانى 1393 مطابق 15 / 2 / 1352 شمسى .\r\n","description":"","footnote":"","page_name":" مقدمه 6 ","page_number":8},
  {"content":"\r\n\r\nجلد اول\r\n\r\nالف « 1 »\r\n\r\n\r\nابّ :\r\n( بتشديد باء ) چراگاه . در مفردات و نهايه گويد : چراگاهى كه براى چريدن و چيدن آماده است . در اقرب الموارد گفته : گياهان خودرو كه چهار پايان خورند . * ( « فَأَنْبَتْنا فِيها حَبًّا ) * . . . * ( وَفاكِهَةً وَأَبًّا » ) * عبس : 31 ، كلام مجمع نيز نظير مفردات و نهايه است .\r\nبايد دانست مراد از آن در آيه ، علفهاى خودرو است زيرا . كه « أبّ » مفعول « انبتنا » است و روئيدن در علفهاست نه در محلّ آنها و آنجا كه چراگاه معنى شده محل بالتبع مراد است . اين كلمه در كلام الله مجيد فقط يك بار يافته است و اصل آن چنان كه اهل لغت گفته‌اند بمعنى تهيّؤ و آمادگى است : « ابّ للسير ابّا : تهيّأ له » در نهايه گفته : در حديث قسّ بن ساعده هست : « فجعل يرتع ابّا » .\r\nيكى از محققين پس از نقل اقوال علماء در معنى « ابّ » احتمال داده كه واو در * ( « وَأَبًّا » ) * جزء كلمه است و آن بىتشديد مىباشد ، آيه :\r\n* ( « وَفاكِهَةً وَأَبًّا » ) * مركب است از دو لفظ * ( « فاكِهَةً » ) * بمعنى ميوه و * ( « وَأَبًّا » ) * بمعنى درشت و شاداب و گوناگون عليهذا بقول ايشان واو عاطفه نيست ، و « وأب » بر وزن دهر صفت « فاكهة » است . و آنگاه احتمال خويش را نزديك بيقين دانسته است . روح سخن ايشان در اين احتمال آنست كه اهل لغت و تفسير معناى صريحى و روايت صحيحى در بارهء اين كلمه نگفته و نقل نكرده‌اند . ولى براى « وأب » معناى روشنى است ، ايضا ميگويد :\r\nعلماى لغت « ابّ » را دخيل و غير عربى گفته‌اند . ( ديوان دين ص 106 - 124 ) .\r\n\r\n","description":"","footnote":"\r\n« 1 » راجع به الف و همزه رجوع شود به « الف »\r\n","page_name":" 1 ","page_number":9},
  {"content":"\r\nنگارنده پس از تعمق و دقت ، تحقيق ايشان را مورد قبول ندانستم زيرا اولا : هيچ يك از قرّاء باء « ابّ » را بىتشديد نخوانده است .\r\nثانيا : در آنصورت تناسب و معنى آيات درست نخواهد بود كه آيات بدين قرارند : * ( ( فَأَنْبَتْنا فِيها حَبًّا . وَعِنَباً وَقَضْباً . وَزَيْتُوناً وَنَخْلًا . وَحَدائِقَ غُلْباً . وَفاكِهَةً وَأَبًّا . مَتاعاً لَكُمْ وَلأَنْعامِكُمْ » ) * .\r\nدر اين آيات چنان كه مىبينيم فرموده : از زمين براى شما دانه ، انگور ، تره ، زيتون ، درخت خرما باغهاى انبوه يا درختان بزرگ ، ميوه و چراگاه رويانديم . پس از آن ميفرمايد : اينها متاعند براى شما و چهار پايان شما .\r\nمعلوم است كه انگور ، تره و غيره معمولا خوراك انسان است ، اگر * ( « أَبًّا » ) * را وأب خوانده و وصف فاكهه بدانيم و درشت معنى كنيم بجملهء « متاعا . . . لانعامكم » محلَّى باقى نخواهد ماند زيرا مذكورات ما قبل ، همه * ( « مَتاعاً لَكُمْ » ) * اند و اينكه قضب بمعنى يونجه است و در صحاح گويد : آن اسفست ( اسپست : يونجه ) فارسى است مطلب تمام نميشود زيرا ظاهرا مراد از آن در آيه ترهء خوردنى است و بمناسبت آنكه پشت سر هم چيده مىشود قضب گفته شده وانگهى اگر يونجه باشد براى انعام كافى نيست .\r\nاما اگر « ابّ » را چراگاه بگيريم مطلب تمام خواهد بود .\r\nثالثا : وصف فاكهه در آيات ديگر مؤنث آمده مثل : * ( « بِفاكِهَةٍ كَثِيرَةٍ » ) * زخرف : 73 ، واقعه :\r\n32 ، ص : 51 ، لازم بود در آيهء ما نحن فيه گفته شود : « فاكهة و أبة » تا صفت با موصوف در تأنيث موافق باشد ، و لفظ وأب از صفات مشترك نيست تا مذكر و مؤنث در آن يكسان باشد و در لغت آنگاه كه موصوفش مؤنث باشد آمده :\r\n« قدر و أبة » و نيز آمده : « اناء و أب » ( اقرب الموارد ) .\r\nوانگهى وأب بمعنى ضخيم و\r\n","description":"","footnote":"","page_name":" 2 ","page_number":10},
  {"content":"\r\nواسع ، وصف ميوه استعمال نشده بلكه وصف كاسه ، گودال و نظير آنها آمده است . نويسندهء فوق الذكر پس از توجّه به اين نكته استعمال آن را در ميوهء درشت معناى مولَّد ( تازه ) گرفته است تا اشكالى وارد نشود .\r\nدر خاتمه لازم است بدانيم :\r\nأبّ از اوّل پر ماجرى است . شيخ مفيد رحمه الله در ارشاد نقل مىكند :\r\nاز ابو بكر راجع بلفظ ابّ سئوال شد در جواب گفت : فاكهه را مىشناسيم امّا ابّ خدا به آن داناتر است . اين سخن بامير المؤمنين عليه السّلام رسيد فرمود : سبحان الله آيا ندانسته كه ابّ علف و چراگاه است و خدا در * ( « فاكِهَةً وَأَبًّا » ) * نعمتهاى خود را كه بر خلق و چهار پايان داده مىشمارد ؟ ! زمخشرى در كشاف ذيل آيهء فوق قسمتى از روايت را نقل كرده و نظير آن را از عمر نقل مىكند و در مقام اعتذار ميگويد : همت آنها مصروف به عمل بود نه بدانستن آنچه مورد عمل نبود .\r\nعلَّامه امينى در الغدير ج 7 ص 103 و ج 6 ص 100 قول ابن حجر شارح صحيح بخارى را نقل كرده كه گفته : بقولى ابّ دخيل است و عربى نيست . مؤيّد اين قول خفاء معنى آن بر شيخين است . آنگاه فرموده :\r\nاحدى از اهل لغت بدخيل بودن آن اشاره نكرده‌اند . نگارنده نيز در صحاح و قاموس و اقرب و نظير آنها ، نديدم كه بدخيل بودن آن اشاره‌اى شده باشد .\r\n\r\n\r\n\r\nابَد :\r\nهميشه . پيوسته . اين كلمه 28 بار در قرآن مجيد به كار رفته است * ( « ماكِثِينَ فِيه أَبَداً » ) * كهف : 3 يعنى مؤمنان در آن اجر هميشگى هستند راغب در مفردات گويد : ابد زمان مستمرّى است كه قطع نميشود و در مادّهء « امد » گويد : ابد بمعنى زمان غير محدود است .\r\nدر اقرب الموارد هست كه :\r\nابد ظرف زمان است و براى تأكيد مستقبل ميآيد نه براى دوام و استمرار آن ، چنان كه قطَّ و البتّه براى تأكيد زمان ماضى است گويند : « ما فعلت\r\n","description":"","footnote":"","page_name":" 3 ","page_number":11},
  {"content":"\r\nقطَّ و البتّة و لا افعله ابدا » بنا بر اين سخن ، كلمهء ابد هميشه معناى ما قبل خود را تأكيد مىكند ، بعبارت ديگر تأكيد است نه تأسيس .\r\nتدبّر در آيات قرآن مجيد خلاف اين مطلب را مىرساند و ثابت مىكند كه ابد فقط براى تأكيد نيست آياتى هست كه بوسيلهء « ابد » از آنها دوام و هميشگى فهميده مىشود نظير * ( « ماكِثِينَ فِيه أَبَداً » ) * كهف : 3 * ( « لا تَقُمْ فِيه أَبَداً » ) * توبه : 108 * ( « وَلا أَنْ تَنْكِحُوا أَزْواجَه مِنْ بَعْدِه أَبَداً » ) * احزاب : 53 و آيات ديگر . ناگفته پيداست كه از مكث و عدم قيام و عدم تزويج زنان حضرت رسول صلَّى الله عليه و آله بعد از فوتش ، در صورتى دوام و استمرار فهميده مىشود كه * ( « أَبَداً » ) * به آنها اضافه شود و بدون آن دوام و عدم آن هر دو محتمل خواهد بود . در اين صورت * ( « أَبَداً » ) * براى تأسيس معناى جديدى است نه تأكيد معناى ما قبل .\r\nمخفى نماند * ( « أَبَداً » ) * بمعنى دهر به كار رفته چنان كه در قاموس و غيره هست و نيز وصف استعمال شده چنان كه در نهج البلاغه خطبه 107 آمده : « انت الابد فلا امد لك » يعنى خدايا تو دائم و هميشگى هستى و براى تو زمان محدودى نيست . در اين استعمال هم ، معناى اصلى كه دوام باشد در نظر است .\r\n\r\n\r\n\r\nابراهيم :\r\nعليه السّلام جدّ اوّل حضرت رسول صلَّى الله عليه و آله و پيامبران بنى اسرائيل ، مورد تصديق مسلمين و يهود و نصارى است . نام مباركش 69 بار در قرآن مجيد آمده ، و دين مبين اسلام همان دين ابراهيم است * ( « ثُمَّ أَوْحَيْنا إِلَيْكَ أَنِ اتَّبِعْ مِلَّةَ إِبْراهِيمَ حَنِيفاً » ) * نحل : 123 اين پيامبر بزرك در شهر « اور » از شهرهاى بابل به دنيا آمد و نيز تولَّد او را در شهر « فدّام آرام » نوشته‌اند و در آنجا بزرگ شد و با بت پرستان بمبارزه برخاست و سپس بشام هجرت فرمود : قرآن مجيد قسمتهاى بزرگى از زندگى و مبارزات وى را براى معرّفى او و ارشاد ديگران نقل كرده است و ما بخشهائى از آن را در زير ميآوريم . نا گفته نماند :\r\n","description":"","footnote":"","page_name":" 4 ","page_number":12},
  {"content":"\r\nسليقهء ما در اين كتاب ، استخراج حالات پيامبران از قرآن است ، و بخرافات و اسرائيليات نيز كه در احوال آن بزرگواران بافته شده نظر خواهيم نمود .\r\n\r\n[ سير در آفاق 
  ]\r\nخداوند بابراهيم عليه السّلام رشد فكرى داد و او را بسوى حق هدايت فرمود . در قرآن مجيد ميخوانيم :\r\nابراهيم بپدرش آزر « 1 » گفت :\r\nآيا بتها را معبود ميگيرى ؟ من تو و قومت را در ضلالى آشكار ميبينم بدينسان حكومت و تدبير آسمانها و زمين را بابراهيم نشان ميدهيم ( روى عللى ) و تا از اهل يقين شود .\r\nچون تاريكى شب او را فرا گرفت ستاره‌اى ديد گفت : اين پروردگار من است و چون غروب كرد گفت :\r\nغروب كننده ها ( زوال پذيران ) را دوست نميدارم . و همين كه ماه را طالع ديد ، گفت : اين پروردگار من است و چون غروب كرد ، گفت : اگر پروردگارم مرا هدايت نكند حتما از گمراهان خواهم بود .\r\nو همين كه خورشيد را طالع ديد گفت : اين پروردگار من است ، اين از آن دو بزرگتر است و چون در افق ناپديد گرديد گفت : اى مردم ، من از آنچه شريك خدا قرار ميدهيد بيزارم ، من رو كردم بكسيكه آسمانها و زمين را آفريد ، مايل بحقّم و از مشركان نيستم . قوم با او بمحاجّه برخاستند ، گفت آيا با من در بارهء خدا كه هدايتم كرده محاجّه ميكنيد من از آنچه به خدا شريك مينگاريد بيم ندارم . . . چطور از بتهائى كه شريك خدا ميدانيد بترسم و شما بىدليل به خدا شريك ميانگاريد و نميترسيد ؟ . . . اينهاست حجّت ما كه بابراهيم در برابر قومش داديم « انعام : آيات 74 - 83 » بابراهيم از پيش ، درك و رشد داديم و به حال او دانا بوديم ، بپدرش و قومش گفت : اين تمثالها چيست كه بر\r\n\r\n","description":"","footnote":"\r\n« 1 » به « آزر » رجوع شود . آيا آزر پدر اصلى آنحضرت بود ، آيا استغفار آنحضرت براى او چه صورت داشت ؟ توضيح داده شده است .\r\n","page_name":" 5 ","page_number":13},
  {"content":"\r\nعبادت آنها كمر بسته‌ايد ؟ « انبياء :\r\n51 - 52 - اين آيات ترجمهء يك بخش از احوال اين پيامبر بزرگ است و از آنها سه مطلب بدست ميآيد .\r\nيكى اينكه خداوند بابراهيم - عليه السّلام رشد و درك عنايت فرمود و او به زودى دريافت كه پرستش بتها باطل و عارى از حقيقت است . آنچه نمىبيند و نمىفهمد و نميگويد و لا يضرّ و لا ينفع است چگونه قابل پرستش تواند بود ؟ لذا به آن مردم ميگفت :\r\nآيا اينها آنگاه كه ميخوانيد ميشنوند ؟\r\nيا بشما نفعى يا ضررى ميرسانند ؟\r\n« شعراء : 73 اين بود كه با بت پرستى به مبارزه برخاست .\r\nدوّم اينكه : ابراهيم عليه السّلام و بت پرستان در وجود خالق توافق داشتند و اختلاف در اين بود كه آفتاب و ماه و ستارگان و بتها در تدبير و ادارهء عالم تأثيرى دارند يا نه ؟ ابراهيم عليه السّلام ميخواست اثبات كند كه تدبير عالم مثل خلقت آن ، هر دو كار خداست اين مطلب از * ( « إِنِّي بَرِيءٌ مِمَّا تُشْرِكُونَ » ) * و از * ( « أَنَّكُمْ أَشْرَكْتُمْ بِالله » ) * آشكارا فهميده مىشود . اگر به خدا عقيده نداشتند گفتن اينكه : به خدا شريك قرار ميدهيد معنى نداشت . آنحضرت ميخواست بفهماند تا خلق و امر را از خدا بدانند و آنها زير بار نميرفتند لذاست كه ميفرمود « آنكه مرا آفريد هم او هدايتم مىكند . او اطعامم مىكند و سيرابم ميگرداند و چون مريض شوم شفايم مىبخشد و اوست كه مرا ميميراند و سپس زنده‌ام مىكند و از او انتظار دارم كه روز جزا گناهم را ببخشد « شعراء :\r\n78 - 82 .\r\nاينها براى آنست كه اثبات كند : تدبير و گرداندن كارهاى جهان مثل آفريدن ، كار خالق است و در نتيجه پرستش و عبادت نيز خاصّ اوست .\r\nو از اينكه مشركين و يا لا اقلّ بسيارى از آنها بوجود خدا عقيده داشتند ، و اختلاف بر سر تأثير بتها و اجسام طبيعى ديگر ( البتّه تأثير اجسام\r\n","description":"","footnote":"","page_name":" 6 ","page_number":14},
  {"content":"\r\nطبيعى بالاستقلال ) در امور عالم بود ، نبايد وحشت كرد . كه قرآن از مشركان نقل مىكند ميگفتند : * ( « ما نَعْبُدُهُمْ إِلَّا لِيُقَرِّبُونا إِلَى الله » ) * زمر 3 : * ( « هؤُلاءِ شُفَعاؤُنا عِنْدَ الله » ) * يونس : 18 * ( وَلَئِنْ سَأَلْتَهُمْ مَنْ خَلَقَ السَّماواتِ وَالأَرْضَ لَيَقُولُنَّ الله » ) * لقمان : 25 يعنى بتها را براى آن عبادت ميكنيم كه ما را پيش خدا مقرّب كنند . و اينان نزد خدا واسطه هاى مااند . و اى پيامبر اگر از آنها بپرسى آسمانها و زمين را كى آفريد ؟ حتما خواهند گفت :\r\nخدا .\r\nمطلب سوّم آنست كه نفى پرستش آفتاب و ماه نظير بتها ساده نبود و احتياج بتدبّر و تفكَّر داشت كه اوّلا ابراهيم خود يقين كند حكومت و تدبير دست خداست و آنها معبود و پروردگار نيستند * ( « لِيَكُونَ مِنَ الْمُوقِنِينَ » ) * ثانيا با پرستش آنها بمبارزه برخيزد لذا آنحضرت با رشد و دركيكه خدا داده بود طلوع و غروب و محكوم به حكم و مسلوب الاختيار بودن آنها را به حساب آورد و يقين كرد كه پروردگار نيستند و پروردگار همان خالق و آفرينندهء زمين و آسمانهاست و آنوقت گفت : * ( « يا قَوْمِ إِنِّي بَرِيءٌ مِمَّا تُشْرِكُونَ . إِنِّي وَجَّهْتُ وَجْهِيَ لِلَّذِي فَطَرَ السَّماواتِ وَالأَرْضَ » ) * .\r\nهيچ مانعى ندارد كه بگوئيم : ابراهيم عليه السّلام به خدا ايمان داشت و در بارهء ربوبيّت آفتاب و ماه و غيره كه مردم مىپرستيدند در كاوش و تحقيق بود و ابتدا در بارهء هر يك از آنها گفت : اين پرورش دهندهء من است سپس بحسابش رسيد و ديد هيچ يك ربّ نيست و آنگاه گفت : پروردگار من همان خالق من و آفرينندهء مخلوقات است . اگر به ظاهر قرآن دقّت كنيم و از حق گوئى باك ننمائيم مطلب همين است . از امام صادق عليه السّلام سئوال شد : آيا ابراهيم در گفتن هذا ربّى مشرك شد ؟\r\nفرمود : . . . اين از او شرك نبود زيرا او در طلب پروردگارش بود .\r\nچه مانعى دارد كه بگوئيم : ابراهيم عليه السّلام در همان وضع و در\r\n","description":"","footnote":"","page_name":" 7 ","page_number":15},
  {"content":"\r\nكاوش بود و گفت * ( « هذا رَبِّي » ) * و بعد بطلانش به روى روشن شد . مگر نه اين است كه همه با سير در آفاق و انفس بوجود خدا پى مىبرند ، مگر نه اين است كه خدا فرمود : * ( نُرِي إِبْراهِيمَ مَلَكُوتَ السَّماواتِ وَالأَرْضِ وَلِيَكُونَ مِنَ الْمُوقِنِينَ » ) * .\r\nممكن است بعضى ساده لوح چنين پندارد كه پيامبران عليهم السّلام همه چيز را از اوّل ميدانستند و يقين آنها بدون تفكَّر و تدبّر بود و احتياج به آن نداشتند . ما در مقابل اين سخن تفكَّر ، 15 سالهء حضرت رسول صلَّى الله عليه و آله را در كوه حراء و آيهء * ( « أَوْحَيْنا إِلَيْكَ رُوحاً مِنْ أَمْرِنا ما كُنْتَ تَدْرِي مَا الْكِتابُ وَلَا الإِيمانُ » ) * شورى :\r\n52 و آيهء * ( « تِلْكَ مِنْ أَنْباءِ الْغَيْبِ نُوحِيها إِلَيْكَ ما كُنْتَ تَعْلَمُها أَنْتَ وَلا قَوْمُكَ » ) * هود : 49 را دليل مياوريم كه صريحاند : حضرت رسول « ص » پيش از وحى از اين چيزها اطلاع نداشت .\r\nآرى خداوند ابراهيم عليه السّلام را هدايت كرد ولى با تفكَّر و تدبّر در امور عالم و ملكوت آسمانها و زمين . و سپس وحى آسمانى آن هدايت را محكمتر كرد .\r\n\r\n[ شكستن بتها 
  ]\r\nنادرهء ديگرى كه قرآن از اين مرد بزرك نقل مىكند شكستن بتها و تكَّه پاره كردن آنهاست چه تصميم بزرك و چه كار پر مخاطره‌اى ؟ ! ! چه شجاعت و اقدام مؤثّرى و ضربت مهلكى ؟ ! ! بازى با مقدّسات مردم آن هم مردم نادان مگر كار آسانى است ؟ ! ! هر چه بود آنحضرت خواست بتها را در هم شكند تا مردم بدانند : اين معبودهاى انگل حتى بدفاع از خود نيز قدرت ندارند .\r\nاو بپدرش و قومش گفت :\r\nاين صورتها چيست كه پرستش ميكنيد ؟ گفتند : پدران خود را در چنين كار يافته‌ايم ( و از آنها پيروى ميكنيم ) گفت : بى شك شما و پدرانتان در ضلالى آشكار بوده‌ايد .\r\nگفتند جدّى ميگوئى يا شوخى ميكنى ؟\r\nگفت : نه جدّى ميگويم ، اينها ربّ نيستند ربّ شما ربّ آسمانها و\r\n","description":"","footnote":"","page_name":" 8 ","page_number":16},
  {"content":"\r\nزمين است كه آنها را آفريده و من بر اين حقيقت گواهم انبياء :\r\n52 - 56 « آنگاه بستارگان نظر كرد ( عظمت و ملكوت خداوندى در نظرش مجسّم شد و نادانى مردم ناراحتش كرد ) گفت : * ( « إِنِّي سَقِيمٌ » ) * من پريشانم . روى از او بگردانيدند و پى كارشان رفتند . ابراهيم بسوى خدايانشان رفت ( پيشواى توحيد از ديدن آن مجسّمه هاى بىجان كه در اثر حكومت جهل ، مقام الوهيّت را احراز كرده بودند به سختى تكان خورد و بر آنها فرياد كشيد و گفت آيا نميخوريد ؟ ! ! چه شده چرا سخن نميگوئيد پس شروع كرد بكوبيدن آنها « صافات : 89 - 93 . » آنها را تكَّه تكَّه كرد و فقط بزرگشان را گذاشت كه شايد به دو مراجعه كنند ( مردم چون وارد بتخانه شدند و از ماجرى آگاهى يافتند ) گفتند كى با خدايان ما چنين كرده ؟ او بىشك ستمكار است گفتند : شنيديم جوانى ابراهيم نام آنها را ببدى ياد ميكرد . گفتند : او را بمحضر مردمان بياوريد ، تا گواهى دهند ( كه خدايان را ببدى ياد ميكرده و اين گواهى وسيلهء اقرار او باشد چون ابراهيم را آوردند ) گفتند :\r\nاى ابراهيم آيا تو با خدايان ما چنين كرده‌اى ؟ گفت : بلكه ( شاهد حال كه همه قطعه قطعه شده‌اند و بزرگشان سالم مانده ، نشان ميدهد كه ) بزرگشان اين كار را كرده است . از خودشان بپرسيد اگر سخن ميگويند . مردم بضميرهاى خود مراجعه كردند و گفتند : كه شما ستمگريد ( نه ابراهيم بعد باطلشان را بجاى حق گرفته و خود را در محاكمهء او ذى حق دانسته ) گفتند : تو ميدانى كه اينها سخن نميگويند ( و احاله بگفتگو با خدايان دليل آنست كه تو اين كار كرده‌اى ) گفت : پس جز خدا ، چيزى مىپرستيد كه نه سودى بشما مىرساند و نه زيانى مىزند ؟ ! ! قباحت بر شما و بر آنچه غير از خدا مىپرستيد آيا نمىفهميد ؟ ! ( از اين سخنان روشن شد كه ابراهيم در مقام دفاع از خود نيست و\r\n","description":"","footnote":"","page_name":" 9 ","page_number":17},
  {"content":"\r\nنميخواهد بگويد : من نكرده‌ام بلكه غرضش ابطال خدائى خدايان است ) .\r\nگفتند : اگر ميخواهيد مجازاتش كنيد ، او را بسوزانيد و خدايانتان را يارى كنيد ( تا در آينده كسى به اين فكر نيافتد و بدانند جزاى اهانت به خدايان سوزاندن است ) گفتيم :\r\nاى آتش بر ابراهيم خنك و سالم باش . خواستند با اين نيرنك او را مغلوب كنند ولى آنها را زيانكارتر كرديم * ( « فَجَعَلْناهُمُ الأَخْسَرِينَ » ) * انبياء : 58 - 70 . حقّانيّت ابراهيم كاملا روشن گرديد .\r\nتا اينجا آنچه زير عنوان سير در آفاق و شكستن بتها گفته شد ، متّخذ از قرآن مجيد و كاملا ساده و طبيعى است ، ولى براى توضيح بيشتر به سه مطلب از آنچه گذشت دوباره اشاره ميكنيم .\r\n1 - ابراهيم بآزر ، خطاب كرد . آيا آزر پدر اصلى آنحضرت بود يا جدّ امّى او ؟ اين مطلب در « آزر » تحقيق خواهد شد .\r\n2 - * ( « فَنَظَرَ نَظْرَةً فِي النُّجُومِ فَقالَ إِنِّي سَقِيمٌ » ) * صافات : 89 در ترجمهء اين آيه گفتيم كه : ابراهيم عليه السلام ، آنها را توبيخ كرد و از پرستيدن بتها بر حذر نمود ، آنگاه بستارگان نگاه كرد و عظمت خدا در نظرش مجسم شد و از نادانى آن قوم بر آشفت و گفت : من پريشان حالم . در لغت به مكان خوفناك و بقلب كينه ور مكان سقيم و قلب سقيم گفته شده است . لازم نيست « سقيم » را حتماً در آيه بمعنى مريض بگيريم و هيچ مانعى ندارد كه مراد از سقيم پريشان حالى باشد و مسلَّما ابراهيم در آنوقت ناراحت و پريشان حال بود و ايضا به نظر ميايد كه مراد از سقيم در آيهء * ( « فَنَبَذْناه بِالْعَراءِ وَهُوَ سَقِيمٌ » ) * صافات : 145 نيز پريشان حالى بوده باشد . يعنى يونس را از شكم ماهى بصحرا انداختيم و پريشان حال بود ، نه اينكه مريض و تبدار .\r\nدر اين صورت باحتمالات زيادى كه در بارهء آيهء فوق گفته شده\r\n","description":"","footnote":"","page_name":" 10 ","page_number":18},
  {"content":"\r\nاحتياجى نمىماند . اتفاقا پس از تحقيق در اين باره ديدم مرحوم مجلسى نيز در وجه چهارم از وجوهى كه براى آيهء شريفه ذكر كرده اين توجيه را فرموده‌اند ( بحار الانوار حالات حضرت ابراهيم عليه السلام ) .\r\n3 - * ( « قالَ بَلْ فَعَلَه كَبِيرُهُمْ هذا » ) * در بارهء اين آيه نيز سخنان بسيار گفته شده . در تفسير الميزان فرموده :\r\nگفت شاهد حال كه همه قطعه قطعه شده و بزرگشان سالم مانده نشان ميدهد كه بزرگشان اين كار كرده است و اين مقدّمه بود كه بعدا بگويد :\r\nاز خودشان بپرسيد . و اين خبر ، جدّى نيست بلكه براى الزام خصم است و اين گونه سخن در محاورات زياد است . انتهى .\r\nآرى بطور حتم اين گونه سخن گفتن براى الزام خصم و اثبات حق است و گرنه قرآن آن را به صورت قبول نقل نميكرد . كذب قبيح است كاذب مبغوض خداست . ولى ابراهيم عليه السلام خليل الله است و محبوب خداست * ( « وَاتَّخَذَ الله إِبْراهِيمَ خَلِيلًا » ) * نساء 125 * ( « قالَ لَه رَبُّه أَسْلِمْ قالَ أَسْلَمْتُ لِرَبِّ الْعالَمِينَ » ) * بقره :\r\n131 * ( « سَلامٌ عَلى إِبْراهِيمَ » ) * صافات :\r\n109 .\r\nوانگهى خود قرآن ميگويد ابراهيم خود اين نقشه را كشيد و بزرگشان را سالم گذاشت تا به دو رجوع كنند * ( « فَجَعَلَهُمْ جُذاذاً إِلَّا كَبِيراً لَهُمْ لَعَلَّهُمْ إِلَيْه يَرْجِعُونَ » ) * و در روايات اهل بيت عليهم السّلام در خصوص آيهء ما نحن فيه هست كه فرموده‌اند :\r\nو الله ابراهيم دروغ نگفت .\r\nدر صحيح بخارى جزء 4 باب قول الله * ( « وَاتَّخَذَ الله إِبْراهِيمَ خَلِيلًا » ) * و جزء 6 كتاب التفسير سورهء بنى اسرائيل و جزء 7 باب اتخاذ السرارى . و سنن ابى داود كتاب طلاق باب 16 و صحيح مسلم ج 2 باب فضائل ابراهيم و صحيح ترمذى كتاب تفسير سورهء انبياء حديث 3 از ابو هريره از رسول خدا صلَّى الله عليه و آله و سلَّم نقل شده كه : ابراهيم دروغ نگفت مگر در سه مورد ، دو تا براى خدا و\r\n","description":"","footnote":"","page_name":" 11 ","page_number":19},
  {"content":"\r\nيكى براى زنش ساره : آنجا كه در جواب بت پرستان گفت : * ( « إِنِّي سَقِيمٌ » ) * و آنجا كه پس از شكستن بتها گفت :\r\n* ( « بَلْ فَعَلَه كَبِيرُهُمْ » ) * و آنجا كه بپادشاه جبّار گفت : ساره خواهر من است .\r\nابن اثير در نهايه مادّهء سقم در توجيه آيهء * ( « إِنِّي سَقِيمٌ » ) * بعد از چند وجه ، گويد : صحيح آن است كه اين يكى از سه دروغ ابراهيم است دوّمى * ( « بَلْ فَعَلَه كَبِيرُهُمْ هذا » ) * سوّمى كه گفت : ساره خواهر من است .\r\nدر كامل ابن اثير ج 1 باب ذكر هجرة ابراهيم باز مىبينيم كه اين حديث از ابو هريره نقل شده است .\r\nقهرمان اين خرافه ، ابو هريرهء دوسى است . روسياهى و دروغ پردازى اين شخص حاجت ببيان ندارد . اوست كه با كعب الاحبار مىنشست و دروغهاى او را برسول خدا صلَّى الله عليه و آله مىبست تعجّب از نويسندگان اين كتابهاست كه فكر نكرده‌اند اين گونه خرافات با آيهء * ( « وَاتَّخَذَ الله إِبْراهِيمَ خَلِيلًا » ) * و ده ها آيات ديگر كه مقام شامخ ابراهيم عليه السّلام را روشن مىكند چگونه مىسازد ؟ ! ! ! آيا خدا از يكطرف ميفرمايد * ( « إِنَّما يَفْتَرِي الْكَذِبَ الَّذِينَ لا يُؤْمِنُونَ » ) * و از طرف ديگر ابراهيم دروغگو ( نعوذ با لله ) را خليل خود ميخواند ؟ ! ولى چون ابو هريره نقل كرده بايد دم نزد و قبول كرد هر چند بر خلاف قرآن باشد عجبا ؟ ! ! ! در تورات سفر پيدايش » باب 12 داستان مسافرت ابراهيم عليه السّلام بمصر نقل شده و در آنجاست كه ابراهيم گفت : اين خواهر من است در قرآن مجيد ذكرى از اين سفر و از اين سخن بميان نيامده و در كتابهائى امثال مروج الذهب و تاريخ يعقوبى نيز نقل نشده . ابو هريره نقل تورات را تا حدى رقيق كرده و به حضرت رسول صلَّى الله عليه و آله نسبت ميدهد و در همانجاست كه ابراهيم يكى از سه دروغ تاريخى خود را گفت و آن اين بود كه :\r\nساره خواهر من است كه بيم داشت اگر بگويد : زن من است در\r\n","description":"","footnote":"","page_name":" 12 ","page_number":20},
  {"content":"\r\nخطر بيافتد .\r\nجريان مسافرت ابراهيم عليه السّلام بمصر در روضهء كافى و در بحار ج 12 ص 45 طبع جديد نقل شده در طريق روايت ، ابراهيم بن ابى زياد كرخى كه توثيق نشده و سهل بن زياد واقع است و روايت حجيّت ندارد وانگهى در آن از دروغ خبرى نيست و در آن هست كه ابراهيم عليه السّلام فرمود : اين زن حرم من و دختر خالهء من است .\r\nناگفته نماند دانشمند محترم صدر بلاغى با آنكه در مقدّمهء كتاب قصص قرآن مينويسد : قصص قرآن تحريفات و اشتباهكاريهاى كتب عهد قديم و جديد را اصلاح فرموده و همچنين دانشمند محترم سيد باقر موسوى كه قصص قرآن محمّد احمد جاد المولى را ترجمه كرده ، هر دو در ضمن شرح حال ابراهيم عليه السّلام فصلى بنام « ابراهيم در مصر » منعقد كرده و بطور ارسال مسلَّم جريان ساره و قول ابراهيم عليه السّلام را كه : اين خواهر من است نقل كرده‌اند . حال آنكه گفتيم در قرآن از آن خبرى نيست و ريشهء آن از تورات است . آن هم در صورت بسيار ناروا . حال كه نام كتاب را قصص قرآن گذاشته‌اند لازم بود قصص قرآن بنويسند نه قصص تورات . البتّه هر دو كتاب مفيداند ولى اين لغزش و امثال آن را نميشود ناديده گرفت .\r\n\r\n[ قربانى 
  ]\r\nخداوند امتحان بزرگ و بى نظيرى براى ابراهيم عليه السّلام پيش آورد : امتحانيكه قرآن در خصوص آن فرمود * ( « إِنَّ هذا لَهُوَ الْبَلاءُ الْمُبِينُ » ) * راستى اين امتحان آشكارى است ، امتحانيكه سلم محض بودن ابراهيم و فرزندش را در فرمان خدا بر ملا ساخت . خدا در دوران پيرى بآنحضرت دو پسر داد بنام اسمعيل و اسحق چنان كه خود فرمود * ( « الْحَمْدُ لِلَّه الَّذِي وَهَبَ لِي عَلَى الْكِبَرِ إِسْماعِيلَ وَإِسْحاقَ » ) * ابراهيم : 39 . چون اسمعيل بحدّ تلاش و كوشش رسيد آن امتحان\r\n","description":"","footnote":"","page_name":" 13 ","page_number":21},
  {"content":"\r\nپيش آمد . بهتر است از زبان وحى بشنويم « ابراهيم گفت : من بسوى پروردگارم ميروم . او حتما راهنمائيم مىكند . پروردگارا فرزند نيكوكارى به من عنايت فرما . او را بپسرى بردبار بشارت داديم . چون بحدّ سعى و تلاش با پدرش ، رسيد ابراهيم گفت : اى پسر محبوبم من پى در پى در خواب مىبينم كه تو را سر ميبرم رأى تو چيست ؟\r\nگفت : پدرم بمأموريت خود عمل كن . حتما انشاء الله مرا بردبار خواهى يافت ( در اينجا معلوم شد ، اين فرزند لايق چه قدر عاقل و بردبار است و اين است معنى « غلام حليم » چون پدر بقربانى كردن و پسر به قربانى شدن تسليم گشتند و او را به پيشانى به زمين گذاشت ( تسليم و عظمت هر دو روشن شد ) و او را ندا كرديم : اى ابراهيم حقّا كه خواب خويش را راست كردى و بمرحلهء عمل آوردى ما نيكو كاران را همينطور پاداش ميدهيم ( همچنانكه خواب تو بمرحلهء عمل آمد ، تمام وعده هاى ما در بارهء نيكو كاران همانطور بمرحلهء عمل خواهد آمد ) راستى اين امتحان آشكارى است و به آن قربانى ، كشتار بزرگى را عوض داديم . . . سلام بر ابراهيم « صافات : 99 - 109 » در اينجا ذكر سه نكته لازم است .\r\n1 - مراد از كشتار عظيم در آيهء * ( « وَفَدَيْناه بِذِبْحٍ عَظِيمٍ » ) * كه عوض قربانى اسمعيل است باحتمال قوى ، كشتار بزرگ و همه سالهء عيد قربان است زيرا يكى از علل قربانى موسم حجّ زنده نگاه داشتن خاطرهء فداكارى ابراهيم عليه السّلام است . در روايت خصال صدوق و عيون اخبار الرضا عليه السّلام هست كه آنحضرت فرمود :\r\nهر قربانى كه در منى تا روز قيامت ذبح شود فديهء اسمعيل است ( بحار ج 12 ص 123 ) و در كتاب عيون اخبار الرضا اضافه شده كه قربانيهاى ديگر غير قربانى حجّ هم فديهء اسمعيل ميباشند .\r\n2 - روايت شده كه ابراهيم عليه السّلام در آن روز قوچى را ذبح . كرد\r\n","description":"","footnote":"","page_name":" 14 ","page_number":22},
  {"content":"\r\nبه نظر من اين عمل افتتاح كشتار بزرك بدست آن جناب بود . يعنى خدا قربانى عظيم و مستمرّ حجّ را عوض اسمعيل قرار داد و افتتاح آن را بابراهيم عليه السّلام محوّل كرد .\r\nبعضىها ميگويند : مراد از ذبح عظيم شهادت ابا عبد الله الحسين عليه السّلام و ياران اوست و نسبت آن را بروايت ميدهند . در روايات همچو مطلبى پيدا نكرديم . بلكه در حديث آمده كه شهادت امام حسين عليه السّلام از جانب خدا بابراهيم اعلام شد و آنحضرت محزون گرديد . خداوند فرمود : ثواب اين مانند ثواب حزنى است كه دوست داشتى كاش اسمعيل را ذبح ميكردى و در راه خدا غمگين ميشدى و به ثواب ميرسيدى .\r\nاين سخن چنان كه مىبينيم غير از آنست كه گفته شود : شهادت امام عليه السّلام و يارانش عوض اسمعيل است .\r\n3 - لازم نيست در اينجا از نسخ امر صحبت شود و بگوئيم : ابتدا ابراهيم بسر بريدن مأمور شد و سپس نسخ گرديد چنان كه در اين باره بتفصيل سخن گفته‌اند . زيرا تدبّر نشان ميدهد كه نسخى در كار نبوده و ابراهيم عليه السّلام عين آنچه را در خواب ديده انجام داده است . آنحضرت بفرزندش گفت : من در خواب مىبينم كه تو را سر ميبرم ، نه فرمود : ديدم كه سرت را بريدم .\r\nبعبارت ديگر تمام شدهء عمل را در خواب نديده بود . فرق هست ميان ايندو كه بگوئيم « ارى اذبحك » و « ارى ذبحتك » همان را كه در خواب ديده بود در ظاهر به عمل آمد . النهايه بايد گفت كه آن حضرت تصوّر ميكرد اين عمل قهرا بانجام خواهد رسيد ، ولى وحى صريح آن تصوّر را از بين برد . داستان اين قربانى در تورات نيز ( سفر پيدايش باب 22 ) نقل شده است .\r\n\r\n[ بناى كعبه 
  ]\r\nكعبه خانهء خدا و در عين حال خانهء مردم و براى مردم است * ( « أَوَّلَ بَيْتٍ وُضِعَ لِلنَّاسِ » ) * آل عمران :\r\n","description":"","footnote":"","page_name":" 15 ","page_number":23},
  {"content":"\r\n96 . تدبر در آيات روشن مىكند كه كعبه پيش از ابراهيم عليه السّلام بنا شده بود . آنحضرت آن را پس از خرابى تجديد ساختمان كرد و زن و فرزندش را در آن بيابان سكونت داد در حالى كه اثرى از آبادى در آنجا نبود . تا رفته رفته محلى آباد گرديد و محلّ تجمع مردم شد .\r\nآن بزرگوار در بناى كعبه و اسكان خانوادهء خود در آنجا جز رضاى خدا نظرى نداشت تفصيل اين قضايا در سوره هاى بقره و ابراهيم و حجّ مذكور است و در « كعبه » روشن خواهد شد .\r\nاعمال و مراسم فعلى حجّ ، مشروح احكام و دستورهاى حضرت ابراهيم است كه با وحى آسمانى توسّط فرزند بزرگوار آنحضرت حضرت محمّد بن عبد الله صلَّى الله عليه و آله و سلَّم پى ريزى شده است .\r\nگذشته از آنچه تاكنون نقل شد ، قرآن مبين نادره هاى ديگرى از ابراهيم عليه السّلام آورده است . از جمله زنده شدن چهار مرغ است در دست او ، كه بامر پروردگار براى اطمينان هر چه بيشتر آنحضرت در بارهء معاد ، زنده شدند « ابراهيم گفت : خدايا به من بنما كه چگونه مردگان را زنده ميكنى ؟ گفت :\r\nآيا تو هنوز ايمان نياورده‌اى ؟\r\nگفت : آرى ايمان آورده‌ام ولى ميخواهم قلبم آرام شود » الخ بقره :\r\n260 كلمهء * ( كَيْفَ تُحْيِ الْمَوْتى ) * صريح است در اينكه سئوال آنحضرت از كيفيّت احياء بود . اين مثل آنست كه كسى مثلا پالايشگاه آبادان را نديده ، به او آن را تعريف ميكنند او بوجود پالايشگاه يقين دارد ولى آرزو مىكند كه ايكاش با چشم خود آن را به بيند تا قلبش آرام و حسرتش از بين برود در صحيح مسلم ج 2 باب من فضائل ابراهيم ، از ابو هريره نقل شده كه رسول خدا صلَّى الله عليه و آله فرمود : ما بشكّ ( در امور معاد ) از ابراهيم احقّيم ، آنگاه كه گفت :\r\n* ( « رَبِّ أَرِنِي كَيْفَ تُحْيِ الْمَوْتى قالَ ) *\r\n","description":"","footnote":"","page_name":" 16 ","page_number":24},
  {"content":"\r\n* ( أَ وَلَمْ تُؤْمِنْ قالَ بَلى وَلكِنْ لِيَطْمَئِنَّ قَلْبِي » ) * بقره : 260 .\r\nعجبا . خداوند گواهى ميدهد كه ابراهيم ايمان داشت ولى ابو هريره او را در امر معاد مردّد ميداند و نعوذ با لله برسول خدا صلَّى الله عليه و آله و سلَّم نسبت شك ميدهد و ميگويد :\r\nاو به شك از ابراهيم سزاوارتر است ! ! سخن ابو هريره با موازين اسلامى و با * ( « آمَنَ الرَّسُولُ بِما أُنْزِلَ إِلَيْه مِنْ رَبِّه » ) * بقره : 285 چگونه ميسازد آيا رسول خدا در امر معاد ( معاذ الله ) مردّد بود ؟ ! ! .\r\nتورات در سفر پيدايش باب 17 آيهء 24 نقل مىكند : ابراهيم در نود سالگى خود را ختنه كرد . در صحيح مسلم ج 2 باب فضائل ابراهيم و بخارى جزء 4 باب * ( « وَاتَّخَذَ الله إِبْراهِيمَ خَلِيلًا » ) * نساء : 125 از ابو هريره نقل شده كه رسول خدا صلَّى الله عليه و آله و سلَّم فرمود :\r\nابراهيم در هشتاد سالگى ختنه كرد .\r\nبه نظر ميايد ابو هريره اين سخن را از كعب الاحبار گرفته و به حضرت رسول صلَّى الله عليه و آله و سلَّم نسبت داده است .\r\nاگر در آيات 75 تا 84 سورهء انعام دقت كنيم خواهيم ديد محاورهء ابراهيم عليه السّلام با قوم خود در بارهء اصنام و در نظر بستارگان و ماه و آفتاب و گفتن * ( « هذا رَبِّي » ) * و بعد ابطال آن ، همه در محل اصلى آن حضرت و قبل از خروج از بابل بوده است ، تاريخ يعقوبى و تاريخ كامل ابن اثير و مجمع البيان و مروج الذهب نيز چنين نوشته است در كتاب قصص قرآن تأليف دانشمند محترم آقاى صدر بلاغى و قصص قرآن محمد احمد جاد المولى كه دانشمند محترم آقاى سيد محمد باقر موسوى ترجمه كرده است . اين محاوره در شهر حرّان و با ستاره پرستان آن شهر نقل شده است و آنحضرت از وطن خود خارج شده و به شهر حرّان آمده بود . معلوم نيست اين مطلب از كجا گرفته شده\r\n","description":"","footnote":"","page_name":" 17 ","page_number":25},
  {"content":"\r\nو با ظاهر قرآن مخالف است .\r\nمستر هاكس در قاموس كتاب مقدّس ص 4 ميگويد : ابراهيم بانى و موجد و رئيس عظيم طايفهء يهود و بنى اسماعيل و ساير طوايف اعراب بود .\r\nمخفى نماند يهود براى اينكه خود را حقّ جلوه دهند ميگفتند :\r\nابراهيم از ماست و يهودى بود .\r\nنصارى نيز ميگفتند : چون با آمدن انجيل ، دين بنصرانيّت برگشت ، پس ابراهيم نصرانى است و از ما مىباشد . اين سخن دروغ است ، زيرا يهوديّت و نصرانيّت بعد از نزول تورات و انجيل پيدا شده و ابراهيم عليه السّلام پيش از آن دو بود قرآن فرمايد « اى اهل كتاب چرا در بارهء ابراهيم محاجّه ميكنيد ( و هر يك او را از خود مىپنداريد ) حال آنكه تورات و انجيل بعد از او نازل شده آيا نمىفهميد ؟ * ( « ما كانَ إِبْراهِيمُ يَهُودِيًّا وَلا نَصْرانِيًّا وَلكِنْ كانَ حَنِيفاً مُسْلِماً وَما كانَ مِنَ الْمُشْرِكِينَ » ) * آل عمران : 65 - 67 صاحب قاموس كتاب مقدس در اسناد پايه گذارى يهوديّت بابراهيم ، اشتباه كرده است .\r\nآنچه تا اينجا در باره حضرت ابراهيم عليه السّلام گفته شد همه استخراج از قرآن مبين است ، در نقل حالات انبياء به قرآن مجيد نظر مستقلّ داريم لازم است مسلمانان در شناختن انبياء الله كه مردان پاك و معلَّمين بشراند دقّت بيشتر بخرج دهند و پى نقلهائى كه شايد بيشتر از اسرائيليات باشند نروند و نيز از سنّت قطعيّه استفاده كنند . نادره هاى ديگرى نيز از ابراهيم عليه السّلام در قرآن هست ولى ما به آنچه نقل كرديم اكتفا ميكنيم هر چه تورات و ابو هريره ها در بارهء پيامبران پاك بگويند تا قرآن و سنت قطعيه تأييد نكند اعتبار ندارد .\r\n\r\n\r\n\r\nاباق :\r\nرفتن در حال خشم .\r\n* ( « إِذْ أَبَقَ إِلَى الْفُلْكِ الْمَشْحُونِ » ) * صافّات : 140 يعنى آنگاه كه يونس در حال خشم و نارضائى به طرف كشتى پر شده رفت . اكثر اهل لغت اباق را فرار\r\n","description":"","footnote":"","page_name":" 18 ","page_number":26},
  {"content":"\r\nمعنى كرده‌اند گويند : ابق العبد يعنى غلام از آقايش فرار كرد . ولى قاموس آن را رفتن بدون ترس و زحمت و نيز رفتن پس از مخفى شدن نوشته است . با در نظر گرفتن آيهء * ( « وَذَا النُّونِ إِذْ ذَهَبَ مُغاضِباً » ) * انبياء : 78 كه ظاهرا عبارت اخراى * ( « إِذْ أَبَقَ إِلَى الْفُلْكِ » ) * است ، روشن مىشود كه ابق بمعنى رفتن در حال خشم و قهر است و سخن قاموس درست است با اضافهء قيد ناراحتى و انزجار . و اينكه اباق را بمعنى فرار گفته‌اند و عبد آبق بغلام فرار كننده اطلاق شده ، منظور دويدن و فرار نيست بلكه رفتن در حال قهر از مولاى خود است .\r\n\r\n\r\n\r\nابِلِ :\r\nبكسر الف * ( « أَ فَلا يَنْظُرُونَ إِلَى الإِبِلِ كَيْفَ خُلِقَتْ » ) * غاشيه : 17 ابل بمعنى مطلق شتر است اعمّ از نر و ماده و از هر جنس كه باشد و لفظ آن مفرد است و دلالت بر جنس دارد . چنان كه جمل شتر نر ، و ناقه شتر ماده است . ابل فقط دو بار در قرآن مجيد آمده است انعام :\r\n144 ، غاشيه : 17 .\r\n\r\n\r\n\r\nابابيل :\r\nدسته ها و گروه ها .\r\nبقول كسائى مفرد آن ابول است مثل عجول ( مجمع البيان ) راغب مينويسد : مفرد آن ابيل است و گفته‌اند : اسم جمع است و از خود مفرد ندارد * ( « وَأَرْسَلَ عَلَيْهِمْ طَيْراً أَبابِيلَ » ) * فيل : 3 ابابيل حال است از طيراً و يا صفت آن است يعنى بر آنها مرغانى را فرستاد در حالى كه دسته ها و گروه ها بودند . در افواه عوام هست كه ابابيل علم جنس مرغانى است كه بر سر لشگريان ابرهه سنگ ريختند ، ولى اين كلمه چنان كه گفتيم وصف و بمعنى گروه ها و دسته هاست .\r\nدر تفسير برهان از امام باقر عليه السّلام نقل است كه هر پرنده سه سنگ در چنگال و منقار خود داشت . سنگها را به روى لشگريان ريختند ، در اثر آن در ميان آنها مرض آبله پديد آمد و پرندگان بدان وسيله هلاكشان كردند و پيش از آن آبله در آنجا ديده نشده بود\r\n","description":"","footnote":"","page_name":" 19 ","page_number":27},
  {"content":"\r\n. . . . ابن اثير در تاريخ كامل ج 1 ص 263 مينويسد : بيشتر اهل تاريخ بر آنند كه حصبه و آبله اوّلين بار در عرب بعد از واقعهء فيل ديده شد .\r\nنگارنده گويد : به نظر ميآيد كه اين پرندگان از بحر احمر آمده و سنگريزه هايشان با ميكرب حصبه و آبله آلوده بوده است و بر اثر ريختن آنها اين دو مرض در ميان لشگريان بروز كرده و خداوند به اين طريق آنها را تار و مار نموده است .\r\nدر بعضى از روايات فريقين هست كه سنگريزه ها بسر هر كه مىخورد از دبرش بيرون ميشد و الله العالم .\r\n\r\n\r\n\r\nابْ :\r\nپدر . بزرگ قوم .\r\nمصلح . راغب گويد : پدر و نيز هر كه سبب اصلاح ، يا ايجاد و ظهور چيزى بشود نسبت به آن اب ( پدر ) است بدين علَّت حضرت رسول صلَّى الله عليه و آله بعلى گفت :\r\n« انا و انت ابوا هذه الامّة » و به آنكه از ميهمانان پذيرائى كند ابو الاضياف و به آنكه آتش جنگ بر افروزد ابو الحرب گويند . . . بمعلَّم نيز اب گفته‌اند ( مفردات ) تفصيل اين سخن در « آزر » خواهد آمد « ابت » بكسر تاء اصلش ابى است ياء متكلم بتاء عوض شده است مثل * ( « يا أَبَتِ لا تَعْبُدِ الشَّيْطانَ » ) * مريم : 44 .\r\n\r\n\r\n\r\nاباءِ :\r\nامتناع . خوددارى .\r\nراغب آن را امتناع شديد گفته و در قاموس بمعنى كراهت مطلق است مىشود گفت كه سخن راغب قريب بتحقيق است زيرا لازم است با امتناع فرق مختصرى داشته باشد .\r\nناگفته نماند علت اباءِ و امتناع گاهى خودپسندى و تكبر است نظير * ( « إِلَّا إِبْلِيسَ أَبى وَاسْتَكْبَرَ » ) * بقره : 34 علت امتناع ابليس لعين همان خود پسندى و استكبار بود .\r\nگاهى سبب آن عدم قدرت است چنان كه از كريمهء * ( « عَرَضْنَا الأَمانَةَ عَلَى السَّماواتِ وَالأَرْضِ وَالْجِبالِ فَأَبَيْنَ أَنْ يَحْمِلْنَها وَأَشْفَقْنَ مِنْها » ) * احزاب : 72 استفاده مىشود و ممكن است علت آن بى اعتنائى باشد كه نوعى از خود پسندى است\r\n","description":"","footnote":"","page_name":" 20 ","page_number":28},
  {"content":"\r\nچنان كه در آيهء * ( « فَأَبى أَكْثَرُ النَّاسِ إِلَّا كُفُوراً » ) * اسراء : 89 به نظر ميرسد از صدر آيه كه در بارهء معاد است روشن مىشود كه انكار و امتناع مردم در اثر بى اعتنائى است .\r\n\r\n\r\n\r\nاتى :\r\nاتيان بمعنى آمدن و آوردن هر دو آمده است مانند * ( « أَتى أَمْرُ الله فَلا تَسْتَعْجِلُوه » ) * نحل : 1 يعنى امر خدا آمد آن را بعجله نخواهيد و مثل * ( « وَاللَّاتِي يَأْتِينَ الْفاحِشَةَ مِنْ نِسائِكُمْ » ) * نساء : 15 يعنى زنانى كه زنا مياورند در تفسير الميزان ذيل آيهء فوق هست « يُقالُ اتاه وَاتى بِه اى فَعَلَه » آن در قرآن مجيد اغلب بمعنى آمدن به كار رفته و بمعنى آوردن خيلى كم آمده است .\r\nآتى يؤتى ايتاء از باب افعال بمعنى دادن و عطا كردن است مثل * ( « وَآتَى الْمالَ عَلى حُبِّه ) * وَ * ( أَقامَ الصَّلاةَ وَآتَى الزَّكاةَ ) * - و * ( آتاه الله الْمُلْكَ ) * - و * ( آتُوهُمْ مِنْ مالِ الله ) * - و * ( آتاكُمْ مِنْ كُلِّ ما سَأَلْتُمُوه » ) * در آياتيكه * ( « أُوتُوا الْكِتابَ » ) * و نظير آن واقع شده بايد در ترجمه گفت : كسانى كه به آنها كتاب داده شده است زيرا در آياتى نظير * ( « الَّذِينَ أُوتُوا الْكِتابَ ) * . . . * ( الَّذِينَ أُوتُوا الْعِلْمَ وَالإِيمانَ » ) * مفعول اول نائب فاعل و تقديرش « آتاهم الله الكتاب - آتاهم الله العلم » مىباشد .\r\n\r\n\r\n\r\nاثاث :\r\n* ( « أَثاثاً وَمَتاعاً إِلى حِينٍ » ) * نحل : 80 اهل لغت اثاث را اسباب خانه معنى كرده‌اند ، راغب قيد كثرت را بر آن افزوده و گويد ريشهء آن از « اثّ اذا كثر و تكاثف » است و بهر مال كه زياد باشد اثاث گفته شده و گويند اثاث آن است كه براى مصرف و استفاده است نه براى تجارت ( اقرب الموارد ) در آيهء * ( « أَثاثاً وَمَتاعاً إِلى حِينٍ » ) * مجمع البيان آن را اسباب خانه گرفته و در آيهء * ( « وَكَمْ أَهْلَكْنا قَبْلَهُمْ مِنْ قَرْنٍ هُمْ أَحْسَنُ أَثاثاً وَرِءْياً » ) * مريم : 74 به نظر ميايد كه بمعنى اسباب زندگى باشد يعنى پيش از آنها مردمان بسيارى هلاك كرده‌ايم كه از حيث وسائل زندگى و منظر بهتر بودند .\r\nدر الميزان فرموده : متاع از اثاث اعمّ است بمطلق آنكه مورد\r\n","description":"","footnote":"","page_name":" 21 ","page_number":29},
  {"content":"\r\nبهره است گفته مىشود و مخصوص باسباب خانه نيست .\r\n\r\n\r\n\r\nاثَر :\r\nنشانه . در قاموس باقى ماندهء شيئى گفته است . بطور كلَّى اثر عبارت است از علامت و نشانه ايكه از چيزى يا از كسى باقى ماند خواه بنائى باشد يا دينى يا بدعتى يا جاى پائى و يا غير از اينها آنجا كه آمده * ( « نَحْنُ نُحْيِ الْمَوْتى وَنَكْتُبُ ما قَدَّمُوا وَآثارَهُمْ » ) * يس :\r\n12 مراد اعمال و كارها و سنّتهائى است كه از انسانها باقى مىماند .\r\nو در كريمهء * ( « إِنَّا وَجَدْنا آباءَنا عَلى أُمَّةٍ وَإِنَّا عَلى آثارِهِمْ مُقْتَدُونَ » ) * زخرف :\r\n23 مراد طريقه است . يعنى ما پدران خود را بر دينى و طريقه‌اى يافتيم و ما آثار و باقى ماندهء آنها كه همان طريقه ءشان است پيروى خواهيم كرد .\r\nاثر را بعد و پشت سر نيز معنى كرده‌اند گويند « خرج في اثره » يعنى در پى او خارج شد شخص سابق كه رفته ، راه و جاى قدمهايش علامت و باقى ماندهء اوست و آنكه از پس وى خارج مىشود در علامت و نشانهء او قدم بر ميدارد . موسى در بارهء قومش به خدا عرض مىكند * ( « هُمْ أُولاءِ عَلى أَثَرِي » ) * طه : 84 قوم من پشت سر مناند يعنى آن هفتاد نفر براهيكه من پيموده‌ام قدم خواهند گذاشت و در « طور » به من خواهند رسيد . در آيهء * ( « وَقَفَّيْنا عَلى آثارِهِمْ بِعِيسَى ابْنِ مَرْيَمَ » ) * مائده : 46 مراد از آثار همان دين و طريقهء توحيد است كه اثر پيامبران گذشته است يعنى عيسى بن مريم را در پى آنها و بر دين آنها فرستاديم .\r\nدر كريمهء * ( « ائْتُونِي بِكِتابٍ مِنْ قَبْلِ هذا أَوْ أَثارَةٍ مِنْ عِلْمٍ » ) * احقاف :\r\n4 بمعنى بقيّه و نشانه است يعنى كتابى غير از اين و يا نشانه‌اى از علم كه اثر گذشتگان است بياوريد .\r\nدر جريان سامرى آمده كه او بموسى گفت * ( « فَقَبَضْتُ قَبْضَةً مِنْ أَثَرِ الرَّسُولِ فَنَبَذْتُها » ) * طه : 96 مراد از اثر ، چنان كه از ابو مسلم اصفهانى و فخر رازى نقل شده دين موسى و مراد از رسول خود موسى است\r\n","description":"","footnote":"","page_name":" 22 ","page_number":30},
  {"content":"\r\nيعنى من مقدارى از دين تو را قبول كردم و سپس آن را بدور افكندم و معنى * ( « بَصُرْتُ بِما لَمْ يَبْصُرُوا بِه » ) * در صدر آيه آن است كه من بطلان دين تو را دريافتم ولى اين مردم ندانستند ولى باز اين ترجمه داراى اشكال است و دلچسب نيست و الله العالم .\r\nو در بارهء آنكه سامرى از جاى پاى مركب جبرئيل خاك زنده شده را برداشت و مراد از اثر در آيه جاى پاى مركب و مراد از رسول ، جبرئيل است يك روايت مرسلهء از على بن ابراهيم نقل شده ( تفسير برهان ذيل آيه ) و چند روايت در الدر المنثور و غيره آمده ولى بعيد به نظر ميايد و در ذيل روايت هست كه در اثر زدن خاك مزبور بگوساله در بدن آن مو روئيد و اين عجيبتر است در مجسّمه ايكه از طلا ساخته شده چطور مو ميرويد ؟ ! ! وانگهى آنوقت كه مركب جبرئيل وارد آب شد بنى اسرائيل از آب گذشته بودند سامرى در آنجا نبود كه خاك را ببيند و بردارد و الله العالم .\r\n\r\n\r\n\r\nآثر\r\nيؤثر از باب افعال يعنى برگزيدن و اختيار كردن است مثل * ( « وَآثَرَ الْحَياةَ الدُّنْيا » ) * نازعات : 38 يعنى زندگى دنيا را برگزيد و مثل * ( « وَيُؤْثِرُونَ عَلى أَنْفُسِهِمْ وَلَوْ كانَ بِهِمْ خَصاصَةٌ » ) * حشر : 9 راغب در مفردات گويد : استعمال اثر در تفضّل و برگزيدن بطور استعاره است .\r\n\r\n\r\n\r\nاثْل :\r\n* ( « ذَواتَيْ أُكُلٍ خَمْطٍ وَأَثْلٍ » ) * سباء : 16 اثل بمعنى درخت گز است در برهان قاطع ذيل اثل مينويسد : نوعى از درخت گز را گويند و در ذيل گز گويد : گز درختى است كه بيشتر در كناره هاى آب و رودخانه رويد و آن را به عربى طرفاء گويند . در كتب لغت عرب گفته‌اند اثل درخت طرفاء و يا نوعى از آن است . در مجمع البحرين هست :\r\n« انّ منبر النبىّ كانَ من اثلِ الغابة » منبر رسول خدا صلَّى الله عليه و آله و سلَّم از درخت گز بيشه بود . در نهايه گفته : آن غيضه‌اى بود در 9 ميلى مدينه . غيضه محلى است كه آبش فرو رفته و در آن\r\n","description":"","footnote":"","page_name":" 23 ","page_number":31},
  {"content":"\r\nدرخت روئيده باشد ( بيشه ) معنى آيه در « خمط » ديده شود .\r\n\r\n\r\n\r\nاثم :\r\nگناه - خمر - قمار كار حرام - ( قاموس ) نام كارهائى است كه از ثواب باز ميدارند ( مفردات ) به نظر ميايد كه معنى اصلى اثم ، ضرر باشد در قرآن ميخوانيم * ( « يَسْئَلُونَكَ عَنِ الْخَمْرِ وَالْمَيْسِرِ قُلْ فِيهِما إِثْمٌ كَبِيرٌ وَمَنافِعُ لِلنَّاسِ وَإِثْمُهُما أَكْبَرُ مِنْ نَفْعِهِما » ) * بقره : 219 از تو از خمر و قمار ميپرسند ، بگو در آن دو ضررى بزرگ و نيز منافعى براى مردم هست ولى ضررشان از نفعشان بيشتر است . از مقابلهء اثم با منافع و اثمهما بانفعهما بدست ميايد كه معنى اصلى آن ضرر است زيرا هميشه ضرر مقابل نفع است . در المنار ذيل آيهء فوق گويد : اثم هر آنچيزى است كه در آن ضرر و زيان باشد .\r\nدر اين صورت بگناه و قمار و خمر و مطلق كار حرام از آنجهت اثم گفته شده كه ضرراند و از خير باز ميدارند .\r\n\r\nاثام\r\nدر آيهء * ( « يَلْقَ أَثاماً » ) * فرقان : 68 بمعنى عذاب و عقوبت است ، گويا به عذاب از آنجهت اثام اطلاق شده كه مسبّب از اثم است و از باب تسميهء مسبّب باسم سبب است\r\n\r\nآثم\r\nيعنى : گناهكار - به ضرر افتاده .\r\n* ( « وَمَنْ يَكْتُمْها فَإِنَّه آثِمٌ قَلْبُه » ) * بقره :\r\n283 هر كه كتمان شهادت كند قلبش گناهكار است . اثيم صيغهء مبالغه است * ( « وَيْلٌ لِكُلِّ أَفَّاكٍ أَثِيمٍ » ) * جاثية :\r\n7 .\r\n\r\nتأثيم\r\nنسبت دادن گناه به ديگرى است * ( « لا يَسْمَعُونَ فِيها لَغْواً وَلا تَأْثِيماً » ) * واقعه : 25 يعنى در بهشت بيهوده و نسبت دادن گناه به يكديگر نميشنوند كلمهء اثم با سائر مشتقات آن 48 بار در قرآن به كار رفته است .\r\n\r\n\r\n\r\nاجاج\r\n- آب شور كه بتلخى زند * ( « هذا عَذْبٌ فُراتٌ سائِغٌ شَرابُه وَهذا مِلْحٌ أُجاجٌ » ) * فاطر : 12 ثعالبى در سرّ الادب گويد : اجاج آب شورى است كه بتلخى زند و در قاموس گويد : مآءِ اجاج آبى است كه شور و تلخ باشد * ( « لَوْ نَشاءُ جَعَلْناه أُجاجاً » ) * واقعه : 70 اگر ميخواستيم\r\n","description":"","footnote":"","page_name":" 24 ","page_number":32},
  {"content":"\r\nآن را ( آب باران ) تلخ و شور قرار ميداديم و وقت تبخير ، املاح دريا با آن تبخير ميشد چرا شكر نميكنيد ؟ ! اين كلمه در كلام الله مجيد سه بار آمده است : فرقان : 53 ، فاطر :\r\n12 ، واقعه : 70 .\r\n\r\n\r\n\r\nاجْر :\r\nمزد ، ثواب و پاداش كه در مقابل عمل نيك به انسان ميرسد اجير : كسى كه در مقابل مزد كار مىكند .\r\nاستيجار بمزدورى گرفتن در قرآن مجيد به ثواب آخرت و دنيا هر دو اطلاق شده است * ( « وَلأَجْرُ الآخِرَةِ أَكْبَرُ » ) * نحل : 41 * ( « وَآتَيْناه أَجْرَه فِي الدُّنْيا » ) * عنكبوت : 27 . و نيز بمهريّهء زنان اجر گفته شده * ( « وَآتُوهُنَّ أُجُورَهُنَّ بِالْمَعْرُوفِ » ) * نساء : 25 .\r\nراغب در مفردات تصريح مىكند كه : اجر فقط در مزد عمل خوب گفته مىشود بر خلاف جزاء كه در عمل خوب و بد هر دو استعمال مىشود ناگفته نماند در تمام قرآن كريم ، اجر در مقابل عمل نيك استعمال شده حتى در آيهء * ( « فَلَمَّا جاءَ السَّحَرَةُ قالُوا لِفِرْعَوْنَ أَ إِنَّ لَنا لأَجْراً » ) * شعراء : 41 زيرا كه ساحران عمل خويش را آنوقت خوب ميدانستند در آيهء * ( « كُلُّ نَفْسٍ ذائِقَةُ الْمَوْتِ وَإِنَّما تُوَفَّوْنَ أُجُورَكُمْ » ) * آل عمران : 185 به نظر ميايد مراد از اجور اعمّ باشد مجمع البيان در تفسير آيه ميگويد :\r\nبجزاى اعمالتان ميرسيد خير باشد خير ، شرّ باشد شرّ ، در تفسير بيضاوى و كشّاف نيز شامل جزاء اعمال نيك و بد دانسته‌اند .\r\nاما نميشود اين آيه را از قاعدهء كلَّى كه راغب تصريح كرده مستثنى دانست ، مخصوصا كه در قرآن فقط در يكجاست . به نظر ميايد كه : مراد از آيهء شريفه تشويق باشد كه : كار خوب كنيد زيرا پاداش آن را فقط در قيامت تمام و كامل خواهيد ديد و هيچ مانعى از اين معنى به نظر نميرسد كلمهء اجر با سائر صيغ آن 110 بار در قرآن آمده است .\r\n\r\n\r\n\r\nاجَل :\r\nمدّت معيّن و آخر مدّت .\r\nراغب در مفردات گويد : اجل مدّتى است كه براى چيزى معين شود و اجل انسان مدّت حيات اوست .\r\n","description":"","footnote":"","page_name":" 25 ","page_number":33},
  {"content":"\r\nقاموس آن را مدّت شيىء و آخر مدت معنى كرده . بنا بر اين ، اجل دو معنى دارد ، مدّت معين و آخر مدّت .\r\nو شايد استعمال آن در آخر مدت بطور مجاز باشد و مىشود گفت كه معناى اصلى آن تمام مدت است و اغلب استعمال آن در اين معنى است در آياتى نظير * ( « لِيُقْضى أَجَلٌ مُسَمًّى ) * - . . . * ( لِكُلِّ أُمَّةٍ أَجَلٌ ) * - . . . * ( لِكُلِّ أَجَلٍ كِتابٌ ) * - . . . * ( فَلَمَّا قَضى مُوسَى الأَجَلَ ) * . . . - * ( أَيَّمَا الأَجَلَيْنِ قَضَيْتُ » ) * و . . . مراد تمام مدت است .\r\nدر آيهء * ( « إِذا تَدايَنْتُمْ بِدَيْنٍ إِلى أَجَلٍ مُسَمًّى فَاكْتُبُوه » ) * بقره : 282 و آيهء * ( « مَنْ كانَ يَرْجُوا لِقاءَ الله فَإِنَّ أَجَلَ الله لَآتٍ » ) * ( عنكبوت : 5 ) در الميزان فرموده هر دو بمعنى آخر مدت است ( ج 7 ص 6 ) ولى به نظر ميايد كه مراد از اجل الله روز قيامت باشد يعنى هر كه اميدوار لقاء الله است زمان لقاء الله حتما خواهد آمد چنان كه در الميزان ج 16 ص 105 فرموده است .\r\nدر كريمهء * ( « وَأَنْ عَسى أَنْ يَكُونَ قَدِ اقْتَرَبَ أَجَلُهُمْ » ) * اعراف : 185 ممكن است مراد آخر مدت باشد يعنى آخر عمرشان نزديك است و شايد مراد تمام مدت باشد يعنى نزديك است كه اجلشان ( عمرشان ) تمام شود در مجمع البيان آن را وقت مرگ گرفته يعنى : مدتى كه با مرگ شروع مىشود .\r\nروشنترين محلَّى كه اجل را بمعنى آخر مدت گرفته‌اند آيهء * ( « فَإِذا بَلَغْنَ أَجَلَهُنَّ فَأَمْسِكُوهُنَّ بِمَعْرُوفٍ أَوْ فارِقُوهُنَّ بِمَعْرُوفٍ » ) * ( طلاق : 2 ) است گفته‌اند : يعنى چون زنان به آخر وقت عدّه رسيدند آنها را بشايستگى نگاه داريد ( رجوع كنيد ) و يا بشايستگى از آنها جدا شويد ناگفته نماند : اگر اجلهنّ را آخر وقت عدّه بدانيم لازم ميايد كه پيش از آن رجوع جايز نباشد ، حال آنكه آيهء * ( « وَالْمُطَلَّقاتُ يَتَرَبَّصْنَ بِأَنْفُسِهِنَّ ثَلاثَةَ قُرُوءٍ ) * . . . * ( وَبُعُولَتُهُنَّ أَحَقُّ بِرَدِّهِنَّ فِي ذلِكَ » ) * ( بقره 228 ) دالّ بر جواز رجوع در تمام اوقات عدّه است * ( « ذلِكَ » ) * اشاره به * ( « ثَلاثَةَ قُرُوءٍ » ) *\r\n","description":"","footnote":"","page_name":" 26 ","page_number":34},
  {"content":"\r\nاست و معنى آيه اين است : زنان مطلَّقه بايد تا سه پاكى از شوهر كردن خوددارى كنند . . . و شوهرهايشان سزاوارتراند كه در اين مدت آنها را بنكاح اول برگردانند و رجوع كنند .\r\nو آنگهى از * ( « فَأَمْسِكُوهُنَّ ) * . . .\r\n* ( أَوْ فارِقُوهُنَّ » ) * استفاده مىشود كه شخص در يك زمان ميان امساك و مفارقت مخيّر است ولى چنان كه ميدانيم در آخر وقت فقط اختيار رجوع دارد و بعد از انقضاء عدّه فقط اختيار جدا شدن . مگر آنكه بگوئيم :\r\nچون به آخر مدّت رسيدند يا رجوع كنيد و يا منتظر باشيد تا عدّه منقضى شود و آنوقت جدا شويد ، اين هم احتياج بتقدير دارد .\r\nبه نظر ميايد كه مراد از اجل در آيه تمام مدت و مراد از بلوغ اجل تمام شدن آن و مراد از * ( فَأَمْسِكُوهُنَّ ) * نگاه داشتن با عقد جديد است يعنى چون مدتشان تمام شد بشايستگى با عقد جديد آنها را نگاه داريد و يا جدا شويد « 1 » آيهء * ( « لِكُلِّ أُمَّةٍ أَجَلٌ فَإِذا جاءَ أَجَلُهُمْ لا يَسْتَأْخِرُونَ ساعَةً وَلا يَسْتَقْدِمُونَ » ) * اعراف : 34 كه چندين بار در قرآن مجيد تكرار شده صريح است در اينكه امّتها نيز مدّت معيّن دارند و چون مدّتشان سر آمد از بين خواهند رفت مانند قوم نوح ، عاد ، ثمود و اقوام ديگر كه نامشان در تاريخ مانده است ممكن است مدت ملَّتى تا آخر دنيا باشد مانند امّت اسلام و اين امر آن را از داراى مدّت بودن خارج نميكند النهايه مدتش دراز است . در تفسير الميزان است آيهء * ( « وَأَلْقَيْنا بَيْنَهُمُ الْعَداوَةَ وَالْبَغْضاءَ إِلى يَوْمِ الْقِيامَةِ » ) * ( مائده : 64 ) دلالت دارد كه امّت يهود تا قيامت باقى\r\n\r\n","description":"","footnote":"\r\n« 1 » چنان كه نظير اين كلمه در بارهء عدّهء وفات آمده و مراد از آن تمام شدن مدت است آيهء 234 بقره چنين است : * ( « يَتَرَبَّصْنَ بِأَنْفُسِهِنَّ أَرْبَعَةَ أَشْهُرٍ وَعَشْراً فَإِذا بَلَغْنَ أَجَلَهُنَّ فَلا جُناحَ عَلَيْكُمْ فِيما فَعَلْنَ فِي أَنْفُسِهِنَّ »\r\nيعنى چون مدتشان سر آمد بر شما در آنچه ميكنند گناهى نيست .\r\n","page_name":" 27 ","page_number":35},
  {"content":"\r\nخواهد ماند . نگارنده گويد نظير آن ، آيهء * ( « فَأَغْرَيْنا بَيْنَهُمُ الْعَداوَةَ وَالْبَغْضاءَ إِلى يَوْمِ الْقِيامَةِ » ) * ( مائده 14 ) است كه راجع بنصارى مىباشد .\r\nعلى هذا قوم يهود و نصارى تا قيامت خواهند ماند زيرا بودن دشمنى ميان آنان تا روز قيامت ، مستلزم آنست كه تا قيامت بمانند . در دوران حكومت جهانى اسلام كه بدست امام زمان عليه السّلام تشكيل خواهد شد ، يهود و نصارى قهرا به صورت اقليّت خواهند ماند نه اينكه بكلَّى بر چيده خواهند شد و الله العالم .\r\nگذشته از اينها بتصريح قرآن ، زمين ، آسمان ، خورشيد و تمام عالم داراى اجل و مدت معيناند و در انقضاء آن ناقوس مرگشان بصدا در خواهد آمد * ( « ما خَلَقَ الله السَّماواتِ وَالأَرْضَ وَما بَيْنَهُما إِلَّا بِالْحَقِّ وَأَجَلٍ مُسَمًّى » ) * ( روم : 8 ) خدا آسمانها و زمين و آنچه در ميان آن دو است جز به حق و مدت معين نيافريد نظير اين آيه در سورهء احقاف :\r\n3 ، سورهء لقمان : 29 ، رعد : 2 فاطر : 13 و سورهء زمر : 5 نيز آمده است .\r\nدر كتاب آغاز و انجام جهان تأليف آقاى محمد امين رضوى ، عمر زمين و هفت آسمان آن ، با استفاده از قرآن مجيد هيجده ميليارد سال احتمال داده شده است ( 164 167 ) .\r\n\r\n[ ( اجَل مُعَلِّقَ و اجَلِ حَتمى ) 
  ]\r\nمسئلهء اجل معلَّق و اجل حتمى در زبانها شايع است ، و مراد آنست كه انسان دو اجل دارد يكى اجل مشروط كه اگر شرطش موجود شود خواهد آمد و الَّا نه و ديگرى اجل حتمى كه بالاخره در وقتش ميايد و برو برگرد ندارد ، در نتيجه اجل اوّل قابل محو و اثبات و دوّمى ثابت و پايدار است .\r\nاينك بعضى از آيات را در اين زمينه بررسى ميكنيم : پيامبران در جواب آنان كه انكارشان ميكردند ميگفتند * ( « أَ فِي الله شَكٌّ فاطِرِ السَّماواتِ وَالأَرْضِ يَدْعُوكُمْ لِيَغْفِرَ لَكُمْ مِنْ ذُنُوبِكُمْ وَيُؤَخِّرَكُمْ إِلى أَجَلٍ مُسَمًّى » ) *\r\n","description":"","footnote":"","page_name":" 28 ","page_number":36},
  {"content":"\r\n( ابراهيم : 10 ) گفتند : آيا در خدا كه آفرينندهء آسمانها و زمين است شكَّى است . شما را بوسيلهء ما ميخواند تا از گناهانتان بيامرزد و تا اجل تعيين شده شما را بتأخير اندازد . حضرت نوح بمردم ميگفت * ( « أَنِ اعْبُدُوا الله وَاتَّقُوه وَأَطِيعُونِ . يَغْفِرْ لَكُمْ مِنْ ذُنُوبِكُمْ وَيُؤَخِّرْكُمْ إِلى أَجَلٍ مُسَمًّى إِنَّ أَجَلَ الله إِذا جاءَ لا يُؤَخَّرُ لَوْ كُنْتُمْ تَعْلَمُونَ » ) * ( نوح : 4 ) عبادت خدا كنيد و از عذاب او بپرهيزيد و مرا اطاعت كنيد تا از گناهانتان بيامرزد و شما را تا مدت معين بتأخير اندازد ، راستى چون اجل خدا بيايد مؤخّر نميشود ايكاش اين مطلب را ميدانستيد ، ممكن است « من » در هر دو آيه بيانيّه باشد و نيز بقومش ميگفت * ( « اسْتَغْفِرُوا رَبَّكُمْ إِنَّه كانَ غَفَّاراً يُرْسِلِ السَّماءَ عَلَيْكُمْ مِدْراراً وَيُمْدِدْكُمْ بِأَمْوالٍ وَبَنِينَ وَيَجْعَلْ لَكُمْ جَنَّاتٍ وَيَجْعَلْ لَكُمْ أَنْهاراً » ) * ( نوح 10 ) يعنى از خداى خود آمرزش بخواهيد كه او بسيار آمرزنده است ، تا بشما باران فراوان بفرستد . و شما را بمالها و فرزندان كمك كند و برايتان باغها و جويبارها پديد آورد .\r\nاز اين آيات چند مطلب استفاده مىشود يكى اينكه عبادت و استغفار و اطاعت خدا سبب وفور نعمت و آمرزيدن گناهان است . دوم اينكه استغفار و اطاعت سبب تأخير تا اجل معيّن است و اگر اطاعت و استغفار نكنند تأخير نخواهد بود و مرگ زودتر از وقت معيّن خواهد رسيد چون ميگويد : استغفار كنيد تا مرگ شما را بتأخير اندازد يعنى اگر استغفار نكنيد زودتر خواهد رسيد و آيهء * ( « يَدْعُوكُمْ لِيَغْفِرَ لَكُمْ مِنْ ذُنُوبِكُمْ وَيُؤَخِّرَكُمْ إِلى أَجَلٍ مُسَمًّى » ) * صريح است كه خدا با اين دعوت ميخواهد از گناهان بيامرزد و همچنين شما را تا اجل معين بتأخير اندازد يعنى در صورت عدم اطاعت ، مغفرت و تأخير نخواهد بود و قهرا مرگتان زودتر خواهد رسيد .\r\nدر بسيار جاها پس از ذكر عذاب و هلاكت اقوام نا فرمان\r\n","description":"","footnote":"","page_name":" 29 ","page_number":37},
  {"content":"\r\nنظير اين آيه * ( « وَما ظَلَمْناهُمْ وَلكِنْ كانُوا أَنْفُسَهُمْ يَظْلِمُونَ » ) * نحل : 118 را ميخوانيم و نيز نظير آيهء * ( « وَلَقَدْ أَهْلَكْنَا الْقُرُونَ مِنْ قَبْلِكُمْ لَمَّا ظَلَمُوا » ) * ( يونس 13 ) آمده است از اين آيات صريحا فهميده مىشود كه اگر ستم نميكردند هلاك نميشدند ، ستم بود كه مرگشان را جلو انداخت .\r\nو آيهء * ( « وَما تَحْمِلُ مِنْ أُنْثى وَلا تَضَعُ إِلَّا بِعِلْمِه وَما يُعَمَّرُ مِنْ مُعَمَّرٍ وَلا يُنْقَصُ مِنْ عُمُرِه إِلَّا فِي كِتابٍ » ) * ( فاطر 11 ) ( يعنى هيچ ماده‌اى جز با علم او بار بر ندارد و نگذارد و هيچ عمردارى عمر نميكند و از عمر احدى كاسته نميشود مگر آنكه در كتابى است ) در بيان مطلب ابهامى باقى نميگذارد . در تفسير الميزان ذيل آيهء * ( « هُوَ الَّذِي خَلَقَكُمْ مِنْ طِينٍ ثُمَّ قَضى أَجَلًا وَأَجَلٌ مُسَمًّى عِنْدَه » ) * ( انعام : 2 ) اجل اول را كه نكره است ، اجل مشروط و اجل دوم را اجل محتوم گرفته و در اين زمينه بتفصيل سخن گفته و وجود دو اجل را اثبات فرموده است .\r\nدر خصوص اين مطلب روايات زيادى هست كه عده‌اى از آنها را مرحوم مجلسى در بحار الانوار ج 5 طبع آخوندى ص 136 - 143 نقل كرده است و از جمله از تفسير عيّاشى از امام صادق عليه السّلام نقل مىكند كه حمران از آنحضرت از آيهء * ( « ثُمَّ قَضى أَجَلًا وَأَجَلٌ مُسَمًّى عِنْدَه » ) * پرسيد ، فرمود آنها دو اجلاند ، اجل مشروط ، خدا در آن هر چه بخواهد مىكند و اجل محتوم .\r\nنا گفته نماند با در نظر گرفتن آيات و روايات ، زيادت و نقصان عمر و تغيير و تبديل آن جاى گفتگو نيست ولى تحليل آن براى نگارنده دشوار است زيرا در علم خداوند براى افراد مردم بيشتر از يك اجل نميتوان فرض كرد ، مثلا خدا ميداند كه فلانى با اختيار خود ستم خواهد كرد و آن ستم سبب مرك او در فلان وقت خواهد شد پس براى اين شخص يك اجل بيشتر وجود ندارد ، اگر گوئى : در صورتى كه ستم نميكرد زياد عمر مينمود ؟\r\n","description":"","footnote":"","page_name":" 30 ","page_number":38},
  {"content":"\r\nگوئيم : خدا ميدانست كه به اختيار خود ستم كرده و در آن وقت خواهد مرد ، پس يك اجل بيشتر نداشته است وضع اشخاص ديگر اعمّ از خوب و بد از اين فرض معلوم مىشود .\r\nدر تحقيق اين مطلب آنچه به نظر ميايد اين است كه مراد از اجل محتوم و مسمّى قابليّت بقاء انسان است و مراد از اجل مشروط زوال آن و يا اضافه شدن بر آن ، مثلا بچراغى يك ليتر نفت ريخته‌ايم ميگوئيم : مدّت روشن بودن اين چراغ دو ساعت است . ، به شرط آنكه باد آن را در اثناء خاموش نكند و يا نفت تازه بر آن نريزند . يا ميگوئيم اين عمارت ميتواند تا صد سال باقى بماند مشروط بر آنكه زلزله ويرانش نكند و يا هر سال تعمير نكنند .\r\nمعلوم است آمدن باد و اضافه شدن نفت ، همچنين آمدن زلزله و يا تعمير عمارت ، دو ساعت و صد سال را كم و يا زياد خواهد كرد امّا قطع نظر از آنها مدّت چراغ دو ساعت و مدت عمارت صد سال است .\r\nهكذا ميگوئيم : يك فرد انسان كه خدا آفريده ، وجودش استعداد آن را دارد كه بطور عادى هفتاد سال زندگى كند ، به شرط اينكه مرض و با نگيرد و . . . بنا بر اين سخن ، اجل حتمى قابليّت بقاء و اجل مشروط بر هم خوردن آن قابليت در اثر عوامل است ، و امّا اينكه اين شخص در علم خدا با اجل حتمى خواهد مرد يا با مشروط ، مسئلهء ديگرى است مثلا در آيهء * ( « وَيُؤَخِّرَكُمْ إِلى أَجَلٍ مُسَمًّى » ) * منظور اين است :\r\nشما ميتوانيد با پيروى از دستورات حق ، طورى زندگى كنيد كه تا پايان استعداد وجودتان ، زنده و در رفاه باشيد به شرط آنكه با ايجاد عوامل ناروائى ، اين استعداد را از بين نبريد .\r\nاين احتمال بسيار قانع كننده است ، ولى باز جاهاى مبهمى براى نگارنده باقى است انشاء الله خدا روشن خواهد فرمود .\r\n","description":"","footnote":"","page_name":" 31 ","page_number":39},
  {"content":"\r\nخوانندهء عزيز اين سخن را از من ياد دار ، هر وقت مطلبى را ندانستى احتمال نقص در امور دين و كارهاى خدا ( معاذ الله ) نده و نقص را از خودت بدان و بگو : مطلب حق است ولى من نميدانم . و در مقام تسليم ، هر مطلبى كه بر تو مشكل ماند بگو : من به آنچه پيش خدا و به آنچه حقيقت است ايمان دارم و از خدايم و دينم مىپذيرم ، اين سخن براى يك مسلمان كنجكاو بهترين محلّ اتكاء است .\r\nلازم است در اينجا از آيهء * ( « يَمْحُوا الله ما يَشاءُ وَيُثْبِتُ » ) * نيز صحبت كنيم اين آيه و ما قبل آن در قرآن مجيد چنين است * ( « وَلَقَدْ أَرْسَلْنا رُسُلًا مِنْ قَبْلِكَ وَجَعَلْنا لَهُمْ أَزْواجاً وَذُرِّيَّةً وَما كانَ لِرَسُولٍ أَنْ يَأْتِيَ بِآيَةٍ إِلَّا بِإِذْنِ الله لِكُلِّ أَجَلٍ كِتابٌ . يَمْحُوا الله ما يَشاءُ وَيُثْبِتُ وَعِنْدَه أُمُّ الْكِتابِ » ) * ( رعد ، 38 - 39 » محو بمعنى ازالهء رسم و صورت چيز است گويند محوت الكتاب : يعنى خطوط و نقوش آن را از بين بردم .\r\n« امّ » بمعنى ريشه و اصل است چنان كه در « امّ » خواهد آمد ، معناى آيه چنين است . پيش از تو پيامبرانى فرستاديم و براى آنها ازواج و فرزندانى قرار داديم ، به هيچ پيامبرى نرسد كه جز باذن خدا آيه‌اى بياورد براى هر مدت كتابى هست . خدا آنچه بخواهد محو و اثبات مىكند و اصل كتاب در نزد او است .\r\nاز اين دو آيه فهميده مىشود كه بمقتضاى وضع زمان ، براى هر زمان كتابى و قانونى مخصوص هست و خداوند روى آن مقتضا كتابى را ميبرد و كتاب ديگرى بجاى آن ميگذارد بنا بر اين ، آيهء * ( « يَمْحُوا الله . . » ) * توجيه آيهء قبلى است و راجع به عوض شدن شريعتها و احكام است . مثلا يك تكَّه موم را در نظر بگيريد آن را نرم كرده به صورت انسان در مياوريم بعد از آن به صورت درخت مياوريم در اينجا يك شكل از بين ميرود و شكل ديگر جاى آن را ميگيرد ولى اصل آن كه موم است باقى است .\r\nدر اين آيه نيز ممكن است مراد از\r\n","description":"","footnote":"","page_name":" 32 ","page_number":40},
  {"content":"\r\nامّ الكتاب اصل تكليف باشد و محو و اثبات نسبت بمقتضاى زمان در كيفيت و شكل آن باشد ، يعنى خدا از كيفيت تكليف و حكم ، هر چه را بخواهد ميبرد و يا ميگذارد ولى اصل مكلَّف بودن در نزد خداست يعنى : بشر بايد تحت تكليف زندگى كند ، اين اصل در هر زمان ثابت و حتمى است و محو و اثبات فقط در كيفيت و كميّت آن است .\r\nولى آيهء شريفه خود به خود اعمّ است و منحصر به تكليف و احكام نيست ، بلكه به همه چيز شامل است .\r\nاحتمال قوى آن است كه مراد از امّ الكتاب علَّت محو و اثبات است و جواب « يمحو و يثبت » مىباشد .\r\nيعنى خدا محو و اثبات مىكند و اين محو و اثبات روى علل بخصوصى است نزد خدا و ميداند چرا محو و چرا اثبات مىكند . بنا بر اين عموم ، ميتوان تغيير اجلها را نيز با در نظر گرفتن آيات ديگر و روايات ، از آيهء شريفه فهميد نا گفته نماند در اين صورت * ( « أُمُّ الْكِتابِ » ) * در اين آيه غير از * ( « أُمِّ الْكِتابِ » ) * در آيهء * ( « وَإِنَّه فِي أُمِّ الْكِتابِ لَدَيْنا لَعَلِيٌّ حَكِيمٌ » ) * است كه در « امّ » خواهد آمد و مراد از آن لوح محفوظ است .\r\n\r\n\r\n\r\nاجْل :\r\n( بر وزن عقل ) سبب .\r\nعلت . * ( « مِنْ أَجْلِ ذلِكَ كَتَبْنا عَلى بَنِي إِسْرائِيلَ » ) * مائدة : 32 يعنى بسبب آن قتل بر بنى اسرائيل چنين نوشتيم ارباب لغت اصل آن را بمعنى جنايت نوشته‌اند . در اقرب الموارد گويد :\r\nاين كلمه ابتدا در تعليل جنايت سپس در مطلق تعليل استعمال شده است ، در نهايه گويد : در همزهء آن فتح و كسر هر دو صحيح است .\r\nدر قرآن مجيد فقط يك بار آمده است .\r\n\r\n\r\n\r\nاحَد :\r\n* ( « قُلْ هُوَ الله أَحَدٌ » ) * توحيد : 1 اين كلمه در اصل ( وحد ) با واو است و داراى دو استعمال مىباشد يكى آنكه اسم استعمال مىشود در اين صورت بمعنى يكى و يكنفر است * ( « إِذا حَضَرَ أَحَدَكُمُ الْمَوْتُ » ) * بقره : 180 آنگاه كه\r\n","description":"","footnote":"","page_name":" 33 ","page_number":41},
  {"content":"\r\nمرك يكى از شما رسيد ، و چون در سياق نفى واقع شود افادهء عموم مىكند مثل * ( « وَما هُمْ بِضارِّينَ بِه مِنْ أَحَدٍ إِلَّا بِإِذْنِ الله » ) * ( بقره : 102 ) به هيچ كس جز باذن خدا بواسطهء آن سحر ضرر نميزنند و اكثر استعمال آن در قرآن مجيد در سياق نفى است .\r\nزمخشرى در فائق و ابن اثير در نهايه نقل ميكنند كه يكى از صحابه در وقت دعا به دو انگشت به خدا اشاره ميكرد حضرت رسول صلَّى الله عليه و آله و سلَّم فرمود : احّد احّد : يكى كن .\r\nيكى كن يعنى با يك انگشت اشاره كن خدائى كه تو او را ميخوانى يكى است .\r\nمؤنّث احد ،\r\n\r\nاحْدَى\r\nاست مثل * ( « هَلْ تَرَبَّصُونَ بِنا إِلَّا إِحْدَى الْحُسْنَيَيْنِ » ) * توبه : 52 و در قرآن بضمائر ، كم كما ، هم ، هما ، هنّ و نا و نيز باسم ظاهر اضافه شده و هم مقطوع از اضافه آمده است .\r\nاستعمال دوّم آنست كه وصف باشد بمعنى يكتا و بىهمتا و در اين استعمال فقط بذات بارى تعالى اطلاق مىشود چنان كه در مفردات و قاموس تصريح شده است .\r\n\r\n\r\n\r\nاخْذ :\r\nگرفتن . حيازت * ( « وَلَمَّا سَكَتَ عَنْ مُوسَى الْغَضَبُ أَخَذَ الأَلْواحَ » ) * اعراف : 154 چون غضب موسى فرو نشست الواح را گرفت ناگفته نماند مصاديق اخذ و كيفيت آن مختلف است ولى در همهء آنها معنى اولى ملحوظ مىباشد مثل اخذ پيمان ، اخذ به عذاب ، اخذ زمين زينت خود را از روئيدنيها ، اخذ چيزى با دست ، اخذ خُلق يعنى متخلق شدن بخلقى و نظائر اينها ، چنان كه به ترتيب در اين آيات و امثال آنها آمده است * ( « وَلَقَدْ أَخَذَ الله مِيثاقَ بَنِي إِسْرائِيلَ » ) * مائده : 12 * ( « وَأَخَذْنَا الَّذِينَ ظَلَمُوا بِعَذابٍ بَئِيسٍ » ) * اعراف : 165 * ( « حَتَّى إِذا أَخَذَتِ الأَرْضُ زُخْرُفَها وَازَّيَّنَتْ » ) * يونس :\r\n24 * ( « قالَ فَخُذْ أَرْبَعَةً مِنَ الطَّيْرِ » ) * بقره :\r\n260 * ( « خُذِ الْعَفْوَ وَأْمُرْ بِالْعُرْفِ وَأَعْرِضْ عَنِ الْجاهِلِينَ » ) * اعراف : 199 .\r\n\r\nآخذ :\r\nگيرنده * ( « ما مِنْ دَابَّةٍ إِلَّا هُوَ آخِذٌ ) *\r\n","description":"","footnote":"","page_name":" 34 ","page_number":42},
  {"content":"\r\n* ( بِناصِيَتِها » ) * هود : 56\r\n\r\nاتخاذ\r\nيعنى گرفتن توأم با قبول نحو * ( « وَاتَّخَذَ الله إِبْراهِيمَ خَلِيلًا » ) * نساء : 125 با مراجعه به المعجم المفهرس در موارد استعمال اتَّخذ و اتّخذوا و ساير صيغ آن از باب افتعال ، به نظر ميايد كه در تمام موارد آن ، گرفتن توأم با قبول و با خوشنودى ملحوظ است .\r\nامّا\r\n\r\nموأخذه\r\n. راغب در مفردات گويد : در آيهء * ( « وَلَوْ يُؤاخِذُ الله النَّاسَ بِظُلْمِهِمْ » ) * نحل : 61 از آنجهت از باب مفاعله آمده كه مردم نعمتها را اخذ كرده و شكر بجاى نياورده‌اند موأخذه بدين نحو طرفينى است .\r\nنا گفته نماند موأخذه در تمام موارد آن در قرآن بمعنى مجازات و اخذ بعقوبت است ، ميتوان گفت كه :\r\nمفاعله در اين ماده بمعنى شدّت و تأكيد است و لازم نيست كه مفاعله همواره بين الاثنين باشد چنان كه در « سافرت شهرا و عاقبت اللصّ » بين الاثنين نيست ، گفته راغب درست به نظر نميرسد ولى آيهء * ( « إِنَّ أَخْذَه أَلِيمٌ شَدِيدٌ » ) * هود : 102 مؤيد قول ما است .\r\n\r\n\r\n\r\nآخِر :\r\n( بر وزن فاعل ) مقابل اوّل است * ( « رَبَّنا أَنْزِلْ عَلَيْنا مائِدَةً مِنَ السَّماءِ تَكُونُ لَنا عِيداً لأَوَّلِنا وَآخِرِنا » ) * ( مائده 114 ) تأخير مقابل تقديم و آخرون مقابل اوّلون است نظير * ( « ثُلَّةٌ مِنَ الأَوَّلِينَ وَقَلِيلٌ مِنَ الآخِرِينَ » ) * ( واقعه : 14 ) در قرآن مجيد بقيامت و نشاء ديگر دار الاخرة ، يوم الاخر ، اطلاق شده و اين از آن رواست كه زندگى دنيا اوّل و زندگى عقبى آخر و پس از آن است ، راجع بآخرت در « قيامت » بحث خواهد شد .\r\n\r\n\r\n\r\nآخَر :\r\n( بفتح خاء ) غير . ديگرى .\r\nمثل * ( « لا تَجْعَلْ مَعَ الله إِلهاً آخَرَ » ) * اسراءِ : 22 با خدا ، خداى ديگر مگير و مثل * ( « فَتُقُبِّلَ مِنْ أَحَدِهِما وَلَمْ يُتَقَبَّلْ مِنَ الآخَرِ » ) * ( مائده : 27 ) از يكى قبول شد و از آن ديگرى پذيرفته نگرديد . جمع آخر ( بفتح خاء ) آخرون است مثل * ( « أَعانَه عَلَيْه قَوْمٌ آخَرُونَ » ) * ( فرقان : 4 ) يعنى كفّار گفتند : در آوردن قرآن مردمان ديگرى او را يارى كرده‌اند . مؤنث\r\n","description":"","footnote":"","page_name":" 35 ","page_number":43},
  {"content":"\r\nآخر ، اخرى است ( بر وزن كبرى ) * ( « وَلِيَ فِيها مَآرِبُ أُخْرى » ) * ( طه :\r\n18 ) و جمع آن اخر ( بر وزن صرد ) است مثل * ( « فَعِدَّةٌ مِنْ أَيَّامٍ أُخَرَ » ) * ( بقره :\r\n184 ) اين كلمه همواره وصف استعمال مىشود و در تمام مشتقات آن معناى اولى ملحوظ است .\r\n\r\n\r\n\r\nاخ :\r\nبرادر . رفيق . مصاحب .\r\nريشهء آن اخو با واو است . در اصل كسى را گويند كه با ديگرى در پدر و مادر و يا در يكى از آن دو شريك است ، در مفردات برادر رضاعى را نيز از اصل معنى شمرده است . در اقرب الموارد گويد : اخ كسى است كه تو و او را يك صلب يا يك شكم جمع كند . عبارت اقرب الموارد ناقص است ، زيرا ببرادر پدر و مادرى شامل نيست . مگر با اولويّت . ناگفته نماند : استعمال اخ مانند اب و امّ و اخت بسيار وسيع است در مفردات پس از ذكر معناى اصلى آن ميگويد : هر كه با ديگرى در قبيله يا در دين يا در صنعت يا در معامله يا در مودّت و يا در غير اينها شريك باشد به او ، اخ گفته مىشود در قرآن مجيد ، هم در معناى اصلى و هم در معناى مجازى هر دو به كار رفته است نظير * ( « ثُمَّ أَرْسَلْنا مُوسى وَأَخاه هارُونَ بِآياتِنا » ) * كه در معناى اصلى است . و مثل * ( « وَإِلى عادٍ أَخاهُمْ هُوداً » ) * ( اعراف 65 ) * ( « وَإِلى ثَمُودَ أَخاهُمْ صالِحاً » ) * ( اعراف : 73 ) * ( « وَإِلى مَدْيَنَ أَخاهُمْ شُعَيْباً » ) * ( اعراف 85 ) و غير اينها كه سبب استعمال مشاركت در قبيله است ، پيداست كه هود و صالح و شعيب از قبيله عاد ، ثمود و مدين بودند .\r\nدر آيهء * ( « إِذْ قالَ لَهُمْ أَخُوهُمْ لُوطٌ أَ لا تَتَّقُونَ » ) * ( شعراء : 161 ) لوط عليه السّلام برادر مردميكه بر آنان مبعوث شده بود ، خوانده شده ، معلوم است كه لوط از اهل بابل است و با ابراهيم عليه السّلام بشام آمده بود ، در اين آيه ممكن است بمناسبت همشهرى بودن و يا بمناسبت دوست داشتن و غمخوار بودن اخ گفته شده است ، و گويند در اثر زن گرفتن از آنها بوده است .\r\n","description":"","footnote":"","page_name":" 36 ","page_number":44},
  {"content":"\r\nدر بارهء همسلكى آمده * ( « إِنَّمَا الْمُؤْمِنُونَ إِخْوَةٌ » ) * ( حجرات 10 ) * ( « فَأَصْبَحْتُمْ بِنِعْمَتِه إِخْواناً » ) * ( آل - عمران 103 ) ممكن است اخوة و اخوان در اين دو آيه راجع به حقيقت خانواده در قيامت باشد بمادهء اهل و آل رجوع شود .\r\nبعنوان شركت در بدكارى و پيروى از آن نيز آمده * ( « إِنَّ الْمُبَذِّرِينَ كانُوا إِخْوانَ الشَّياطِينِ » ) * ( اسراء 27 ) در بارهء اهل بهشت است * ( « إِخْواناً عَلى سُرُرٍ مُتَقابِلِينَ » ) * ( حجر 47 ) ممكن است بعنوان هم دينى يا محبت و عدم تزاحم و يا بعنوان برادر حقيقى ( بنا به آنچه در اهل و آل خواهد آمد ) ، اخوان گفته شده است . جمع اخ\r\n\r\nاخوة\r\nو اخوان است ، فريد و جدى در دائرة المعارف گويد : گفته‌اند اخوان جمع اخ بمعنى رفيق است يعنى اگر اخ بمعنى برادر حقيقى باشد جمع آن اخوة و اگر بمعنى صديق باشد جمع آن اخوان است .\r\nقرآن مجيد اين قول را تصديق نميكند زيرا در برادر حقيقى جمع اخ ، اخوان آمده است نظير * ( « أَوْ أَبْناءِ بُعُولَتِهِنَّ أَوْ إِخْوانِهِنَّ أَوْ بَنِي إِخْوانِهِنَّ » ) * ( نور 31 ) * ( « لا جُناحَ عَلَيْهِنَّ فِي آبائِهِنَّ وَلا أَبْنائِهِنَّ وَلا إِخْوانِهِنَّ وَلا أَبْناءِ إِخْوانِهِنَّ » ) * ( احزاب 55 ) هر دو آيه در بارهء اظهار زينت زنان است و مراد از اخوان برادران حقيقىاند .\r\nو نيز در يك محل بر برادران دينى كه بنا بر مشهور غير حقيقىاند ، اخوة اطلاق شده است * ( « إِنَّمَا الْمُؤْمِنُونَ إِخْوَةٌ » ) * ( حجرات 10 ) بلى با استفاده از قرآن مبين مىشود گفت : فرق ميان اخوة و اخوان آن است كه اخوان در برادران اعم از حقيقى و غير حقيقى استعمال مىشود چنان كه در قرآن مبين آمده است و اخوة فقط در برادران حقيقى به كار ميرود چنان كه در همه جاى قرآن باستثناء آيهء فوق در برادران حقيقى به كار رفته است مثل * ( « لا تَقْصُصْ رُؤْياكَ عَلى إِخْوَتِكَ ) * . . . - * ( كانَ فِي يُوسُفَ وَإِخْوَتِه آياتٌ لِلسَّائِلِينَ » ) * يوسف : 5 و 7 * ( « فَإِنْ ) *\r\n","description":"","footnote":"","page_name":" 37 ","page_number":45},
  {"content":"\r\n* ( كانَ لَه إِخْوَةٌ فَلأُمِّه السُّدُسُ » ) * نساء : 11 و در خصوص آيهء * ( « إِنَّمَا الْمُؤْمِنُونَ إِخْوَةٌ » ) * بايد گفت : اين بنا بر آنست كه قرآن و اخبار برادر ايمانى را برادر حقيقى ميدانند چنان كه در ( اهل و آل ) خواهد آمد .\r\n\r\n\r\n\r\nأُخْت :\r\nخواهر . نظير . هم - مثل . ظاهر آن است كه معنى اصلى آن خواهر حقيقى و در غير آن مجاز باشد . در قرآن مجيد هر دو معنى را ميتوان يافت * ( « وَلَه أَخٌ أَوْ أُخْتٌ » ) * ( نساء 12 ) يعنى ميت را برادر يا خواهرى باشد * ( « كُلَّما دَخَلَتْ أُمَّةٌ لَعَنَتْ أُخْتَها » ) * ( اعراف 38 ) هر وقت امتى بجهنم داخل شود بامت هم مثل خود ، لعنت كند * ( « وَما نُرِيهِمْ مِنْ آيَةٍ إِلَّا هِيَ أَكْبَرُ مِنْ أُخْتِها » ) * ( زخرف 48 ) هيچ آيه بقوم موسى نشان نميداديم مگر اينكه از نظيرش و از آيهء پيش بزرگتر بود .\r\nجمع اخت ،\r\n\r\nاخوات\r\nاست مثل * ( « وَأَخَواتُكُمْ مِنَ الرَّضاعَةِ » ) * نساء :\r\n23 جمع بين دو خواهر در نكاح حرام است * ( « حُرِّمَتْ عَلَيْكُمْ أُمَّهاتُكُمْ ) * . . . * ( وَأَنْ تَجْمَعُوا بَيْنَ الأُخْتَيْنِ » ) * نساء : 23\r\n\r\n\r\n\r\nادّ :\r\n( بر وزن ضد ) كار ناپسند امر فظيع * ( « وَقالُوا اتَّخَذَ الرَّحْمنُ وَلَداً لَقَدْ جِئْتُمْ شَيْئاً إِدًّا » ) * مريم : 88 - 89 گفتند : خدا پسرى گرفته است ، حقا كه چيزى شگفت آور و نا پسند آورده‌ايد . در قاموس گويد :\r\nالاد و الادة العجب و الامر الفظيع و الداهية و المنكر » ممكن است مراد از آيه چيز شگفت آور باشد .\r\n\r\n\r\n\r\nآدَم :\r\nكلمه‌اى است غير عربى ( دخيل ) اين كلمه 25 بار در قرآن به كار رفته ، 17 دفعه « آدم » و 8 دفعه ( بنى آدم ) اكثريت نزديك به تمام اهل لغت و تفسير آن را علم شخص گرفته و نام يك فرد گفته‌اند بعضى هم آن را مثل انسان و بشر نوع دانسته‌اند . ما در ذيل اين لفظ مطالب متنوّعى خواهيم گفت كه نوعا احتمالات و نظرات است و علم واقعى را محوّل به خدا و رسول و ائمه عليهم السّلام ميداريم .\r\n\r\n[ عَلَم شخص يا عَلَم نوع ؟ 
  ]\r\nگفتيم كه اكثريّت نزديك به تمام\r\n","description":"","footnote":"","page_name":" 38 ","page_number":46},
  {"content":"\r\nاهل لغت و تفسير كلمهء آدم را علم شخص دانسته و آن را فقط يكنفر ميدانند و بعضى آن را مثل انسان و بشر علم نوع ميدانند .\r\n1 - به بينيم آيا قول دوّم را مىشود از قرآن استفاده كرد ؟ * ( « وَإِذْ قالَ رَبُّكَ لِلْمَلائِكَةِ إِنِّي جاعِلٌ فِي الأَرْضِ خَلِيفَةً قالُوا أَ تَجْعَلُ فِيها مَنْ يُفْسِدُ فِيها وَيَسْفِكُ الدِّماءَ وَنَحْنُ نُسَبِّحُ بِحَمْدِكَ وَنُقَدِّسُ لَكَ قالَ إِنِّي أَعْلَمُ ما لا تَعْلَمُونَ وَعَلَّمَ آدَمَ الأَسْماءَ كُلَّها ثُمَّ عَرَضَهُمْ عَلَى الْمَلائِكَةِ فَقالَ أَنْبِئُونِي بِأَسْماءِ هؤُلاءِ إِنْ كُنْتُمْ صادِقِينَ . قالُوا سُبْحانَكَ لا عِلْمَ لَنا إِلَّا ما عَلَّمْتَنا . إِنَّكَ أَنْتَ الْعَلِيمُ الْحَكِيمُ . قالَ يا آدَمُ أَنْبِئْهُمْ بِأَسْمائِهِمْ فَلَمَّا أَنْبَأَهُمْ بِأَسْمائِهِمْ قالَ أَ لَمْ أَقُلْ لَكُمْ إِنِّي أَعْلَمُ غَيْبَ السَّماواتِ وَالأَرْضِ . . . » ) * بقره : 30 - 33 .\r\nدر اين آيات صحبت از خلافت بشر است . روشن است كه منظور خلافت يك فرد نيست و گر نه * ( « يُفْسِدُ فِيها وَيَسْفِكُ الدِّماءَ » ) * و تصديق آن از جانب خدا درست نبود از يك نفر به تنهائى كه نفر ديگر نبوده باشد سفك دماء و فساد متصوّر نيست .\r\nآيا مراد از اين خليفه خليفة الله است يعنى بشر جانشين خداست ؟ يا خلافت از اقوام پيشين ؟ در صورت اخير لازم ميايد كه پيش از نسل بشر ، نسل ديگرى در روى زمين بوده باشد .\r\nرجوع شود به « خلف » .\r\nاگر بگوئيم : ضمير * ( « عَرَضَهُمْ » ) * بآدم راجع است و مراد از * ( « هؤُلاءِ » ) * نيز آدم مىباشد در اين صورت آدم علم نوع است يا لا اقلّ از آن نوع مراد است يعنى : خدا نامها را بآدم آموخت آنگاه آدمها را بملائكه نشان داد و فرمود : از نامهاى اينان به من خبر دهيد . ( كارهائى كه اينها ميكنند بكنيد ) . ولى آنان كه آدم را علم شخص گرفته‌اند گويند : ضمير « * ( عَرَضَهُمْ ) * و * ( هؤُلاءِ ) * » راجع بمسميات است يعنى :\r\nنامها را بآدم تعليم كرد آنگاه ناميده گان را بملائكه نشان داد و فرمود از نامهاى اينان خبر دهيد . مراد از تعليم اسماء چنان كه در « سمو » گفته‌ايم ظاهرا استعداد و قابليت انسان است براى كارهائى كه از ملائكه\r\n","description":"","footnote":"","page_name":" 39 ","page_number":47},
  {"content":"\r\nساخته نيست و اظهار عجز ملائكه هم از اين جهت بود كه گفتند :\r\n* ( « لا عِلْمَ لَنا إِلَّا ما عَلَّمْتَنا » ) * و گر نه ميگفتند خدايا آنچه در پنهانى بآدم آموخته‌اى بما هم بياموز تا خبر دهيم ولى ملائكه ديدند : آنها طورى آفريده شده‌اند كه كار آدميان از آنها ميسّر نيست و اين امر سبب خضوع و سجدهء آنان گرديد و بلياقت آدم در خلافت اعتراف كردند .\r\nاگر بگوئيم : ضمير « اسمائهم » در هر دو جا بملائكه راجع است مراد آن مىشود كه آدم نامهاى ملائكه را بخودشان خبر داد . قهرا در اين صورت منظور همان * ( « نُسَبِّحُ بِحَمْدِكَ وَنُقَدِّسُ لَكَ » ) * است كه آدم آن كلمات را گفت ملائكه ديدند اين موجود ارضى هم به آنچه آنها ميگويند قادر است و هم باسماء ديگر . از جملهء * ( « وَنَحْنُ نُسَبِّحُ بِحَمْدِكَ وَنُقَدِّسُ لَكَ » ) * بدست ميايد كه ملائكه ميگفتند :\r\nخدايا اگر مقصودت از خليفه تسبيح و تقديس است ما آنها را انجام ميدهيم . و يا مقصودشان از آن اطاعت بود يعنى ما پيوسته در طاعت و فرمان تو هستيم .\r\nولى اگر ضمير « اسمائهم » راجع به مسمِّيات فوق باشد مراد آنست كه آدم بملائكه اسماء آنها را خبر داد ( ظاهرا استعداد خويش را اظهار كرد تا ملائكه تسليم شدند ) .\r\n2 - * ( « وَلَقَدْ خَلَقْناكُمْ ثُمَّ صَوَّرْناكُمْ ثُمَّ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلَّا إِبْلِيسَ لَمْ يَكُنْ مِنَ السَّاجِدِينَ » ) * اعراف 11 ، در اين آيه اول خلقت و تصوير آن هم اضافه به « كم » ذكر شده سپس موضوع سجده بميان آمده در اين صورت لفظ آدم يا علم نوع است مثل انسان و يا لا اقلّ فرزندانش نيز در خلقت او در نظرند و گر نه اضافه بضمير « كم » معنى نداشت . آيا اولاد آدم همه به صورت مصوّر در وجود وى حاضر بودند ؟ ! ! ولى ظاهر آيات كثيرة دلالت بعلم شخص دارند و اينكه آدميكه قرآن از آن ياد مىكند يك فرد بيشتر نبوده است . از جمله قصهء زوج اوست كه * ( « أَنْتَ وَزَوْجُكَ » ) * بقره : 35\r\n","description":"","footnote":"","page_name":" 40 ","page_number":48},
  {"content":"\r\nاعراف : 19 و ساير آيات ، اگر مراد آدم نوعى بود احتياج بذكر زوج نبود كه آدم نوعى بمرد و زن شامل است . ديگر ضمائر تثنيه است در بارهء وى و زوجش مثل * ( « كُلا مِنْها رَغَداً ) * . . . ، * ( شِئْتُما ) * ، . . . * ( لا تَقْرَبا ) * ، . . . * ( فَتَكُونا ) * ، . . . * ( فَأَزَلَّهُمَا ) * ، . . . * ( فَأَخْرَجَهُما » ) * بقره : 35 و 36 نظير اين الفاظ در قرآن كريم بسيار است ايضا ظهور « بنى آدم » در آيهء * ( « يا بَنِي آدَمَ لا يَفْتِنَنَّكُمُ الشَّيْطانُ كَما أَخْرَجَ أَبَوَيْكُمْ مِنَ الْجَنَّةِ » ) * اعراف :\r\n27 . اين كلمه مجموعا 7 بار در قرآن تكرار شده است . ايضا لفظ * ( « أَبَوَيْكُمْ » ) * به صورت تثنيه دال بر دو فرد است .\r\nولى در سورهء طه ضميرها هم مفرد آمده و هم تثنيه مثل * ( « . . . فَلا يُخْرِجَنَّكُما مِنَ الْجَنَّةِ فَتَشْقى . إِنَّ لَكَ أَلَّا تَجُوعَ فِيها وَلا تَعْرى ) * . . .\r\n* ( فَوَسْوَسَ إِلَيْه الشَّيْطانُ ) * . . . * ( فَأَكَلا مِنْها فَبَدَتْ لَهُما سَوْآتُهُما ) * . . . * ( وَعَصى آدَمُ رَبَّه فَغَوى » ) * طه : 117 - 121 گفته‌اند : زوجه تابع مرد است لذا ضمير مفرد آمده و گرنه در * ( « فَتَشْقى » ) * مثلا هر دو تيره بخت شدند ولى نبايد مطلب به اين سادگى باشد .\r\nبا همهء اينها قرآن ، در علم شخص بودن آدم ، طورى صريح نيست كه قابل تأويل نباشد و الله العالم .\r\n\r\n[ كيفيت خلقت 
  ]\r\nدر اينكه انسان اوّلى از خاك آفريده شده شكَّى نيست . و اين هم يقين است كه پس از خلقت اوّلى ازدياد نسل وى بوسيلهء زناشوئى شده است . * ( « وَبَدَأَ خَلْقَ الإِنْسانِ مِنْ طِينٍ . ثُمَّ جَعَلَ نَسْلَه مِنْ سُلالَةٍ مِنْ ماءٍ مَهِينٍ ثُمَّ سَوَّاه وَنَفَخَ فِيه مِنْ رُوحِه » ) * سجده : 7 - 9 مراد از تسويه و نفخ روح ظاهرا همان است كه در رحم مادر انجام مىشود .\r\nايضا : * ( « إِنَّا خَلَقْناهُمْ مِنْ طِينٍ لازِبٍ » ) * صافات : 11 * ( « إِنِّي خالِقٌ بَشَراً مِنْ طِينٍ » ) * ص : 71 ، * ( قالَ أَ أَسْجُدُ لِمَنْ خَلَقْتَ طِيناً » ) * اسراء : 61 اين آيات مطابق آياتى است كه در آنها صلصال ذكر شده كه صلصال بمعنى گل خشكيده است راغب گويد به گل خشكيده طين هم\r\n","description":"","footnote":"","page_name":" 41 ","page_number":49},
  {"content":"\r\nگفته مىشود ، آن آيات بقرار ذيلاند : * ( « وَلَقَدْ خَلَقْنَا الإِنْسانَ مِنْ صَلْصالٍ مِنْ حَمَإٍ مَسْنُونٍ ) * . . . * ( وَإِذْ قالَ رَبُّكَ لِلْمَلائِكَةِ إِنِّي خالِقٌ بَشَراً مِنْ صَلْصالٍ مِنْ حَمَإٍ مَسْنُونٍ . فَإِذا سَوَّيْتُه وَنَفَخْتُ فِيه مِنْ رُوحِي فَقَعُوا لَه ساجِدِينَ » ) * حجر : 26 - 29 نظير اين آيات است آيهء * ( « إِنِّي خالِقٌ بَشَراً مِنْ طِينٍ . فَإِذا سَوَّيْتُه وَنَفَخْتُ فِيه مِنْ رُوحِي فَقَعُوا لَه ساجِدِينَ » ) * ص : 72 ، همچنين آياتيكه ميگويند : بشر از تراب آفريده شده مثل * ( « فَإِنَّا خَلَقْناكُمْ مِنْ تُرابٍ » ) * حج : 5 ايضا 37 كهف ، 20 روم ، 11 فاطر ، 67 غافر و در بعضى از آنهاست : * ( « خَلَقَكُمْ مِنْ تُرابٍ ثُمَّ مِنْ نُطْفَةٍ » ) * . كه اشاره بخلقت مرحلهء اول و دوم مىباشد .\r\nاكنون مىرسيم باينكه كيفيت خلقت چگونه بوده است ؟ آيا مثل مار شدن عصاى موسى بوده يعنى خداوند جسدى از گل آفريده و پس از خشكيدن آن را دفعة مبدّل بيك بشر كرده است چنان كه عصاى موسى را بمار و اژدها مبدّل كرد يا طور ديگر بوده است ؟ سه وجه در اينجا متصوّر است :\r\n\r\nاوّل اينكه مثل عصاى موسى جسد گلى آدم با ارادهء خداوندى مبدّل به انسان شده است ،\r\nاين مطلب را مىشود از آيهء ، * ( « إِنَّ مَثَلَ عِيسى عِنْدَ الله كَمَثَلِ آدَمَ خَلَقَه مِنْ تُرابٍ ثُمَّ قالَ لَه كُنْ فَيَكُونُ » ) * آل عمران : 59 بدست آورد .\r\nجملهء * ( « خَلَقَه مِنْ تُرابٍ » ) * مفيد خلقت جسد اوست و جملهء * ( « ثُمَّ قالَ لَه كُنْ » ) * مىفهماند كه خدا اراده فرمود و همان جسد به انسان مبدّل شد گر چه به غير اين هم مىشود حمل كرد . خطبهء اول نهج البلاغه در اين مطلب صريح و غير قابل تأويل است در آن فرموده : « ثمّ جمع الله سبحانه من حزن الارض و سهلها و عذبها و سبخها تربة سنّها بالماء حتّى خلصت و لاطها بالبلَّة حتّى لزبت فجبل منها صورة ذات احناء و وصول و أعضاء و فصول اجمدها حتّى استمسكت و اصلدها حتّى صلصلت لوقت معدود و امد معلوم . ثمّ نفخ فيها من روحه\r\n","description":"","footnote":"","page_name":" 42 ","page_number":50},
  {"content":"\r\nفَمَثُلَتْ انساناً ذا أَذْهانٍ يُجيلُها وَفِكَرٍ يَتَصَرَّفُ بِها » اين كلمات صريح است كه ابتدا جسد گلى تشكيل يافته سپس در آن روح دميده شده و به انسان كامل مبدّل گشته است .\r\nعلى هذا مراد از صلصال در آيات 26 و 28 سورهء حجر همان جسد گلى است كه از لجن بد بو و متغيّر تشكيل يافته و مراد از * ( « سَوَّيْتُه » ) * در آيهء 29 سورهء فوق و در آيهء 72 سوره ص ، خلقت جسد و مراد از * ( « نَفَخْتُ فِيه مِنْ رُوحِي » ) * دميدن روح و مبدّل شدن به انسان است و الله العالم .\r\n\r\nدوم اينكه نطفهء بشر و سلَّول اوّلى در ميان لجنهاى سياه بد بو متكوّن شده\r\nو چون در گذشته حرارت زمين بيش از امروز بوده لجنها مثل رحم مادر ، حرارت ثابت داشته‌اند در نتيجه سلَّول شروع برشد كرده و بتدريج مبدل بجنين شده و هكذا .\r\nاين مطلب چندان بعيد نيست زيرا در قيامت نيز حرارت زمين تغيير يافته و خواهد توانست با ارادهء پروردگار همچون رحم مادر سلَّولهاى خشكيدهء اموات را تغذيه و رشد دهد ولى فعلا آن قابليت را ندارد . و اين نظير رشد نطفهء مريم با اذن خدا در رحم اوست .\r\nرفيق دانشمندم آقاى محمد امين سلدوزى احتمال داده كه : خداوند نطفهء انسان را در هوا آفريده و آن بميان لجنهاى كرانهء دريا ريخته و شروع برشد كرده است چنان كه در حال حاضر تخم كرمها در هوا اند و بر روى پنيرها و گوشتها و غيره باريده و مبدّل بكرمها ميشوند و تخم قرباغه ها بباتلاقها ريخته مبدّل بقورباغه ميشوند .\r\nدر رسالهء ( معاد از نظر قرآن و علم ) از بحار و تفسير برهان ذيل آيهء 36 سورهء « يس » از امام صادق عليه السّلام نقل كرده‌ايم كه فرموده‌اند :\r\nنطفه از آسمان به زمين ميايد و بر روى علف و ميوه و درخت مىنشيند مردم و چهار پايان از آن ميخورند و در وجود آنها گردش مىكند .\r\nبنا بر اين « من » در * ( « مِنْ صَلْصالٍ » ) *\r\n","description":"","footnote":"","page_name":" 43 ","page_number":51},
  {"content":"\r\nبمعنى بعضيّت است نه بيان . يعنى بشر را از بعض صلصال كه قسمت زيرين و نرم آن باشد آفريديم .\r\nآنان كه لجنهاى كرانهء دريا را ديده‌اند ميدانند كه روى لجنها خشكيده و شيار شيار ميشوند ولى زير آنها نرم و نطفه در آن قابل رشد است . در آياتى نظير آيهء :\r\n* ( « خَلَقَ الإِنْسانَ مِنْ نُطْفَةٍ . . . » ) * نحل : 4 نيز « من » براى بعضيت است كه نطفه بمعنى آب كم است و سلوليكه جنين از آن تشكيل مىشود . بعض نطفه مىباشد .\r\nعلى هذا مراد از * ( « سَوَّيْتُه وَنَفَخْتُ فِيه مِنْ رُوحِي » ) * نظير آن است كه در آيات * ( « وَبَدَأَ خَلْقَ الإِنْسانِ مِنْ طِينٍ . ثُمَّ جَعَلَ نَسْلَه مِنْ سُلالَةٍ مِنْ ماءٍ مَهِينٍ . ثُمَّ سَوَّاه وَنَفَخَ فِيه مِنْ رُوحِه وَجَعَلَ لَكُمُ السَّمْعَ وَالأَبْصارَ وَالأَفْئِدَةَ . . . » ) * سجده : 7 - 9 ذكر شده ، پيداست كه اين تسويه و نفخ در رحم مادر است ولى جملهء * ( « فَقَعُوا لَه ساجِدِينَ » ) * در ما بعد * ( « نَفَخْتُ فِيه مِنْ رُوحِي » ) * مانع از اين تطبيق است كه از پس اين نفخ و تسويه سجود ذكر شده بخلاف آيهء فوق كه بعدش * ( « جَعَلَ لَكُمُ السَّمْعَ . . . » ) * آمده است و حكايت از تحوّلات رحم مادر دارد .\r\n\r\nسوم : اينكه موجودات ساده و زنده در اثر ارادهء خداوند بتدريج و با مرور زمان به انسان اوّلى مبدّل شده باشند\r\nاين فرضيه فعلا بسيار ضعيف شده و موقعيّت خويش را از دست داده است بلكه مىشود يقين كرد كه خداوند انواع را مستقلّ آفريده است ولى اگر روزى علمى شود و يقين گردد ، آيات قرآن به آن قابل تأويل خواهد بود . به نظر نگارنده :\r\nوجه اول با ظاهر قرآن از وجوه ديگر بهتر ميسازد اگر اشتباه نكنم .\r\n\r\n[ يك آدم يا چند آدم ؟ 
  ]\r\nظهور آيات در آن است كه ابتدا يك انسان با زنش آفريده شده و تكثير از آن دو شروع گرديده است * ( « يا أَيُّهَا النَّاسُ إِنَّا خَلَقْناكُمْ مِنْ ذَكَرٍ وَأُنْثى وَجَعَلْناكُمْ شُعُوباً وَقَبائِلَ ) *\r\n","description":"","footnote":"","page_name":" 44 ","page_number":52},
  {"content":"\r\n* ( لِتَعارَفُوا . . . » ) * حجرات : 13 لفظ « ناس » و « كُم » نشان ميدهد كه خطاب بهمهء بشر است و ظهور ذكر و انثى در پدر و مادر اوّليه است . ايضا آيهء :\r\n* ( « يا أَيُّهَا النَّاسُ اتَّقُوا رَبَّكُمُ الَّذِي خَلَقَكُمْ مِنْ نَفْسٍ واحِدَةٍ وَخَلَقَ مِنْها زَوْجَها وَبَثَّ مِنْهُما رِجالًا كَثِيراً وَنِساءً . . . » ) * نساء : 1 . * ( « وَهُوَ الَّذِي أَنْشَأَكُمْ مِنْ نَفْسٍ واحِدَةٍ فَمُسْتَقَرٌّ وَمُسْتَوْدَعٌ » ) * انعام : 98 . * ( « خَلَقَكُمْ مِنْ نَفْسٍ واحِدَةٍ ثُمَّ جَعَلَ مِنْها زَوْجَها » ) * زمر : 6 .\r\nعلى هذا بايد به چند سئوال پاسخ گفت :\r\n1 - در اين صورت ازدواج فرزندان آن دو نفر چگونه بوده آيا خواهر را ببرادر داده‌اند ؟ ! 2 - بشر چطور در همه قاره ها پيدا شده با آنكه فقط در يك قاره بوجود آمده است ؟ ! 3 - اين همه اختلاف از حيث اشكال و قيافه و رنك و قامتها چگونه بوجود آمده است ؟ ! 1 - در زمينهء سئوال اول بايد گفت هيچ مانعى نيست كه در ازدواج اوليه برادر خواهر خويش را تزويج كند ، ضرورت آن را اقتضا ميكرد و چاره‌اى جز آن نبود بعدها كه جمعيت زياد شدند روى مصالحى تحريم گرديد و ظهور : * ( « بَثَّ مِنْهُما رِجالًا كَثِيراً وَنِساءً . . . » ) * آنست كه در بثّ و انتشار نسل انسان جز آن دو نفر موجود سوّمى دخيل نبوده است . و در روايت احتجاج از امام سجاد عليه السّلام منقول است كه : آن ابتدا جايز بوده سپس تحريم شد .\r\nدر الميزان پس از اختيار نظريهء فوق فرموده : امّا حكم بحرمت آن در اسلام و ساير شريعتها چنان كه حكايت شده ، حكم تشريعى و تابع مصالح و مفاسد است ، حكم تكوينى نيست كه قابل تغيير نباشد ، وقت آن در دست خداست و او فاعل ما يشاء و حاكم ما يريد است ، جايز است كه روزى براى داعى ضرورت مباح و سپس براى بر طرف شدن ضرورت و اينكه موجب انتشار فحشاء است تحريم كند .\r\n","description":"","footnote":"","page_name":" 45 ","page_number":53},
  {"content":"\r\nو اينكه گفته‌اند : آن بر خلاف فطرت است درست نيست كه فطرت آن را از لحاظ تنفّر نفى نميكند بلكه از اين جهت كه موجب شيوع فحشاء و بطلان غريزهء عفت است . اما در روزيكه جز برادر و خواهر كسى نبود و خدا كثرت نسل را اراده فرموده بود عنوان تنفّر فطرت منطبق نيست .\r\nدليل بر اينكه فطرت از جهت تنفّر آن را نفى نميكند رسمى بودن آن در ميان مجوس است بنا بر نقل تاريخ ، ايضا قانونى بودن آن در روسيّه است چنان كه حكايت ميكنند و نيز شيوع آن به طرز زنا در ملل اروپاست ، كه از عادات امروز در ملل اروپا و امريكا آنست : دختران پيش از ازدواج بكارت خويش را از بين مىبرند ، آمار نشان ميدهد كه بعضى از آنها را پدران و برادران ازالهء بكارت ميكنند ( الميزان باختصار ) 2 - در زمينهء سئوال دوّم بايد دانست قارّه هاى فعلى در اصل يك قارّه بيش نبوده در اثر مرور زمان و تحولات زمين و پيش و پس رفتن آبها از هم جدا شده و چند قسمت گرديده‌اند ، تاريخ نقل مىكند : پادشاهان گذشتهء ايران از قصر شوش سوار كشتى ميشدند ولى فعلا خليج فارس از شوش بسيار دور شده است ، و نيز مسلَّم است كه جزاير بريتانيا از اروپا منفصل شده و درياى مانش بوجود آمده است و همچنين جزاير ژاپون از قسمت شرقى آسيا جدا شده‌اند . على هذا مانعى ندارد كه بگوئيم : بشر در يكمحل بوجود آمده سپس در اثر انفصال قاره ها از هم جدا شده‌اند .\r\n3 - در بارهء سئوال سوّم ميگوئيم :\r\nدانشمندان در بر گرداندن نژادها باصل واحد زحمت بسيار كشيده‌اند و شايد بتوانند در اين زمينه توفيق بيشتر حاصل كرده و اين معما را حل كنند .\r\nبا همهء اينها قرآن مجيد در بارهء اينكه همه از آدم و زوجهء او بوجود آمده‌اند صراحت غير قابل\r\n","description":"","footnote":"","page_name":" 46 ","page_number":54},
  {"content":"\r\nتأويل ندارد . در آيهء * ( « خَلَقَكُمْ مِنْ نَفْسٍ واحِدَةٍ وَخَلَقَ مِنْها زَوْجَها وَبَثَّ مِنْهُما رِجالًا كَثِيراً وَنِساءً » ) * نساء : 1 ، نميشود بطور قطع گفت مراد آدم و يك فرد است در بارهء « نفس » بسيار چيزها مىشود گفت گر چه ظهورش در يك فرد است زيرا ممكن است : مراد جنس باشد هكذا * ( « نَفْسٍ واحِدَةٍ » ) * در آيهء 98 سورهء انعام و 6 سورهء زمر كه در اوّل اين فصل نقل شده . ايضا در آيهء * ( « إِنَّا خَلَقْناكُمْ مِنْ ذَكَرٍ وَأُنْثى » ) * حجرات 13 شايد ذكر و انثاى مجهول مراد باشد كه حتّى بسلَّول نر و ماده شامل است .\r\nدر روضهء كافى باب « حديث يأجوج و مأجوج » حديث 274 از امير المؤمنين عليه السّلام نقل شده « . . .\r\nبنى آدم هفتاد جنساند ، مردم همه اولاد آدماند مگر يأجوج و مأجوج » مراد از يأجوج و مأجوج در قرآن مجيد باحتمال قوى مردم چين و مغولاناند .\r\nوانگهى در كنگوى افريقا قبائلى بنام « پيكمه » در جنگل زندگى ميكنند ، قدّ آنها از 67 سانت تجاوز نميكند و بلندى قامت تيكى تيكىهاى افريقا را 130 سانت نوشته‌اند و در همسايگى آنها قبيله ( مانگ بيو ) زندگى ميكنند كه قدّ آنها خيلى بلند و تفاوتشان با تيكى تيكىها مانند تفاوت روز و شب است . از طرف ديگر : بلند قدّترين مردم روى زمين در « سودان » در امتداد رود نيل قبيله « دنيكا » است كه حدّ اقل قدّشان دو متر است . قبيلهء ( واتوسى ) در بخش خاورى جنگل ايتورى در كنگواند كه طول قامتشان از دو متر بالاتر است .\r\nبسيار مشكل است بتوان اين مردم را با اين اختلاف ( با آنكه در يك قاره و يك محيطاند ) بيك تبار و يك اصل برگرداند . ( و الله العالم ) گفته‌اند : عمدهء الوان انسانها چهار رنك است : سفيد پوستان مانند مردم نقاط معتدله از آسيا و اروپا . سياه پوستان مانند مردم جنوب افريقا . زرد پوستان چون\r\n","description":"","footnote":"","page_name":" 47 ","page_number":55},
  {"content":"\r\nاهل چين و ژاپون . سرخ پوستان مثل بومىهاى امريكا . بايد مردم هر رنك باصلى غير از مردم رنك ديگر منتهى شوند چون اختلاف رنك دليل اختلاف مادهء خونهاست على هذا اصل بشر لا بد بايد به چهار جفت زن و مرد برسد . و اگر تعدّد اصل بشر ثابت شود احتياجى به ازدواج برادران و خواهران نخواهد بود .\r\n\r\n[ آيا آدم پيغمبر بود ؟ 
  ]\r\n* ( « كانَ النَّاسُ أُمَّةً واحِدَةً فَبَعَثَ الله النَّبِيِّينَ مُبَشِّرِينَ وَمُنْذِرِينَ وَأَنْزَلَ مَعَهُمُ الْكِتابَ بِالْحَقِّ لِيَحْكُمَ بَيْنَ النَّاسِ فِيمَا اخْتَلَفُوا فِيه . . . » ) * بقره : 213 .\r\nظهور اين آيه در آن است كه ابتدا در ميان مردم پيغمبرى وجود نداشته است زيرا لفظ فاء در * ( « فَبَعَثَ الله النَّبِيِّينَ » ) * دلالت بر بعديّت دارد يعنى مردم يك امّت بودند و پيامبرانى در ميان آنها نبود سپس چون داراى رشد شدند و اختلاف كردند خداوند براى رفع اختلافات زندگى و ايجاد نظم ، پيامبران و كتابها فرستاد .\r\nعلى هذا مراد از امّت واحده آنست كه مردم در فطرت اوليّه و كم رشد بودند مثل دنياى اطفال كه با فكر سازج خود زندگى ميكنند و بقانون احتياج ندارند و از آن سر در نمياورند ، ( و امّت واحده در عدم اختلافاند ) ، ولى بعدها كه عقول پيش رفت ، اختلاف پيدا شده و بعثت پيامبران را ايجاب كرده بدين تقدير مىشود گفت كه آدم ابو البشر پيغمبر نبوده است و مردم اوليّه احتياج به پيامبر نداشته‌اند كه در مراحل بسيار ساده زندگى ميكرده‌اند .\r\nجمهور مفسّران چنان كه در « المنار » است لفظ امّة را در آيه ملَّت و دين گفته‌اند . ولى اين بسيار بعيد است بلكه ظاهرا ملَّت واحده در سطح پائين و فطرت اوّلى و عدم اختلاف و نظير آن مراد است .\r\nبعضى گفته‌اند : « كان » در اين آيه و آيهء * ( « وَما كانَ النَّاسُ إِلَّا أُمَّةً واحِدَةً فَاخْتَلَفُوا » ) * يونس : 19 بمعنى ماضى نيست بلكه بمعنى ثبوت « هست » مىباشد يعنى مردم يك امت\r\n","description":"","footnote":"","page_name":" 48 ","page_number":56},
  {"content":"\r\nبيش نيستند ولى اختلاف كردند .\r\nدر آيهء ما نحن فيه معنى چنين مىشود :\r\nمردم يك امتاند پس خداوند براى رفع اختلاف و ايجاد نظم پيامبران را بر انگيخت تا يگانگى و وحدت آنها حفظ شود .\r\nولى به نظر من در آيهء ما نحن فيه « كان » دلالت بماضى و گذشته دارد و از حال بشر اوّلى حكايت مىكند .\r\nدر مجمع از امام باقر عليه السّلام نقل فرموده : « قالَ كانُوا قَبْلَ نوحٍ امَّةً واحدةً عَلى فَطْرَةِ الله لا مُهتدينَ و لا ضُلَّالًا فَبَعَثَ الله النَّبيّينَ » از اين روايت نيز مىشود عدم نبوّت آدم اوّلى را بدست آورد .\r\nدر نهج البلاغه خطبهء اول فرموده :\r\n« وَاصْطَفى سُبْحانَه مِنْ وُلْدِه انْبِياءَ . . . » مىشود گفت : خودش پيمبر نبود و پيامبران از فرزندانش مبعوث شدند . ولى كلام امام عليه السّلام از اين هم آبى نيست كه خودش پيغمبر بود انبيائى هم از فرزندانش مبعوث گرديدند گر چه ظهور اوّلى قوىتر است .\r\nبعضىها از آيهء : * ( « إِنَّ الله اصْطَفى آدَمَ وَنُوحاً وَآلَ إِبْراهِيمَ وَآلَ عِمْرانَ عَلَى الْعالَمِينَ » ) * آل عمران : 33 استفاده كرده و گفته‌اند انسان بر آدم سبقت دارد و آدم فرد بخصوصى است و ابو البشر نيست و از ميان انسانها مبعوث شده زيرا خداوند براى بعثت آدم و نوح يك * ( « اصْطَفى » ) * فرموده چنان كه نوح از ميان مردمان برخاسته آدم هم از ميان جمعيّتى مبعوث شده است .\r\nنتيجه اين مىشود كه او اوّلين پيغمبر است ولى اوّلين بشر نيست و از اين مىشود بدست آورد كه بشر اوليّه پيغمبر نبوده و پيامبران بعدا مبعوث شده‌اند .\r\nاينكه گفته‌اند : آدم ابو البشر نيست ظاهرا مخالف آيهء : * ( « إِنَّ مَثَلَ عِيسى عِنْدَ الله كَمَثَلِ آدَمَ خَلَقَه مِنْ تُرابٍ . . . » ) * آل عمران : 59 است كه آدم را بشر اوّلى و ابو البشر معرفى مىكند .\r\nاز طرف ديگر : اصطفاء لازم نگرفته حتما از ميان مردم باشد\r\n","description":"","footnote":"","page_name":" 49 ","page_number":57},
  {"content":"\r\nبلكه خداوند او را اوّلين خليفه در روى زمين قرار داد و اولين بار در توبه را به روى او گشود و اولين بار به او شريعت و دين ارسال فرمود * ( « فَإِمَّا يَأْتِيَنَّكُمْ مِنِّي هُدىً فَمَنِ اتَّبَعَ هُدايَ فَلا يَضِلُّ وَلا يَشْقى » ) * طه : 123 و كلمهء * ( « عَلَى الْعالَمِينَ » ) * مؤيد اين معنى است كه با « على » آمده نه با « من » .\r\nولى آياتيكه در زمينهء گفتار خدا با آدم نازل شده از قبيل * ( « فَإِمَّا يَأْتِيَنَّكُمْ مِنِّي هُدىً . . . » ) * كه گذشت همچنين آيهء * ( « فَتَلَقَّى آدَمُ مِنْ رَبِّه كَلِماتٍ فَتابَ عَلَيْه ) * . . . * ( فَإِمَّا يَأْتِيَنَّكُمْ مِنِّي هُدىً فَمَنْ تَبِعَ هُدايَ فَلا خَوْفٌ عَلَيْهِمْ وَلا هُمْ يَحْزَنُونَ وَالَّذِينَ كَفَرُوا وَكَذَّبُوا . . . » ) * بقره : 37 - 39 و آيهء * ( « ثُمَّ اجْتَباه رَبُّه فَتابَ عَلَيْه وَهَدى » ) * طه : 122 و هكذا : * ( « إِنَّ الله اصْطَفى آدَمَ وَنُوحاً » ) * همه حكايت از نبوت او دارند و در اين زمينه اخبار بيشتر نيز وارد شده است مگر آنكه آيات را بواقعيّت انسان و ارتباط او با شيطان و نفس و غيره حمل كنيم كه در صورت سئوال جواب و خطاب عقاب ذكر شده است در « شيطان » راجع به اين مطلب بحث شده است و نيز بگوئيم :\r\nمراد از آدم در * ( « اصْطَفى آدَمَ » ) * آدم اوّلى نيست بلكه پيامبرى بوده كه آدم نام داشته و پيش از نوح مىزيسته است و الله العالم .\r\nآيهء : * ( « شَرَعَ لَكُمْ مِنَ الدِّينِ ما وَصَّى بِه نُوحاً ) * . . . * ( وَما وَصَّيْنا بِه إِبْراهِيمَ وَمُوسى وَعِيسى . . . » ) * شورى : 13 روشن مىكند كه شريعت آدم بسيار ساده بوده بطوريكه اولين شريعت شريعت نوح شمرده شده و گر نه مىبايست شريعت او ، اول شمرده شود .\r\n\r\n[ انسان كنونى از كى پيدا شده ؟ 
  ]\r\nتاريخ يهود مدّعى است كه عمر نسل بشر فعلى در حدود هفت هزار سال است و بيشتر از آن نيست . ميتوان تا حدى اين مطلب را با اعتبار عقلى مطابق دانست در صورتى كه نسل فعلى بيك زن و مرد\r\n","description":"","footnote":"","page_name":" 50 ","page_number":58},
  {"content":"\r\nمنتهى شود .\r\nاگر زن و مردى را در نظر بگيريم و توالد و تناسل آن دو را در يكقرن حساب كنيم و آنگاه كسانى را كه در يك قرن در اثر مرك طبيعى و حوادث و جنگها و غيره از بين رفته‌اند از تعداد فوق كسر كنيم و حساب قرنها را پيش ببريم خواهيم ديد در عرض هفتاد قرن در حدود 2 ميليارد و نيم يا 3 ميليارد بيشتر نخواهد بود و آمار جهانى جمعيت فعلى كرهء زمين را در حدود 3 ميليارد معين مىكند .\r\nيكى از دانشمندان غربى در كتابى بنام ( تقدم و فقر ) در ردّ نظريّهء مالتوس كشيش انگليسى كه عقيده داشت بشر روى زمين در هر 25 سال دو برابر مىشود ميگويد :\r\nخانوادهء كنفوسيوس معروف در چين باقى است و با احترام خاصّ زندگى ميكنند و وسائل زندگيشان از هر جهت فراهم است ولى پس از گذشت دو هزار و چهار صد سال شمارهء افراد آن خاندان از بيست دو هزار تن تجاوز نكرده است .\r\n« ژولين هكسلى » دانشمند زيست شناس انگليسى جمعيّت روى زمين را در هشت هزار سال قبل ده ميليون تخمين مىزند و ارقام مذكوره در ذيل را بدست ميدهد :\r\nجمعيت زمين در 5000 سال قبل از ميلاد 20 ميليون نفر .\r\nدر 400 ميلادى 200 ميليون نفر .\r\nدر 1650 ميلادى 540 ميليون نفر .\r\nدر 1950 ميلادى 2200 ميليون نفر .\r\n« هكسلى » روزگاريكه مدير كلّ يونسكو بود بايران سفر كرده است و اين آمار را در مجلهء جهان زير عنوان جمعيت و سرنوشت بشر در 1950 ميلادى ماه ژانويه منتشر كرده است .\r\nدر الميزان ج 4 ص 148 در زمينهء فوق محاسبه‌اى نقل و تأييد شده است . آنگاه در جواب اين سئوال كه : دانشمندان علم طبقات الارض ميگويند : عمر بشر كنونى زايد بر ميليونها سال است و بعضى از فسيلهاى انسان يافته شده كه\r\n","description":"","footnote":"","page_name":" 51 ","page_number":59},
  {"content":"\r\nزمان آن را پانصد هزار سال پيش گفته‌اند ، فرموده : اين را گفته‌اند ولى دليلى قانع كننده براى اتصال اين نسل با عقاب گذشته ندارند جايز است بگوئيم : آن نوعها در زمين پيدا و منقرض شده‌اند تا نوبت بنسل آخر كه ما باشيم رسيده است ( يعنى فسيلها مال انواع ديگر انسانهاست نه نسل ما ) .\r\nنگارنده گويد : اين نظر كه فرموده‌اند بعيد نيست كه در روايت مؤيّد و بلكه دليل بر آن ميتوان يافت صدوق عليه الرحمه در كتاب توحيد باب 38 ضمن خبر دوّم از امام باقر عليه السّلام نقل كرده كه فرمود ، « . . . .\r\nبلى و الله لقد خلق الله الف الف عالم و الف الف آدم انت فى آخر تلك العوالم و اولئك الآدميين » .\r\nاين روايت در خصال نيز نقل شده و آن آخرين حديث از آن كتاب است . نظير اين روايت در بحار و غيره نيز يافته است . و هزار هزار در حديث ظاهرا براى بيان كثرت است نه تعيين عدد واقعى .\r\nلذا هيچ مانعى ندارد كه بگوئيم اين فسيلها با اين زمانهاى طولانى كه معيّن ميكنند از نسلهاى قبلى است نه انسان كنونى .\r\n\r\n[ آخرين پديدهء روى زمين 
  ]\r\nپيدا شدن و بوجود آمدن موجودات روى زمين واقعا اعجاب آور و يكپارچه معجزه است و آنچه در اين زمينه تصور و خيال كرده‌اند كاملا بىاساس است و پيش بردن تاريخ پيدايش و جلو كشيدن جابجا شدن تدريجى ، مشكل را حلّ نميكند در پيدايش اين همه موجودات عجيب و غريب و منظَّم و ايجاد اين موازنهء حيرت انگيز جز با ارادهء خالق توانا عزّ اسمه محال و خارج از امكان است . آخرين پديدهء قدرت لا يزال نسل كنونى بشر است . * ( « هَلْ أَتى عَلَى الإِنْسانِ حِينٌ مِنَ الدَّهْرِ لَمْ يَكُنْ شَيْئاً مَذْكُوراً » ) * دهر : 1 در باره پيدايش انسان گفته‌اند :\r\nاگر تمام دورهء عمر زمين را يكسال فرض كنيم هشت ماه از عمر زمين بدون اينكه موجود زنده‌اى بر\r\n","description":"","footnote":"","page_name":" 52 ","page_number":60},
  {"content":"\r\nآن باشد گذشته است . در ماه نهم و دهم نخستين موجودات جاندار بوجود آمده‌اند . در هفتهء دوّم ماه آخر سال پستانداران نمودار شدند در ساعت يازده و 45 دقيقهء روز سى و يكم ماه يعنى در ربع آخر سال ، انسان پا بعرصهء حيات گذاشته است دورهء تاريخى انسان شصت ثانيهء اخير سال است .\r\nدر اين بارهء به « ارض » بند 2 كه در بارهء خلقت زمين و تقسيم دورانهاى ششگانه بحث شده رجوع شود .\r\n\r\n[ ماجَراىِ شَجَرهء مَنْهيّه 
  ]\r\nماجراى درخت نهى شده و وسوسهء شيطان و خوردن آدم و زوجه اش از آن و رانده شدن از جنّت در سورهء بقره ، اعراف ، طه و غيره نقل شده و در « شيطان » تحت عنوان حكايت تمرد شيطان مطلبى در بيان آن گفته شده است .\r\nاين است آنچه ذيل كلمهء آدم به نظر ما آمده ، علم واقعى پيش خداوند است .\r\n\r\n\r\n\r\nاداء :\r\nدر مفردات راغب آمده ، اداء يعنى دادن حق تمام در يك دفعه ، مثل اداء جزيه و ردّ امانت « الاداء دفع الحق دفعة و موفيته » ولى در قاموس مطلق رساندن و قضا كردن آمده است .\r\nقرآن مجيد فقط در دادن حق و ردّ امانت به كار برده نه در مطلق دادن چيزى ، مثل * ( « إِنَّ الله يَأْمُرُكُمْ أَنْ تُؤَدُّوا الأَماناتِ إِلى أَهْلِها » ) * ( نساء 58 ) * ( « فَمَنْ عُفِيَ لَه مِنْ أَخِيه شَيْءٌ فَاتِّباعٌ بِالْمَعْرُوفِ وَأَداءٌ إِلَيْه بِإِحْسانٍ » ) * بقره : 178 آيه در بارهء ديه ( خونبها ) است كه در مقابل عفو از قصاص داده مىشود و سبب اصلى آن قتل است در اينجا نيز اداء ، اداء حق است .\r\nولى تمام و يك دفعه بودن را كه راغب گفته بطور صريح نميتوان از قرآن استفاده كرد در روايات هست كه خونبهاى قتل عمدى بايد در يك سال ادا شود ولى يك جا دادن قيد نشده است .\r\nآنجا كه موسى بفرعون و\r\n","description":"","footnote":"","page_name":" 53 ","page_number":61},
  {"content":"\r\nفرعونيان ميگويد * ( « أَدُّوا إِلَيَّ عِبادَ الله » ) * دخان : 18 بندگان خدا را به من بدهيد گويا منظور اين است : آنها را كه بندگان خدايند ، بناحق بنده خود خوانده‌ايد و اذيت ميكنيد ، آنها را برگردانيد و از آنها دست بكشيد همچنانكه برگرداندن عبد مغصوب بمولاى او برگرداندن حق به صاحب حقّ است همچنين برگرداندن بندگان خدا و دست كشيدن از آنها اداء حقّ خدا است و الله العالم .\r\n\r\n\r\n\r\nاذْ :\r\nظرف زمان ماضى است و از گذشته خبر ميدهد نحو * ( « وَإِذْ أَخَذْنا مِيثاقَ بَنِي إِسْرائِيلَ » ) * بقره :\r\n83 راغب گويد : اذ معناى شرط ندارد مگر آنكه كلمهء « ما » به آن اضافه شود .\r\n\r\nاذا :\r\nظرف زمان آينده است و از آينده خبر ميدهد مثل * ( « إِذَا الشَّمْسُ كُوِّرَتْ » ) * تكوير 1 اذا دو نوع استعمال دارد يكى آنكه ظرف زمان متضمّن معناى شرط است در اين صورت مدخولش پيوسته جملهء فعليّه است ديگرى آنست كه حرف مفاجاة است ( بمعنى ناگاه و آنوقت ) در اين صورت بجملهء اسميّه داخل مىشود و احتياج بجواب ندارد ( اقرب الموارد ) مثل * ( « إِذا هُمْ يَقْنَطُونَ » ) * روم : 36 .\r\n\r\n\r\n\r\nاذُن :\r\n( بر وزن عنُقُ » گوش .\r\n* ( « وَالأَنْفَ بِالأَنْفِ وَالأُذُنَ بِالأُذُنِ » ) * مائده : 45 . جمع آن آذان است نحو * ( « أَمْ لَهُمْ آذانٌ يَسْمَعُونَ بِها » ) * اعراف : 195 و به كسى كه بهر سخن گوش دهد و باور كند اذن گويند مثل : * ( « وَمِنْهُمُ الَّذِينَ يُؤْذُونَ النَّبِيَّ وَيَقُولُونَ . ) *\r\n* ( هُوَ أُذُنٌ قُلْ أُذُنُ خَيْرٍ لَكُمْ يُؤْمِنُ بِالله وَيُؤْمِنُ لِلْمُؤْمِنِينَ » ) * ( توبه : 61 ) يعنى بعضى از آنها پيغمبر را اذيت ميكنند ميگويند : او گوش است ( زود باور است ) ، بگو براى شما گوش خوبى است خدا را تصديق مىكند و مؤمنان را تصديق مىكند .\r\nدر مجمع البيان ميگويد : اين تسميهء شخص است باسم عضو مخصوص براى مبالغه . همچنانكه بجاسوس ميگويند : عين . گويا وجودش يكپارچه چشم است ناگفته\r\n","description":"","footnote":"","page_name":" 54 ","page_number":62},
  {"content":"\r\nنماند مراد از « اذن » در آيهء صرف شنيدن و گوش دادن نيست بلكه منظور عمده باور كردن است ، مراد منافقان آن بود كه حضرت بسيار زود باور است ، آنچه مىشنود تصديق مىكند چنان كه * ( « يُؤْمِنُ بِالله وَيُؤْمِنُ لِلْمُؤْمِنِينَ » ) * مؤيد آن است . در تفسير المنار نقل شده : عده‌اى از منافقان كه از آن جمله جلاس بن سويد ، مخشى بن حمير و وديعة بن ثابت بود ، جمع شدند و خواستند در غياب حضرت رسول صلَّى الله عليه و آله و سلَّم از او بد گوئى كنند ، بعضى گفتند : اين كار را نكنيد ميترسيم كه به او خبر دهند و در بارهء شما بد گوئى كند ، بعضى گفتند : محمد يكپارچه گوش است اگر به او خبر دادند قسم ميخوريم تصديقمان مىكند . در نتيجه آيهء فوق نازل شد .\r\nمخفى نماند : كفّار با اين كلمه قصد اهانت داشتند ، ولى قرآن آن را به صورت مدح آورده و ميگويد :\r\nپيغمبر زياد گوش ميدهد و باور مىكند امّا نه بهر كس بلكه بوحى خدا و سخن مؤمنان گوش ميدهد و باور مىكند و اين گوش دادن و باور كردن بخير و صلاح شماست كه شما را راهنمائى مىكند .\r\nاز اين ماده فعل اذن\r\n\r\n\r\nيأذن\r\nاز باب علم يعلم بمعنى گوش دادن و اطاعت كردن آمده است مانند * ( « إِذَا السَّماءُ انْشَقَّتْ وَأَذِنَتْ لِرَبِّها وَحُقَّتْ » ) * ( انشقاق 1 ) آنگاه كه آسمان شكافته شود و از فرمان پروردگارش پيروى كند و اطاعت آن حتمى است در تفسير كشّاف ذيل آيهء فوق و در الفائق و نهايه مادهء « اذن » از حضرت رسول صلَّى الله عليه و آله و سلَّم منقول است « ما اذن الله لشيئى كاذنه لنبىّ يتغنّى بالقرآن » خدا به چيزى گوش نداده مانند گوش دادنش بپيغمبرى كه قرآن را با صوت حزين و رقيق ميخواند . در فائق گويد :\r\nمراد از تغنّى تحزين و ترقيق صوت است .\r\nبه نظر ميآيد كه بجاى « لنبىّ » « لرجل » باشد چون از « لنبىّ » استفاده مىشود قرآن ببسيارى از پيامبران نازل شده حال آنكه چنين\r\n","description":"","footnote":"","page_name":" 55 ","page_number":63},
  {"content":"\r\nنيست .\r\nو از همين ماده ،\r\n\r\nاذن\r\nبمعنى علم استعمال شده در صورتى كه متعدى با باء باشد مثل * ( « فَأْذَنُوا بِحَرْبٍ مِنَ الله وَرَسُولِه » ) * بقره : 279 يعنى يقين كنيد بجنگ با خدا و رسول . به نظر ميآيد كه معناى علم به آن اشراب شده است و يا علميكه از شنيدن حاصل شود ، يعنى گوش كنيد و بدانيد كه با خدا و رسول در جنگيد .\r\nنا گفته نماند : فرق ما بين اذن بمعنى گوش دادن و اطاعت و اذن بمعنى علم ، آن است كه اوّلى با لام و الى و دوّمى با باء متعدّى مىشود براى مزيد توضيح به « اذن » بر وزن علم رجوع شود .\r\n\r\n\r\nاذْن :\r\n( بر وزن علم ) در قرآن مجيد بمعنى اجازه ، اراده ، اعلام ، اطاعت ، و علم به كار رفته ، ولى مىشود گفت كه ريشهء اذن بمعنى اطاعت و علم از اذن ( بر وزن عنق ) است كه گذشت و ريشهء اذن بمعنى اجازه و اراده و اعلام از اذن ( بر وزن علم ) است .\r\nدر قاموس هست « اذن به :\r\nعلم و اذن له فى الشيء : اباحه له اذن اليه و له : استمع » بدين طريق مىبينيم فعل اذن چون با باء متعدى باشد بمعنى علم ، و چون با لام باشد بمعنى اجازه و گوش دادن و چنانچه با الى باشد فقط بمعنى استماع و گوش دادن است .\r\nدر تمام قرآن كريم فقط در سه محلّ با باء متعدى شده است 1 - * ( « فَأْذَنُوا بِحَرْبٍ مِنَ الله وَرَسُولِه » ) * كه گذشت . 2 - * ( « أَمْ لَهُمْ شُرَكاءُ شَرَعُوا لَهُمْ مِنَ الدِّينِ ما لَمْ يَأْذَنْ بِه الله » ) * شورى : 21 بنا بر آنكه از قاموس نقل شد معناى آيه چنين است ، يا براى آنها شريكانى هست به آنها دينى آورده‌اند كه خدا نميداند . ولى ارباب تفسير « يأذن » را در آيهء شريفه بمعنى اجازه گرفته و « ام » را در صدر آيه « بل » معنى كرده‌اند و اين بر خلاف متعدى شدن اذن با باء است .\r\n3 - * ( « وَأَذِّنْ فِي النَّاسِ بِالْحَجِّ » ) * ( حج 27 ) ميان مردم حج را اعلام كن . در ساير جاهاى قرآن كه بمعنى\r\n","description":"","footnote":"","page_name":" 56 ","page_number":64},
  {"content":"\r\nاجازه است با لام متعدى شده مثل * ( « عَفَا الله عَنْكَ لِمَ أَذِنْتَ لَهُمْ » ) * توبه : 43 در بعضى از آيات ، اذن را اراده و مشيّت معنى كرده‌اند نظير * ( « فِي بُيُوتٍ أَذِنَ الله أَنْ تُرْفَعَ » ) * يعنى : در خانه هائيكه خدا اراده فرموده بزرگ و محترم شوند ، و نظير * ( « وَما كانَ لِنَفْسٍ أَنْ تَمُوتَ إِلَّا بِإِذْنِ الله » ) * آل عمران 145 براى هيچ كس نيست كه بميرد جز بارادهء خدا . اين براى آنست كه اذن با اراده يكى است و اراده در مقام از اذن مقدّم است ، بايد اوّل اراده كنيم سپس اذن بدهيم .\r\n\r\n\r\nاذان :\r\nبمعنى اعلام است * ( « وَأَذانٌ مِنَ الله وَرَسُولِه إِلَى النَّاسِ » ) * توبه :\r\n3 ، اذان اسلام را از آنجهت اذان گفته‌اند كه مؤذّن با صداى بلند دخول وقت را اعلام مىكند ، مؤذن يعنى كسى كه بندا و صداى بلند اعلام مىكند * ( « فَأَذَّنَ مُؤَذِّنٌ بَيْنَهُمْ » ) * اعراف :\r\n44 ، آذَنَ در كريمهء * ( « آمَنْتُمْ بِه قَبْلَ أَنْ آذَنَ لَكُمْ » ) * اعراف : 123 و امثال آن بمعنى اذن دادن است\r\n\r\nآذنته\r\nدر مفردات گويد : اذنته بكذا و آذنته بمعنى » ارباب تفاسير نيز چنين گفته‌اند ، شايد مراد از مفاعله در اينجا شدت باشد يعنى پيش از آنكه من اذن قطعى و صريح بدهم بموسى ايمان آورديد ؟ ! در كريمهء * ( « فَإِنْ تَوَلَّوْا فَقُلْ آذَنْتُكُمْ عَلى سَواءٍ » ) * انبياء : 109 و در كريمهء * ( « وَيَوْمَ يُنادِيهِمْ أَيْنَ شُرَكائِي قالُوا آذَنَّاكَ ما مِنَّا مِنْ شَهِيدٍ » ) * ( فصلت 47 ) آذن را اعلام معنى كرده‌اند يعنى :\r\nاگر از دعوت تو سر پيچيدند بگو :\r\nبه همه بطور مساوى اعلام كردم . و روز قيامت ندايشان مىكند : شريكان من كجايند ؟ گويند : به تو خبر داديم كه از ما گواهى نيست كه بگويد :\r\nتو را شريكى هست .\r\nفرق اين دو آيه ، با آيهء * ( « آذَنَ لَكُمْ » ) * آنست كه آن با لام متعدى شده و بمعنى اذن دادن است چنان كه از قاموس نقل شد . ولى در اين دو آيه ظاهرا ، باء مقدّر است يعنى « آذنتكم به عذاب الله على سواء » و « آذنّاك بانّه ما منّا من شهيد » و سابقا روشن گرديد كه چون اذن متعدى\r\n","description":"","footnote":"","page_name":" 57 ","page_number":65},
  {"content":"\r\nبباء باشد بمعنى علم است .\r\n\r\nتأذّن :\r\nبمعنى اعلام و اخبار است با قيد كثرت و تكرار ( قاموس ) بنا بر اين ، معنى كريمهء * ( « وَإِذْ تَأَذَّنَ رَبُّكُمْ لَئِنْ شَكَرْتُمْ لأَزِيدَنَّكُمْ » ) * ابراهيم 7 آنست كه خداى شما مكرر اعلام كرده كه در صورت شكر ، نعمت خود را زياد خواهد فرمود .\r\n\r\nاستيذان :\r\nيعنى طلب اذن .\r\n* ( « وَيَسْتَأْذِنُ فَرِيقٌ مِنْهُمُ النَّبِيَّ » ) * احزاب 13 ناگفته نماند : تمام معانى اذن ( بر وزن عنق ) و اذن ( بر وزن علم ) بمعنى اجازه و گوش دادن بر ميگردد و اين دو معنى جامع تمام معانى است .\r\n\r\nاذَن :\r\n( بر وزن عنب ) حرف جواب و جزاء است بمعنى آنگاه و آنوقت ، نحو * ( « إِنَّكُمْ إِذاً مِثْلُهُمْ » ) * نساء : 140 يعنى شما آنوقت نظير آنها هستيد . در قرآن مجيد همه جا با تنوين ( اذاً ) نوشته شده و محلى كه با نون ( اذن ) نوشته شود يافته نشد .\r\n\r\n\r\nاذى :\r\nنا خوش آيند . نا پسند * ( « لا تُبْطِلُوا صَدَقاتِكُمْ بِالْمَنِّ وَالأَذى » ) * بقره 264 صدقات خود را با منت گذاردن و كار نا پسند باطل نكنيد .\r\nگوئيم : فلانى مرا اذيت كرد يعنى در بارهء من كار نا پسندى انجام داد در قاموس هست : « الاذيّة و الاذى و هى المكروه » در اقرب الموارد آمده « اذى يأذى اذا و اذاة : وصل اليه المكروه . الاسم الاذيّة » .\r\nاذى مصدر و اسم هر دو استعمال شده است در الفائق بعد از نقل حديث « الايمان نيّف و سبعون درجة ادناها اماطة الاذى عن الطريق » گويد : مراد از اذى خار و سنگ و هر چيزى است كه در راه ها سبب آزار ميگردد فعل ثلاثى اذى از باب علم يعلم و مزيدش از باب افعال و غيره آمده است نظير * ( « وَما كانَ لَكُمْ أَنْ تُؤْذُوا رَسُولَ الله » ) * احزاب : 53 شما را نرسد كه رسول خدا را اذيت كنيد .\r\nبنا بر آنچه گذشت معنى آيهء * ( « يَسْئَلُونَكَ عَنِ الْمَحِيضِ قُلْ هُوَ أَذىً فَاعْتَزِلُوا النِّساءَ فِي الْمَحِيضِ » ) * بقره :\r\n222 چنين مىشود و تو را از خون\r\n","description":"","footnote":"","page_name":" 58 ","page_number":66},
  {"content":"\r\nحيض مىپرسند بگو : آن چيز پليد و ناپسندى است از زنان در زمان حيض كناره كنيد ( مقاربت نكنيد ) و اين در صورتى است كه محيض اول را خون حيض و دوم را اسم زمان بگيريم چنان كه در « حيض » خواهد آمد در مجمع « اذى » را از قتاده و سدّى ، قذر و نجس نقل فرموده است . و بقولى : آن اذيت و زحمتى است براى زنان . در تفسير الميزان ذيل آيهء فوق فرمايد : اذى بمعنى ضرر نيست گر چه بعضى گفته‌اند زيرا نميشود با نفع مقابل كرد و گفت :\r\nنفع و اذى چنان كه گفته مىشود :\r\nنفع و ضرر . پس معنى آن چيز ناپسند و يا آزار است و گاهى بوجهى بر ضرر منطبق مىشود .\r\n\r\n\r\n\r\nارب :\r\nحاجت . از اين ماده فقط دو بار در قرآن آمده است و هر دو بمعنى حاجت و نياز است .\r\nيكى * ( « أَوِ التَّابِعِينَ غَيْرِ أُولِي الإِرْبَةِ مِنَ الرِّجالِ » ) * ( نور 31 ) كه گفته‌اند :\r\nمراد كسانى هستند كه بنكاح حاجت و نياز ندارند . ديگرى در آيهء * ( « وَلِيَ فِيها مَآرِبُ أُخْرى » ) * ( طه 18 ) كه موسى به خدا عرض كرد : مرا در آن عصا حاجتهاى ديگرى است . در مجمع البيان گويد : مآرب يعنى حوائج مفرد آن مأربة است . راغب گفته : ارب احتياج شديدى است كه در دفع آن بحيله متوسل شوند در لغت معانى ديگرى هم دارد ولى در قرآن مجيد به كار نرفته است . در نهج البلاغه خطبهء 203 فرموده :\r\n« و الله ما كانت لى فى الخلافة رغبة و لا في الولاية اربة » .\r\n\r\n\r\n\r\nارض :\r\nاين كلمه كه مراد از آن زمين ماست 461 بار در قرآن آمد است ، امّا هميشه بلفظ مفرد ، در روايت و نهج البلاغه بلفظ جمع ( ارضون ، ارضين ) نيز آمده است ، شايد آن در آخر بحث ، بررسى شود .\r\nامّا اينكه در قرآن مجيد همواره مفرد آمده ، باحتمال قوى علتش آن است كه آنچه غير از زمين است نسبت بما آسمان محسوب مىشود مثلا مرّيخ گر چه في حدّ نفسه ، يك كره و زمين است ولى نسبت بما\r\n","description":"","footnote":"","page_name":" 59 ","page_number":67},
  {"content":"\r\nكه بالاى سر ماست آسمان حساب مىشود ، على هذا ما را يكزمين بيشتر نيست كه زير پاى ماست .\r\nلذاست كه قرآن آن را همواره مفرد به كار برده است .\r\nدر كلام الله مجيد [ راجع به زمين 
  ] مسائلى و حقائقى بيان شده كه به بعضى از آنها اشاره مىكنيم :\r\n1 - زمين و آسمانها در ابتداى خلقت ، همه بسته و يك چيز بودند در اثر انبساط تدريجى وسعت يافته و از هم جدا شده‌اند * ( « أَ وَلَمْ يَرَ الَّذِينَ كَفَرُوا أَنَّ السَّماواتِ وَالأَرْضَ كانَتا رَتْقاً فَفَتَقْناهُما » ) * ( انبياء : 30 ) مگر كفار ندانسته‌اند كه آسمانها و زمين پيوسته و توى هم بودند ، آنها را از همديگر بازشان كرديم ؟ ! رتق بمعنى گره شده و بسته و پيوسته ، و فتق بمعنى باز كردن و ايجاد فاصله ميان اجزاء شيئى متصل است .\r\nاگر مراد از « السّموات » تمام جهانها و منظومه ها باشد . مسئلهء رتق و فتق شامل تمام عالم است ، و اگر مراد آسمانهاى هفتگانهء اطراف زمين باشد كه محيط بر زميناند ، آنوقت معنى آيه اين است كه :\r\nزمين با آسمانهاى هفتگانهء آن ، ابتدا در هم فرو رفته و يكى بوده‌اند بتدريج به صورت فعلى در آمده‌اند ، نا گفته نماند « السموات » جمع محلى بالف و لام مفيد عموم است و كلمهء * ( « فاطِرِ السَّماواتِ وَالأَرْضِ » ) * بمعنى شكافنده زمين و آسمانها در 7 محل از قرآن ذكر شده و سموات همه با الف و لام آمده‌اند ، على هذا احتمال قوى ميرود كه مراد از * ( « السَّماواتِ وَالأَرْضِ » ) * تمام كاينات باشد .\r\nدر كتاب آغاز و انجام جهان ص 63 گويد : در قرآن كريم « سموات » كه با « ارض » هم استعمال شده بمعنى همهء جهانهاى غير از زمين آمده است * ( « فَلِلَّه الْحَمْدُ رَبِّ السَّماواتِ وَرَبِّ الأَرْضِ رَبِّ الْعالَمِينَ » ) * جاثيه 36 * ( « رَبِّ الْعالَمِينَ » ) * كه بى واو است بدل است از * ( « رَبِّ السَّماواتِ وَرَبِّ الأَرْضِ » ) * پس بايستى كه « پرورندهء جهانها » مساوى باشد\r\n","description":"","footnote":"","page_name":" 60 ","page_number":68},
  {"content":"\r\nبا « پرورندهء آسمانها و زمين » پس بايستى كه « سموات » برابر باشد با « همه جهانها منهاى زمين » .\r\n2 - زمين در دو روز « دو دوران » و پيش از آسمانهاى هفتگانهء خود آفريده شده ، به اين آيات توجه كنيد كه در بند سوّم نيز لازم خواهد بود : * ( « قُلْ أَ إِنَّكُمْ لَتَكْفُرُونَ بِالَّذِي خَلَقَ الأَرْضَ فِي يَوْمَيْنِ وَتَجْعَلُونَ لَه أَنْداداً ذلِكَ رَبُّ الْعالَمِينَ . وَجَعَلَ فِيها رَواسِيَ مِنْ فَوْقِها وَبارَكَ فِيها وَقَدَّرَ فِيها أَقْواتَها فِي أَرْبَعَةِ أَيَّامٍ سَواءً لِلسَّائِلِينَ . ثُمَّ اسْتَوى إِلَى السَّماءِ وَهِيَ دُخانٌ فَقالَ لَها وَلِلأَرْضِ ائْتِيا طَوْعاً أَوْ كَرْهاً قالَتا أَتَيْنا طائِعِينَ . فَقَضاهُنَّ سَبْعَ سَماواتٍ فِي يَوْمَيْنِ وَأَوْحى فِي كُلِّ سَماءٍ أَمْرَها وَزَيَّنَّا السَّماءَ الدُّنْيا بِمَصابِيحَ » ) * ( فصلت : 9 - 12 ) .\r\nاز اين آيات بدست ميايد اوّلا زمين در دو روز ( دو دوران ) آفريده شده ( البته بدون نبات و حيات و اقوات ) * ( « خَلَقَ الأَرْضَ فِي يَوْمَيْنِ » ) * مراد از روز بطور قطع دوران است نه بيست و چهار ساعت كه مدت گردش وضعى زمين است و همچنين مراد از چهار روز و دو روز ، دو دوران و چهار دوران است و مجموع اين شش روز به حساب روزهاى ما شايد از ميليونها سال بيشتر باشد .\r\nاستعمال يوم بمعنى دوران و مدت مفصلى از زمان ، شايع و از معانى مشهور يوم است ، ابن اثير در نهايه گويد : گاهى از يوم مطلق وقت اراده مىشود و حديث « تلك ايّام الهرج » از آن است . راغب در مفردات گويد : گاهى از مدت هر مدتى كه باشد با يوم تعبير مىشود .\r\nدر قرآن مجيد هست * ( « وَتِلْكَ الأَيَّامُ نُداوِلُها بَيْنَ النَّاسِ » ) * آل عمران 140 * ( « فَهَلْ يَنْتَظِرُونَ إِلَّا مِثْلَ أَيَّامِ الَّذِينَ خَلَوْا » ) * يونس 102 كه مراد زمانهاى حوادث است * ( « وَإِنَّ يَوْماً عِنْدَ رَبِّكَ كَأَلْفِ سَنَةٍ » ) * حج 47 * ( « فِي يَوْمٍ كانَ مِقْدارُه خَمْسِينَ أَلْفَ سَنَةٍ » ) * معارج : 4 .\r\nاحتمال قوى آنست كه منظور از دو دوران يكى مذاب شدن زمين است ، كه به صورت گاز مشتعل بود و در اثر كاسته شدن حرارت مذاب گرديد ،\r\n","description":"","footnote":"","page_name":" 61 ","page_number":69},
  {"content":"\r\nو ديگرى انعقاد و انجماد سطح آن است .\r\nثانيا : تشكيل كوهها و تقدير اقوات براى موجودات زنده در چهار دوران انجام يافته است * ( « وَجَعَلَ فِيها رَواسِيَ مِنْ فَوْقِها وَبارَكَ فِيها وَقَدَّرَ فِيها أَقْواتَها فِي أَرْبَعَةِ أَيَّامٍ » ) * و اينكه بعضى از بزرگان چهار روز را فصول اربعه گرفته‌اند بسيار بعيد است ، زيرا در آيات فوق صحبت از ابتداى خلقت و حالت مذاب بودن زمين و غيره است ، فصول اربعه حساب بعدهاست و اين آيات تفصيل شش روزى است كه در آيهء : * ( « إِنَّ رَبَّكُمُ الله الَّذِي خَلَقَ السَّماواتِ وَالأَرْضَ فِي سِتَّةِ أَيَّامٍ » ) * يونس : 3 و غيره آمده است ، بعد از * ( « أَرْبَعَةِ أَيَّامٍ » ) * فرموده : * ( « ثُمَّ اسْتَوى إِلَى السَّماءِ وَهِيَ دُخانٌ . . . » ) * آن روزها فصولى در بين نبوده است .\r\nثالثا : آسمان كه آنوقت دخان ( گاز فشرده و غليظ ) بود و زمين كه دو دوران ديده و تازه منعقد شده بود ، هر دو بيكبار از دستور خدا پيروى كردند ، در اثر اين فرمان گاز فشرده و تيره ، رقيق شد و طبقات جوّ را تشكيل داد و در عين حال زمين استعداد يافت و تقدير اقوات گرديد * ( « فَقالَ لَها وَلِلأَرْضِ ائْتِيا ) * . . .\r\n* ( فَقَضاهُنَّ سَبْعَ سَماواتٍ فِي يَوْمَيْنِ » ) * .\r\nبطور قطع ، دو دوران تشكيل آسمانها * ( « سَبْعَ سَماواتٍ فِي يَوْمَيْنِ » ) * با چهار دوران تقدير اقوات * ( « أَرْبَعَةِ أَيَّامٍ » ) * متداخلاند . و خلاصه اينكه زمين در دو روز مذاب و منعقد شد و آسمان به صورت گاز فشرده و تيره از زمين بيرون آمد و اطراف آن را فرا گرفت ( اين مرحلهء اوّل ) در مرحلهء دوم ، به زمين و آسمان يك دفعه فرمان رسيد * ( « فَقالَ لَها وَلِلأَرْضِ ائْتِيا » ) * اين جمله تكليف هر دو را در يك وقت اعلام مىكند ، در نتيجهء اين فرمان وضع ديگرى پيش آمد ، و آن اينكه زمين آماده شد و تقدير اقوات گرديد ، و گاز فشرده بطبقات هفت گانهء جوّ مبدّل گرديد كلمهء « ثُمّ » در آيهء * ( « ثُمَّ اسْتَوى إِلَى السَّماءِ » ) * راجع بآيهء اول است و تقدير اينطور است * ( « خَلَقَ الأَرْضَ فِي يَوْمَيْنِ ) * . . . * ( ثُمَّ اسْتَوى ) *\r\n","description":"","footnote":"","page_name":" 62 ","page_number":70},
  {"content":"\r\n* ( إِلَى السَّماءِ » ) * و آيهء وسط * ( « وَجَعَلَ فِيها رَواسِيَ مِنْ فَوْقِها . . . » ) * توضيح آمادگى زمين در اثر دستور دوم است .\r\nاگر دو دوران تشكيل آسمانها با چهار دوران تقدير اقوات متداخل نباشد لازم ميايد كه خلقت آسمانها و زمين در هشت روز انجام يافته باشد ، حال آنكه خداوند فرموده * ( « إِنَّ رَبَّكُمُ الله الَّذِي خَلَقَ السَّماواتِ وَالأَرْضَ فِي سِتَّةِ أَيَّامٍ » ) * اين مطلب در 7 محل بشرح زير تكرار شده است اعراف : 54 ، يونس : 3 ، هود :\r\n7 ، فرقان : 59 ، سجده : 4 ، ق 38 ، حديد : 4 .\r\nاگر گويند : در صورت متداخل بودن دو دوران آسمانها در چهار دوران تقدير اقوات ، معنى اين آيه كه ميگويد * ( « خَلَقَ لَكُمْ ما فِي الأَرْضِ جَمِيعاً ثُمَّ اسْتَوى إِلَى السَّماءِ فَسَوَّاهُنَّ سَبْعَ سَماواتٍ » ) * بقره : 29 چگونه درست مىشود ، زيرا « ثمّ » در آيه صريحا مىرساند كه تشكيل آسمانها بعد از خلق ما في الارض بوده است .\r\nگوئيم : با قرينهء آيات گذشته مىفهميم كه مراد از * ( « خَلَقَ لَكُمْ ما فِي الأَرْضِ » ) * مرحلهء اول است كه خميرهء ما في الارض بوده باشد ، نه مرحله دوم كه تقدير اقوات است ، بعبارت ديگر ، اين * ( « خَلَقَ لَكُمْ » ) * همان * ( « خَلَقَ الأَرْضَ فِي يَوْمَيْنِ » ) * است .\r\nو چون در آن مرحله ، ماده و خميرهء تمام اقوات موجود بود ، مانعى ندارد كه گفته شود : آنچه در زمين است براى شما آفريديم ، در اين صورت « ثمّ » در جاى خود واقع است ، نظير آيات سورهء فصّلت .\r\nتحقيق اين مطلب را بدين طريق در جائى نديده‌ام و كليد فهم آن فقط الهام خداوندى است و لله الحمد .\r\nرابعا - آيات گذشته ، فقط در بارهء زمين و طبقات هفتگانهء جوّ است و شامل تمام آسمانها و همهء كائنات نيست براى توضيح بيشتر به « سماء » رجوع شود .\r\nخامسا - زمين ( زمين دو روزه ) پيش از آسمانهاى هفتگانه آفريده شده * ( « خَلَقَ الأَرْضَ فِي يَوْمَيْنِ ) * . . . * ( ثُمَّ ) *\r\n","description":"","footnote":"","page_name":" 63 ","page_number":71},
  {"content":"\r\n* ( اسْتَوى إِلَى السَّماءِ ) * . . . * ( فَسَوَّاهُنَّ سَبْعَ سَماواتٍ » ) * .\r\n3 : زمين پس از آسمان خورشيد ( آسمان منظومهء شمسى ) آفريده شده است * ( « أَ أَنْتُمْ أَشَدُّ خَلْقاً أَمِ السَّماءُ بَناها . رَفَعَ سَمْكَها فَسَوَّاها وَأَغْطَشَ لَيْلَها وَأَخْرَجَ ضُحاها . وَالأَرْضَ بَعْدَ ذلِكَ دَحاها . أَخْرَجَ مِنْها ماءَها وَمَرْعاها وَالْجِبالَ أَرْساها » ) * نازعات 27 - 32 .\r\nترجمهء اين آيات بنا بر تحقيقى كه در كتاب آغاز و انجام جهان ، كرده چنين است : آيا شما در آفرينش محكمتر هستيد يا آسمان ؟ كه خدا آن را بنا نهاد ، ارتفاعش را بلند گرفت ، پس آن را ساخت و شبش را « تاريك كم نور » گردانيد و روشنائيش را آشكار كرد ، و زمين را بعد از آن دحو كرد ( بزرگش كرد و در حالى كه آن را ميچرخانيد به پائين پرتاب كرد ) انتهى از ظاهر اين آيات بدست ميايد كه چرخش زمين بعد از آسمان بوده است * ( « وَالأَرْضَ بَعْدَ ذلِكَ دَحاها » ) * حال آنكه از آيات گذشته روشن شد كه زمين پيش از آسمانها خلق شده است * ( « خَلَقَ الأَرْضَ ) * . . . * ( ثُمَّ اسْتَوى إِلَى السَّماءِ » ) * فصلت : 9 .\r\nدر جواب بايد دانست كه :\r\nاين : « سماء » در آيهء * ( « أَمِ السَّماءُ بَناها » ) * غير از سموات هفتگانهء گذشته است ، مراد از « سماء » در اين آيات بنا بر آنچه در « سماء » خواهد آمد ، آسمان خورشيد و فضاى منظومهء شمسى است نه آسمانهاى محيط بر زمين ، و مسلَّما زمين بعد از آسمان منظومهء شمسى به اين صورت در آمده و دحو شده است .\r\n4 : زمين خدا را تسبيح مىكند * ( « تُسَبِّحُ لَه السَّماواتُ السَّبْعُ وَالأَرْضُ وَمَنْ فِيهِنَّ » ) * اسراء : 44 ، آرى زمين به اين عظمت با آسمانهاى هفت گانهء آن رشحه‌اى از رشحات رحمت خدا است در پيشگاه آفرينندهء خود خاضع و تسبيح گو است .\r\n5 : زمين با آسمانهاى هفت گانه اش كه طبقات هفتگانهء جوّ باشند در شش روز ( شش دوران ) آفريده\r\n","description":"","footnote":"","page_name":" 64 ","page_number":72},
  {"content":"\r\nشده‌اند * ( « إِنَّ رَبَّكُمُ الله الَّذِي خَلَقَ السَّماواتِ وَالأَرْضَ فِي سِتَّةِ أَيَّامٍ » ) * توضيح اين مطلب گذشت و در « سماء » بيشتر روشن خواهد شد .\r\n6 : زمين در آيندهء قيامت كوبيده و ريز ريز خواهد شد و به زمين غير از اين مبدّل خواهد گرديد ( به زمين انبساط يافته ) * ( « يَوْمَ تُبَدَّلُ الأَرْضُ غَيْرَ الأَرْضِ » ) * ابراهيم : 48 * ( « وَحُمِلَتِ الأَرْضُ وَالْجِبالُ فَدُكَّتا دَكَّةً واحِدَةً » ) * حاقّة : 14 و نتيجهء اين انبساط و اتّساع ما فوق تصور است .\r\n7 : زمين حافظ اسرار و اعمال آدمى است و روز قيامت اسرار خويش را بيرون ميدهد و گواه آنها خواهد بود * ( « يَوْمَئِذٍ تُحَدِّثُ أَخْبارَها بِأَنَّ رَبَّكَ أَوْحى لَها » ) * زلزال : 4 و 5 8 : كلمهء ارض همانطور كه به تمام كرهء زمين اطلاق شده ، ببعضى از آن نيز گفته شده است * ( « ادْخُلُوا الأَرْضَ الْمُقَدَّسَةَ » ) * مائده : 21 * ( « فَلَنْ أَبْرَحَ الأَرْضَ حَتَّى يَأْذَنَ لِي أَبِي » ) * يوسف : 80 * ( « فَخَسَفْنا بِه وَبِدارِه الأَرْضَ » ) * قصص 81 مراد از الارض در آيهء اول سرزمين فلسطين و در دومى سر زمين مصر و در سومى محلى است كه قارون و خانه اش در آن فرو رفت .\r\n9 : همانطور كه در اوّل گفتيم كلمهء ارض در قرآن مفرد استعمال شده ولى در احاديث و نهج البلاغه بصيغهء جمع ( ارضون و ارضين ) نيز به كار رفته است نظير كلمات فرج « لا إله الَّا الله رَبُّ السَّمواتِ السَّبْعِ وَرَبُّ الارَضِينَ السَّبْعِ وَما فِيهِنَّ وَما بَيْنَهُنَّ » ( وسائل ج 4 ص 907 ) .\r\nولى چون بعضى از موارد نهج البلاغه صريح است در اينكه مراد از ارضون خشكيهاى روى زمين و باصطلاح هفت اقليم است ، بايد بگوئيم كه در احاديث و جاهاى ديگر نهج البلاغه مقصود از آن خشكيهاست كه در گذشته به هفت ، تقسيم ميكردند ، در نهج البلاغه هست « وَركوبها اعناقَ سُهولِ الارَضين . ا لَمْ يَكُونوا ارْباباً فى اقطارِ الارضين . فَهُمْ حُكامٌ عَلَى العالَمينَ وَمُلُوكٌ فى اطْرافِ\r\n","description":"","footnote":"","page_name":" 65 ","page_number":73},
  {"content":"\r\nالارَضين » اين كلمات در نهج البلاغه عبده به ترتيب ج 1 ص 174 - ج 2 ص 177 و ص 179 واقع است .\r\nجملهء اول در بارهء كوههاست كه ميفرمايد : كوهها بر گردن همواريهاى زمين سوارند ، دوّمى در بارهء مردمان گذشته است كه فرمود : آيا در اطراف زمين پادشاهان و مالك رقاب نبودند ؟ و سومى در خصوص عربهاست كه به بركت اسلام در اطراف زمين پادشاهان شدند . در اين جاها چنان كه مىبينيم خشكىهاى زمين مقصود است .\r\nاين مطلب كه تحت شمارهء 9 گفته شد از كتاب آغاز و انجام جهان ص 68 - 70 استفاده شده است .\r\nعلامهء شهرستانى رحمه الله راجع بتعدّد زمينها در كتاب هيئت و اسلام . بحث مفصلى دارد . ما منكر آن نيستيم كه مرّيخ و مشترى و امثال آن نسبت به خود . زميناند و زمينهاى بيشمار ديگرى در فضاى بيكران وجود دارند .\r\nولى نميتوانيم قبول كنيم كه مراد از زمينهاى هفتگانه ، سيّارات هفتگانه است ، زيرا آنها از هفت بيشتراند ، اگر عدد هفت را برداشته و بگويند : كرات و زمينهائيكه در فضاى بيكران بدور خورشيدهاى خود ميچرخند ، خارج از شمارند حرفى نداريم فقط مخالف و نافى اين هستيم كه كسى بگويد مراد از زمينهاى هفتگانه ، سيارات منظومهء شمسى است ، ناگفته نماند ، قرآن كريم بزمينى غير از زمين ما نظرى نداشته و غير از آن را سماء و سموات به حساب آورده است .\r\n10 - در خاتمهء اين بحث لازم است بدانيم كه : كرهء زمين نسبت به خود ، موجودى بس بزرگ و اعجاب آور است ، حجم آن را بنا بر حسابى هزار و هشتاد سه ميليارد و بنا بر حساب ديگرى هزار و هشتاد سه ميليارد و سيصد و بيست مليون كيلومتر مكعب گفته‌اند ، يكميليارد شايد به نظر شما چندان مهمّ نيايد ولى طبق حساب صحيح اگر شخصى روزى ده ساعت كار بكند . شمردن يكميليارد\r\n","description":"","footnote":"","page_name":" 66 ","page_number":74},
  {"content":"\r\nپنجاه سال وقت لازم دارد .\r\nجمعيّت روى زمين در حدود سه ميليارد نفر است . صندوقى در نظر بگيريد كه هر سه بعد آن هر يك ، يك كيلو متر باشد ، اگر همهء انسانهاى روى زمين را در چنين صندوقى بريزيم ، حساب ساده مىرساند كه در حدود يك ششم صندوق اشغال مىشود ، زيرا اين صندوق بيشتر از هيجده ميليارد نفر يعنى هيجده ميليارد و هفتصد و پنجاه ميليون نفر ظرفيت دارد ، و اگر بخواهيم زمين را تكه تكه كرده در چنين صندوق جاى بدهيم ، به هزار و هشتاد سه ميليارد و سيصد و بيست ميليون از اين صندوقها احتياج داريم .\r\nاگر همهء انسانهاى زمين را بدرياى خزر بريزيم ، آب دريا بالا ميايد اما چقدر ؟ گفته‌اند : مطابق حساب دقيق ، آب آن از يك سانتيمتر هم كمتر بالا ميايد ، يعنى اين بالا آمدن براى ما هيچ محسوس نيست در صورتى كه درياى خزر درياى بزرگى نيست بلكه درياچه است و فقط چهار صد و بيست هزار كيلو متر مربّع مساحت دارد ، چه رسد باقيانوس آرام مثلا كه صد و هشتاد ميليون كيلومتر مربّع مساحت آن است .\r\nاگر بزرگى حجم زمين را با طبقات هفتگانه جوّ آن در نظر آوريم از عظمت آن متحيّر خواهيم بود ، جرم جوّ زمين را در حدود پنج ميليون ميليارد تن حساب كرده‌اند ، فَسبحان من خَلَقها و دَبَّرها و دَحاها و * ( أَخْرَجَ مِنْها ماءَها وَمَرْعاها وَالْجِبالَ أَرْساها ) * .\r\nارقاميكه در اينجا راجع بوسعت زمين ذكر شد ، همه از كتابهاى معتبر اخذ شده است ايضا بايد دانست كه زمين بزرگ مىشود زيرا هر روز ميليونها تن از انرژى خورشيد وارد آن شده و به صورت حرارت در آن جذب مىشود ، كافى است كه بدانيم در هر ثانيه چهار ميليون تن از خورشيد كاسته مىشود مقدار كثيرى از آن نصيب زمين است ، على هذا تا روز قيامت زمين پيوسته بزرگ و آفتاب كوچك خواهد شد و وسعت زمين\r\n","description":"","footnote":"","page_name":" 67 ","page_number":75},
  {"content":"\r\nرا در آن روز جز خدا كسى نميداند .\r\n\r\n\r\n\r\nارِيكه :\r\n( بر وزن سَفِينَه ) تخت مزيّن * ( « مُتَّكِئِينَ فِيها عَلَى الأَرائِكِ » ) * كهف 31 يعنى : در بهشت بر تختهاى مزيّن تكيه زده‌اند ، ارباب لغت آن را تخت مزيّن . كه در خيمه يا اطاقى است و تخت اطاق عروس و سرا پردهء عروس كه روى سرير است و فرش اطاق عروس .\r\nمعنى كرده‌اند . اين كلمهء بصيغهء جمع ( ارائك ) پنج بار در قرآن مجيد آمده است .\r\nنا گفته نماند : اريكه تخت خالى نيست . بلكه مزيّن بودن آن منظور است چنان كه در اطلاق سرير بر تخت . سرور و شادى مورد نظر است .\r\n\r\n\r\n\r\nارَم :\r\n( بر وزن عنب ) سنگهائيكه روى هم مىچينند براى نشان دادن راه در بيابانها ( نهايه ) جمع آن آرام است . و ارم ( بر وزن عقل ) بمعنى خوردن ، پوسيدن و فانى شدن است « ارم ما على المائدة : اكَلَه ، ارَمَ المالُ : فنى ، ارَمَ :\r\nاى بلى و صار رميما » .\r\n* ( « أَ لَمْ تَرَ كَيْفَ فَعَلَ رَبُّكَ بِعادٍ إِرَمَ ذاتِ الْعِمادِ الَّتِي لَمْ يُخْلَقْ مِثْلُها فِي الْبِلادِ » ) * فجر : 6 و 3 : با تدبر در آيهء شريفه روشن مىشود كه « ارم » بدل اشتمال است از « عاد » و عاد چنان كه ميدانيم قوم هود عليه السّلام است .\r\nترجمهء اين دو آيه چنين مىشود : آيا ندانستى كه پروردگارت با قوم عاد ، با آن بناى ستوندار كه نظير آن در سر زمينها ساخته نشده بود ، چه كرد ؟ اگر « عاد » ذكر نميشد معنى آيه تمام بود ولى معلوم نميشد اين بنا يا شهر متعلق بكدام قوم است .\r\nپر روشن است كه « ارم » عمارت مخصوص و يا شهرى با شكوه بود .\r\nكه نظير آن تا آن روز ساخته نشده بود ، و نيز اين دو آيه ، از ويران شدن آن در اثر غضب خداوندى ، خبر ميدهد .\r\n[ افسانه ارم 
  ] در شرح و تفسير « ارم » افسانه ى بكتب اسلامى راه يافته كه ريشهء آن به وهب بن منبّه ميرسد و كعب الاحبار\r\n","description":"","footnote":"","page_name":" 68 ","page_number":76},
  {"content":"\r\nيهودى بر آن صحّه گذاشته است .\r\nلازم است به آن اشاره شود .\r\nوهب بن منبّه گويد : عبد الله بن ابى قلابه ، براى پيدا كردن شتر خود در صحراهاى عدن ميگشت ناگاه بشهرى رسيد ، اطراف آن قلعه بود ، عبد الله گمان كرد كه در آنجا كسى هست ، وارد قلعه شد ، دو درب بسيار بزرگ ديد ، كه با ياقوتهاى سفيد و سرخ مرصّع بودند كاخهائى ديد كه بالاى آنها غرفه ها و غرفه هاى ديگر كه از طلا و نقره و لوءلوء و ياقوت بنا شده بودند . . .\r\nو كاخها با لئالى و مشك و زعفران مفروش ( شن ريزى ) شده بود ، چشمه هائى از نقره ديد كه آب آنها از آفتاب روشنتر بود . . . از لوءلوء و زعفران و مشك آنجا مقدارى برداشت و بيرون آمد .\r\nقضيّهء اين شخص بمعاويه رسيد ، او را احضار كرد و او آنچه ديده بود باز گفت ، معاويه گفت :\r\nتا كعب الاحبار را حاضر كردند و از وى در اين باره توضيح خواست ، كعب گفت : آرى آن بهشت شدّاد است و چنين و چنان بود و در زمان تو مردى كه داراى فلان صفات است در طلب شتر خود به آنجا وارد خواهد شد .\r\nسپس ، بعبد الله بن ابى قلابه كه در آنجا بود نگاه كرد و گفت : به خدا قسم اين همان مرد است ( مجمع البيان بطور اختصار ) .\r\nاين افسانه چنان كه ديديم از وهب بن منبّه است و كعب الاحبار آن را تصديق مىكند ، حال اين دو نفر بر اهل تحقيق روشن است ، در كتاب « سيرى در اسلام » وضع آن دو را ضمن بحث جاعلين حديث ، آشكار كرده‌ام .\r\nاين شهر در كجاى دنياست ، كدام كاوشهاى علمى و زير زمينى ، وجود آن را تأييد مىكند ؟ ! در آن روزگار : آنهمه طلا و نقره و . . .\r\nاز كجا جمع شده بود ؟ ! .\r\nزمخشرى در كشّاف از وهب نام نبرده و ميگويد : چنين روايت شده ، سپس تصديق كعب در محضر معاويه را نقل مىكند ، مجلسى\r\n","description":"","footnote":"","page_name":" 69 ","page_number":77},
  {"content":"\r\nرحمه الله آن را در بحار ج 11 ص 367 ط جديد ، بدون ردّ و قبول از كمال الدين مرحوم صدوق از مردى بنام ابو وائل نقل كرده است . ناگفته نماند : ابو وائل شخصى مجهول الهويّه است و در رجال مدح و قدحى ندارد . به نظر ميايد كه اين شخص ، قضيّه را از وهب و يا كسى كه از وهب شنيده نقل كرده است .\r\nصدوق عليه الرحمه آن را در كمال الدين باب 54 از ابى وائل نقل نموده ولى آن را قبول ندارد و در آخر همان باب ميگويد : اين قضايا كه نقل كردم اعتمادى به آنها ندارم ، ولى مىبينم كه خصمم قبول دارد براى الزام او ايراد ميكنم . و در ذيل افسانهء بهشت شداد ميگويد اگر بشود گفت كه در روى زمين همچو بهشت ناديده هست و كسى جاى آن را نميداند ، ولى از طريق خبرها ميگويند : هست ، پس چرا وجود و غيبت امام عصر عليه السّلام را از طريق اخبار قبول ندارند ، با آنكه خبر بهشت شدّاد از ابى وائل است ولى اخبار قائم عليه السّلام از حضرت رسول و ائمه طاهرين عليهم السّلام . ! ! ! در تفسير بيضاوى و صافى و مجمع البحرين بطور اشاره بىآنكه نامى از وهب و كعب برده شود ، اين افسانه نقل شده است .\r\nابن كثير شامى در تفسير خود ، بعد از اشاره به آن ميگويد : اين از خرافات اسرائيلى است . مسعودى در مروج الذهب ( ج 1 ص 368 ) گويد : بسيارى از دانايان گفته‌اند :\r\nاين داستان از خرافات است .\r\nفريد وجدى در دائرة المعارف گفته :\r\nآنچه گفته‌اند : ارم شهرى بود از طلا و نقره ، نه نصّى دارد و نه مبتنى بدليلى است ، جرجى زيدان در تاريخ تمدن اسلام ( ج 1 ص 12 ترجمه ) آورده : اين جزافه گوئيها مبتنى بر اساس نبوده و حدّ اقل آن است كه پاره‌اى از عمارات قوم عاد و ثمود با جواهرات گرانبها تزيين ميشده .\r\nاز قرآن مجيد ، فقط اين اندازه بدست ميايد كه بناى « ارم »\r\n","description":"","footnote":"","page_name":" 70 ","page_number":78},
  {"content":"\r\nدر آن روزگار بىنظير بوده است ، امّا بهشتى و شهرى با آن طمطراق افسانه‌اى بيش نيست ، در خاتمه اين نكته را ناگفته نگذاريم كه در اين باره هر چه جستجو كرديم ، حديثى از رسول خدا و ائمّه عليهم السّلام هر چند ضعيف هم باشد نقل نشده است ، و من اين مطلب را در كتاب سيرى در اسلام مفصّل و روشنتر آورده‌ام .\r\n\r\n\r\n\r\nازْر :\r\nنيرو ، محكمى ( نهايه ) موسى به خدا عرض كرد * ( اشْدُدْ بِه أَزْرِي وَأَشْرِكْه فِي أَمْرِي » ) * طه : 31 بوسيلهء برادرم هارون بر نيروى من بيافزاى و مرا بوسيلهء او نيرومندتر كن ، و او را شريك كار من گردان در قاموس ، احاطه ، نيرو ، تقويت و پشت ، معنى شده . در مجمع البيان ذيل آيهء فوق گويد : يعنى پشت مرا به دو محكم كن ، به نظر ميايد كه معنى جامع ، همان محكمى باشد ، و آن با احاطه و پشت قابل جمع است .\r\n\r\n[ آزَرَه 
  ]\r\n* ( « كَزَرْعٍ أَخْرَجَ شَطْأَه فَآزَرَه فَاسْتَغْلَظَ » ) * فتح : 29 يعنى مانند زرعى كه جوانهء خود را از زمين بيرون كرد ( روياند ) پس آن را نيرو داد تا سخت شد ، مفاعله در آيه ، بمعنى تكثير است .\r\n\r\n\r\n\r\nآزر :\r\n* ( « وَإِذْ قالَ إِبْراهِيمُ لأَبِيه آزَرَ أَ تَتَّخِذُ أَصْناماً آلِهَةً » ) * انعام : 74 ظاهر آيه آنست كه آزر پدر ابراهيم عليه السّلام بود . و صريح آيات است كه آزر مشرك و بت پرست بود و در مقام انكار ميگفت * ( « أَ راغِبٌ أَنْتَ عَنْ آلِهَتِي يا إِبْراهِيمُ » ) * مريم : 46 در اين جا دو سئوال پيش ميآيد ، [ پدر ابراهيم 
  ] اول آنكه اهل تاريخ نام پدر ابراهيم عليه السّلام را تارح ( با حاء و خاء ) نوشته‌اند ، در مجمع البيان از زجّاج نقل شده : بين علماء نسب اختلاف نيست كه نام پدر ابراهيم ، تارخ بود مسعودى در اثبات الوصية پدر آن حضرت را از پيامبران شمرده و نام وى را تارخ گفته است ، ميگويد :\r\nتارخ كه پدر ابراهيم خليل بود : در عهد نمرود بدعوت برخاست و آنگاه او را بيست و چهارمين پيغمبر از پيامبران نقل مىكند و نيز ميگويد :\r\nاز عالم عليه السّلام نقل شده كه : آزر\r\n","description":"","footnote":"","page_name":" 71 ","page_number":79},
  {"content":"\r\nجدّ امّى ابراهيم بود .\r\nدر كامل ابن اثير ، نام پدر آن حضرت را تارخ نوشته و در تورات حاضر تارح است .\r\nدوم : آنكه : لازم ميايد در آباء حضرت رسول صلَّى الله عليه و آله و سلَّم مشرك وجود داشته باشد با آنكه شيعه بالاتفاق در موحّد بودن پدران آنحضرت اجماع كرده‌اند : مجلسى عليه الرحمه در بحار ( ج 12 ص 49 ط جديد » ميگويد : اخباريكه بر اسلام پدران آنحضرت دلالت مىكند ، از طريق شيعه مستفيض بلكه متواتر است .\r\nطبرسى عليه الرحمة در مجمع البيان پس از نقل قول زجّاج فرموده :\r\nسخن زجّاج مؤيّد اصحاب ما « اماميّه » است كه : آزر جدّ امّى و يا عموى ابراهيم بود ، نزد اماميّه بصحّت رسيده كه پدران حضرت رسول صلوات الله عليهم تا آدم همه موحّد بودند ، و طايفهء اماميّه بر اين مطلب اجماع كرده‌اند .\r\nناگفته نماند : تدبّر در كلام عرب و آيات قرآن كريم نشان ميدهد كه معناى حقيقى اب گر چه پدر اصلى است ، ولى در غير آن نيز :\r\nبقدرى استعمال شده كه نزديك است معناى اصلى بعضا بقرينه محتاج باشد راغب گويد : « الاب : الوالد ، و يسمّى كلّ من كان سببا فى ايجاد شيئى او اصلاحه او ظهوره ابا » اب .\r\nپدر و هر كه سبب ايجاد ، يا اصلاح و يا ظهور چيزى باشد ، به او اب گفته مىشود حضرت رسول بعلى ( عليهما السّلام ) فرمود « انا و انت ابوا هذه الامّة » من و تو دو پدر اين امت هستيم ، به آنكه از ميهمانان پذيرائى كند گويند : ابو الاضياف ، و به آنكه آتش جنگ بيفروزد : ابو الحرب ، بمعلَّم نيز اب گفته‌اند ( از مفردات ) .\r\nدر قرآن مجيد ، پدران در جاى بزرگان قوم و بالعكس استعمال شده است ، در چندين جا از كفّار نقل شده كه در مقابل پيامبران گفته‌اند :\r\n* ( « بَلْ نَتَّبِعُ ما أَلْفَيْنا عَلَيْه آباءَنا » ) * بقره :\r\n170 يعنى از پدران خود پيروى خواهيم كرد . در جاى ديگر بجاى * ( « آباءَنا » ) * . . . * ( « سادَتَنا وَكُبَراءَنا » ) * آمده ،\r\n","description":"","footnote":"","page_name":" 72 ","page_number":80},
  {"content":"\r\nكه روز قيامت خواهند گفت * ( « رَبَّنا إِنَّا أَطَعْنا سادَتَنا وَكُبَراءَنا فَأَضَلُّونَا السَّبِيلَا » ) * احزاب : 67 .\r\nناگفته نماند اخ و اخت چنان كه گذشت و امّ ، چنان كه خواهد آمد مانند اب ، استعمالشان بسيار وسيع است و اما كلمهء والد و والدة فقط به پدر و مادر حقيقى اطلاق مىشود ، لا غير .\r\nدر اين صورت ، بسيار آسان است كه بگوئيم : آزر ، جدّ امّى ابراهيم عليه السّلام بود و به او پدر خطاب كرده است .\r\nالميزان در اين خصوص تحقيقى دارد كه خلاصهء آن را در اينجا مياوريم و آنچه ميان دو قوس ( پرانتز ) گفته مىشود از نگارنده است .\r\n« تدبّر در آيات نشان ميدهد كه : آزر پدر اصلى ابراهيم عليه السّلام نبوده است ، زيرا آنحضرت در اوّلين برخورد با قومش ، دعوت خويش را از مردى شروع كرد كه قرآن فرموده : پدر او بود ، و اصرار كرد كه وى بدين توحيد در آيد ، او در جواب تندى كرد گفت : اگر بس نكنى سنگبارانت كنم ، از من دور شو ، ابراهيم بر او سلام كرد و گفت : از پروردگارم براى تو آمرزش خواهم خواست . و از شما و آنچه جز خدا ميخوانيد كنار ميشوم . مريم 41 - 48 .\r\nدر سورهء شعراء داستان از سر گرفته شده و در آنجا پس از گفتگو با پدر و قومش و تخطئهء بت پرستى ، دعا مىكند و ميگويد : پروردگارا مرا بصالحان ملحق كن و پيش آيندگان نيكنام گردان . و از وارثان بهشت كن و پدرم را بيامرز كه از گمراهان است * ( « وَاغْفِرْ لأَبِي إِنَّه كانَ مِنَ الضَّالِّينَ » ) * شعراء : 70 - 86 .\r\n( چون دعاى آنحضرت و استغفار براى پدرش بعد از گفتگو با بت پرستان نقل شده ، چنين بدست ميايد كه آنحضرت در آنموقع هنوز از بابل خارج نشده بود ، گر چه صاحب الميزان از « كان » در * ( « كانَ مِنَ الضَّالِّينَ » ) * استفاده كرده و گفته است : استغفار ، شايد بعد از مرگ\r\n","description":"","footnote":"","page_name":" 73 ","page_number":81},
  {"content":"\r\nآزر و يا بعد از خروج از بابل بود .\r\nولى صدر آيات در سورهء شعراء مانع از آن است ) .\r\n( هيچ مانعى ندارد كه « كان » در آيه بمعنى حال و ثبوت باشد نظير * ( « كَيْفَ نُكَلِّمُ مَنْ كانَ فِي الْمَهْدِ صَبِيًّا » ) * يعنى با كسى كه اكنون در گهواره و كودك است چگونه تكلَّم كنيم ؟ ! و معنى * ( « إِنَّه كانَ مِنَ الضَّالِّينَ » ) * آنست كه او از گمراهان است . و اينكه فرموده : استغفار بعد از مرگ آزر بوده بسيار بعيد است ، زيرا در سورهء توبه ، چنان كه خواهد آمد هست * ( « فَلَمَّا تَبَيَّنَ لَه أَنَّه عَدُوٌّ لِلَّه تَبَرَّأَ مِنْه » ) * چون بر ابراهيم روشن شد كه آزر دشمن خداست از او بيزارى كرد . تا آزر زنده بود ، ابراهيم احتمال ميداد كه او ، ايمان آورد و چون مشرك بمرد اين احتمال منتفى شد و آنحضرت از وى بيزارى كرد ، در اين صورت معنى ندارد كه بگوئيم : بعد از فوت او ، برايش استغفار نمود ، بلكه قهرا اين كار را پيش از مرگ او كرده بود و عنقريب در اين باره توضيح بيشتر داده خواهد شد ) .\r\nآنوقت ، خداوند فرموده كه : استغفار ابراهيم براى پدرش بواسطهء وعدهء قبلى بود ، و چون بر وى روشن شد كه او دشمن خداست از وى بيزارى نمود توبه 114 و خلاصه ، قرآن روشن مىكند كه ابراهيم براى پدرش هم دعا كرد و هم بيزارى نمود . همهء اينها در اوائل عهد آنحضرت بود كه هنوز از بابل هجرت نكرده بود .\r\nسپس خداوند ، هجرت و اولاد خواستن او را بيان مىكند :\r\nگفت من بسوى پروردگارم ميروم او حتما مرا راهنمائى مىكند .\r\nپروردگارا براى من اولاد صالح عنايت فرما ، صافّات 99 - 100 و آنوقت ميفرمايد : او و لوط را نجات داديم و به زمين با بركت برديم . و به او اسحاق و يعقوب را داديم . انبياء : 71 و نيز فرموده :\r\nچون از بت پرستان و معبودهايشان كنار شد : به او اسحاق و يعقوب را\r\n","description":"","footnote":"","page_name":" 74 ","page_number":82},
  {"content":"\r\nداديم . مريم 49 .\r\nسپس خداوند ، دعاى آنحضرت را در آخر عمر و در مكَّه و پس از تولَّد دو فرزندش و اسكان اسمعيل در مكَّه و بناى كعبه ، چنين نقل مىكند : پروردگارا اين ديار را امن گردان . من و فرزندانم را از بت پرستى دور كن . . . پروردگارا من بعضى از ذرّيّهء خودم را بدرهء غير قابل كشت نزد خانهء محترم تو سكونت دادم ، تا نماز به پا كنند . . .\r\nحمد خداى را كه در پيرى ، اسمعيل و اسحق را به من عنايت فرمود . . .\r\nتا گفت : * ( « رَبَّنَا اغْفِرْ لِي وَلِوالِدَيَّ وَلِلْمُؤْمِنِينَ يَوْمَ يَقُومُ الْحِسابُ » ) * ( ابراهيم 35 - 41 ) .\r\nآيهء فوق بهترين شاهد است اين پدر كه با مادرش يك جا براى آنها مغفرت ميخواهد غير از « آزر » است ، زيرا ديديم كه دعا براى آزر روى وفا بوعده بود و سپس از وى بيزارى نمود ، ديگر معنى ندارد كه در آخر عمر باز براى كسى كه از او بيزارى كرده آمرزش بخواهد .\r\nجاى دقّت است كه در اين دعا « والدىّ » آمده كه جز به پدر و مادر اصلى اطلاق نميشود ، بر خلاف « اب » كه اعمّ است و در دعاى آزر ، گفته بود * ( « وَاغْفِرْ لأَبِي » ) * پس نتيجه اين است كه آزر ، پدر اصلى ابراهيم عليه السّلام نبود ، بلكه عنوانى داشت كه ميشد به او * ( « يا أَبَتِ » ) * خطاب كرد ، لغت عرب اجازه ميدهد كه كلمهء اب بر جدّ ، عمو ، ناپدرى ، سرپرست امور ، و بر هر بزرگ مطاع ، گفته شود . ( الميزان ج 7 ص 168 - 171 ) .\r\n\r\n[ استغفار ابراهيم براى آزر 
  ]\r\nدر اين بحث از آيات استفاده خواهيم كرد كه :\r\n1 : استغفار براى مشرك تا وقتى كه نمرده و احتمال هدايت داده مىشود . جايز است .\r\n2 : چون مشرك در حال شرك از دنيا رفت و اهل عذاب بودنش حتمى شد ، ديگر نميشود براى او آمرزش خواست .\r\n3 : در اين كار از ابراهيم عليه السّلام كه براى آزر استغفار كرد پيروى\r\n","description":"","footnote":"","page_name":" 75 ","page_number":83},
  {"content":"\r\nخواهيم نمود ، نه اينكه او در همه كار مقتداى ماست جز در استغفار براى مشرك .\r\n4 : آمرزش براى مشرك معنايش آنست كه بگوئيم : خدايا او را هدايت كن و بيامرز .\r\n5 : روشن خواهد شد كه در پيروى ما از آنحضرت هيچ استثنائى وجود ندارد ، و اين اشتباه محض است كه بگوئيم : قرآن ميگويد در همه كار از ابراهيم پيروى كنيد مگر در استغفار براى مشرك .\r\nاينك آيات را بررسى ميكنيم * ( « قالَ سَلامٌ عَلَيْكَ سَأَسْتَغْفِرُ لَكَ رَبِّي » ) * مريم : 47 * ( « وَاغْفِرْ لأَبِي إِنَّه كانَ مِنَ الضَّالِّينَ » ) * شعراء : 86 يعنى سلام بر تو از خدايم براى تو آمرزش خواهم خواست و در ضمن دعاهاى خود گفت : پدرم را بيامرز كه از گمراهان است .\r\nاين دو آيه صريحاند در اينكه آنحضرت بآزر وعدهء استغفار كرد و به آن عمل نمود . در سورهء توبه ، در بارهء استغفار براى مشركان چنين آمده * ( « ما كانَ لِلنَّبِيِّ وَالَّذِينَ آمَنُوا أَنْ يَسْتَغْفِرُوا لِلْمُشْرِكِينَ وَلَوْ كانُوا أُولِي قُرْبى ، مِنْ بَعْدِ ما تَبَيَّنَ لَهُمْ أَنَّهُمْ أَصْحابُ الْجَحِيمِ ، وَما كانَ اسْتِغْفارُ إِبْراهِيمَ لأَبِيه إِلَّا عَنْ مَوْعِدَةٍ وَعَدَها إِيَّاه فَلَمَّا تَبَيَّنَ لَه أَنَّه عَدُوٌّ لِلَّه تَبَرَّأَ مِنْه ، إِنَّ إِبْراهِيمَ لأَوَّاه حَلِيمٌ » ) * توبه : 113 114 .\r\nيعنى پيغمبر و مؤمنان را نرسد براى مشركان آمرزش بخواهند ، گر چه خويشاوند باشند ، پس از آنكه معلوم شد كه آنها اهل جهنّمند ، استغفار ابراهيم براى پدرش ، فقط براى وعده‌اى بود ، و چون بر او روشن شد كه پدرش دشمن خداست از وى بيزارى نمود كه ابراهيم خدا ترس و بردبار است .\r\nاز اين دو كريمه چند مطلب بدست ميايد .\r\n1 : پيغمبر و مؤمنان را جايز نيست براى مشركان پس از مردن آنها و حتمى شدن عذابشان ، آمرزش بخواهند * ( « مِنْ بَعْدِ ما تَبَيَّنَ لَهُمْ أَنَّهُمْ أَصْحابُ الْجَحِيمِ » ) * تبيّن و روشن\r\n","description":"","footnote":"","page_name":" 76 ","page_number":84},
  {"content":"\r\nشدن طبعا در صورتى است كه مشرك در حال شرك از دنيا برود و تا وقتى كه نمرده احتمال هدايت شدن دارد و جهنّمى بودنش قطعى نيست . امّا آيا مىشود براى مشرك در حال حياتش آمرزش خواست و گفت : خدايا او را هدايت كن و بيامرز ، آيه از حكم آن ساكت است . ولى از خارج ميدانيم كه اشكال ندارد .\r\n2 : ابراهيم براى پدرش تا وقتى كه زنده بود ، آمرزش خواست و چون در حال شرك بمرد ، جهنّمى بودنش يقينى شد ، از او بيزارى نمود * ( « فَلَمَّا تَبَيَّنَ لَه أَنَّه عَدُوٌّ لِلَّه تَبَرَّأَ مِنْه » ) * ولى تا زنده بود و احتمال هدايت شدن ميرفت از او بيزارى نكرد ، در مجمع البيان و المنار و تفسير ابن كثير ذيل آيهء فوق ، هست كه ابن عباس گويد : ابراهيم عليه السّلام پيوسته براى آزر استغفار ميكرد تا بمرد و چون در حال شرك از دنيا رفت .\r\nبر ابراهيم روشن گرديد كه او دشمن خداست ، آنوقت از او بيزارى نمود .\r\nو خلاصهء مضمون دو آيهء فوق چنين است : پيغمبر و مؤمنان نبايد براى مشركان ، پس از مرگ آنها استغفار كنند . گويا كسى اشكال كرده و ميگويد : پس چرا ابراهيم براى آزر كه مشرك بود استغفار كرد ؟\r\nجواب اينست كه : ابراهيم نيز پس از مرگ او آمرزش نخواست . بلكه از او بيزارى نمود ، فقط پيش از مرك وى ، روى وعده ايكه كرده بود براى او استغفار نمود و آن نيز جايز و بلا مانع است . بيضاوى در ذيل آيهء * ( « مِنْ بَعْدِ ما تَبَيَّنَ لَهُمْ أَنَّهُمْ أَصْحابُ الْجَحِيمِ » ) * ميگويد : تبيّن در صورتى است كه بر كفر بميرد بعد ميگويد :\r\nاين دليل است كه براى مشركان زنده ، استغفار جايز است و آن طلب توفيق ايمان براى آنهاست و با اين جواز ، اشكال استغفار ابراهيم دفع مىشود .\r\nبه چند تفسير كه دسترس بود مراجعه كردم جز بيضاوى به اين نكته توجّه نكرده‌اند و حقّا كه او خوب فهميده است . آرى ابراهيم عليه - السّلام براى مشرك زنده ، آمرزش خواست و چون در حال شرك مرد .\r\n","description":"","footnote":"","page_name":" 77 ","page_number":85},
  {"content":"\r\nاز وى بيزارى كرد ، زيرا يقين شد كه او اهل عذاب است . پيغمبر و مؤمنان نيز كه دينشان همان دين ابراهيم است . نميتوانند براى مشركان پس از مرگ آنها آمرزش بخواهند ولى پيش از مرگشان جايز است همانطور كه ابراهيم كرد . در آيهء شريفه * ( إِلَّا عَنْ مَوْعِدَةٍ وَعَدَها إِيَّاه » ) * اشاره بوعده ظاهرا براى اين است كه آنحضرت در اين كار ، وفا بوعده نيز كرد . نه اينكه ، اصل استغفار جايز نبود ولى ابراهيم چون وعده كرده بود آنخلاف را انجام داد ( نعوذ با لله ) .\r\nدر سورهء ممتحنه پس از نهى از مودّت مشركان و دشمنان خدا ، چنين آمده * ( « قَدْ كانَتْ لَكُمْ أُسْوَةٌ حَسَنَةٌ فِي إِبْراهِيمَ وَالَّذِينَ مَعَه ، إِذْ قالُوا لِقَوْمِهِمْ إِنَّا بُرَآؤُا مِنْكُمْ وَمِمَّا تَعْبُدُونَ مِنْ دُونِ الله ، كَفَرْنا بِكُمْ وَبَدا بَيْنَنا وَبَيْنَكُمُ الْعَداوَةُ وَالْبَغْضاءُ أَبَداً حَتَّى تُؤْمِنُوا بِالله وَحْدَه ، إِلَّا قَوْلَ إِبْراهِيمَ لأَبِيه لأَسْتَغْفِرَنَّ لَكَ وَما أَمْلِكُ لَكَ مِنَ الله مِنْ شَيْءٍ » ) * ممتحنه 4 .\r\nيعنى در عمل ابراهيم و پيروانش براى شما سرمشق خوبى هست ، آنگاه كه بقومشان گفتند : ما از شما و آنچه سواى خدا ميپرستيد بيزاريم ، بشما كفر ميورزيم و هميشه ميان ما و شما ، عداوت و كينه توزى هست تا بخداى تنها ، ايمان بياوريد ( ميان آنها ربطى نماند ) مگر سخن ابراهيم كه بپدرش گفت : از خدا براى تو آمرزش خواهم خواست و جز اين در قبال خدا براى تو كارى نتوانم كرد .\r\nدفعهء ديگر ، آيه و ترجمه آن را بدقّت بخوانيد . در اين كريمه * ( « إِلَّا قَوْلَ إِبْراهِيمَ » ) * استثناء است از مضمون جملهء فوق ، كه همان جدائى و بيزارى و عداوت و عدم الفت باشد و بعبارت اخرى از كلمهء * ( « إِذْ قالُوا لِقَوْمِهِمْ » ) * تا * ( « ما أَمْلِكُ لَكَ مِنَ الله مِنْ شَيْءٍ » ) * يعنى مجموع مستثنى و مستثنى منه ، توضيح و تفصيل « اسوة » در صدر آيه است . و خلاصهء مطلب اين است : شما هم بايد مانند ابراهيم و تابعانش از مشركان جدا شويد و\r\n","description":"","footnote":"","page_name":" 78 ","page_number":86},
  {"content":"\r\nآنها را دوست نداريد و بايد بگوئيد :\r\nهميشه ميان ما و شما عداوت و كينه هست . فقط از اين جدائى و عداوت قول ابراهيم را استثناء ميكنم كه بپدرش گفت : براى تو از خدا آمرزش خواهم خواست . شما هم با وجود عداوت ، ميتوانيد براى مشركان آمرزش بخواهيد چنان كه او خواست . و بعبارت ديگر ، مانند ابراهيم باشيد هم در عداوت با مشركان و هم در خواستن توفيق ايمان براى آنها . و بتعبير سوّم : ابراهيم براى شما سر مشق خوبى است هم در عداوت مشركان و هم در استغفار براى آنان .\r\nدليل ديگر اين مطلب آن است كه در ذيل آيات فوق آمده * ( « لا يَنْهاكُمُ الله عَنِ الَّذِينَ لَمْ يُقاتِلُوكُمْ فِي الدِّينِ وَلَمْ يُخْرِجُوكُمْ مِنْ دِيارِكُمْ أَنْ تَبَرُّوهُمْ وَتُقْسِطُوا إِلَيْهِمْ إِنَّ الله يُحِبُّ الْمُقْسِطِينَ » ) * ممتحنه : 8 .\r\nيعنى خدا شما را از نكوئى كردن و انصاف ورزيدن با كسانى كه در كار دين با شما جنگ نكرده و از ديارتان بيرون ننموده‌اند ، منع نميكند آزر مشرك بود ولى در كار دين با ابراهيم جنگ نكرده بود « 1 » و او را از خانه بيرون ننموده بود ، چه مانعى داشت كه آنحضرت با او نكوئى كند و كدام نكوئى بالاتر از آنست كه بگويد : خدايا به او توفيق ايمان بده و بيامرز . مگر حضرت رسول صلَّى الله عليه و آله و سلَّم در حق مشركان نميگفت :\r\n« اللَّهمّ اهد قومى فانّهم لا يعلمون » .\r\nبسيار بسيار عجيب است كه مفسّران شيعه و سنّى * ( « إِلَّا قَوْلَ إِبْراهِيمَ » ) * را از « اسوة » استثناء گرفته و گفته‌اند : مقصود اين است كه از ابراهيم پيروى كنيد مگر در استغفار براى پدرش ، براى نمونه بتفسير مجمع البيان ، صافى ، كشّاف جلالين ، ابن كثير ، طنطاوى ، مراغى فخر رازى ، طبرى ، درّ منثور ، ابو الفتوح و منهج الصادقين ، رجوع كنيد خواهيد ديد كه استثناء را از « اسوة » گرفته و گفته‌اند : يعنى از ابراهيم پيروى كنيد مگر در استغفار براى پدرش كه در اين كار نبايد\r\n\r\n","description":"","footnote":"\r\n« 1 » مگر آنكه مخالفت او را با ابراهيم ، جنگ حساب كنيم با وجود آن باز استغفار مانعى نداشت\r\n","page_name":" 79 ","page_number":87},
  {"content":"\r\nاز وى پيروى نمائيد زيرا او اين عمل را روى وعده ايكه داده بود ، كرد .\r\nبيضاوى در تفسير آيه 114 از سورهء توبه چنان كه در سابق گفتيم مطلب را خوب درك كرده و گفته است : آيه بر جواز استغفار براى مشركان دلالت دارد و اشكال قول ابراهيم با آن دفع مىشود . ولى در سورهء ممتحنه ، مطلب را از ياد برده و استثناء را از « اسوة » گرفته و ميگويد نبايد در استغفار بابراهيم تأسّى كنيد .\r\nاين مفسّران نامى در صورت صحّت كلامشان ، لازم ميايد كه ابراهيم عليه السّلام خلاف شرع كرده باشد و مطلب اين مىشود كه : از ابراهيم تأسّى كنيد مگر در اين عمل كه كارى بر خلاف دستور خدا بود .\r\nاگر گويند : وعده كرده بود ، ميبايست بوعدهء خود عمل كند ! گوئيم : مگر وعده ، خلاف شرع را شرعى مىكند ! ؟ و آنگهى وعدهء خلاف شرع را چرا ميكرد ؟ ! اگر گويند : اين عمل در شريعت آنحضرت جايز بود و در شرع اسلام نسخ شده است ! گوئيم : از كجا ؟ ! بضرورت قرآن دين ما همان دين حنيف ابراهيم است * ( قُلْ صَدَقَ الله فَاتَّبِعُوا مِلَّةَ إِبْراهِيمَ حَنِيفاً » ) * آل عمران : 95 * ( « ثُمَّ أَوْحَيْنا إِلَيْكَ أَنِ اتَّبِعْ مِلَّةَ إِبْراهِيمَ حَنِيفاً » ) * نحل : 123 .\r\nشكر خدا را كه الهام بخشيد اين حقيقت ارزنده را از قرآن مجيد با مقايسهء آيات بدست آورديم ، آنچه قرنها بر مفسّران پوشيده مانده بود روشن گرديد ، و معلوم شد كه ابراهيم عليه السّلام در همه كار مقتدا و سر مشق ماست حتى در استغفار براى مشرك .\r\nديگر لازم نيست سخنى بگوئيم كه مستلزم ناروا براى آنحضرت باشد .\r\nابراهيم بآزر وعده كرد ، آن وعده جايز و شرعى بود و به همان وعده عمل كرد ، آن هم جايز بود ، ما هم ميتوانيم در اين كار بر آن پيامبر بزرگ تأسّى نمائيم سلام بر او .\r\n\r\n\r\n\r\nازّ :\r\nتحريك شديد * ( « أَنَّا أَرْسَلْنَا ) *\r\n","description":"","footnote":"","page_name":" 80 ","page_number":88},
  {"content":"\r\n* ( الشَّياطِينَ عَلَى الْكافِرِينَ تَؤُزُّهُمْ أَزًّا » ) * مريم : 83 يعنى ما شياطين را براى كافران فرستاديم ، آنها را بشدّت تحريك ميكنند و بر اعمال خلاف وا ميدارند ، از مفردات راغب بدست ميايد كه قيد شديد در تحريك ملحوظ است گويند : ازّت القدر اى اشتدّ غليانها » . قاموس آن را مطلق تحريك و غليان معنى كرده است .\r\nدر نهايه هست « كان الذى ازّ عايشة على الخروج ابن الزبير ، اى حرّكها و حملها على الخروج » يعنى ابن زبير بود كه عايشه را بر خروج بجنگ جمل تحريك كرد :\r\n\r\n\r\n\r\nازَف :\r\nنزديك شدن وقت * ( « أَزِفَتِ الآزِفَةُ » ) * النجم : 57 يعنى نزديك شونده نزديك شد . مراد روز قيامت است . و نيز عجله ، و خوب شدن زخم معنى شده است ، راغب گويد در آن ، گذشته از نزديكى ، ضيق وقت نيز مراد است .\r\n* ( « وَأَنْذِرْهُمْ يَوْمَ الآزِفَةِ » ) * غافر 18 ، آنها را از روز نزديك شونده بترسان ، روز قيامت از نظر واقع نزديك و نزديك شونده است ، گر چه ما آن را دور ميدانيم * ( « إِنَّهُمْ يَرَوْنَه بَعِيداً وَنَراه قَرِيباً » ) * معارج : 6 * ( « اقْتَرَبَ لِلنَّاسِ حِسابُهُمْ وَهُمْ فِي غَفْلَةٍ » ) * انبياء : 1\r\n\r\n\r\n\r\nاسْر :\r\nبستن . حبس . گرفتار كردن . نا گفته نماند معنى جامع همان بستن و بسته شدن است . اسير را از آنجهت اسير گويند كه گرفتار و بسته شده است\r\n\r\nأُسارى\r\nجمع اسير است يعنى گرفتار شدگان و * ( « تَأْسِرُونَ فَرِيقاً » ) * احزاب : 26 يعنى قسمتى را اسير و گرفتار ميكنيد « اسراء » نيز جمع اسير است * ( « نَحْنُ خَلَقْناهُمْ وَشَدَدْنا أَسْرَهُمْ » ) * انسان :\r\n28 يعنى ما آنها را آفريديم و تركيب وجودشان را محكم كرديم ، ميان اعضاء بدن ، اتصال و همبستگى هست ما آن پيوند را محكم كرديم آنان كه « اسر » را در آيهء فوق ، خلقت معنى كرده‌اند ، مرادشان بايد همان اتصال و تركيب باشد .\r\n\r\n\r\n\r\nاسرائيل :\r\nاين كلمه بنقلى اسم دوّم حضرت يعقوب و بنقلى لقب آنحضرت است . به نظر ميايد كه\r\n","description":"","footnote":"","page_name":" 81 ","page_number":89},
  {"content":"\r\nلقب درست باشد ، زيرا اثبات دو اسم براى يكنفر محتاج مؤنه است .\r\nفريد و جدى در دائرة المعارف آورده گويند : معناى آن بندهء خدا و برگزيدهء خداست ، « ايل » خدا « اسرى » بنده . در المنار گويد : اسرائيل را امير مجاهد مع الله گفته‌اند .\r\nاين كلمهء 43 بار در قرآن مجيد آمده است ، 41 بار بلفظ « بنى اسرائيل » .\r\nمراد از بنى اسرائيل ، فرزندان دوازده گانه حضرت يعقوب و اولاد آنهاست كه بقوم يهود معروفاند .\r\nدر قرآن داستانهاى مفصّلى دارند كه مقدارى از آنها در « يهود » خواهد آمد انشاء الله .\r\n\r\n\r\n\r\nاساس :\r\nاصل . پايه . گويند « اسّس بنيانه » يعنى براى ساختمانش پايه قرار داد * ( « أَسَّسَ بُنْيانَه عَلى تَقْوى مِنَ الله » ) * توبه : 109 بناى خويش را بر پرهيز كارى پايه نهاد ، يعنى اصل و پايهء بناى او تقوى است * ( « لَمَسْجِدٌ أُسِّسَ عَلَى التَّقْوى » ) * توبه : 108 مسجديكه بر تقوى پايه گذارى شده ، پايهء آن تقوى است . اين كلمهء به صورت ماضى معلوم و مجهول فقط سه بار در كلام الله استعمال شده و هر سه در سورهء توبه آيه 108 - 109 واقع است .\r\nلازم نيست ، پايه و اصل ، مادّى باشد بلكه اعمّ است چنان كه در دو آيهء فوق ، پايهء معنوى مراد است .\r\n\r\n\r\n\r\nاسَف :\r\nحزن . غضب . در مجمع گويد : اسف بمعنى شدّت غضب است ، بمعنى اندوه نيز ميايد .\r\nبنا بقول راغب : منشاء اسف ، حسّ انتقام است ، اگر انتقام نسبت بضعيف باشد اسف به صورت غضب متجلَّى مىشود ( و معناى غضب ميدهد ) و هر گاه نسبت بقوى باشد به صورت اندوه ظاهر ميگردد انتهى .\r\nبنا بر اين مىشود كه بمعنى غضب باشد نظير * ( « فَلَمَّا آسَفُونا انْتَقَمْنا مِنْهُمْ » ) * زخرف : 55 ، چون ما را بخشم آوردند از آنها انتقام گرفتيم . و مىشود بمعنى اندوه باشد مثل * ( « فَلَعَلَّكَ باخِعٌ نَفْسَكَ ) * . . . * ( أَسَفاً » ) * كهف : 6 شايد تو از اندوه خودت را هلاك كننده اى\r\n\r\nاسِف\r\nبكسر ( س ) صفت\r\n","description":"","footnote":"","page_name":" 82 ","page_number":90},
  {"content":"\r\nمشبهه است بمعنى اندوهگين * ( « رَجَعَ مُوسى إِلى قَوْمِه غَضْبانَ أَسِفاً » ) * اعراف :\r\n150 موسى بسوى قوم خويش خشمگين و اندوهناك برگشت\r\n\r\nاسفى\r\n. در هنگام اندوه و تأسف از فوت چيزى گويند : يا اسفى ، مثل * ( « وَقالَ يا أَسَفى عَلى يُوسُفَ » ) * يوسف ، 84 اى دريغ از يوسف .\r\n\r\n\r\n\r\nاسمعيل :\r\nنام دو نفر از پيامبران است .\r\n1 - اسمعيل پسر ابراهيم عليه السّلام .\r\n2 - اسمعيل از پيامبران بنى اسرائيل . بايد دانست كه بعضىها اسمعيل را يك نفر دانسته . و گفته‌اند اسمعيل پسر ابراهيم همان اسمعيل صادق الوعد است . و بعضى احتمال داده‌اند كه صادق الوعد از آنجهت است كه پدرش گفت : در خواب مىبينم تو را قربانى ميكنم . او بپدرش گفت : اين كار را بكن من صبر خواهم كرد و وقت عمل بوعدهء خود وفا كرد .\r\n[ اسمعيل نام دو پيامبر 
  ] ولى با استمداد از آيات قرآن خواهيم ديد كه اسمعيل نام دو نفر از پيامبران است و اسمعيل صادق الوعد غير از اسمعيل بن ابراهيم است كه همواره با ابراهيم ذكر شده مثل * ( « وَعَهِدْنا إِلى إِبْراهِيمَ وَإِسْماعِيلَ أَنْ طَهِّرا بَيْتِيَ » ) * بقره : 125 * ( « وَإِذْ يَرْفَعُ إِبْراهِيمُ الْقَواعِدَ مِنَ الْبَيْتِ وَإِسْماعِيلُ » ) * بقره : 127 * ( « نَعْبُدُ إِلهَكَ وَإِله آبائِكَ إِبْراهِيمَ وَإِسْماعِيلَ » ) * بقره : 133 * ( « وَما أُنْزِلَ إِلى إِبْراهِيمَ وَإِسْماعِيلَ وَإِسْحاقَ » ) * بقره :\r\n136 و نيز آيه 140 بقره و 84 آل - عمران و 163 نساء و 39 سورهء ابراهيم .\r\nو اسمعيل ديگر در رديف انبياء بنى اسرائيل و غيره آمده نظير * ( « وَزَكَرِيَّا وَيَحْيى وَعِيسى وَإِلْياسَ كُلٌّ مِنَ الصَّالِحِينَ وَإِسْماعِيلَ وَالْيَسَعَ وَيُونُسَ وَلُوطاً وَكلاًّ فَضَّلْنا عَلَى الْعالَمِينَ » ) * انعام : 86 - 87 * ( « وَإِسْماعِيلَ وَإِدْرِيسَ وَذَا الْكِفْلِ كُلٌّ مِنَ الصَّابِرِينَ » ) * انبياء :\r\n85 * ( « وَاذْكُرْ إِسْماعِيلَ وَالْيَسَعَ وَذَا الْكِفْلِ وَكُلٌّ مِنَ الأَخْيارِ » ) * ص 48 ، اين مؤيد آنست كه اين دو نفر غير هماند .\r\nگذشته از اين : در يك محلّ از قرآن ، اسمعيل فرزند ابراهيم و\r\n","description":"","footnote":"","page_name":" 83 ","page_number":91},
  {"content":"\r\nيعقوب خوانده شده و پر روشن است كه اسمعيل بن ابراهيم از اولاد يعقوب نيست بلكه عموى آنحضرت است .\r\nدر سورهء مريم از اوّل تا آيهء 58 هشت نفر از پيامبران ، زكريّا ، يحيى ، عيسى ، ابراهيم ، موسى ، هارون ، اسمعيل و ادريس ذكر شده و سپس چنين آمده * ( « أُولئِكَ الَّذِينَ أَنْعَمَ الله عَلَيْهِمْ مِنَ النَّبِيِّينَ مِنْ ذُرِّيَّةِ آدَمَ وَمِمَّنْ حَمَلْنا مَعَ نُوحٍ وَمِنْ ذُرِّيَّةِ إِبْراهِيمَ وَإِسْرائِيلَ » ) * يعنى پيامبرانيكه در اين سوره ياد شدند ، همه از اولاد اين چهار نفرند ، آدم ، نوح ابراهيم و اسرائيل . در اين آيه * ( « مِنْ ذُرِّيَّةِ آدَمَ » ) * شامل هر هشت نفر است است كه گفته شد . و كلمهء * ( « مِمَّنْ حَمَلْنا مَعَ نُوحٍ » ) * شامل هفت نفر منهاى ادريس است كه گفته‌اند : ادريس ، جدّ حضرت نوح بود ( دائرة المعارف وجدى ) و داخل در * ( « مِمَّنْ حَمَلْنا مَعَ نُوحٍ » ) * نيست . آنوقت ، اسرائيل با « واو » بر ابراهيم عطف شده و نشان ميدهد كه شش نفر بقيّه كه اسمعيل نيز از آنهاست همه از اولاد ابراهيم و اسرائيلاند ، يعنى هر كه از آنها ، فرزند ابراهيم است فرزند اسرائيل نيز است على هذا بقيّه كه زكريا ، يحيى ، عيسى ، موسى ، هارون و اسمعيل بوده باشند هم فرزند ابراهيم و هم فرزند اسرائيلاند ، پس اسمعيل در عين حال كه فرزند ابراهيم بود فرزند اسرائيل نيز بود . و در نتيجه اين اسمعيل غير از اسمعيل بن ابراهيم است و گر نه براى عطف بواو در آيه محمل درستى نخواهد داشت .\r\nنا گفته نماند در تفسير برهان ذيل آيه * ( « إِنَّه كانَ صادِقَ الْوَعْدِ » ) * هشت روايت هست كه اسمعيل صادق الوعد غير از اسمعيل بن ابراهيم است و در بعضى احاديث او را اسمعيل بن حزقيل نقل كرده‌اند .\r\nراجع باسمعيل بن ابراهيم آنچه در قرآن آمده از اين قرار است .\r\n1 - او پيغمبر بود * ( « وَما أُنْزِلَ إِلى إِبْراهِيمَ وَإِسْماعِيلَ وَإِسْحاقَ وَيَعْقُوبَ وَالأَسْباطِ » ) * بقره 136 ، آيهء 84 آل عمران و 163 نساء نيز در\r\n","description":"","footnote":"","page_name":" 84 ","page_number":92},
  {"content":"\r\nهمين مضمون است .\r\n2 - او در بناى كعبه با پدرش شركت كرد بقره : 127 و همو بود كه راضى شد پدرش او را در راه خدا قربانى كند ( كه در ابراهيم گذشت ) گذشته از روايات اهل بيت عليهم السّلام قرآن خود شاهد است كه ذبيح او بود نه برادرش اسحق ، در سورهء صافّات پس از نقل داستان مفصل قربانى ميگويد * ( « وَبَشَّرْناه بِإِسْحاقَ نَبِيًّا مِنَ الصَّالِحِينَ » ) * اين آيه بدست ميدهد كه اسحق در آن روز هنوز متولد نشده بود و مژدهء ولادت وى پس از جريان قربانى بابراهيم داده شد . پس از نوشتن اين استدلال ديدم عين آن را امام صادق عليه السّلام در روايتى كه در الميزان از فقيه نقل شده بيان فرموده‌اند و نيز در بحار ج 12 ص 129 از حضرت رضا عليه السّلام نقل گرديده است .\r\nبراى تكميل بحث به بحار ( ج 12 ص 123 ) طبع جديد رجوع شود در اصول كافى ج 1 باب مشيت و اراده حديث چهارم ذبيح را اسحق گفته . علامهء طباطبائى در ذيل آن فرموده : اين خلاف اخبار متظافر شيعه است .\r\nامّا اسمعيل صادق الوعد ، سه دفعه با ادريس و يسع ذكر شده چنان كه گذشت و خدا او را در آن سه محلّ تعريف كرده كه از بندگان صابر و برگزيده است و بر عالميان فضيلت دارد . و نيز در بارهء او فرموده * ( « وَاذْكُرْ فِي الْكِتابِ إِسْماعِيلَ إِنَّه كانَ صادِقَ الْوَعْدِ وَكانَ رَسُولًا نَبِيًّا وَكانَ يَأْمُرُ أَهْلَه بِالصَّلاةِ وَالزَّكاةِ وَكانَ عِنْدَ رَبِّه مَرْضِيًّا » ) * مريم 54 - 55 .\r\nيعنى در اين كتاب ياد كن اسمعيل را كه صادق الوعد و پيامبر بلند پايه بود ، كسان خود را به نماز خواندن و زكات دستور ميداد و نزد پروردگارش پسنديده بود .\r\nدر قرآن مجيد كلمهء « اهل » چون به شخص اضافه شود مثل :\r\nاهلى و اهله ، اغلب بمعنى كسان و خانواده آمده على هذا از جملهء * ( « يَأْمُرُ أَهْلَه » ) * مىشود استفاده كرد كه او فقط بخانواده ى خود پيغمبر بود\r\n","description":"","footnote":"","page_name":" 85 ","page_number":93},
  {"content":"\r\nو اگر مراد از اهل ، قوم باشد بايد گفت : كه قوم او از يك خانواده بوده‌اند ، در الميزان كلمهء « اهله » را بخواصّ كه كسان و عشيره و قوم باشد معنى كرده است ولى با مراجعه به قرآن خواهيم ديد كه « اهل » در موقع اضافه به شخص چنين معناى وسيعى ندارد ، مگر بنا بر مطلبى كه در « اهل » خواهد آمد و در آن صورت بمعنى مطلق پيروان خواهد بود خواه از كسان باشد يا نه .\r\nامّا بايد گفت كه رسالت آن حضرت عامّ بود و آيهء * ( « يَأْمُرُ أَهْلَه » ) * ناظر بمطلبى مخصوص است چنان كه در بارهء حضرت رسول صلَّى الله عليه و آله آمده * ( « وَأَنْذِرْ عَشِيرَتَكَ الأَقْرَبِينَ » ) * شعراء 214 * ( « وَأْمُرْ أَهْلَكَ بِالصَّلاةِ وَاصْطَبِرْ عَلَيْها » ) * طه : 132 با آنكه انذار و امر آن حضرت شامل عموم بود و اينها خطابهاى مخصوصاند و مانع از عموم رسالت نيستند .\r\nدر احاديث شيعه و اهل سنّت هست كه : اين پيامبر عظيم الشأن بشخصى وعده داد كه در مكانى حاضر شود ، آنشخص نيامد ، اسمعيل روى وعدهء خود يكسال در آنجا منتظر ماند بدين جهت صادق الوعد لقب يافت . و نيز روايت شده كه سه روز منتظر ماند . حديث يكسال در تفسير برهان بسند ضعيف از امام رضا عليه السّلام و در مجمع البيان مرسلا از امام صادق عليه السّلام منقول است و در كافى باب الصديق و اداء الامانة حديثى بسند حسن نقل شده و در آن هست « فَانْتَظَرَه فى ذلِكَ الْمَكانِ سَنَةً » نا گفته نماند ، انتظار نشستن يكسال تمام ، بعيد است و از نظر عرف و عقل خوب نيست مثلا كسى يكسال تمام در محلَّى بنشيند ، وسائل خورد و خوابش را به آنجا بياورد ، بخورد بخوابد ، كار نكند و هر كه از آنجا بگذرد ، بگويد : منتظر فلانى هستم چون بوى وعده داده‌ام ، چنين كارى خيلى بعيد است و در خور شأن يك پيامبر نيست .\r\nقهرا مراد آن است كه مدت يكسال مراقب آن محل بود و گاه گاه به آنجا\r\n","description":"","footnote":"","page_name":" 86 ","page_number":94},
  {"content":"\r\nسر ميزد و يا كسى ميفرستاد كه شخص موعود آمده است يا نه ؟ .\r\n\r\n\r\n\r\nاسن :\r\n( بر وزن فرس و فلس ) تغيير يافتن ، گويند : « اسن الماء » يعنى آب متغيّر شد . در قاموس و اقرب الموارد مطلق تغيّر آب و در نهايه و مفردات تغيّر بوى آن نقل شده\r\n\r\n« آسن » :\r\nآبيكه رنگ و طعم آن تغيير يافته ( قاموس ) * ( « فِيها أَنْهارٌ مِنْ ماءٍ غَيْرِ آسِنٍ » ) * محمد : 15 يعنى در بهشت نهرهايى است از آب تغيير نا پذير .\r\nبايد گفت : مراد مطلق عدم تغيّر است ، نه فقط بوى آن . بهشت جاى خلود و دوام است و مقتضاى خلود ، عدم تغيّر است .\r\nزيرا اصل كهولت از اشياء در آنجا برداشته شده است .\r\n\r\n\r\n\r\nاسو\r\nو اسوه : سر مشق ، مقتدا . در مفردات گويد : آن بخوب و بد هر دو شامل است لذا در قرآن با كلمهء « حسنة » توصيف شده است * ( « لَقَدْ كانَ لَكُمْ فِي رَسُولِ الله أُسْوَةٌ حَسَنَةٌ » ) * احزاب : 21 يعنى در اعمال و اقوال رسول خدا براى شما سر مشق خوبى هست . اين كلمه سه بار در قرآن مجيد آمده است يكى آيهء فوق و دومى و سومى در سورهء ممتحنه آنجا كه سر مشق و مقتدا بودن ابراهيم عليه السّلام بيان شده است . در اقرب الموارد گويد : « الاسوة :\r\nالقدوة » .\r\n\r\n\r\n\r\nاسى :\r\nحزن . اندوه * ( « فَلا تَأْسَ عَلَى الْقَوْمِ الْكافِرِينَ » ) * مائده : 68 بر قوم كافر غصه مخور . راغب گويد :\r\nحقيقت آن تعقيب چيز فوت شده است بحزن و اندوه * ( « لِكَيْلا تَأْسَوْا عَلى ما فاتَكُمْ » ) * حديد : 23 تا بر آنچه از شما فوت شده غصه نخوريد * ( « فَكَيْفَ آسى عَلى قَوْمٍ كافِرِينَ » ) * :\r\nاعراف 93 چگونه بر قوم كافر اندوهگين شوم . در لغت آمده :\r\n« اسى عليه : حزن » .\r\n\r\n\r\n\r\nاشِر :\r\n( بر وزن كتف ) خود پسند . متكبر . طاغى . راغب گويد آن شدت بطر است . بطر : طغيان و خود گم كردنى كه از وفور نعمت و قدرت ناشى مىشود . * ( « بَلْ هُوَ كَذَّابٌ ) *\r\n","description":"","footnote":"","page_name":" 87 ","page_number":95},
  {"content":"\r\n* ( أَشِرٌ . سَيَعْلَمُونَ غَداً مَنِ الْكَذَّابُ الأَشِرُ » ) * قمر : 25 - 26 بلكه او ( پيغمبر ) دروغگوى متكبّر است فردا . حتما ميدانند دروغگوى متكبّر كيست .\r\nاين كلمه فقط دو بار در قرآن يافت مىشود .\r\n\r\n\r\n\r\nاصْر :\r\nسنگينى . پيمان . گناه ( قاموس ) در مفردات گره زدن ( عقد الشيء ) و حبس بقهر گفته است و نيز گفته‌اند : سنگينى كه صاحبش را اصر يعنى حبس و بى حركت مىكند .\r\nنا گفته نماند : اين معانى بهمديگر نزديكاند و معنى جامع همان سنگينى است . پيمان يكنوع سنگينى و قبول مسئوليت ، و گناه نيز يكنوع سنگينى است . در آيهء * ( « أَ أَقْرَرْتُمْ وَأَخَذْتُمْ عَلى ذلِكُمْ إِصْرِي » ) * آل عمران : 81 بمعنى پيمان است يعنى : آيا اعتراف كرديد ؟ و بر آن ، پيمان مرا گرفتيد ؟\r\n\r\n[ اصْراً 
  ]\r\nو در شريفهء * ( « وَلا تَحْمِلْ عَلَيْنا إِصْراً » ) * بقره : 286 بمعنى سنگينى است يعنى تكليف سنگين بر ما بار مكن ، در حالات حضرت رسول صلَّى الله عليه و آله و سلَّم آمده * ( « وَيَضَعُ عَنْهُمْ إِصْرَهُمْ وَالأَغْلالَ الَّتِي كانَتْ عَلَيْهِمْ » ) * اعراف : 157 يعنى از آنها سنگينى و اغلالشان را بر ميدارد و بشريعت آسان و طبيعى راهنمائى مىكند .\r\n\r\n\r\n\r\nاصْل :\r\nريشه . پايه . * ( « كَلِمَةً طَيِّبَةً كَشَجَرَةٍ طَيِّبَةٍ أَصْلُها ثابِتٌ وَفَرْعُها فِي السَّماءِ » ) * ابراهيم : 24 ، كلمهء پاك همچون درخت پاكى است كه ريشهء آن ثابت و شاخه اش در هواست جمع آن اصول است * ( « أَوْ تَرَكْتُمُوها قائِمَةً عَلى أُصُولِها » ) * حشر : 5 .\r\n\r\n\r\n\r\nاصِيل :\r\nوقت ما بعد عصر تا مغرب ( اقرب الموارد ) * ( « وَسَبِّحُوه بُكْرَةً وَأَصِيلًا » ) * احزاب : 42 او را بامداد و آخر روز تسبيح گوئيد . جمع آن در قرآن فقط آصال استعمال شده * ( « يُسَبِّحُ لَه فِيها بِالْغُدُوِّ وَالآصالِ رِجالٌ » ) * نور : 36 براى خدا در آن خانه ها بامدادان و پسينان مردانى تسبيح گويند « اصيل » چهار بار و « آصال » سه بار در قرآن آمده است .\r\n\r\n\r\n\r\nافّ :\r\n* ( « فَلا تَقُلْ لَهُما أُفٍّ » ) *\r\n","description":"","footnote":"","page_name":" 88 ","page_number":96},
  {"content":"\r\nاسراء : 23 در قاموس گويد : افّ كلمهء اظهار تنفّر است چون انسان چيزى را مكروه داشت در مقام اظهار كراهت ميگويد : افّ ، ابراهيم عليه السّلام در مقام اظهار تنفّر از بتان و بت پرستان گفت : * ( « أُفٍّ لَكُمْ وَلِما تَعْبُدُونَ مِنْ دُونِ الله » ) * انبياء : 67 .\r\nراغب گفته : افّ در اصل هر چيز تنفّر آور است از قبيل چرك و ناخن گرفته شده ، و در مقام اظهار تنفّر به كار ميرود ، فقط سه بار در قرآن آمده است « به پدر و مادر اف مگو » يعنى از كارها و اعمال و رفتار آنها ، اظهار تنفّر و ملالت نكن .\r\n\r\n\r\n\r\nافُقْ :\r\nناحيه . طرف . ( قاموس نهايه ، مفردات ) * ( « وَلَقَدْ رَآه بِالأُفُقِ الْمُبِينِ » ) * تكوير 23 يعنى او را در ناحيهء روشن ديد ، جمع آن آفاق است يعنى اطراف . نواحى * ( « سَنُرِيهِمْ آياتِنا فِي الآفاقِ وَفِي أَنْفُسِهِمْ » ) * فصلت :\r\n53 آيات خود را در اطراف آسمانها و زمين و در وجودشان ، بانها حتما مينمايانيم در نهج خطبهء 90 هست : « و انّ الآفاق قد اغامت » اطراف ابر آلوده شده است :\r\n\r\n\r\n\r\nافك :\r\nساخته . برگرداندن چيزى از حقيقتش * ( « وَقالُوا هذا إِفْكٌ مُبِينٌ » ) * نور : 12 گفتند اين ، ساخته و دروغ آشكار است . دروغ را از آن افك گويند كه از واقعيّتش برگردانده شده در جوامع الجامع فرموده ، « الافك : ابلغ الكذب » و اصل آن از افك بمعنى برگرداندن است .\r\nدر نهايه گفته است : « افكه يأفكه افكا : اذا صرفه عن الشيء و قلَّبه » و در مفردات گويد : افك چيزى است كه از حقيقتش برگردانده شده باشد ( ساخته ) نا گفته نماند اين معنى جامع همه ى معانى است . در قرآن كريم بمعنى ساخته ، دروغ و برگرداندن به كار رفته . مصدر و فعل آن بمعنى برگرداندن و اسم مصدرش بمعنى برگردانده شده ( ساخته ) است و فعل آن لازم و متعدّى هر دو آمده است * ( « قالُوا أَ جِئْتَنا لِتَأْفِكَنا عَنْ آلِهَتِنا » ) * احقاف : 22 ، گفتند : آيا آمده‌اى تا ما را از خدايانمان\r\n","description":"","footnote":"","page_name":" 89 ","page_number":97},
  {"content":"\r\nبرگردانى ؟ * ( « أَلْقِ عَصاكَ فَإِذا هِيَ تَلْقَفُ ما يَأْفِكُونَ » ) * اعراف : 117 عصايت را بيانداز ، پس آنگاه عصا ، آنچه بدروغ مىساختند ميگرفت ،\r\n\r\n[ افّاك 
  ]\r\n* ( « وَيْلٌ لِكُلِّ أَفَّاكٍ أَثِيمٍ » ) * جاثيه : 7 ، واى بر هر دروغساز گناهكار ، افّاك صيغه مبالغه است .\r\n* ( « قاتَلَهُمُ الله أَنَّى يُؤْفَكُونَ » ) * منافقون : 4 ، خدا آنها را بكشد از حق و خدا ، بكجا برگردانده ميشوند * ( « إِنَّكُمْ لَفِي قَوْلٍ مُخْتَلِفٍ ، يُؤْفَكُ عَنْه مَنْ أُفِكَ » ) * ذاريات : 8 - 9 ظاهر معنى آيه اين است كه : شما اهل مكَّه در بارهء قرآن و آورندهء آن سخن گوناگون داريد : برگردانده مىشود از ايمان به آن ، هر كه برگردانده شود از تفكَّر و تدبّر صحيح . به نظر ميايد كه تقدير آن چنين باشد « يؤفك عن الايمان بالقرآن . من افك عن التدبّر و التفكَّر » مؤيد اين احتمال آيات ما قبل و ما بعد است كه تفكَّر در موجودات طبيعت را بميان كشيده است .\r\n\r\nمؤتفكات\r\n* ( « وَالْمُؤْتَفِكَةَ أَهْوى » ) * النجم : 53 * ( « وَجاءَ فِرْعَوْنُ وَمَنْ قَبْلَه وَالْمُؤْتَفِكاتُ بِالْخاطِئَةِ » ) * حاقّه : 9 مؤتفكات ، در لغت بمعنى بادهائى است كه از مسير خود برميگردند و محل وزيدن خود را عوض ميكنند و يا زمينهائيكه زير و رو ميشوند . و ظاهرا مراد از آن در قرآن شهرهاى ويران و زير و رو شده است نظير شهرهاى لوط و غيره معنى آيهء اول : مؤتفكه ( قراء زير و رو شونده ) را ساقط كرد .\r\n\r\n[ داستان افك 
  ]\r\nحديث افك كه در سورهء نور از آيه 11 تا آيه 26 به آن اشاره شده و از طرف خدا تكذيب گرديده و احكام و نصايحى نيز در آن ضمن ، گفته شده است ، دروغى بود كه منافقان آن را شهرت دادند و خاطر شريف حضرت رسول صلَّى الله عليه و آله و سلَّم را به درد آوردند ، آيات وحى آن را تكذيب كرد و چند نفر از جمله عبد الله بن ابىّ ، مسطح بن اثاثه ، حسّان بن ثابت و حمنة خواهر زينب دختر جحش در آن افتراء تازيانه خوردند ( حدّ قذف ) و قضيّه خاتمه\r\n","description":"","footnote":"","page_name":" 90 ","page_number":98},
  {"content":"\r\nيافت .\r\nو خلاصهء جريان چنان كه تفاسير و تواريخ نوشته‌اند از اين قرار بود حضرت رسول صلَّى الله عليه و آله در يكى از جنگها زنش عايشه را با خود همراه برد وقت برگشتن كه در منزلى نزول كرده بودند ، عايشه گردن بند خود را گم كرد ، براى پيدا كردن آن از لشگريان دور رفت ، مسلمانان پنداشتند كه او در كجاوهء خود است ، شترش را حركت دادند و رفتند ، عايشه برگشت و ديد لشگريان رفته‌اند ، در همان جا نشست ، يكى از مسلمانان بنام صفوان بن معطَّل سلَّمى كه عقب مانده بود رسيد و عايشه را شناخت شتر خود را خوابانيد و او را سوار كرد و برد بىآنكه حرفى بزند ، چون بلشگريان رسيدند ، اين ماجرى براى منافقان و بعضى از مريض القلبها عنوان شد و عايشه را نعوذ با لله متهم بفجور با آن مرد كردند ، و در اين امر ، عبد الله بن ابىّ رئيس منافقين از همه بيشتر آن را شهرت ميداد ، تا آيات قرآن اين ساخته را تكذيب كرد .\r\nنگارنده : از نقل اين داستان ناراحتم ، و چون بعضى از مغرضين اهل سنّت نعوذ با لله ، شيعه را كه از عايشه خوشش نميايد ، به اين كار متّهم ميكنند و ميگويند : شيعه « نعوذ با لله » بعايشه چنين نسبت ميدهند از اين جهت اين را نوشتم و از طرف خودم و شيعهء اثنا عشريه ميگويم :\r\nهر كه بعايشه چنين نسبت بدهد او كافر و تكذيب كنندهء قرآن است ، زيرا قرآن اين نسبت را تكذيب كرده است .\r\nآرى شيعه ، عايشه را گناهكار ميداند . زيرا با امام بر حق على بن ابى طالب عليه السّلام بمبارزه برخاست و خون مسلمانان را بهدر ريخت و تا آخر عمر در عداوت آنحضرت پايدار ماند و آيه * ( « فَقَدْ صَغَتْ قُلُوبُكُما » ) * تحريم : 4 در بارهء او و حفصه نازل شد و غير ذلك . ولى اين كجا و آن نسبت بىاساس كجا ؟ نعوذ با لله .\r\nخداوند بعبد الله ابىّ لعنت كند كه\r\n","description":"","footnote":"","page_name":" 91 ","page_number":99},
  {"content":"\r\nسبب آزردگى قلب نازنين رسول خدا صلَّى الله عليه و آله شد .\r\n\r\n\r\n\r\nافُول :\r\nغروب كردن * ( « فَلَمَّا أَفَلَ قالَ لا أُحِبُّ الآفِلِينَ » ) * انعام : 76 پس چون غائب شد ( غروب كرد ) .\r\nگفت : غائب شونده ها را دوست ندارم . راغب آن را غائب شدن آفتاب و ماه و ستارگان گفته ولى در قاموس و غيره اعمّ گرفته‌اند ، در قاموس هست « افَلَ الرضيع : ذهب لبنها » فعل آن از باب ضرب و نصر و علم هر سه آمده . در نهج خطبهء :\r\n81 فرموده : « غرور حائل و ضوء آفل » .\r\n\r\n\r\n\r\nاكل :\r\nخوردن و بر سبيل تشبيه گويند : آتش هيزم را خورد .\r\nيهود ميگفتند : * ( « إِنَّ الله عَهِدَ إِلَيْنا أَلَّا نُؤْمِنَ لِرَسُولٍ حَتَّى يَأْتِيَنا بِقُرْبانٍ تَأْكُلُه النَّارُ » ) * آل عمران : 183 * ( « أَكَّالُونَ » ) * مبالغه از اكل است « أكل » بضمّ اول و دوم بمعنى خوردنى است * ( « تُؤْتِي أُكُلَها كُلَّ حِينٍ » ) * ابراهيم :\r\n25 يعنى خوردنى ( ميوه ) خود را هر زمان ميآورد .\r\n\r\n\r\n\r\nالا :\r\nآگاه باش . آگاه باشيد .\r\nحرف تنبيه است بر تحقق ما بعدش دلالت دارد مثل * ( « أَلا إِنَّهُمْ هُمُ السُّفَهاءُ » ) * * ( « أَلا إِنَّهُمْ فِي مِرْيَةٍ مِنْ لِقاءِ رَبِّهِمْ » ) * و نيز بمعنى عرض ( طلب ملايم ) و تحضيض ( طلب شديد ) ميايد و مخصوص بجملهء فعليّه است مثل * ( « أَ لا تُحِبُّونَ أَنْ يَغْفِرَ الله لَكُمْ » ) * و نيز بمعنى توبيخ و انكار و استفهام از نفى و تمنّى ميايد و در چهار صورت اخير مخصوص جملهء اسميه است ( اقرب الموارد ) .\r\n\r\n\r\n\r\nالْت :\r\nنقصان * ( « وَما أَلَتْناهُمْ مِنْ عَمَلِهِمْ مِنْ شَيْءٍ » ) * طور : 21 از عملشان چيزى كمشان نكرديم ، لازم و متعدى هر دو آمده است گويند :\r\n« الت مالَّه : نقصه و الت الشيء :\r\nنقص » . اين لفظ در قرآن فقط يك بار آمده است .\r\n\r\n\r\n\r\nالْف :\r\n( بر وزن علم ) پيوند .\r\nجمع شدن با ميل و رغبت ( مفردات ) بايد دانست الفت جمع شدن مطلق نيست بلكه جمع شدنى است كه ميان اجزاء آن قبول و ميل و الفت باشد\r\n","description":"","footnote":"","page_name":" 92 ","page_number":100},
  {"content":"\r\nبهترين كلمه براى آن در فارسى « پيوند » است * ( « كُنْتُمْ أَعْداءً فَأَلَّفَ بَيْنَ قُلُوبِكُمْ » ) * آل عمران : 103 دشمنان بوديد ميان دلهاى شما پيوند داد .\r\n« الفة » : انس گرفتن و دوست داشتن\r\n\r\n« ايلاف »\r\nبمعنى الفت دادن مصدر باب افعال است در مجمع و كتب لغت هست : « آلفه ايلافا : جعله يألف » . راغب آن را مصدر باب تفعيل گرفته است * ( « الْمُؤَلَّفَةِ قُلُوبُهُمْ » ) * يعنى كسانى كه قلوبشان تأليف و جلب شده . مراد كسان غير اسلامىاند كه براى تأليف قلوب به آنها زكات داده مىشود .\r\nمسلمانان ضعيف العقول نيز از مؤلفة قلوبهماند چنان كه سيّد مرحوم در عروه فرموده است * ( « لإِيلافِ قُرَيْشٍ . ) *\r\n* ( إِيلافِهِمْ رِحْلَةَ الشِّتاءِ وَالصَّيْفِ . فَلْيَعْبُدُوا رَبَّ هذَا الْبَيْتِ » ) * قريش : 1 - 3 لفظ لايلاف در اول آيه متعلق است به * ( « فَلْيَعْبُدُوا » ) * يعنى خداى اين خانه را عبادت كنند كه قريش را الفت داده و محترم كرده است بعقيدهء بعضى : آن متعلق است به * ( « فَجَعَلَهُمْ كَعَصْفٍ » ) * در سورهء ما قبل . يعنى براى الفت دادن بقريش اصحاب فيل را كوبيد .\r\n\r\n\r\n\r\nالِف :\r\nالف ، يا ساكن است كه به آن ليّنه گويند و يا متحرّك است كه به آن همزه گويند . راغب در مفردات گويد : بطور كلَّى الفهائيكه ( اعمّ از الف و همزه ) براى اثبات معنائى ميايند سه نوعند . نوعى به اول كلام داخل ميشوند و نوعى بوسط و نوعى به آخر آن .\r\nنوع اول براى استخبار است نظير * ( « أَ تَجْعَلُ فِيها مَنْ يُفْسِدُ فِيها » ) * و براى مغلوب كردن مخاطب و غير آن ، مثل * ( « أَ هُمْ خَيْرٌ أَمْ قَوْمُ تُبَّعٍ » ) * و * ( « أَ فَإِنْ مِتَّ فَهُمُ الْخالِدُونَ » ) * و براى تسويه نحو * ( « سَواءٌ عَلَيْنا أَ جَزِعْنا أَمْ صَبَرْنا » ) * و براى نفى و اين همزه چون بر نفى داخل شود افادهء اثبات مىكند و بالعكس نحو * ( « أَ لَسْتُ بِرَبِّكُمْ ) * - . . . * ( أَ لَيْسَ الله بِأَحْكَمِ الْحاكِمِينَ » ) * .\r\nنوعيكه در وسط ميايند عبارتند از الف تثنيه و الف بعضى از جمعها مثل مسلمان ، مسلمات و مساكين\r\n","description":"","footnote":"","page_name":" 93 ","page_number":101},
  {"content":"\r\nنوعيكه در آخر واقع ميشوند عبارتند از الف تأنيث مثل حبلى و بيضاء و الف ضمير در تثنيه مثل * ( « اذْهَبا إِلى فِرْعَوْنَ » ) * و الفهائيكه به آخر آيات داخل ميشوند همچنانكه در آخر ابيات ميايند مثل * ( « وَتَظُنُّونَ بِالله الظُّنُونَا ) * - . . . * ( فَأَضَلُّونَا السَّبِيلَا » ) * ليكن اين الفها معنائى ندارند و فقط براى اصلاح لفظ وارد ميشوند ( مفردات باختصار ) .\r\n\r\n\r\n\r\nالْف :\r\n( بر وزن عقل ) هزار .\r\nاز اسماء عدد است جمع آن در قرآن كريم الوف و آلاف به كار رفته است * ( « وَإِنَّ يَوْماً عِنْدَ رَبِّكَ كَأَلْفِ سَنَةٍ » ) * حجّ : 47 يك روز نزد پروردگار مانند هزار سال است * ( « خَرَجُوا مِنْ دِيارِهِمْ وَهُمْ أُلُوفٌ » ) * بقره : 243 * ( « يُمِدَّكُمْ رَبُّكُمْ بِثَلاثَةِ آلافٍ مِنَ الْمَلائِكَةِ » ) * آل عمران : 124 .\r\n\r\n\r\n\r\nالّ :\r\nپيمان . قسم . قرابت .\r\nهمسايه ( قاموس ) در قرآن مبين فقط بمعنى قرابت به كار رفته * ( « لا يَرْقُبُونَ فِي مُؤْمِنٍ إِلاًّ وَلا ذِمَّةً » ) * توبه : 10 يعنى مشركان در بارهء هيچ مؤمنى قرابت و پيمانى را رعايت نميكنند . تنها دو بار در قرآن آمده است توبه :\r\n8 - 10 .\r\nدر قاموس هست كه : الّ و ايل از اسماء الله مىباشد ولى راغب در مفردات آن را بىاساس ميداند .\r\n\r\n\r\n\r\nالَّا :\r\nحرف استثناء است در اقرب الموارد گويد : الَّا بر چهار وجه است 1 - استثناء 2 - صفت بمعنى غير 3 - عاطفه بمعنى واو 4 - زائده .\r\nدر آيه * ( « فَوَلُّوا وُجُوهَكُمْ شَطْرَه لِئَلَّا يَكُونَ لِلنَّاسِ عَلَيْكُمْ حُجَّةٌ إِلَّا الَّذِينَ ظَلَمُوا مِنْهُمْ فَلا تَخْشَوْهُمْ » ) * بقره : 150 مجمع البيان از ابو عبيده نقل مىكند كه « الَّا » بمعنى واو عاطفه است و تقدير آن « و لا الذين ظلموا » مىباشد ولى اين نا صواب است و الَّا در جاى خود واقع است النهايه ، استثنا منقطع است ، مشروح مطلب آنكه يهود در كتاب خود خوانده بودند : پيغمبر جديد ، قبله را عوض خواهد كرد ، چون قبله از بيت - المقدس بكعبه عوض شد ، قرآن فرمود اين تحوّل سبب آنست كه\r\n","description":"","footnote":"","page_name":" 94 ","page_number":102},
  {"content":"\r\nمردم ( يهود مثلا ) بر عليه شما دليلى نداشته باشند و بدانند كه پيغمبر اسلام مطابق آنچه تورات گفته است عمل كرد ، ليكن ستمكاران آنها قانع نخواهند شد ، از آنها نترسيد .\r\nآيهء ديگرى كه گفته‌اند الَّا بمعنى واو است اين آيه است * ( « يا مُوسى لا تَخَفْ إِنِّي لا يَخافُ لَدَيَّ الْمُرْسَلُونَ إِلَّا مَنْ ظَلَمَ ثُمَّ بَدَّلَ حُسْناً بَعْدَ سُوءٍ فَإِنِّي غَفُورٌ رَحِيمٌ » ) * نمل :\r\n10 و 11 گفته‌اند : تقديرش چنين است * ( « لا يَخافُ لَدَيَّ الْمُرْسَلُونَ إِلَّا مَنْ ظَلَمَ ثُمَّ بَدَّلَ حُسْناً » ) * .\r\nدر تفسير الميزان فرموده :\r\nآنچه مىشود گفت - الله اعلم - اين است كه چون آيهء قبلى از ايمنى و عدم خوف مرسلين خبر داد ، به نظر آمد كه غير مرسلين از اهل ظلم ايمنى ندارند و بايد بترسند ، آيه توبه كاران اهل ظلم را استدراك و استثناء كرد . . . و منظور اين است :\r\nلكن آنكه معصيت كرده و بعد توبه نموده نيز نبايد بترسد . نا گفته نماند در اين صورت عدم ترس بيگناهان نيز ضمنا مفهوم مىشود .\r\nدر مجمع البيان ذيل آيهء 150 بقره از مبرّد نقل شده كه : الَّا هيچ وقت بمعنى واو نميايد .\r\nنا گفته نماند در قرآن مجيد استثناء منقطع كه بمعنى « لكن ، ولى » است بسيار يافت مىشود و اينكه گفته‌اند : استثناء منقطع در كلام فصيح نميايد درست نيست در دو آيهء گذشته استثناء چنان كه ديديم منقطع است و در كريمهء * ( « ما لَهُمْ بِه مِنْ عِلْمٍ إِلَّا اتِّباعَ الظَّنِّ » ) * نساء : 157 نيز منقطع است . و شاهد بسيار روشن اين استثناء آيات 40 - 74 128 - 160 سورهء صافّات است كه همهء الَّاها بمعنى « ولى و لكن » آمده و منقطعاند در مجمع و كشّاف تصريح شده كه آن در * ( « إِلَّا مَنْ تَوَلَّى وَكَفَرَ » ) * غاشيه : 24 منقطع است .\r\n\r\n\r\n\r\nالَّتى :\r\nاسم موصول و مؤنّث الَّذى است . از جمع آن فقط در قرآن فقط اللَّائي و اللَّاتي به كار رفته مثل * ( « إِنْ أُمَّهاتُهُمْ إِلَّا اللَّائِي ) *\r\n","description":"","footnote":"","page_name":" 95 ","page_number":103},
  {"content":"\r\n* ( وَلَدْنَهُمْ » ) * مجادله : 2 نيست مادران آنها مگر زنانى كه آنان را زائيده‌اند و نحو * ( « وَاللَّاتِي تَخافُونَ نُشُوزَهُنَّ فَعِظُوهُنَّ » ) * نساء : 34 زنانى كه از نا فرمانيشان ميترسيد نصيحتشان كنيد .\r\n\r\n\r\n\r\nالَّذى :\r\nاسم موصول مذكَّر جمع آن در قرآن فقط الذين آمده نا گفته نماند محلّ الَّتى و الَّذى ، مادّهء ( ل ت ى - ل ذ ى ) بود چنان كه در اقرب الموارد است ولى ما ترتيب المعجم المفهرس را مراعات كرديم .\r\n\r\n\r\n\r\nالَم :\r\nدرد . راغب قيد شدّت را نيز اضافه كرده است « اليم » دردناك * ( « لِلْكافِرِينَ عَذابٌ أَلِيمٌ » ) * بقره :\r\n104 در مفردات و قاموس و اقرب - الموارد ، اليم را بمعنى اسم فاعل ( مؤلم ) درد آور گرفته‌اند ، ولى بهتر است بگوئيم صفت مشبهه است مثل شريف و دالّ بر دوام و ثبوت است خاصّه كه عذاب اخروى با آن توصيف شده است ، پس عذاب اليم يعنى عذاب دردناك دائم * ( « فَإِنَّهُمْ يَأْلَمُونَ كَما تَأْلَمُونَ » ) * نساء : 104 آنها رنج مىبرند ، درد زخم ميكشند چنان كه شما رنج ميبريد و درد ميكشيد .\r\nكلمهء اليم 72 بار در قرآن آمده است ( المعجم المفهرس ) .\r\n\r\n\r\n\r\nإله :\r\nمعبود . مصدر آن بمعنى عبادت و حيرت آمده و إله مثل فعال مصدر بمعنى مفعول ( مألوه ) است ( قاموس ) گويند : « إله يأله : عبد » از باب منع يمنع ( مفردات ) و گويند :\r\nإله الها : تحير » از باب علم يعلم ( اقرب الموارد ) . پس اگر آن را از إله بمعنى تحيّر بگيريم ، خدا را از آنجهت إله گويند كه عقول در درك ذات او متحيّر است و اگر از إله بمعنى عبادت بگيريم ، از آنجهت إله گوئيم كه او معبود است .\r\nراغب در مفردات گويد : حق آن بود كه اين كلمه جمع بسته نشود چون سواى خدا معبودى نيست ، ليكن عرب به اعتقاد خود كه معبودهائى هست آن را جمع بسته و گفته‌اند :\r\nآلهة .\r\n","description":"","footnote":"","page_name":" 96 ","page_number":104},
  {"content":"\r\nاين كلمه در قرآن دو محلّ استعمال دارد يكى در بارهء ذات بارى تعالى مثل * ( « وَإِلهُكُمْ إِله واحِدٌ لا إِله إِلَّا هُوَ الرَّحْمنُ الرَّحِيمُ » ) * بقره : 163 ديگرى در بارهء معبودهاى دروغين كه همه ى آنها را در مقام ذم و انكار نقل كرده است نظير * ( « الَّذِينَ يَجْعَلُونَ مَعَ الله إِلهاً آخَرَ فَسَوْفَ يَعْلَمُونَ » ) * حجر : 96 و نظير * ( « أَ إِنَّكُمْ لَتَشْهَدُونَ أَنَّ مَعَ الله آلِهَةً أُخْرى » ) * انعام : 19 از آيهء * ( « وَما كانَ مَعَه مِنْ إِله إِذاً لَذَهَبَ كُلُّ إِله بِما خَلَقَ . . . » ) * مؤمنون : 91 روشن مىشود كه معبود بايد خالق باشد و جز خالق كسى حق ندارد معبود باشد فلذا معبود يكى است .\r\n\r\n\r\n\r\nالله :\r\nعلم ( اسم ) خداوند تبارك و تعالى است ، بعضى گويند اصل آن إله است ، همزه اش حذف شده و الف و لام بر آن اضافه گشته و لام در لام ادغام گرديده است ، صاحب قاموس گويد : اصحّ آنست كه علم غير مشتقّ است .\r\nبايد دانست : در اين كلمه صفت بخصوص از صفات حق تعالى منظور نيست و آن فقط علم ذات بارى است ، ولى التزاما بجميع صفات خدا دلالت دارد و شايد از اين جهت گفته‌اند : الله نام ذات واجب الوجودى است كه جامع تمام صفات كمال است . اين لفظ مبارك مجموعا دو هزار و هفتصد و دو بار در قرآن مجيد آمده است پنج بار « اللَّهم » و بقيّه « الله » ( المعجم المفهرس ) .\r\nوجود حق تعالى و توحيد او اساس دين مبين اسلام و تمام اديان آسمانى است ، هيچ دينى و هيچ دانشمندى ، موقعيّت و عظمت و وجود و صفات خدا را مانند قرآن تعريف نكرده و نشان نداده است .\r\n\r\n[ خدائى كه قرآن تعريف مىكند 
  ]\r\n1 : * ( « قُلْ هُوَ الله أَحَدٌ الله الصَّمَدُ ، لَمْ يَلِدْ وَلَمْ يُولَدْ ، وَلَمْ يَكُنْ لَه كُفُواً أَحَدٌ » ) * بگو : او خداى بىهمتاست خداى كه مقصود همه است ، نزاده و زائيده نشده ، هيچكس همتاى او نيست ، نا گفته نماند چنان كه در « احد » گذشت : اين كلمه فقط در ذات بارى بمعنى وصفى استعمال\r\n","description":"","footnote":"","page_name":" 97 ","page_number":105},
  {"content":"\r\nگرديده است بنا بر اين لازم است احد را در * ( قُلْ هُوَ الله أَحَدٌ ) * ، بى همتا معنى كنيم ، در اين صورت ، تمام سه آيه كه بعد از آيهء اولى آمده است شرح احد مىباشد . يعنى بىهمتاست زيرا كه مقصود همه است و زائيدن و زائيده شدن كه از خواصّ تمام موجودات است ، در او نيست و بالاخره هيچكس كفو و برابر او نيست راجع به معناى صمد به آن ماده رجوع شود .\r\nاين است خدائى كه قرآن معرّفى مىكند يعنى خود خدا معرّفى مىكند زيرا قرآن كلام خداست . از نظر علم و عقل و فطرت فقط اين خدا قابل قبول است نه خدايان دروغين و نه خدائى كه اديان تحريف شده ميگويند .\r\n2 : خدا خالق و آفرينندهء تمام اشياء و تمام جهان و جهانيان و تمام موجودات است . و جز او هر چه هست آفريدهء اوست * ( « لا إِله إِلَّا هُوَ خالِقُ كُلِّ شَيْءٍ » ) * انعام : 102 * ( « قُلِ الله خالِقُ كُلِّ شَيْءٍ » ) * رعد : 16 * ( « الله خالِقُ كُلِّ شَيْءٍ وَهُوَ عَلى كُلِّ شَيْءٍ وَكِيلٌ » ) * زمر : 62 * ( « ذلِكُمُ الله رَبُّكُمْ خالِقُ كُلِّ شَيْءٍ » ) * غافر : 62 * ( « وَخَلَقَ كُلَّ شَيْءٍ وَهُوَ بِكُلِّ شَيْءٍ عَلِيمٌ » ) * انعام : 101 .\r\n3 - تربيت تمام اشياء و موجودات بدست اوست و او مربّى همه ى مخلوقات است * ( « الْحَمْدُ لِلَّه رَبِّ الْعالَمِينَ » ) * فاتحه 2 - * ( فَلِلَّه الْحَمْدُ رَبِّ السَّماواتِ وَرَبِّ الأَرْضِ رَبِّ الْعالَمِينَ » ) * جاثيه 36 كلمه * ( « رَبِّ الْعالَمِينَ » ) * 42 بار در قرآن آمده است . و خلاصه بند 2 و 3 اين است كه آفرينش و پرورش هر دو از خدا و در دست خداست و بتعبير ديگر چنين است * ( « أَلا لَه الْخَلْقُ وَالأَمْرُ تَبارَكَ الله رَبُّ الْعالَمِينَ » ) * اعراف :\r\n54 بدان آفريدن و تدبير و دستور فقط براى اوست ، بلند مرتبه است خدا ، كه پرورش دهندهء مخلوقات است . در « ربب » خواهيم گفت كه « ربّ » تربيت دهنده است .\r\n4 - خدا بر هر چيز قادر و تواناست و هيچ چيز از حيطهء قدرت و توانائى او بيرون نيست و\r\n","description":"","footnote":"","page_name":" 98 ","page_number":106},
  {"content":"\r\nاو بر كار خود پيروز است * ( « تَبارَكَ الَّذِي بِيَدِه الْمُلْكُ وَهُوَ عَلى كُلِّ شَيْءٍ قَدِيرٌ » ) * ملك : 1 * ( « وَالله غالِبٌ عَلى أَمْرِه » ) * يوسف : 21 ، جملهء * ( « هُوَ عَلى كُلِّ شَيْءٍ قَدِيرٌ » ) * و * ( « الله عَلى كُلِّ شَيْءٍ قَدِيرٌ » ) * مجموعا 34 بار در قرآن تكرار شده .\r\n5 - حيات و مرگ مطلقا در دست اوست ، و اوست كه حيات مىبخشد و ميميراند * ( « وَالله يُحْيِي وَيُمِيتُ وَالله بِما تَعْمَلُونَ بَصِيرٌ » ) * آل عمران 156 * ( « إِنَّا لَنَحْنُ نُحْيِي وَنُمِيتُ وَنَحْنُ الْوارِثُونَ » ) * حجر : 23 ، اين دو تعبير 11 مرتبه در قرآن آمده است .\r\n6 - شروع آفرينش و اعادهء آن از او و بدست اوست ، كه آفريده و اوست كه بعد از ويرانى ، نظم جديد برقرار كرده و آفريدن را از سر ميگيرد * ( « يَوْمَ نَطْوِي السَّماءَ كَطَيِّ السِّجِلِّ لِلْكُتُبِ كَما بَدَأْنا أَوَّلَ خَلْقٍ نُعِيدُه وَعْداً عَلَيْنا إِنَّا كُنَّا فاعِلِينَ » ) * انبياء : 104 روزى آسمانرا مىپيچيم و جمع ميكنيم . همانطور كه طومار نوشته ها را ميپيچد و جمع مىكند .\r\nپس از آن همچون آفرينش اوّل ، آفريدن را دوباره شروع ميكنيم ، اين وعده بر ما حتمى است و ما آن را عملى خواهيم كرد . * ( « قُلِ الله يَبْدَؤُا الْخَلْقَ ثُمَّ يُعِيدُه » ) * يونس : 34 .\r\n7 - او نور آسمانها و زمين است زندگى و حركت و افاضه مطلقا از اوست * ( « الله نُورُ السَّماواتِ وَالأَرْضِ » ) * نور : 35 .\r\n8 - او شريك و همتائى ندارد ، خدائى و معبودى جز او نيست ، فرزندى ندارد ، كسى را بفرزندى انتخاب نكرده است * ( « مَا اتَّخَذَ الله مِنْ وَلَدٍ وَما كانَ مَعَه مِنْ إِله » ) * مؤمنون :\r\n91 * ( « سُبْحانَه أَنْ يَكُونَ لَه وَلَدٌ » ) * نساء :\r\n171 * ( « لَمْ يَتَّخِذْ وَلَداً وَلَمْ يَكُنْ لَه شَرِيكٌ فِي الْمُلْكِ » ) * اسراء : 111 .\r\n9 - او هر روز در كارى است .\r\nهمه از او ميخواهند ، از او استمداد ميكنند و دست نياز بسوى او دراز كرده‌اند اگر چه عدّه‌اى متوجّه نيستند . * ( « يَسْئَلُه مَنْ فِي السَّماواتِ وَالأَرْضِ كُلَّ يَوْمٍ هُوَ فِي شَأْنٍ » ) * رحمن :\r\n29 هر كه در آسمانها و زمين هست\r\n","description":"","footnote":"","page_name":" 99 ","page_number":107},
  {"content":"\r\nحاجت خود را از او ميخواهند ، او هر روز در كار بخصوصى است .\r\nآيهء شريفه راجع باصل احتياج و استمداد از خداست ، به حكم آيهء * ( « لِلَّه ما فِي السَّماواتِ وَالأَرْضِ » ) * لقمان :\r\n26 و آيهء * ( « يا أَيُّهَا النَّاسُ أَنْتُمُ الْفُقَراءُ إِلَى الله وَالله هُوَ الْغَنِيُّ » ) * فاطر : 15 ، بشر از خود چيزى ندارد ، او مطلقا فقير و محتاج است ، در مقابل ، هر چيز از خدا و ملك خدا و خدا غنىّ مطلق است ، پس تمام مردم اعمّ از خدا شناس و غيره كه براى رفع حاجت خود بوسائل مادّى متوسّل ميشوند ، بوسائل خدا متوسّل ميشوند . و از خدا ميخواهند ، اين آيه ، نظير آيه ى * ( « وَآتاكُمْ مِنْ كُلِّ ما سَأَلْتُمُوه » ) * ابراهيم : 34 است مردم همه چيز را از خدا نخواسته‌اند ، بلكه خدا مطابق احتياج واقعى آنها وسائل زندگى بوجود آورده است ، اين سئوال ، سئوال فطرى و واقعى است كه همان احتياج بوده باشد .\r\nو امّا * ( « كُلَّ يَوْمٍ هُوَ فِي شَأْنٍ » ) * خداوند ربّ العالمين است ، معناى ربوبيّت آنست كه ربّ هر روز در كارى نظير كار گذشته يا غير آن بوده باشد مثل بنّاء كه هر روز يكجور كارى در ساختمان ، نظير روز قبل يا غير آن را مىكند تا بناى آن سر آيد .\r\nتو خود حديث مفصل بخوان از اين مجمل .\r\n10 - عزّت و ذلَّت و گرفتن و عطا كردن در دست اوست ، او پادشاهى ميدهد و پادشاهى را مىستاند ، اختيار در دست اوست ، او شب را بروز و روز را بشب داخل مىكند و زنده را از مرده و مرده را از زنده بيرون مياورد * ( « قُلِ اللَّهُمَّ مالِكَ الْمُلْكِ تُؤْتِي الْمُلْكَ مَنْ تَشاءُ وَتَنْزِعُ الْمُلْكَ مِمَّنْ تَشاءُ وَتُعِزُّ مَنْ تَشاءُ وَتُذِلُّ مَنْ تَشاءُ ، بِيَدِكَ الْخَيْرُ ) * . . . * ( تُولِجُ اللَّيْلَ فِي النَّهارِ وَتُولِجُ النَّهارَ فِي اللَّيْلِ وَتُخْرِجُ الْحَيَّ مِنَ الْمَيِّتِ وَتُخْرِجُ الْمَيِّتَ مِنَ الْحَيِّ » ) * آل عمران : 26 - 27 .\r\nهمانطور كه تمام نعمتها را خدا ميدهد ، پادشاهى و حكمرانى را نيز او عنايت مىكند ، اين دليل نميشود كه پادشاه و حكمران هر چه\r\n","description":"","footnote":"","page_name":" 100 ","page_number":108},
  {"content":"\r\nخواهد بكند و بگويد : خدا به من داده است ، چنان كه يكنفر پر زور و قهرمان نميتواند همه را زير مشت و لگد بياندازد و بگويد : خدا اين نيرو را به من داده است ، نيكو كار و بدكار بودن شخص ، روى كارى است كه مىكند ، پادشاه بودن يا مردم عادى بودن ، دليل عزّت و ذلَّت و خوبى و بدى نيست ، حساب عمل در ميان است ، معاويه ى مقتدر از همه بدتر ، و ابو ذر فقير از همه ( نسبت به خودش ) نيكوتر بود .\r\n11 - هدايت و گمراهى در دست او و در اختيار اوست ، اوست كه هدايت مىكند و گمراه ميگرداند ولى گمراه نميكند مگر فاسقان را ، اگر مردم ارادهء گمراهى كردند گمراه مىكند ، او بقلب كفّار مهر مىزند كه خود در اثر ادامه ى معاصى چنين خواسته‌اند * ( « يُضِلُّ بِه كَثِيراً وَيَهْدِي بِه كَثِيراً وَما يُضِلُّ بِه إِلَّا الْفاسِقِينَ » ) * بقره : 26 * ( « إِنَّ الله يُضِلُّ مَنْ يَشاءُ وَيَهْدِي إِلَيْه مَنْ أَنابَ » ) * رعد : 27 * ( « وَيُضِلُّ الله الظَّالِمِينَ وَيَفْعَلُ الله ما يَشاءُ » ) * ابراهيم : 27 * ( « خَتَمَ الله عَلى قُلُوبِهِمْ » ) * بقره : 7 .\r\nقرآن همه چيز را از خدا و در دست خدا ميداند ، و بى پروا ميگويد :\r\nكه عزّت و ذلَّت و ضلالت و هدايت از خداست ، اما معيّن مىكند كه :\r\nكارهاى خدا گزاف نيست و اينها روى نظم و حساب دقيقى است ، چنان كه فرمود * ( « يُضِلُّ الله الظَّالِمِينَ » ) * ابراهيم : 27 * ( « وَما يُضِلُّ بِه إِلَّا الْفاسِقِينَ » ) * بقره : 26 آنها كه ستم پيشه كرده‌اند ، گمراهشان مىكند ، مشروح سخن در « ضلال » ديده شود .\r\n12 - او دانه را ميشكافد ، مرده از زنده و زنده را از مرده بيرون مياورد ( از تخم بىحركت و دانهء مرده و بى حركت درختان و بوته ها و علفهاى زنده بيرون مياورد ، دوباره از آنها ، تخمها و دانه هاى مرده و بىحركت خارج مىكند ) فقط او ميگرياند ، ميخنداند ، ميميراند ، زنده مىكند ، نر و ماده را او آفريده خلقت آخرت نيز در دست اوست ، او بىنياز مىكند ، او عطا مىكند ، او\r\n","description":"","footnote":"","page_name":" 101 ","page_number":109},
  {"content":"\r\nغذا ميدهد ، او مريض را شفا مىبخشد انعام : 90 نجم : 43 - 48 ، شعراء :\r\n79 - 81 .\r\n13 - روزى موجودات از او و در دست اوست ، او رزّاق مطلق است * ( « إِنَّ الله هُوَ الرَّزَّاقُ ذُو الْقُوَّةِ الْمَتِينُ » ) * ذاريات ، 58 * ( « وَكَأَيِّنْ مِنْ دَابَّةٍ لا تَحْمِلُ رِزْقَهَا الله يَرْزُقُها وَإِيَّاكُمْ » ) * عنكبوت : 60 * ( « وَما مِنْ دَابَّةٍ فِي الأَرْضِ إِلَّا عَلَى الله رِزْقُها » ) * هود : 6 .\r\n14 - او باندازهء قدرت و توانائى انس و جنّ ، تكليف مىكند و اين قاعدهء كلَّى تكليف است * ( « لا يُكَلِّفُ الله نَفْساً إِلَّا وُسْعَها » ) * بقره : 286 ، اين حقيقت پنج بار بدين صورت در قرآن تكرار شده است .\r\n15 - بازگشت همه بسوى اوست ، خوبان و بدان همه بسوى او بر ميگردند * ( « كُلٌّ إِلَيْنا راجِعُونَ » ) * انبياءِ : 93 16 - كسانى و كارهائى كه خدا دوست ندارد و از آنها بيزار است بقرار ذيلاند :\r\n* ( « إِنَّ الله لا يُحِبُّ الْمُعْتَدِينَ » ) * بقره :\r\n190 * ( « وَالله لا يُحِبُّ الْفَسادَ » ) * بقره :\r\n205 * ( « وَالله لا يُحِبُّ كُلَّ كَفَّارٍ أَثِيمٍ » ) * بقره : 276 * ( « فَإِنَّ الله لا يُحِبُّ الْكافِرِينَ » ) * آل عمران : 32 * ( « وَالله لا يُحِبُّ الظَّالِمِينَ » ) * آل عمران : 57 * ( « إِنَّ الله لا يُحِبُّ مَنْ كانَ مُخْتالًا فَخُوراً » ) * نساء :\r\n36 * ( « إِنَّ الله لا يُحِبُّ مَنْ كانَ خَوَّاناً أَثِيماً » ) * نساء : 107 * ( « وَالله لا يُحِبُّ الْمُفْسِدِينَ » ) * مائده : 64 * ( « إِنَّه لا يُحِبُّ الْمُسْرِفِينَ » ) * اعراف : 31 * ( « إِنَّه لا يُحِبُّ الْمُسْتَكْبِرِينَ » ) * نحل : 23 * ( « إِنَّ الله لا يُحِبُّ الْفَرِحِينَ » ) * قصص : 76 .\r\n17 - آنان كه خدا دوستشان دارد بقرار زيراند : نيكو كاران * ( « إِنَّ الله يُحِبُّ الْمُحْسِنِينَ » ) * بقره : 195 توبه كاران : * ( « إِنَّ الله يُحِبُّ التَّوَّابِينَ » ) * بقره : 222 پاكيزه ها : * ( « وَيُحِبُّ الْمُتَطَهِّرِينَ » ) * بقره : 222 پرهيزكاران :\r\n* ( « فَإِنَّ الله يُحِبُّ الْمُتَّقِينَ » ) * آل عمران :\r\n76 بردباران : * ( « وَالله يُحِبُّ الصَّابِرِينَ » ) * آل عمران : 146 توكَّل كنندگان :\r\n* ( « إِنَّ الله يُحِبُّ الْمُتَوَكِّلِينَ » ) * آل - عمران 159 دادگران : * ( « إِنَّ الله يُحِبُّ الْمُقْسِطِينَ » ) * مائده : 42\r\n","description":"","footnote":"","page_name":" 102 ","page_number":110},
  {"content":"\r\nجنگجويان در راه خدا : * ( « إِنَّ الله يُحِبُّ الَّذِينَ يُقاتِلُونَ فِي سَبِيلِه » ) * صفّ : 4 18 - قرآن در بارهء اثبات وجود خدا و توحيد او ، بيشتر برهان نظم را كه دليل قطعى شعور و درك و عقل است ، پيش ميكشد ، آرى براى اثبات حق تعالى و يگانگى او ، برهان نظم بهترين برهان و عموم فهم است .\r\n19 - اسماء حسنى را كه نامهاى - مخصوص خدا باشند در « حسنى » مطالعه فرمائيد .\r\n\r\n\r\n\r\nاللَّهمَّ :\r\nاصل آن يا الله است ، حرف نداء از اوّلش حذف شده ، و ميم مشدّد در آخر جاى آن را گرفته است ، در قرآن فقط در معناى نداء به كار رفته ، در زبان عرب به معناى تمكين جواب و استثناء نيز استعمال شده است ، و در قرآن مجيد فقط پنج بار آمده است .\r\n\r\n\r\n\r\nالْو :\r\n( بر وزن فلس ) تقصير .\r\nكوتاهى ( مفردات ) . * ( « لا تَتَّخِذُوا بِطانَةً مِنْ دُونِكُمْ لا يَأْلُونَكُمْ خَبالًا » ) * آل عمران : 118 ، يعنى از غير خودتان همراز مگيريد كه در تباهى شما كوتاهى نميكنند * ( « وَلا يَأْتَلِ أُولُوا الْفَضْلِ مِنْكُمْ وَالسَّعَةِ أَنْ يُؤْتُوا أُولِي الْقُرْبى وَالْمَساكِينَ » ) * نور ، 22 صاحبان فضل و وسعت كوتاهى نكنند از اينكه بنزديكان و مساكين چيزى بدهند ، كلمهء « يأتل » را در آيه ، قسم خوردن معنى كرده‌اند ولى معناى اوّلى بهتر است ، گر چه « ائتلى » بمعنى قسم خوردن آمده است ، زيرا حفظ وحدت معنى بهتر است و اثبات اشتراك دشوار مىباشد .\r\nنا گفته نماند : مادهء الو را از باب نصر ينصر و افتعال و تفعيل بمعنى تقصير و كوتاهى گرفته‌اند ، و از باب افعال و تفعّل و افتعال قسم خوردن معنى كرده‌اند ( اقرب الموارد ) در مفردات گويد :\r\n* ( « لا يَأْتَلِ أُولُوا الْفَضْلِ » ) * مىشود از باب افتعال باشد بمعنى تقصير ، و مىشود از آليت باشد بمعنى قسم خوردن .\r\nدر الميزان ذيل آيهء مذكور گفته : ايتلاء بمعنى تقصير ، ترك ،\r\n","description":"","footnote":"","page_name":" 103 ","page_number":111},
  {"content":"\r\nو قسم خوردن است و هر سه معنى در آيه خالى از تناسب نيست ، و معنى آيه اين است صاحبان فضل و وسعت از دادن ، تقصير و كوتاهى نكنند ، يا عطا كردن را ترك نكنند و يا قسم نخورند كه چيزى ندهند .\r\n\r\n\r\n\r\nايلاء :\r\nقسم خوردن . ايلاء در فقه اسلامى آنست كسى قسم بخورد كه بزن خود نزديكى نخواهد كرد ، زن او 4 ماه حق اعتراض ندارد ، پس از چهار ماه اگر به حاكم رجوع بكند ، حاكم شوهر او را ميان دو چيز مخيّر مىكند ، و آن اينكه يا طلاق بدهد و از زن جدا شود و يا كفّاره بدهد و بزن خود برگردد ، در صورت امتناع وى را زندانى مىكند ، تا يكى از دو كار را اختيار نمايد ( شرايع ) « 1 » قرآن مجيد فرموده * ( « لِلَّذِينَ يُؤْلُونَ مِنْ نِسائِهِمْ تَرَبُّصُ أَرْبَعَةِ أَشْهُرٍ ، فَإِنْ فاؤُ فَإِنَّ الله غَفُورٌ رَحِيمٌ ، وَإِنْ عَزَمُوا الطَّلاقَ فَإِنَّ الله سَمِيعٌ عَلِيمٌ » ) * ( بقره : 226 - و 227 ) براى آنها كه قسم ميخورند از زنان خود دور شوند و مقاربت نكنند ، چهار ماه انتظار هست ، سپس اگر برگشتند خدا آمرزگار و رحيم است ، و اگر قصد طلاق كردند ، خدا دانا و شنواست .\r\nدر صورت برگشتن چون قسم خود را شكسته و بر خلاف آن عمل كرده است ، بايد كفّاره بدهد چنان كه شيعه قائل است و جملهء * ( « فَإِنَّ الله غَفُورٌ رَحِيمٌ » ) * دليل آن است كه بر رجوعش عذابى و عقابى نيست رجوع و يا طلاق اگر در عرض چهار ماه عملى شد ، هيچ و الَّا پس از انقضاء چهار ماه ، حاكم اجبار مىكند كه يكى از آن دو را اختيار نمايد .\r\n\r\n\r\n\r\nإِلى :\r\nحرف جرّ است ، معناى مشهورش ، دلالت بانتهاى مكان يا زمان است مثل * ( « سُبْحانَ الَّذِي أَسْرى بِعَبْدِه لَيْلًا مِنَ الْمَسْجِدِ الْحَرامِ إِلَى الْمَسْجِدِ الأَقْصَى » ) * اسراء : 1 ، اوّل مكان سير مسجد حرام و انتهاى آن مسجد اقصى است ، و نظير * ( « ثُمَّ أَتِمُّوا الصِّيامَ إِلَى اللَّيْلِ » ) * بقره : 187 كه انتهاى زمان روزه رسيدن شب است\r\n\r\n","description":"","footnote":"\r\n« 1 » كفّاره اش كفّارهء قسم است\r\n","page_name":" 104 ","page_number":112},
  {"content":"\r\nجز اين معنى ، معانى ديگر از قبيل معيّت ، تأكيد ، تبيين و مرادفة نيز گفته‌اند كه محلّ آنها كتب لغت و ادبيّات است .\r\n\r\n\r\n\r\nآلاءِ :\r\nنعمتها ، مفرد آن ، الى ( بر وزن حبر و فرس و عنب ) است ( اقرب الموارد ) * ( « فَاذْكُرُوا آلاءَ الله لَعَلَّكُمْ تُفْلِحُونَ » ) * اعراف : 69 اين كلمه به صورت جمع 34 بار در قرآن مجيد آمده است .\r\n\r\n\r\n\r\nالياس :\r\nاين شخص بزرگوار يكى از پيامبران خداست ، و از اينكه در قرآن مجيد در رديف انبياء بنى اسرائيل شمرده شده ميتوان بدست آورد كه از پيامبران بنى اسرائيل است .\r\nدر مجمع البيان از ابن عباس و محمد بن اسحق و غيره ، نقل شده كه : او از انبياء بنى اسرائيل و از اولاد هارون برادر موسى مىباشد .\r\nدر قرآن مجيد دو بار اسم او ذكر شده يكى در سورهء انعام آيه :\r\n85 كه خداوند او را از صالحان شمرده * ( « وَزَكَرِيَّا وَيَحْيى وَعِيسى وَإِلْياسَ كُلٌّ مِنَ الصَّالِحِينَ » ) * ، ديگر در سورهء صافّات كه فرموده * ( « وَإِنَّ إِلْياسَ لَمِنَ الْمُرْسَلِينَ ، إِذْ قالَ لِقَوْمِه أَ لا تَتَّقُونَ . ) *\r\n* ( أَ تَدْعُونَ بَعْلًا وَتَذَرُونَ أَحْسَنَ الْخالِقِينَ الله رَبَّكُمْ وَرَبَّ آبائِكُمُ الأَوَّلِينَ . ) *\r\n* ( فَكَذَّبُوه فَإِنَّهُمْ لَمُحْضَرُونَ . إِلَّا عِبادَ الله الْمُخْلَصِينَ . وَتَرَكْنا عَلَيْه فِي الآخِرِينَ سَلامٌ عَلى إِلْياسِينَ . إِنَّا كَذلِكَ نَجْزِي الْمُحْسِنِينَ » ) * صافات : 123 - 132 .\r\nيعنى : الياس از پيامبران بود ، آنگاه كه بقوم خويش گفت : آيا تقوى نميكنيد ؟ آيا بعل ( نام بت آن قوم ) را ميخوانيد و خدا را كه احسن الخالقين است ترك ميكنيد ؟ ! همان خدائى كه پروردگار شما و پروردگار پدران قديم شماست ، پس او را دروغگو شمردند ، آنها به عذاب احضار شدگانند . مگر بندگان خاصّ خدا ( كه در قوم او بودند ) براى او در ميان آيندگان نام نيك يا شريعت ، باقى گذاشتيم سلام بر الياسيان ، ما نيكو كاران را چنين جزا ميدهيم ( احتمال دارد كه مراد از * ( « إِلْياسِينَ » ) * الياس و تابعان او\r\n","description":"","footnote":"","page_name":" 105 ","page_number":113},
  {"content":"\r\nباشند بر * ( « إِلْياسِينَ » ) * رجوع شود .\r\nآيات فوق روشن مىكند كه :\r\nاين شخص بزرگوار همچون پيامبران ديگر بر قومى بت پرست مبعوث شده بود و نيز او را مانند پيامبران ديگر تكذيب كرده‌اند ، فريد وجدى او را همان ادريس نبى دانسته كه گويند :\r\nجدّ حضرت نوح بود و نيز نقل شده كه « بعل » نام بتى بود در بعلبك ، و اين نام ، از نام آن بت گرفته شده است و احتمال دارد كه بر اهل بعلبك مبعوث شده باشد .\r\nدر بارهء اين پيامبر نيز ، چيزهاى غير معقول نقل شده كه قرآن مجيد نامى از آنها نميبرد و در نقل آنها ، پاى كعب الاحبار و وهب بن منبّه در ميان است ، در تفسير الميزان آنها را از تفسير الدر المنثور نقل و ردّ مىكند و نيز ميگويد : در بعض اخبار شيعه هست كه : الياس هميشه زنده است امّا آنها اخبار ضعيفاند ( الميزان ج 17 ص 166 )\r\n\r\n\r\n\r\nالْ ياسين :\r\n* ( « سَلامٌ عَلى إِلْياسِينَ » ) * صافات : 130 در مجمع البيان فرمايد : ابن عامر و نافع و رويس از يعقوب ، آن را آل ياسين خوانده‌اند بفتح الف و كسر لام كه به « ياسين » متّصل نيست . و ديگران الياسين خوانده‌اند بكسر الف و سكون لام متّصل به « ياسين » . ابو الحسن شعرانى در پاورقى مجمع البيان مينويسد كه :\r\nاتفاق كرده‌اند در تمام قرآنها « ال » را از « ياسين » جدا بنويسند به صورت * ( « إِلْياسِينَ » ) * نه به صورت « الياسين » باز طبرسى فرمايد : زجّاج گفته :\r\nهر كه الياسين خوانده او الياس و امّت مؤمن او را جمع كرده اينطور جمع هست كه گويند : مسامعه و مهالبه كه غرض اولاد مسمع و اولاد مهلب باشد . وجه ديگر آنست كه :\r\nالياس و الياسين دو لغتاند و مراد يكنفر است مثل ميكال و ميكائيل و نيز از ابن عبّاس نقل مىكند : آل ياسين عبارتند از آل محمد صلَّى اللَّه عليه و آله و سلَّم و ياسين اسم آنحضرت است .\r\nزمخشرى در كشّاف گويد :\r\nالياسين خوانده شده بنا بر آنكه الياس دو جور خوانده مىشود ، و نيز\r\n","description":"","footnote":"","page_name":" 106 ","page_number":114},
  {"content":"\r\nالياسين خوانده‌اند بنا بر آنكه جمع است و مراد ، الياس و قوم اوست و آنكه آل ياسين خوانده مرادش آنست كه ياسين نام پدر الياس است و آل به آن اضافه شده . .\r\nدر تفسير برهان 12 روايت نقل شده كه : آل ياسين عبارتند از آل محمّد صلَّى اللَّه عليه و آله و سلَّم ، دو تاى آن روايات از امير المؤمنين و دو تا از امام صادق و يكى از امام رضا عليه السّلام است و بقيه از ابن عباس و ابى - مالك و ابو عبد الرحمن مىباشد ، از پنج روايت فوق كه از ائمه عليهم السّلام نقل شده ، آنچه از حضرت رضا عليه السّلام مروى است سندش صحيح است بنا بر آنكه جعفر بن محمّد بن مسرور كه مورد پسند مرحوم صدوق است ، ثقه باشد .\r\nابن حجر در صواعق محرقهء خود در ضمن آيات نازله در شأن اهل بيت عليهم السّلام آيهء * ( « سَلامٌ عَلى إِلْياسِينَ » ) * را سوّمين آيه شمرده و گفته : جماعتى از مفسّرين از ابن عباس نقل كرده‌اند : مراد از آيه ، سَلامٌ عَلى آلِ مُحَمَّدْ ، است ، كلبى نيز چنين گفته است . ابن كثير در تفسير خود گفته : ديگران سلام على آل ياسين خوانده‌اند يعنى آل محمد صلَّى اللَّه عليه و آله و سلَّم ، بيضاوى نيز در تفسير خود به آن اشاره كرده است .\r\nاز مجموع آنچه نقل شده سه مطلب بدست آمد .\r\n1 - ال ياسين لغتى است در الياس و هر دو يكىاند مثل جبريل و جبرئيل ميكال و ميكائيل - سيناء و سينين ، 2 - الياسين جمع الياس است ، مراد ، او و قوم او است .\r\n3 - اين كلمه آل ياسين است و ياسين نام حضرت رسول صلَّى اللَّه عليه - و آله است ، آل ياسين يعنى آل محمد صلَّى اللَّه عليه و آله .\r\nنا گفته نماند : قضيّهء سياق آيات سوره مىرساند كه مراد از ال - ياسين ، يكى از دو احتمال اوّل است زيرا در اين سوره ابتدا حكايت نوح ذكر شده و در ذيل آن آمده * ( « سَلامٌ عَلى نُوحٍ فِي الْعالَمِينَ » ) * پس از آن در ذيل حكايت ابراهيم آمده * ( « سَلامٌ عَلى ) *\r\n","description":"","footnote":"","page_name":" 107 ","page_number":115},
  {"content":"\r\n* ( إِبْراهِيمَ » ) * آنگاه در ذيل حكايت موسى و هارون فرموده * ( « سَلامٌ عَلى مُوسى وَهارُونَ » ) * سپس در ذيل قصّه الياس آمده * ( « سَلامٌ عَلى إِلْياسِينَ » ) * و اگر مراد آل محمد صلوات الله عليهم اجمعين باشد بايد گفت : اين آيه در سياق آيات قبل نيست و نيز در سياق آيات ما بعد هم نخواهد بود و الله اعلم ولى مىشود كه آن از بطون قرآن باشد .\r\n\r\n\r\n\r\nام :\r\nحرف استفهام است ، دو جور به كار ميرود متّصله و منقطعه .\r\nمتّصله آن است كه در رديف الف استفهام واقع شود و بمعنى اىّ ( كدام ) ميايد مثل * ( « وَإِنْ أَدْرِي أَ قَرِيبٌ أَمْ بَعِيدٌ ما تُوعَدُونَ » ) * انبياء : 109 يعنى نميدانم آيا نزديك يا دور است آنچه وعده ميشويد و نيز بعد از الف تسويه واقع مىشود نحو * ( « سَواءٌ عَلَيْهِمْ أَ أَنْذَرْتَهُمْ أَمْ لَمْ تُنْذِرْهُمْ لا يُؤْمِنُونَ » ) * بقره : 6 يعنى براى آنها يكسان است خواه بترسانى يا نترسانى ايمان نمياورند . بهتر است بگوئيم : در اين صورت الف تسويه و ام هر دو بمعنى « خواه » ميايند .\r\nمتّصله از آن سبب گويند كه ما قبل « ام » بما بعدش متّصل است .\r\nمنقطعه آنست كه از ما بعدش قطع شده و بمعنى بل ( بلكه ) ميايد مانند * ( « أَمِ اتَّخَذُوا مِنْ دُونِ الله شُفَعاءَ » ) * زمر : 43 يعنى بلكه جز خدا واسطه هائى گرفته‌اند .\r\nام گاهى به هل داخل مىشود ولى بهمزه داخل نميشود مانند * ( « أَمْ هَلْ تَسْتَوِي الظُّلُماتُ وَالنُّورُ » ) * رعد : 16 ، آنچه در بارهء « ام » نوشته شد همه از اقرب الموارد است ، فقط مثلها را از قرآن آورده‌ايم .\r\n\r\n\r\n\r\nامْت :\r\nبلندى . مكان مرتفع ( اقرب الموارد ) * ( « لا تَرى فِيها عِوَجاً وَلا أَمْتاً » ) * طه : 107 يعنى در زمين پستى و بلندى نمىبينى از قرينه ى امت فهميده مىشود كه « عوج » بمعنى انخفاض و پستى است . در قاموس گويد : امت يعنى مكان مرتفع ، تپّه هاى كوچك ، پستى و بلندى ، و اختلاف در شيئى . ولى مراد از آن در آيه ، بلندى است ، و اين آيه عبارت اخرى آيه ى ما\r\n","description":"","footnote":"","page_name":" 108 ","page_number":116},
  {"content":"\r\nقبل است كه فرموده * ( « فَيَذَرُها قاعاً صَفْصَفاً » ) * قاع بمعنى گسترده و صفصف بمعنى هموار است .\r\n\r\n\r\n\r\nامَد :\r\nمدّت . زمان * ( « فَطالَ عَلَيْهِمُ الأَمَدُ فَقَسَتْ قُلُوبُهُمْ » ) * حديد :\r\n16 ، مدّت بر آنها دراز شد ، دلهايشان سخت گرديد . راغب گويد :\r\nتفاوت امد و ابد آنست كه ابد بمعنى زمان غير محدود و امد بمعنى زمان محدود ولى مجهول الحدّ است .\r\nو فرق ميان زمان و امد ، آنكه امد باعتبار آخر مدّت گفته مىشود ولى زمان شامل اوّل و آخر مدّت است ، بدين سبب گفته‌اند : مدى و امد متقارباند . امد ، چهار بار در قرآن آمده است آل عمران :\r\n30 ، كهف : 12 ، حديد : 16 ، جنّ : 25 .\r\n\r\n\r\n\r\nامْر :\r\nامر دو معنى دارد يكى كار و چيز ، جمع آن امور است مثل * ( « وَإِذا قَضى أَمْراً فَإِنَّما يَقُولُ لَه كُنْ فَيَكُونُ » ) * بقره : 117 ، چون چيزى را اراده كند ، بدان گويد : باش پس مىشود ، و مثل * ( « وَشاوِرْهُمْ فِي الأَمْرِ » ) * آل عمران : 159 در كار با آنها مشورت كن * ( « وَإِذا جاءَهُمْ أَمْرٌ مِنَ الأَمْنِ أَوِ الْخَوْفِ أَذاعُوا بِه » ) * نساء :\r\n83 چون چيزى از ايمنى و ترس بيايد آن را منتشر ميكنند . و مثل * ( « إِلَى الله تُرْجَعُ الأُمُورُ » ) * بقره : 210 * ( « وَلِلَّه عاقِبَةُ الأُمُورِ » ) * حجّ : 41 كارها به خدا بر ميگردد ، عاقبت كارها با خدا و براى خداست .\r\nديگرى : دستور و فرمان ، قاموس گويد : « الامر ضدّ النهى » مثل * ( « قُلْ أَمَرَ رَبِّي بِالْقِسْطِ » ) * اعراف 29 بگو خدايم بعدل فرمان داده است * ( « أَمَرَ أَلَّا تَعْبُدُوا إِلَّا إِيَّاه » ) * يوسف : 40 دستور داده كه جز او را نپرستيد .\r\nنا گفته نماند : امر به معناى اوّل اسم مصدر ، و به معناى دوم مصدر و اسم مصدر است ، در تفسير الميزان : 8 ص 154 احتمال داده كه : معناى مصدرى اصل ، و اسم مصدر ، معناى ثانوى و بعنايت باشد .\r\nو بطور خلاصه ميتوان گفت :\r\n","description":"","footnote":"","page_name":" 109 ","page_number":117},
  {"content":"\r\nامر يا قولى است و يا فعلى ، قولى بمعنى دستور و فعلى بمعنى كار و چيز است .\r\nدر آياتى نظير * ( « وَما أَمْرُ فِرْعَوْنَ بِرَشِيدٍ » ) * هود : 97 و غير آن ظاهرا هر دو امر ، مراد است .\r\n\r\n« امّارة »\r\nمبالغه است * ( « إِنَّ النَّفْسَ لأَمَّارَةٌ بِالسُّوءِ » ) * يوسف : 53 يعنى نفس ببدى ، بسيار امر كننده است\r\n\r\nايتمار\r\n، يعنى قبول امر و مشورت * ( « إِنَّ الْمَلأَ يَأْتَمِرُونَ بِكَ لِيَقْتُلُوكَ » ) * قصص : 20 يعنى اشراف قوم در باره ى تو مشورت ميكنند كه تو را بكشند * ( « وَأْتَمِرُوا بَيْنَكُمْ بِمَعْرُوفٍ » ) * طلاق : 6 ما بين خودتان بشايستگى مشورت كنيد . راغب گويد : مشورت را از آنجهت ، ايتمار گويند كه مشورت كنندگان امر يكديگر را قبول ميكنند .\r\n\r\n[ « اولى الامر » 
  ]\r\n* ( « أَطِيعُوا الله وَأَطِيعُوا الرَّسُولَ وَأُولِي الأَمْرِ مِنْكُمْ فَإِنْ تَنازَعْتُمْ فِي شَيْءٍ فَرُدُّوه إِلَى الله وَالرَّسُولِ إِنْ كُنْتُمْ تُؤْمِنُونَ بِالله وَالْيَوْمِ الآخِرِ » ) * نساء : 59 ، يعنى به خدا و رسول و صاحبان امر اطاعت كنيد و اگر در چيزى نزاع و اختلاف كرديد ، آن را به خدا و رسول بر گردانيد اگر به خدا و روز قيامت ايمان داريد .\r\nمراد از اولى الامر چه كسانى هستند ؟ در تعيين اولى الامر ، اقوال اهل تفسير مختلف است راغب در مفردات گفته : گويند مراد امراء است كه در زمان حضرت رسول ( ص ) بودند . گفته شده : مراد ائمه اهل بيتاند عليهم السّلام و گويند :\r\nامر بمعروف كنندگانند . ابن عباس گفته : فقهاء و اهل ديناند كه مطيع خدا باشند . انتهى در تفسير المنار نيز ، نزديك به آنچه نقل شد ، گفته است ، و نيز گويد : استاد گفت : مدّتها در بارهء اين آيه فكر كردم ، تا فكرم باينجا رسيد كه مراد از اولى الامر ، اهل حلّ و عقداند . آنگاه شرايط زيادى به اهل حلّ و عقد ذكر مىكند ، كه به نظر نگارنده ، شايد يك دفعه هم آن شرايط جمع نشود ، تا به اولى الامر\r\n","description":"","footnote":"","page_name":" 110 ","page_number":118},
  {"content":"\r\nاطاعت شود .\r\nبهتر است خود را گيج نكنيم و در خود آيه دقت نمائيم ، در آيه براى رسول ( ص ) و اولى الامر ، فقط يك « اطيعوا » آمده و اولى الامر در رديف رسول ( ص ) شمرده شده است ، اگر آيه « اطيعوا الرّسُولَ و اطيعوا اولِى الامْر » بود ، مطلب ديگرى از آن استفاده ميشد . از طرف ديگر « اطيعوا » مطلق است و قيد و شرطى ندارد و مىرساند كه اولى الامر مانند رسول ( ص ) مطلقا و در هر كار ، مطاعاند ، و كسى حق اعتراضى نسبت به آنها ندارد ، همچنانكه نسبت برسول ( ص ) ندارد ، و عموم اين آيه ، نظير عموم آيه ى * ( « ما آتاكُمُ الرَّسُولُ فَخُذُوه وَما نَهاكُمْ عَنْه فَانْتَهُوا » ) * حشر : 7 است .\r\nدر اين صورت ، قهرا بايد اولى الامر كسانى باشند كه مثل رسول ( ص ) داراى علم و عصمت باشند ، و گرنه هرگز بدون قيد و شرط و سر گشاده در رديف رسول ( ص ) نميامدند و مطاع و مطلق نميشدند ، آيهء شريفه با زبان خود اين مطلب را مىفهماند و ميگويد : اولى الامر اشخاصى ممتاز و تالى رسولاند .\r\nاگر گويند : در اين صورت ميفرمود « فَانْ تَنازَعْتُمْ فى شَىءٍ فَرُدُّوه إِلى الله وَالرَّسُولِ وَاولِى الامْرِ » حال آنكه فقط ردّ به خدا و رسول ذكر شده است ؟\r\nگوئيم : چون تشريع فقط به خدا و رسول مربوط است و در صورت ردّ به اولى الامر ، آنها هم قول خدا و رسول را خواهند گفت ، از اين سبب فقط ردّ به خدا و رسول ( ص ) ذكر شده است و گر نه در صورت تنازع با نبودن رسول ( ص ) بايد بولىّ امر كه امام معصوم باشد برگشت .\r\nاگر گويند : * ( « فَإِنْ تَنازَعْتُمْ فِي شَيْءٍ » ) * قيد اولى الامر است . و مقصود اين است كه به خدا و رسول و اولى - الامر اطاعت كنيد و اگر با اولى - الامر در چيزى نزاع كرديد آنوقت براى قطع نزاع به خدا و رسول بر گرديد ، نتيجه اينكه : اطاعت اولى -\r\n","description":"","footnote":"","page_name":" 111 ","page_number":119},
  {"content":"\r\nالامر بدون قيد و شرط نيست .\r\nگوئيم اولا اين سخن مخالف صدر آيه است ، چطور مىشود كه خداوند ، ابتدا بدون قيد و شرط بفرمايد : به اولى الامر اطاعت كنيد ، بعد بفرمايد : در صورت تنازع چنين و چنان كنيد ، كسى كه مانند رسول ( ص ) بدون قيد و شرط ، اطاعتش واجب است ، آيا مىشود با او نزاع كرد ؟ مثلا آيا در مورد رسول ( ص ) معقول است كه بعد از اطيعوى مطلق اجازهء تنازع و مخالفت با او داشته باشيم ؟ ! البته نه ، همچنين است اولى الامر كه به حكم آيه ، مطاع مطلقند .\r\nثانيا كلمه ى « تنازعتم » كه از باب تفاعل و دلالت بر اشتراك دارد ، احتياج بتقدير ندارد ، معنايش اين است : اگر اختلاف كرديد ، و با صدر آيه چنين مىشود : اى كسانى كه ايمان آورده‌ايد اگر در چيزى اختلاف و نزاع كرديد آن را به خدا و رسول برگردانيد ، اين مطلب خود به خود تمام است و احتياج بتقدير ندارد و گر نه مخالف باب تفاعل خواهد بود و اينكه زمخشرى و بيضاوى گفته‌اند « فَانْ تَنازَعْتُمْ وَاولِى الامْرِ فى شيءٍ » اشتباه محض است و با صدر آيه ، كه اطاعت مطلق را مىرساند مخالف است و تفسير برأى مىباشد ، و اگر مقصود اين بود ميفرمود « فان تنازعتم معهم فى شيىء » و ضمير « معهم » به اولى الامر بر ميگشت و مطلب تمام ميشد .\r\nنظير اين ، آيه ى * ( « حَتَّى إِذا فَشِلْتُمْ وَتَنازَعْتُمْ فِي الأَمْرِ » ) * آل عمران :\r\n152 و آيه ى * ( « وَلَوْ أَراكَهُمْ كَثِيراً لَفَشِلْتُمْ وَلَتَنازَعْتُمْ فِي الأَمْرِ » ) * انفال :\r\n43 است و چنان كه مىبينيم ، احتياج بتقدير ندارد ، چون تفاعل بين الاثنين را مىرساند يعنى « تنازعتم انتم بينكم فى الامر » منظور است .\r\nچه قدر سبك و خنده آور است كه بگوئيم مراد از آيه ، امراء ، يا فقهاء و يا امر بمعروف كنندگاناند يعنى اينها هم در رديف رسول ( ص ) اند و بدون قيد و شرط مطاع مطلقاند ! ! آيا مىشود خداوند اينها را مطلق و\r\n","description":"","footnote":"","page_name":" 112 ","page_number":120},
  {"content":"\r\nمانند رسول ( ص ) مفترض الطاعة كند و براى هر دو يك « اطيعوا » بفرمايد ؟ ! ! گذشته از دلالت آيه بر ائمّهء معصومين ، در تفسير برهان 30 روايت نقل شده كه اولى الامر ائمّهء معصومين عليه السّلاماند و در تفسير عياشى 12 حديث در اين زمينه هست . طالب تفصيل بيشتر ، به تفسير الميزان و كافى و بحار و تفسير برهان و غيره رجوع كند .\r\n\r\n\r\n\r\nإمْر :\r\n( بكسر همزه ) ناپسند .\r\nعجيب * ( « لَقَدْ جِئْتَ شَيْئاً إِمْراً » ) * كهف :\r\n71 حقّا كه كار ناپسندى كردى « الِامْر : العَجيبَ . و المُنْكَر » ( اقرب الموارد ) .\r\n\r\n\r\n\r\nامْس :\r\nديروز * ( « قَتَلْتَ نَفْساً بِالأَمْسِ » ) * قصص : 19 يعنى ديروز كسى را كشتى ، اهل لغت آن را روزيكه يكشب پيش از امروز است گفته‌اند ( ديروز حقيقى ) در اقرب الموارد هست كه مىشود از آن ، روزى از ايّام گذشته را اراده كرد . امس اگر بدون الف و لام باشد مبنى است و چون با الف و لام باشد بالاجماع معرب است ، در قرآن مجيد فقط چهار بار آمده ، آن هم با الف و لام ( الامس ) در آيه ى فوق ظاهرا مراد ديروز حقيقى است : در بعضى از آيات مىشود گفت كه : مطلق گذشته ، مراد است مانند * ( « فَجَعَلْناها حَصِيداً كَأَنْ لَمْ تَغْنَ بِالأَمْسِ » ) * يونس : 24 آن را درو شده كرديم گويا كه روز پيش يا در گذشته اصلا نبوده .\r\n\r\n\r\n\r\nامَل :\r\nآرزو ، اميد . * ( « ذَرْهُمْ يَأْكُلُوا وَيَتَمَتَّعُوا وَيُلْهِهِمُ الأَمَلُ » ) * حجر :\r\n3 بگذار بخورند و برخوردار شوند و آرزو سرگرمشان كند ، اين كلمه فقط دو بار در قرآن آمده است :\r\nكهف : 46 ، حجر : 3\r\n\r\n\r\n\r\nامّ :\r\nمادر ، اصل و پايهء هر چيزى كه چيزهاى ديگر به آن منضمّ شود ، معظم چيزها ، امّ النجوم يعنى كهكشان ( قاموس ، مفردات ) در حديث آمده : از خمر بپرهيزيد كه آن امّ الخبائث است ( نهايه ) .\r\nبجرأت ميتوان گفت كه « امّ » مشترك معنوى است و معنى جامع آن\r\n","description":"","footnote":"","page_name":" 113 ","page_number":121},
  {"content":"\r\nهمان اصل و پايه است ، النهايه استعمال آن در مادر حقيقى بقدرى شهرت دارد كه احتمال داده مىشود :\r\nدر « مادر » حقيقت و در معانى ديگر مجاز است .\r\nموارد استعمال آن در كلام الله مجيد بقرار ذيل مىباشد .\r\n1 - مادر حقيقى * ( « وَأَوْحَيْنا إِلى أُمِّ مُوسى أَنْ أَرْضِعِيه » ) * قصص 7 2 - اصل و پايه . مثل امّ الكتاب در آيهء * ( « هُوَ الَّذِي أَنْزَلَ عَلَيْكَ الْكِتابَ مِنْه آياتٌ مُحْكَماتٌ هُنَّ أُمُّ الْكِتابِ وَأُخَرُ مُتَشابِهاتٌ » ) * آل عمران : 7 يعنى : خدا كسى است كه بر تو كتاب نازل كرد ، بعضى از آن ، آيات محكم و واضح الدلالة است و آنها پايه ى كتاباند و بعضى ديگر متشابهاتند .\r\nدر تفسير الميزان از عيون اخبار صدوق از امام رضا عليه السّلام نقل است كه فرمود : هر كه متشابه قرآن را بمحكم آن برگرداند بصراط مستقيم هدايت يافته است بعد فرمود : در اخبار ما نيز مانند قرآن متشابه هست متشابه آن را بمحكمش برگردانيد ، از متشابه آن پيروى نكنيد مبادا گمراه شويد .\r\nبنا بر اين آيات محكم و واضح الدلاله از آن جهت امّ الكتاب ناميده شده‌اند كه ريشه و پايه ى كتابند و آيات متشابه با برگرداندن به آنها ، روشن ميشوند مثلا در سورهء حجر ميخوانيم * ( « وَإِنْ كانَ أَصْحابُ الأَيْكَةِ لَظالِمِينَ » ) * آيه : 78 ، نميدانيم اصحاب ايكه قوم كدام پيغمبرند آنگاه در سورهء شعراء آيهء 176 چنين ميخوانيم * ( « كَذَّبَ أَصْحابُ الأَيْكَةِ الْمُرْسَلِينَ . إِذْ قالَ لَهُمْ شُعَيْبٌ أَ لا تَتَّقُونَ » ) * معلوم مىشود كه اصحابايكه ، قوم شعيباند . يا مثلا در يك جا ميخوانيم * ( « وُجُوه يَوْمَئِذٍ ناضِرَةٌ إِلى رَبِّها ناظِرَةٌ » ) * قيامت :\r\n23 از اين آيه به نظر ميايد كه خداوند جسم است و روز جزا بعضىها به او نگاه ميكنند ، و در آيه ى ديگر ميخوانيم * ( « لا تُدْرِكُه الأَبْصارُ وَهُوَ يُدْرِكُ الأَبْصارَ » ) * انعام : 103 پى ميبريم كه مراد از آيهء فوق ، معنى ديگرى است زيرا كه اين آيه محكم و صريح\r\n","description":"","footnote":"","page_name":" 114 ","page_number":122},
  {"content":"\r\nاست در اينكه چشمها ، خدا را درك نميكند ، چه بسيار از آيات متشابه كه با ارجاع بآيات محكم ، واضح و روشن ميشوند رجوع شود به « شبه » * ( « يَمْحُوا الله ما يَشاءُ وَيُثْبِتُ وَعِنْدَه أُمُّ الْكِتابِ » ) * رعد : 39 به نظر ميايد كه مراد از امّ در اين آيه ، علت و ريشه باشد و نيز احتمال دارد كه كتاب به معناى مصدرى باشد نه به معناى مكتوب اين مطلب در « اجل معلَّق » تحقيق شده است .\r\n* ( « إِنَّا جَعَلْناه قُرْآناً عَرَبِيًّا لَعَلَّكُمْ تَعْقِلُونَ . وَإِنَّه فِي أُمِّ الْكِتابِ لَدَيْنا لَعَلِيٌّ حَكِيمٌ » ) * زخرف : 4 در اينجا ميفرمايد : قرآن در اصل كتاب كه نزد ماست ، بلند پايه و محكم است اگر « لدينا » را صفت امّ الكتاب بگيريم ، روشن مىشود كه امّ الكتاب نزد خداست ، و « فى » در فى امّ - الكتاب بمعنى ظرفيت است مىرساند كه امّ الكتاب ظرف قرآن است و قرآن در آن بوده و بر ما نازل شده است ، براى روشن شدن اين امر ، دو آيهء ديگر نقل ميكنيم * ( « إِنَّه لَقُرْآنٌ كَرِيمٌ فِي كِتابٍ مَكْنُونٍ ، لا يَمَسُّه إِلَّا الْمُطَهَّرُونَ » ) * واقعه : 77 - 79 ، در اينجا نيز آمده كه قرآن در كتابى پوشيده است ، « كتاب » نكره ، است و « فى » دلالت بر ظرف دارد يعنى قرآن در يكجور كتاب پوشيده است * ( « بَلْ هُوَ قُرْآنٌ مَجِيدٌ فِي لَوْحٍ مَحْفُوظٍ » ) * بروج : 21 - 22 بلكه آن قرآن مجيد است و در صفحه ايست محفوظ .\r\n( لوح محفوظ ) .\r\nلوح محفوظ و كتاب مكنون و امّ الكتاب هر سه ، قهرا يك چيزاند و ظرف قرآن ميباشند قهرا اين سه چيز محلَّى است كه مقدّرات انسانها ، در آنجاست و آن در نزد خداست و محفوظ از هر جهت و پوشيده از همه است ، بعضى از ملائكه باذن خدا به آنجا راه دارند و براى پيامبران مياورند ، ممكن است بگوئيم كه مراد از اين سه چيز ، قلب حضرت رسول صلَّى اللَّه عليه و آله و سلَّم است كه قرآن در آنجاست ، ولى كلمه ى « لَدَيْنا » در آيهء اوّل و كلمه ى « مكنون » و « محفوظ »\r\n","description":"","footnote":"","page_name":" 115 ","page_number":123},
  {"content":"\r\nدر دو آيه ى ديگر مانع از آن است ، زيرا اوّلى حاكى است كه آن نزد خداست و مكنون و محفوظ هم دلالت بر دوام و هميشگى دارند ، و رسول خدا ( ص ) هميشگى نيست و وفات يافته است ولى قرآن ، اكنون هم در كتاب مكنون و لوح محفوظ هست .\r\n3 - معناى سوم امّ معظم شيئى و مركز آن است مثل امّ القرى كه بمكَّهء معظَّمه گفته شده * ( « لِتُنْذِرَ أُمَّ الْقُرى وَمَنْ حَوْلَها » ) * انعام : 92 * ( « أَوْحَيْنا إِلَيْكَ قُرْآناً عَرَبِيًّا لِتُنْذِرَ أُمَّ الْقُرى وَمَنْ حَوْلَها » ) * شورى : 7 مكَّه معظَّمه را از آنجهت امّ القرى گويند كه مركز آباديهاى حجاز بود مثل مراكز ممالك كنونى .\r\nراغب و ديگران گفته‌اند :\r\nامّ القرى بودن مكَّه به جهت آنست كه زمين از زير آن گسترده شده .\r\nبموجب روايات ، مكَّهء معظَّمه ، اوّلين محلّ منعقد شده و خشكيده از زمين است ، ولى تدبّر در قرآن نشان ميدهد كه امّ القرى بودن بدين تناسب نيست ، بلكه بمناسبت مركز بودن آنست .\r\nزيرا در قرآن هست * ( « وَما كانَ رَبُّكَ مُهْلِكَ الْقُرى حَتَّى يَبْعَثَ فِي أُمِّها رَسُولًا يَتْلُوا عَلَيْهِمْ آياتِنا » ) * قصص : 59 اين آيه ، ميگويد : ابتدا در مركز آباديها و شهرها ، رسولى بر انگيخته مىشود ، پس از آن دوران هلاكت آنها ميرسد ، بنا بر اين ، امّ القرى بودن مخصوص مكَّه نيست تا بگوئيم زمين از زير آن گسترده شده ، بلكه تمام آباديها و شهرها ، امّ ( مركز ) دارند .\r\n* ( « وَأَمَّا مَنْ خَفَّتْ مَوازِينُه فَأُمُّه هاوِيَةٌ » ) * قارعه : 9 و امّا هر كه ميزانهاى او سبك شده ، مسكن و قرارگاه او هاويه است ، طبرسى فرمايد : بجهنم از آن سبب امّ گفته شده كه آدمى در آن جاى ميگيرد چنان كه در كنار مادرش .\r\nمىشود گفت : اين مثل * ( « مَأْواكُمُ النَّارُ » ) * است زيرا مأوى بمعنى جايگاه و محلَّى است كه آدمى در آن جاى ميگيرد .\r\n","description":"","footnote":"","page_name":" 116 ","page_number":124},
  {"content":"\r\n\r\n\r\n\r\nامهات\r\nنا گفته نماند جمع امّ ، ميبايست امّات باشد ولى امّهات آمده ، راغب گويد : گويند اصل امّ ، امّهة است زيرا در جمع آن گويند :\r\nامّهات در مصغّر آن گويند :\r\nاميهة ، و گويند اصل آن از مضاعف ( امم ) است ، زيرا گفته‌اند :\r\nامّات و اميمه ، و بعضى گويند :\r\nامّات اكثرا در بهائم و امّهات در انسان به كار ميرود .\r\n\r\n[ امّهات مؤمنين : 
  ]\r\nمراد از امّهات مؤمنين ، زنان حضرت رسول صلَّى اللَّه عليه و آله و سلَّم اند * ( « النَّبِيُّ أَوْلى بِالْمُؤْمِنِينَ مِنْ أَنْفُسِهِمْ وَأَزْواجُه أُمَّهاتُهُمْ » ) * احزاب :\r\n6 يعنى پيامبر ، به مؤمنان از خودشان برتر است و همسران وى مادر مؤمناناند .\r\nدر اين آيه ، همسران حضرت نازل بمنزلهء مادران مؤمنان شده‌اند و مراد از اين تنزيل چنان كه شيعه و سنّى تصريح كرده‌اند ، حرمت تزويج است مثل مادران حقيقى . و نيز احترام منظور است .\r\nولى آنها بمؤمنين محرم نيستند نگاه كردن به آنها جايز نيست ، ميان آنها و مؤمنين توارث نيست و دخترانشان بر مؤمنان حرام نيستند .\r\nگذشته از آيه ى فوق آيه ى 53 همان سوره ، در اين مطلب صريح است * ( « وَما كانَ لَكُمْ أَنْ تُؤْذُوا رَسُولَ الله وَلا أَنْ تَنْكِحُوا أَزْواجَه مِنْ بَعْدِه أَبَداً إِنَّ ذلِكُمْ كانَ عِنْدَ الله عَظِيماً » ) * يعنى شما را نرسد كه رسول خدا را آزار كنيد ، و نه اينكه زنان وى را از پس وى بنكاح آريد ، اين نزد خدا گناهى بزرگ است .\r\nشيعه و سنّى نقل كرده‌اند :\r\nبعد از نزول آيهء حجاب در بارهء زنان آنحضرت ، طلحة بن عبيد الله گفت : محمّد ما را از دختر عمّه هايمان محجوب مىكند ولى خود بعد از ما زنان ما را تزويج مينمايد ، اگر از دنيا برود زنان او را بنكاح خود در خواهيم آورد ، در نتيجه آيهء فوق نازل شد .\r\nبه نظر نگارنده اين مطلب خيلى سبك است ، حرمت نكاح زنان آنحضرت حكمت بخصوصى دارد\r\n","description":"","footnote":"","page_name":" 117 ","page_number":125},
  {"content":"\r\nكه در - نساء النّبىّ - خواهد آمد انشاء الله .\r\nكلمهء * ( « مِنْ بَعْدِه » ) * در آيه مىرساند كه حرمت نكاح نسبت بزنانى است كه حضرت از آنها فوت كرده و آنها مانده‌اند ، نه زنانى كه آنحضرت در حال حيات طلاقشان داده است .\r\nابن كثير در تفسير خود ذيل آيهء فوق گويد : در باره ى زنانى كه آنحضرت دخول كرده و در حال حيات خود طلاق داده ، اختلاف كرده‌اند كه آيا مىشود با آنها ازدواج كرد يا نه ؟ . . . امّا در حليّت زنانى كه آنحضرت پيش از دخول طلاق داده ، اختلافى سراغ نداريم .\r\nبيضاوى نقل مىكند : اشعث بن قيس ، مستعيذه ( زنى كه بعد از دين آنحضرت ، گفت : اعوذ با لله منك ، بعد از اين كلمه حضرت او را ترك كرد جريان مخصوصى دارد ) را تزويج كرد ، عمر بن خطاب خواست ، باشعث حدّ بزند ، گفتند حضرت رسول با اين زن همبستر نشده است ، عمر از وى دست كشيد .\r\n\r\n\r\n\r\nامّة :\r\nجماعتيكه وجه مشترك دارند ، امّ در لغت بمعنى قصد است گويند : « امَّه : اى قَصَدَه » * ( « آمِّينَ الْبَيْتَ الْحَرامَ » ) * مائده : 2 يعنى قاصدان خانهء خدا .\r\nبنا بر اين ، امّت به كسانى گفته مىشود كه قصد مشترك و نظر مشترك دارند ، راغب گويد : امّت هر جماعتى است كه يك چيز مثل دين يا زبان و يا مكان آنها را جمع كند .\r\nمثلا در آيه ى * ( « كُلَّما دَخَلَتْ أُمَّةٌ لَعَنَتْ أُخْتَها » ) * اعراف : 38 منظور اشتراك در كفر و شرك است ، در آيهء * ( « إِنَّ إِبْراهِيمَ كانَ أُمَّةً قانِتاً لِلَّه » ) * نحل : 120 ، ابراهيم به تنهائى يك امّت شمرده شده ، گفته‌اند : او امّتى بود كه فقط يكفرد داشت زيرا كه آن روز فقط او موحّد بود .\r\nراغب گويد : يعنى او در عبادت خدا در مقام يك جماعت بود گويند : فلانى به تنهائى يك قبيله\r\n","description":"","footnote":"","page_name":" 118 ","page_number":126},
  {"content":"\r\nاست .\r\nابن اثير در نهايه نقل مىكند :\r\nدر باره ى قسّ بن ساعده آمده :\r\n« يبعث يوم القيمة امّة واحدة » .\r\nدر آيه ى * ( « وَقالَ الَّذِي نَجا مِنْهُما وَادَّكَرَ بَعْدَ أُمَّةٍ » ) * يوسف : 45 ، امّت را مدّت معنى كرده‌اند يعنى آنكه از دو نفر زندانى نجات يافته بود و بعد از مدّتى يوسف را ياد آورد ، گفت : الخ .\r\nشايد از جهت يكنواخت بودن روزها و سالهاى گذشته ، به آنها امّت اطلاق شده است راغب گويد :\r\n* ( « وَادَّكَرَ بَعْدَ أُمَّةٍ » ) * يعنى بعد از گذشتن اهل يك زمان يا اهل يك دين ، يوسف را ياد آورد ، اين معنى به نظر قوى ميايد .\r\n\r\n\r\n\r\nامم :\r\nجمع أمّت است ، آيه ى * ( « وَما مِنْ دَابَّةٍ فِي الأَرْضِ وَلا طائِرٍ يَطِيرُ بِجَناحَيْه إِلَّا أُمَمٌ أَمْثالُكُمْ » ) * انعام : 38 ، صريح است در اينكه جنبندگان و طيور داراى تشكيلات و نظاماتاند و در زندگى اهداف مشترك و مقررات مخصوصى دارند .\r\nامروز ، اين مسئله كاملا روشن شده است ، نظام زندگى كه ميان مورچه ها ، موريانه ها ، ماهيان و غير آنها برقرار است واقعا مايه ى اعجاب مىباشد و آيه ى فوق ، بسيار قابل دقّت است .\r\n\r\n\r\n\r\nامّى :\r\nدرس نا خوانده .\r\nراغب گويد : امّى كسى است كه نوشتن و خواندن بلد نيست و از قطرب نقل مىكند كه : اميّة بمعنى غفلت و جهالت است ، و امّى از آن معنى است ، در الميزان فرمايد : امّى منسوب بامّ ( مادر ) است زيرا مهربانى مادر مانع از آن ميشد كه فرزندش را بدست معلَّم بسپارد ، فرزند فقط بتربيت مادر اكتفا ميكرد .\r\n* ( « وَمِنْهُمْ أُمِّيُّونَ لا يَعْلَمُونَ الْكِتابَ إِلَّا أَمانِيَّ » ) * بقره : 78 يعنى قسمتى از يهود بيسوادند ، كتاب را جز دروغهائيكه علماء آنها ميسازند ، نميدانند .\r\nكلمهء امّى در دو جا ، صفت حضرت رسول ( ص ) آمده\r\n","description":"","footnote":"","page_name":" 119 ","page_number":127},
  {"content":"\r\n* ( « الَّذِينَ يَتَّبِعُونَ الرَّسُولَ النَّبِيَّ الأُمِّيَّ ) * . . . .\r\n* ( فَآمِنُوا بِالله وَرَسُولِه النَّبِيِّ الأُمِّيِّ » ) * اعراف : 157 - 158 ، امّى و درس ناخوانده بودن ، يكى از دلائل نبوّت و من عند الله بودن آنحضرت است زيرا كه بعد از نبوّت عاليترين احكام و علوم را آورد و دنيا را عوض كرد . و اين كار از درس ناخوانده محال است مگر آنكه اين موهبت از جانب خدا باشد ، آيه ى * ( « وَما كُنْتَ تَتْلُوا مِنْ قَبْلِه مِنْ كِتابٍ وَلا تَخُطُّه بِيَمِينِكَ إِذاً لَارْتابَ الْمُبْطِلُونَ » ) * عنكبوت 48 ، هم معنى امّى را در بارهء آنحضرت روشن مىكند و هم دلالت بر نبوّتش را ، يعنى تو پيش از نزول وحى ، كتابى نميخواندى و با دست نمينوشتى و اگر غير آن بود ، اهل باطل در كار تو شكّ ميكردند و ميگفتند در اثر خواندن و نوشتن چنين چيزها را آورده است .\r\n* ( « هُوَ الَّذِي بَعَثَ فِي الأُمِّيِّينَ رَسُولًا مِنْهُمْ » ) * جمعه : 2 او كسى است كه در ميان درس ناخوانده ها ، پيغمبرى از خودشان برانگيخت ، مراد از اميّين ، اهل حجاز است . يهود ظاهرا غير يهود را اميّين ميخواندند چنان كه قرآن از آنها نقل مىكند * ( « لَيْسَ عَلَيْنا فِي الأُمِّيِّينَ سَبِيلٌ » ) * آل عمران : 75 .\r\nدر الميزان فرمايد : اهل كتاب مشركين عرب را اميّين ميخواندند و آيه ى فوق را شاهد ميآورد ولى گفتيم از آيه به نظر ميايد كه يهود ، مطلق غير يهود را اميّين ميخواندند زيرا ميگفتند : در بارهء اميّين و خيانت به آنها بر ما مسئوليّتى نيست ، پس قهرا منظورشان مطلق غير يهود است نه فقط مشركين عرب . در جوامع الجامع فرموده : ميگفتند در كتاب ما ، غير يهود را حرمتى نيست .\r\n\r\n\r\n\r\nامام\r\n- ( بفتح اول ) جلو .\r\n* ( « بَلْ يُرِيدُ الإِنْسانُ لِيَفْجُرَ أَمامَه » ) * قيامة :\r\n5 بلكه انسان ميخواهد در آينده ( نيز ) بد كارى كند ، ظاهر معنى آيه اين است كه گفته شد .\r\nاين كلمه فقط يك بار در قرآن آمده است .\r\n\r\n\r\n\r\nامام\r\n- پيشوا . راغب گويد :\r\nامام آنست كه از وى پيروى و بوى\r\n","description":"","footnote":"","page_name":" 120 ","page_number":128},
  {"content":"\r\nاقتدا شود ، خواه انسان باشد يا كتاب يا غير آن ، حق باشد يا باطل جمع آن ائمّه است . در قاموس گفته امام آنست كه از وى پيروى شود رئيس باشد يا غير آن ، ريسمانى كه بنّا به ديوار ميكشد تا راست بنا كند ، راه ، متولَّى امر ، قرآن ، پيغمبر ، خليفه ، فرمانده لشگر ، و آنچه بچّه هر روز ياد ميگيرد ، و نمونه ايكه از روى آن نظير آن را ميسازند و . . .\r\nناگفته نماند معنى جامع ، همان مقتدا بودن است ، ريسمانيكه بنّا از آن پيروى مىكند و طبق آن بنا مىكند ، راهى كه انسان در امتداد آن قدم بر ميدارد ، كتابيكه ميخواند همه امام و پيشوا و مقتدايند .\r\nدر آيهء * ( « إِنِّي جاعِلُكَ لِلنَّاسِ إِماماً قالَ وَمِنْ ذُرِّيَّتِي قالَ لا يَنالُ عَهْدِي الظَّالِمِينَ » ) * بقره : 124 مراد از امام ، ابراهيم عليه السّلام است و از * ( « لا يَنالُ عَهْدِي الظَّالِمِينَ » ) * ميفهميم كه اماميكه خدا از او راضى است و اماميكه امامت او را خدا ميدهد از ستمكاران برگزيده نميشود * ( « لا يَنالُ عَهْدِي الظَّالِمِينَ » ) * .\r\nاگر گويند : كسى كه ظالم و ستمگر بود ولى توبه كرد و نيكو كار شد ، يا كافر و مشرك بود و ايمان آورد چه مانعى دارد كه چنين كسى از جانب خدا امام باشد ؟\r\nگوئيم : وجدان و فطرت حكم مىكند كه چنين كسى هم امام نباشد و خدا او را براى اين كار انتخاب نكند ، درست است توبه و ايمان بسيارى از كارها را جبران مىكند ، ولى باز وجدان حكم مىكند كه خداوند فقط پاكان مطلق را براى اين كار انتخاب مىكند نه آنان كه در گذشته ستمگر و مسلوب الاطمينان بوده و الآن توبه كرده‌اند و يا مشرك بوده و ايمان آورده‌اند ، حقّا آن شاعر خوب گفته :\r\n\r\nليس من اذنب ذنبا به امام\r\nكيف من اشرك دهرا و كفر\r\n\r\nتفصيل سخن را در كتب تفسير ذيل آيه ى فوق مطالعه كنيد « 1 » با در نظر گرفتن آنچه در معنى امام گفته شد معنى آيه ى\r\n\r\n","description":"","footnote":"\r\n« 1 » در بارهء اين آيه در « عهد » توضيح داده شده حتما به آنجا رجوع شود .\r\n","page_name":" 121 ","page_number":129},
  {"content":"\r\n* ( « وَكُلَّ شَيْءٍ أَحْصَيْناه فِي إِمامٍ مُبِينٍ » ) * يس : 12 روشن مىشود « امام مبين » بمعنى كتاب مبين است .\r\nدر تفسير الميزان از تفسير قمّى از ابن عباس از على عليه السّلام نقل شده كه فرمود : به خدا منم امام مبين حق را از باطل آشكار ميكنم ، و اين را از رسول خدا صلَّى الله عليه و آله به ارث برده‌ام . و از معانى الاخبار از حضرت رسول صلَّى الله عليه و آله نقل كرده كه در بارهء على عليه السّلام فرمود : او امامى است كه خدا در وى علم هر چيز را شمرده آنگاه صاحب الميزان فرموده اين دو حديث در صورت صحت ابدا راجع بتفسير نيستند ، بلكه از بطن قرآن و اشارات آن ميباشند و مانعى نيست كه خدا علم كتاب مبين را به كسى كه بنده ى خالص و خاصّ خداست بدهد و او عليه السّلام ، بعد از رسول خدا ( ص ) سيّد موحّدين است .\r\n* ( « فَانْتَقَمْنا مِنْهُمْ وَإِنَّهُما لَبِإِمامٍ مُبِينٍ » ) * حجر : 79 از آنها انتقام كشيديم و آن دو در راه آشكارى است ، امام در اينجا بمعنى راه است و ضمير * ( « إِنَّهُما » ) * بخرابه هاى قوم لوط و صالح بر ميگردد ، و در آيهء * ( « وَمِنْ قَبْلِه كِتابُ مُوسى إِماماً وَرَحْمَةً » ) * هود : 17 - احقاف :\r\n12 ، بتورات امام اطلاق شده است .\r\nناگفته نماند : قرآن پيشوايان را به دو دسته تقسيم مىكند ، پيشوايان حقّ و پيشوايان باطل ، مثل * ( « وَجَعَلْناهُمْ أَئِمَّةً يَهْدُونَ بِأَمْرِنا » ) * انبياء :\r\n73 * ( « وَجَعَلْناهُمْ أَئِمَّةً يَدْعُونَ إِلَى النَّارِ » ) * قصص : 41 .\r\n\r\n\r\n\r\nامّا :\r\nامّا بفتح اوّل حرف شرط و تفصيل و تاكيد است و استعمال آن در تفصيل بيشتر است مثل * ( « أَمَّا أَحَدُكُما فَيَسْقِي رَبَّه خَمْراً وَأَمَّا الآخَرُ فَيُصْلَبُ » ) * يوسف : 41 * ( « فَأَمَّا ثَمُودُ فَأُهْلِكُوا بِالطَّاغِيَةِ وَأَمَّا عادٌ فَأُهْلِكُوا بِرِيحٍ صَرْصَرٍ » ) * حاقّه : 5 - 6 مىبينيم كه : امّا ميان دو كس و دو قوم تفصيل ميدهد و آنها را از هم جدا مىكند .\r\n\r\n\r\n\r\nامّا :\r\nبكسر اوّل پنج معنى\r\n","description":"","footnote":"","page_name":" 122 ","page_number":130},
  {"content":"\r\nدارد ، شكّ ، ابهام ، تخيير ، اباحه ، و تفصيل .\r\nابهام : مثل * ( « وَآخَرُونَ مُرْجَوْنَ لأَمْرِ الله إِمَّا يُعَذِّبُهُمْ وَإِمَّا يَتُوبُ عَلَيْهِمْ » ) * توبه : 106 يعنى وضع و آيندهء آنها مبهم است يا خدا عذاب مىكند و يا مىبخشد .\r\nتخيير : مثل * ( « إِمَّا أَنْ تُعَذِّبَ وَإِمَّا أَنْ تَتَّخِذَ فِيهِمْ حُسْناً » ) * كهف : 86 يعنى - اختيار دارى خواه عذاب بكنى و خواه نيكو رفتار نمائى .\r\nتفصيل : مثل * ( « هَدَيْناه السَّبِيلَ إِمَّا شاكِراً وَإِمَّا كَفُوراً » ) * دهر : 3 ، راجع بتفصيل بيشتر ، بكتب لغت رجوع شود .\r\n\r\n\r\n\r\nامن :\r\nايمنى . آرامش قلب .\r\nخاطر جمع بودن . امن و امانة و امان در اصل بيك معنىاند ( مفردات ) * ( « فَإِنْ أَمِنَ بَعْضُكُمْ بَعْضاً » ) * بقره : 283 اگر بعضى از شما ببعضى خاطر جمع باشد ، يعنى به او اطمينان داشته باشد كه خيانت نخواهد كرد ، * ( « أَ فَأَمِنَ أَهْلُ الْقُرى أَنْ يَأْتِيَهُمْ بَأْسُنا بَياتاً وَهُمْ نائِمُونَ » ) * اعراف : 97 ، آيا اهل شهرها ايمنند كه عذاب ما شبانه آنگاه كه در خوابند بسوى آنها بيايد .\r\n* ( « وَإِذْ جَعَلْنَا الْبَيْتَ مَثابَةً لِلنَّاسِ وَأَمْناً » ) * بقره : 125 خانه ى كعبه را براى مردم مرجع و ايمنى قرار داديم\r\n\r\nآمن :\r\nخاطر جمع ، كسى كه در او ايمنى است و يا شهرى كه ايمن است * ( « مَنْ دَخَلَه كانَ آمِناً » ) * آل عمران : 97 * ( « رَبِّ اجْعَلْ هذا بَلَداً آمِناً » ) * بقره :\r\n126 ، لازم نيست در آيه ى اخير ، آمن را ذا امن معنى كنيم ، بلكه شهر ايمن مثل شخص ايمن كاملا صحيح و درست است اين گونه چيزها در قرآن بسيار است مانند * ( « يَوْماً عَبُوساً قَمْطَرِيراً » ) * دهر : 10 كه عبوس و قمطرير صفت يوم آمده و مانند * ( « وَكانَ يَوْماً عَلَى الْكافِرِينَ عَسِيراً » ) * فرقان : 26 « آمنة » بمعنى امن است ، ( انفال :\r\n11 )\r\n\r\nامين\r\nدر لغت بمعنى فاعل و مفعول ( آمن مأمون ) هر دو آمده است در آيه ى * ( « وَأَنَا لَكُمْ ناصِحٌ أَمِينٌ » ) * اعراف :\r\n68 و نظائر آن ممكن است ، امين بمعنى اسم فاعل باشد ، يعنى من بشما\r\n","description":"","footnote":"","page_name":" 123 ","page_number":131},
  {"content":"\r\nناصح و خير خواهم و مطمئنم كه خير خواهم ، و همچنين در آيه ى * ( « إِنِّي لَكُمْ رَسُولٌ أَمِينٌ » ) * شعراء : 107 و امثال آن ، يعنى از رسالتم مطمئنم و ايضا ممكن است بمعنى مفعول باشد .\r\nآيات * ( « إِنَّ الْمُتَّقِينَ فِي مَقامٍ أَمِينٍ » ) * دخان : 51 * ( « وَهذَا الْبَلَدِ الأَمِينِ » ) * تين : 3 مثل بلدا آمنااند .\r\nبنا بر آنچه گذشت ، امانت را از آنجهت امانت گويند كه شخص امانت گذار از خيانت آنكه امانت پيش اوست مطمئن و ايمن است « 1 »\r\n\r\nمؤمِن\r\nفعل امن اگر متعدّى بنفسه باشد بمعنى ايمنى دادن است مثل * ( « وَآمَنَهُمْ مِنْ خَوْفٍ » ) * قريش : 4 يعنى آنها را از ترس ايمن گردانيد و مؤمن كه از اسماء حسنى است از همين معنى است ، يعنى ايمنى دهنده ( مفردات ) * ( « لا إِله إِلَّا هُوَ الْمَلِكُ - الْقُدُّوسُ السَّلامُ الْمُؤْمِنُ » ) * حشر : 23 .\r\nآياتيكه آمن و آمنوا و ساير مشتقّات آن بمعنى ايمان آوردن است ، اكثرا با باء و گاهى با لام متعدّى شده‌اند مثل * ( « كُلٌّ آمَنَ بِالله » ) * بقره : 285 و مثل * ( « فَآمَنَ لَه لُوطٌ » ) * عنكبوت : 26 .\r\n\r\n\r\n\r\nايمان :\r\nتسليم توأم با اطمينان خاطر .\r\nاگر گويند : چرا بر خلاف اهل تفسير ايمان را تسليم معنى ميكنيد با آنكه طبرسى رحمه الله فرموده ازهرى ميگويد : علماء اتفاق دارند بر اينكه ايمان بمعنى تصديق است ، الميزان آن را استقرار اعتقاد در قلب معنى كرده و راغب تصديق توأم با اطمينان خاطر گفته است .\r\nگوئيم [ قرآن مجيد ايمان بمعنى اعتقاد را تأييد نميكند 
  ] بلكه بهترين معناى آن همان تسليم است زيرا مىبينيم آنانرا كه اعتقاد دارند ولى تسليم عقيدهء خويش نيستند كافر مىشمارد . در بارهء فرعون و قوم او آمده : * ( « وَجَحَدُوا بِها وَاسْتَيْقَنَتْها أَنْفُسُهُمْ ظُلْماً وَعُلُوًّا » ) * نمل : 14 فرعونيان در باطن و نفس خويش عقيده داشتند كه آيات موسى از قبيل عصا و غيره از جانب خداست ولى\r\n\r\n","description":"","footnote":"\r\n« 1 » راجع بآيهء * ( « إِنَّا عَرَضْنَا الأَمانَةَ »\r\nبه « جهل » رجوع شود\r\n","page_name":" 124 ","page_number":132},
  {"content":"\r\nدر ظاهر تسليم نشدند و اقرار نكردند نظير اين آيه قول موسى عليه السّلام است بفرعون كه فرمود : * ( « لَقَدْ عَلِمْتَ ما أَنْزَلَ هؤُلاءِ إِلَّا رَبُّ السَّماواتِ وَالأَرْضِ » ) * اسراء : 102 فرعون يقين داشت كه آيات از جانب خداست ولى تسليم نبود .\r\nشيطان به خدا عقيده داشت ميگفت :\r\n* ( « خَلَقْتَنِي مِنْ نارٍ . . . » ) * اعراف : 12 ميگفت : * ( « رَبِّ بِما أَغْوَيْتَنِي » ) * حجر :\r\n39 خدا را خالق خود ميدانست و او را « ربّ » خطاب ميكرد . بمعاد نيز عقيده داشت لذا ميگفت : تا روز قيامت مهلتم ده : * ( « أَنْظِرْنِي إِلى يَوْمِ يُبْعَثُونَ » ) * اعراف : 14 . ايضا بانبياء معتقد بود و ميدانست بعباد مخلصين راهى ندارد و آنها را نتواند فريفت * ( « إِلَّا عِبادَكَ مِنْهُمُ الْمُخْلَصِينَ » ) * حجر :\r\n40 با همهء اينها در باره اش فرموده * ( « أَبى وَاسْتَكْبَرَ وَكانَ مِنَ الْكافِرِينَ » ) * بقره : 34 .\r\nبسيارى از اهل كتاب به حضرت رسول ( ص ) عقيده داشتند و ميدانستند كه او پيغمبر است و حتى او را مانند پسران خود ميشناختند ولى حق را كتمان ميكردند و بعقيدهء خويش تسليم نبودند * ( « الَّذِينَ آتَيْناهُمُ الْكِتابَ يَعْرِفُونَه كَما يَعْرِفُونَ أَبْناءَهُمْ وَإِنَّ فَرِيقاً مِنْهُمْ لَيَكْتُمُونَ الْحَقَّ وَهُمْ يَعْلَمُونَ » ) * بقره : 146 آيهء 20 سورهء انعام نيز همين است ولى ذيل آن چنين مىباشد : * ( « الَّذِينَ خَسِرُوا أَنْفُسَهُمْ فَهُمْ لا يُؤْمِنُونَ » ) * .\r\nپس ايمان بمعنى اعتقاد و تصديق نيست و گر نه ميبايست اين اشخاص مؤمن باشند بلكه ايمان بمعنى تسليم است . مؤمن كسى است كه به حق تسليم باشد و آن قهرا با عمل توأم است و بدون آن مصداق ندارد .\r\nوانگهى در آياتى نظير * ( « إِنَّ الَّذِينَ آمَنُوا ثُمَّ كَفَرُوا ثُمَّ آمَنُوا ثُمَّ كَفَرُوا ثُمَّ ازْدادُوا كُفْراً لَمْ يَكُنِ الله لِيَغْفِرَ لَهُمْ . . . » ) * نساء : 137 و نظير : * ( « ذلِكَ بِأَنَّهُمْ آمَنُوا ثُمَّ كَفَرُوا فَطُبِعَ عَلى قُلُوبِهِمْ » ) * منافقون : 3 .\r\nچطور مىشود گفت : آنها چندين بار اعتقاد پيدا كرده و سپس كافر شده‌اند بلكه آنها تسليم شده و بعدا\r\n","description":"","footnote":"","page_name":" 125 ","page_number":133},
  {"content":"\r\nاز تسليم بيرون رفته‌اند .\r\nخلاصهء سخن آنكه : ايمان پس از اعتقاد است ، شخص اگر پس از اعتقاد بعقيده اش تسليم شد مؤمن است و گر نه منافق يا كافر مىباشد ، از طرف ديگر هر قدر اعتقاد قوى باشد تسليم محكم خواهد بود ، شدت و ضعف ايمان و داراى مراتب بودنش از اين روشن مىشود .\r\nدر آياتى نظير * ( « وَلَقَدْ جاءَتْهُمْ رُسُلُهُمْ بِالْبَيِّناتِ فَما كانُوا لِيُؤْمِنُوا بِما كَذَّبُوا مِنْ قَبْلُ . . . » ) * اعراف :\r\n101 به نظر ما منظور همان عدم تسليم است يعنى : به آنچه قبلا تكذيب كرده بودند تسليم شونده نبودند « 1 » بقيّهء مطلب را در « سلم - اسلام » مطالعه كنيد .\r\nاگر گويند : چرا در معنى ايمان اطمينان خاطر را قيد كرديد ؟ گوئيم :\r\nآن براى ملاحظهء اصل مادّه است كه ايمان بالاخره از امن مشتق است پس مؤمن آنست كه به حق تسليم شود و قلبش در آن تسليم مطمئن و آرام و بىاضطراب باشد * ( « إِنَّمَا الْمُؤْمِنُونَ الَّذِينَ آمَنُوا بِالله وَرَسُولِه ثُمَّ لَمْ يَرْتابُوا » ) * حجرات : 15 ، اصل ريب چنان كه در اقرب الموارد گويد : قلق و اضطراب قلب است .\r\n* ( « إِنَّ الَّذِينَ كَفَرُوا سَواءٌ عَلَيْهِمْ أَ أَنْذَرْتَهُمْ أَمْ لَمْ تُنْذِرْهُمْ لا يُؤْمِنُونَ » ) * بقره : 6 * ( « لَقَدْ حَقَّ الْقَوْلُ عَلى أَكْثَرِهِمْ فَهُمْ لا يُؤْمِنُونَ » ) * يس : 7 ، در اين گونه آيات آيا منظور عدم قدرت ايمان است يعنى آنها ديگر قدرت تسليم ندارند و نميتوانند به حق تسليم شوند و قابليّت تسليم از بين رفته است و يا منظور آنست كه قدرت دارند ولى با عناديكه دارند تسليم نخواهند شد ؟\r\nمىشود گفت : فرض دوم مراد است يعنى قدرت دارند و اگر بخواهند مىتوانند ولى چون نخواهند خواست خدا در مقام اخبار ميفرمايد كه تسليم نخواهند شد . و نيز مىشود گفت در اثر استكبار و عناد طورى قلوبشان از حق اعراض كرده كه ديگر توجّه بحقّ و قدرت ايمان از آنها سلب شده است .\r\n\r\n","description":"","footnote":"\r\n« 1 » احتمال دارد كه فاعل « يؤمنوا » غير از فاعل « كذَّبوا » باشد .\r\n","page_name":" 126 ","page_number":134},
  {"content":"\r\nدر اين صورت نميشود گفت :\r\nكه با عدم قدرت تكليف ساقط است كه عدم قدرت نتيجهء اعمال اختيارى آنهاست . آنها از اوّل اعراض كرده‌اند خداوند بر اعراضشان افزوده * ( « يا قَوْمِ لِمَ تُؤْذُونَنِي وَقَدْ تَعْلَمُونَ أَنِّي رَسُولُ الله إِلَيْكُمْ فَلَمَّا زاغُوا أَزاغَ الله قُلُوبَهُمْ » ) * صف : 5 مىبينيم كه بنى اسرائيل با علم آنكه موسى رسول خداست اذيتش ميكردند و چون از حق ميل و اعراض كردند خداوند قلوبشان را از حق كنار كرد .\r\nهكذا : * ( « ثُمَّ انْصَرَفُوا صَرَفَ الله قُلُوبَهُمْ . . . » ) * توبه : 127 بنا بر آنكه دعا نباشد . على هذا اين عدم قدرت مسقط تكليف نيست كه خود سبب آن را فراهم آورده‌اند .\r\nناگفته نماند : ملاحظهء * ( « خَتَمَ الله عَلى قُلُوبِهِمْ وَعَلى سَمْعِهِمْ وَعَلى أَبْصارِهِمْ غِشاوَةٌ » ) * كه بعد از آيهء * ( « إِنَّ الَّذِينَ كَفَرُوا . . . » ) * واقع شده و ملاحظهء * ( « إِنَّا جَعَلْنا فِي أَعْناقِهِمْ أَغْلالًا ) * . . .\r\n* ( فَأَغْشَيْناهُمْ فَهُمْ لا يُبْصِرُونَ » ) * بعد از آيهء * ( « لَقَدْ حَقَّ الْقَوْلُ . . . » ) * نشان ميدهد كه بمسلوب القدرة بودن نزديكاند و به نظر نگارنده قدرت به كلى از آنها سلب نشده است .\r\nايضا : اين گونه اشخاص از روى عناد كافرند نه از روى جهل و گر نه جاهل پس از علم ايمان آوردنش سهل است .\r\nمراد از « كفر » در مقابل ايمان در آياتى نظير * ( « وَلكِنِ اخْتَلَفُوا فَمِنْهُمْ مَنْ آمَنَ وَمِنْهُمْ مَنْ كَفَرَ . . . » ) * بقره :\r\n253 ، كفر از روى علم است كه همان استكبار و عدم تسليم باشد و الَّا كفر از روى جهل كه در « كفر » خواهد آمد حساب ديگرى دارد ، و خلاصه : پس از وضوح حقّ هر كه به آن تسليم شود مؤمن و هر كه آن را كتمان كند و تسليم نشود كافر است اين ايمان و كفر است كه سبب بهشت و جهنّم ميگردد . و سر و كار قرآن مجيد با اين ايمان و كفر است .\r\nدر آياتيكه خدا از مردم ايمان ميخواهد نظير * ( « آمِنُوا كَما آمَنَ النَّاسُ » ) *\r\n","description":"","footnote":"","page_name":" 127 ","page_number":135},
  {"content":"\r\nبقره : 13 * ( « آمِنُوا بِما أَنْزَلْتُ مُصَدِّقاً » ) * بقره : 41 ، به نظر نگارنده مراد آن نيست كه : عقيده پيدا كنيد و معتقد باشيد كه آن بسته باستدلال و مشاهدهء براهين است ، بلكه مقصود آنست كه : به خدا و به حق تسليم شويد . ايضا در آياتيكه خطاب * ( « يا أَيُّهَا الَّذِينَ آمَنُوا » ) * آمده منظور آن نيست كه : اى باور كنندگان خدا و حق ، بلكه‌اى تسليم شوندگان . ولى ميدانيم كه تسليم بعد از علم و عقيده است . تكميل اين بحث با مطالعه « اسلام » و « كفر » است .\r\n\r\n\r\n\r\nامَة :\r\nكنيز مملوك . * ( « وَلأَمَةٌ مُؤْمِنَةٌ خَيْرٌ مِنْ مُشْرِكَةٍ » ) * بقره : 221 ، جمع آن در قرآن اماء آمده * ( « وَالصَّالِحِينَ مِنْ عِبادِكُمْ وَإِمائِكُمْ » ) * نور : 32 .\r\n\r\n\r\n\r\nانْ :\r\n( بفتح الف ) حرفى است بر چهار وجه باشد : حرف مصدرى ناصب مضارع مثل * ( « وَأَنْ تَصُومُوا خَيْرٌ لَكُمْ » ) * بقره : 184 يعنى « صومكم خير لكم » .\r\nمخفّف از ثقيله مثل * ( « عَلِمَ أَنْ سَيَكُونُ مِنْكُمْ مَرْضى » ) * مزمّل : 20 كه در اصل انّ بود ، مفسّره كه ما قبل خود را تفسير مىكند مثل * ( « فَأَوْحَيْنا إِلَيْه أَنِ اصْنَعِ الْفُلْكَ » ) * مؤمنون :\r\n27 . تأكيد مطلب و اغلب پس از حرف لمّا واقع مىشود نحو * ( « فَلَمَّا أَنْ جاءَ الْبَشِيرُ أَلْقاه عَلى وَجْهِه » ) * يوسف : 96 .\r\n\r\n\r\n\r\nانْ :\r\n( بكسر الف ) بر چهار وجه باشد :\r\n1 - حرف شرط كه دو ( شرط و جزاء ) را جزم دهد ، مثل * ( « إِنْ يَنْتَهُوا يُغْفَرْ لَهُمْ » ) * .\r\n2 - مخفّف از ثقيله و اكثرا در جوابش لام مفتوح مييايد . مثل * ( « إِنْ كانَ وَعْدُ رَبِّنا لَمَفْعُولًا » ) * .\r\n3 - حرف نفى و بيشتر در جوابش الَّا ميايد مثل * ( « إِنِ الْكافِرُونَ إِلَّا فِي غُرُورٍ ) * . . . * ( إِنْ أَرَدْنا إِلَّا الْحُسْنى » ) * در قاموس گويد : اينكه گفته‌اند در جوابش هميشه الَّا و يا لمّا ميايد مثل * ( « إِنْ كُلُّ نَفْسٍ لَمَّا عَلَيْها حافِظٌ » ) * مردود است زيرا در قرآن مجيد آمده * ( « إِنْ عِنْدَكُمْ مِنْ سُلْطانٍ » ) * يونس : 68 * ( « إِنْ أَدْرِي أَ قَرِيبٌ ما ) *\r\n","description":"","footnote":"","page_name":" 128 ","page_number":136},
  {"content":"\r\n* ( تُوعَدُونَ » ) * .\r\n4 - تأكيد نفى مثل : ما ان يخرج زيد .\r\n\r\n\r\n\r\nانَّ :\r\n( بفتح و كسر ) هر دو حرف تأكيداند و براى تأكيد مطلب ذكر ميشوند مثل * ( إِنَّ الله عَلى كُلِّ شَيْءٍ قَدِيرٌ » ) * فرق مشهور ميان اين دو حرف آنست كه ما بعد انّ ( بكسر اوّل ) جمله مىباشد و ما بعد انّ ( بفتح اوّل ) در حكم مفرد است .\r\n\r\n\r\n\r\nانّما :\r\n( بفتح و كسر ) همان انّ و انّ است كه ماء كافّه بر آن داخل شده و معنى فقط و اين است جز اين نيست ، ميدهد ، مثل * ( « قُلْ إِنَّما أَنَا بَشَرٌ مِثْلُكُمْ يُوحى إِلَيَّ أَنَّما إِلهُكُمْ إِله واحِدٌ ، » ) * فصلت : 6 ، كه انّماى اوّل بكسر و دوّمى بفتح است در قاموس گويد : انّما بفتح و كسر هر دو مفيد حصر است و هر كه گويد : افادهء حصر مخصوص به انّما بكسر اول است ، سخنش مردود مىباشد . ولى در اقرب الموارد آمده : انّما بكسر مفيد حصر و حرف حصر است و جمهور گويند : انّما بفتح ، مفيد حصر نيست ناگفته نماند در آيهء فوق هر دو مفيد حصراند .\r\n\r\n\r\n\r\nانا :\r\nضمير رفع و در مذكَّر و مؤنّث يكسان باشد مثل * ( « إِنْ أَنَا إِلَّا نَذِيرٌ » ) * اعراف : 188 .\r\n\r\n\r\n\r\nانث :\r\nانثى بمعنى ماده است مقابل نر ، خواه انسان باشد يا غير آن مثل * ( « مَنْ عَمِلَ صالِحاً مِنْ ذَكَرٍ أَوْ أُنْثى » ) * نحل : 97 كه مراد انسان است و مثل * ( « الله يَعْلَمُ ما تَحْمِلُ كُلُّ أُنْثى » ) * رعد : 8 كه شامل تمام ماده هاست اعمّ از انسان و غيره .\r\n\r\n\r\n\r\nاناث\r\nجمع آن بكسر الف است مثل * ( « يَهَبُ لِمَنْ يَشاءُ إِناثاً وَيَهَبُ لِمَنْ يَشاءُ الذُّكُورَ » ) * شورى : 49 : انثيين تثنيهء انثى است * ( « لِلذَّكَرِ مِثْلُ حَظِّ الأُنْثَيَيْنِ » ) * نساء : 11 * ( « إِنْ يَدْعُونَ مِنْ دُونِه إِلَّا إِناثاً وَإِنْ يَدْعُونَ إِلَّا شَيْطاناً مَرِيداً » ) * نساء : 117 يعنى نميخوانند جز خدا مگر ماده هائى و نميخوانند مگر شيطان بىفايده را .\r\nاين آيه ميان مفسّران معركة\r\n","description":"","footnote":"","page_name":" 129 ","page_number":137},
  {"content":"\r\nالآراء است راغب در مفردات گويد : بعضى از مفسّرين حكم لفظ را معتبر دانسته و گفته : چون نام معبودهاى آنان ، مؤنّث بود مثل لات ، منات و عزّى ، بدين جهت در آيه ى شريفه « اناث » آمده ، و بعضى حكم معنى را معتبر شمرده و گفته : اناث بمعنى منفعل است و به آنكه قبول فعل كند انيث گويند و بآهن نرم انيث گفته شده و گويد : موجودات بعضى نسبت ببعضى سه گونه‌اند ، يكى فقط فاعل است بدون انفعال و آن خداست و ديگرى فقط منفعل است بدون فعل و آن جماد است و سوّمى از جهتى فاعل و از جهتى منفعل است مثل ملائكه ، انسانها ، و جنّ ، كه نسبت به خدا منفعل و نسبت به كارهاى خود فاعلاند ، و چون بتهاى مشركان فقط منفعل بودند بدون فعل لذا آنها را « اناث » خوانده است * ( « إِنْ يَدْعُونَ مِنْ دُونِه إِلَّا إِناثاً » ) * راغب خودش وجه دوم را صحيحتر دانسته و پسنديده است .\r\nدر الميزان فرموده : اصنام و تمام معبودهاى غير خدا ، اناث خوانده شده ، چون آنها قابل و منفعلند ( نه فاعل ) و آنچه پرستندگان توقّع دارند در قدرت آنها نيست و بعد چند آيه در بارهء عدم قدرت بتها آورده است . مثل * ( « وَالَّذِينَ تَدْعُونَ مِنْ دُونِه ما يَمْلِكُونَ مِنْ قِطْمِيرٍ » ) * فاطر : 13 .\r\nدر المنار گويد : براى هر قبيله بتى بود كه آن را انثاى آن قبيله ميخواندند يا مراد نامهاى معبودهاست - كه از حقيقت الوهيّت بر كنار بودند ، بعد گويد : استاد گفت :\r\nبسيارى از مفسران گفته‌اند : مراد از اناث در آيه ، مردگانند زيرا عرب بر مردگان اناث اطلاق مىكند چون ضعيف و عاجزاند ، بعد گويد :\r\nاستاد اين اخير را اختيار كرده است .\r\nدر كتاب آغاز و انجام جهان ص 138 - 140 گفته : در سورهء توحيد اوصافى براى خداوند متعال ذكر شده است كه همه آنها منحصر در ذات مقدّس اوست خدا احد\r\n","description":"","footnote":"","page_name":" 130 ","page_number":138},
  {"content":"\r\nاست ، صمد است . . . و زائيده نشده و همتائى براى او نيست با اين سوابق و لواحق بدست مياوريم :\r\nتنها خداوند است كه نزائيده است و جز او هر چه و هر كه هست همه زاينده‌اند و زائيده‌اند پس لا بدّ همه ماده هستند ، ماده‌اى نكره و ناشناس ، زن نيستند ولى زائيده‌اند . ( نقل باختصار ) .\r\nمراد صاحب كتاب اين است كه كلمه ى اناث در معنى حقيقى خود است و احتياج بتأويل نيست و موجودات عالم جز خدا همه انثى هستند و ميزايند و انثى لازم نيست فقط زن باشد ، تمام موجودات تو در تو هستند و بتدريج از هم زائيده و باز ميشوند . اين سخن در نظر نگارنده بسيار عميق و از همه صحيحتر و درستتر است و الله العالم .\r\n\r\n\r\n\r\nانْس :\r\n( بضمّ اوّل ) الفت * ( « لا تَدْخُلُوا بُيُوتاً ) * . . . * ( حَتَّى تَسْتَأْنِسُوا وَتُسَلِّمُوا عَلى أَهْلِها » ) * نور : 27 به خانه ى ديگران داخل نشويد تا طلب الفت بكنيد الميزان گويد : استيناس طلب الفت و سكون است با كاريكه باعث الفت شود مثل دخول با تنحنح و ذكر خدا و از مجمع از ابو ايوب انصارى نقل كرده كه رسول خدا ( ص ) فرمود استيناس آنست كه سبحان الله ، الحمد لله ، الله اكبر گويند و بر اهل خانه تنحنح كنند . و بر اهل خانه سلام كنند ، آنس را دانستن و ديدن و احساس كردن گفته‌اند ( قاموس ) مثل * ( « آنَسَ مِنْ جانِبِ الطُّورِ ناراً » ) * قصص : 29 از جانب كوه آتشى مشاهده كرد ، و مثل * ( « فَإِنْ آنَسْتُمْ مِنْهُمْ رُشْداً » ) * نساء : 6 اگر از آنها رشدى احساس گرديد راغب گويد : اگر دانستيد كه با رشد انس دارند .\r\n* ( « فَإِذا طَعِمْتُمْ فَانْتَشِرُوا وَلا مُسْتَأْنِسِينَ لِحَدِيثٍ » ) * احزاب : 53 يعنى چون غذا خورديد پراكنده شويد و بگفتگوئى سر گرم نشويد و در الفت و آشنائى در خانه ى پيغمبر باز نكنيد .\r\nنا گفته نماند : معناى اوّلى در تمام موارد بالا بنوعى ملحوظ\r\n","description":"","footnote":"","page_name":" 131 ","page_number":139},
  {"content":"\r\nو مراد است .\r\n\r\n\r\n\r\nانس :\r\n( بكسر اوّل ) بشر خلاف جنّ در قرآن مجيد پيوسته در مقابل جنّ به كار رفته * ( « وَما خَلَقْتُ الْجِنَّ وَالإِنْسَ إِلَّا لِيَعْبُدُونِ » ) * ذاريات 56 ، واحد آن انسىّ است مثل * ( « فَلَنْ أُكَلِّمَ الْيَوْمَ إِنْسِيًّا » ) * : مريم : 26 ، جمع آن اناس و اناسىّ است مثل * ( « قَدْ عَلِمَ كُلُّ أُناسٍ مَشْرَبَهُمْ » ) * بقره :\r\n60 * ( « وَأَناسِيَّ كَثِيراً » ) * فرقان : 49 .\r\nانس 18 بار و اناس 5 بار و انسىّ و اناسى يك بار در قرآن آمده است : از مجموع 18 محلّ در هفت محل ، انس قبل از جنّ و در يازده محلّ ، جنّ قبل از انس آمده است ، على هذا نميشود گفت : چون جنّ پيش از انس بوجود آمده لذا پيش از آن ذكر مىشود ، زيرا در اين صورت ميبايست در همه جا ، پيش از انس بيايد ، قبل و بعد ذكر شدن آنها روى تقريبهاى بخصوصى است كه با تدبّر در آيات روشن مىشود .\r\n\r\n\r\n\r\nانسان :\r\nاين كلمه 65 بار در قرآن مجيد به كار رفته است ، با مراجعه بموارد آن خواهيم ديد كه از آن جسد ظاهرى و صورت ظاهرى مراد نيست چنان كه در بشر مراد است ، بلكه باطن و نهاد و استعداد و انسانيت و عواطف او در نظر است ، مثل * ( « إِنَّ الإِنْسانَ لَظَلُومٌ كَفَّارٌ » ) * ابراهيم :\r\n34 - * ( « وَكانَ الإِنْسانُ عَجُولًا » ) * اسراء :\r\n11 - * ( « وَكانَ الإِنْسانُ أَكْثَرَ شَيْءٍ جَدَلًا » ) * كهف : 54 - * ( « لَيْسَ لِلإِنْسانِ إِلَّا ما سَعى » ) * نجم : 39 - * ( « وَوَصَّيْنَا الإِنْسانَ بِوالِدَيْه إِحْساناً » ) * احقاف :\r\n15 ، در آياتيكه راجع باوّل خلقت و عنوان آنها انسان است مثل * ( « لَقَدْ خَلَقْنَا الإِنْسانَ مِنْ صَلْصالٍ » ) * حجر : 26 * ( « خَلَقَ الإِنْسانَ مِنْ نُطْفَةٍ » ) * نحل : 4 ، اگر در ما قبل و ما بعد آيات دقت شود خواهيم ديد كه صورت ظاهر از آنها مراد نيست .\r\nفرق مشروح ميان انسان و بشر در بشر خواهد آمد ، بعضى از آنچه قرآن در باره ى انسان آورده بقرار ذيل است :\r\n1 - انسان از گل خشك شده از لجن سياه و بد بو و كهنه آفريده شده\r\n","description":"","footnote":"","page_name":" 132 ","page_number":140},
  {"content":"\r\n* ( « وَلَقَدْ خَلَقْنَا الإِنْسانَ مِنْ صَلْصالٍ مِنْ حَمَإٍ . مَسْنُونٍ » ) * حجر : 26 تفصيل اين سخن در « آدم » ديده شود .\r\n2 - انسان نسبت بذاتش و جنبه ى حيوانيّتش ، ضعيف آفريده شده و ستمگر ، نا سپاس ، عجول ، تنگ چشم ، مجادله كن ، نادان ، خود پسند ، كم صبر ، پر طمع و طاغى است ، ولى نسبت بجوهرهء انسانيّت و ايمان و درك و تربيت و عقلش ، يك موجود بسيار عالى و پر ارزش است ، او و جنّ دو موجود پر ارزش روى زمين و حامل امانت و تكليف خداوندىاند و قرآن از . آن دو ثقلان ( دو چيز پر قيمت و وزين ) تعبير مىكند * ( « سَنَفْرُغُ لَكُمْ أَيُّه الثَّقَلانِ » ) * رحمن : 31 .\r\nآرى انسان در مرحله ى اوّل مشمول * ( « إِنَّ الإِنْسانَ لَظَلُومٌ كَفَّارٌ ) * - . . . * ( وَكانَ الإِنْسانُ عَجُولًا ) * - . . . * ( وَكانَ الإِنْسانُ أَكْثَرَ شَيْءٍ جَدَلًا ) * . . . - * ( إِنَّه كانَ ظَلُوماً جَهُولًا ) * - . . . * ( إِنَّ الإِنْسانَ خُلِقَ هَلُوعاً ) * - . . . * ( خُلِقَ الإِنْسانُ ضَعِيفاً ) * - . . . * ( وَكانَ الإِنْسانُ كَفُوراً » ) * است و در مرحله ى دوّم از اهل * ( « إِنَّه مِنْ عِبادِنَا الْمُخْلَصِينَ ) * - . . . * ( إِنَّا وَجَدْناه صابِراً نِعْمَ الْعَبْدُ ) * - . . . * ( إِذا ذُكِرَ الله وَجِلَتْ قُلُوبُهُمْ ) * - . . . * ( لا تُلْهِيهِمْ تِجارَةٌ وَلا بَيْعٌ عَنْ ذِكْرِ الله ) * - . . . * ( يَبِيتُونَ لِرَبِّهِمْ سُجَّداً وَقِياماً ) * - . . . * ( وَلَقَدْ كَرَّمْنا بَنِي آدَمَ » ) * مىباشد .\r\n\r\n\r\n\r\nانْف :\r\nبينى . * ( « وَالْعَيْنَ بِالْعَيْنِ وَالأَنْفَ بِالأَنْفِ » ) * مائده : 45 چشم در مقابل چشم و بينى در مقابل بينى است آنفا يعنى هم اكنون * ( « ما ذا قالَ آنِفاً » ) * محمد : 16 يعنى هم اكنون چه گفت ، در مجمع البيان گويد :\r\nآنفا يعنى در اوّلين وقتى كه بما نزديك است . آن يك بار بيش در قرآن نيست .\r\n\r\n\r\n\r\nانام :\r\nخلق . جنّ و انس .\r\nمطلق خلق اعمّ از جنّ و انس ( قاموس ) * ( « وَالأَرْضَ وَضَعَها لِلأَنامِ » ) * رحمن : 10 در مجمع البيان ، انسانها معنى كرده و در كشاف مطلق آنچه در روى زمين از جنبندگان است ، گفته . ناگفته نماند اين كلمه فقط يك بار در قرآن آمده و چون سورهء رحمن در بارهء جنّ و انس\r\n","description":"","footnote":"","page_name":" 133 ","page_number":141},
  {"content":"\r\nاست احتمال قوى آنست كه مطلق جنّ و انس مراد باشد .\r\n\r\n\r\n\r\nانَّى :\r\nظرف زمان و مكان است و براى بحث از آن دو باشد و در استفهام نيز به كار ميرود ، معناى فارسى آن : كى و كجا و چطور ، است ( اين ، متى ، كيف ) مثل * ( « يا مَرْيَمُ أَنَّى لَكِ هذا » ) * آل عمران :\r\n37 اى مريم اين طعام براى تو از كجاست ؟ و مثل « انّى جئت » كى آمدى و مثل * ( « أَنَّى يُحْيِي هذِه الله بَعْدَ مَوْتِها » ) * بقره : 259 خدا اين مردگان را چطور زنده مىكند ؟ .\r\n* ( « نِساؤُكُمْ حَرْثٌ لَكُمْ فَأْتُوا حَرْثَكُمْ أَنَّى شِئْتُمْ » ) * بقره : 223 يعنى زنان شما كشت شمااند هر زمان كه خواستيد بكشت خود در آئيد ، اگر انّى ظرف مكان باشد ، يعنى در هر مكان كه خواستيد در آئيد و اگر ظرف زمان باشد ، يعنى در هر زمان كه خواستيد با آنها نزديكى كنيد ، اين آيه مباح بودن مقاربت را مىرساند ، ولى بر جواز مقاربت از عقب دلالت ندارد ، و كلمهء « حرث » قرينهء قاطعهء اين مطلب است ، زيرا كشت آنست كه از آن بهره بردارى شود و آن از زن كه توليد نسل است در صورتى است كه مقاربت از عقب نباشد و نيز ما بعد آيه * ( « وَقَدِّمُوا لأَنْفُسِكُمْ » ) * براى خود پيش انديشى كنيد ، كه گفته‌اند مراد وجود فرزند است ، قرينه ى اين سخن مىباشد . بعبارت ديگر نميشود * ( « أَنَّى » ) * را مكانيّه گرفت و بر جواز مقاربت از عقب استدلال كرد .\r\n\r\n\r\n\r\nآناءِ :\r\nساعتها . * ( « يَتْلُونَ آياتِ الله آناءَ اللَّيْلِ » ) * آل عمران :\r\n113 يعنى در ساعات شب آيات خدا را تلاوت ميكنند ، مفرد آن را انى ( بر وزن عنب و فرس و صرد ) گفته‌اند ( مفردات ) .\r\n\r\n\r\n\r\nإناه\r\nدر كريمه ى * ( « لا تَدْخُلُوا بُيُوتَ النَّبِيِّ إِلَّا أَنْ يُؤْذَنَ لَكُمْ إِلى طَعامٍ غَيْرَ ناظِرِينَ إِناه » ) * احزاب : 53 ، راغب « انا » را بمعنى وقت و مفرد آناء گرفته و معنى آيه چنين است :\r\nبه خانه ى پيامبر داخل نشويد مگر آنكه براى طعام اجازه شود بىآنكه\r\n","description":"","footnote":"","page_name":" 134 ","page_number":142},
  {"content":"\r\nمنتظر وقت شويد ، پيش از وقت داخل نشويد كه منتظر طعام باشيد بلكه در وقتش وارد شويد . ولى مجمع البيان آن را از انى يأنى گرفته كه معنى رسيدن است ، يعنى پيش از پخته شدن وارد نشويد كه بانتظار پختن آن بنشينيد . در نهايه گفته :\r\nالاناء بكسر الهمزة و القصر : النضج » .\r\nدر الميزان آن را بمعنى ظرف گرفته و فرموده : بى آنكه منتظر ورود ظرف طعام باشيد . نا گفته نماند در اين صورت ميبايست آيه « غير ناظرين انائه » باشد ، زيرا اناء بمعنى ظرف آخرش همزه است .\r\nبه نظر نگارنده مراد از آيه گفتهء مجمع است .\r\n\r\n\r\n\r\nإِناء :\r\nظرف . جمع آن آنيه است * ( « وَيُطافُ عَلَيْهِمْ بِآنِيَةٍ مِنْ فِضَّةٍ » ) * انسان : 15 ظرفهائى از نقره بر آنها گردانده مىشود .\r\n\r\n\r\n\r\nانْى :\r\nنزديك شدن . رسيدن * ( « أَ لَمْ يَأْنِ لِلَّذِينَ آمَنُوا أَنْ تَخْشَعَ قُلُوبُهُمْ لِذِكْرِ الله » ) * حديد : 16 آيا وقت آن نرسيد كه قلوب مؤمنان خاشع شود « حميم آن » آب جوشانيكه بشدت حرارت رسيده * ( « يَطُوفُونَ بَيْنَها وَبَيْنَ حَمِيمٍ آنٍ » ) * رحمن : 44 * ( « تُسْقى مِنْ عَيْنٍ آنِيَةٍ » ) * غاشيه : 5 از چشمه ايكه بشدت حرارت رسيده آب داده شوند . راغب آن را نزديك شدن وقت گفته ولى ديگران مطلق نزديك شدن گفته‌اند .\r\n\r\n\r\n\r\nاهل :\r\nخانواده . خاندان .\r\nدر مفردات گويد : اهل الرجل در اصل كسانىاند كه با او در يك خانه زندگى ميكنند ، بعد بطور مجاز بكسانيكه او و آنها را يك نسب جمع مىكند اهل بيت آنمرد گفته‌اند .\r\nدر قاموس گويد : اهل مرد ، عشيره و اقرباى اوست و اهل الامر واليان امراند ، اهل خانه ، ساكنان آنست و اهل مذهب ، عقيده مندان آن مىباشد و . . .\r\nدر قرآن مجيد آمده : * ( أَهْلِ الْكِتابِ ) * . . . * ( أَهْلُ الإِنْجِيلِ ) * ، . . . * ( أَهْلَ الْقُرى ) * ، . . . * ( أَهْلِ - الْمَدِينَةِ ) * ، . . . * ( أَهْلَ الْبَيْتِ ) * ، . . . * ( أَهْلَ الذِّكْرِ ) * ، . . . * ( أَهْلِ هذِه الْقَرْيَةِ ) * ، . . . * ( أَهْلِ النَّارِ ) * ، . . . * ( أَهْلُ - التَّقْوى وَأَهْلُ الْمَغْفِرَةِ . ) *\r\n","description":"","footnote":"","page_name":" 135 ","page_number":143},
  {"content":"\r\nنا گفته نماند بنا بر استعمال قرآن مجيد ، و گفتهء اهل لغت ، اهل در صورتى استعمال مىشود كه ميان يكعده افراد ، پيوند جامعى بوده باشد مثل پدر ، شهر ، كتاب ، علم و غيره و ميان جامع و آن افراد انسى و الفتى لازم است و كلمهء اهل به آن جامع اضافه مىشود مثل اهل الكتاب . اهلى :\r\nدر مقابل وحشى است كه بمعنى كنار و نا آشناست .\r\nقرآن كريم آنانرا كه با پيغمبرى هم عقيده باشند و به او ايمان آورند اهل او و ذرّيّهء او ميداند و كسانى را كه فرزند نسبى وى باشند در صورت ايمان نياوردن از اهل او بيرون ميداند در بارهء حضرت نوح آمده كه : نوح بعد از طوفان و غرق شدن پسرش گفت : * ( « رَبِّ إِنَّ ابْنِي مِنْ أَهْلِي وَإِنَّ وَعْدَكَ الْحَقُّ » ) * هود : 45 يعنى خدايا پسرم از اهل من است و وعدهء تو حق است وعده داده بودى كه اهل مرا از غرق نجات دهى پس چرا پسرم غرق شد ؟ خدا در جواب فرمود * ( « إِنَّه لَيْسَ مِنْ أَهْلِكَ » ) * هود : 46 يعنى او حتما از اهل تو نيست او عمل غير صالح است .\r\nدر اينجا ملاحظه ميكنيم كه فرزند نوح در اثر كفر از اهل او خارج مىشود و در جاى ديگر چنين آمده * ( « فَأَنْجَيْناه وَمَنْ مَعَه فِي الْفُلْكِ الْمَشْحُونِ ثُمَّ أَغْرَقْنا بَعْدُ الْباقِينَ » ) * شعراء : 119 و 120 اين دو آيه صريحاند در اينكه نوح و آنان كه با او بودند همه نجات يافتند و ديگران همه هلاك شدند و در سورهء صافات آمده * ( « وَنَجَّيْناه وَأَهْلَه مِنَ الْكَرْبِ الْعَظِيمِ وَجَعَلْنا ذُرِّيَّتَه هُمُ الْباقِينَ ) * . . . * ( ثُمَّ أَغْرَقْنَا الآخَرِينَ » ) * آيهء 76 - 77 - 82 در اينجاست كه پيروان نوح ، اولاد او و اهل او شمرده شده‌اند ، ميگويد : فقط فرزندان او را باقى گذارديم حال آنكه در دو آيه قبل خوانديم تمام آنان كه با او بودند نجات يافتند ، ميگويد او و اهل او را از غصّهء بزرگ نجات داديم حال آنكه تمام پيروان او را نجات داد ، در جاى ديگر آمده * ( « فَنَجَّيْناه وَأَهْلَه مِنَ الْكَرْبِ الْعَظِيمِ ) *\r\n","description":"","footnote":"","page_name":" 136 ","page_number":144},
  {"content":"\r\n* ( وَنَصَرْناه مِنَ الْقَوْمِ الَّذِينَ كَذَّبُوا بِآياتِنا إِنَّهُمْ كانُوا قَوْمَ سَوْءٍ فَأَغْرَقْناهُمْ أَجْمَعِينَ » ) * انبياء : 76 - 77 در اينجا نيز فقط از نجات اهلش صحبت شده ميدانيم كه پيروان داخل در اهلاند ، بقيّه مطلب در « آل » ديده شود .\r\n\r\n[ اهل البيت 
  ] :\r\nكلمه ى اهل - البيت فقط دو بار در قرآن مجيد آمده است يكى در بارهء حضرت ابراهيم عليه السّلام كه ملائكه بزنش گفتند * ( « رَحْمَتُ الله وَبَرَكاتُه عَلَيْكُمْ أَهْلَ الْبَيْتِ إِنَّه حَمِيدٌ مَجِيدٌ » ) * هود : 73 ، ديگرى در بارهء اهل بيت رسول خدا صلَّى الله عليه و آله و سلَّم * ( « إِنَّما يُرِيدُ الله لِيُذْهِبَ عَنْكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهِيراً » ) * احزاب :\r\n33 و اين همان آيهء معروف تطهير است و مراد از آن پنج تن آل عبا صلوات الله عليهم هستند . مسلمانان بتبعيّت از قرآن ، كلمهء اهل بيت را در اهل بيت حضرت رسول استعمال كرده‌اند و بطورى شهرت يافته كه ارادهء ديگرى از اين كلمه محتاج بقرينه است .\r\nدر تفسير ابن كثير و غيره نقل شده كه عكرمه در بازار ندا ميكرد و ميگفت : آيه ى تطهير در شأن زنان حضرت رسول صلَّى الله عليه و آله و سلَّم است و نيز نقل مىكند كه عكرمه ميگفت : هر كس بخواهد با او مباهله ميكنم كه اين آيه در بارهء زنان آنحضرت است .\r\nنا گفته نماند : عكرمه از خوارج و از دشمنان على و اهل بيت عليهم السّلام است و اين سخن از فرومايه ى مثل عكرمه بعيد نيست راجع بشرح حال او بكتاب الكلمة الغرّاء فى تفصيل - الزهراء عليها السّلام فصل ثانى ص : 51 تأليف شرف الدين رجوع شود .\r\nدر اينجا بسه مطلب اشاره ميكنيم 1 - آيهء تطهير در سياق آيات زنان حضرت رسول صلَّى الله عليه و آله و سلَّم آمده ولى على رغم عكرمه و مقاتل ، خود آيه بيان مىكند كه در بارهء زنان آنحضرت نيست زيرا چند آيه پيش از آيهء تطهير را ميخوانيم مىبينيم ، در آنها زنان آنحضرت مخاطبند و همه به صورت جمع مؤنّث آمده مثل : كنتنّ ، تردن ، تعالين ، امتّعكنّ ، اسرّحكنّ ، منكنّ ،\r\n","description":"","footnote":"","page_name":" 137 ","page_number":145},
  {"content":"\r\nلستنّ ، اتّقيتنّ ، فلا تخضعن ، قرن فى بيوتكنّ ، اقمن الصّلوة ، آتين الزّكوة ، اطعن الله و رسوله ، بعد از اين همه جمع مؤنثها يك مرتبه وضع كلام عوض مىشود و به صورت جمع مذكر ميايد و ميفرمايد * ( « إِنَّما يُرِيدُ الله لِيُذْهِبَ عَنْكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهِيراً » ) * مىبينيم كه در آيه از جمع مؤنّث خبرى نيست بلكه * ( « عَنْكُمُ ) * . . . * ( وَيُطَهِّرَكُمْ » ) * هر دو جمع مذكَّر آمده ، از اين تغيير وضع يقين ميكنيم كه مراد از * ( « عَنْكُمُ ) * وَ * ( يُطَهِّرَكُمْ » ) * جمعى است كه همه ءشان و يا اكثرشان مرداند و گر نه مثل سياق قبل ميفرمود « ليُذْهِبَ عَنْكُنَّ الرجْسَ وَيُطَهّرَكُنَّ » قابل توجّه است كه بعد از اين آيه باز سياق عوض شده و راجع بزنان آنحضرت جمع مؤنّث آمده و آن ، چنين است * ( « وَاذْكُرْنَ ما يُتْلى فِي بُيُوتِكُنَّ مِنْ آياتِ الله » ) * اگر دشمنى با حق ، چشم عكرمه را كور كرده ، ما به حمد الله از خود قرآن واقعيّت را درك كرده‌ايم .\r\n2 - بيشتر از هفتاد حديث از طرق شيعه و اهل سنّت نقل شده كه اين آيه در بارهء پنج تن آل عبا عليهم السّلام است ، براى نمونه بكتاب الدرّ المنثور ، تفسير طبرى ، تفسير ابن كثير ، صواعق محرقه ابن حجر آيهء اوّل از آيات نازله در شأن اهل بيت ، صحيح ترمذى تفسير سورهء احزاب و در ابواب مناقب باب مناقب اهل البيت ، صحيح مسلم كتاب فضائل الصحابه باب فضائل اهل بيت النبى ( ص ) و كتابهاى ديگر رجوع كنيد ، و از كتابهاى شيعه كافى است كه بكتاب الكلمة الغرّاء تأليف شرف الدين فصل ثانى رجوع فرمائيد .\r\nدر تفسير الميزان فرموده :\r\nروايات در اين باره از هفتاد متجاوز است و آنچه اهل سنت نقل كرده‌اند از روايات شيعه بيشتر است ، اهل سنت آن را قريب به چهل روايت از امّ سلمه ، عائشه ، ابى سعيد خدرى ، سعد ، وائلة بن اسقع ، ابى حمراء ، ابن عباس ، ثوبان غلام حضرت رسول صلَّى الله عليه و آله ، عبد الله ابن جعفر ، على ،\r\n","description":"","footnote":"","page_name":" 138 ","page_number":146},
  {"content":"\r\nو حسن بن على عليهما السّلام نقل كرده‌اند . شيعه آن را در بيشتر از سى حديث از على ، امام سجّاد ، امام باقر ، امام صادق عليهما السّلام ، ام سلمه ، ابى ذر ، ابى ليلى ، ابى الاسود ، عمرو بن ميمون اودى ، و سعد بن ابى وقّاص نقل نموده‌اند .\r\nنگارنده گويد : اين سخن را با نقل يك روايت از صواعق محرقهء ابن حجر بپايان ميبريم ، او در ذيل آيهء اوّل از آيات نازله در شأن اهل بيت عليهم السّلام از ابو سعيد خدرى صحابى مشهور نقل كرده كه گفت :\r\nاين آيه ( آيهء تطهير ) در بارهء پنج نفر نازل شده : حضرت رسول ( ص ) على و فاطمه و حسن و حسين ( عليهم السّلام ) .\r\n3 - عكرمه و مقاتل و غير آنها هر چه ميخواهند بگويند ، حق بر اهل حقّ و بر اهل انصاف و تحقيق مثل آفتاب روشن است ، در پاى هر حقيقت و واقعيّتى قلمهاى خطا - كار و زبانهاى دروغگو و عكرمه هاى - فرومايه ، ديده خواهند شد * ( « لِيَهْلِكَ مَنْ هَلَكَ عَنْ بَيِّنَةٍ وَيَحْيى مَنْ حَيَّ عَنْ بَيِّنَةٍ » ) * انفال : 42 در بارهء اهل الذكر : رجوع شود به « ذكر » .\r\n\r\n\r\n\r\nاوْ :\r\nحرف عطف است و تا يازده معنى براى آن شمرده‌اند ( اقرب الموارد ) از جمله ، شكّ مثل * ( « قالُوا لَبِثْنا يَوْماً أَوْ بَعْضَ يَوْمٍ » ) * كهف :\r\n19 گفتند : يكروز يا قسمتى از روز را توقّف كرديم .\r\nاز جمله ، ابهام مثل * ( « وَإِنَّا أَوْ إِيَّاكُمْ لَعَلى هُدىً أَوْ فِي ضَلالٍ مُبِينٍ » ) * سباء : 24\r\n\r\n\r\n\r\nاوب :\r\nبازگشت * ( « إِنَّ إِلَيْنا إِيابَهُمْ » ) * غاشيه : 25 يعنى راستى بازگشت آنها بسوى ماست ،\r\n\r\n\r\n\r\nمَأب\r\nمصدر ميمى بمعنى بازگشت و اسم زمان ، ( زمان بازگشت ) و اسم مكان ، ( مكان بازگشت ) آمده است مثل * ( « إِلَيْه أَدْعُوا وَإِلَيْه مَآبِ » ) * رعد : 36 كه بقرينهء « الى » بمعنى مصدر است و مثل * ( « إِنَّ جَهَنَّمَ كانَتْ مِرْصاداً ، لِلطَّاغِينَ مَآباً » ) * نباء :\r\n21 - 22 ، كه بقرينهء « جهنم » به معناى مكان بازگشت است .\r\n","description":"","footnote":"","page_name":" 139 ","page_number":147},
  {"content":"\r\n\r\nاوّاب :\r\nصيغهء مبالغه است يعنى بسيار رجوع كننده * ( « إِنَّا وَجَدْناه صابِراً نِعْمَ الْعَبْدُ إِنَّه أَوَّابٌ » ) * ص 44 اين كلمه پنج بار در قرآن آمده است ، و آن صفت كسانى است كه پيوسته باطاعت و استغفار و دعا و ترك معاصى بسوى خدا رجوع ميكنند ، اوّابين جمع اوّاب است * ( « فَإِنَّه كانَ لِلأَوَّابِينَ غَفُوراً » ) * اسراء : 25 .\r\nدر حالات حضرت داود هست * ( « يا جِبالُ أَوِّبِي مَعَه وَالطَّيْرَ » ) * سباء :\r\n10 يعنى اى كوه ها و اى پرنده ها با او تسبيح برگردانيد و هم آواز شويد ، در جاى ديگر هست * ( « إِنَّا سَخَّرْنَا الْجِبالَ مَعَه يُسَبِّحْنَ بِالْعَشِيِّ وَالإِشْراقِ وَالطَّيْرَ مَحْشُورَةً كُلٌّ لَه أَوَّابٌ » ) * ص 18 - 19 ما كوهها را مسخّر كرديم كه با او صبح و شام تسبيح مىكردند و پرندگان را نيز مسخّر كرديم كه دسته جمعى با او هم آواز بودند از اين آيات روشن مىشود كه كوهها و پرندگان در تسبيح ، خدا با داود هم صدا ميشدند ، تمام موجودات خدا را تسبيح ميكنند لكن ما تسبيح آنها را نمىفهميم * ( « وَإِنْ مِنْ شَيْءٍ إِلَّا يُسَبِّحُ بِحَمْدِه وَلكِنْ لا تَفْقَهُونَ تَسْبِيحَهُمْ » ) * اسراء : 44 ، كوهها و پرندگان كه در تسبيح با او هم صدا ميشدند آيا ديگران نيز مىشنيدند و مىفهميدند ؟ خدا ميداند .\r\nدر مفردات گويد : فرق اوب و رجوع آنست كه اوب بمعنى رجوع با اراده و اختيار است و رجوع اعمّ مىباشد . ولى در قاموس هست : آبت الشمس يعنى آفتاب غروب كرد و در نهايه هست :\r\n« شَغَلُونا مِنَ الصَّلوةِ حَتّى آبَتِ الشَّمْسُ » و در قرآن مجيد آمده * ( « يا جِبالُ أَوِّبِي » ) * ميدانيم كه آفتاب و كوهها صاحب اراده نيستند ولى اوب در آنها به كار رفته است .\r\nامّا نا گفته نماند قول راغب قوى به نظر ميرسد زيرا اثبات ترادف ميان اوب و رجوع مشكل است ، در بارهء * ( « يا جِبالُ أَوِّبِي » ) * بايد گفت آنها نسبت به تسبيح و فرمان خدا\r\n","description":"","footnote":"","page_name":" 140 ","page_number":148},
  {"content":"\r\nذى شعور و صاحب اراده‌اند هر چند نسبت بما جامد باشند ، و در اقرب الموارد گويد : آبت ، لغتى است در « غابت » يعنى گاهى بجاى « غابت الشمس » ميگويند « آبت - الشمس » پس آبت عبارت ديگر غابت است و بمعنى اوب نيست .\r\n\r\n\r\n\r\nاود :\r\nسنگينى . « آد يؤد » يعنى سنگينى كرد و در اصل خم شدن از سنگينى است ( مفردات ) * ( « وَلا يَؤُدُه حِفْظُهُما » ) * بقره : 255 يعنى نگهداشتن آسمانها و زمين ، خدا را سنگينى نميكند و او را به زحمت نمياندازد .\r\n\r\n\r\n\r\nاول :\r\nاهل لغت ، اول را رجوع معنى كرده‌اند گويند : « آل اليه : اى رجع » تأويل : برگشت دادن و برگشتن است ، ( تأويل در قرآن مجيد ، لازم و متعدى به كار رفته است ) .\r\nدر بارهء تأويل و حقيقت آن سخن زياد گفته و هر يك براهى رفته‌اند ، تدبّر در قرآن مجيد معنى آن را روشن و از هر سخن بىنياز مىكند .\r\n\r\nتأويل :\r\nواقع و خارج يك عمل و يك خبر است كه گاهى به صورت علَّت غائى و نتيجه و گاهى به صورت وقوع خارجى متجلَّى شده و به عمل و خبر بر ميگردد مثلا حضرت يوسف در خواب ديد : يازده ستاره و خورشيد و ماه بر او سجده ميكنند ، بعد از سالها رنج و زحمت كه در مصر بمقام بزرگ رسيد : چون خانواده اش بمصر منتقل شدند يازده برادر و پدر و مادرش بر او خضوع كردند گفت :\r\n* ( « يا أَبَتِ هذا تَأْوِيلُ رُءْيايَ مِنْ قَبْلُ » ) * يوسف : 100 : پدرم اين تأويل خواب گذشته ى من است . در اينجا مىبينيم كه خواب ديدن به صورت يك خبر ، و تأويل ، وقوع خارجى آن است .\r\nدر داستان موسى و آن عالم كه كشتى را سوراخ كرد ، طفلى را كشت و ديوارى را مرمّت نمود ، موسى بهر سه عمل اعتراض كرد ، عالم بعد از توضيح علل آن سه عمل گفت : * ( « ذلِكَ تَأْوِيلُ ما لَمْ تَسْطِعْ عَلَيْه ) *\r\n","description":"","footnote":"","page_name":" 141 ","page_number":149},
  {"content":"\r\n* ( صَبْراً » ) * كهف : 82 اين است تأويل آنچه نتوانستى تحمّل كنى ! .\r\nدر اينجا قضيّه ، به عكس جريان حضرت يوسف است آنجا اوّل خبر بود بعد وقوع خارجى و در اينجا وقوع اوّل است بعد خبر و توضيح علل ، و در اينجا تأويل بمعنى علَّت غائى و غرض است .\r\nدر آيهء * ( « وَأَوْفُوا الْكَيْلَ إِذا كِلْتُمْ وَزِنُوا بِالْقِسْطاسِ الْمُسْتَقِيمِ ذلِكَ خَيْرٌ وَأَحْسَنُ تَأْوِيلًا » ) * اسراء 35 ، تأويل بمعنى نتيجه و عاقبت امر است ، يعنى پيمانه را تمام كنيد و با ترازوى صحيح بسنجيد ، آن خوب است و از حيث عاقبت و نتيجه بهتر است .\r\nپس تأويل يك واقعيّت و خارج است كه باصل خود بر ميگردد ، خواه به صورت نتيجه باشد يا علَّت و يا وقوع خارجى . * ( « وَيُعَلِّمُكَ مِنْ تَأْوِيلِ الأَحادِيثِ » ) * يوسف : 6 يعنى برگشت دادن تازه ها را بواقع آنها به تو تعليم مىكند چنان كه در تعبير خواب دو نفر زندانى و تعبير خواب پادشاه مصر اين مطلب بثبوت رسيد .\r\nتأويل قرآن ، وقوع خارجى وعده هاى آن است و از جمله وقوع قيامت مىباشد * ( « هَلْ يَنْظُرُونَ إِلَّا تَأْوِيلَه يَوْمَ يَأْتِي تَأْوِيلُه يَقُولُ الَّذِينَ نَسُوه مِنْ قَبْلُ قَدْ جاءَتْ رُسُلُ رَبِّنا بِالْحَقِّ فَهَلْ لَنا مِنْ شُفَعاءَ فَيَشْفَعُوا لَنا أَوْ نُرَدُّ فَنَعْمَلَ غَيْرَ الَّذِي كُنَّا نَعْمَلُ قَدْ خَسِرُوا أَنْفُسَهُمْ » ) * اعراف : 53 .\r\nسخنان قرآن اكنون به صورت خبر است ، وقوع آخرت و حسرت خوردن مردم تأويل آن مىباشد و ميان خبر و وقوع ارتباط بخصوصى است و دوّمى باوّلى بر ميگردد .\r\nدر آيه ى ديگرى آمده : ميگويند قرآن را از پيش خود ساخته بگو :\r\nيك سوره مانند آن را بياوريد . . .\r\n* ( بَلْ كَذَّبُوا بِما لَمْ يُحِيطُوا بِعِلْمِه وَلَمَّا يَأْتِهِمْ تَأْوِيلُه » ) * يونس : 39 در اينجا تأويل فقط راجع بقيامت نيست بلكه اعمّ از آن و واقعيّتهاى دنيوى است كه قرآن خبر داده است ، يعنى آنچه را كه احاطه بدانش آن ندارند تكذيب كردند و هنوز وقوع خارجى آن به آنها نيامده\r\n","description":"","footnote":"","page_name":" 142 ","page_number":150},
  {"content":"\r\nاست .\r\nنا گفته نماند : علم بواقعيّات خارجى قرآن اعمّ از دنيوى و اخروى مخصوص خداوند است ، انسان هر قدر دانا و توانا باشد ، آينده هاى قرآن را بطور تفصيل نخواهد دانست مگر آنكه خدا او را آگاه سازد ، با توجّه به قرآن ، آينده هائى را از قبيل غلبهء حق ، رسوائى ستمگران ، برگشت اعمال و آمدن روز جزا بطور اجمال ميدانيم ولى تفصيل و كيفيّات آنها مربوط بخداست و از بشر ساخته و در خور دانائى او نيست ، باحتمال قوى مراد از آيهء * ( « وَما يَعْلَمُ تَأْوِيلَه إِلَّا الله » ) * آل عمران : 7 ، تأويل تفصيلى و همگانى آن است كه جز خدا كسى نميداند .\r\n\r\n\r\n\r\nآل :\r\nاهل . در مفردات گويد :\r\nآل مقلوب از اهل است و مصغّر آن اهيل مىباشد و فقط در اشراف و بزرگان به كار ميرود مثل آل الله ، در اشخاص ناشناس و زمان و مكان به كار نميرود .\r\nنا گفته نماند در قرآن كريم نيز چنين است چنان كه ميخوانيم : آل موسى ، آل هرون ، آل ابراهيم ، آل عمران ، آل يعقوب و . . . در قرآن يك جا آمده : * ( « فَأَسْرِ بِأَهْلِكَ بِقِطْعٍ مِنَ اللَّيْلِ » ) * هود : 81 در جاى ديگر فرموده : * ( « إِلَّا آلَ لُوطٍ نَجَّيْناهُمْ بِسَحَرٍ » ) * قمر : 34 از اين ميدانيم كه آل بمعنى اهل است .\r\nدر خصوص فرعون آمده * ( « فَأَخَذْناه وَجُنُودَه فَنَبَذْناهُمْ فِي الْيَمِّ » ) * قصص : 40 اين آيه صريح است كه فرعون و لشگريانش غرق شده‌اند ، در جاهاى ديگر آمده * ( « وَأَغْرَقْنا آلَ فِرْعَوْنَ وَأَنْتُمْ تَنْظُرُونَ » ) * بقره :\r\n50 در اينجا از لشگريان با آل تعبير شده ، لشگريان فرعون چون پيرو و هم عقيده او بودند از اين جهت خانواده و آل او حساب شده‌اند و اين همان است كه در اهل گذشت و گفتيم مردمان هم عقيده ى يكفرد ، اهل او و آل اويند نظير اين ، آيه ى * ( « وَلَقَدْ أَخَذْنا آلَ فِرْعَوْنَ بِالسِّنِينَ وَنَقْصٍ مِنَ الثَّمَراتِ » ) * اعراف : 130 ، است كه ملَّت فرعون آل فرعون شمرده شده اند\r\n","description":"","footnote":"","page_name":" 143 ","page_number":151},
  {"content":"\r\n\r\n\r\n\r\nاوّل :\r\nمقابل آخر . و آن وصف است ، و مؤنّثاش اولى است مثل اخرى * ( « أَخْرَجَ الَّذِينَ كَفَرُوا مِنْ أَهْلِ الْكِتابِ مِنْ دِيارِهِمْ لأَوَّلِ الْحَشْرِ » ) * حشر : 2 يعنى اهل كتاب را براى نخستين راندن از ديارشان بيرون كرد * ( « هُوَ الأَوَّلُ وَالآخِرُ » ) * حديد :\r\n3 اوست اوّل و در وجود كسى بر او سبقت ندارد و اوست آخر بعد از وى چيزى نيست .\r\n\r\n\r\n\r\nاولو :\r\nصاحبان * ( « وَما يَذَّكَّرُ إِلَّا أُولُوا الأَلْبابِ » ) * آل عمران : 7 متذكر نميشوند مگر صاحبان عقول ، اين كلمه ، جمع است و مفرد ندارد گفته‌اند : اسم جمع است و مفرد آن ذو است بمعنى صاحب مثل غنم كه واحد آن شاة است ( اقرب - الموارد ) .\r\n\r\n\r\n\r\nاولات :\r\nصاحبان مؤنث اولُو است مثل * ( « وَأُولاتُ الأَحْمالِ أَجَلُهُنَّ أَنْ يَضَعْنَ حَمْلَهُنَّ » ) * طلاق : 4 زنان حامله مدت آنها وضع حملشان است واحد آن ذات است در غير لفظ خود ، در قرآن فقط دو بار آمده است :\r\nطلاق 4 و 6 .\r\n\r\n\r\n\r\nاولاءِ :\r\nآنها ، اسم اشاره است بجمع نزديك ، مذكَّر و مؤنّث در آن يكسان است و چون هاء تنبيه به آن داخل شود گويند : اولئك ، و چون ضمير كم به آن اضافه گردد گويند : اولئكم - مثل * ( « أَ كُفَّارُكُمْ خَيْرٌ مِنْ أُولئِكُمْ » ) * قمر : 43\r\n\r\n\r\n\r\nاوِّه :\r\nتأسف . كلمه ايست كه در مقام ناليدن از فشار و درد گفته مىشود در نهج البلاغه هست كه در وقت ياد آورى شهيدان صفّين فرمود « اوّه على اخوانى الَّذين قرؤا القرآن فاحكموه » اوّاه صيغه ى مبالغه است از اوه مثل * ( « إِنَّ إِبْراهِيمَ لأَوَّاه حَلِيمٌ » ) * توبه : 114 راغب گويد : اوّاه كسى است كه ترس از خدا را آشكار كند ، در نهايه آن را بسيار تضرّع كننده گفته است يعنى ابراهيم بسيار تضرّع كن و بردبار است .\r\nدر اصول كافى كتاب دعا باب اوّل از امام باقر عليه السّلام نقل شده كه اوّاه را بسيار دعا كننده فرموده است و در حاشيه از طبرسى نقل شده :\r\n","description":"","footnote":"","page_name":" 144 ","page_number":152},
  {"content":"\r\nاوّاه بسيار دعا كننده و بسيار گريه كننده است ، ابن عبّاس چنين گفته و آن از ابى عبد الله عليه السّلام مروى است .\r\n\r\n\r\n\r\nاوى :\r\nنازل شدن . منضم شدن . در قاموس آمده « اويت منزلى و اليه : نزلته » در مفردات گفته :\r\n« اوى الى كذا - انضمّ اليه » * ( « إِذْ أَوَى الْفِتْيَةُ إِلَى الْكَهْفِ » ) * كهف : 10 يعنى چون جوانها در غار نازل شدند و مسكن گرفتند * ( « سَآوِي إِلى جَبَلٍ » ) * هود : 43 يعنى زود بكوهى منزل ميكنم آوى از باب افعال مسكن دادن و نازل كردن است * ( « آوى إِلَيْه أَخاه » ) * يوسف : 69 برادرش را به خود منضمّ كرد و نزد خويش نازل كرد * ( « وَتُؤْوِي إِلَيْكَ مَنْ تَشاءُ » ) * هر كه را از آنها خواستى نزد خود جاى ميدهى .\r\nنا گفته نماند : هر جا كه اين كلمه با الى به كار رود بهتر است ، انضمام معنى شود و اگر معنى حقيقى آن نزول باشد لازم است بگوئيم : در تعدّى بالى ، معنى انضمام به آن اشراب شده است ، در قرآن مجيد تمام صيغ ثلاثى آن با الى متعدّى است . و بعضى از صيغ ابواب ديگر .\r\n\r\nمَأوى\r\nاسم مكان است از اوى يعنى جايگاهى كه در آن مسكن ميگيرند * ( « عِنْدَها جَنَّةُ الْمَأْوى » ) * نجم :\r\n15 يعنى نزد آنست بهشتى كه جايگاه است راغب احتمال داده كه مراد از مأوى در اينجا خلود باشد .\r\n\r\n\r\n\r\nاى :\r\nبكسر اوّل ، حرف جواب است بمعنى آرى * ( « وَيَسْتَنْبِئُونَكَ أَ حَقٌّ هُوَ قُلْ إِي وَرَبِّي » ) * يونس : 53 از تو مىپرسند : آيا آن حق است ؟\r\nبگو : آرى بخدايم .\r\n\r\n\r\n\r\nآية :\r\nعلامت . نشانه . عبرت .\r\nدليل . معجزه . در متن قرآن همه ى اين معانى را ميتوان يافت . ناگفته نماند معناى اصلى و حقيقى آيه ، همان علامت و نشانه است چنان كه در قاموس و مفردات تصريح شده ، معانى ديگر كه ذكر شد همه با معناى اصلى قابل جمعاند ، و بقسمتى از كلمات قرآن كه از محلَّى آغاز و بمقطعى ختم مىشود آيه گوئيم زيرا كه آن از نشانه هاى خداوند\r\n","description":"","footnote":"","page_name":" 145 ","page_number":153},
  {"content":"\r\nاست و بشر از آوردن نظير آن عاجز مىباشد ، موجودات عالم را از آن جهت آيات الله ميگوئيم كه نشانه هاى وجود خدا و صفات او هستند .\r\nدر آيه ى * ( « سَلْ بَنِي إِسْرائِيلَ كَمْ آتَيْناهُمْ مِنْ آيَةٍ بَيِّنَةٍ » ) * بقره : 211 مراد از آيه معجزه است و در آيه ى * ( « إِنَّ آيَةَ مُلْكِه أَنْ يَأْتِيَكُمُ التَّابُوتُ » ) * بقره : 248 بمعنى دليل است ، و در كريمه ى * ( « فَالْيَوْمَ نُنَجِّيكَ بِبَدَنِكَ لِتَكُونَ لِمَنْ خَلْفَكَ آيَةً » ) * يونس : 92 منظور از آن عبرت است و در آيهء * ( « مِنْه آياتٌ مُحْكَماتٌ هُنَّ أُمُّ الْكِتابِ » ) * آل عمران :\r\n7 مراد آيات قرآن است . در كريمه ى * ( « أَ تَبْنُونَ بِكُلِّ رِيعٍ آيَةً تَعْبَثُونَ » ) * شعراء :\r\n128 بعمارت ، آيه اطلاق شده يعنى در هر مكان بلند عمارتى به بيهوده سرى بنا ميكنيد ؟ ! ! در بارهء آيه ى شريفه چنين گفته‌اند .\r\n\r\n\r\n\r\nايّوب :\r\nاز انبياء مشهور ، نام مباركش چهار بار در قرآن كريم آمده است . ابتدا به آنچه قرآن مجيد در بارهء وى گفته نظر ميكنيم سپس سراغ كلمات ديگر ميرويم * ( « وَأَيُّوبَ إِذْ نادى رَبَّه أَنِّي مَسَّنِيَ الضُّرُّ وَأَنْتَ أَرْحَمُ الرَّاحِمِينَ فَاسْتَجَبْنا لَه فَكَشَفْنا ما بِه مِنْ ضُرٍّ وَآتَيْناه أَهْلَه وَمِثْلَهُمْ مَعَهُمْ رَحْمَةً مِنْ عِنْدِنا وَذِكْرى لِلْعابِدِينَ » ) * انبياء : 83 - 84 يعنى :\r\nايّوب وقتى پروردگارش را ندا كرد كه به من نا گوارى رسيد و تو از همه رحيمان رحيمترى ، پس اجابتش كرديم و محنتى كه داشت بر طرف نموديم و كسان و نظير كسانش را با آنها به دو داديم ، رحمتى بود از جانب ما و تذكَّرى براى بندگان عابد .\r\nاز اين دو آيه چند مطلب بدست ميايد ، يكى اينكه حضرت ايوب گرفتارى و ناگوارى داشت * ( « أَنِّي مَسَّنِيَ الضُّرُّ » ) * در مفردات گويد :\r\nضرّ ( بضمّ اول ) بمعنى بد حالى و محنت است خواه در نفس باشد يا در بدن و يا در خارج مانند كمى مال و مقام . در قاموس گفته :\r\nضرّ بفتح و ضمّ اوّل بمعنى ضرر است ، يا بفتح اوّل ( مصدر ) بمعنى\r\n","description":"","footnote":"","page_name":" 146 ","page_number":154},
  {"content":"\r\nضرر رساندن و بضمّ اوّل بمعنى ضرر است .\r\nبنا بر اين ضرّ بضمّ اوّل شامل محنت بدن و مال و غيره است .\r\nبعضى از بزرگان در تفسير آيه ى فوق فرموده : ضرّ بضمّ اوّل مخصوص به ضرر بدن است مثل مرض و لاغرى و نحوهما ، و بفتح اوّل اعمّ است . و در ذيل آيه ى 41 از سورهء ص ، ضرّ را شامل مصيبت بدن و كسان دانسته و گويد : اين همان است كه در سورهء انبياء گذشت .\r\nنا گفته نماند : اين دو كلام با هم نمىسازند .\r\nديگرى اينكه : ايّوب عليه السّلام هم از جهت بدن محنت داشت و هم از جهت كسان زيرا در بيان قبول دعايش فرموده : محنتى كه داشت بر طرف كرديم و كسانش را به دو داديم و آيات سورهء ص در بارهء محنت بدنىاش روشنتر از اين آيه است سوّم اينكه مراد از * ( « آتَيْناه أَهْلَه » ) * چيست ؟ ظاهر آيه آنست كه خداوند كسانش را بوى داده است ، روايت شده كه خداوند كسان او را زنده كرد و گفته‌اند :\r\nكسان او متفرّق شده بودند بسوى وى باز گشتند و الله العالم . ولى قرآن در زنده شدن آنها صريح نيست ، در سوره ى « ص » تفصيل قضيّه چنين است * ( « وَاذْكُرْ عَبْدَنا أَيُّوبَ إِذْ نادى رَبَّه أَنِّي مَسَّنِيَ الشَّيْطانُ بِنُصْبٍ وَعَذابٍ . ارْكُضْ بِرِجْلِكَ هذا مُغْتَسَلٌ بارِدٌ وَشَرابٌ . وَوَهَبْنا لَه أَهْلَه وَمِثْلَهُمْ مَعَهُمْ رَحْمَةً مِنَّا وَذِكْرى لأُولِي الأَلْبابِ وَخُذْ بِيَدِكَ ضِغْثاً فَاضْرِبْ بِه وَلا تَحْنَثْ إِنَّا وَجَدْناه صابِراً نِعْمَ الْعَبْدُ إِنَّه أَوَّابٌ » ) * ص : 41 - 44 يعنى : ياد كن بندهء ما ايّوب را چون پروردگارش را ندا كرد كه شيطان به من رنج و اذيّت رسانيد ، ( گفتيم ) قدم بزن با پايت و برو ، اين شستشوگاه خنك و آشاميدنى است . كسانش و نظيرشان را به دو داديم ، مرحمتى بود از جانب ما و تذكَّرى خردمندان را ، بدست خويش دستهء تركه ( يا علف خشك ) بر گير و با آن بزن و نقض عهد مكن ما او را صبور يافتيم نيكو بنده اى\r\n","description":"","footnote":"","page_name":" 147 ","page_number":155},
  {"content":"\r\nبود و بسيار توبه گر .\r\n\r\n[ نظرى بآيات فوق 
  ]\r\n* ( « وَاذْكُرْ عَبْدَنا أَيُّوبَ » ) * اين جمله مقام شامخ او را بيان مىكند و خداوند سرگذشت و بردبارى وى را بعنوان موعظه و تسليت و تقويت روحى حضرت رسول صلَّى الله عليه و آله نقل مينمايد .\r\n* ( « أَنِّي مَسَّنِيَ الشَّيْطانُ بِنُصْبٍ وَعَذابٍ » ) * نصب بمعنى رنج است ، گويند مراد از اين جمله همان است كه در روايات آمده ، شيطان از خدا اجازه خواست تا مال و اولاد او را از بين ببرد و بدنش را بيمار كند . ولى احتمال دارد كه مراد وسوسه ها و خيالهاى شيطانى باشد كه در ايّام محنت در سينه اش پيدا ميشده نظير آيه ى * ( « إِذا مَسَّهُمْ طائِفٌ مِنَ الشَّيْطانِ تَذَكَّرُوا » ) * اعراف : 201 در مناجات دوّم از مناجات خمسة - عشر هست : الهى اشكو اليك . . .\r\nشيطانا يغوينى قد ملاء بالوسواس صدرى » اين احتمال نزديك بيقين است .\r\n* ( « ارْكُضْ بِرِجْلِكَ هذا مُغْتَسَلٌ بارِدٌ وَشَرابٌ » ) * گفته‌اند : يعنى پايت را به زمين بكوب و چنين كرد و چشمه‌اى از زير پايش جوشيد .\r\nركض بمعنى تند رفتن و فرار است مثل * ( « فَلَمَّا أَحَسُّوا بَأْسَنا إِذا هُمْ مِنْها يَرْكُضُونَ » ) * انبياء : 12 يعنى چون عذاب ما را احساس كردند آنگاه از شهر فرار ميكردند . از آيه ى * ( « ارْكُضْ بِرِجْلِكَ » ) * بدست ميايد كه ايّوب قدرت پا شدن و قدم زدن و رفتن نداشته ، خدا اراده فرموده كه صحّت بيابد لذا فرموده : تند برو و يا محكم قدم بزن بنا بر آنكه ركض بمعنى محكم قدم زدن هم باشد .\r\n* ( « هذا مُغْتَسَلٌ بارِدٌ وَشَرابٌ » ) * از اين جمله فهميده مىشود كه در آنجا آبى بود كه از آن خورده و شستشو كرده است .\r\n* ( « خُذْ بِيَدِكَ ضِغْثاً فَاضْرِبْ بِه وَلا تَحْنَثْ » ) * ضغث بمعنى يكدسته تركه يا علف خشك يا يكدسته تركهء نرم است در روايات آمده كه در ايّام محنت زنش بىصبرى و ناراحتى كرد ايّوب قسم خورد كه بعد از شفا يافتن او\r\n","description":"","footnote":"","page_name":" 148 ","page_number":156},
  {"content":"\r\nرا در مقابل بىصبريش تأديب نمايد خدا در مقام وفا بسوگند فرمود با يكدسته تركه ى نرم يك بار بزن و نقض قسم مكن .\r\nدر پايان اين بحث ، نكات زير قابل دقّت است .\r\n1 - روايت شده : شيطان پس از اجازه ى خدا در بدن ايّوب دميد ، بدنش يكپارچه زخم شد ، در زخمها كرمها بوجود آمد چون يكى از آنها به زمين ميافتاد آن را بدرون زخم بر ميگردانيد ، بدنش گنديده شد ، مردم او را از شهر بيرون كرده و در مزبله‌اى انداختند .\r\nدر سند اين روايت مردى واقع است بنام عبد الله بن بحر ، ارباب رجال در بارهء او گفته‌اند : ضعيف است ، قولش اعتبارى ندارد ، تقريبا مىشود گفت : محال است كه خداوند يك نفر هادى و پيامبر را كه بايد مردم پيش او بيايند و استفاده كنند به اين وضع بياندازد تا ميزان صبر او را معلوم كند ، در تورات فعلى كتاب ايّوب باب دوم آمده پس شيطان از حضور خداوند بيرون رفته ، ايّوب را از كف پا تا كلَّه اش بدملهاى سخت مبتلا ساخت و او سفالى گرفت تا خود را بخراشد و در ميان خاكستر نشسته بود .\r\n2 - در كتاب قصص قرآن تأليف آقاى صدر بلاغى و در كتاب قصص قرآن تأليف محمّد احمد جاد المولى ترجمهء آقاى سيد محمد - باقر موسوى در حالات ايّوب عليه السّلام داستان شيرينى نقل شده كه در آن ، شيطان چندين بار به پيشگاه خدا ميرود و در هر نوبت رخصت گرفته مال و اولاد و سلامت بدن حضرت ايّوب را از بين ميبرد و او را بروز سياه مىنشاند .\r\nاين همان قضيّه است كه در بعضى از روايات واقع شده و نيز در تورات كتاب ايّوب باب اوّل و دوّم منقول است آقاى موسوى در پاورقى ترجمهء خود متذكر شده كه اين داستان از قرآن نيست و از كتب تفاسير است كه خيلى شباهت بنقل تورات دارد ، ولى آقاى صدر\r\n","description":"","footnote":"","page_name":" 149 ","page_number":157},
  {"content":"\r\nبلاغى اين اشاره را هم ندارد .\r\nنا گفته نماند : نقل اين گونه حكايات در كتابيكه نام آن را قصص قرآن گذاشته‌ايم مناسب نيست زيرا اينها قصص قرآن نيستند و اثبات آنها خيلى مشكل است .\r\n3 - در خصال صدوق از امام باقر عليه السّلام نقل است كه : . . . ايّوب با همه ى محنتهايش ، بوى او بد نشد ، صورتش ناپسند نگرديد ، چرك و خونى از بدنش بيرون نيامد ، كسى بهنگام ديدن او از وى متنفّر نگرديد و وحشت ننمود ، و در هيچ جاى بدنش كرم توليد نگرديد الخ ( بحار ج 12 ص 348 طبع جديد ) مجلسى عليه الرحمه بعد از نقل اين حديث فرموده : اين خبر بمذهب اهل كلام از اماميّه اوفق است كه گفته‌اند پيامبران از تنفّر آور بودن منزّه‌اند . آنگاه از سيّد مرتضى علم الهدى نقل مىكند كه گفته :\r\nمرضهائيكه انسان از ديدن آنها تنفّر مىكند هيچ يك در انبياء نبايد باشد . 4 - ايّوب بطور حتم از فرزندان حضرت ابراهيم عليه السّلام است زيرا در قرآن ميخوانيم * ( « وَمِنْ ذُرِّيَّتِه داوُدَ وَسُلَيْمانَ وَأَيُّوبَ وَيُوسُفَ وَمُوسى وَهارُونَ » ) * انعام : 84 و از اينكه در رديف انبياء بنى اسرائيل آمده ميتوان گفت كه از بنى اسرائيل است ولى يقين نيست ، احتمال دارد كه از فرزندان اسمعيل پسر ابراهيم باشد .\r\n5 - اين پيامبر عظيم در پيشگاه خدا داراى مقام والائى است ، خداوند در سوره انعام او را از جملهء انبياء از فرزندان ابراهيم شمرده و فرموده از نيكو كاران و صلحاء است انعام : 84 - 85 و در سورهء ص صبر او را پسنديده و او را بندهء نيكو خوانده است * ( « إِنَّا وَجَدْناه صابِراً نِعْمَ الْعَبْدُ إِنَّه أَوَّابٌ » ) * ص :\r\n44 .\r\n6 - آنچه قرآن در بارهء اين پيامبر بزرگوار گفته كاملا طبيعى و دلچسب است و از كلمات ضدّ و نقيض و مضطرب و گيج كننده مبرّا\r\n","description":"","footnote":"","page_name":" 150 ","page_number":158},
  {"content":"\r\nمىباشد و الحمد لله .\r\n\r\n\r\n\r\nايْد :\r\nنيرو . قوّه . * ( « وَاذْكُرْ عَبْدَنا داوُدَ ذَا الأَيْدِ » ) * ص : 17 ياد كن بندهء ما داود را كه نيرومند بود ، در الميزان فرموده : نيرومند بود در تسبيح خدا و در حكومت و در علم و در جنگ كه جالوت را كشت چنان كه در سورهء بقره هست .\r\n* ( « وَالسَّماءَ بَنَيْناها بِأَيْدٍ » ) * ذاريات :\r\n47 آسمانرا از نيرو ساختيم .\r\nنا گفته نماند : كلمه ايكه بعد از فعل « بنى » با باء همراه باشد مراد از آن مصالح ساختمانى است نظير اين حديث « تِلْكَ غُرَفٌ بَناها الله بِالدُّرّ وَالْياقُوت » ( تفسير برهان ذيل آيهء 30 از سورهء زمر ) و نظير اين جمله كه يكى از خلفا در حين ورود بشام و ديدن كاخ معاويه گفت :\r\n« ما علمت انّ احدا بنى بالآجر الَّا فرعون » كشّاف ج 2 ص 477 .\r\nدر اين دو جمله ملاحظه مىشود كه « بالدّر - بالآجر » بعد از فعل « بنى » آمده و با باءاند و مراد از آنها مصالح ساختمانى است يعنى آن بنا با درّ و آجر ساخته شده است ، در آيهء فوق نيز چون « بايد » بعد از فعل « بنى » آمده و با باء است ميتوان گفت كه : خدا آسمانرا از نيرو ساخته است و مصالح و مادّهء اوليّه ى آن نيرو است ، نيرو پس از تكاثف به صورت مادّه در ميايد ، دانشمندان ثابت كرده‌اند كه : مادّه جز نيروى منبسط نيست و هر دو با هم خويشاوند هستند . و اين از حقائق قرآن مجيد است .\r\n* ( « وَأَيَّدَه بِجُنُودٍ لَمْ تَرَوْها » ) * توبه :\r\n40 او را بلشگريانى كه نديديد نيرومند كرد . در قاموس آمده « آد يئيد ايدا : اشتدّ و قوى » .\r\n\r\n\r\n\r\nايك :\r\nجنگل . بيشه . نى زار .\r\nاهل لغت آن را به درختان بسيار و پيچيده معنى كرده‌اند مثلا در قاموس آمده « الشجر الملتفّ الكثير » اين معنى با جنگل ميسازد كه به آن در لغت غابه و اجمه گويند و ايضا آن را غيضه معنى كرده‌اند ، و آن باتلاقى باشد كه آبش فرو رفته و در آن درخت روئيده است ، و اين با بيشه و نىزار\r\n","description":"","footnote":"","page_name":" 151 ","page_number":159},
  {"content":"\r\nجور ميايد .\r\nبهر حال مراد از اصحاب ايكه در قرآن مجيد قوم حضرت شعيب است * ( « كَذَّبَ أَصْحابُ الأَيْكَةِ الْمُرْسَلِينَ . إِذْ قالَ لَهُمْ شُعَيْبٌ أَ لا تَتَّقُونَ إِنِّي لَكُمْ رَسُولٌ أَمِينٌ » ) * شعراء :\r\n176 - 178 گفته‌اند آن محلَّى بود در نزديكى مدين كه شعيب براى آنها نيز مبعوث شده بود . و نيز گفته‌اند كه ايكه نام شهرى بود . اين كلمه چهار بار در قرآن آمده است . ايكه را نميشود با مدين يكى دانست كه در بارهء مدين آمده * ( « وَإِلى مَدْيَنَ أَخاهُمْ شُعَيْباً » ) * هود : 84 از اين مىفهميم كه شعيب از اهل مدين بود ولى در بارهء ايكه « اخاهم » نيامده است .\r\nدر سورهء حجر و شعراء و غيره روشن مىشود : اصحاب ايكه نيز در اثر طغيان هلاك شده‌اند . در جوامع - الجامع فرموده : در حديث است شعيب باهل مدين و ايكه هر دو مبعوث شده بود .\r\n\r\n\r\n\r\nايِّم :\r\nايِّم ( با تشديد ) زن بى شوهر جمع آن در قرآن ايامى است گاهى بمرد مجرّد نيز ايِّم گويند ( مفردات ) در قاموس گويد : ايّم زنى بىشوهر است خواه دوشيزه باشد يا شوهر رفته و نيز مرديكه زن ندارد . در آيهء * ( « وَأَنْكِحُوا الأَيامى مِنْكُمْ » ) * نور : 32 زنان بىشوهر و مردان بىزن هر دو مرادند ، يعنى زنان بىشوهر و مردان مجرّد را جفت دهيد .\r\n\r\n\r\n\r\nالآن :\r\nاكنون . حالا . الآن اسم وقتى است كه در آن هستى * ( « قالُوا الآنَ جِئْتَ بِالْحَقِّ » ) * بقره :\r\n71 گفتند اكنون حق را آوردى ! * ( « آلآنَ وَقَدْ عَصَيْتَ قَبْلُ » ) * يونس : 91 همزهء استفهام به آن داخل شده يعنى آيا اكنون ايمان مياورى حال آنكه در پيش عصيان كرده‌اى ؟\r\nراغب گويد : الف و لام آن براى تعريف و لازم كلمه است و از سيبويه نقل مىكند كه گفته : الآن آنك يعنى : حالا وقت تو است .\r\n\r\n\r\n\r\nايّان :\r\nكى . كدام وقت .\r\nو آن سئوال است از زمان آينده و نزديك و بمعنى متى است * ( « وَما يَشْعُرُونَ ) *\r\n","description":"","footnote":"","page_name":" 152 ","page_number":160},
  {"content":"\r\n* ( أَيَّانَ يُبْعَثُونَ » ) * نحل : 21 نميدانند كدام وقت بر انگيخته ميشوند * ( « يَسْئَلُونَ أَيَّانَ يَوْمُ الدِّينِ » ) * قيامت : 6 ، مىپرسد روز قيامت كى است .\r\n\r\n\r\n\r\nاين :\r\nكجا . ظرفى كه با آن از مكان شيئى سئوال مىشود چنان كه با « متى » از زمان آن * ( « يَقُولُ الإِنْسانُ يَوْمَئِذٍ أَيْنَ الْمَفَرُّ » ) * قيامت : 10 ، انسان در آن روز گويد : فرارگاه كجاست ؟\r\n\r\n\r\n\r\nاينما :\r\nهمان اين است كه « ما » به آن ملحق شده و متضمّن معناى شرط است ، و به دو فعل جزم ميدهد مثل * ( « أَيْنَ ما تَكُونُوا يَأْتِ بِكُمُ الله جَمِيعاً » ) * بقره : 148 هر كجا باشيد ، خدا همه ى شما را مياورد .\r\n\r\n\r\n\r\nاىّ :\r\nحرف استفهام و استخبار است مثل * ( « فَأَيُّ الْفَرِيقَيْنِ أَحَقُّ بِالأَمْنِ » ) * انعام : 81 ، پس كدام يك از دو فريق بايمنى سزاوارتر است . و « ايّها » در * ( « يا أَيُّهَا الَّذِينَ آمَنُوا » ) * همان اىّ است كه حرف ندا و هاء تنبيه به آن اضافه شده است .\r\n\r\n\r\n\r\nايّا :\r\nضمير منفصل منصوب است ، ضمائر نصب براى روشن شدن مرجع ضمير به آن داخل ميشوند مثل * ( « نَرْزُقُهُمْ وَإِيَّاكُمْ » ) * و مثل * ( « وَقَضى رَبُّكَ أَلَّا تَعْبُدُوا إِلَّا إِيَّاه » ) * و مثل * ( « إِيَّاكَ نَعْبُدُ وَإِيَّاكَ نَسْتَعِينُ » ) * در مفردات گويد : آن لفظى است كه ضمائر نصب به آن لاحق ميشوند . و الحمد لله و هو خير ختام .\r\n","description":"","footnote":"","page_name":" 153 ","page_number":161},
  {"content":"\r\n\r\n\r\nب\r\n\r\n\r\nباء :\r\nحرف دوم از الفباى عربى و فارسى و حرف جرّ است ، اهل لغت از براى آن چهارده معنى گفته‌اند . در اينجا بعضى از آنها كه مناسب اين كتاب است نقل مىشود .\r\n1 - تعديه . مثل * ( « وَإِذا مَرُّوا بِاللَّغْوِ مَرُّوا كِراماً » ) * فرقان : 72 * ( « وَلَوْ شاءَ الله لَذَهَبَ بِسَمْعِهِمْ وَأَبْصارِهِمْ » ) * بقره : 20 * ( « مَنْ جاءَ بِالْحَسَنَةِ فَلَه عَشْرُ أَمْثالِها » ) * انعام : 160 در اين آيات و امثال آنها چنان كه مىبينيم « باءِ » براى تعديهء فعل آمده است .\r\nممكن است بعضىها در آياتى نظير * ( « وَلَقَدْ جاءَكُمْ مُوسى بِالْبَيِّناتِ » ) * بقره : 92 و غيره ، « باء » را بمعنى مع و مصاحبت بگيرند يعنى : موسى با بيّنات آمد ! ولى معناى تعديه بهتر و دلچسب است . يعنى : موسى بيّنات را آورد .\r\n2 - تأكيد و آن را زائده گويند :\r\nظاهرا زائد بمعنى بىفائده نيست بلكه از اين جهت كه در تغيير معنى كلام مثل تعديه و غيره نيست ، آن را زائد گفته‌اند و گر نه مطلب را تأكيد مىكند و بىفائده نيست . در كلماتيكه بعد از مادّهء « كفى » واقعاند « باء » را زائد گفته‌اند مثل * ( « وَكَفى بِالله حَسِيباً » ) * نساء : 6 * ( « وَكَفى بِالله وَلِيًّا وَكَفى بِالله نَصِيراً » ) * نساء : 45 * ( « كَفى بِنَفْسِكَ الْيَوْمَ عَلَيْكَ حَسِيباً » ) * اسراء :\r\n14 در بيست هفت محلّ از قرآن كه فعل كفى به صورت ماضى آمده ، ما بعد همه باء است جز آيهء * ( « وَكَفَى الله الْمُؤْمِنِينَ الْقِتالَ » ) * احزاب : 25 .\r\nدر صحاح و اقرب الموارد و مجمع البيان « باء » را بعد از كفى\r\n","description":"","footnote":"","page_name":" 154 ","page_number":162},
  {"content":"\r\nزائد گفته‌اند . بيضاوى ذيل آيهء 45 سورهء نساء گويد : باء براى تأكيد اتصال بفاعل كفى اضافه مىشود .\r\nولى از انصاف نبايد گذشت اگر باء در اين گونه موارد زائد مىبود لازم بود كه در * ( « كَفَى الله الْمُؤْمِنِينَ الْقِتالَ » ) * نيز جايز باشد كه بگوئيم :\r\n« كَفى بِالله الْمُؤْمِنينَ الْقِتال » و اين جايز نيست و معنى درست در نميايد ما در اينجا قول راغب و زجّاج را اختيار ميكنيم كه گفته‌اند : كفى در مواردى كه بعد از آن باء آمده به معناى « اكتف » است * ( « كَفى بِالله شَهِيداً » ) * يعنى كفايت كن و بس كن به خدا در گواهى * ( « اقْرَأْ كِتابَكَ كَفى بِنَفْسِكَ الْيَوْمَ عَلَيْكَ حَسِيباً » ) * بخوان كتاب خود را و بس كن بنفس خود در حسابگرى بر خود . در اين صورت باء براى تعديه است و اتفاقا معناى آيات كاملا درست و دلچسب در ميايد .\r\nوانگهى باء در صورتى بعد از « كفى » ميايد كه ما بعد آن منصوبى در معناى حال باشد ( مثل حسيبا ، شهيدا ، وليّا ، نصيرا در آيات گذشته ) چنان كه راغب گفته است پس صحيح اين است كه كفى در اين گونه موارد در جاى « اكتف » است چنان كه فعل تعجّب « احسن بزيد » در جاى « ما احسن » واقع است و معنايش اين است : اكتف با لله شهيداً .\r\nطبرسى در ذيل آيهء 45 از سورهء نساء فرموده : در بارهء دخول باء بلفظ الله دو قول است يكى تأكيد اتصال ، دوّمى بقول زجّاج : * ( « كَفى بِالله وَلِيًّا » ) * در معنى اكتفوا با لله است يعنى بس كنيد به خدا در ولايت . پس اينكه گفته‌اند : باء در فاعل زائد آيد مثل كفى با لله كه با لله فاعل كفى و باء در آن زائد است صحّت ندارد ، باء در اين گونه موارد زائد نيست بلكه براى تعديه است .\r\nو نيز گفته‌اند باء در مفعول زائد ميايد مثل * ( « لا تُلْقُوا بِأَيْدِيكُمْ إِلَى التَّهْلُكَةِ » ) * بقره : 195 * ( « بِأَيْدِيكُمْ » ) * را مفعول * ( « لا تُلْقُوا » ) * و باء آن را زائد گفته‌اند چنان كه اقرب الموارد و طبرسى و\r\n","description":"","footnote":"","page_name":" 155 ","page_number":163},
  {"content":"\r\nبيضاوى تصريح كرده‌اند .\r\nراغب گويد : صحيح آنست كه معناى آيهء « لا تُلْقُوا انْفُسَكُمْ بِأَيْديكُمْ الَى التَّهْلُكَةِ » باشد مفعول حذف شده به جهت دلالت بر عموم ، زيرا نه هلاكت خويشتن جايز است و نه ديگران و اگر « انفسكم » ذكر ميشد دلالت بر عموم نميكرد . طبرسى اين قول را از ديگران نقل كرده و گويد :\r\nگفته‌اند آيه در معنى « لا تُهْلِكُوا انْفُسَكُمْ بِأَيْديكُمْ » است و دخول باء براى دلالت به اين معنى مىباشد .\r\nاين سخن كاملا صحيح است و باء زائد نيست نظير * ( « فَأَهْلَكْناهُمْ بِذُنُوبِهِمْ » ) * انعام : 6 باء در اينجا بمعنى سبب و علَّت است همچنين در آيهء ما نحن فيه يعنى بسبب كارهائى كه با دست خود انجام ميدهيد خودتان را بمهلكه نياندازيد .\r\n* ( « وَشَجَرَةً تَخْرُجُ مِنْ طُورِ سَيْناءَ تَنْبُتُ بِالدُّهْنِ وَصِبْغٍ لِلآكِلِينَ » ) * مؤمنون 20 كلمهء * ( « تَنْبُتُ » ) * را هم از باب نصر ينصروهم از باب افعال خوانده - اند در صورت اوّل باء در * ( « بِالدُّهْنِ » ) * بمعنى مع و مصاحبت است يعنى ميوه و ثمرهء آن با روغن ميرويد و شايد براى تعديه باشد . و در صورت دوّم براى تعديه است يعنى : روغن را ميروياند بنا بر آنكه فعل را لازم بگيريم چنان كه در « انبت البقل » بقل را فاعل « انبت » و آن را لازم گفته‌اند .\r\nو در هر دو صورت باء زائد نيست مراد از درخت طور سيناء ، درخت زيتون و مراد از صبغ خورش طعام است چون روغن زيتون را هم در روغن مالى بدن مصرف ميكنند و هم در خورش و « شجرة » عطف بآيهء سابق است و حاصل معناى آيه اين است : و بوجود آورد براى شما درختى را كه در طور سيناء است و ميوه اش با روغن و خورش خورندگان ميرويد .\r\n3 - مع ( مصاحبت ) * ( « قِيلَ يا نُوحُ اهْبِطْ بِسَلامٍ مِنَّا وَبَرَكاتٍ » ) * هود : 48 * ( « ادْخُلُوها بِسَلامٍ آمِنِينَ » ) * حجر : 46 اى نوح با سلام و بركات پياده شو ، بسلامت داخل بهشت شويد .\r\n4 - ظرفيّت * ( « إِلَّا آلَ لُوطٍ نَجَّيْناهُمْ ) *\r\n","description":"","footnote":"","page_name":" 156 ","page_number":164},
  {"content":"\r\n* ( بِسَحَرٍ » ) * قمر : 34 مگر آل لوط كه وقت سحر نجاتشان داديم .\r\n* ( « عَيْناً يَشْرَبُ بِها عِبادُ الله يُفَجِّرُونَها تَفْجِيراً » ) * انسان : 6 ، بعضىها باء را در « بها » بمعنى « من » گفته‌اند يعنى « يشرب منها عباد الله » . طبرسى « بها » را مفعول « يشرب » و باءِ را زائد گرفته و از فرّاء نقل كرده « شربها و شرب بها » در معنى يكى است .\r\nنا گفته نماند نظير اين آيه در سورهء ديگر آمده ما ابتدا هر دو را نقل ميكنيم بعد نظر خود را اظهار ميداريم * ( « إِنَّ الأَبْرارَ يَشْرَبُونَ مِنْ كَأْسٍ كانَ مِزاجُها كافُوراً عَيْناً يَشْرَبُ بِها عِبادُ الله يُفَجِّرُونَها تَفْجِيراً » ) * انسان :\r\n5 و 6 .\r\n* ( « إِنَّ الأَبْرارَ لَفِي نَعِيمٍ ) * . . .\r\n* ( يُسْقَوْنَ مِنْ رَحِيقٍ مَخْتُومٍ خِتامُه مِسْكٌ ) * . . .\r\n* ( وَمِزاجُه مِنْ تَسْنِيمٍ عَيْناً يَشْرَبُ بِهَا الْمُقَرَّبُونَ » ) * مطففين : 22 - 28 .\r\nدر آيات اوّل « عينا » راجع به « كافور » است يعنى آن كافور از چشمه ايست كه بندگان خدا مياشامند ، پس ابرار ( اصحاب يمين ) از شرابى مياشامند كه آميخته بكافور است ولى عباد الله ( مقرّبين ) از خود آن چشمه كه مقدارى از آن به شراب ابرار آميخته است ، مينوشند در آيات دوّم « عينا » راجع به « تسنيم » است اگر آن مثل كافور نوشيدنى باشد ، معنى همان است كه در آيات اوّل گفته شد و اگر نام چشمه باشد در اين صورت « عينا » بيان آنست يعنى تسنيم چشمه ايست كه مقرّبون مينوشند . در اين آيات نيز مال ابرار شرابى است آميخته به شراب چشمه - ايكه مخصوص مقرّبين مىباشد ، و مقرّبين در آيات دوّم همان « عباد الله » اند كه در آيات اوّل واقعاند و ابرار در هر دو يكىاند . با مراجعه بسورهء واقعه كه اهل قيامت را بسه دسته سابقون ، اصحاب يمين ، و اصحاب شمال تقسيم كرده ميدانيم كه مراد از « ابرار » اصحاب يمين و از عباد الله و مقرّبين همان سابقوناند و شراب ابرار آميخته از چشمه اى\r\n","description":"","footnote":"","page_name":" 157 ","page_number":165},
  {"content":"\r\nاست كه بمقرّبين اختصاص دارد .\r\nدر هر دو آيه « بها » براى تعديه است زيرا از فرّاء نقل شد كه فعل :\r\nشرب هم بنفسه و هم با باء متعدى مىشود در نهج البلاغه آمده « قد ذاقوا حلاوة معرفته و شربوا بالكأس الرّوية من محبّته » خطبهء 81 و نيز آمده « و تركوا صافيا و شربوا آجنا » خطبهء : 142 .\r\nچنان كه ملاحظه مىشود : شرب بنفسه و با باء هر دو آمده است در بارهء حرف باء مطالب ديگرى نيز هست طالبين بكتب ادب مراجعه كنند .\r\n\r\n\r\n\r\nبابِل :\r\nمملكتى بود در محل كنونى مملكت عراق ، مركز آن نيز نامش بابل بود ، گويند آن در كنار فرات و در محلّ فعلى شهر حلَّه بوده است ، در قرآن مجيد فقط يك بار آمده است * ( « وَما أُنْزِلَ عَلَى الْمَلَكَيْنِ بِبابِلَ هارُوتَ وَمارُوتَ » ) * بقره : 102 .\r\n\r\n\r\n\r\nبئر :\r\nچاه . * ( « وَبِئْرٍ مُعَطَّلَةٍ وَقَصْرٍ مَشِيدٍ » ) * حجّ : 45 و چاه معطَّل كه آب بر ، ندارد و كاخ گچ كارى شده ، در نهايه آمده : گويند بئر چاه كهنه و قديمى است كه حفر كننده و مالك آن معلوم نيست . . .\r\nاين نقل با كلمهء معطَّله خيلى مناسب است .\r\n\r\n\r\n\r\nبأس :\r\nسختى . ناپسند . بؤس و بأساء نيز همان معنى را دارد ( مفردات ) ايضا بمعنى عذاب ، خوف ، قدرت ، و سختى جنگ آمده است ( اقرب الموارد ) نا گفته نماند : جامع تمام معانى همان سختى و ناپسند است . عذاب ، جنگ ، خوف همه از مصاديق سختى و نا پسنداند * ( « وَالله أَشَدُّ بَأْساً وَأَشَدُّ تَنْكِيلًا » ) * نساء : 84 در اين آيه به نظر ميايد كه مراد از بأس سختى و صلابت باشد يعنى خدا از حيث صلابت و عقوبت سختتر است * ( « فَلَوْ لا إِذْ جاءَهُمْ بَأْسُنا تَضَرَّعُوا » ) * انعام : 43 مراد از بأس در آيه قهرا عذاب است و آن از افراد سختى است كه معناى اصلى كلمه است * ( « وَالصَّابِرِينَ فِي الْبَأْساءِ وَ ) *\r\n","description":"","footnote":"","page_name":" 158 ","page_number":166},
  {"content":"\r\n* ( الضَّرَّاءِ وَحِينَ الْبَأْسِ » ) * بقره : 177 بأس را در آيه ، شدت جنگ و جنگ معنى كرده‌اند و با اصل معنى كاملا درست است .\r\n\r\nبائس\r\nدر آيه ى * ( « وَأَطْعِمُوا الْبائِسَ الْفَقِيرَ » ) * حجّ : 28 كسى است كه به او سختى رسيده است بنا بر اين ، فقير صفت بائس است ، زيرا ممكن است بائس غير فقير باشد\r\n\r\nبئيس\r\n* ( « بِعَذابٍ بَئِيسٍ » ) * اعراف : 165 يعنى عذاب شديد .\r\n\r\n\r\n\r\nبَأساءِ :\r\nبمعنى سختى است چنان كه از مفردات نقل شده در قاموس آن را داهيه ( واقعهء هولناك ) معنى كرده است ، هر چه هست ، آن بمعنى سختى شديد است * ( « وَالصَّابِرِينَ فِي الْبَأْساءِ وَالضَّرَّاءِ وَحِينَ الْبَأْسِ » ) * بقره : 177 ، يعنى و صبر كنندگان در سختى و ضرر شديد و در موقع جنگ .\r\nبيضاوى از ازهرى نقل مىكند : بأساء در سختيهائى گفته مىشود كه خارج از بدن باشد مثل سختى در اموال و غيره و ضرّآء سختى است كه به بدن رسد مثل مرض و زخم و غيره . صاحب الميزان ذيل آيهء 214 از سورهء بقره ، نيز چنين گفته است . ولى در قاموس گويد :\r\nضرّآء زمينگيرى و سختى و نقص در اموال و نفوس است . كلمهء بأساء چهار بار در قرآن مجيد آمده و پيوسته معادل ضرّآء واقع شده است ، به نظر ميايد كه قول ازهرى صحيحتر است . تا ميان آن دو فرق باشد .\r\n\r\n\r\n\r\nبِئسَ :\r\nفعل ذمّ است و در تمام ذمّها به كار ميرود چنان كه نعم در تمام مدحها ( مفردات ) اصل آن از بؤس بمعنى ناپسند است ( اقرب ) * ( « فَحَسْبُه جَهَنَّمُ وَلَبِئْسَ الْمِهادُ » ) * بقره : 206 جهنّم براى او كافى است و بد جايگاهى است .\r\nگاهى بعد از بئس ماء نكره ميايد كه بمعنى شيئى و الَّذى است . و فاعل بئس را تفسير مىكند مثل * ( « بِئْسَما يَأْمُرُكُمْ بِه إِيمانُكُمْ » ) * بقره ، 93 بد است آنچه ايمانتان بدان امر مىكند .\r\n\r\n\r\n\r\nبَتر :\r\nبريدن ( قطع ) ابتر :\r\n","description":"","footnote":"","page_name":" 159 ","page_number":167},
  {"content":"\r\nحيوانى كه دمش بريده شده و كسى كه فرزند ندارد ( قاموس ) راغب گويد :\r\nبتر در بريدن دم به كار رفته ، فرزند نداشتن و ذكر خير نداشتن معناى ثانوى آن است گويند : فلانى ابتر است يعنى فرزند ندارد و يا ذكر خير ندارد . * ( « إِنَّ شانِئَكَ هُوَ الأَبْتَرُ » ) * كوثر : 3 يعنى دشمن تو همو بى - دنباله است .\r\nگويند : چون عبد الله فرزند حضرت رسول صلَّى الله عليه و آله كه از حضرت خديجه بود از دنيا رفت ، كفّار گفتند او ابتر است . و گويند : كفّار گفتند چون محمّد از دنيا رفت دين و آئيناش نيز از بين ميرود و اثرى از آن نمىماند ، لذا آيهء فوق نازل شد . ناگفته نماند : قول دوّم قريب بتحقيق است و مىشود گفت كه :\r\nاين سوره جواب هر دو قول است و خبر ميدهد كه نام مبارك و ذكر خير و فرزندان و پيروان دين آنحضرت روز افزون و هميشگى خواهند بود .\r\nبقيهء كلام در « كوثر » ديده شود .\r\n\r\n\r\n\r\nبَتك :\r\nقطع . * ( « فَلَيُبَتِّكُنَّ آذانَ الأَنْعامِ » ) * نساء : 119 حتما و بطور يقين گوشهاى چهارپايان را مىبرند راغب گويد : بتك در معنى قريب به بتّ است ولى بتك در قطع اعضاء و بتّ در قطع ريسمان و چيز متّصل به كار ميرود در اقرب آمده : « بتكه بتكا : قطعه » .\r\nبيضاوى بتك را در آيه ، شكافتن گفته است و گويد : مراد شكافتن گوش بعضى از چهار پايان است كه اعراب گوش آنها را شكافته و ذبح و سوار شدن و بار كردن آنها را تحريم مينمودند . قول بيضاوى صحيحتر به نظر ميايد ، بنا بر اين ، بهتر است بتك را شكافتن معنى كنيم نه بريدن .\r\n\r\n\r\n\r\nبَتل :\r\nبريدن . اخلاص . * ( « وَاذْكُرِ اسْمَ رَبِّكَ وَتَبَتَّلْ إِلَيْه تَبْتِيلًا » ) * مزمّل :\r\n8 نام پروردگارت را ياد كن و بسوى او اخلاص كن اخلاص كامل ، منظور بريدن از هواى نفس و خود را به خدا مخصوص كردن است ، گويند :\r\nفلانى از همه بريده و بفلانى پيوسته است ، در نهايه و مفردات هست\r\n","description":"","footnote":"","page_name":" 160 ","page_number":168},
  {"content":"\r\nكه رسول خدا صلَّى الله عليه و آله و سلَّم فرمود « لا رهبانيّة و لا تبتّل فى الاسلام » يعنى : در اسلام رهبانيت و بريدن از نكاح نيست .\r\nدر قاموس گويد : بتول صفت فاطمه عليه السّلام سيدهء زنان جهان است ، زيرا از زنان زمان خود و زنان امّت ، در فضل و دين و حسب بريده و ممتاز بود .\r\n\r\n\r\n\r\nبَثّ :\r\nپراكندن . منتشر كردن * ( « فَأَحْيا بِه الأَرْضَ بَعْدَ مَوْتِها وَبَثَّ فِيها مِنْ كُلِّ دَابَّةٍ » ) * بقره : 164 يعنى بوسيلهء باران زمين را پس از مرده شدن زنده كرد و در آن تمام جنبندگان را پراكند .\r\nبه نظر راغب : اصل بثّ ، جدا كردن و بلند كردن است مانند پراكندن باد خاك را . مخفى نماند : از آيهء * ( « وَمِنْ آياتِه خَلْقُ السَّماواتِ وَالأَرْضِ وَما بَثَّ فِيهِما مِنْ دابَّةٍ » ) * شورى :\r\n29 بدست ميايد كه در كرات ديگر موجود زنده هست ، زيرا ضمير « فيهما » به سموات و ارض بر ميگردد رجوع شود به « سماء » .\r\n* ( « إِنَّما أَشْكُوا بَثِّي وَحُزْنِي إِلَى - الله » ) * يوسف : 86 ، مراد از بثّ اندوهى است كه شخص قادر بكتمان آن نيست و آن را آشكار مىكند ، لذا بايد مراد از حزن غصّهء مخفى باشد .\r\n* ( « وَزَرابِيُّ مَبْثُوثَةٌ » ) * غاشيه : 16 يعنى فرشهاى گسترده . ناگفته نماند معنى جامع همان منتشر كردن است گستردن فرش نيز يكنوع منتشر كردن است .\r\n\r\n\r\n\r\nبَجس :\r\nشكافته شدن . شكافتن .\r\n* ( « فَانْبَجَسَتْ مِنْه اثْنَتا عَشْرَةَ عَيْناً » ) * اعراف : 160 از آن سنگ ، دوازده چشمه بشكافت . راغب گويد : بجس اكثرا در چيزى كه از محلَّى تنگ بيرون آيد ، به كار ميرود و انفجار از آن اعمّ است . بجس لازم و متعدى هر دو آمده است . در اقرب الموارد گفته « بجس الماء : فجره - بجس الماء : انفجر » .\r\n\r\n\r\n\r\nبحث :\r\nكاويدن . جستجو كردن * ( « فَبَعَثَ الله غُراباً يَبْحَثُ فِي الأَرْضِ » ) * مائده : 31 ، سورهء توبه را سورهء بحوث گويند زيرا كه شامل كاويدن و تفتيش\r\n","description":"","footnote":"","page_name":" 161 ","page_number":169},
  {"content":"\r\nاز اسرار منافقين است ( نهايه ) در اقرب هست : « بحث فى التّراب : حفرها » و در مجمع فرموده : اصل بحث جستجو كردن چيزى است در خاك . « اصل البحث : طلب الشّيء فى التّراب » .\r\n\r\n\r\n\r\nبَحر :\r\nدريا . آب وسيع * ( « وَجاوَزْنا بِبَنِي إِسْرائِيلَ الْبَحْرَ » ) * اعراف : 138 بنى اسرائيل را از دريا عبور داديم در قاموس گويد : « البحر : الماء الكثير » راغب گويد : آن در اصل هر محل وسيعى است كه شامل آب زياد باشد ، و باعتبار سعه در معانى ديگر نيز به كار رفته است مثلا باسب تندرو باعتبار سعهء سيرش گويند :\r\nفرس بحر : نقل است كه حضرت رسول صلَّى الله عليه و آله باسبى سوار شد و فرمود « وجدته بحرا » و به آنكه معلوماتش وسيع است گويند : بحر و متبحر و بشتريكه گوش آن را ميشكافتند به جهت سعه ى شكاف ميگفتند : بحيرة .\r\nزمخشرى در فائق نقل كرده :\r\nسعد بن عباده در بارهء عبد الله ابن ابىّ به حضرت رسول ( ص ) گفت : « . . . جاء الله بالحقّ و لقد اصطلح اهل البحرة على ان يعصبوه بالعصابة » يعنى خدا حقّ را آورد در حالى كه اهل مدينه توافق كرده بودند عمامه ى ( تاج ) حكومت را بسر او ببندند . در اين سخن مراد از بحر ، مدينه است در نهايه بجاى بحر ، بحيرة آمده است و نيز در نهايه گويد : عرب شهرها و دهات را بحار گويند .\r\nلازم است در اينجا چند آيه را بررسى كنيم :\r\n1 - * ( « ما جَعَلَ الله مِنْ بَحِيرَةٍ وَلا سائِبَةٍ » ) * مائده : 103 ، مراد از بحيرة شتريست كه گوش آن را وسيعا ميشكافتند . در مجمع البيان از زجّاج نقل شده : چون ناقه‌اى پنج بار ميزائيد و بچّه ى پنجمى نر ميبود ، گوش آن ناقه را ميشكافتند ديگر به آن سوار نميشدند و ذبح نميكردند و در چراگاه و آبشخور مزاحم آن نميشدند و اگر درمانده‌اى آن را ميديد سوار نميشد . سائبه شتريست كه نذر ميكردند در صورت آمدن مسافر و شفاى مريض آن را بسر\r\n","description":"","footnote":"","page_name":" 162 ","page_number":170},
  {"content":"\r\nخود رها كنند . در تفسير اين دو كلمه ، اقوال ديگرى نيز هست .\r\n2 - * ( « ظَهَرَ الْفَسادُ فِي الْبَرِّ وَالْبَحْرِ بِما كَسَبَتْ أَيْدِي النَّاسِ » ) * روم : 41 ، ظاهر آيه ، چنان كه در تبيان و الميزان گفته مىرساند كه مراد از برّ مطلق خشكى و از بحر درياست و ظهور فساد در آن دو عبارت است از ناامنىها ، قحطىها ، طوفانها زلزله ها ، سيلها و قتل و غارتها و امثال اينها . اعمّ از طبيعى و غير طبيعى . و از مسلَّميّات قرآن است كه همهء اينها مربوط باعمال آدمى است لذا فرموده * ( « بِما كَسَبَتْ أَيْدِي النَّاسِ » ) * .\r\nولى بسيارى از مفسّران بحر را در آيه ى فوق بمعنى شهر يا آباديهاى كنار دريا گرفته‌اند . گويند : مراد از برّ صحرا و مسكن قبائل و از بحر شهرها يا آباديهائى است كه در كنار دريا واقعاند .\r\nبه نظر ميايد : چون تصوّر ظهور فساد در دريا برايشان مشكل بوده بحر را به معناى شهر گرفته‌اند . ولى تصوّر فساد در دريا آسان است مخصوصا در اين زمان . گر چه مىشود بحر را بمعنى شهر گرفت ولى از ظهور آيه نميتوان صرف نظر نمود .\r\n3 - * ( « مَرَجَ الْبَحْرَيْنِ يَلْتَقِيانِ بَيْنَهُما بَرْزَخٌ لا يَبْغِيانِ » ) * رحمن : 19 ، مرج فعل ، فاعل آن خداست و بحرين مفعول آن است : يعنى خدا دو دريا را فرستاد مخلوط كرد كه پيوسته بهم مىپيوندند ميانشان حايلى است كه بهم تجاوز نميكنند . ( مرج بمعنى ارسال و تخليط هر دو آمده است ) دو دريا كداماند ؟ تجاوز نميكنند يعنى چه ؟ برزخ چيست ؟ .\r\nنظير اين آيه ، آيه ى : 61 از سورهء نمل است * ( « وَجَعَلَ بَيْنَ الْبَحْرَيْنِ حاجِزاً » ) * ميان دو دريا مانعى قرار داد .\r\nناگفته نماند : بسيارى از درياها در محل مخصوصى بهم مىپيوندند مثل بحر احمر و اقيانوس هند كه در باب المندب بهم متصل ميشوند و مانند اقيانوس اطلس و درياى مديترانه كه بوسيلهء تنگه ى جبل الطارق بهم\r\n","description":"","footnote":"","page_name":" 163 ","page_number":171},
  {"content":"\r\nمىپيوندند و همچون درياى سرخ و خليج عقبه ، و نيز رنگ آب درياها مختلف است بعضى لاجوردى ، بعضى مايل بسبزى ، بعضى سرخ ، بعضى سياه و بعضى زرد ، اين اختلاف بجهة املاح و مواد شيميائى است كه در آب دريا محلول است .\r\nمثلا ملاحظه مىشود رنگ يكدريا مايل بسبزى و رنگ ديگرى سياه و در محلّ التقاء هر چند طوفانها و امواج آنها را بهم مىزند باز مىبينيم رنگ مخصوص هر دو باقى است و از بين نميرود و اين در اثر موادّ شيميائى مخصوص است كه به يكديگر تجاوز نميكنند و يكى به آن ديگرى مبدّل نميشود مثل نفت و آب ، كه مخلوط نميشوند .\r\nبنا بر اين مىشود گفت : مراد از دو دريا در آيات فوق مثلا اقيانوس هند و بحر احمر است و مراد از برزخ ، اختلاف مواد و املاح اين دو درياست كه در نتيجه ، به يكديگر تجاوز نميكنند و اثر هم ديگر را از بين نميبرند . ولى اصل مطلب در آيهء بعدى خواهد آمد . طنطاوى و مراغى در تفسير خود راجع به آيه ى : 19 سورهء رحمن ، محلّ التقاء رود نيل و مديترانه را مثل زده و گويند :\r\nنه آب تلخ و شور دريا آب شيرين را شور مىكند و نه بالعكس .\r\nآقاى صدر بلاغى در فرهنگ قصص قرآن ص 46 ميگويد : يكى از محققين مينويسد : چندى پيش هيئت علمى « سرجون امرى » باتّفاق هيئت اكتشافى دانشگاه مصر . . .\r\nدريافت كه آبهاى خليج عقبه از جهت خواصّ و تركيب طبيعى و شيميائى از بقيّهء آبهاى بحر احمر تفاوت دارد . . . و بوسيله دستگاه سنجش اعماق كشف كرد كه در محلّ التقاء دو دريا سدّ و حاجزى در زير دريا وجود دارد كه ارتفاع آن از هزار متر ميگذرد و مرتفعترين قسمت آن در حدود سيصد متر با سطح دريا فاصله دارد . همچنين كشتى « باحث » در اولين سياحت خود در اقيانوس هند و بحر احمر از وجود اين حاجز اطلاع يافت و\r\n","description":"","footnote":"","page_name":" 164 ","page_number":172},
  {"content":"\r\nآزمايشهاى علمى آن هيئت كه در آن كشتى بودند ثابت كرد كه آبهاى اقيانوس هند از جهت خواص طبيعى و شيميائى با آبهاى بحر احمر متفاوت است .\r\nعلم « اقيانوگرافى » اين اختلاف را مربوط به همان حاجزى ميداند كه در نقطهء التقاء آن دو دريا وجود دارد .\r\nآنگاه آقاى بلاغى اين كشف را از معجزات قرآن مجيد شمرده و آيه ى 19 سورهء رحمن را با آن تفسير ميكنند . ولى مشكل است بگوئيم كه : اختلاف خواصّ شيميائى دو دريا در اثر وجود اين ديوار و حايل سنگى است مثلا اگر در وسط ظرفى حايلى قرار بدهيم و يك طرف آن را با آب شور و طرف ديگرش را با آب شيرين پر كنيم بطوريكه سطح آب بالاتر از حايل باشد و دو آب در بالا بهم متصل شوند در اين صورت بتدريج هم ديگر را از اثر مياندازند مخصوصا كه ظرف را حركت بدهيم ، على هذا دو دريا كه بوسيلهء امواج ، آبشان رويهم ميريزد چطور ممكن است حايل پائينى سبب اختلاف خواصّ باشد ، اگر گويند : امواج دريا هر چند بزرگ هم باشند در سطح آباند و در عمق بيست مترى از امواج خبرى نيست .\r\nگوئيم : در اين صورت لا اقل در سطح آب اثر يكديگر را از بين مىبرند . و محلَّى بجمله ى * ( « لا يَبْغِيانِ » ) * نميماند ، پس ناچار بايد گفت كه اختلاف و عدم تجاوز آبها ، در اثر اختلاف املاح معدنى و موادّ شيميائى است .\r\nناگفته نماند در دو آيهء فوق ، شورى و شيرينى دو دريا مطرح نيست و فقط وجود حايل و عدم تجاوز در ميان است و آيه ى اوّلى در بيان مطلب روشنتر از دوّمى است .\r\n4 - * ( « وَهُوَ الَّذِي مَرَجَ الْبَحْرَيْنِ هذا عَذْبٌ فُراتٌ وَهذا مِلْحٌ أُجاجٌ وَجَعَلَ بَيْنَهُما بَرْزَخاً وَحِجْراً مَحْجُوراً » ) * فرقان : 53 ، در اين آيه ، رودخانه ى\r\n","description":"","footnote":"","page_name":" 165 ","page_number":173},
  {"content":"\r\nبزرگ به جهت وسعت و كثرت آبش بحر شمرده شده چون در روى زمين دريائى نيست كه آبش عذب و فرات ( شيرين و گوارا ) باشد و همه شور و تلخاند در مجمع ذيل آيهء 96 مائده فرموده : عرب نهر را بحر مينامند ، آنجا كه دو دريا بهم ميپيوندد مراد از برزخ و مانع نفوذ ناپذير چيست ؟\r\nدر الميزان ذيل آيهء 19 سورهء رحمن فرموده : بهترين چيزى كه در اين باره گفته شده آنست كه مراد از بحرين در آيه جنس درياى شور است كه تقريبا سه ربع كرهء زمين را گرفته و مطلق درياى شيرين كه در مخازن زمين ذخيره شده كه چشمه ها از آن شكافته و نهرها از آن جارى مىشود و در درياى شور ميريزد . اين دو پيوسته بهم مخلوط ميشوند ولى حايلى كه خود مخازن و مجارى زمين باشد ميان آن دو هست كه نميگذارد درياى شور بدرياى شيرين تجاوز كند و آن را شور گرداند و زندگى از بين برود . و مانع از آنست كه آب شيرين به آب شور ريخته و آن را شيرين گرداند و اثرش را از بين ببرد .\r\nنگارنده گويد : اين سخن كه مراد از برزخ تكَّه هاى زمين است به نظر قانع كننده ميايد .\r\n\r\n[ نهرهاى دريائى 
  ]\r\n5 - * ( « وَلَه الْجَوارِ الْمُنْشَآتُ فِي الْبَحْرِ كَالأَعْلامِ » ) * رحمن : 24 ، يعنى براى خداست آنها كه جارىاند و در دريا بوجود آمده‌اند كه مانند مرزهااند ، جوار جمع جاريه است يعنى جارى شونده ها ، منشأت از نشاء است يعنى بوجود آمده ها و پيدا شده ها ، اعلام جمع علم است و آن چنان كه راغب در مفردات گويد علامت شيئى است مثل علامت راه و علامت لشگر . و كوه را از آن علم گويند كه نشانه ى وجود خودش است .\r\nدر اقرب الموارد آمده : علم ، شكاف لب بالا ، يا شكاف يكطرف آن ، مرز ميان زمينها ، نشانهء راه و كوه طويل و گويند شامل هر كوه است .\r\nپس اعلام بمعنى مرزها و\r\n","description":"","footnote":"","page_name":" 166 ","page_number":174},
  {"content":"\r\nنشانه هاست .\r\nمفسّران گويند : مراد از اين آيه كشتيهاست كه در درياها رواناند منشأت را مرتفعات و اعلام را كوهها معنى كرده و گفته‌اند : يعنى براى خداست كشتيهائيكه مانند كوهها ، در دريا حركت ميكنند .\r\nاين معنى بسيار سخيف و نابجا و خروج از مدلول لفظ است ، زيرا * ( « الْمُنْشَآتُ فِي الْبَحْرِ » ) * صريح است كه اين حركت كننده ها در دريا بوجود آمده‌اند ، چطور ميتوان نشأ را ارتفاع معنى كرد ؟ ! آيا معنى آيه ى * ( « أَنْشَأَ لَكُمُ السَّمْعَ » ) * مؤمنون :\r\n78 ، آنست كه : براى شما گوش بلند كرد يا براى شما گوش بوجود آورد ؟ ! وانگهى اعلام را چطور بمعنى كوهها ميتوان گرفت حال آنكه كشتيهاى آن روز جز كشتيهاى بادى و ناچيز نبودند وانگهى كوه معناى اصلى اعلام نيست بلكه معناى كنايه‌اى آنست و معناى اصلى آن نشانه است و مرزها را از آن اعلام گويند كه نشانه ى انفصال زمينهايند .\r\nپس مراد از آيهء شريفه چيست ؟\r\nمراد از آن بىشكّ ، رودهائى است كه در وسط درياها و اقيانوسها روانند و اين رودهاى عظيم از خود درياها بوجود ميايند و در آنها حركت ميكنند و مانند مرزها ، روشن و محسوساند و معنى آيه اين است : براى اوست رودهائيكه در دريا پديد گشته و مانند مرزها در آن روانند ، و اين از حقائق عجيب قرآن مجيد است ، اين مطلب از تراوش افكار نگارنده است و تا به حال در جائى نديده‌ام .\r\nمخفى نماند رودهاى عظيمى در سطح درياها روانند و جريان آنها آبهاى گرم استوا را به طرف قطبين و آبهاى سرد قطبى را به طرف استوا حركت ميدهد علت توليد اين رودهاى دريائى اختلاف درجه ى حرارت مناطق استوا و قطبين مىباشد و عامل مهمّى كه در حركت آبها تأثير دارد وزش بادهاست مخصوصا بادهاى منظَّم آليزه است كه در جريانهاى دريائى دخالت دارند .\r\n","description":"","footnote":"","page_name":" 167 ","page_number":175},
  {"content":"\r\nچون رنگ و غلظت و املاح و حرارت رودهاى دريائى با آب اقيانوسها تفاوت دارد حركت آنها در اقيانوس كاملا آشكار است .\r\nمهمترين رودهاى گرم كه در اقيانوس جارى است يكى گلف - استريم است كه از خليج مكزيك واقع در غرب اقيانوس اطلس و جنوب كشورهاى متحدهء امريكا شروع و از جنوب به طرف شمال شرقى جريان مييابد سپس بسواحل غربى اروپا ميرسد و از كنار جزائر انگلستان و كشور نروژ ميگذرد پهناى آن در حدود 145 كيلو متر و گودى آن در بعضى نقاط بيش از 800 متر مىباشد . در هر دقيقه دو بليون تن آب در امتداد ساحل فلوريدا ميخزد .\r\nاز مهمترين جريانهاى آب سرد ، جريان آب سرد گروئنلند است كه از كنار شبه جزيرهء لابرادر گذشته بسواحل شرقى امريكا ميرود ، رجوع شود بكتاب دريا ديار عجائب فصل رودهاى عظيم دريا ، و ساير كتابهاى جغرافيا .\r\nبموجب حساب دانشمندان آبهاى اقيانوس منجمد شمالى مثل يك استخر شنا ، در هر 165 سال يك مرتبه عوض مىشود . در اقيانوسهاى ديگر نيز وضع همين است .\r\n6 - * ( « وَمِنْ آياتِه الْجَوارِ فِي الْبَحْرِ كَالأَعْلامِ . إِنْ يَشَأْ يُسْكِنِ الرِّيحَ فَيَظْلَلْنَ رَواكِدَ عَلى ظَهْرِه إِنَّ فِي ذلِكَ لَآياتٍ لِكُلِّ صَبَّارٍ شَكُورٍ . أَوْ يُوبِقْهُنَّ بِما كَسَبُوا » ) * شورى : 32 - 34 يعنى از جملهء آيه هاى وى جارىشونده هاست - كه مانند مرزها به دريا روانند اگر خواهد باد را آرام كند بر پشت دريا بىحركت مانند ، در آنها بر هر بردبار و شكور آياتى است از قدرت خدا ، يا آنها را بسبب اعمال مردم حبس و متوقّف كند .\r\nاين سه آيه نيز در بارهء رودهاى دريائى است . جمله ى * ( « إِنْ يَشَأْ يُسْكِنِ الرِّيحَ فَيَظْلَلْنَ ) * الخ » قابل دقّت است ، زيرا عامل مهم جريان آنها چنان كه گفته شد بادهاى منظَّم آليزه و كنتر آليزه ( مخالف آليزه ) است كه بطور مداوم از قطبين باستوا\r\n","description":"","footnote":"","page_name":" 168 ","page_number":176},
  {"content":"\r\nو بالعكس ميوزند و اگر اين بادها نباشند جريانهاى دريائى متوقّف ميگردند ، راجع به علت جريانهاى دريائى بكتاب دريا ديار عجائب ص 45 - 53 رجوع شود * ( « إِنَّ فِي ذلِكَ لَآياتٍ لِكُلِّ صَبَّارٍ شَكُورٍ » ) * آرى بردبارى و تأمّل لازم است تا به اين حقائق پى برده شود و پس از پى بردن شكرگزارى لازم است و بدون تأمّل و سپاسگزارى ، اينها به صورت نشانه هاى قدرت خدائى تجلَّى نخواهند كرد .\r\n* ( « أَوْ يُوبِقْهُنَّ بِما كَسَبُوا » ) * اين كلمه از « وبق » بمعنى حبس است در قاموس گويد : « اوبقه‌اى حبسه » در سوره كهف آمده * ( « وَجَعَلْنا بَيْنَهُمْ مَوْبِقاً » ) * ( آيهء 52 ) يعنى ميان آنها محبسى قرار داديم . پس معناى آيه اين مىشود : يا آنها را بسبب اعمال مردم حبس و متوقّف كند ، و اين عبارت اخراى * ( « فَيَظْلَلْنَ رَواكِدَ » ) * مىباشد .\r\nو خلاصه آنكه خدا ، جارى شونده ها را يك دفعه بخواست خود متوقّف مىكند زيرا آنها در اختيار خدايند و يك دفعه براى اعمال ناشايست مردم . تا از منافع آنها بىبهره شوند .\r\nمفسّرين آيات فوق را در بارهء كشتىها معنى كرده و گفته‌اند : مراد كشتيهاست كه مانند كوه‌اند و اگر باد نيايد از حركت ميمانند و * ( « يُوبِقْهُنَّ » ) * را بمعنى هلاكت و غرق شدن كشتيها گرفته‌اند ، ولى حق همان است كه گفتيم . در ردّ قول مفسّران و اينكه كلمات آيه ها مخالف فرمودهء آنهاست سخن را بدرازا نميكشانيم و الحمد لله رب العالمين گفتار ما در بارهء دريا در اين كتاب مانند دريا وسيع و مفصّل شد .\r\n\r\n\r\n\r\nبخس :\r\nناقص كردن . كم كردن . * ( « فَلا يَخافُ بَخْساً » ) * جِنّ :\r\n13 از نقصان نميترسد * ( « وَشَرَوْه بِثَمَنٍ بَخْسٍ » ) * يوسف : 20 او را به قيمت كم و ناقص فروختند ، بخس در در آيه صفت و يا اسم مصدر است .\r\nراغب آن را كم كردن از روى ظلم معنى كرده و در قاموس آمده\r\n","description":"","footnote":"","page_name":" 169 ","page_number":177},
  {"content":"\r\nكه آن به معناى نقص و ظلم است ، با تدبّر در استعمال قرآن قول راغب اقرب به نظر ميرسد زير موارد به كار رفتن آن توأم با ظلم است حتى در سورهء يوسف .\r\nدر آيه ى * ( « وَلا تَبْخَسُوا النَّاسَ أَشْياءَهُمْ » ) * اعراف : 85 و نظائر آن * ( « أَشْياءَهُمْ » ) * بدل اشتمال است از * ( « النَّاسَ » ) * . تدبّر در آيات نشان ميدهد كه بخس در نقصان كمّى و كيفى هر دو به كار ميرود مثلا در آيهء * ( « وَلا تَنْقُصُوا الْمِكْيالَ وَالْمِيزانَ إِنِّي أَراكُمْ بِخَيْرٍ ) * . . . . * ( أَوْفُوا الْمِكْيالَ وَالْمِيزانَ بِالْقِسْطِ وَلا تَبْخَسُوا النَّاسَ أَشْياءَهُمْ . . . » ) * هود : 84 - 85 ، به نظر ميايد كه مراد از « تبخسوا » تعييب اشياست يعنى بر متاع ديگران عيب نگيريد و آن چنان كه گفته شد نقصان كيفى است .\r\n\r\n\r\n\r\nبَخع :\r\nكشتن و تلف كردن خود از اندوه * ( « لَعَلَّكَ باخِعٌ نَفْسَكَ أَلَّا يَكُونُوا مُؤْمِنِينَ » ) * شعراء : 3 شايد تو خودت را تلف كنى از اينكه ايمان نمياورند در قاموس و مفردات آمده : « البخع قتل النفس غمّا » اين كلمه معانى ديگرى نيز دارد ولى در قرآن نيامده است . اقرب - الموارد گفته : « بخع نفسه : قتله من وجد او غيظ » .\r\n\r\n\r\n\r\nبُخل :\r\nضدّ سخاوت . راغب گويد : بخل امساك موجودى است از محلَّى كه نبايد امساك شود * ( « الَّذِينَ يَبْخَلُونَ وَيَأْمُرُونَ النَّاسَ بِالْبُخْلِ » ) * نساء : 37 كسانى كه بخل ميورزند و مردم را ببخل امر ميكنند ، بخل از صفات مذمومه است آيات و روايات در ذمّ آن بسيار است .\r\n\r\n\r\n\r\nبدء :\r\nشروع . * ( « فَبَدَأَ بِأَوْعِيَتِهِمْ قَبْلَ وِعاءِ أَخِيه » ) * يوسف : 76 شروع كرد بظروف آنان پيش از ظرف برادرش .\r\n\r\n\r\n\r\nبَدر :\r\nعجله . سرعت . * ( « وَلا - تَأْكُلُوها إِسْرافاً وَبِداراً أَنْ يَكْبَرُوا » ) * نساء : 6 اموال يتيمان را باسراف و بعجله مبادا كه بزرگ شوند و از خوردن و اسراف مانع شوند ، نخوريد .\r\nبدر : نام محلَّى است ما بين\r\n","description":"","footnote":"","page_name":" 170 ","page_number":178},
  {"content":"\r\nمكه و مدينه كه جنگ معروف بدر در آن واقع شد * ( « وَلَقَدْ نَصَرَكُمُ الله بِبَدْرٍ وَأَنْتُمْ أَذِلَّةٌ » ) * آل عمران : 123 .\r\n\r\n\r\n\r\nبدع :\r\nايجاد ابتكارى . بايد دانست هر ايجادى ابداع نيست بلكه ابداع آنست كه بدون سابقه و بدون پيروى از ديگران باشد ، بهترين كلمه براى آن ، ابتكار است مفردات ميگويد : « الابداع انشاء صنعة بلا احتذاء و اقتداء » در اقرب آمده :\r\n« بدعه بدعا : اخترعه لا على مثال » .\r\n\r\n\r\n\r\nبدل :\r\nعوض گرفتن . * ( « إِلَّا مَنْ ظَلَمَ ثُمَّ بَدَّلَ حُسْناً بَعْدَ سُوءٍ » ) * نمل :\r\n11 ، مگر آنكه ستم كند بعد خوبى را عوض گيرد * ( « ثُمَّ بَدَّلْنا مَكانَ السَّيِّئَةِ الْحَسَنَةَ » ) * اعراف : 95 ، سپس خوب را بجاى بد عوض كرديم . راغب گويد : ابدال ، تبديل ، تبدّل و استبدال همه بمعنى عوض گرفتن و قرار دادن چيزى است در جاى چيزى .\r\n* ( « لا تَبْدِيلَ لِكَلِماتِ الله » ) * يونس :\r\n64 ، براى كلمات خدا تغييرى نيست يعنى يكى بجاى ديگرى عوض گرفته نميشود * ( « بِئْسَ لِلظَّالِمِينَ بَدَلًا » ) * كهف :\r\n50 ، شيطان و اولياء او براى ظالمان بجاى خدا ، عوض بدىاند ، بدل در آيه ى اخير وصف است نه مصدر .\r\n\r\n\r\n\r\nبَدَن :\r\nتن . جسد . * ( « فَالْيَوْمَ نُنَجِّيكَ بِبَدَنِكَ لِتَكُونَ لِمَنْ خَلْفَكَ آيَةً » ) * يونس : 92 ، امروز تو را بوسيله ى بدنت نجات ميدهيم تا براى كسانى كه از پس تواند ، عبرتى باشى يعنى زنده نجات يافتن تو ، شدنى نيست فقط پيكرت را از آب بيرون خواهيم انداخت و آن نوعى از نجات تو است و آن هم براى عبرت ديگران .\r\n* ( « وَالْبُدْنَ جَعَلْناها لَكُمْ مِنْ شَعائِرِ الله » ) * حجّ : 36 ، بدن ( بر وزن قفل ) جمع بدنه بمعنى شتر قربانى است ، يعنى : شتران قربانى را براى شما از نشانه هاى خدا قرار داديم .\r\nراغب گويد : بدن در جائى گفته مىشود كه بزرگى جثّه مراد باشد و جسد در جائى كه رنگ مراد باشد گويند : « ثَوْبٌ مُجَسَّدٌ وَامَرأَةٌ بادِنٌ و بَدينٌ » يعنى لباس رنگ شده و زن تنومند . و شتر قربانى را به جهت\r\n","description":"","footnote":"","page_name":" 171 ","page_number":179},
  {"content":"\r\nفربه و تنومند بودنش بدنه گفته‌اند ، در اقرب الموارد آمده : شتران قربانى را از آن بدنه گفته‌اند كه آنها را فربه ميكردند .\r\n\r\n\r\n\r\nبُدوّ :\r\nظهور شديد ( مفردات ) * ( « وَبَدا لَهُمْ مِنَ الله ما لَمْ يَكُونُوا يَحْتَسِبُونَ » ) * زمر : 47 ، از خدا براى آنان آنچه گمان نميكردند آشكار شد . قاموس آن را مطلق ظهور گفته است . * ( « وَبَدا بَيْنَنا وَبَيْنَكُمُ الْعَداوَةُ وَالْبَغْضاءُ » ) * ممتحنه : 4 ، ميان ما و شما دشمنى و كينه آشكار شد .\r\nدر جاى ظهور رأى و مصلحت نيز به كار رفته مثل * ( « ثُمَّ بَدا لَهُمْ مِنْ بَعْدِ ما رَأَوُا الآياتِ لَيَسْجُنُنَّه حَتَّى حِينٍ » ) * يوسف : 35 ، بعد چنين مصلحت شد كه او را تا مدّتى محبوس كنند .\r\n\r\n\r\n\r\nبادى\r\n* ( « وَما نَراكَ اتَّبَعَكَ إِلَّا الَّذِينَ هُمْ أَراذِلُنا بادِيَ الرَّأْيِ » ) * هود : 27 ، كلمه ى « بادى » را بعضى بادء با همزهء آخر و بعضى بادى با ياء آخر خوانده‌اند ( مجمع البيان ) بنا بر قرائت اوّل ، اصل آن از بدء بمعنى شروع و بنا بر قرائت دوّم از بدوّ بمعنى ظهور است . بادى الرأى بنا بر معنى اول كسى است كه ناپخته رأى باشد و بنا بر معنى دوّم كسى كه اظهار رأى مىكند در حالى كه تحقيق نكرده است ( مفردات ) .\r\n* ( « بادِيَ الرَّأْيِ » ) * در آيه اگر قيد * ( « اتَّبَعَكَ » ) * باشد معنى اين مىشود :\r\nاز تو پيروى نكرده مگر فرومايگان ما بى آنكه تدبّر و تحقيق كنند\r\n\r\n[ الْباد 
  ]\r\n* ( « سَواءً الْعاكِفُ فِيه وَالْبادِ » ) * حج : 25 ، « باد » در اينجا بمعنى مسافر است كه ظاهر مىشود يعنى : مقيم و مسافر در آن يكسان است .\r\n\r\n\r\n\r\nبَدْو :\r\nباديه . صحرا . * ( « وَجاءَ بِكُمْ مِنَ الْبَدْوِ » ) * يوسف : 100 * ( « وَإِنْ يَأْتِ الأَحْزابُ يَوَدُّوا لَوْ أَنَّهُمْ بادُونَ فِي الأَعْرابِ » ) * احزاب :\r\n20 ، و اگر احزاب بيايد دوست دارند كه ايكاش باديه نشين و ميان صحرا نشينان بودند . در مجمع فرموده : بادى كسى است كه در باديه ساكن باشد حديث « من بدا جفا » از آن است يعنى هر كه باديه نشين باشد اهل جفا مىشود .\r\n","description":"","footnote":"","page_name":" 172 ","page_number":180},
  {"content":"\r\n\r\n\r\n\r\nبَذر :\r\nپاشيدن تخم و باسراف كار از آن مبذّر ميگويند كه مال را ميپاشد و متفرّق مىكند . راغب گويد :\r\nتبذير بمعنى تفريق و اصل آن بذر پاشيدن است بعدا بطور استعاره به آنكه مال خويش را ضايع مىكند مبذّر گفتند * ( « إِنَّ الْمُبَذِّرِينَ كانُوا إِخْوانَ الشَّياطِينِ » ) * اسراء : 27 ، اسرافكاران برادران شياطيناند * ( « وَلا تُبَذِّرْ تَبْذِيراً » ) * اسراء : 26 ، در قاموس گويد : بذر : تخم و پاشيدن آن است .\r\n\r\n\r\n\r\nبرء :\r\nخلاص شدن . كنار شدن .\r\nآفريدن . اين كلمه بنا بر آنچه در اقرب الموارد آمده اگر از باب علم يعلم باشد بمعنى خلاص شدن و كنار شدن و اگر از باب قطع يقطع باشد بمعنى آفريدن است .\r\nدر مفردات آمده : برء و براء و تبرّى كنار شدن از چيزيست كه مجاورت آن ناپسند است ، لذاست كه گويند : از مرض برى شدم و از فلان برى شدم .\r\nدر قرآن كريم بهر دو معنى كنار شدن و آفريدن آمده است * ( « فَلَمَّا تَبَيَّنَ لَه أَنَّه عَدُوٌّ لِلَّه تَبَرَّأَ مِنْه » ) * توبه : 114 ، چون بر ابراهيم روشن گرديد كه آزر دشمن خداست از او كنار شد و بيزارى كرد * ( « أَنَّ الله بَرِيءٌ مِنَ الْمُشْرِكِينَ وَرَسُولُه » ) * توبه : 3 ، حقّا كه خدا و رسولش از مشركان كنار و بيزارند ، معنى دوم را در « بريّه » بخوانيد .\r\n\r\n\r\n\r\nبَريّه :\r\nخلق . * ( « أُولئِكَ هُمْ خَيْرُ الْبَرِيَّةِ » ) * بيّنه : 7 ، آنها بهترين خلقاند با در نظر گرفتن معنى برء كه در پيش گفته شد به نظر ميايد كه خلق را از آنجهت بريّه گفته‌اند كه از مادّهء عالم كنار شده و به صورت انسان و زنده در آمده‌اند * ( « ما أَصابَ مِنْ مُصِيبَةٍ فِي الأَرْضِ وَلا فِي أَنْفُسِكُمْ إِلَّا فِي كِتابٍ مِنْ قَبْلِ أَنْ نَبْرَأَها » ) * حديد : 22 ، هيچ مصيبتى در زمين و در وجودتان نرسيده مگر آنكه آن در كتابى است پيش از آنكه شما را بيافرينيم . در مجمع البيان گفته : ضمير * ( « نَبْرَأَها » ) * به * ( « أَنْفُسِكُمْ » ) * بر ميگردد ، ممكن است به * ( « مُصِيبَةٍ » ) * برگردد يعنى :\r\n","description":"","footnote":"","page_name":" 173 ","page_number":181},
  {"content":"\r\nپيش از آنكه آن را بيافرينيم و از مرحله ى لوح محفوظ كنار نمائيم .\r\n\r\n\r\n\r\nبارى :\r\nآفريننده * ( « هُوَ الله الْخالِقُ الْبارِئُ الْمُصَوِّرُ لَه الأَسْماءُ الْحُسْنى » ) * حشر : 24 اوست خداى اندازه گير ، آفريننده ، صورت ده ، براى اوست نامهاى خوب .\r\nبا در نظر گرفتن آنچه در « برء - بريّه » گفتيم ، شايد خدا را از آن جهت بارى گوئيم كه بوسيله ى ايجاد ، اشياء را از نبودن كنار و به طرف بود ميكشاند .\r\n\r\n\r\n\r\nبُرج :\r\nآشكار شدن . در مجمع البيان ذيل آيه ى 60 از سوره ى نور گويد : تبرّج آنست كه زن زيبائيهاى خود را اظهار كند و اصل آن بمعنى ظهور است و بعبارت ديگر از آن جهت برج گويند كه ظاهر و هويداست .\r\nچون در اين مادّه از كلمه ى بروج آسمان كه سه بار در قرآن آمده است ، صحبت خواهد شد لازم است معناى اصلى برج كاملا روشن شود ، آنگاه به بينيم آيا مراد قرآن از بروج ، نجوم است يا برجهاى دوازده گانه ى موهوم و اعتبارى ؟\r\nزمخشرى در كشّاف ذيل آيه ى 60 از سوره ى نور گفته : بدا و برز بمعنى ظهور ، نظير تبرّجاند ، در سوره ى فرقان ذيل آيه ى 61 ميگويد :\r\nاشتقاق بروج از تبرّج است بجهة ظاهر بودن آنها . بيضاوى در تفسير سوره ى بروج گويد : اصل برج براى ظهور است و در ذيل آيه ى 60 از سوره ى نور گفته : بكشتى آشكار كه پرده ندارد گويند : بارجه .\r\nدر اقرب الموارد گويد :\r\n« تبرّجت المرئة » يعنى زن زينت خود را آشكار كرد براى نامحرم در نهايه ى ابن اثير نيز چنين است .\r\nبنا بر آنكه گفته شد شكَّى نميماند كه معناى اصلى برج ، ظهور است * ( « وَلا تَبَرَّجْنَ تَبَرُّجَ الْجاهِلِيَّةِ الأُولى » ) * احزاب : 33 ، يعنى ظاهر نشويد ، خود نمائى نكنيد مانند خود نمائى جاهليّت اوّلى . * ( « غَيْرَ مُتَبَرِّجاتٍ بِزِينَةٍ » ) * نور : 60 ، يعنى زنانى كه\r\n","description":"","footnote":"","page_name":" 174 ","page_number":182},
  {"content":"\r\nخود نمائى بزينت نميكنند .\r\nاكنون ميرسيم بآياتيكه راجع ببروج آسماناند ، * ( « وَالسَّماءِ ذاتِ الْبُرُوجِ » ) * بروج 1 * ( « وَلَقَدْ جَعَلْنا فِي - السَّماءِ بُرُوجاً وَزَيَّنَّاها لِلنَّاظِرِينَ » ) * حجر : 16 ، * ( « تَبارَكَ الَّذِي جَعَلَ فِي السَّماءِ بُرُوجاً وَجَعَلَ فِيها سِراجاً وَقَمَراً مُنِيراً » ) * فرقان : 61 .\r\nبنا بر آنچه گفته شد بروج آسمان ، همان ستارگاناند كه در آسمان ميدرخشند و بمناسبت ظهور و آشكار بودنشان كه معناى اصلى برج است ، بروج ناميده شده‌اند و آسمان بوسيله ى آنها زينت داده شده است چنان كه در آيهء دوّم است ، و در آيه ى سوّم آفتاب و ماه در رديف بروج شمرده شده ، پيداست كه ستارگان مرادند نظير آيهء * ( « وَالشَّمْسَ وَالْقَمَرَ وَالنُّجُومَ مُسَخَّراتٍ » ) * نحل : 12 ، در دعاى سمات بطور صريح گفته شده كه بروج همان كواكب و ستارگاناند اينك آن جمله از دعاى سمات « و خلقت بها الكواكب و جعلتها نجوما و بروجا و مصابيح و زينة و رجوما و جعلت لها مشارق و مغارب . . . » .\r\nدر تفسير برهان ذيل آيهء سوّم از امام باقر عليه السّلام نقل شده : بروج عبارتند از كواكب در ذيل روايت ، بروج دوازده گانهء يونانى شمرده شده باحتمال قوى ذيل آن ساخته است .\r\nوانگهى روايت از زياد بن منذر ابى الجارود است كه كشّى در رجال خود از امام صادق عليه السّلام نقل كرده :\r\nآنحضرت در بارهء ابى الجارود و چند نفر ديگر فرمود : « كذّابون ، كفّار ، عليهم لعنة الله » فقط صدر روايات با قرآن سازش دارد على هذا ذيل روايت را به حساب امام عليه السّلام نميشود گذاشت .\r\nطبرسى ذيل آيه ى 61 فرقان از حسن و مجاهد و قتاده نقل مىكند كه گفته‌اند : بروج همان ستارگان بزرگ و درخشنده‌اند ، بواسطه روشن و آشكار بودن ، بروج ناميده شده‌اند .\r\nزمخشرى در ذيل آيه ى 1 از سورهء بروج آورده : گفته شده بروج ، ستارگان بزرگاند ، علَّت اين\r\n","description":"","footnote":"","page_name":" 175 ","page_number":183},
  {"content":"\r\nتسميه آشكار بودنشان است .\r\nعلى هذا ، آنعدّه از مفسّران كه بروج را بمعنى برجهاى دوازده گانه گرفته‌اند ، سخنانشان عارى از حقيقت است ، زيرا برجهاى مزبور موهوم و اعتبارى صرفاند ، مثلا چند ستاره را در آسمان ديده و پيش خود فكر كرده‌اند : اگر فاصله ى اين ستارگان با خطَّى بهم متصل شود به شكل گوسفند ( حمل ) ميايند و گرنه در آسمان برج حمل وجود ندارد ، گفته‌اند برجهاى دوازده گانه منازل آفتاباند كه در هر برج يك ماه حركت مىكند وانگهى نامهاى حمل ، ثور ، جوزا ، سرطان ، اسد ، سنبله ، ميزان ، عقرب ، قوس ، جدى ، دلو ، و حوت ، ابتدا از نام بتهاى يونانيان گرفته شده است .\r\nمقام قرآن والاتر از آن است كه روى اين موهومات سخن گويد و آنها را به حساب آورد .\r\nوجدى در دائرة المعارف گويد :\r\nبروج در اصطلاح فلكى ، منازل مختلف آفتاباند در فصول مختلف سال ، يونانيان قديم اين برجها را با نامهائيكه از عقائد خرافى آنان سر چشمه گرفته و بر خدايانشان نسبت ميدادند ، نام گذارى كرده‌اند . . .\r\nمردم اين نامها را از آنها آموخته و ريشهء آنها را از ياد برده‌اند .\r\nآيا مىشود گفت كه قرآن اين موهومات را تصديق كرده است ؟ ! ! ! و روى آنها سخن گفته است ؟ ! ! ! .\r\nناگفته نماند : در زمان عباسىها كه عقايد يونانيان به زبان عربى ترجمه شد ، مردم به آنها راه يافتند و پاره‌اى از روى اشتباه مطالب اسلامى را با آنها تطبيق كردند ، تطبيق بروج قرآن با بروج يونانيان از آن جمله است .\r\n* ( « أَيْنَما تَكُونُوا يُدْرِكْكُمُ الْمَوْتُ وَلَوْ كُنْتُمْ فِي بُرُوجٍ مُشَيَّدَةٍ » ) * نساء :\r\n78 . يعنى : هر كجا بوده باشيد مرگ شما را خواهد يافت هر چند در قلعه هاى بلند باشيد .\r\nمراد از بروج در اين آيه قلعه ها است و آنها را چنان كه از\r\n","description":"","footnote":"","page_name":" 176 ","page_number":184},
  {"content":"\r\nطبرسى نقل شد بواسطهء آشكار و هويدا بودن ، بروج گويند .\r\n\r\n\r\n\r\nبرح :\r\nكنار شدن . در مجمع البيان آمده : « برح الرجل براحا :\r\nاذا تنحّى عن موضعه » اين كلمه در قرآن مجيد فقط در معناى كنار شدن و شبيه آن به كار رفته ولى چون با كلمه ى نفى همراه است افاده ى اثبات مىكند ، كه نفى با نفى مفيد اثبات است * ( « فَلَنْ أَبْرَحَ الأَرْضَ حَتَّى يَأْذَنَ لِي أَبِي » ) * يوسف : 80 هرگز از اين زمين كنار نميشويم تا پدرم اجازه دهد . * ( « قالُوا لَنْ نَبْرَحَ عَلَيْه عاكِفِينَ حَتَّى يَرْجِعَ إِلَيْنا مُوسى » ) * طه : 91 گفتند هرگز از عبادت آن كنار نميشويم و بدان عبادت ميكنيم تا موسى بسوى ما باز گردد .\r\n\r\n\r\n\r\nبَرد :\r\nخنك . * ( « قُلْنا يا نارُ كُونِي بَرْداً وَسَلاماً عَلى إِبْراهِيمَ » ) * انبياء :\r\n69 گفتيم اى آتش بر ابراهيم خنك و سالم باش . در لغت آمده :\r\n« البرد : نقيض الحرّ و البرودة نقيض الحرارة » .\r\nبارد : اسم فاعل از برد است * ( « وَظِلٍّ مِنْ يَحْمُومٍ لا بارِدٍ وَلا كَرِيمٍ » ) * واقعه : 44 و سايه‌اى از دود كه نه خنك است و نه گوارا .\r\nدر اقرب الموارد گويد : برد بمعنى خواب آمده و آيه ى * ( « لا يَذُوقُونَ فِيها بَرْداً وَلا شَراباً » ) * نباء : 24 به همان معنى است يعنى در جهنّم ، خواب و نوشيدنى نمىچشند . راغب نيز برد را در آيه بمعنى خواب گرفته است ، و ميگويد : اطلاق برد بر خواب براى عروض سردى بر ظاهر بدن و يا براى عروض سكون و آرامش بر بدن است .\r\nناگفته نماند : گر چه برد بخواب و مردن نيز گفته شده مثل « برد فلان اى مات » ولى بهتر است در آيه ى فوق * ( « بَرْداً » ) * را بمعنى آب خنك بگيريم تا از معنى اوّل كنار نشويم مخصوصا بقرينه ى آيه ى بعد * ( « إِلَّا حَمِيماً وَغَسَّاقاً » ) * كه « حميم » در مقابل « بردا » آمده و آن بمعنى آب گرم است يعنى : در آنجا نه آب خنك ميچشند و نه شربت مگر آب گرم و چرك يا آب گنديده ،\r\n","description":"","footnote":"","page_name":" 177 ","page_number":185},
  {"content":"\r\nو خلاصه ، حميم در مقابل « بردا » و غسّاق در مقابل شراب آمده و اين مىرساند كه مراد از « بردا » آب خنك و از « شراب » شربت است وانگهى خواب با شراب تناسب ندارد كه گوئيم : در آنجا خواب و شراب نميچشند .\r\n\r\n\r\n\r\nبَرَد :\r\n( بر وزن فرس ) تگرگ در اقرب الموارد آمده : « البرد حبّ الغمام » تگرگ را از آنجهت برد گويند كه سرد و منجمد شده ى ابر است . ( مفردات ) .\r\n* ( « وَيُنَزِّلُ مِنَ السَّماءِ مِنْ جِبالٍ فِيها مِنْ بَرَدٍ فَيُصِيبُ بِه مَنْ يَشاءُ وَيَصْرِفُه عَنْ مَنْ يَشاءُ » ) * نور : 43 ، در اين آيه * ( « مِنْ جِبالٍ » ) * بيان است از * ( « السَّماءِ » ) * و كلمه ى * ( « مِنْ بَرَدٍ » ) * احتمال دارد كه بيان باشد از * ( « جِبالٍ » ) * يعنى آن كوهها از تگرگ و قطعه هاى يخ تشكيل يافته‌اند ، و احتمال دارد كه مفعول * ( « يُنَزِّلُ » ) * باشد يعنى نازل مىكند تگرگ را ، و معناى آيه چنين است : نازل مىكند از آسمان از كوههائى كه در آن است از قطعه هاى يخ ، پس آن تگرگ را به آنكه بخواهد مىرساند و از آنكه ميخواهد بر ميگرداند .\r\nاين آيه ، صريحا مىرساند : در طبقات جوّ كوههائى وجود دارد كه از قطعه هاى يخ تشكيل شده‌اند .\r\nعلم امروز اين حقيقت را روشن مىكند : بخار آب كه از دريا بر ميخيزد بطبقه ى سردى از هوا وارد شده به صورت سوزنهاى يخ و برگهاى برف در ميايد و كوههائى از يخ و برف تشكيل ميدهد خلبانان به آن قسمت وارد شده و از وجود آن خبر داده‌اند .\r\nآقاى مهندس بازرگان در كتاب ( باد و باران در قرآن ) ص 64 - 65 مينويسد : بارانهاى طوفانى از ابرهاى انباشتهء مطبقى ميريزد كه . . . تا ارتفاعات بيش از 10 كيلو - متر صعود مىنمايند . اين ابرهاى جوشان و خروشان به صورت كوههائى در ميايند كه قسمت بالاى آن سوزنهاى يخ و برگه هاى برف مىشود و گاهى مملوّ از تگرگ است تا قبل از جنگ بين المللى اوّل كه\r\n","description":"","footnote":"","page_name":" 178 ","page_number":186},
  {"content":"\r\nدر آنزمان هواپيماها توانستند به بالاى ابرها برسند و خلبانان پرده هاى بافته شده از يخ را كه همان ابرهاى مرتفع است مشاهده نمايند ، كسى خبر از وجود يخ يا برف يا تگرگ در ابرهاى آسمان نداشت .\r\nدر ص 138 - 143 در بارهء آيه ى فوق مطالب جالبى آورده و در ص 142 در ردّ توجيه طريحى ميگويد :\r\nلطف آيه در اين است كه بر خلاف انتظار و توجيه طريحى ، نميگويد چه چيزى نازل مىكند چون در خود ابر و در بالا يخ و تگرگ است ولى به زمين كه ميرسد ممكن است . . .\r\nبه صورت تگرگ بماند و يا آب شود و رگبار باشد .\r\nولى ناگفته نماند : چنان كه در بالا گفتيم : احتمال دارد * ( « مِنْ بَرَدٍ » ) * مفعول * ( « يُنَزِّلُ » ) * باشد وانگهى ضمير « به » در * ( « فَيُصِيبُ بِه » ) * به كلمه ى « برد » بر ميگردد يعنى آن تگرگ را ميريزد و مىرساند در اين صورت بسخن آقاى بازرگان « آيه نميگويد چه چيزى نازل مىكند . . . » محلَّى نميماند . مگر آنكه بگوئيم ضمير « به » به « ما نزل » راجع است كه از « ينزّل » فهميده مىشود . و بايد چنين باشد كه بيان بودن * ( « مِنْ بَرَدٍ » ) * براى * ( « مِنْ جِبالٍ » ) * قريب بيقين است .\r\nمخصوصا با در نظر گرفتن حديث ذيل .\r\nدر الميزان و صافى و برهان از كافى از امام صادق از على عليه السّلام نقل شده : « انّ الله عزّ و جلّ جعل السحاب غرابيل المطر تذيب البرد حتى تصير ماء لكيلا يضرّ به شيئا يصيبه و الذى ترون من البرد و الصواعق نقمة من الله عزّ و جلّ فيصيب بها من يشاء من عباده » .\r\nاين حديث در مجمع البحرين ( مادّهء سحب ) نيز « نقمة من الله » نقل شده ولى آقاى بازرگان آن را « رحمة من الله » نقل و ترجمه كرده و مناسب ذيل آيه كه « يصيب به الخ » بوده باشد ، نقمة من الله است .\r\nترجمهء حديث آن است كه :\r\nخداوند ابر را بمنزله ى غربال براى باران قرار داد ، يخ را ذوب مىكند\r\n","description":"","footnote":"","page_name":" 179 ","page_number":187},
  {"content":"\r\nتا به صورت آب در آيد تا بچيزيكه به آن ميرسد ضرر نرساند الخ .\r\nپيداست كه ابرهاى گرم در اثر بادها خود را بطبقه ى يخ ميزنند و آن را آب كرده به صورت باران ميريزند .\r\n\r\n\r\n\r\nبَرر :\r\nاين مادّه در قرآن مجيد بسه معنى آمده و ريشهء همه يكى است .\r\n1 - برّ ( بفتح اول ) خشكى :\r\nمثل * ( « هُوَ الَّذِي يُسَيِّرُكُمْ فِي الْبَرِّ وَالْبَحْرِ » ) * يونس : 22 ، او كسى است كه شما را در خشكى و دريا راه ميبرد .\r\n2 - برّ « بفتح اول » احسان كننده و نيكو كار مثل * ( « إِنَّه هُوَ الْبَرُّ الرَّحِيمُ » ) * طور : 28 ، حقّا كه اوست صاحب احسان وسيع و مهربان و مثل * ( « وَبَرًّا بِوالِدَتِي وَلَمْ يَجْعَلْنِي جَبَّاراً شَقِيًّا » ) * مريم : 32 ، مرا بمادرم نيكو كار گردانيد و جبّار و شقى نگردانيده .\r\n3 - برّ ( بكسر اول ) نيكى .\r\nخوبى . مثل * ( « أَ تَأْمُرُونَ النَّاسَ بِالْبِرِّ وَتَنْسَوْنَ أَنْفُسَكُمْ » ) * بقره : 44 آيا مردم را بنيكى دستور ميدهيد و خود را از ياد ميبريد ؟\r\nبرّ بمعنى اوّل ، اسم و بمعنى دوّم ، صفت و بمعنى سوّم مصدر است .\r\nراغب در مفردات ميگويد :\r\nبرّ ( بفتح اول ) خشكى ، از اين معنى توسّع به نظر آمده لذا ، بتوسّع در خير برّ ( بكسر اول ) گفته شده است .\r\nو خلاصه اينكه معناى اصلى كلمه خشكى است و چون خشكى توأم با وسعت است بدان سبب به نيكى وسيع برّ ( بكسر اوّل ) و به بسيار نيكى كننده برّ ( بفتح اوّل ) گفته‌اند . ابرار : يعنى نيكو كاران * ( « إِنَّ الأَبْرارَ لَفِي نَعِيمٍ » ) * انفطار : 13 بررة نيز به همان معنى است مثل * ( « بِأَيْدِي سَفَرَةٍ كِرامٍ بَرَرَةٍ » ) * عبس :\r\n16 .\r\nبروز : آشكار شدن . راغب گويد : براز بمعنى فضاى خالى است گويند : « برز : حصل فى براز »\r\n","description":"","footnote":"","page_name":" 180 ","page_number":188},
  {"content":"\r\nيعنى در فضاى خالى حاضر شد .\r\nقاموس نيز چنين گفته است .\r\nعلى هذا اين كلمه با آشكار شدن ميسازد . مبارزه را از آن مبارزه گويند كه دو حريف مقابل هم آشكار ميشوند . مجمع البيان گويد : البروز الظهور .\r\n* ( « وَلَمَّا بَرَزُوا لِجالُوتَ وَجُنُودِه قالُوا رَبَّنا أَفْرِغْ عَلَيْنا صَبْراً » ) * بقره :\r\n250 چون براى جالوت و لشگريان او آشكار شدند ، گفتند : پروردگارا ما را پايدار گردان .\r\nناگفته نماند : بروز چون با الى و من متعدّى شود معنى خروج ميدهد ، گوئيم « برز اليه » يعنى بسوى او خارج شد « برز من عنده » يعنى از نزد او خارج شد ، و اين دو معنى با معنى اوّل مخالف نيست مثل * ( « لَبَرَزَ الَّذِينَ كُتِبَ عَلَيْهِمُ الْقَتْلُ إِلى مَضاجِعِهِمْ » ) * آل عمران : 154 هر آينه آنان كه مرگ برايشان نوشته شده بسوى قتلگاهشان خارج ميشدند و مثل * ( « فَإِذا بَرَزُوا مِنْ عِنْدِكَ » ) * نساء : 81 چون از نزد تو خارج شوند .\r\n* ( « يَوْمَ هُمْ بارِزُونَ لا يَخْفى عَلَى - الله مِنْهُمْ شَيْءٌ » ) * غافر : 16 روزى آنها آشكاراند چيزى از آنها بر خدا پوشيده نيست ، آيه دلالت بر بروز اسرار و اعمال دارد بطوريكه همه چيز مردم آشكار و علنى خواهد شد نظير آيه ى * ( « يَوْمَ تُبْلَى السَّرائِرُ فَما لَه مِنْ قُوَّةٍ وَلا ناصِرٍ » ) * طارق : 9 - 10\r\n\r\n\r\n\r\nبرزخ :\r\nواسطه و حايل ميان دو چيز . * ( « بَيْنَهُما بَرْزَخٌ لا يَبْغِيانِ » ) * رحمن : 20 ميان آن دو حايلى است كه تجاوز نميكنند . * ( « وَمِنْ وَرائِهِمْ بَرْزَخٌ إِلى يَوْمِ يُبْعَثُونَ » ) * مؤمنون :\r\n100 از پس آنان برزخى هست تا روزيكه برانگيخته ميشوند . عالم مرگ را برزخ گوئيم چون ميان زندگى دنيا و آخرت واسطه است .\r\nراجع به برزخ ميان دو دريا به « بحر » رجوع شود . طبرسى در مجمع البيان در تفسير * ( « مَرَجَ الْبَحْرَيْنِ يَلْتَقِيانِ ، بَيْنَهُما بَرْزَخٌ لا يَبْغِيانِ » ) * رحمن : 19 ميگويد : از سلمان و سعيد بن جبير و سفيان ثورى نقل شده كه دو دريا على و فاطمه\r\n","description":"","footnote":"","page_name":" 181 ","page_number":189},
  {"content":"\r\nعليهما السلاماند ، برزخ ميان آن دو محمّد صلَّى اللَّه عليه و آله است ، لوء لوء و مرجان كه از آن دو خارج ميشوند حسنين عليهما السلاماند . بعد ميگويد :\r\nعجب نيست كه على و فاطمه عليهما السّلام دو دريا باشند ، چون فضل و خيرشان وسيع است ، دريا را به جهت وسعتش بحر گويند .\r\nناگفته نماند : حديث شريف از معانى تطبيقى قرآن مجيد مىباشد .\r\n\r\n[ زندگى برزخ 
  ]\r\nگفتيم كه عالم مرگ را برزخ گوئيم كه ميان زندگى دنيا و آخرت واسطه است . آيا عالم برزخ مرگ صفر است يا يك نوع حيات مرموز ؟\r\nو در صورت دوّم آيا آن براى همه است يا براى اشخاص مخصوص ؟ .\r\nبايد در اين باره ابتدا آيات را نقل و سپس آنها را بررسى كنيم تا به بينيم مطلب بكجا ميانجامد .\r\n* ( « وَلا تَقُولُوا لِمَنْ يُقْتَلُ فِي سَبِيلِ - الله أَمْواتٌ بَلْ أَحْياءٌ وَلكِنْ لا تَشْعُرُونَ » ) * بقره : 154 ، * ( « وَلا تَحْسَبَنَّ الَّذِينَ قُتِلُوا فِي سَبِيلِ الله أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ . فَرِحِينَ بِما آتاهُمُ الله مِنْ فَضْلِه وَيَسْتَبْشِرُونَ بِالَّذِينَ لَمْ يَلْحَقُوا بِهِمْ مِنْ خَلْفِهِمْ أَلَّا خَوْفٌ عَلَيْهِمْ وَلا هُمْ يَحْزَنُونَ . يَسْتَبْشِرُونَ بِنِعْمَةٍ مِنَ الله وَفَضْلٍ وَأَنَّ الله لا يُضِيعُ أَجْرَ الْمُؤْمِنِينَ » ) * آل عمران : 169 - 171 .\r\nيعنى به آنها كه در راه خدا كشته ميشوند نگوئيد مردگانند بلكه زندگانند ولى نميفهميد . كسانى را كه در راه خدا كشته شده‌اند گمان نكن مردگانند بلكه زندگانند و نزد پروردگارشان روزى داده ميشوند و به آنچه خدا از كرم خود به آنها داده شادمانند . و در بارهء كسانى كه هنوز به آنها نپيوسته‌اند شادى ميكنند كه نه بيمى دارند و نه غمگين ميشوند ( شهداء از اينكه ميدانند براى مؤمنان كه در دنيا مانده‌اند بيمى و اندوهى در آخرت نيست شادمان و خوشدلند ) به نعمت و فضل خدا و اينكه خدا پاداش مؤمنان را تباه نميكند مسروراند .\r\nاز اين دو آيه چند مطلب بدست ميايد :\r\n1 - شهيدان راه خدا پس از\r\n","description":"","footnote":"","page_name":" 182 ","page_number":190},
  {"content":"\r\nمرگ زنده‌اند و آن يكنوع زندگى است كه براى ما مشخّص نيست * ( « وَلكِنْ لا تَشْعُرُونَ » ) * نميشود گفت :\r\nمقصود بقاء نام نيك و فداكارى آنهاست زيرا آن اعتبارى صرف است و كلام خدا را نشايد وانگهى آن كاملا روشن و قابل فهم است پس چرا فرمود * ( « وَلكِنْ لا تَشْعُرُونَ » ) * ؟ ! .\r\n2 - شهيدان راه خدا نه تنها زنده‌اند ، بلكه نزد پروردگار روزى ميخورند و از سرنوشت مؤمنانى كه نمرده‌اند دلخوشند زيرا كه ميدانند براى آنها بيم و اندوهى نيست .\r\n3 - اگر اين حقيقت ثابت شود كه همه ى مردگان در عالم برزخ يكنوع حيات خفته و خفيف دارند نظير سلَّولهاى زنده و خفته ى دانه هاى گياهان ، در اين صورت بايد گفت : مدلول دو آيه ى فوق غير از اين حقيقت است ، زيرا اين دو آيه مخصوص شهداء است و شامل عموم نيست .\r\n4 - اين آيات چنان كه گفته شد در زندگى برزخى شهيدان راه حق صريحاند ، و عموم زندگى برزخ را نميتوان از آنها استفاده كرد .\r\n* ( « قِيلَ ادْخُلِ الْجَنَّةَ قالَ يا لَيْتَ قَوْمِي يَعْلَمُونَ بِما غَفَرَ لِي رَبِّي وَجَعَلَنِي مِنَ الْمُكْرَمِينَ » ) * يس : 27 ، گفته شد داخل بهشت شو گفت : ايكاش قوم من ميدانستند كه پروردگارم مرا آمرزيد و از اكرام شدگان گردانيد .\r\nآيه در بارهء مرد مؤمنى است كه از رسولان دفاع ميكرد و او را كشتند ، و مىرساند كه بمحض كشته شدن داخل بهشت شد و آرزو كرد ايكاش قوم وى از اين ماجرى مطَّلع ميشدند ، اين بهشت قهرا يك حيات برزخى است ولى مثل آيات گذشته در باره ى كسى است كه در راه خدا كشته شده است و اين آيه * ( « عِنْدَ رَبِّهِمْ يُرْزَقُونَ » ) * را بهتر روشن مىكند كه روزى خوردن در يك چنان بهشت مخصوص است .\r\n* ( « وَحاقَ بِآلِ فِرْعَوْنَ سُوءُ الْعَذابِ النَّارُ يُعْرَضُونَ عَلَيْها غُدُوًّا وَعَشِيًّا وَيَوْمَ تَقُومُ السَّاعَةُ أَدْخِلُوا آلَ فِرْعَوْنَ أَشَدَّ الْعَذابِ » ) * غافر : 46 ، عذاب بد\r\n","description":"","footnote":"","page_name":" 183 ","page_number":191},
  {"content":"\r\nبخاندان فرعون رسيد ( و آن ) آتش است كه بامداد و شبانگاه به آن نزديك ميگردند و روز قيامت آل فرعون را به سختترين عذاب در آريد .\r\nاين آيه كه عرض نار را از دخول آتش در روز قيامت ، جدا كرده روشن مىكند كه نزديك شدن به آتش در برزخ و عالم قبر است .\r\nالميزان در ذيل اين آيه فرموده :\r\nآيه اوّلا صريح است در اينكه ابتدا نشان دادن به آتش هست سپس وارد كردن در آن . . . ثانيا عرض به آتش پيش از قيامت است و آن عذاب برزخ مىباشد . . . ثالثا عذاب برزخ و آخرت با يك چيز است و آن نار آخرت است ليكن اهل برزخ از دور با آن معذّب ميشوند و اهل آخرت با دخول بر آن . . . ممكن است از * ( « غُدُوًّا وَعَشِيًّا » ) * بدست آورد كه اهل برزخ با صبح و شام دنيا ارتباط مختصرى دارند زيرا كه از دنيا بالكلَّيه منقطع نشده‌اند .\r\nدر اينجا چهار آيه در بارهء برزخ آورديم ، سه آيه ى اوّل در - بارهء حيات برزخى شهداء و آيه ى چهارم در خصوص برزخ كفّار است . نتيجه آنكه شهيدان در برزخ منعّم و كفّار معذّباند و عذاب كفّار يكنوع بيم و هراسى است كه از نزديك شدن به آتش حاصل مىشود مانند كابوسهاى وحشتناك و خوابهاى پريشان و هراس انگيز و آن در نوبت خود و مخصوصا در صورت دائمى بودن يك عذاب شديد و دردناك است ، به نظر آوريد خوابهاى پريشان و وحشتناك دنيا را كه خواب بيننده بچه حال ميافتد و گاهى از فرياد خويش بيدار مىشود « نعوذ با لله منه » .\r\nشيخ مفيد عليه الرحمه در شرح عقائد صدوق در فصل نفوس و ارواح نقل مىكند : حضرت رسول صلَّى اللَّه عليه و آله در كنار گوداليكه مقتولين بدر در آن بودند ايستاد و فرمود : براى رسول خدا همسايگان بدى بوديد :\r\nاو را از منزلش بيرون كرديد بعد جمع شده با او جنگيديد ، من آنچه\r\n","description":"","footnote":"","page_name":" 184 ","page_number":192},
  {"content":"\r\nپروردگارم وعده كرده بود حق يافتم آيا شما هم وعدهء او را حق يافتيد ؟\r\nعمر گفت يا رسول الله با اجساديكه مرده‌اند چه سخن ميگوئى : فرمود ساكت شو پسر خطاب تو از آنها شنواتر نيستى ، ميان اينان و اينكه ملائكه آنها را به زير عمودهاى آهنين بكشند فقط اين مانده كه من از آنها روى گردانم . آنگاه نظير اين مطلب را از على عليه السّلام در بارهء مقتولين اهل بصره نقل مىكند و در ذيل آن هست كه امام عليه السّلام فرمود : قسم به خدا كعب بن سور و طلحه ( هر دو از مخالفين امام بودند و حضرت بجسد آن دو خطاب كرد ) سخن مرا شنيدند چنان كه اهل گودال ( گودال بدر ) كلام رسول خدا را شنيدند .\r\nدر سورهء واقعه ، اهل قيامت بسه دسته تقسيم شده : سابقون ، اصحاب يمين ، اصحاب شمال ، آنگاه در بارهء قيامت هر يك بتفصيل سخن رفته است و در آخر سوره ميفرمايد : چون حيات و روح بحلقوم محتضر رسيد شما آنوقت نگاه ميكنيد ، ما به او از شما نزديكتريم و لكن نمىبينيد و اگر در بارهء مرگ مجبور نمىبوديد حتما حيات را به بدن او عودت ميداديد . آنوقت در پايان سوره بطور اجمال چنين آمده * ( « فَأَمَّا إِنْ كانَ مِنَ الْمُقَرَّبِينَ فَرَوْحٌ وَرَيْحانٌ وَجَنَّةُ نَعِيمٍ . وَأَمَّا إِنْ كانَ مِنْ أَصْحابِ الْيَمِينِ فَسَلامٌ لَكَ مِنْ أَصْحابِ الْيَمِينِ وَأَمَّا إِنْ كانَ مِنَ الْمُكَذِّبِينَ الضَّالِّينَ فَنُزُلٌ مِنْ حَمِيمٍ وَتَصْلِيَةُ جَحِيمٍ . . . » ) * .\r\nيعنى محتضر اگر از مقرّبان باشد پس ( براى اوست ) راحتى و ريحان و بهشت پر نعمت و امّا اگر از اصحاب يمين باشد ، سلام بر تو از اصحاب يمين و امّا اگر از تكذيب كنان گمراه باشد پذيرائى است از آب گرم و ورود بجهنّم .\r\nاز اينكه * ( « فَرَوْحٌ وَرَيْحانٌ » ) * از * ( « جَنَّةُ نَعِيمٍ » ) * و همچنين * ( « فَنُزُلٌ مِنْ حَمِيمٍ » ) * از * ( « تَصْلِيَةُ جَحِيمٍ » ) * جدا شده ميفهميم كه روح و ريحان و نزل حميم در برزخ است و الَّا ظاهرا لازم بود كه جنّت و جحيم\r\n","description":"","footnote":"","page_name":" 185 ","page_number":193},
  {"content":"\r\nتنها گفته شوند زيرا روح و ريحان از جنّت و حميم از جهنّم جدا نيست . در تفسير برهان سه حديث از امام صادق عليه السّلام نقل كرده كه فرمود : روح و ريحان مال مؤمن است در قبر و جنّت نعيم در قيامت و حميم مال غير آنهاست در قبر و جحيم در آخرت .\r\nناگفته نماند آيه ى مقرّبين اعمّ از سه آيه ى گذشته است كه فقط در بارهء شهيدان راه حق بود يعنى شامل شهداء و مقرّبين است و آيه ى اخير مثل آيه ى كه در بارهء فرعون و فرعونيان بود ، منحصر بكفّار است و آيه ى وسط كه در باره ى اصحاب يمين است از همه عمومىتر مىباشد .\r\nدر كتب حديث روايات بىشمار داريم در بارهء حيات برزخى كه تدبّر در كثرت و مضامين آنها ، يقين مياورد كه عالم قبر يك عالم مرموزى است و مردگان در آن يكنوع حيات بخصوص و غير قابل درك دارند از قبيل روايات نماز وحشت در شب اول دفن و زيارت اموات و خيرات و صدقات در بارهء آنها و اينكه مردگان گاهى بمنازل خودشان متوجّه ميشوند و با زائران خود انس ميگيرند و بعد از رفتن آنها متوحّش ميشوند و غير اينها . براى نمونه ميتوان مقدارى از اين روايات را در كتاب كافى ج 3 ص 228 - 263 طبع آخوندى و بحار الانوار ج 6 ابواب برزخ طبع اخير ، مطالعه كرد .\r\nاين روايات چنان كه گفتيم ميفهمانند : حيات برزخى بى شكّ وجود دارد و نوعى از تنعّم و عذاب در آن هست .\r\nملاحظه ى عالم خواب بهترين نمونه براى درك عالم برزخ است ما سه جور خواب داريم يكى اينكه شخص ميخوابد و در خواب چيزى نمىبيند و هيچ چيز نميفهمد فقط پس از بيدار شدن ميداند كه خوابيده بود . ديگرى اينكه شخص ، خوابهاى خوش مىبيند و تمام آرزوهاى خود\r\n","description":"","footnote":"","page_name":" 186 ","page_number":194},
  {"content":"\r\nرا در مرحله ى وجود مشاهده مىكند بطوريكه بعد از بيدار شدن تأسّف مىخورد كه ايكاش بيدار نميشدم .\r\nسوم آنكه خوابهاى پريشان مىبيند گاهى اين خوابها طورى دلخراش و طاقت فرساست كه از ترس فرياد ميكشد و بصداى خويش از خواب مىپرد .\r\nعالم برزخ بايد اينطور باشد شهيدان و مؤمنان خالص مانند شخص دوّم و كفّار و مكذّبين حقّ نظير شخص سوم و ديگران همچون شخص اوّل بىخبر مانند . رواياتى داريم كه مضمون آنها چنين است : ( در قبر سئوال نميشود مگر از مؤمن محض و كافر محض ، ديگران بسر خود رها مىشوند ) .\r\nدر اين مضمون در كافى سه حديث از ابى بكر حضرمى و عبد الله بن سنان و محمد بن مسلم از امام صادق عليه السّلام و يك حديث از امام باقر عليه السّلام منقول است ( كافى ج 3 ص 235 ) .\r\nاين روايات مفيد آن مطلباند كه در بارهء خواب و مقايسه ى برزخ به آن ، گفته شد و بالملازمة تنعّم مؤمن خالص و تعذيب كافر خالص را مىفهمانند .\r\nدر خاتمه ناگفته نماند : موجود زنده به چيزى ميگويند كه چهار خاصيّت جذب و دفع و حركت و توليد مثل داشته باشد و در غير اين صورت زنده نيست . دانه هاى گندم و ساير حبوبات و تخم گياهان و گلها و غيره قبل از كاشته شدن هيچ يك از چهار خاصيّت فوق را ندارند ولى ميدانيم درون هر يك از آنها سلول زنده‌اى به صورت خفته و بىحركت وجود دارد كه وقت كاشتن در اثر حرارت و رطوبت بيدار شده شروع بفعاليّت مىكند . دانهء گندم مثلا به ظاهر مرده است ولى مانند شخص خوابيده نسبت به خود عالمى مرموز دارد و صندوق سر بسته‌اى است .\r\nهكذا ، انسان آنگاه كه ميميرد حيات فعّال او به صورت حيات خوابيده و بى اثر در ميايد كه ما از آن بىخبريم ولى نسبت به خود دنيائى\r\n","description":"","footnote":"","page_name":" 187 ","page_number":195},
  {"content":"\r\nاست و داراى بعضى از شعور و آنگاه كه پوسيد و خاك شد ، حيات درون ذرّات خاك شده مثل تخمها به صورت خفته موجود است و نسبت به خود درك و شعور دارد .\r\nاين در صورتى است كه كسى بروح مجرّد قائل نشود و اگر وجود روح مجرّد را قبول داشته باشد كه حتمى است و در روح و نفس خواهد آمد ، درك مطلب بيش از پيش آسان خواهد بود .\r\nقابل دقّت است كه قرآن از مرگ به « وفات » تعبير مىكند و آن در لغت بمعنى اخذ است پس مرگ اخذ شدن و گرفته شدن انسان از فعاليّت است نه از بين رفتن و در بارهء وفات ائمه ( ع ) آمده « قبض عليه السّلام فى يوم كذا » يعنى در فلان روز اخذ و مقبوض گرديد .\r\n\r\n\r\n\r\nبَرَص :\r\nپيسى . مرضى است جلدى كه رنگ قسمتهائى از بدن سفيد ميگردد * ( « وَأُبْرِئُ الأَكْمَه وَالأَبْرَصَ وَأُحْيِ الْمَوْتى بِإِذْنِ الله » ) * آل عمران : 49 ، باذن خدا كور مادر زاد و شخص برص زده را شفا مىدهم و مردگان را زنده ميكنم . ابرص وصف برص است .\r\n\r\n\r\n\r\nبرق :\r\nنور . ( نيروى مخصوص ) در لغت عرب نورى است كه از ابر ميجهد * ( « يُرِيكُمُ الْبَرْقَ خَوْفاً وَطَمَعاً » ) * رعد : 12 و چون چشم مضطرب و خيره شود گويند :\r\n« برق البصر » * ( « فَإِذا بَرِقَ الْبَصَرُ وَخَسَفَ الْقَمَرُ » ) * قيامة : 7 .\r\n\r\n[ اباريق 
  ]\r\n* ( « يَطُوفُ عَلَيْهِمْ وِلْدانٌ مُخَلَّدُونَ بِأَكْوابٍ وَأَبارِيقَ » ) * واقعه : 18 ، اكواب جمع كوب و آن بمعنى كاسهء بىدستگيره و اباريق جمع ابريق است بمعنى بطرى است .\r\nدر مجمع البيان ، اكواب كاسه ها و اباريق بطرىها معنى شده معنى آيه چنين است : پسران جاويدان با كاسه ها و بطريهاى مخصوص بدور آنها ميگردند .\r\nو چون اكواب و اباريق هر دو نكره آمده‌اند معلوم است نميتوان آنها را كاسه و بطرى معمولى دانست در اباريق لازم است معنى\r\n","description":"","footnote":"","page_name":" 188 ","page_number":196},
  {"content":"\r\n« برق » ملحوظ باشد ، لذا طبرسى و راغب گفته‌اند : ابريق بواسطهء روشنى و صفا ، ببطرى اطلاق مىشود .\r\n\r\n[ اسْتَبْرَق 
  ]\r\n* ( « عالِيَهُمْ ثِيابُ سُندُسٍ خُضْرٌ وَإِسْتَبْرَقٌ » ) * انسان : 21 استبرق بمعنى حرير ضخيم برّاق و سندس بمعنى حرير نازك است ( مجمع البيان ) ناگفته نماند : سندس و استبرق هر دو نكره است ، نميشود گفت : مانند حرير معمولىاند .\r\n\r\n\r\n\r\nبركت :\r\nفايدهء ثابت . قاموس بركت را نموّ ، زيادت ، سعادت و بروك را ثبوت معنى كرده و گويد :\r\nبارك على محمّد و آل محمّد يعنى شرف و كرامت آنها را هميشگى كن . مجمع البيان ذيل آيه ى 97 از سوره ى بقره گفته : اصل بركت بمعنى ثبوت است گويند : « برك بروكا » يعنى ثابت شد ، پس بركت بمعنى ثبوت فايده است در اثر نموّ و رشد ، مجمع آب را بركه گويند كه آب در آن ثابت است .\r\nدر مفردات گويد : بركت يعنى ثبوت خير خدائى در يك چيز ، و مجمع آب را از آن ، بركه ناميده‌اند . مبارك چيزى است كه در آن فايدهء ثابت باشد . تبارك الله از آنجهت گفته مىشود كه فايده هاى ثابت در خدا و از خداست با بلندى مقام .\r\nاز مجموع آنچه كه نقل شد بدست ميايد كه بركت بمعنى فايدهء ثابت است ( و ممكن است گاهى از آن مطلق ثبوت اراده شود ) و آن با نموّ و زيادت و سعادت قابل جمع و بلكه از اين معانى كنار نيست .\r\n* ( « تَبارَكَ الله رَبُّ الْعالَمِينَ » ) * اعراف : 54 يعنى ثابت در خير است ، هميشه مفيد است خدائى كه پرورش دهندهء مخلوقات است . مجمع البيان آن را ثبوت دائمى معنى كرده و گويد :\r\nبلند مقام است در يكتائى ابدى .\r\nولى ترجمه ى ما بهتر از آنست مخصوصا كه تبارك الله در 9 محلّ از قرآن آمده و در قبل يا بعد آنها نعمت و قدرت خدا ذكر شده است و آن با فايده و مفيد بودن بسيار\r\n","description":"","footnote":"","page_name":" 189 ","page_number":197},
  {"content":"\r\nميسازد ، گر چه اين ترجمه ( هميشگى است خدائى كه ربّ العالمين است ) نيز كاملا درست و صحيح است .\r\n* ( « وَجَعَلَ فِيها رَواسِيَ مِنْ فَوْقِها وَبارَكَ فِيها » ) * فصِّلت : 10 ، در روى زمين كوههاى ثابت و فايدهء دائمى قرار داد * ( « لَفَتَحْنا عَلَيْهِمْ بَرَكاتٍ مِنَ السَّماءِ » ) * اعراف : 96 هر آينه ميگشاديم بر آنها فايده هاى ثابت از آسمان .\r\nقرآن مجيد و كعبه و باران و عيسى از آن جهت در آيات شريفه ، مبارك خوانده شده‌اند كه در آنها بركت و فايدهء ثابت هست و محلّ بركتاند .\r\n\r\n\r\n\r\nبرم :\r\nابرام بمعنى محكم كردن است * ( « أَمْ أَبْرَمُوا أَمْراً فَإِنَّا مُبْرِمُونَ » ) * زخرف : 79 ، يا كارى را محكم كرده‌اند ، ما محكم كنندگانيم . اصل آن از محكم كردن ريسمان است با تاب دادن .\r\n\r\n\r\n\r\nبُرهان :\r\nدليل روشن * ( « يا أَيُّهَا النَّاسُ قَدْ جاءَكُمْ بُرْهانٌ مِنْ رَبِّكُمْ » ) * نساء : 174 .\r\nحجّة نيز بمعنى دليل است ، فرق ما بين برهان و حجّة را بايد از مادّه ى اصلى آن دو پيدا كرد ، حجّ در اصل بمعنى قصد است و برهان در اصل بمعنى روشنى و بيان مىباشد ، راغب گويد : گفته‌اند آن مصدر بره يبره است بمعنى سفيد و روشن شد و در مجمع البيان آمده : « برهن قوله » يعنى سخن خود را بيان كرد .\r\nعلى هذا ، دليل را بواسطه ى روشن بودن ، برهان و بواسطه ى دلالت بر مقصود ، حجّة ميگويند .\r\nراغب تصريح مىكند كه : برهان محكمترين دليلهاست .\r\n\r\n\r\n\r\nبزغ :\r\nبزوغ بمعنى طلوع است در مجمع البيان آمده : البزوغ الطلوع * ( « فَلَمَّا رَأَى الْقَمَرَ بازِغاً قالَ هذا رَبِّي » ) * انعام : 77 ، چون ماه را طالع ديد گفت : اين پروردگار من است . در لغت آمده : « بزغت الشمس : طلعت »\r\n\r\n\r\n\r\nبَسر :\r\nبسور : چهره در هم كشيدن ، در مجمع فرموده : بسور آشكار شدن كراهت در چهره است .\r\nراغب آن را ، عجله پيش از وقت\r\n","description":"","footnote":"","page_name":" 190 ","page_number":198},
  {"content":"\r\nمعنى كرده و گويد : معنى آيه ى * ( « ثُمَّ عَبَسَ وَبَسَرَ » ) * مدّثر : 22 ، آنست كه عبوس بودن را پيش از وقت آن اظهار كرد . قاموس آن را عجله و چهره در هم كشيدن و قهر ، معنى كرده است .\r\nولى قول مجمع البيان اقرب است ، بنا بر اين ، چون در آيه ى شريفه * ( « بَسَرَ » ) * بعد از * ( « عَبَسَ » ) * آمده بايد آن را شدّت عبوس بودن معنى كرد يعنى : پس عبوس شد و محكم چهره در هم كشيد . پس از آنكه اين احتمال در باره ى آيه بنظرم آمد ديدم زمخشرى و بيضاوى در ذيل آيه ى * ( « وَوُجُوه يَوْمَئِذٍ باسِرَةٌ » ) * قيامت : 24 بسر را شدّت عبوس بودن گفته‌اند يعنى : و چهره هائى در آن روز شديدا چهره درهم كشيده‌اند و اندوهناكاند بيضاوى گويد : باسل از باسر نيز شديدتر است ولى آن اغلب در مرد شجاعى كه چهره درهم كشيده است به كار ميرود .\r\nعلى هذا ، عبس و بسر و بسل هر سه بمعنى چهره در هم كشيدن مىباشد ولى يكى از ديگرى شديدتر است .\r\n\r\n\r\n\r\nبَسّ :\r\nكوبيده شدن ، نرم شدن در اثر كوبيده شدن * ( « وَبُسَّتِ الْجِبالُ بَسًّا فَكانَتْ هَباءً مُنْبَثًّا » ) * واقعه : 5 كوبيده ميشوند كوهها كوبيده شدن عجيبى پس غبار پراكنده ميگردند .\r\nبعضىها باستناد آيه ى * ( « يَوْمَ نُسَيِّرُ الْجِبالَ » ) * كهف : 47 ، و غيره ، بسّ را سير دادن و به راه افتادن معنى كرده‌اند ولى آيه كه ميگويد : غبار پراكنده ميشوند . روشن مىكند كه بسّ بمعنى ريز ريز شدن و كوبيده شدن است . و مناسب اين آيه ، آيهء * ( « وَحُمِلَتِ الأَرْضُ وَالْجِبالُ فَدُكَّتا دَكَّةً واحِدَةً » ) * الحاقّة : 14 ، است .\r\nريز ريز شدن كوهها در اثر انبساط و اتساع همگانى جهان است كه هنگام فناى عالم به صورت غبار خواهند آمد و يا در اثر علل ديگر است .\r\n\r\n\r\n\r\nبَسط :\r\nگشودن . وسعت دادن .\r\nگستردن . هر سه معنى نزديك بهماند * ( « وَلَوْ بَسَطَ الله الرِّزْقَ لِعِبادِه لَبَغَوْا فِي الأَرْضِ » ) * شورى : 27 ، اگر خدا\r\n","description":"","footnote":"","page_name":" 191 ","page_number":199},
  {"content":"\r\nروزى را بر بندگانش گشايش ميداد ، حتما در زمين طغيان ميكردند .\r\n* ( « وَالله جَعَلَ لَكُمُ الأَرْضَ بِساطاً » ) * نوح : 19 ، خدا زمين را براى شما گسترده قرار داده است . راغب گفته : بساط بمعنى زمين گسترده و وسعت يافته است .\r\n\r\n\r\n\r\nبسق :\r\nبسوق : ارتفاع . در اقرب گفته : « بَسَقَ النخْلُ بُسوقاً :\r\nارتفعت اغصانه و طال » . * ( « وَالنَّخْلَ باسِقاتٍ لَها طَلْعٌ نَضِيدٌ » ) * ق : 10 ، نخلهاى بلند كه ميوهء آن روى هم چيده است .\r\n\r\n\r\n\r\nبَسل :\r\nمنع . * ( « وَذَكِّرْ بِه أَنْ تُبْسَلَ نَفْسٌ بِما كَسَبَتْ » ) * انعام : 70 آن را تذكَّر بده مبادا نفسى در اثر عمل خويش ممنوع و محروم از ثواب و رحمت خدا گردد . بيضاوى گويد : اصل بسل بمعنى منع است راغب منع و ضمّ معنى كرده و گويد استعمال باسل در پهلوان چهره درهم كشيده ، بطور استعاره است .\r\n\r\n\r\n\r\nبَسم :\r\nخنده ى جزئى ( لبخند ) * ( « فَتَبَسَّمَ ضاحِكاً مِنْ قَوْلِها » ) * نمل :\r\n19 ، در اثر دانستن كلام مورچه از شادى لبخند زد . معنى آيه در « ضحك » ديده شود .\r\n\r\n\r\n\r\nبشر :\r\nدر اينجا در باره ى بشارت و مشتقّات آن و همچنين در باره ى بشر بمعنى انسان توضيح داده خواهد شد .\r\n1 - شك نيست كه بشر بمعنى انسان است ولى همانطور كه در انسان گذشت ، آدمى را نسبت بفضائل و كمالات و استعدادهايش انسان و نسبت بجسد و ظاهر بدن و شكل ظاهرش بشر ميگويند .\r\nدر مفردات گويد : بشره ظاهر پوست بدن و ادمه باطن آنست و به انسان از آنجهت بشر گفته‌اند كه پوستش از ميان مو آشكار و نمودار است بر خلاف حيواناتى كه پشم و مو و كرك ، پوست بدنشان را مستور كرده است قرآن در هر كجا كه از انسان جسد و شكل ظاهر مراد بوده لفظ بشر آورده است نحو * ( « وَهُوَ الَّذِي خَلَقَ مِنَ الْماءِ بَشَراً » ) * فرقان : 54 ، * ( « إِنِّي خالِقٌ بَشَراً مِنْ طِينٍ » ) * ص 71 . . . بنا\r\n","description":"","footnote":"","page_name":" 192 ","page_number":200},
  {"content":"\r\nبر اين فرموده * ( « إِنَّما أَنَا بَشَرٌ مِثْلُكُمْ » ) * فصّلت 6 يعنى مردم از حيث بشريّت برابراند و فرقشان در كمالات و اعمال است .\r\nدر قاموس بشر را انسان و ظاهر پوست بدن معنى كرده در اقرب الموارد گويد : بشره ظاهر پوست ، جمع آن بشر است .\r\nنا گفته نماند كلمه ى بشر ، 35 بار و كلمه ى « بشرين » يك بار در قرآن مجيد به كار رفته و با مراجعه به المعجم المفهرس خواهيم ديد كه شكل ظاهر و بدن حاضر از آن مراد است قطع نظر از فضائل و كمالات . يك بار هم بمعنى بشره ها و ظاهر پوست بدن آمده نحو * ( « لا تُبْقِي وَلا تَذَرُ لَوَّاحَةٌ لِلْبَشَرِ » ) * مدثّر : 29 ، نه باقى ميگذارد و نه ترك مىكند متغيّر كنندهء بشره هاست « بشر » در آيه ى شريفه چنان كه از اقرب الموارد نقل شده ، جمع بشره است .\r\nطبرسى در مجمع البيان گويد :\r\nبشر جمع بشره و آن ظاهر پوست است ، انسان را از آن سبب بشر گويند كه پوستش ظاهر و مانند حيوانات از پشم و مو و كرك پوشيده نيست .\r\nدر آيه ى * ( « ما هذا بَشَراً إِنْ هذا إِلَّا مَلَكٌ كَرِيمٌ » ) * يوسف : 31 ، مراد زنان آن بود كه اين شكل و قيافه نميتواند بشر باشد بلكه فرشته است .\r\n\r\nمباشرت\r\n2 - * ( « وَلا تُبَاشِرُوهُنَّ وَأَنْتُمْ عاكِفُونَ فِي الْمَساجِدِ » ) * بقره : 187 ، بزنان نزديكى نكنيد آنگاه كه در مساجد معتكف هستيد مباشرت بنا بر آنچه گفته شد ، رسيدن دو بشره ( دو پوست بدن ) بهم ديگر است و آن در آيه ى شريفه كنايه از مقاربت با زنان است چنان كه راغب گفته است ابن اثير در نهايه بعد از نقل حديثى گويد مراد از مباشرت لمس بدن مرد با بدن زن است . . . و گاهى از آن مقاربت اراده كنند . مباشرت به كار نيز از اين معنى است .\r\n3 -\r\n\r\nبِشارت\r\nو بشرى بمعنى خبر مسرّت بخش است طبرسى و راغب در وجه آن ميگويند : چون كسى خبر مسرّت بخش را بشنود اثر آن در\r\n","description":"","footnote":"","page_name":" 193 ","page_number":201},
  {"content":"\r\nپوست صورتش آشكار ميگردد .\r\n* ( « وَما جَعَلَه الله إِلَّا بُشْرى لَكُمْ » ) * آل عمران : 126 ، خدا آن را براى شما بشارت و خبر شادى بخش قرار داد . * ( « وَلَقَدْ جاءَتْ رُسُلُنا إِبْراهِيمَ بِالْبُشْرى » ) * هود : 69 ، * ( « قالَ يا بُشْرى هذا غُلامٌ » ) * يوسف : 19 ، كلمه ى بشرى در اين آيات و نظائر آن بمعنى خبر مسرّت بخش است .\r\n\r\n4 - استبشار\r\nبمعنى طلب شادى و يافتن و يا دانستن چيزى است كه شاد مىكند * ( « وَيَسْتَبْشِرُونَ بِالَّذِينَ لَمْ يَلْحَقُوا بِهِمْ مِنْ خَلْفِهِمْ أَلَّا خَوْفٌ عَلَيْهِمْ وَلا هُمْ يَحْزَنُونَ » ) * آل عمران :\r\n170 ، در بارهء كسانى كه هنوز به آنها نپيوسته‌اند شادمانند كه به آنها خوفى نيست و محزون نميشوند يعنى شهداء از اينكه ميدانند براى مؤمنان كه در دنيا مانده‌اند بيمى و اندوهى در آخرت نيست شادى ميكنند و از اين حقيقت كه دانسته‌اند طلب شادى مينمايند * ( « وَجاءَ أَهْلُ الْمَدِينَةِ يَسْتَبْشِرُونَ » ) * حجر : 67 ، اهل مدينه آمدند در حالى كه از شنيدن قضيّه ى ميهمانان لوط شادى ميجستند و شادمان بودند .\r\n\r\nبشِّر\r\n5 - بشارت در خبر مسرّت بخش و اندوه بخش هر دو به كار رفته است نحو * ( « بَشِّرِ الَّذِينَ آمَنُوا وَعَمِلُوا الصَّالِحاتِ » ) * بقره : 25 ، و نحو * ( « بَشِّرِ الْمُنافِقِينَ بِأَنَّ لَهُمْ عَذاباً أَلِيماً » ) * نساء : 138 .\r\nطبرسى در ذيل آيه ى اخير فرموده : اصل بشارت خبر مسرّت بخشى است كه بوسيله ى آن ، شادى در پوست صورت احساس ميگردد ، و در خبر اندوه بخش نيز به كار ميرود عرب گويد : پاداش و تحيّت تو ، كتك است . راغب آن را يكنوع استعاره ميداند . از كلام طبرسى نيز بدست ميايد كه اين يكنوع تحكَّم است يعنى مژده و پاداش ندارى مگر عذاب .\r\n\r\n6 - بَشير :\r\nمژده ده ، جمع آن بشر بر وزن ( قفل ) است * ( « وَهُوَ الَّذِي أَرْسَلَ الرِّياحَ بُشْراً بَيْنَ يَدَيْ رَحْمَتِه » ) * فرقان : 48 ، او كسى است كه بادها را پيش از رحمت خود ( باران ) مژده دهنده فرستاده .\r\n","description":"","footnote":"","page_name":" 194 ","page_number":202},
  {"content":"\r\n\r\n\r\n\r\nبَصَر :\r\n( بر وزن فرس ) قوهء بينائى . چشم . علم . ( اقرب الموارد ) در صحاح گويد : بصر حسّ بينائى . . . و علم است . راغب گفته : بصر هم به چشم گفته مىشود و هم بقوهء بينائى در اينجا چند مطلب شايان تحقيق و توضيح است .\r\n1 - همانطور كه گفته شد : بصر هم به چشم گفته مىشود و هم بحسّ بينائى مثل * ( « وَما أَمْرُ السَّاعَةِ إِلَّا كَلَمْحِ الْبَصَرِ » ) * نحل : 77 ، امر قيامت نيست مگر مانند اشارهء چشم ، و مثل * ( « إِنَّ السَّمْعَ وَالْبَصَرَ وَالْفُؤادَ كُلُّ أُولئِكَ كانَ عَنْه مَسْؤُلًا » ) * اسراء : 36 ، گوش و چشم و قلب همه مسئولند . در قرآن مجيد ظاهرا بصر تنها در قوهء بينائى بطوريكه چشم منظور نباشد به كار نرفته است گر چه اطلاق بصر به چشم به لحاظ بينائى آن است ، ولى افعال آن اكثرا در معنى بينائى و ديدن به كار رفته است مثل * ( « وَلَهُمْ أَعْيُنٌ لا يُبْصِرُونَ بِها » ) * اعراف : 179 ، و مثل * ( « وَنَحْنُ أَقْرَبُ إِلَيْه مِنْكُمْ وَلكِنْ لا تُبْصِرُونَ » ) * واقعه : 85 ، .\r\nجمع بصر ابصار است مثل * ( « وَجَعَلَ لَكُمُ السَّمْعَ وَالأَبْصارَ وَالأَفْئِدَةَ » ) * نحل : 78 ، ابصار بمعنى بصيرتها و معرفتها نيز آمده كه در بند دوّم خواهيم گفت .\r\n\r\n2 - بصيرت\r\nبمعنى بينائى دل است ، راغب گويد : بدرك قلب بصيرت و بصر ( بر وزن فرس ) گويند اين معنى ، مرادف معرفت و درك است و همان است كه از صحاح و اقرب الموارد نقل شد كه يكى از معانى بصر ، علم است . طبرسى در آيه ى * ( « أَدْعُوا إِلَى الله عَلى بَصِيرَةٍ أَنَا » ) * يوسف : 108 ، آن را معرفت و بينائى دل فرموده است . و از اينجاست كه بصيرت را عقل و زيركى معنى كرده‌اند .\r\nدر صحاح و قاموس و غيره ، حجّت و دليل را يكى از معانى بصيرت شمرده‌اند ، اين ظاهرا بدان جهت است كه حجّت و دليل سبب بصيرت و بينائى دل است ، مىشود گفت كه نام مسبّب را بسبب گذاشته‌اند .\r\nجمع بصيرت ،\r\n\r\nبصائر\r\nو ابصار\r\n","description":"","footnote":"","page_name":" 195 ","page_number":203},
  {"content":"\r\nهر دو آمده است مثل * ( « قَدْ جاءَكُمْ بَصائِرُ مِنْ رَبِّكُمْ » ) * انعام : 104 ، و آن پنج بار در قرآن تكرار شده و بمعنى بصيرتها و دليلهاست و مثل * ( « إِنَّ فِي ذلِكَ لَعِبْرَةً لأُولِي الأَبْصارِ » ) * آل عمران : 13 ، طبرسى و بيضاوى آن را : ذوى البصائر و ذوى العقول گفته‌اند و مثل * ( « فَاعْتَبِرُوا يا أُولِي الأَبْصارِ » ) * حشر : 2 ، و مثل * ( « وَاذْكُرْ عِبادَنا إِبْراهِيمَ وَإِسْحاقَ وَيَعْقُوبَ أُولِي الأَيْدِي وَالأَبْصارِ » ) * ص : 45 صاحبان نيروها در طاعت حق و صاحبان بصيرتها بودند .\r\nدر اول اين بند از راغب نقل شد كه بدرك دل بصيرت و بصر گويند . بنا بر اين ، ابصار بايد جمع بصر بمعنى چشم و بصر بمعنى بصيرت هر دو باشد .\r\n\r\nبَصُرَ\r\n3 - بصر از باب كرم يكرم و از باب علم يعلم بمعنى علم آمده كه يكى از معانى بصر است و از باب افعال بمعنى ديدن به كار رفته است .\r\nدر اقرب الموارد گويد ، « بصر به ( از دو باب فوق ) : علم به » جوهرى گويد : بصرت بالشيء : علمته .\r\nراغب گويد : در بصر بمعنى بصيرت و علم گفته مىشود ابصرت و بصرت و در معنى ديدن بصرت كم گفته مىشود بلكه ابصرت گويند .\r\nعلى هذا معنى آيه ى * ( « بَصُرْتُ بِما لَمْ يَبْصُرُوا بِه » ) * طه : 96 ، اين است كه : دانستم آنچه را كه اين مردم ندانستند ، چنان كه زمخشرى و بيضاوى آن را « دانستم » گفته‌اند طبرسى در ذيل اين آيه در بحث لغت گفته : « بصر بالشّيء » در مقام علم گفته مىشود و « ابْصَرَ » در مقام ديدن .\r\nدر آيه ى * ( « فَبَصُرَتْ بِه عَنْ جُنُبٍ » ) * قصص : 11 « بصرت » را ديدن معنى كرده‌اند يعنى : خواهر موسى او را از گوشه ى ديد ، من گمان ميكنم اينجا هم بمعنى علم باشد يعنى خواهر موسى چون بكاخ فرعون نزديك و يا وارد شد از جنب و جوش و رفت و آمد فهميد كه صندوق موسى را گرفته‌اند ، بعد وارد منزل شد و ديد در بارهء مرضعه در مانده‌اند گفت * ( هَلْ أَدُلُّكُمْ عَلى أَهْلِ بَيْتٍ يَكْفُلُونَه لَكُمْ » ) *\r\n","description":"","footnote":"","page_name":" 196 ","page_number":204},
  {"content":"\r\nو امّا اينكه گفتيم فعل بصر از باب افعال بمعنى ديدن آمده شواهد آن از قرآن بسيار است ، بلكه باستثناى دو آيه ى فوق و آيه * ( « يُبَصَّرُونَهُمْ » ) * معارج : 11 ، كه از باب تفعيل است ، تمام افعال بصر در قرآن مجيد از باب افعال به كار رفته‌اند * ( « أَ فَسِحْرٌ هذا أَمْ أَنْتُمْ لا تُبْصِرُونَ » ) * طور : 15 ، * ( « لِمَ تَعْبُدُ ما لا يَسْمَعُ وَلا يُبْصِرُ » ) * مريم : 42 ، * ( « وَتَرَكَهُمْ فِي ظُلُماتٍ لا يُبْصِرُونَ » ) * بقره : 17 .\r\n4 - * ( « بَلِ الإِنْسانُ عَلى نَفْسِه بَصِيرَةٌ وَلَوْ أَلْقى مَعاذِيرَه » ) * قيامت : 14 - 15 بعضىها گفته‌اند : تاء * ( « بَصِيرَةٌ » ) * براى مبالغه است و بعضى آن را بمعنى دليل گرفته و گفته است : بلكه انسان شاهد و حجّت نفس خودش است هر چند عذرهايش را هم القاء كند ، به نظر ميايد كه با ملاحظه ى آيه ى قبل * ( « يُنَبَّؤُا الإِنْسانُ يَوْمَئِذٍ بِما قَدَّمَ وَأَخَّرَ » ) * معناى اوّل بهتر باشد ، زيرا در اين آيه فرموده : روز قيامت انسان به آنچه عمل كرده خبر داده مىشود ، بعد در مقام اعراض ميفرمايد : بلكه انسان بر نفس خود يكپارچه بصيرت و بينائى است هر چند در مقام دفاع عذرهائى هم بياورد .\r\n\r\nابْصِر\r\n5 - * ( « قُلِ الله أَعْلَمُ بِما لَبِثُوا لَه غَيْبُ السَّماواتِ وَالأَرْضِ أَبْصِرْ بِه وَأَسْمِعْ ما لَهُمْ مِنْ دُونِه مِنْ وَلِيٍّ » ) * كهف : 26 كلمه * ( « أَبْصِرْ بِه وَأَسْمِعْ » ) * صيغه ى تعجّب و بمعنى « چه بينا چه شنوا » است چنان كه اهل تفسير تصريح كرده‌اند ، يعنى : بگو خدا به آنچه توقّف كرده‌اند داناتر است ، غيب آسمانها و زمين براى اوست ، چه بينا و چه شنواست جز او دوستى برايشان نيست .\r\nهمچنين كلمه ى * ( « أَسْمِعْ بِهِمْ وَأَبْصِرْ » ) * در آيهء * ( « أَسْمِعْ بِهِمْ وَأَبْصِرْ يَوْمَ يَأْتُونَنا » ) * مريم : 38 ، چه شنوا و بينايند روزيكه پيش ما ميايند .\r\n\r\n6 - بصير :\r\nبينا * ( « وَالله بَصِيرٌ بِما يَعْمَلُونَ » ) * بقره : 96 ، * ( « جَعَلَ لَكُمُ اللَّيْلَ لِتَسْكُنُوا فِيه وَالنَّهارَ مُبْصِراً » ) * يونس : 67 ، * ( « وَآتَيْنا ثَمُودَ النَّاقَةَ مُبْصِرَةً » ) * اسراء : 59 ، كلمه ى « مبصر و مبصرة » را در دو آيه ى فوق و نحو\r\n","description":"","footnote":"","page_name":" 197 ","page_number":205},
  {"content":"\r\nآن ، روشن و آشكار معنى كرده‌اند جوهرى در بارهء آيه ى * ( « فَلَمَّا جاءَتْهُمْ آياتُنا مُبْصِرَةً » ) * نمل : 13 ، از اخفش نقل مىكند كه مبصرة را بينائى دهنده گفته است .\r\nبه نظر نگارنده : اين معنى از همه بهتر است و راغب نيز آن را از بعضى نقل كرده . على هذا « مبصر » اسم فاعل از باب افعال و متعدى است و مادّهء بصر از اين باب لازم و متعدى هر دو آمده است ( رجوع باقرب - الموارد ) « نهار » را از آن جهت مبصر گوئيم كه بينائى است « ناقة و آيات » را مبصرة گوئيم زيرا كه بينائى ميدهند و با بصيرت ميكنند .\r\n\r\nتبصرة\r\nيعنى بينائى دادن ، واضح نمودن * ( « تَبْصِرَةً وَذِكْرى لِكُلِّ عَبْدٍ مُنِيبٍ » ) * ق : 8 .\r\n* ( « فَصَدَّهُمْ عَنِ السَّبِيلِ وَكانُوا مُسْتَبْصِرِينَ » ) * عنكبوت : 38 ، مجمع - البيان آن را عقلاء معنى كرده يعنى با آنكه عاقل و متمكن از دقّت و اعمال نظر بودند شيطان از راه خدا بازشان داشت . صاحب الميزان فرموده :\r\nمراد آن است كه پيش از فريب شيطان اهل توحيد بودند .\r\n\r\n\r\n\r\nبَصَل :\r\nپياز . * ( « يُخْرِجْ لَنا مِمَّا تُنْبِتُ الأَرْضُ مِنْ بَقْلِها ) * . . . * ( وَبَصَلِها » ) * بقره : 61 ، آن در بارهء سئوال بنى اسرائيل از موسى آمده است .\r\n\r\n\r\n\r\nبِضع :\r\nمقدارى از زمان .\r\nاصل آن بمعنى قطع است ( مجمع - البيان ) * ( « فَلَبِثَ فِي السِّجْنِ بِضْعَ سِنِينَ » ) * يوسف : 42 ، پس چند سال در زندان ماند طبرسى فرموده : در معنى بضع اختلاف كرده‌اند گويند : آن از سه است تا پنج و گويند از سه است تا هفت و گويند : تا نه . . . و اكثر مفسّرين بر آنند كه مراد از آن در آيه هفت است . قاموس نيز هفت را از معانى آن شمرده است . * ( « وَهُمْ مِنْ بَعْدِ غَلَبِهِمْ سَيَغْلِبُونَ فِي بِضْعِ سِنِينَ » ) * روم : 4 .\r\n\r\n\r\n\r\nبِضاعت :\r\nسرمايه . جوهرى گفته : بضاعت قسمتى از مال است كه براى تجارت اختصاص داده مىشود ، راغب نيز نزديك به آن گفته\r\n","description":"","footnote":"","page_name":" 198 ","page_number":206},
  {"content":"\r\nاست . طبرسى هم مثل جوهرى نقل كرده . اصل آن چنان كه در « بضع » گفته شد بمعنى قطع است سرمايه را بدان علَّت بضاعت گفته‌اند كه مقدارى مخصوص و جدا شده از مال است * ( « هذِه بِضاعَتُنا رُدَّتْ إِلَيْنا » ) * يوسف : 65 ، اين سرمايه ى ماست كه بما برگردانده شد .\r\n\r\n\r\n\r\nبُطؤ :\r\nتأخير كردن . راغب تأخير در سير گفته ولى طبرسى و جوهرى و قاموس مطلق تأخير گفته‌اند * ( « وَإِنَّ مِنْكُمْ لَمَنْ لَيُبَطِّئَنَّ » ) * نساء :\r\n72 ، بعضى از شما از خروج بر جهاد تأخير مىكند . مفردات آن را در آيه ، متعدّى گرفته يعنى : بعضى از شما ديگران را بتأخير وا ميدارد ولى ديگران باب افعال را از اين مادّه ، لازم گرفته‌اند . احتمال دارد كه باب افعال در آيه بمعنى تكثير باشد ، يعنى پيوسته تأخير ميكنند ، راغب اين احتمال را از ديگران نقل كرده است .\r\n\r\n\r\n\r\nبَطَر :\r\n( بر وزن فرس ) طغيان .\r\nحيرت . تكبّر . * ( « وَلا تَكُونُوا كَالَّذِينَ خَرَجُوا مِنْ دِيارِهِمْ بَطَراً وَرِئاءَ النَّاسِ » ) * انفال : 47 ، نباشيد مانند آنان كه از ديارشان روى طغيان و خود نمائى بيرون شدند . ابن اثير در نهايه ميگويد : بطر بمعنى طغيان است ، حيرت در مقابل حقّ و تكبر از حقّ نيز گفته‌اند در صحاح و قاموس نيز قريب به آن ذكر شده . راغب آن را دهشت و خود گم كردن در مقابل شكر و حق نعمت ، گفته است . اين معانى تفاوت چندانى ندارند * ( « وَكَمْ أَهْلَكْنا مِنْ قَرْيَةٍ بَطِرَتْ مَعِيشَتَها فَتِلْكَ مَساكِنُهُمْ لَمْ تُسْكَنْ مِنْ بَعْدِهِمْ » ) * قصص :\r\n58 ، چه بسيار قريه ها را هلاك كرديم كه در رفاه معاش طغيان كرد ، آنست كه مسكنهايشان كه پس از آنها جز اندكى مسكون نشده « معيشتها » در آيه ى شريفه منصوب بنزع خافض و فاعل بطرت ، قريه است يعنى « بطرت فى معيشتها » .\r\n\r\n\r\n\r\nبَطش :\r\nاخذ بشدّت * ( « إِنَّ بَطْشَ رَبِّكَ لَشَدِيدٌ » ) * بروج : 12 ، راستى اخذ ( انتقام ، عذاب ) پروردگارت سخت است ، بطش\r\n","description":"","footnote":"","page_name":" 199 ","page_number":207},
  {"content":"\r\nخود بشدت دلالت دارد و چون با شديد توصيف شود ، مزيد شدّت را مىرساند .\r\nطبرسى و جوهرى و قاموس آن را شدّت اخذ معنى كرده‌اند و راغب اخذ بصلابت گفته است نا گفته نماند : قدرت و توانائى لازمه ى اخذ بشدّت است لذا در آيه ى * ( « فَأَهْلَكْنا أَشَدَّ مِنْهُمْ بَطْشاً » ) * زخرف :\r\n8 ، در معنى لازم به كار رفته است يعنى : كسانى را كه از اهل مكَّه قويتر و نيرومندتر بودند هلاك كرديم ، همچنين آيه ى 36 از سوره ى ق .\r\nبطش قهرا بمعنى انتقام و عذاب هم به كار ميرود زيرا اين هر دو مصداق اخذ بشدّتاند * ( « يَوْمَ نَبْطِشُ الْبَطْشَةَ الْكُبْرى إِنَّا مُنْتَقِمُونَ » ) * دخان : 16 ، روزى اخذ ميكنيم ، انتقام ميكشيم انتقام بزرگ را . * ( « وَلَقَدْ أَنْذَرَهُمْ بَطْشَتَنا » ) * قمر : 36 ، لوط از اخذ و عذاب ما آنها را ترسانيد .\r\n* ( « وَإِذا بَطَشْتُمْ بَطَشْتُمْ جَبَّارِينَ » ) * شعراء : 130 . به نظر ميايد كه مراد از بطش انتقام و تنبيه است و آنها انتقام عادلانه نداشتند لذا هود به آنها گفت : چون انتقام گرفتيد مانند ستمگران انتقام ميكشيد اندازه ى جرم را مراعات نميكنيد .\r\n\r\n\r\n\r\nبطل :\r\nباطل : نا حق . و آن چيزى است كه در مقام فحص ثبات ندارد و در فعل و قول به كار ميرود ( مفردات ) .\r\nباطل آنست كه در قضاوت عمومى مضمحل مىشود و بشر در عين ابتلا بباطل بمضرّ و نا حق بودن آن حكم مىكند .\r\n* ( « فَوَقَعَ الْحَقُّ وَبَطَلَ ما كانُوا يَعْمَلُونَ » ) * اعراف : 118 ، حق ثابت شد و جاى خود را گرفت و ناحق بودن آنچه ساحران ميكردند آشكار شد .\r\nنا گفته نماند باطل مقابل حق است و آن با فاسد و بى اثر و ضايع نيز مىسازد در اقرب الموارد آمده « بطل . . . : فسد ، او سقط حكمه و ذهب ضياعا و خسرا » از اين معانى در قرآن كريم بسيار يافت مىشود .\r\n* ( « لا تُبْطِلُوا صَدَقاتِكُمْ بِالْمَنِّ وَ ) *\r\n","description":"","footnote":"","page_name":" 200 ","page_number":208},
  {"content":"\r\n* ( الأَذى » ) * بقره : 264 ، صدقات خويش را با منّت و اذيّت باطل و بى اثر نكنيد * ( « قالَ مُوسى ما جِئْتُمْ بِه السِّحْرُ إِنَّ الله سَيُبْطِلُه » ) * يونس : 81 ، موسى گفت آنچه آورديد سحر است خدا حتما آن را بى اثر مىكند * ( « وَلا تَأْكُلُوا أَمْوالَكُمْ بَيْنَكُمْ بِالْباطِلِ » ) * بقره : 188 اموال خويش را ميان خود بنا حق نخوريد .\r\n* ( « وَخَسِرَ هُنالِكَ الْمُبْطِلُونَ » ) * غافر :\r\n78 ، آنجا باطل كاران زيانكار ميشوند . راغب آن را متعدى گرفته و گويد : آنان كه حق را باطل ميكنند .\r\nولى ممكن است مراد اهل باطل باشد طبرسى در ذيل آيه ى فوق فرموده مبطل بمعنى اهل باطل است .\r\n* ( « قُلْ جاءَ الْحَقُّ وَما يُبْدِئُ الْباطِلُ وَما يُعِيدُ » ) * سباء : 49 ، ظاهرا مراد از حق نزول قرآن و توفيق آن است ، و مفعول دو فعل « يُبْدِءُ وَيُعيدُ » محذوف است و آن « شيئا » است و مراد از باطل شرك و بت پرستى است ، على هذا معنى آيه چنين مىشود : بگو حق آمد و توحيد در اين سرزمين جايگزين شد ، ديگر باطل و شرك نه چيزى و نقشه‌اى شروع مىكند و نه چيزى از گذشته را برميگرداند .\r\nو اگر مراد از باطل اعمّ باشد تحقيق * ( « وَما يُبْدِئُ الْباطِلُ وَما يُعِيدُ » ) * محتاج مؤنهء بيشتر است . * ( « وَقُلْ جاءَ الْحَقُّ وَزَهَقَ الْباطِلُ إِنَّ الْباطِلَ كانَ زَهُوقاً » ) * اسراء : 81 ، زهوق چنان كه در قاموس گفته بمعنى اضمحلال و ناچيز شدن است . نا گفته نماند : بعضى از باطلها از بين ميروند و نا پديد ميگردند و بعضى از آنها مثل دروغ و دزدى و غيره هميشه مىمانند ولى قضاوت بشرى آن را تقبيح مىكند و بد ميداند ، شايد مراد از * ( « إِنَّ الْباطِلَ كانَ زَهُوقاً » ) * آنست كه باطل در قضاوت فطرت بشرى ناحق است .\r\n\r\n\r\n\r\nبَطْن :\r\nشكم . جمع آن بطون است ( مفردات ) * ( « إِذْ أَنْتُمْ أَجِنَّةٌ فِي بُطُونِ أُمَّهاتِكُمْ » ) * نجم : 32 ، آنگاه كه شما در شكمهاى مادران جنين بوديد .\r\nبطن بمعنى نهان و ظهر بمعنى آشكار است ، و اين معنى با معنى\r\n","description":"","footnote":"","page_name":" 201 ","page_number":209},
  {"content":"\r\nاصلى آن كه شكم است بىتناسب نيست * ( « وَلا تَقْرَبُوا الْفَواحِشَ ما ظَهَرَ مِنْها وَما بَطَنَ » ) * انعام : 151 ، بفواحش آنچه آشكار است و آنچه نهان نزديك نشويد .\r\n\r\n\r\n\r\nبِطانه :\r\nهمراز و كسى كه به باطن امر و اسرار مطَّلع باشد * ( « لا تَتَّخِذُوا بِطانَةً مِنْ دُونِكُمْ » ) * آل عمران : 118 جز از خودتان همراز نگيريد ، كفّار را به باطن امر مطَّلع نگردانيد و با آنها مشورت نكنيد آنها در ناراحت كردن شما كوتاهى ندارند .\r\n* ( « لا يَأْلُونَكُمْ خَبالًا » ) * .\r\n\r\nباطن :\r\nاز اسماء حسنى است بشرطيكه با ظاهر يك جا گفته شود همچنين است اوّل و آخر ( مفردات ) * ( « هُوَ الأَوَّلُ وَالآخِرُ وَالظَّاهِرُ وَالْباطِنُ وَهُوَ بِكُلِّ شَيْءٍ عَلِيمٌ » ) * حديد : 3 .\r\nنا گفته نماند : چهار اسم فوق از مفاهيم نسبيّه‌اند ممكن است بطور نسبى در يك شيئ ملاحظه شوند ولى بطور واقعى و حقيقى فقط در ذات بارى قابل جمعاند . تقديم لفظ « هو » كه دلالت بر حصر دارد مىرساند كه مراد از اين چهار اسم معنى واقعى آنهاست . بنا بر اين بدست ميايد كه : اوّل و آخر و ظاهر و باطن بودن و اختلاف آنها ، نسبت بماست و گر نه ذات بارى در عين وحدت با همه ى آنها توصيف مىشود و عين همه ى آنهاست چنان كه غيب و شهادت هم نسبت بماست و نسبت به خدا نهان و آشكار نيست بلكه همه چيز پيش خدا عيان و آشكار است .\r\n\r\nبِطانهء\r\nلباس آستر و باطن آن است ، جمع آن بطائن ميايد * ( « مُتَّكِئِينَ عَلى فُرُشٍ بَطائِنُها مِنْ إِسْتَبْرَقٍ » ) * رحمن : 54 تكيه كنندگاناند بر بساطهائيكه توى آنها از ابريشم ضخيم برّاق است .\r\n\r\n\r\n\r\nبَعث :\r\nبر انگيختن . نا گفته نماند معنى اين كلمه با اختلاف موارد فرق مىكند ، معناى مشهور آن در استعمال قرآن مجيد ، بعثت انبياء و بعثت روز معاد است مثل * ( « هُوَ الَّذِي بَعَثَ فِي الأُمِّيِّينَ رَسُولًا ) *\r\n","description":"","footnote":"","page_name":" 202 ","page_number":210},
  {"content":"\r\n* ( مِنْهُمْ » ) * جمعه : 2 و مثل * ( « وَأَنَّ الله يَبْعَثُ مَنْ فِي الْقُبُورِ » ) * حج : 7 .\r\n* ( « فَبَعَثَ الله غُراباً يَبْحَثُ فِي الأَرْضِ » ) * مائده : 31 * ( « عَسى أَنْ يَبْعَثَكَ رَبُّكَ مَقاماً مَحْمُوداً » ) * اسراء : 79 * ( « ثُمَّ يَبْعَثُكُمْ فِيه لِيُقْضى أَجَلٌ مُسَمًّى » ) * انعام : 60 * ( « فَابْعَثُوا حَكَماً مِنْ أَهْلِه وَحَكَماً مِنْ أَهْلِها » ) * نساء ، 35 * ( « إِذِ انْبَعَثَ أَشْقاها » ) * شمس : 12 بعث ، در آيه ى غراب بمعنى بر انگيختن به كار رفته و در آيات بعد به ترتيب در رساندن بمقام و بيدار كردن از خواب و نصب حكم و برخاستن بر كار ، به كار رفته است .\r\nو اينها همه با معناى اوّلى سازگاراند كلمه ى بعث در آياتى نظير * ( « إِنْ كُنْتُمْ فِي رَيْبٍ مِنَ الْبَعْثِ » ) * حجّ : 5 مصدر بمعنى اسم مفعول است يعنى بر انگيخته شدن .\r\n\r\n\r\n\r\nبُعثر :\r\nباز شدن . آشكار شدن .\r\n* ( « وَإِذَا الْقُبُورُ بُعْثِرَتْ » ) * انفطار : 4 آنگاه كه قبرها گشوده شود . راغب بنا بقولى احتمال ميدهد كه اين كلمه مركَّب باشد از بعث و اثير ( هر دو بصيغهء مجهول ) يعنى بر انگيخته و پراكنده شد . مجمع البيان مطلق زير رو شدن نقل مىكند . * ( « أَ فَلا يَعْلَمُ إِذا بُعْثِرَ ما فِي الْقُبُورِ » ) * عاديات : 9 آيا نميداند آنوقت را كه آنچه در قبرهاست آشكار شود .\r\nجوهرى گويد : « يقال بعثرت الشيء . . . اذا استخرجته و كشفته » ابن اثير در نهايه آورده : « تبعثرت نفسى : جاشت و انقلبت » .\r\nبنا بر اين بايد گفت مراد از آيه ى فوق ظاهر شدن و خارج شدن آنچه در قبرهاست و اكنون چيزى جز خاك در قبرها نيست و هر قدر آنها را زير و رو كنيم چيزى جز خاك ظاهر نخواهد شد ولى آنگاه كه سلَّولهاى خشكيده شروع بفعاليت كرده و مبدّل باجساد شدند معلوم مىشود در اين قبور چيزهاى بسيارى بوده است . و آيهء اوّل ظاهرا بمعنى باز شدن است .\r\nبمضمون آيه ى * ( « فَإِذا هُمْ مِنَ الأَجْداثِ إِلى رَبِّهِمْ يَنْسِلُونَ » ) * يس : 51 و آيه ى * ( « يَخْرُجُونَ مِنَ الأَجْداثِ ) *\r\n","description":"","footnote":"","page_name":" 203 ","page_number":211},
  {"content":"\r\n* ( كَأَنَّهُمْ جَرادٌ مُنْتَشِرٌ » ) * قمر : 7 بشر در نهانخانه ى قبور زنده شده و از نو بر خواهد خاست مانند كرم خاكى كه در زير خاك بوجود ميايد .\r\nبنا بر اين نميشود گفت : مراد از « بعثر » بيرون ريختن خاكهاست .\r\nقبر بمعنى نهانخانه است و معنى آيه ى * ( « إِذا بُعْثِرَ ما فِي الْقُبُورِ » ) * اين مىشود : آنگاه آنچه در نهانخانه هاست ظاهر و آشكار گردد ، همانطور كه برق در ميان ابرها و شير در ميان خون گاو و عسل در گلها نهان است همچنين مردگان در نهانخانهء عالم نهاناند و روز قيامت آشكار خواهند شد . احتياج نداريم كه بگوئيم مراد از قبور ، قبور معمولىاند بلكه اگر مخفى گاه مطلق بگيريم كافى است . در خاتمه بايد گفت :\r\nدر اين دو آيه هر چه بيشتر دقّت شود بجاست .\r\n\r\n\r\n\r\nبَعد :\r\n( بفتح اوّل ) پس .\r\nمقابل قبل . در كلمه ى قبل در اين - باره توضيح داده خواهد شد انشاء الله\r\n\r\n\r\n\r\nبُعد :\r\n( بضمّ اوّل ) دورى .\r\nهلاكت . لعن . معناى اصلى همان دورى است ، هلاكت و لعن بسبب دورى از حيات و رحمت خداست .\r\nفعل بعد اگر از باب كرم يكرم آيد بمعنى دورى و اگر از علم يعلم آيد بمعنى هلاكت است و مصدر آن در صورت دوم بعد بر وزن فرس است ( اقرب الموارد ، صحاح ، قاموس ) مثل * ( « وَلكِنْ بَعُدَتْ عَلَيْهِمُ الشُّقَّةُ » ) * توبه : 42 ، كه از باب كرم يكرم است : لكن راه بر آنها دور شد و مثل * ( « أَلا بُعْداً لِمَدْيَنَ كَما بَعِدَتْ ثَمُودُ » ) * هود : 95 ، كه فعل « بَعِدَتْ » از علم يعلم است : دورى از رحمت خدا حتمى شد براى مدين چنان كه هلاك شد ثمود ، كلمهء « بعدا » را اگر هلاكت معنى كنيم ، ترجمه بلازم كرده‌ايم زيرا « بعد » بضم اوّل بمعنى دورى و لعن آمده است و مصدر هلاكت « بعد » بر وزن فرس است .\r\nدر مجمع تقدير آن را « بعدوا بعدا » فرموده است .\r\nراغب گويد : بعد اكثرا در دورى محسوس استعمال مىشود و نيز\r\n","description":"","footnote":"","page_name":" 204 ","page_number":212},
  {"content":"\r\nدر معنوى و معقول مانند * ( « ضَلُّوا ضَلالًا بَعِيداً » ) * نساء : 167 ، به كار ميرود .\r\nنا گفته نماند : استعمالات قرآن نزديك به تمام در دورى معقول و معنوى است مثل * ( « وَمَنْ يُشْرِكْ بِالله فَقَدْ ضَلَّ ضَلالًا بَعِيداً » ) * نساء : 116 ضلال بعيد از آنجهت است كه هدايت يافتن چنين شخصى بسيار بعيد و مشكل است .\r\nدر خاتمه بايد دانست : اين كلمه در بعد زمان و مكان و بعد معقول هر سه آمده است . بعد معقول قبلا گفته شد ، بعد مكانى مثل * ( « إِذا رَأَتْهُمْ مِنْ مَكانٍ بَعِيدٍ » ) * فرقان : 12 و نظير آن . و بعد زمانى نحو * ( « إِنَّهُمْ يَرَوْنَه بَعِيداً وَنَراه قَرِيباً » ) * معارج :\r\n6 و مثل * ( « تَوَدُّ لَوْ أَنَّ بَيْنَها وَبَيْنَه أَمَداً بَعِيداً » ) * آل عمران : 30 .\r\n\r\n\r\n\r\nبعر :\r\nبعير : مطلق شتر است اعمّ از نر و ماده ، چنان كه جمل شتر نر و ناقه شتر ماده است . * ( « وَلِمَنْ جاءَ بِه حِمْلُ بَعِيرٍ » ) * يوسف : 72 هر كه آن را بياورد براى اوست بار يك شتر . اين كلمه فقط دو بار در قرآن آمده است : يوسف : 72 و 65 .\r\n\r\n\r\n\r\nبعض :\r\nجزء . اين كلمه بمناسبت كلّ به كار ميرود ، لذا با كلّ مقابل ميافتد و گويند : بعض الشيء و كلَّه ( مفردات ) * ( « أَ فَتُؤْمِنُونَ بِبَعْضِ الْكِتابِ وَتَكْفُرُونَ بِبَعْضٍ » ) * بقره : 85 .\r\n\r\n\r\n\r\nبَعوضه :\r\nپشهء ريز . جمع آن بعوض است * ( « إِنَّ الله لا يَسْتَحْيِي أَنْ يَضْرِبَ مَثَلًا ما بَعُوضَةً فَما فَوْقَها » ) * بقره : 26 ، خدا باك ندارد از اينكه مثلى زند ( هر چه باشد ) پشه يا آنچه فوق آنست .\r\nمجمع البيان آن را پشه ى ريز معنى كرده است در مفردات و اقرب - الموارد نقل شده : علت اينكه نام اين حشره از « بعض » گرفته شده كوچكى جثّه ى اوست .\r\n\r\n\r\n\r\nبَعل :\r\nشوهر . * ( « وَأَنَا عَجُوزٌ وَهذا بَعْلِي شَيْخاً » ) * هود : 72 ، من پير زنم و اين شوهرم پير است . جمع آن بعوله است مثل * ( « وَبُعُولَتُهُنَّ أَحَقُّ بِرَدِّهِنَّ فِي ذلِكَ » ) * بقره 228 .\r\n* ( « أَ تَدْعُونَ بَعْلًا وَتَذَرُونَ أَحْسَنَ - ) *\r\n","description":"","footnote":"","page_name":" 205 ","page_number":213},
  {"content":"\r\n* ( الْخالِقِينَ » ) * صافات : 125 ، گفته‌اند بعل نام بتى بود در بعلبك ، رجوع شود به « الياس » .\r\nنا گفته نماند در بعل معنى استعلا هست و آن از معناى اصلى آن كه شوهر است و يك نوع تفوّق بر زن دارد ملحوظ شده است .\r\nراغب گويد بدرختى كه بزرگ شده و رطوبت زمين را بوسيله ى ريشه هايش جذب مىكند بجهة استعلا بعل گفته‌اند .\r\nقهرا بايد گياهان كه رطوبت جذب ميكنند نيز چنين باشند در وسائل ج 6 ص 125 از امام صادق عليه السّلام نقل است « فى الصدقة فيما سقت السَّماء و الانهار اذا كانت سيحا او بعلا العشر » : در زكات در آنچه آسمان و نهرها آن را آبيارى كرده هر گاه بوسيلهء آب جارى يا بوسيله ى ريشه باشد ده يك است .\r\nراغب گويد : عرب بمعبود خود كه بوسيله ى آن به خدا تقرب ميجويد ، بعل ميگويد .\r\nعلى هذا ممكن است معنى آيه ى فوق : چنين باشد : آيا معبود نكره‌اى ميخوانيد و احسن الخالقين را ترك ميكنيد ؟ . در اين صورت مفرد آن اشاره بواحد نامعلوم از خدايان آنهاست .\r\n\r\n\r\n\r\nبَغْت :\r\nناگهان . ( مجمع البيان و مفردات ) * ( « فَأَخَذْناهُمْ بَغْتَةً وَهُمْ لا يَشْعُرُونَ » ) * اعراف : 95 ، پس آنها را ناگهان در حالى كه نميدانستند گرفتيم . اين كلمه در قرآن مجيد 13 بار به كار رفته و همه در بارهء ناگهانى بودن قيامت و عذاب دنيوى است .\r\n\r\n\r\n\r\nبُغض :\r\nكينه . دشمنى . در اقرب الموارد ميگويد : بغض ضدّ حبّ ، بغضاء و بغضه شدت دشمنى است راغب گفته : آن تنفّر نفس از شيئ است بر خلاف حبّ كه ميل نفس بشيء مىباشد . * ( « قَدْ بَدَتِ الْبَغْضاءُ مِنْ أَفْواهِهِمْ وَما تُخْفِي صُدُورُهُمْ أَكْبَرُ » ) * آل عمران : 118 دشمنى از گفتارشان هويداست و آنچه سينه ءشان پنهان مىكند بزرگتر است . اين كلمه فقط پنج بار و همه به صيغه ى بغضاء در قرآن آمده است .\r\nقاموس و صحاح نيز بغضة و\r\n","description":"","footnote":"","page_name":" 206 ","page_number":214},
  {"content":"\r\nبغضاء را شدّت بغض گفته‌اند .\r\n\r\n\r\n\r\nبَغل :\r\nاستر . جمع آن در قرآن بغال آمده * ( « وَالْخَيْلَ وَالْبِغالَ وَالْحَمِيرَ لِتَرْكَبُوها وَزِينَةً » ) * نحل : 8 بغل حيوانى است اهلى پدرش الاغ و مادرش اسب است ( اقرب الموارد )\r\n\r\n\r\n\r\nبَغى :\r\nطلب توأم با تجاوز از حدّ . اين معنى با مطلق تجاوز قابل جمع است زيرا تجاوز از طلب جدا نيست ، هر جا كه تجاوز هست طلب نيز هست .\r\nتجاوز چنان كه راغب تصريح مىكند دو جور است يكى تجاوز ممدوح مثل تجاوز از عدالت باحسان و از عمل واجب بمندوب ، يعنى عمل بهر دو ، و ديگرى تجاوز مذموم ، مثل تجاوز از حق بباطل .\r\nبيضاوى در ذيل آيه ى 27 از سورهء شورى گويد : « اصل البغى طلب تجاوز الاقتصاد فيما يتحرى كميّته او كيفيّته » راغب گفته : « البغى طلب تجاوز الاقتصاد فيما يتحرى » ابن اثير در نهايه آورده : « اصل البغى مجاوزة الحدّ » .\r\nاين معنى ( طلب توأم با تجاوز ) كه از راغب و ابن اثير و بيضاوى نقل شد در تمام موارد استعمال اين كلمه صادق است .\r\nكسانى كه آن را بمعنى مطلق طلب گرفته‌اند ناچاراند استعمال آن را در تعدى و ظلم و زنا از باب اشتراك لفظى بگيرند .\r\n* ( « إِنَّ قارُونَ كانَ مِنْ قَوْمِ مُوسى فَبَغى عَلَيْهِمْ » ) * قصص : 76 قارون از قوم موسى بود و بر آنها برترى كرد .\r\nاين كلمه را در آيه ، ظلم ، تكبّر ، طلب فضل و غيره گفته‌اند ، ولى ذيل قضيّه مىرساند كه مراد تكبّر و برترى است در اثر قدرت مالى .\r\nو شخص متكبّر ، طالب تجاوز از حدّ خود است .\r\n\r\nابتغاء\r\n* ( « وَلا تَبْغِ الْفَسادَ فِي الأَرْضِ » ) * قصص : 77 در زمين فساد مجوى .\r\nدر اينجا مراد از « تبغ » قهرا طلب شديد است چنان كه راغب در « بغى و ابتغى » بافادهء كثرت تصريح مىكند * ( « لَقَدِ ابْتَغَوُا الْفِتْنَةَ مِنْ قَبْلُ » ) * توبه :\r\n48 در گذشته بسيار طلب فتنه كرده اند\r\n","description":"","footnote":"","page_name":" 207 ","page_number":215},
  {"content":"\r\n* ( « لَيْسَ عَلَيْكُمْ جُناحٌ أَنْ تَبْتَغُوا فَضْلًا مِنْ رَبِّكُمْ » ) * بقره : 198 بر شما گناه نيست كه فضل پروردگارتان را بيشتر طلب كنيد .\r\n\r\nانبغاء\r\nبراى قبول « بغى » است على هذا انبغاء را بمعنى شايسته است و سهل است گرفته‌اند ، كه قبول در هر دو مندرج است * ( « وَما يَنْبَغِي لِلرَّحْمنِ أَنْ يَتَّخِذَ وَلَداً » ) * مريم : 92 شايسته نيست كه خدا فرزندى بگيرد * ( « لَا الشَّمْسُ يَنْبَغِي لَها أَنْ تُدْرِكَ الْقَمَرَ » ) * يس : 40 براى آفتاب ميسّر نيست كه ماه را بگيرد يعنى قبول اين فعل براى او نيست .\r\n\r\nبغاء\r\n* ( « وَلا تُكْرِهُوا فَتَياتِكُمْ عَلَى الْبِغاءِ إِنْ أَرَدْنَ تَحَصُّناً » ) * نور : 33 كنيزان جوان خود را بزنا وادار نكنيد اگر طالب عفّت باشند .\r\nبزنا از آنجهت « بغاء » گفته شده كه آن يكنوع تجاوز از حدّ است زيرا حدّ زن آن است كه زنا نكند . همچنين است * ( « وَلَمْ أَكُ بَغِيًّا » ) * مريم : 20 .\r\n* ( « يُنْفِقُونَ أَمْوالَهُمُ ابْتِغاءَ مَرْضاتِ الله » ) * بقره : 265 اموال خود را براى بيشتر طلبيدن مرضات خدا ، انفاق ميكنند .\r\n* ( « وَمَا اخْتَلَفَ الَّذِينَ أُوتُوا الْكِتابَ إِلَّا مِنْ بَعْدِ ما جاءَهُمُ الْعِلْمُ بَغْياً بَيْنَهُمْ » ) * آل عمران : 19 كلمه ى « بغيا » را در اين آيه و نظائر آن حسد و ظلم و دشمنى معنى كرده‌اند و همه از مصاديق تجاوزاند .\r\n* ( « فَمَنِ اضْطُرَّ غَيْرَ باغٍ وَلا عادٍ فَلا إِثْمَ عَلَيْه » ) * بقره : 173 هر كه مضطرّ شود بىآنكه طالب و متعدّى باشد گناهى بر او نيست .\r\nيك دفعه اين است كه شخص مضطرّ ، طالب خوردن ميته است و اضطرار را دستاويز كرده و در خوردن نيز افراط مىكند براى چنين كسى خوردن ميته حلال نيست و يك دفعه اين است كه مايل و طالب نباشد و در خوردن نيز بسدّ رمق اكتفا كند چنين كسى در خوردن گناهكار نيست ، آيهء شريفه صورت دوّم را بيان مىكند .\r\n* ( « وَيَبْغُونَ فِي الأَرْضِ بِغَيْرِ الْحَقِّ » ) * .\r\n","description":"","footnote":"","page_name":" 208 ","page_number":216},
  {"content":"\r\nشورى : 42 در روى زمين بنا حق ظلم و تعدى ميكنند . قيد « به غير الحق » ظاهرا براى افادهء ظلم است و گرنه « يبغون » به تنهائى افادهء ظلم نميكند .\r\nنظير اين آيه ، آيهء 23 از سورهء يونس است . مثلا در آيه ى * ( « أَ فَغَيْرَ دِينِ الله يَبْغُونَ » ) * آل عمران : 83 و نظائر آن مىبينيم كه افادهء ظلم نميكند و براى طلب شديد است .\r\n\r\n\r\n\r\nبَقَر :\r\nگاو . اسم جنس است ، بقرة بگاو نر و گاو ماده هر دو گفته مىشود ، تاء آن براى وحدت است نه تأنيث ( اقرب الموارد ، قاموس و صحاح ) ولى مجمع البيان و راغب و تفسير مراغى تاء آن را براى تأنيث گرفته و گفته‌اند : بقره بمعنى گاو ماده و ثور گاو نر است ، راغب ثور را بلفظ قيل آورده است . در مجمع اضافه كرده : در جنس گاو اسم مذكر غير از مؤنث است چنان كه در جمل و ناقه و رجل و مرأة و جدى و عناق نيز چنين است .\r\n* ( « وَمِنَ الْبَقَرِ وَالْغَنَمِ حَرَّمْنا عَلَيْهِمْ شُحُومَهُما . . . » ) * انعام : 146 از مطلق گاو و گوسفند بر آنها پيه را حرام كرديم * ( « إِنَّ الله يَأْمُرُكُمْ أَنْ تَذْبَحُوا بَقَرَةً » ) * بقره : 67 مراد يك گاو است نه گاو ماده ، بنا بر قول قاموس و صحاح . و بنا بر قول مجمع و غيره گاو ماده است ، جمع بقره بقرات است مثل * ( « إِنِّي أَرى سَبْعَ بَقَراتٍ سِمانٍ » ) * يوسف : 43 من هفت گاو فربه مىبينم . اين مؤيّد قول مجمع است .\r\n\r\n[ بَقَرَهء بَني اسرائيل : 
  ]\r\nداستان بقره ى بنى اسرائيل كه در قرآن مجيد نقل شده قابل دقّت و تحقيق است . ما عين آن را نقل و در بارهء آن گفتگو ميكنيم .\r\n* ( « وَإِذْ قالَ مُوسى لِقَوْمِه إِنَّ الله يَأْمُرُكُمْ أَنْ تَذْبَحُوا بَقَرَةً قالُوا أَ تَتَّخِذُنا هُزُواً قالَ أَعُوذُ بِالله أَنْ أَكُونَ مِنَ الْجاهِلِينَ . قالُوا ادْعُ لَنا رَبَّكَ يُبَيِّنْ لَنا ما هِيَ قالَ إِنَّه يَقُولُ إِنَّها بَقَرَةٌ لا فارِضٌ وَلا بِكْرٌ عَوانٌ بَيْنَ ذلِكَ فَافْعَلُوا ما تُؤْمَرُونَ . قالُوا ادْعُ لَنا رَبَّكَ يُبَيِّنْ لَنا ما لَوْنُها قالَ إِنَّه يَقُولُ إِنَّها بَقَرَةٌ صَفْراءُ فاقِعٌ لَوْنُها تَسُرُّ النَّاظِرِينَ ) *\r\n","description":"","footnote":"","page_name":" 209 ","page_number":217},
  {"content":"\r\n* ( قالُوا ادْعُ لَنا رَبَّكَ يُبَيِّنْ لَنا ما هِيَ إِنَّ الْبَقَرَ تَشابَه عَلَيْنا وَإِنَّا إِنْ شاءَ الله لَمُهْتَدُونَ . قالَ إِنَّه يَقُولُ إِنَّها بَقَرَةٌ لا ذَلُولٌ تُثِيرُ الأَرْضَ وَلا تَسْقِي الْحَرْثَ مُسَلَّمَةٌ لا شِيَةَ فِيها ، قالُوا الآنَ جِئْتَ بِالْحَقِّ فَذَبَحُوها وَما كادُوا يَفْعَلُونَ ، وَإِذْ قَتَلْتُمْ نَفْساً فَادَّارَأْتُمْ فِيها وَالله مُخْرِجٌ ما كُنْتُمْ تَكْتُمُونَ فَقُلْنا اضْرِبُوه بِبَعْضِها كَذلِكَ يُحْيِ الله الْمَوْتى وَيُرِيكُمْ آياتِه لَعَلَّكُمْ تَعْقِلُونَ » ) * بقره : 67 - 73 .\r\nيعنى : آنگاه كه موسى بقوم خود گفت : خداوند بشما امر مىكند كه گاوى را ذبح كنيد گفتند : آيا ما را مسخره گرفته‌اى ؟ گفت :\r\nبه خدا پناه مىبرم كه از نادانان باشم .\r\nگفتند : پروردگار خويش را بخوان تا بما روشن كند گاو چگونه است ؟\r\nگفت : خداوند ميگويد : آن گاوى است نه پير و نه خرد سال سنّش ميان اين دو است پس آنچه امر ميشويد بجاى آوريد .\r\nگفتند : پروردگار خويش را بخوان تا روشن كند رنگ آن چگونه است ؟ گفت : خداوند ميگويد : آن گاوى است زرد پر رنگ كه بينندگان را مسرور مىكند .\r\nگفتند : پروردگارت را بخوان تا روشن كند اين گاو چگونه است ؟\r\nاين گاو بر ما ميان گاوان مشتبه گشته است و ما انشاء الله هدايت يافته گانيم و ترديدمان بر طرف خواهد شد .\r\nگفت : خدا ميگويد : آن گاويست نه رام است كه زمين را شخم زند و نيز كشت را آب نميدهد سالم است و خطَّ و خالى در آن نيست . گفتند اكنون حق را آشكار كردى پس گاو را ذبح كردند و نزديك نبودند كه ذبح كنند . و چون نفسى را كشتيد و در آن اختلاف كرديد خداوند روشن مىكند آنچه كه پنهان ميداريد . گفتيم بزنيد آن را ببعض گاو ، خداوند اين چنين مردگان را زنده مىكند .\r\nاين داستان كه سورهء بقره با آنهمه تفصيل و حقائق كه در بر دارد به اين نام خوانده شده از چند جهت\r\n","description":"","footnote":"","page_name":" 210 ","page_number":218},
  {"content":"\r\nقابل گفتگو است .\r\n1 - جسارت و بى ادبى يهود در برابر خدا و پيغمبر خودشان ! كه گفتند آيا ما را مسخره گرفته‌اى ؟\r\nما از جريان قتل و كشف قاتل ميپرسيم تو در مقابل ، امر به ذبح گاو ميكنى ! موسى فرمود : اين كار جاهلان است و پناه بر خدا كه از جاهلان باشم .\r\nگذشته از اين ، سه دفعه با كمال بى ادبى گفتند * ( « ادْعُ لَنا رَبَّكَ » ) * براى ما پروردگارت را بخوان لازم بود كه بگويند « ادع لنا ربّنا » زيرا پروردگار فقط پروردگار موسى نبود ، و اين بر خلاف سخن مؤمنان است كه بهنگام دعا ميگويند : * ( « رَبَّنا ما خَلَقْتَ هذا باطِلًا ) * - . . . * ( رَبَّنا إِنَّنا سَمِعْنا مُنادِياً يُنادِي لِلإِيمانِ » ) * و نظائر اينها .\r\n2 - با تكثير سئوال مطلب را بر خود دشوار كردند و اگر يك گاو هرطور كه بود سر مىبريدند كافى بود . عيّاشى در ضمن حديثى از حضرت رضا عليه السّلام نقل مىكند : اگر بقره‌اى ذبح ميكردند كافى بود ولى سخت گرفتند خدا هم بر آنان سخت گرفت .\r\nآيه ى * ( « يا أَيُّهَا الَّذِينَ آمَنُوا لا تَسْئَلُوا عَنْ أَشْياءَ إِنْ تُبْدَ لَكُمْ تَسُؤْكُمْ وَإِنْ تَسْئَلُوا عَنْها حِينَ يُنَزَّلُ الْقُرْآنُ تُبْدَ لَكُمْ عَفَا الله عَنْها وَالله غَفُورٌ حَلِيمٌ . قَدْ سَأَلَها قَوْمٌ مِنْ قَبْلِكُمْ ثُمَّ أَصْبَحُوا بِها كافِرِينَ » ) * مائده : 101 - 103 ، از سخت گرفتن در سئوال نهى مىكند . طبرسى فرموده : تقدير آيه چنين است از چيزهائى كه خدا ذكر آنها را ترك كرده سئوال نكنيد چون به آنها محتاج نيستيد و اگر ظاهر شوند غمگينتان ميكنند و در ضمن حديثى از حضرت رسول صلَّى اللَّه عليه و آله و سلَّم نقل مىكند كه فرمود « فاتركونى كما تركتكم فانّما هلك من كان قبلكم بكثرة سئوالهم . . . » .\r\n3 - علت اين همه سئوال چه بود ؟ آيا از اينكه كشتن گاو سبب زنده شدن مقتول گردد تعجب ميكردند و پيش خود ميگفتند : لا بدّ آن گاو بخصوصى است لذا خصوصيّات آن را مىپرسيدند ؟ يا بنى اسرائيل در اثر خلطه با مصريان كه گاو در نزد آنها مقدّس و معبود بود ، گاو را\r\n","description":"","footnote":"","page_name":" 211 ","page_number":219},
  {"content":"\r\nمقدّس ميشمردند و حاضر به ذبح آن نبودند لذا پشت سر هم سئوال ميكردند و اين سئوالات از عدم رضايت قلبى ناشى بود .\r\nآيا مراد از * ( « وَما كادُوا يَفْعَلُونَ » ) * آن است كه در اثر نادر الوجود بودن آن گاو و يا گرانى قيمت آن نزديك بودند كه نكنند و يا در اثر مقدّس شمردن گاو و عدم رضايت قلبى بود ؟\r\nآيا حضرت موسى پى فرصتى ميگشت كه بنى اسرائيل با دست خود گاوى ذبح كنند تا مقدّس شمردن آن بتدريج از بين برود لذا در قضيّه ى مقتول از فرصت استفاده كرده و جريان گاو كشى را پيش كشيد ؟\r\nآيا اين قضيّه بعد از واقعه ى سامرى و گوساله پرستى اتفاق افتاد و يا پيش از آن ؟\r\n4 - احتمال نزديك بيقين آن است كه بنى اسرائيل در اثر آميزش با مصريان گاو را مقدّس شمرده و دين يگانه پرستى اجداد خود را از ياد برده بودند و اين دستور براى آن بود كه با دست خود گاو بكشند تا كم كم تقديس آن از بين برود .\r\nمحقّق عاليقدر آقاى طالقانى در اين باره مينويسد : بنى اسرائيل چون ساليان دراز محكوم مصريان بودند . . . خواه نا خواه اوهام و معتقدات مصريان بر آنها چيره شده بود . يكى از مقدّسات مصريهاى گاو بود ، گويا احترام و تقديس گاو در مصر مانند هند ، بيشتر در طبقه كشاورزان و دامداران شايع بود . چون بنى اسرائيل با اين طبقه كه اكثريت مردم آن سرزمين بودند آميزش داشتند ، تقديس و پرستش گاو بتدريج در آنها آن چنان سرايت كرد كه بيشتر آنان عقيدهء يگانه پرستى پدران خود را فراموش كردند و چون تقديس گاو در ميان اين طبقات بوده ( مانند گاو آپيس ) اين عقيده در تاريخ به اندازه خدايان طبقات حاكمهء مصر شهرت نيافته است .\r\nشايد پس از خروج از مصر و زندگى طولانى در بيابان و معاشرت با قبائل گاو پرست نيز در آنها مؤثّر بوده ،\r\n","description":"","footnote":"","page_name":" 212 ","page_number":220},
  {"content":"\r\nدر هر جا و بهر طريق كه باشد تقديس گاو و گوساله در نفوس آنان ريشه داشته و محبّت آن قلوبشان را فرا گرفته بود چنان كه در همين سوره ( بقره ) آيهء 93 به آن اشاره مىكند * ( « وَأُشْرِبُوا فِي قُلُوبِهِمُ الْعِجْلَ بِكُفْرِهِمْ » ) * بنا بر اين اتّخاذ گوساله پس از چند روز غيبت موسى از جهت غفلت و پيش آمد ناگهانى يا اغفال نبوده بلكه منشاء آن علاقه و كشش باطنى آنها بچنين پرستشى بود . ( پرتوى از قرآن ذيل داستان بقره ) .\r\nمراغى مصرى در تفسير خود علَّت اين حكم را ناشى از گوساله پرستى آنان دانسته و گويد : به ذبح بقره مأمور شدند نه ساير حيوانات چون آن ، از جنس گوساله بود كه پرستش كرده بودند و اين از آن جهت بود كه تعظيم و محبّت گوساله از بين برود .\r\nطنطاوى در تفسير خود گفته چون پرستش گاو آپيس و عبادت گوساله در قلوب آنان اثر گذاشته بود لذا به ذبح آن مأمور شدند . سخن اين دو مفسّر مىرساند كه اين واقعه بعد از جنجال سامرى بوده است .\r\n5 - اوّل و آخر آيات كه در سابق نقل شد ميفهماند كه همهء آنها يك قضيّه و يك واقعه است و آن اينكه قتلى اتّفاق افتاده و تحقيق آن را از موسى خواسته‌اند و آنحضرت دستور داده تا گاو ذبح شده با بدن مقتول تماس پيدا كند و قضيّه با يك معجزه مثلا فيصله يا بد ، چنان كه الميزان و المنار و ديگران آن را يك واقعه دانسته‌اند .\r\nسيّد احمد خان هندى ( بنا بر نقل پرتوى از قرآن ) گويد : آيهء * ( « فَقُلْنا اضْرِبُوه بِبَعْضِها كَذلِكَ يُحْيِ الله الْمَوْتى » ) * و ما قبل آن ، راجع بداستان ديگرى است و مربوط بداستان بقره نيست و ضمير * ( « بِبَعْضِها » ) * را به « نفس » برگردانده و ميگويد :\r\nدستور آن آيه اين است كه : عضوى از مقتول را به خودش بزنيد ، اين تدبير براى كشف قاتل و مجرم معمول بوده ، تا متّهمين بقتل جمع شوند و عضوى از مقتول را بدست گيرند\r\n","description":"","footnote":"","page_name":" 213 ","page_number":221},
  {"content":"\r\nو بر وى زنند قهرا آنها كه قاتل نبودند با جرئت ميگرفتند و ميزدند و قاتل به جهت « الخائن خائف » چون مرعوب و دچار ترديد ميشد معلوم ميگشت .\r\nنا گفته نماند : مؤيّد سيّد هندى آنست كه آيهء * ( « وَإِذْ قَتَلْتُمْ نَفْساً . . . » ) * با واو از آيات ما قبل جدا شده و اگر جزء واقعهء گاو بود لازم بود كه با فاء گفته شود ، مدّعيان يكداستان بودن آن ميگويند : ابتداء واقعه از * ( « وَإِذْ قَتَلْتُمْ نَفْساً » ) * شروع مىشود و آيات * ( « وَإِذْ قالَ مُوسى لِقَوْمِه إِنَّ الله يَأْمُرُكُمْ . . . » ) * را مقدّمه ى آن حساب ميكنند ناگفته نماند : * ( « فَقُلْنا اضْرِبُوه بِبَعْضِها » ) * مؤيد يك واقعه بودن است و گر نه ميفرمود : حكم پيدا كردن قاتل چنين و چنان است نه اينكه به صورت امر * ( « اضْرِبُوه » ) * فرمايد .\r\nاگر قول سيّد هندى صحيح باشد بايد علَّت قول بنى اسرائيل كه بموسى گفتند * ( « أَ تَتَّخِذُنا هُزُواً » ) * غير از آن باشد كه گفتيم .\r\n6 - بنا بر قول سيّد هندى ، احتمال سابق ما كه در بند چهارم گفتيم و از آقاى طالقانى و طنطاوى و مراغى نقل كرديم بيش از پيش تأييد مىشود زيرا در اين صورت واقعه ى گاو كشى يك دستور مستقلَّى است و علت آن قهرا از بين رفتن تقديس و احترام گاو بوده است و اگر مجموع آيات يكداستان بوده باشد باز احتمال سابق به قوت خود باقى است و آن اينكه موسى از از فرصت استفاده كرده براى پيدا شدن قاتل گاو كشتن را پيش كشيده تا يك تير و دو نشان نمايد .\r\nآقاى طالقانى از آيهء * ( « إِنَّ الله يَأْمُرُكُمْ . . . » ) * استظهار مىكند كه اين حكم براى يك دفعه نبوده بلكه صيغهء مضارع ( يأمركم ) اشاره بدوام است و ميگويد : ظاهر اين آيه بقرينهء آيات ديگرى كه در بارهء يهود و گاو است اين است كه اين امر حكم مستقلَّى بوده . و مقدمه براى مطلب آيهء بعد * ( « وَإِذْ قَتَلْتُمْ نَفْساً » ) * نيست . . .\r\nبا توجه به اين حقيقت ، دستور اجتماع عمومى يهود براى كشتن گاو و\r\n","description":"","footnote":"","page_name":" 214 ","page_number":222},
  {"content":"\r\nبپاداشتن جشنى بعنوان گاو كشى ( عيد خون ) دستور مستقلَّى بوده . . .\r\nتا با اين خاطره ، تقديس و پرستش گاو از خاطرها برود ( پرتوى از قرآن ذيل آيات فوق ) .\r\nبدين طريق ملاحظه مىشود كه آقاى طالقانى قول سيّد هندى را قبول مىكند .\r\nو خلاصه آنكه : دستور گاو كشى يك امر ساده نبوده و باحتمال قوى براى از بين بردن * ( « وَأُشْرِبُوا فِي قُلُوبِهِمُ الْعِجْلَ » ) * بوده است .\r\nمسترهاكس در قاموس كتاب مقدّس ذيل « گوساله » مينويسد :\r\nبنى اسرائيل از طول اقامت موسى ( در طور ) بستوه آمده و در شكّ افتادند و چون در مصر اين چنين مطالب بسيار ديده بودند ، لذا از هارون خداى مجسّمى خواستند .\r\nهاكس قبل از اين جمله تصريح مىكند كه هارون براى آنها گوساله ساخت ولى اين صحيح نيست بتصريح قرآن مجيد سازندهء گوساله ، سامرى بود نه هارون ولى تأييد مىكند كه عادات مصريان در بنى اسرائيل اثر گذاشته بود .\r\nو چون يك دفعه گاو كشى براى از بين بردن چنين افكار ، كافى نيست ، نظر آقاى طالقانى كه گاو كشى را يك عيد خون و بطور دائم گفته است ، تقويت مىشود مخصوصا كه در تورات فعلى كتاب اوّل پادشان باب 12 آيهء 29 نقل شده كه « يربعام » دو گوسالهء طلا براى پرستش بنى - اسرائيل ساخت يكى را در بيت ئيل و ديگرى را در « دان » گذاشت .\r\nمعلوم مىشود پس از گذشت روزگاران هنوز گاو در نظر آنها محترم بوده است و شايد براى همين است كه در باب 11 آيهء 40 همان كتاب آمده : سليمان قصد كشتن يربعام را داشت و او بمصر فرار كرد تا وفات سليمان در آنجا ماند .\r\n7 - صاحب المنار و ديگران خواسته‌اند آيه ى * ( « فَقُلْنا اضْرِبُوه بِبَعْضِها كَذلِكَ يُحْيِ الله الْمَوْتى » ) * را طورى معنى كنند كه معجزه در ميان نباشد و گويد : در اينجا يُحيِى الله\r\n","description":"","footnote":"","page_name":" 215 ","page_number":223},
  {"content":"\r\nالموتى » نظير * ( « وَمَنْ أَحْياها فَكَأَنَّما أَحْيَا النَّاسَ . . . . » ) * و نظير * ( « وَلَكُمْ فِي الْقِصاصِ حَياةٌ » ) * است كه مقصود حفظ حيات عمومى و حفظ خونها بوده است نا گفته نماند : دوران حضرت موسى پر از معجزات است امثال : اژدها شدن عصا ، يد بيضا ، شكافتن دريا ، و انفجار آب از سنگ و غيره ، در اين صورت چه مانعى دارد كه اينهم يكى از معجزات حضرت موسى بوده باشد ، ظاهر آيهء * ( ( كَذلِكَ يُحْيِ الله الْمَوْتى ) ) * در به دو امر ، زنده شدن مرده و قياس امر آخرت بر آن است .\r\n8 - در بارهء داستان بقره ، نقل شده : بنى اسرائيل بقرهء موصوف را به قيمت گران از پسرى خريدند و چون او بپدرش نيكو كار بود ، آنهمه پول نصيب وى گرديد ، اين روايت را شيعه و سنى نقل كرده‌اند . آقاى طالقانى در تفسير پرتوى از قرآن ص 191 ج 1 ميگويد : اينها همه اخبار اسرائيلى است و سند اسلامى درستى ندارند .\r\nنا گفته نماند : اين حديث در كتب شيعه به چند طريق نقل شده ، يكى آن است كه مرحوم صدوق از پدرش از محمّد بن يحيى العطَّار از احمد بن محمد از بزنطى نقل كرده است ( تفسير برهان ) .\r\nاگر صحبت ، صحبت درستى سند باشد فكر ميكنم در درستى اين سند صحبتى نباشد .\r\nو هيچ مانعى نيست كه بنى اسرائيل بعد از آنهمه سئوالات گاو موصوف را در نزد آن پسر بيابند و او ببهاء زياد بفروشد و اين با مطالبى كه در پيش گفتيم منافاتى ندارد .\r\n\r\n\r\n\r\nبُقعه :\r\nمحلّ . قسمتى از زمين * ( « نُودِيَ مِنْ شاطِئِ الْوادِ الأَيْمَنِ فِي الْبُقْعَةِ الْمُبارَكَةِ » ) * قصص : 30 .\r\nقاموس گويد : بقعه ( بضم اوّل و گاهى بفتح آن ) تكَّه‌اى از زمين است كه در هيئت زمين مجاور نيست .\r\nدر اقرب قطعه‌اى از زمين گفته است .\r\n\r\n\r\n\r\nبَقل :\r\nسبزى * ( « يُخْرِجْ لَنا مِمَّا تُنْبِتُ الأَرْضُ مِنْ بَقْلِها » ) * بقره : 61\r\n","description":"","footnote":"","page_name":" 216 ","page_number":224},
  {"content":"\r\nراغب گويد : بقل آنست كه اصل و فرع آن در زمستان نرويد . اين معنى اعم از « بقل » در آيهء فوق است ، مراد از آن در آيه بقرينهء قثّاء ، فوم ، عدس و غيره : ترهء خوردنى است . و يك بار بيش در قرآن نيامده است .\r\n\r\n\r\n\r\nبَقاءِ :\r\nماندن . * ( « وَيَبْقى وَجْه رَبِّكَ ذُو الْجَلالِ وَالإِكْرامِ » ) * رحمن :\r\n27 ميماند وجه پروردگار تو كه صاحب عظمت و اكرام است .\r\n* ( « ما عِنْدَكُمْ يَنْفَدُ وَما عِنْدَ الله باقٍ » ) * نحل : 96 آنچه نزد شماست تمام مىشود و آنچه نزد خداست باقى است .\r\n\r\n« بَقِيَّة »\r\nباقى مانده . * ( « بَقِيَّتُ الله خَيْرٌ لَكُمْ إِنْ كُنْتُمْ مُؤْمِنِينَ » ) * هود :\r\n86 ، اين آيه در داستان شعيب است كه بعد از نهى از تنقيص مال مردم ميگويد : بقيّه ى خدا يعنى بقيّه ى كسب حلال كه نفع آن باشد براى شما بهتر است .\r\nدر تفسير صافى از كمال الدين صدوق نقل شده كه امام زمان صلوات الله عليه و على آبائه بعد از ظهور اوّلين كلامش اين آيه است و ميفرمايد : منم بقيّة الله و حجت و خليفهء خدا بر شما هر كه بآنحضرت سلام بدهد ميگويد : السّلام عليك يا بقيّة الله فى ارضه . روايت از حضرت امام باقر عليه السّلام است .\r\n\r\nباقية\r\n* ( « فَهَلْ تَرى لَهُمْ مِنْ باقِيَةٍ » ) * حاقّه : 8 بعضىها گفته‌اند : باقية در آيه مصدر است مثل عافيت ، ولى ديگران بمعنى جماعة باقيه يا نفس باقيه گفته‌اند .\r\nآخر آيات قبل و بعد همه بر اين وزناند ، مثل قارعه ، طاغيه ، عاتيه ، خاويه ، خاطئه و رابيه .\r\nبهتر است باقيه را اسم فاعل گرفته و موصوف آن را چنان كه طبرسى فرموده نفس بگيريم تا مثل آيات قبل و بعد اسم فاعل باشد يعنى :\r\nپس آيا احدى از آنها را باقى مانده مىبينى ؟ .\r\n\r\nباقيات\r\n* ( « وَالْباقِياتُ الصَّالِحاتُ خَيْرٌ عِنْدَ رَبِّكَ ثَواباً » ) * كهف : 46 . اين تركيب دو بار در قرآن مجيد آمده\r\n","description":"","footnote":"","page_name":" 217 ","page_number":225},
  {"content":"\r\nاست و آن بمعنى چيزهائى است كه باقىاند ولى صالح .\r\nممكن است گفته شود : مراد آثار نيك است كه در دنيا باقىاند در مقابل آثار بد . ولى بنصّ قرآن تمام اعمال اعمّ از نيك و بد در جهان و عند الله محفوظاند . اعمال نيك باقيات صالحاتاند . على هذا مراد از باقيات صالحات تمام اعمال نيك است كه قربة الى الله انجام داده مىشود .\r\n\r\n\r\n\r\nبِكر :\r\nراغب در مفردات گويد : اصل اين كلمه بكرة ( بضمّ اوّل ) است بمعنى اوّل روز و چون كسى اوّل روز خارج شود گويند :\r\n« بكر فلان » و بحيوانى كه نزائيده بكر گويند زيرا نزائيدن اوّل است و زائيدن مرحلهء دوّم ، بدوشيزه بكر گويند چون اين حالت پيش از ثيّب بودن است .\r\n* ( « لا فارِضٌ وَلا بِكْرٌ عَوانٌ بَيْنَ ذلِكَ » ) * بقره : 68 نه پير است كه زمان زائيدنش گذشته باشد و نه - نزائيده است ، ميان سنّ است .\r\nو اگر فارض بمعنى گاو پير باشد چنان كه راغب گويد بكر هم بمعنى جوان است يعنى : گاوى است نه پير و نه جوان .\r\nجمع بكر\r\n\r\nابكار\r\nاست مثل :\r\n* ( « إِنَّا أَنْشَأْناهُنَّ إِنْشاءً فَجَعَلْناهُنَّ أَبْكاراً » ) * واقعه : 36 ما آنها را به طرز مخصوصى آفريده و آنها را - دوشيزگان كرده‌ايم .\r\nشايد مراد از * ( « أَنْشَأْناهُنَّ إِنْشاءً » ) * آن است كه حوريان بطور ولادت بوجود نيامده‌اند و نيز ساختمان وجود آنها طورى است كه تغيير و پيرى و ساير عوارض زنان به آنان راه ندارد . از ظاهر آيه استفاده مىشود و در حديث نيز آمده كه حوريان بهشتى هميشه دوشيزه‌اند .\r\n\r\nبُكرة\r\n( بضمّ اوّل ) چنان كه گذشت بمعنى اوّل روز است مثل * ( « وَاذْكُرِ اسْمَ رَبِّكَ بُكْرَةً وَأَصِيلًا » ) * انسان : 25 ، پروردگارت را اوّل و آخر روز ياد كن .\r\n\r\nابكار\r\n* ( « وَسَبِّحْ بِحَمْدِ رَبِّكَ بِالْعَشِيِّ وَ ) *\r\n","description":"","footnote":"","page_name":" 218 ","page_number":226},
  {"content":"\r\n* ( الإِبْكارِ » ) * غافر : 55 در اقرب الموارد گويد : ابكار ( بكسر اوّل ) مصدر افعال و نيز بامداد است ، و آن از اوّل طلوع فجر تا ارتفاع آفتاب مىباشد . بيضاوى نيز از اوّل طلوع فجر تا ارتفاع آفتاب گفته . طبرسى از طلوع آفتاب تا ارتفاع آن گفته است .\r\nعلى هذا ، ابكار اسم مصدر است چنان كه قاموس تصريح مىكند .\r\n* ( « وَلَهُمْ رِزْقُهُمْ فِيها بُكْرَةً وَعَشِيًّا » ) * مريم : 62 ، آيه ى شريفه در بارهء اهل بهشت است و ظاهرش آن است كه در بهشت بامداد و شام هست اهل تفسير چون بعدم وجود صبح و شام در بهشت يقين كرده‌اند در بارهء آيه اقوال مختلف اظهار نموده‌اند .\r\nفخر رازى در يكى از دو قولش گفته : مراد دوام و عدم انقطاع روزى است يعنى رزق آنها هميشگى است . الميزان فرمايد :\r\nظاهرا مراد توالى و عدم انقطاع است .\r\nطبرسى بنقل از مفسّرين و طبرى و مراغى مصرى گفته‌اند : مراد فاصله دو غذاست يعنى چنان كه در دنيا ميان دو غذا فاصله ميدادند به همان فاصله در بهشت ميخورند .\r\nولى چنان كه گفتيم : ظهور آيه وجود بكره و عشىّ در بهشت است اگر گويند : در آيه ديگر آمده * ( « لا يَرَوْنَ فِيها شَمْساً وَلا زَمْهَرِيراً » ) * انسان : 13 ، در آن آفتاب و سردى نمىبينند .\r\nگوئيم : آيه بصدد بيان نبودن گرما و سرما در بهشت است و اين منافى با وجود صباح و مساء نيست در صافى از حضرت صادق عليه السّلام نقل شده مردى به او از دردها و تخمه شكايت كرد امام فرمود : صبح و شام بخور و ميان اين دو چيزى نخور زيرا آن مفسد بدن است ، نشنيده‌اى كه خدا فرموده * ( « لَهُمْ رِزْقُهُمْ فِيها بُكْرَةً وَعَشِيًّا » ) * اين روايت هم به ظاهر مفيد همان مطلب است كه از آيه ، استظهار كرديم .\r\nبا همه ى اين ، آيه قابل دقّت و تأمّل است .\r\n","description":"","footnote":"","page_name":" 219 ","page_number":227},
  {"content":"\r\n\r\n\r\n\r\nبَكَّة :\r\n* ( « إِنَّ أَوَّلَ بَيْتٍ وُضِعَ - لِلنَّاسِ لَلَّذِي بِبَكَّةَ » ) * آل عمران :\r\n96 ، اوّلين خانه ايكه براى مردم وضع شده همان است كه در بكَّه است .\r\nبكّ در لغت بمعنى ازدحام است و بكَّه چنان كه طبرسى فرموده بمعنى محلّ ازدحام است بنا بر اين چون محلّ بيت و اطراف آن ، محل ازدحام براى طواف و استلام و نماز و دعاست ، به آن بكَّه گفته شده و آن بمعنى وصف است نه علم محلّ و اگر جاى ديگر هم محلّ ازدحام باشد مثل جمرات منى به آنها هم بكَّه گفته مىشود .\r\nدر الميزان فرموده : مراد از بكَّه زمين كعبه است بواسطهء ازدحام مردم ، بكَّه ناميده شده است .\r\nطبرسى از امام باقر عليه السّلام نقل كرده كه بكَّه مسجد الحرام است و مكَّه تمام حرم . و اين مؤيد مطلب فوق است زيرا مسجد الحرام محل ازدحام است .\r\nو گويند : مراد از بكَّه ، مكَّه است ميم آن بباء قلب شده است .\r\nمحلّ كعبه و محلّ طواف و غيره نيز گفته‌اند .\r\n\r\n\r\n\r\nبُكم :\r\nابكم بمعنى لال مادر - زاد است چنان كه طبرسى و راغب و ابن اثير در نهايه ، تصريح كرده‌اند و جمع آن بكم است مثل * ( « أَحَدُهُما أَبْكَمُ لا يَقْدِرُ عَلى شَيْءٍ » ) * نحل :\r\n76 يكى از آن دو لال است و بر چيزى قادر نيست ، و مثل * ( « صُمٌّ بُكْمٌ عُمْيٌ فَهُمْ لا يَرْجِعُونَ » ) * بقره :\r\n18 : كرند ، لالند ، كوراند پس بر نميگردند .\r\nراغب ميگويد : ابكم كسى است كه لال به دنيا آيد و اخرس مطلق لال است خواه از مادر زائيده شود و خواه بعدا لال گردد پس ميان آن دو عموم و خصوص مطلق هست . هر ابكم اخرس است و بعضى ابكم اخرس نيست .\r\nمراد از صمّ و بكم در آيهء فوق و نظائر آن كسانىاند كه به حرف حق گوش نميدهند و به آن اقرار نميكنند .\r\n","description":"","footnote":"","page_name":" 220 ","page_number":228},
  {"content":"\r\nدر چهار آيه ، كلمهء صمّ قبل از « بكم » آمده و در آيهء 97 اسراء « بكم » از « صمّ » جلوتر آمده است وانگهى بنا بر تصريح طبرسى : اصمّ كسى است كه كر متولَّد شده باشد . على هذا نميتوان گفت علَّت جلو افتادن « صمّ » آن است كه انسان اوّل كر و بعد لال مىشود .\r\nزيرا اين در صورتى است كه لالى و كرى از عوارض بعدى باشد .\r\nولى بعيد نيست كه بگوئيم :\r\nقاعدة چون گوش نشنود زبان قادر بتكلَّم نخواهد بود ، لذا در چهار آيه كه راجع به دنيا است « صمّ » بدين اعتبار از « بكم » جلو افتاده است و در آيهء اسراء كه آمده * ( « وَنَحْشُرُهُمْ يَوْمَ الْقِيامَةِ عَلى وُجُوهِهِمْ عُمْياً وَبُكْماً وَصُمًّا » ) * شايد بدين جهة است كه شخص گرفتار اوّل بلا را مىبيند ، بعد اظهار ميدارد ، بعد بكلام دادرس گوش ميدهد و آنها از هر سه محروماند چون در دنيا نيز آيات حق را نميديدند ، و به حرف حق اعتراف نميكردند و گوش نميدادند و الله العالم .\r\n\r\n\r\n\r\nبكى :\r\nبكاء اگر بقصر خوانده شود بمعنى گريه و اشك ريختن است و اگر بمدّ باشد بمعنى صدائى است كه توأم با گريه است ( صحاح ) راغب گويد : در صورتى كه صدا بيش از اندوه باشد با مدّ آيد مثل رغاء و ثغاء و اگر اندوه بيش از صدا باشد با قصر آيد .\r\n* ( « وَجاؤُ أَباهُمْ عِشاءً يَبْكُونَ » ) * يوسف : 16 شب پيش پدرشان آمدند در حالى كه گريه ميكردند * ( « وَأَنَّه هُوَ أَضْحَكَ وَأَبْكى » ) * نجم : 43 و اوست كه مىخنداند و ميگرياند .\r\n* ( « خَرُّوا سُجَّداً وَبُكِيًّا » ) * مريم :\r\n58 سجده كنان و گريه كنان ميافتند « بكىّ » جمع باكى است و آن بر وزن فعول ( بضمّ اوّل ) است چنان كه سجود در * ( « الرُّكَّعِ السُّجُودِ » ) * جمع ساجد است گويند : ساجد سجود ، قاعد قعود و راكع ركوع ( مفردات ) .\r\nدر اينجا لازم است به دو آيه توجّه كنيم ، يكى آيهء * ( « فَلْيَضْحَكُوا ) *\r\n","description":"","footnote":"","page_name":" 221 ","page_number":229},
  {"content":"\r\n* ( قَلِيلًا وَلْيَبْكُوا كَثِيراً جَزاءً بِما كانُوا يَكْسِبُونَ » ) * توبه : 82 تدبّر در آيه و ما قبل آن روشن مىكند كه مراد از دو امر ، خبر در صورت امر است يعنى در دنيا اندكى شادى ميكنند و مىخندند و در آخرت بسيار گريه ميكنند ، در آيهء ما قبل ميفرمايد :\r\nمتخلَّفين كه با رسول خدا بجنگ نرفتند از اين كار شاد شدند و به ديگران گفتند : در گرما بجنگ نرويد ، بگو آتش جهنّم از اين گرما شديدتر است ، بعد ميگويد : كمى بخندند و بسيار گريه كنند و مأل كارشان شادى قليل و گريهء كثير است و آن جزاى عملشان مىباشد ( استفاده از الميزان ) .\r\nديگرى آيهء * ( « فَما بَكَتْ عَلَيْهِمُ السَّماءُ وَالأَرْضُ » ) * دخان : 29 بفرعونيان كه غرق شدند ، آسمان و زمين گريه نكرد ، غرض از گريه ى آسمان و زمين چيست ؟ .\r\nبعضى در آيه ، كلمهء اهل مقدّر كرده‌اند يعنى : اهل آسمان و زمين به آنها گريه نكردند ، بعضى گفته‌اند :\r\nچون مرد بزرگى بميرد عرب در تعظيم او گويد : آسمان و زمين بر او گريه كرد و باد گريست و آفتاب تاريك گرديد و در آيه فرموده : آسمان و زمين بر آنها نگريست يعنى مردم بىارزش و كم اهميّت بودند .\r\nبايد دانست : نظير اين تعبير در روايات نيز آمده است ، ثقة - الاسلام كلينى در كافى باب فقد - العلماء از امام كاظم عليه السّلام نقل كرده : آنگاه كه مؤمن از دنيا برود ملائكه و بقعه هاى زمين كه در آنها عبادت ميكرد و درهاى آسمان كه اعمالش از آنها بالا برده ميشد بر او گريه ميكنند . . . » .\r\nدر كشاف ذيل آيهء فوق منقول است كه رسول خدا صلَّى الله عليه و آله و سلَّم فرمود :\r\nهيچ مؤمن در غربت كه گريه كنندگانش نزد او نيستند نميميرد مگر آنكه آسمان و زمين بر او گريه ميكنند .\r\nدر تفسير برهان ذيل آيهء شريفه چند حديث نقل شده كه على عليه السّلام فرمود : لكن به اين ( حسين بن على )\r\n","description":"","footnote":"","page_name":" 222 ","page_number":230},
  {"content":"\r\nآسمان و زمين گريه ميكنند . و از امام صادق عليه السّلام روايت شده كه :\r\nاز وقت قتل يحيى آسمان بر كسى نگريست تا حسين عليه السّلام كشته شد پس آسمان گريست . نظير اين روايات در مجمع البيان و سفينة البحار و غيره بسيار است .\r\nتمام موجودات نسبت به خدا چنان كه در « سبح » خواهد آمد ، زنده و مدركاند هيچ مانعى ندارد كه آيه را حمل به ظاهر كرده و بگوئيم :\r\nآسمان و زمين هم متأثّر ميشوند و گريه ميكنند گر چه ما از حقيقت آن بىاطلاعيم .\r\n\r\n\r\n\r\nبل :\r\nبلكه . حرف اضراب و تدارك است . راغب گويد : بل دو قسم است ، قسم اوّل آنست كه ما بعدش نقيض ما قبل است و اين دو جور باشد يكى آنكه با « بل » تصحيح ثانى و ابطال اوّل مقصود باشد مثل * ( « إِذا تُتْلى عَلَيْه آياتُنا قالَ أَساطِيرُ الأَوَّلِينَ كَلَّا بَلْ رانَ عَلى قُلُوبِهِمْ ما كانُوا يَكْسِبُونَ » ) * مطففين : 14 ، اساطير بودن قرآن بواسطهء « كلَّا و بل » ابطال و زنگار بودن اعمال بر قلوبشان اثبات شده است .\r\nديگرى آنكه براى تصحيح اوّل باشد مثل * ( « وَالْقُرْآنِ ذِي الذِّكْرِ بَلِ الَّذِينَ كَفَرُوا فِي عِزَّةٍ وَشِقاقٍ » ) * ص .\r\n2 ، يعنى اعراض كفار نه براى آن است كه قرآن محلّ ذكر نيست بلكه امتناع كفّار در اثر خود پسندى و مخالفت است و مثل * ( « ق وَالْقُرْآنِ الْمَجِيدِ بَلْ عَجِبُوا أَنْ جاءَهُمْ مُنْذِرٌ مِنْهُمْ » ) * ق : 2 ( و اين « بل » همان است كه گويند براى انتقال از غرضى بغرضى است ) .\r\nقسم دوّم آنست كه براى بيان حكم اوّل و ترقّى باشد مثل * ( « بَلْ قالُوا أَضْغاثُ أَحْلامٍ بَلِ افْتَراه بَلْ هُوَ شاعِرٌ » ) * انبياء : 5 ، بلكه او شاعر است .\r\n( در اينجا بعد از بيان حق بودن دعوت اسلام كه در ما قبل « بل » واقع است ) تنبيه كرده كه گفتند اين سخنان خوابهاى پريشان است نه بلكه بالاتر از آن گفتند ! . گفتند افترا است ، بعد بالاتر از آن ، گفتند :\r\nدروغگوست زيرا شاعر در قرآن\r\n","description":"","footnote":"","page_name":" 223 ","page_number":231},
  {"content":"\r\nكسى است كه طبع دروغگوئى دارد ( مفردات ) .\r\nالميزان با در نظر گرفتن آيهء ما قبل * ( « أَ فَتَأْتُونَ السِّحْرَ » ) * ميگويد : اين آيه تكذيب و نسبت بباطل مرتبه مرتبه است گفتند : اضغاث احلام است يعنى خوابهاى پريشان و نامنظم است كه آنها را پيامبرى و كتاب خيال كرده و آن از سحر هم پائينتر است و اينكه گفتند * ( « بَلِ افْتَراه » ) * ترقّى است از سابق ، زيرا خواب بودن لازمه اش اشتباه امر ولى افتراء مستلزم تعمّد است يعنى اشتباه نكرده بلكه عمدا افترا بسته است . و * ( « بَلْ هُوَ شاعِرٌ » ) * ترقّى است از جهت ديگر ، زيرا مفترى از روى تدبّر و تفكَّر سخن ميگويد امّا شاعر روى خيال و بدون تدبّر تكلَّم مىكند . . . » .\r\nدر آيهء * ( « لَوْ يَعْلَمُ الَّذِينَ كَفَرُوا حِينَ لا يَكُفُّونَ عَنْ وُجُوهِهِمُ النَّارَ وَلا عَنْ ظُهُورِهِمْ وَلا هُمْ يُنْصَرُونَ بَلْ تَأْتِيهِمْ بَغْتَةً . . . » ) * انبياء : 39 و 40 « بل » چنان كه راغب گفته براى ترقّى است يعنى نه تنها خود را از آتش حفظ نتوانند بلكه آتش بناگهان بر آنها آيد .\r\nنا گفته نماند يكى از معانى « بل » چنان كه قاموس و غيره تصريح مىكند ، انتقال از غرضى بغرضى است بنا بر اين لازم نيست هميشه پى ابطال ما قبل « بل » بگرديم در آياتى نظير * ( « قَدْ أَفْلَحَ مَنْ تَزَكَّى وَذَكَرَ اسْمَ رَبِّه فَصَلَّى بَلْ تُؤْثِرُونَ الْحَياةَ الدُّنْيا » ) * اعلى : 14 و 16 و غيره اگر معناى اخير را به نظر آوريم كار آسان خواهد بود .\r\nتا اينجا سه معنى از معانى « بل » گفته شد .\r\n1 - ابطال ما قبل و تصحيح ما بعد .\r\n2 - انتقال از غرضى بغرض ديگر .\r\n3 - ترقّى .\r\nمعانى ديگر نيز براى « بل » گفته‌اند كه در كتب لغت بايد ديد .\r\nو در خاتمه بايد دانست كه معناى اضراب و تدارك در تمام موارد استعمال آن ملحوظ است .\r\n","description":"","footnote":"","page_name":" 224 ","page_number":232},
  {"content":"\r\n\r\n\r\n\r\nبَلَد :\r\nسرزمين * ( « وَالْبَلَدُ الطَّيِّبُ يَخْرُجُ نَباتُه بِإِذْنِ رَبِّه وَالَّذِي خَبُثَ لا يَخْرُجُ إِلَّا نَكِداً » ) * اعراف : 58 ، سرزمين پاك و خوب علفش باذن پروردگارش ميرويد و سرزمينيكه خبيث است علف آن نميرويد مگر بصعوبت .\r\nبايد دانست : بلد بمعنى شهر نيست و معناى آن چنان كه از خود قرآن نيز بدست ميايد ، سرزمين و ديار است و در اصطلاح فعلى ، عربها ( سال 1390 قمرى هجرى ) به مالك ، بلاد ميگويند .\r\nدر قاموس گويد : « البلد و البلدة . . . كلّ قطعة من الارض مستخيرة عامرة او غامرة » در اقرب الموارد آمده : « البلد و البلدة كلّ موضع من الارض عامرا او خلاء » راغب گفته : بلد مكانى است محدود و معيّن و محلّ انس به اجتماع ساكنين و اقامتشان ، جمع آن بلاد و بلدان است .\r\n* ( « سُقْناه لِبَلَدٍ مَيِّتٍ فَأَنْزَلْنا بِه الْماءَ » ) * اعراف : 57 ، ابر را براى سرزمينى مرده سوق داديم و بواسطهء آن آب نازل نموديم . * ( « بَلْدَةٌ طَيِّبَةٌ وَرَبٌّ غَفُورٌ » ) * سباء : 15 سرزمين دلچسب و خوش آيند و پروردگار چاره ساز * ( « فَنَقَّبُوا فِي الْبِلادِ هَلْ مِنْ مَحِيصٍ » ) * ق : 36 ، در سرزمينها راهها ساختند آيا فرارگاهى هست ؟\r\nدر آيه ى * ( « رَبِّ اجْعَلْ هَذَا الْبَلَدَ آمِناً » ) * ابراهيم : 35 ، و آيات 1 و 2 سوره بلد - و 3 سوره تين - و 126 بقره - و 91 نمل كه نوعا « بلد » را شهر مكَّه گفته‌اند ، اگر سرزمين بگوئيم و از معنى اوّل خارج نشويم هيچ اشكالى نخواهد داشت ، زيرا ديار و سرزمين شامل شهر نيز هست بقيّه ى مطلب در « قريه و مدينه » ديده شود .\r\n\r\n\r\n\r\nبلس :\r\nابلاس بمعنى يأس است * ( « وَيَوْمَ تَقُومُ السَّاعَةُ يُبْلِسُ الْمُجْرِمُونَ » ) * روم : 12 روزى كه قيامت بر پا شود گناهكاران مأيوس شوند .\r\nطبرسى در ذيل آيه ى فوق فرموده : ابلاس بمعنى يأس است\r\n","description":"","footnote":"","page_name":" 225 ","page_number":233},
  {"content":"\r\nو گفته‌اند : بمعنى حيرت بهنگام تمام بودن حجّت طرف است . على هذا معنى آيه اين است كه : گناهكاران متحيّر ميشوند . در قاموس هست :\r\n« ابلس : يئس و تحيّر » . راغب گويد : ابلاس اندوهى است كه از شدّت سختى ناشى شود . . . و چون شخص اندوهگين بيشتر اوقات ساكت مىشود و چاره را از ياد ميبرد گويند : ابلس فلان يعنى ساكت شد و حجّتش قطع گرديد .\r\nبايد دانست تحيّر و يأس و اندوه از هم جدا نيستند و اگر معناى اصلى را يأس يا اندوه بگيريم مانعى نخواهد داشت * ( « أَخَذْناهُمْ بَغْتَةً فَإِذا هُمْ مُبْلِسُونَ » ) * انعام : 44 ، آنها را بناگهان گرفتيم پس آنگاه مأيوس و متحيّر بودند .\r\nدر سورهء روم پس از ذكر آمدن باران و شادى مردم ، آمده * ( « وَإِنْ كانُوا مِنْ قَبْلِ أَنْ يُنَزَّلَ عَلَيْهِمْ مِنْ قَبْلِه لَمُبْلِسِينَ » ) * روم : 49 و حقّا كه آنها پيش از نزول باران مأيوس بودند .\r\nنظير اين آيه ، آيهء * ( « وَهُوَ الَّذِي يُنَزِّلُ الْغَيْثَ مِنْ بَعْدِ ما قَنَطُوا » ) * شورى :\r\n28 ، است و با ملاحظهء آن روشن مىشود كه ابلاس بمعنى يأس است زيرا قنوط مسلَّما به معناى يأس مىباشد .\r\n\r\n\r\n\r\nابليس :\r\nمراد از اين كلمه در قرآن مجيد ، موجودى است زنده ، با شعور ، مكلَّف ، نامرئى ، فريبكار و . . . كه از امر خداوند سر پيچيد و بآدم سجده نكرد ، در نتيجه رانده شد و مستحق عذاب و لعن گرديد .\r\nاو در قرآن اكثرا بنام شيطان خوانده شده و فقط در يازده محلّ ابليس به كار رفته است .\r\nآيا اين كلمه علم شخص است و نام مخصوص اوست و يا صفت است و بواسطهء يأس از رحمت خدا ، به او ابليس گفته شده ؟\r\nدر مجمع البيان هست : ابليس نام غير عربى است و قومى گفته‌اند كه عربى است و از ابلاس مشتقّ است . در صحاح و قاموس آن را عربى و از ابلاس گرفته است و در\r\n","description":"","footnote":"","page_name":" 226 ","page_number":234},
  {"content":"\r\nقاموس عجمى بودن آن را نيز متحمل دانسته است .\r\nاگر چنان كه نقل شده ، ثابت شود كه اسم اصلى او عزازيل و كلمهء ابليس عربى است صفت بودن آن بهتر به نظر ميرسد در صافى از حضرت رضا عليه السّلام نقل شده : نام او حارث بوده . ابليس ناميده شد زيرا كه از رحمت خدا مأيوس گرديد .\r\nدر قرآن مجيد ، اباء او از سجده بر آدم صريحا نقل شده * ( « فَسَجَدُوا إِلَّا إِبْلِيسَ أَبى وَاسْتَكْبَرَ وَكانَ مِنَ - الْكافِرِينَ » ) * بقره : 34 ، استثناء در آيهء شريفه نشان ميدهد كه او از ملائك بود خطبهء قاصعه كه خطبهء 190 نهج البلاغه است تصريح مىكند كه او از ملائكه بود و عبارت آن چنين است « كَلَّا ما كانَ الله سُبْحانه ليدخل الجنّة بشرا بامر اخرج به منها ملكا » ( نهج البلاغه عبده ج 2 ص 162 ) .\r\nطبرسى ذيل آيهء 34 بقره اين قول را از ابن عباس و ابن مسعود و قتاده نقل كرده و گويد : مختار شيخ طوسى نيز همين است و آن در ظاهر تفاسير از امام صادق عليه السّلام نقل شده .\r\nاگر گوئى در قرآن آمده * ( « وَإِذْ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلَّا إِبْلِيسَ كانَ مِنَ الْجِنِّ فَفَسَقَ عَنْ أَمْرِ رَبِّه » ) * كهف : 50 ، اين آيه صريح است كه او از جنّ بود ! گوئيم : به نظر ميايد كه ملائكه و جنّ از يك حقيقتاند ، افراد نخبه و ممتاز آن ملك و افراد پائين آن جنّ است مانند انسان كه افراد ممتاز آن پيامبران و ائمّه و افراد پائين آن بشر معمولى است .\r\nدر المنار ذيل آيهء 34 بقره گويد : دليلى نداريم كه ميان ملائكه و جنّ اختلاف ذاتى هست فقط اختلاف صنفى و وصفى دارند ، چنان كه آيات نشان ميدهند ، ظاهر آن است كه جنّ صنفى از ملائكه است .\r\nاگر گوئى : در بارهء ملائكه هست * ( « بَلْ عِبادٌ مُكْرَمُونَ لا يَسْبِقُونَه بِالْقَوْلِ وَهُمْ بِأَمْرِه يَعْمَلُونَ » ) * انبياء :\r\n26 - 27 در اين صورت چطور\r\n","description":"","footnote":"","page_name":" 227 ","page_number":235},
  {"content":"\r\nابليس مخالفت كرد با آنكه قرآن از اطاعت دائمى آنها خبر ميدهد .\r\nگوئيم جواب آن در « ملك » انشاء الله خواهد آمد « 1 » نا گفته نماند : سخن در بارهء ابليس زياد است و ما بخواست خدا آن را در « شطن - شيطان » خواهيم آورد .\r\n\r\n\r\n\r\nبَلع :\r\nفرو بردن . * ( « وَقِيلَ يا أَرْضُ ابْلَعِي ماءَكِ » ) * هود : 44 گفته شد اى زمين آبترا فرو بر .\r\n\r\n\r\n\r\nبَلغ :\r\nبلوغ و بلاغ ، يعنى رسيدن بانتهاء مقصد اعمّ از آنكه مكان باشد يا زمان يا امرى معيّن و گاهى نزديك شدن به مقصد مراد باشد هر چند به آخر آن نرسد ( مفردات ) در صحاح آمده : « بلغت المكان بلوغا وصلت اليه و كذلك اذا شارفت عليه . . . و الابلاغ الايصال و كذلك التبليغ و الاسم منه البلاغ و البلاغ ايضا الكفاية » .\r\nراغب با آنكه بلاغ را مصدر ثلاثى گرفته ، بمعنى تبليغ و كفايت نيز گفته است .\r\n* ( « وَلَمَّا بَلَغَ أَشُدَّه آتَيْناه حُكْماً وَعِلْماً » ) * يوسف 22 : چون بجوانى رسيد به او حكم و علم عطا كرديم .\r\n* ( « وَإِذا طَلَّقْتُمُ النِّساءَ فَبَلَغْنَ أَجَلَهُنَّ فَأَمْسِكُوهُنَّ بِمَعْرُوفٍ أَوْ سَرِّحُوهُنَّ بِمَعْرُوفٍ » ) * بقره : 231 .\r\nدر اينجاست كه گفته‌اند :\r\n« بلغن » بمعنى نزديك شدن بپايان اجل است و گر نه بعد از تمام شدن اجل رجوع جايز نيست . ولى اين سخن درست نيست و ظاهرا مراد از « بلغن اجلهنّ » تمام شدن اجل است ، در اين باره در « اجل » بتفصيل سخن گفته‌ايم .\r\n* ( « وَمَنْ يَتَوَكَّلْ عَلَى الله فَهُوَ حَسْبُه إِنَّ الله بالِغُ أَمْرِه » ) * طلاق : 3 هر كه به خدا توكَّل كرد خدا براى او كافى است ، حقّا كه خدا به كار خود ميرسد و كسى او را منع نميكند . ضمير « امره » به « الله » بر ميگردد و « بالغ » لازم است نه متعدّى .\r\n* ( « فَإِنْ تَوَلَّوْا فَإِنَّما عَلَيْكَ الْبَلاغُ » ) * آل عمران : 20 گفتيم كه بلاغ بمعنى تبليغ است خواه اسم مصدر باشد\r\n\r\n","description":"","footnote":"\r\n« 1 » نگارنده از اين نظر برگشته است تفصيل مطلب در « ملك » ديده شود\r\n","page_name":" 228 ","page_number":236},
  {"content":"\r\nچنان كه جوهرى گفته و خواه مصدر از باب تفعيل همانطور كه از راغب نقل شد .\r\nعلى هذا معناى آيه اين است :\r\nپس اگر رو گردانند وظيفه تو فقط تبليغ و رساندن است .\r\n* ( « إِنَّ فِي هذا لَبَلاغاً لِقَوْمٍ عابِدِينَ » ) * انبياء : 106 طبرسى و بيضاوى و راغب « بلاغ » را در آيه كفايت معنى كرده‌اند ، يعنى در اينكه گفته شد بر اهل اخلاص كفايت است .\r\nو شايد اين از باب تسميهء مسبّب باسم سبب است زيرا كفايت مسبّب از تبليغ است .\r\n\r\n\r\n\r\nبَلِى :\r\n( بر وزن علم ) كهنه شدن . گويند : « بلى الثوب بلى و بلاء » يعنى لباس كهنه شد ( مفردات اقرب - الموارد ) امتحان را از آنجهت ابتلاء گويند كه گويا ممتحن ، امتحان شده را از كثرت امتحان كهنه مىكند . بغم و اندوه از آن سبب بلاء گويند كه بدن را كهنه و فرسوده مىكند ( مفردات ) .\r\nتكليف را بدان علت بلاء گويند كه بر بدن گران است ( و آن را فرسوده مىكند ) و يا اينكه آن امتحان است ( قاموس ) .\r\n1 - * ( « وَبَلَوْناهُمْ بِالْحَسَناتِ وَالسَّيِّئاتِ لَعَلَّهُمْ يَرْجِعُونَ » ) * اعراف :\r\n168 . آيه صريح است در اينكه امتحان هم با نعمت و هم با نقمت مىشود ، نظير آن آيهء * ( « وَنَبْلُوكُمْ بِالشَّرِّ وَالْخَيْرِ فِتْنَةً وَإِلَيْنا تُرْجَعُونَ » ) * انبياء : 35 است و همچنين آيه ى * ( « فَأَمَّا الإِنْسانُ إِذا مَا ابْتَلاه رَبُّه فَأَكْرَمَه وَنَعَّمَه فَيَقُولُ رَبِّي أَكْرَمَنِ » ) * فجر : 15 .\r\nعلى هذا نعمت و بلا هر دو امتحان است . نميشود گفت : صاحب نعمت در نزد خدا عزيز و شخص مبتلا در پيش خدا خوار است ، بايد ديد در مقابل نعمت و بلا ، چه عملى و چه صبرى و يا شكرى و عبرتى از وى ديده مىشود .\r\n3 - * ( « هَلْ أَدُلُّكَ عَلى شَجَرَةِ الْخُلْدِ وَمُلْكٍ لا يَبْلى » ) * طه : 120 آيا ترا بدرخت هميشگى و بپادشاهى كه كهنه نميشود و هميشگى است راهنمائى كنم ؟ .\r\n","description":"","footnote":"","page_name":" 229 ","page_number":237},
  {"content":"\r\n4 - * ( « يَوْمَ تُبْلَى السَّرائِرُ فَما لَه مِنْ قُوَّةٍ وَلا ناصِرٍ » ) * طارق : 9 - 10 روزيكه نهانها امتحان شوند پس براى او نه نيروئى است كه آنها را بپوشاند و نه كمكى ، مراد از سرائر ، اعمال و افكار آدمى است و امتحان شدن آنها توأم با ظهور حقائق آنهاست لذا بعضى « تبلى » را آشكار شدن گفته‌اند ، قريب به اين مضمون است آيه ى * ( « هُنالِكَ تَبْلُوا كُلُّ نَفْسٍ ما أَسْلَفَتْ » ) * يونس : 30 در آنجا هر نفس آنچه را از پيش فرستاده امتحان مىكند و بد و خوب آن را ميداند و آن توأم با آشكار شدن عمل است .\r\n5 - * ( « وَإِذْ نَجَّيْناكُمْ مِنْ آلِ فِرْعَوْنَ يَسُومُونَكُمْ سُوءَ الْعَذابِ يُذَبِّحُونَ أَبْناءَكُمْ وَيَسْتَحْيُونَ نِساءَكُمْ وَفِي ذلِكُمْ بَلاءٌ مِنْ رَبِّكُمْ عَظِيمٌ » ) * بقره : 49 .\r\nدر اين آيه ، ممكن است * ( « ذلِكُمْ » ) * اشاره به عذاب و ممكن است اشاره به * ( « نَجَّيْناكُمْ » ) * باشد ، در صورت اوّل بمعنى مصيبت و اندوه و در صورت دوّم امتحان نعمتى است . در المنار بهر دو اشاره گرفته است . همچنين است آيهء 141 اعراف و 6 ابراهيم .\r\n\r\nابلاء\r\n6 - * ( وَلِيُبْلِيَ الْمُؤْمِنِينَ مِنْه بَلاءً حَسَناً » ) * انفال : 17 طبرسى در ذيل آيهء 49 بقره ميگويد : بلاء در خير و شرّ هر دو به كار ميرود و ابلاء فقط در انعام ، على هذا مراد از ابلاء در آيهء فوق امتحان نيكوست .\r\nراجع بامتحان كه امتحان خداوندى چگونه است ؟ به « فتن » رجوع شود .\r\n\r\n\r\n\r\nبَلَى :\r\nحرف جواب است براى ردّ نفى مثل * ( « وَقالُوا لَنْ تَمَسَّنَا النَّارُ إِلَّا أَيَّاماً مَعْدُودَةً ) * . . . * ( بَلى مَنْ كَسَبَ سَيِّئَةً . . . » ) * بقره : 81 يهود ميگفتند : ابدا بما عذاب نميرسد مگر ايّام چندى ، « بلى » در نفى آن ميگويد : آرى عذاب شما را مسّ مىكند هر كه را كه گناهكار باشد .\r\nو گاهى جواب است باستفهام مقرون بنفى ، مثل * ( « أَ لَسْتُ بِرَبِّكُمْ قالُوا بَلى » ) * اعراف : 172 يعنى آرى\r\n","description":"","footnote":"","page_name":" 230 ","page_number":238},
  {"content":"\r\nتو خداى مائى . فرق بلى و نعم آن است كه بلى جواب نفى و نعم جواب ايجاب است ، مثل * ( « فَهَلْ وَجَدْتُمْ ما وَعَدَ رَبُّكُمْ حَقًّا قالُوا نَعَمْ » ) * اعراف :\r\n44 .\r\nاگر كسى گويد : « ما عندى شيئى » هر گاه در جواب گوئيم :\r\nبلى ، سخن او را ردّ كرده‌ايم و اگر گوئيم : نعم ، تصديق نموده‌ايم كلمهء بلى 22 بار در قرآن مجيد آمده است .\r\n\r\n\r\n\r\nبنن :\r\nبنانة : طرف يا سر انگشت . * ( « فَاضْرِبُوا فَوْقَ الأَعْناقِ وَاضْرِبُوا مِنْهُمْ كُلَّ بَنانٍ » ) * انفال : 12 طبرسى در ذيل آيهء فوق گويد :\r\nبنان بمعنى اطراف ( بدن ) است مانند دستها و پاها ، مفرد آن بنانه است ، بانگشت نيز بنانه گويند .\r\nصحاح آن را سر انگشتان ، قاموس و اقرب الموارد بطور ترديد انگشتان يا سر انگشتان ، راغب و بيضاوى انگشتان معنى كرده‌اند .\r\nبايد دانست كه اين كلمه بار ديگر در سورهء قيامت آمده * ( « بَلى قادِرِينَ عَلى أَنْ نُسَوِّيَ بَنانَه » ) * : 4 .\r\nبه نظر ميآيد كه مراد از آيهء اوّل اطراف بدن نظير دستها و پاها و در آيهء دوّم انگشتان يا سر انگشتان باشد .\r\nو اگر معنى جامع ، طرف باشد در تمام موارد آن صدق مىكند ، زيرا دستها و پاها اطراف بدن و انگشتان اطراف دست و سر انگشتان اطراف انگشتان است .\r\nمعناى آيهء اوّل ( بنا بر آنكه مراد از * ( « فَوْقَ الأَعْناقِ » ) * سرها باشد زيرا كه سر انسان بالاى گردن اوست ) اين مىشود : بزنيد و ببريد سرهاى آنان و بزنيد و ببريد اطراف ( دست و پاى ) آنها را . و معنى آيهء دوّم با ما قبل آن چنين است : آيا انسان گمان ميبرد كه هرگز استخوانهاى او را جمع نميكنيم ؟ آرى قادريم كه انگشتان يا سر انگشتان او را بسازيم .\r\nعلم انگشت نگارى روشن مىكند كه خطوط انگشتان انسانها يكسان نيستند و با هم فرق دارند\r\n","description":"","footnote":"","page_name":" 231 ","page_number":239},
  {"content":"\r\nبعضىها احتمال داده‌اند كه علَّت تخصيص « بنان » در آيه ، آنست كه خدا ميفرمايد : نه تنها بجمع عظام ، بلكه بساختن انگشتان آدمى و خطوط معيّن و دقيق آنها نيز توانائيم .\r\nبعيد نيست كه اين احتمال مراد باشد .\r\n\r\n\r\n\r\nبنى :\r\nبنى و بناء و بنيان و بنية و بناية ، همه مصدر و بمعنى بنا ساختن است ، و بناء چنان كه قاموس و مفردات تصريح كرده بمعنى مفعول ( مبنىّ ) نيز آمده است و بنّاء كسى است كه بنا كردن ميداند .\r\n1 - * ( « أَ أَنْتُمْ أَشَدُّ خَلْقاً أَمِ السَّماءُ بَناها » ) * نازعات : 27 ، آيا شما از حيث خلقت محكمتريد يا آسمان كه ساخت آن را * ( « جَعَلَ لَكُمُ الأَرْضَ فِراشاً وَالسَّماءَ بِناءً » ) * بقره : 22 ، ظاهرا مراد از « بناء » مصدر بمعنى مفعول است يعنى : زمين را براى شما گسترده و آسمانرا بنائى قرار داد * ( « وَالشَّياطِينَ كُلَّ بَنَّاءٍ وَغَوَّاصٍ » ) * ص 37 : براى سليمان هر شيطان بنّاء و غوّاص را مسخّر كرديم كه براى وى بنا مىساختند و در دريا غوّاصى ميكردند .\r\n\r\nبنيان\r\n2 - اهل لغت و تفسير ، بنيان را مصدر گفته‌اند ولى ظاهرا اين كلمه در قرآن همه جا به معناى مفعول ( مبنىّ ) به كار رفته است مثل * ( « أَ فَمَنْ أَسَّسَ بُنْيانَه عَلى تَقْوى مِنَ الله وَرِضْوانٍ خَيْرٌ أَمْ مَنْ أَسَّسَ بُنْيانَه عَلى شَفا جُرُفٍ هارٍ » ) * توبه : 109 ، آيا آنكه بناى خويش را بر تقواى خدا و رضاى او پايه نهاده بهتر است يا آنكه بناى خود را بر كنار سيلگاه فرو ريختنى پايه نهاده است ؟\r\nدر المنار ذيل همين آيه گويد :\r\nبنيان مصدر است مثل عمران و غفران و از آن بنا اراده شود مانند خانه و مسجد و در اينجا بنا مراد است .\r\nو نظير اين آيه است آيهء 21 كهف و غيره .\r\n3 - * ( « قالُوا ابْنُوا لَه بُنْياناً فَأَلْقُوه فِي الْجَحِيمِ » ) * صافّات : 97 اين آيه در حالات ابراهيم عليه السّلام است و ظاهرش آنست كه : گفتند براى او بنائى بسازيد پس او را در آتش\r\n","description":"","footnote":"","page_name":" 232 ","page_number":240},
  {"content":"\r\nاندازيد . بعضى احتمال داده‌اند كه مراد از * ( « ابْنُوا لَه بُنْياناً » ) * جعل قانون براى بت شكستن است و ضمير « له » به عمل برميگردد : يعنى براى آن كار ( بت شكنى و اهانت بخدايان ) قانون مخصوصى ( سوزاندن به آتش ) جعل كنيد پس او را در آتش اندازيد .\r\n4 - * ( « قَدْ مَكَرَ الَّذِينَ مِنْ قَبْلِهِمْ فَأَتَى الله بُنْيانَهُمْ مِنَ الْقَواعِدِ فَخَرَّ عَلَيْهِمُ السَّقْفُ مِنْ فَوْقِهِمْ » ) * نحل : 26 كسانى كه پيش از آنها بودند مكر كردند خدا از پايه هاى بنايشان آمد ، تا سقف از فوقشان بر آنها افتاد ، آمدن خدا ، آمدن دستور اوست .\r\nنا گفته نماند : بنيان مفرد است و جمع نيست ولى بعضى گفته‌اند كه جمع بنيانه است .\r\n\r\n\r\n\r\nابن :\r\nپسر . اصل آن بنو است ، به پسر از آن جهت ابن گويند كه بناى پدر است ، خدا پدر را در ايجاد فرزند بنّا قرار داده است و با عنايت نيز به كار ميرود مثلا بمسافر گويند : ابن السبيل . ابن العلم و ابن الليل و ابن البطن نيز گفته‌اند ( از مفردات ) * ( « وَآتَيْنا عِيسَى ابْنَ مَرْيَمَ الْبَيِّناتِ » ) * بقره : 87 ، بعيسى پسر مريم آيات روشن داديم .\r\n\r\nابن السبيل\r\n1 - * ( « وَالْيَتامى وَالْمَساكِينَ وَابْنَ السَّبِيلِ » ) * بقره : 177 ، ابن سبيل چنان كه اهل تفسير گويند مسافرى است كه از خانواده و مال خود دستش كوتاه شده باشد . از ابن عباس و قتاده و ابن جبير نقل شده كه آن را ميهمان گفته‌اند . چون در قرآن همه جا جز آيهء 36 نساء در رديف اهل زكات و اهل انفاق شمرده شده است ميدانيم كه ابن سبيل فقير و اهل استحقاق و درمانده است .\r\nعلَّت اين تسميه شايد آن باشد كه چنين كسى جز سبيل معرّفى ندارد و فقط پسر راه بودنش را ميدانيم و شايد آن باشد كه چون از اهلش منقطع است گوئى : سبيل ، پدر و مادر اوست .\r\n[ 2 - * ( « وَقالَتِ الْيَهُودُ عُزَيْرٌ ابْنُ الله وَقالَتِ النَّصارى الْمَسِيحُ ابْنُ الله ذلِكَ قَوْلُهُمْ بِأَفْواهِهِمْ يُضاهِؤُنَ قَوْلَ الَّذِينَ ) *\r\n","description":"","footnote":"","page_name":" 233 ","page_number":241},
  {"content":"\r\n* ( كَفَرُوا مِنْ قَبْلُ قاتَلَهُمُ الله أَنَّى يُؤْفَكُونَ » ) * توبه : 30 .\r\nاين آيه از سه جهت قابل دقّت است .\r\nاوّل : عزير است كه يهود او را عزرا خواند ، اين كلمه بهنگام تعريب تغيير يافته چنان كه « يسوع » به « عيسى » و يوحنّا به « يحيى » تغيير يافته است ، و عزرا همان است كه دين يهود را تازه كرد و اسفار تورات را پس از آنكه در غائلهء بختنصر از بين رفت ، جمع كرد و نوشت و از كوروش پادشاه ايران اجازه خواست و بنى اسرائيل را بفلسطين باز گردانيد و آن در حدود 457 سال قبل از ميلاد بود على هذا در مقابل اين خدمت او را پسر خدا خواندند ( الميزان ) .\r\nدوّم : ظاهر آن است كه يهود عزير را پسر حقيقى خدا ميدانستند و بعنوان شرافت اين سخن نميگفتند ! زيرا اين مطلب در رديف ابن الله بودن عيسى آمده و عيسى را ، نصارى پسر واقعى خدا ميدانند .\r\nبطور كلَّى در بارهء عيسى گفته‌اند كه او خدا و پسر خدا و يكى از سه خداست ، قرآن ميگويد * ( « لَقَدْ كَفَرَ الَّذِينَ قالُوا إِنَّ الله هُوَ الْمَسِيحُ ابْنُ مَرْيَمَ » ) * مائده : 17 و 72 * ( « وَقالَتِ النَّصارى الْمَسِيحُ ابْنُ الله » ) * توبه : 30 * ( « لَقَدْ كَفَرَ الَّذِينَ قالُوا إِنَّ الله ثالِثُ ثَلاثَةٍ » ) * مائده 73 معلوم مىشود كه نصارى در بارهء عقيده بعيسى سه فرقه شده‌اند : فرقه‌اى او را خدا و فرقه‌اى پسر خدا و فرقه‌اى يكى از سه خدا ( كه در عين حال يكىاند ) دانسته‌اند خلاصه آنكه چون ابن الله بودن عزير در رديف ابن الله بودن مسيح آمده است ، ميفهميم كه يهود عزير را پسر واقعى خدا ميدانستند و گر نه در رديف عيسى نميامد و هر دو بيك چوب رانده نميشد ، زيرا ميان اينكه احتراما بگوئيم فلانى پسر خداست و اينكه بگوئيم فرزند واقعى خداست فرق از زمين تا آسمان است .\r\nدر الميزان ذيل آيهء ما نحن فيه فرموده : اينكه يهود عزير را ابن الله گفته‌اند نميدانيم كه مانند ابن الله\r\n","description":"","footnote":"","page_name":" 234 ","page_number":242},
  {"content":"\r\nبودن مسيح است در نزد نصارى ، و در او جوهر ربوبيّت هست و يا او از آن مشتق و يا عين اوست ؟\r\nو يا اين تسميه تشريفى است مثل * ( « نَحْنُ أَبْناءُ الله وَأَحِبَّاؤُه » ) * كه قول ديگر يهود است ( انتهى ) .\r\nولى بنا بر تحقيقى كه گذشت شقّ اوّل صحيحتر است و اينكه الميزان فرموده : سياق آيهء ما بعد * ( « اتَّخَذُوا أَحْبارَهُمْ وَرُهْبانَهُمْ أَرْباباً مِنْ دُونِ الله » ) * مؤيّد شقّ دوّم است به نظر ، چندان قوى نميرسد . مخصوصا با ملاحظهء « يضاهئون . . . » سوّم : * ( « يُضاهِؤُنَ قَوْلَ الَّذِينَ كَفَرُوا مِنْ قَبْلُ » ) * نشان ميدهد كه عقيدهء ابن الله بودن به يهود و نصارى از كفّار ديگر راه يافته است ، زيرا اين آيه ميگويد : يهود و نصارى در اين سخن نظير قول كفّار پيش از خود را ميگويند . بطوريكه اهل تحقيق بيان كرده‌اند : عقيدهء ابن الله و حلول و تثليث در ميان برهمائى و بودائىهاى هندوستان و نيز در چين و ژاپون و فرس قديم و مصريها و يونانيها و روميها معروف بوده و از آنها بعقايد يهود و نصارى راه يافته است ( رجوع به المنار و الميزان ذيل آيهء ما نحن فيه ) در الميزان ذيل آيهء * ( « وَقالُوا اتَّخَذَ الرَّحْمنُ وَلَداً » ) * مريم : 88 فرموده مراد از ولد فرزند حقيقى است و دليلش آنست كه « ولد » آمده و گر نه « ابن » گفته ميشد . ( زيرا ابن از ولد اعمّ است و ولد فقط به فرزند حقيقى اطلاق مىشود ) .\r\n\r\nبُنَى\r\n3 - * ( « يا بُنَيَّ ارْكَبْ مَعَنا وَلا تَكُنْ مَعَ الْكافِرِينَ » ) * هود : 42 پسرم با ما سوار شو و با كافران مباش .\r\n« بنىّ » مصغّر ابن و مضاف بياء متكلَّم است و از تصغير و اضافه مهربانى و دلسوزى اراده مىشود .\r\n\r\nأبناء\r\nنا گفته نماند : جمع ابن ، ابناء و بنون است مثل * ( « نَحْنُ أَبْناءُ الله وَأَحِبَّاؤُه » ) * مائده : 18 و مثل * ( « يَوْمَ لا يَنْفَعُ مالٌ وَلا بَنُونَ » ) * شعراء :\r\n88 .\r\n\r\n\r\n\r\nبنت :\r\nدختر . بنت و ابنة هر\r\n","description":"","footnote":"","page_name":" 235 ","page_number":243},
  {"content":"\r\nدو بمعنى دختر است مثل * ( « وَمَرْيَمَ ابْنَتَ عِمْرانَ الَّتِي أَحْصَنَتْ فَرْجَها » ) * تحريم 12 جمع آن بنات است نظير * ( « أَمْ لَه الْبَناتُ وَلَكُمُ الْبَنُونَ » ) * طور :\r\n39 .\r\n[ 1 - * ( « وَجَعَلُوا لِلَّه شُرَكاءَ الْجِنَّ وَ 
  ] خَلَقَهُمْ وَخَرَقُوا لَه بَنِينَ وَبَناتٍ بِغَيْرِ عِلْمٍ سُبْحانَه وَتَعالى عَمَّا يَصِفُونَ بَدِيعُ السَّماواتِ وَالأَرْضِ أَنَّى يَكُونُ لَه وَلَدٌ وَلَمْ تَكُنْ لَه صاحِبَةٌ وَخَلَقَ كُلَّ شَيْءٍ وَهُوَ بِكُلِّ شَيْءٍ عَلِيمٌ » ) * انعام : 100 - 101 .\r\nاين آيه از چند جهت مورد دقت است . اوّل اينكه عده‌اى از مردم جنّ را در كارهاى عالم شريك خدا قرار داده‌اند مثل عقيدهء مجوس كه بيزدان و اهريمن قائل بودند و هر خير را از يزدان و هر شرّ را از اهريمن ميدانستند و مثل يزيديّه كه بالوهيّت ابليس قائلاند .\r\nدوّم : بنين و بنات كه فرموده :\r\n* ( « خَرَقُوا لَه بَنِينَ وَبَناتٍ » ) * آيا از ملائكه‌اند يا از جنّ و يا از ملائكه و بشر ؟ .\r\nدر الميزان فرموده : گفته‌اند كه قريش گويند خدا از جنّ زن گرفت ( نعوذ با لله ) و در اثر اين ازدواج ملائكه بوجود آمدند و اين بسياق آيهء * ( « وَجَعَلُوا لِلَّه شُرَكاءَ الْجِنَّ » ) * انسب است ، على هذا بنين و بنات همه از ملائكه‌اند .\r\nاين سخن در الميزان بطور احتمال و ترديد گفته شده ولى نميشود درست باشد زيرا آيات ديگر نظير * ( « وَجَعَلُوا الْمَلائِكَةَ الَّذِينَ هُمْ عِبادُ الرَّحْمنِ إِناثاً » ) * زخرف : 19 و آيهء * ( « أَمْ خَلَقْنَا الْمَلائِكَةَ إِناثاً وَهُمْ شاهِدُونَ » ) * صافات : 150 صريحاند در اينكه مشركان ملائكه را دختران خدا ميدانستند نه پسران و دختران .\r\nو در مقام ردّ آنها آمده * ( « أَمْ لَه الْبَناتُ وَلَكُمُ الْبَنُونَ » ) * طور : 39 .\r\nبه نظر ميايد كه * ( « خَرَقُوا لَه بَنِينَ وَبَناتٍ » ) * مطلبى جدا گانه باشد و نيز جاعلين شركاء غير از خارقين بنين و بنات باشند ، يعنى عدّه‌اى هم براى خدا پسران و دختران جعل كردند ، امّا دختران كه جعل كردند همان\r\n","description":"","footnote":"","page_name":" 236 ","page_number":244},
  {"content":"\r\nملائكه‌اند كه گفته شد و امّا پسران را باحتمال قوى از جنّ جعل كرده‌اند ، مؤيّد اين مطلب آيهء * ( « وَجَعَلُوا بَيْنَه وَبَيْنَ الْجِنَّةِ نَسَباً » ) * صافّات : 158 است : يعنى ميان خدا و جنّ نسب قرار دادند ، بنا بر اين احتمال گفتند : ملائكه دختران خدا و جنّ پسران خدايند .\r\nاگر گويند : شايد مراد از « بنين » همان است كه يهود عزير را پسر خدا خواندند و نصارى مسيح را ! گوئيم « بنين » جمع ابن است و نصارى و يهود دو پسر بيشتر نگفته‌اند على هذا لازم بود « بنين » تثنيه گفته شود نه جمع وانگهى آيه در بيان اوضاع مشركين است نه اهل كتاب .\r\nما در اينجا آياتى از سورهء صافّات را نقل ميكنيم تا مزيد توضيح شود . . .\r\n* ( « فَاسْتَفْتِهِمْ أَ لِرَبِّكَ الْبَناتُ وَلَهُمُ الْبَنُونَ . أَمْ خَلَقْنَا الْمَلائِكَةَ إِناثاً وَهُمْ شاهِدُونَ . أَلا إِنَّهُمْ مِنْ إِفْكِهِمْ لَيَقُولُونَ وَلَدَ الله وَإِنَّهُمْ لَكاذِبُونَ . أَصْطَفَى الْبَناتِ عَلَى الْبَنِينَ . ما لَكُمْ كَيْفَ تَحْكُمُونَ ) * . . . * ( وَجَعَلُوا بَيْنَه وَبَيْنَ الْجِنَّةِ نَسَباً وَلَقَدْ عَلِمَتِ الْجِنَّةُ إِنَّهُمْ لَمُحْضَرُونَ » ) * صافّات : 149 - 158 .\r\nدر اين آيات ، بعد از نقل و ردّ اين سخن كه ملائكه دختران خدايند ميفرمايد : ميان خدا و جنّ نسب قرار دادند ! اين آيه با ملاحظه ى * ( « وَخَرَقُوا لَه بَنِينَ وَبَناتٍ بِغَيْرِ عِلْمٍ » ) * روشن مىكند كه : بنين را از جنّ و بنات را از ملائكه تراشيده‌اند .\r\nو در اين صورت * ( « أَ لِرَبِّكَ الْبَناتُ وَلَهُمُ الْبَنُونَ » ) * در بارهء ملائكه است كه چرا آنها را فقط دختران خدا ميدانيد و با آنكه پسران در نزد شما بهتر است پس چرا پسران نميدانيد ، نه اينكه چرا پسر را فقط به خود نسبت ميدهيد زير آنها به خدا نيز پسر قائل بودند منتها از جنّ .\r\nو الله العالم مخفى نماند : مضمون آيهء * ( « أَلا إِنَّهُمْ مِنْ إِفْكِهِمْ لَيَقُولُونَ وَلَدَ الله » ) * و آيهء * ( « وَجَعَلُوا لَه مِنْ عِبادِه جُزْءاً إِنَّ الإِنْسانَ لَكَفُورٌ » ) * زخرف : 15 آنست كه مشركان در بارهء بنين و\r\n","description":"","footnote":"","page_name":" 237 ","page_number":245},
  {"content":"\r\nبنات عقيده داشتند كه آنها بطور توالد از خدا بوجود آمده‌اند ! ولى آيهء * ( « وَقالُوا اتَّخَذَ الله وَلَداً سُبْحانَه » ) * بقره : 116 و آيهء * ( « لَوْ أَرادَ الله أَنْ يَتَّخِذَ وَلَداً لَاصْطَفى مِمَّا يَخْلُقُ ما يَشاءُ » ) * زمر : 4 و همچنين آيات 68 يونس و 4 كهف و 88 مريم و 26 انبياء و ساير آيات ، همه از اتخاذ ولد صحبت ميكنند و آن به ظاهر غير از ولد حقيقى است .\r\nآيا عدّه‌اى هم قائل باتّخاذ ولد بوده و ميگفتند : خدا ملائكه و جنّ و عزير و غيره را نزائيده ولى بفرزندى خود انتخاب كرده است ؟ ! و يا اين عدّه همان عدّهء سابقاند ولى قرآن بعنوان اتخاذ ولد آن را بازگو مىكند ؟ ! ممكن است پيشينيان هر گروه كه از عهد پيامبران چندان دور نبوده‌اند ، قائل باتخاذ ولد از باب تشريف بوده‌اند و پسينيان آنها معتقد بتوالد شده‌اند و قرآن مجيد هر دو را ردّ مىكند .\r\nآنچه از آيهء * ( « وَجَعَلُوا لِلَّه شُرَكاءَ الْجِنَّ . . . » ) * و ساير آيات بدست آمد بقرار ذيل است .\r\n1 - عدّه‌اى جنّ را شريك خدا دانسته‌اند در خلقت و تدبير عالم .\r\n2 - نادانان براى خدا پسران و دختران جعل كرده و از جانب خود و بدون مدرك اين سخن گفته‌اند .\r\n3 - گفته‌اند : ملائكه دختران خدا و جنّ پسران خدايند .\r\n4 - آنان كه عقيده بپسران و دختران حقيقى داشتند غير از معتقدين باتّخاذ ولد بوده‌اند .\r\n5 - همهء اين حرفها باطل و بىاساس است و خدا از آنچه گفته‌اند منزّه مىباشد .\r\nنا گفته نماند افسانهء اتخاذ ولد و غيره كه در ميان مشركان رواج داشت غير از خرافات يهود و نصارى است نه اينكه مراد از هر دو يكى است ، قرآن اكثر اين عقايد سخيف را در بيان حالات مشركان نقل مىكند و به حساب گفتهء يهود و نصارى جداگانه ميرسد . و بنظرم گاهى هم\r\n","description":"","footnote":"","page_name":" 238 ","page_number":246},
  {"content":"\r\nمشتركا نقل و ردّ مىكند .\r\n\r\n\r\n\r\nبَهت :\r\nتحيّر . * ( « فَبُهِتَ الَّذِي كَفَرَ » ) * بقره : 258 ، كافر مبهوت و متحيّر شد . * ( « بَلْ تَأْتِيهِمْ بَغْتَةً فَتَبْهَتُهُمْ » ) * انبياء : 40 ، بلكه قيامت ناگهان ميايد و مبهوتشان مىكند .\r\n\r\nبهتان\r\nدروغى است كه شخص را مبهوت مىكند ( مفردات ) * ( « سُبْحانَكَ هذا بُهْتانٌ عَظِيمٌ » ) * نور :\r\n16 ، پاك و منزّهى تو اين بهتانى بزرگ است .\r\n\r\n\r\n\r\nبهج :\r\nبهجت بمعنى خوش منظر است كه بينندهء آن شاد مىشود * ( « فَأَنْبَتْنا بِه حَدائِقَ ذاتَ بَهْجَةٍ » ) * نمل :\r\n60 ، باغهاى خرّم كه سرور آور است با آن رويانديم * ( « وَأَنْبَتَتْ مِنْ - كُلِّ زَوْجٍ بَهِيجٍ » ) * حجّ : 5 ، رويانيد هر گياه خوش منظر و سرور آور را . فعل بهج را از باب قَطَعَ بقطع ، شاد كردن و از باب علم يعلم شاد شدن و از باب كرم يكرم خوش منظر شدن ، گفته‌اند ( اقرب الموارد )\r\n\r\n\r\n\r\nبَهل :\r\nتضرّع . * ( « ثُمَّ نَبْتَهِلْ فَنَجْعَلْ لَعْنَتَ الله عَلَى الْكاذِبِينَ » ) * آل عمران : 61 سپس تضرّع كنيم و لعنت خدا را بر دروغگويان قرار دهيم .\r\nراغب گويد : بهل و ابتهال در دعا بمعنى تضرّع است و هر كه ابتهال را ( در آيه ) بلعن تفسير كرده براى آنست كه ابتهال در آيه به جهت لعن است . مجمع البيان آن را لعن معنى كرده و از ابن عبّاس ، تضرّع نقل مىكند . در نهايه گويد : ابتهال در اصل بمعنى تضرّع و مبالغه در دعاست . معانى ديگرى نيز براى آن ذكر كرده‌اند كه لازم بنقل نيست . در كافى كتاب الدعاء باب الرغبة از امام صادق عليه السّلام نقل شده كه ابتهال برداشتن دستهاست بهنگام دعا آنگاه كه حالت رقّت و گريه باشد .\r\n\r\n[ حديث مباهله 
  ]\r\nجريان مباهله با نصاراى نجران در سال دهم هجرى اتّفاق افتاده و يكى از عجيبترين حوادث اسلامى است كه تا آن را در پيش خود مجسّم نكنيم باهميّت آن متوجّه نخواهيم شد .\r\n","description":"","footnote":"","page_name":" 239 ","page_number":247},
  {"content":"\r\nهيئتى از نصاراى نجران ( شهريست ميان حجاز و يمن ) پيش حضرت رسول صلَّى اللَّه عليه و آله و سلَّم آمدند و آن در موقعى بود كه مردم غير نصاراى آن شهر ، اسلام آورده بودند . در مسجد مدينه ناقوس زدند و نماز خواندند و در مصاحبه با آنحضرت گفتند : ما را بچه ميخوانى ؟ فرمود : به شهادت الَّا إله الَّا الله و انّى رسول الله و اينكه عيسى بنده و مخلوق است ، مىخورد ، مينوشيد و حدث ميكرد . . .\r\nگفتند : پدرش كى بود ؟\r\nميخواستند بگويند : در صورت بنده و مخلوق بودن لازم است كه پدر داشته باشد ، فرمود : مثل عيسى در پيش خدا همچون آدم است كه از خاك آفريده شد او پدر و مادر نداشت ، در جواب عاجز ماندند و متحيّر شدند ( ولى از لجاجت دست بردار نبودند ) آيه : 61 آل عمران نازل شد كه * ( « فَمَنْ حَاجَّكَ فِيه مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا وَأَبْناءَكُمْ وَنِساءَنا وَنِساءَكُمْ وَأَنْفُسَنا وَأَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ الله عَلَى الْكاذِبِينَ » ) * يعنى : هر كه با وجود اين علم كه بسوى تو آمده در بارهء عيسى با تو مجادله كند بگو : بيائيد كه پسران و زنان و نفوس ما و شما را بخوانيم و تضرّع كنيم و لعنت خدا را بر دروغگويان قرار دهيم .\r\nبدنبال اين آيه ، حضرت فرمود با من مباهله كنيد اگر راستگو باشم لعنت بر شما نازل خواهد شد و اگر دروغگو باشم بر من . گفتند : با انصاف آمدى و قرار مباهله گذاشتند .\r\nچه دعوت بزرگ و حيرت - انگيزى ! ! ! رسول خدا صلَّى الله عليه و آله پيش خود چه ميانديشيد ؟ اين دعوت چهار احتمال داشت .\r\n1 - نفرين آنحضرت پذيرفته شده نصارى منكوب شوند .\r\n2 - بالعكس .\r\n3 - نفرين هيچ طرف باجابت نرسد .\r\n4 - نفرين هر دو مستجاب شود و همه از بين بروند .\r\n","description":"","footnote":"","page_name":" 240 ","page_number":248},
  {"content":"\r\nفقط صورت اول بنفع آنحضرت بود . سال دهم هجرى است فعاليّتها بثمر رسيده ، حضرت حكومت و تشكيلات و ساز و برگ دارد ، نصاراى نجران مسلمان نشدند كه نشدند ، اقدام به اين خطر بزرگ يعنى چه ؟ خدايا اين مرد بزرگ چه قدر ايمان و اطمينان خاطر داشته و بدين و خداى خود چقدر مؤمن بوده است ؟ ! ! ! با متانت و آرامش خاطر ، به آنها پيشنهاد مباهله مىكند يعنى : دست بسوى آسمان بردارم و از ربّ العالمين و پديد آورندهء كائنات بخواهم تا شما را در اثر اين لجاجت كه بخرج ميدهيد تارومار كند .\r\nبايد يقين كرد كه اگر آنحضرت در حقانيت دعوت خود ذرّه‌اى ترديد داشت هرگز چنين پيشنهاد محيّر العقولى نميكرد .\r\nدر هر حال ، نصارى چون به منزل خود برگشتند گفتند : اگر فردا با قوم خود آمد مباهله بكنيم چون اگر بدعوت خود ايمان نداشته باشد اهل بيت خويش را نمياورد وقت صبح ديدند با چهار نفر ميايد كه عبارتند از دو پسر و يك مرد و يك زن . گفتند اينها كيستند ؟ جواب شنيدند : اين پسر عمّ و دامادش على كه محبوبترين خلق پيش اوست و اين دو فرزند اوست و اين زن دختر او فاطمه است كه پيشش از همه عزيزتر است . در نقل مجمع البيان هست كه آنحضرت در وقت آمدن دست در دست على داشت و حسن و حسين پيش رويش بودند و فاطمه در پى ايشان ميآمد صلوات الله عليهم اجمعين .\r\nآنحضرت پيش آمد و بر دو زانو نشست ! ابو حارثه كه اسقف نصارى بود از ديدن آن وضع گفت :\r\nبه خدا مانند انبياء به زانو نشست گويند اسقف گفت : صورتهائى مىبينم كه اگر از خدا بخواهند كوهى را از جايش بر كند البتّه خواهد كند ! مباهله نكنيد هلاك ميگرديد بعد گفت : يا ابا القاسم ما مباهله نميكنيم و مصالحه ميكنيم با ما مصالحه كن بر مبلغى\r\n","description":"","footnote":"","page_name":" 241 ","page_number":249},
  {"content":"\r\nكه بپرداخت آن قادر باشيم . بالاخره با وضع جزيه بر نصاراى نجران ، اين واقعه پايان يافت .\r\n\r\nذيل اين مطلب\r\nنا گفته نماند : باتفاق شيعه و اهل سنّت رسول خدا صلَّى الله عليه و آله فقط على و فاطمه و حسنين عليهم السّلام را با خود بمباهله برد ، با آنكه « * ( نِساءَنا ) * وَ * ( أَبْناءَنا ) * وَ * ( أَنْفُسَنا ) * » در آيهء شريفه جمع است و خدا بدعوت جمع دستور داده بود . ناچار بايد گفت و واقع هم اين است كه در آن روز مصداق واقعى * ( « أَبْنائِنا » ) * دو نفر بيشتر نبودند و مصداق واقعى * ( « نِساءَنا » ) * فقط حضرت فاطمه ع و مصداق واقعى * ( « أَنْفُسَنا » ) * فقط على عليه السّلام بود و گر نه لازم بود كه ديگران را نيز ببرد تا صيغهء جمع مصداق پيدا كند ، على هذا اين آيه ، عظمت شأن اين چهار بزرگوار را بيشتر از آنچه بتصوّر آيد روشن مىكند ، مخصوصا كلمهء * ( « أَنْفُسَنا » ) * كه حضرت مولى الموالى در آن مصداق نفس رسول صلَّى الله عليه و آله و سلَّم گرديده است .\r\nدر المنار بعد از نقل اينكه :\r\nروايات در رفتن اين چهار نفر با آنحضرت ، متفقاند مطلب ناصحيحى آورده كه مىشود از بزرگترين اغلاط و تعصّبات نا بجاى محمد عبده به حساب آورد . عجبا ! ! ! ! تعصّب و تحت تأثير محيط بودن با دانشمندان چه ها مىكند با آنكه چند سطر پيش ميگويد : مسلم و ترمذى و ديگران آن را از سعد ( وقّاص ) نقل كرده‌اند باز در ذيل ميگويد : حديث را شيعه وضع كرده‌اند ! واقعا موى بر اندام آدمى راست مىشود اى روى تعصّب سياه ! ! دانشمندى مثل محمد عبده كه از ديدن نهج البلاغه بى خود مىشود و بشرح آن كمر مىبندد و هر جا در تفسيرش بيخردان و نادانان و حتى ابو هريره را كه پيش دنياى اهل سنّت مقبول است بباد انتقاد ميگيرد ، ولى در زمينهء ما نحن فيه و امثال آن چنان كج ميرود كه باعث اعجاب هر بيننده است .\r\nنا گفته نماند : علامهء طباطبائى در ج 3 الميزان ذيل آيهء شريفه در\r\n","description":"","footnote":"","page_name":" 242 ","page_number":250},
  {"content":"\r\nبحث روائى ، سخن المنار را نقل و ردّ كرده و لغزشهاى آن را بررسى كرده است ، طالبين به آنجا رجوع كنند .\r\n\r\n\r\n\r\nبهم :\r\n* ( « أُحِلَّتْ لَكُمْ بَهِيمَةُ الأَنْعامِ » ) * مائده : 1 راغب گويد :\r\nبهمة بمعنى سنگ سخت است ، بمرد شجاع به جهت صلابتش بهمة گويند و هر چه از محسوسات و معقولات فهمش دشوار باشد مبهم گويند ، بهيمه آن است كه نطق ندارد و اين را از آن سبب گفته‌اند كه در صورت آن ابهام است ولى در عرف به غير درندگان و طيور ، گفته مىشود .\r\nدر مجمع البيان فرموده : بهيمه اسم هر چهار پاست در دريا باشد يا در خشكى . در قاموس گفته بهيمه هر چهار پاست و لو در دريا باشد ، يا هر حيوانى كه تميز ندارد ، جمع آن بهائم است . از زجاج نقل شده : بهيمه هر حيوانى است كه عقل ندارد .\r\nنا گفته نماند : اين تركيب ( بَهيمَةُ الانْعامِ ) در قرآن سه بار آمده و در هر بار به « انعام » اضافه شده است در بارهء انعام گفته‌اند كه مراد از آن گوسفند و گاو و شتر است ( انعام ثلثه ) اين از بعض آيات نيز بدست ميايد مثل * ( « زُيِّنَ - لِلنَّاسِ حُبُّ الشَّهَواتِ ) * . . . * ( مِنَ الذَّهَبِ وَالْفِضَّةِ وَالْخَيْلِ الْمُسَوَّمَةِ وَالأَنْعامِ وَالْحَرْثِ . . . » ) * آل عمران : 14 ، كه خيل ( اسبان ) از انعام جدا ذكر شده است و مثل * ( « وَالأَنْعامَ خَلَقَها - لَكُمْ فِيها دِفْءٌ وَمَنافِعُ ) * . . . * ( وَالْخَيْلَ وَالْبِغالَ وَالْحَمِيرَ لِتَرْكَبُوها وَزِينَةً » ) * نحل : 5 - 8 ، كه اسبان و استران و خران از انعام جدا نقل شده‌اند و مثل * ( « وَمِنَ النَّاسِ وَالدَّوَابِّ وَالأَنْعامِ » ) * فاطر : 28 .\r\nو در بعض آيات در اعمّ به كار رفته است نظير * ( « أُولئِكَ كَالأَنْعامِ بَلْ هُمْ أَضَلُّ » ) * اعراف : 179 و نظير * ( « كُلُوا وَارْعَوْا أَنْعامَكُمْ » ) * طه : 54 و غيره .\r\nدر اين صورت آيا مراد از انعام در سورهء مائده ، اعمّ است و يا\r\n","description":"","footnote":"","page_name":" 243 ","page_number":251},
  {"content":"\r\nخصوص انعام ثلثه ؟\r\nلازم است بدانيم كه آيهء اوّل مائده در سورهء حجّ بدون ذكر بهيمه تكرار شده است در اينجا هر دو را نقل ميكنيم * ( « أُحِلَّتْ لَكُمْ بَهِيمَةُ الأَنْعامِ إِلَّا ما يُتْلى عَلَيْكُمْ » ) * مائده :\r\n1 ، * ( « وَأُحِلَّتْ لَكُمُ الأَنْعامُ إِلَّا ما يُتْلى عَلَيْكُمْ » ) * حجّ : 30 .\r\nو خلاصه آنكه بهيمه مطلق چهار پا و اعمّ از انعام است و مىشود گفت كه مراد از انعام مطلق انعام و شامل شتر و گاو و گوسفند است اعمّ از اهلى و وحشى و كلمهء * ( « أُحِلَّتْ » ) * مانع از آنست كه باسبان و استران و غيره شامل باشد زيرا معمولا آنها براى سوارى و باركشى است و مراد از * ( « أُحِلَّتْ » ) * خوردن گوشت آنهاست و همچنين اضافهء بهيمه بانعام بيانيّه است يعنى : « احلَّت لكم البهيمة و هى الانعام » : بهيمه ايكه همان انعام باشد بر شما حلال شده است .\r\nدر الميزان ، اضافه را اضافهء نوع بر اصنافش فرموده مثل نوع - الانسان و جنس الحيوان اگر مرادش اين باشد كه اين اضافه مثل اضافهء انسان الزنجى و حيوان الاهلى است كاملا صحيح و بجاست و عبارت اخراى بيانيّه است . از كلبى و فرّاء نقل شده كه مراد از بهيمة الانعام وحشىهاى انعام است يعنى آنها بر شما حلال شده‌اند در اين صورت اضافهء بمعنى لام است . ولى با توجّه بآيهء ما نحن فيه و آيهء * ( « وَلِكُلِّ أُمَّةٍ جَعَلْنا مَنْسَكاً لِيَذْكُرُوا اسْمَ الله عَلى ما رَزَقَهُمْ مِنْ بَهِيمَةِ الأَنْعامِ » ) * حجّ : 34 و آيهء * ( « وَيَذْكُرُوا اسْمَ الله فِي أَيَّامٍ مَعْلُوماتٍ عَلى ما رَزَقَهُمْ مِنْ بَهِيمَةِ الأَنْعامِ » ) * حجّ : 28 ، خواهيم ديد كه اين سخن قابل قبول نيست زيرا بعيد است حيوان وحشى و بيرون از دسترس بشر مراد باشد .\r\nنا گفته نماند در روايت محمد بن مسلم و زراره و غيره از امام باقر و صادق عليهم السّلام منقول است كه بهيمة الانعام را جنين انعام فرموده‌اند در الميزان آن را از تهذيب نقل كرده و فرموده در كافى و فقيه . . . نيز نقل\r\n","description":"","footnote":"","page_name":" 244 ","page_number":252},
  {"content":"\r\nشده . . . و قمى در تفسيرش و مجمع البيان از امام باقر و صادق عليهما السّلام نقل كرده است .\r\nمرحوم فيض در صافى بعد از نقل آنچه گفته شد فرموده : احتمال دارد مراد از اين اخبار بيان فرد اخفى است ( يعنى آيه به آنها هم شامل است ) يا مراد تحديد است يعنى از شكم مادر به آنها بهيمه گفته مىشود پس منافات با تعميم ندارد .\r\nعيّاشى در ذيل آيه از امام باقر از پدرش نقل كرده كه از على عليه السّلام از خوردن گوشت فيل و خرس و ميمون سئوال شد فرمود : اين از بهيمة الانعام كه خورده مىشود نيست . حديث شريف مىرساند كه بهيمة الانعام شامل انعام غير جنين نيز مىباشد .\r\n\r\n\r\n\r\nبوء :\r\nمساوات . بيضاوى در ذيل آيهء 61 بقره گويد : بوء در اصل بمعنى مساوات است . راغب در مفردات گفته : اصل بواء مساوات اجزاء است . مجمع البيان ذيل آيهء 61 بقره آن را از زجّاج نقل مىكند و ميگويد از عبادة بن صامت نقل شده كه گفت : خدا انفال را بپيغمبرش قرار داد « فقسّمها بينهم على بواء » يعنى بالسويه تقسيم كرد . در نهج البلاغه آمده « فيكون الثواب جزاء و العقاب بواء » ( خطبه 142 ) : تا ثواب پاداش و قصاص برابر باشد .\r\nولى مجمع البيان و المنار و غيره معنى اصلى آن را ، رجوع گفته‌اند .\r\nنا گفته نماند : معناى مساوات در اين كلمه و مشتقات آن بسيار مناسب است مثلا در آيهء * ( « وَباؤُ بِغَضَبٍ مِنَ الله » ) * بقره : 61 ، اگر گوئيم با غضب خدا برگشتند چندان دلچسب نميشود المنار گويد : اين مثل آن است كه بگوئيم : فلانى جمع كرد و بصفت مغبون برگشت ، يعنى نتيجه سعى يهود آن شد كه با غضب خدا برگشتند .\r\nفكر ميكنم اين بهترين بيان است كه المنار گفته است ولى بنا بر آنچه ما اختيار كرديم معنى آيه اين مىشود : با غضب خدا قرين شدند\r\n","description":"","footnote":"","page_name":" 245 ","page_number":253},
  {"content":"\r\nكه عبارت اخراى مساوات است * ( « فَباؤُ بِغَضَبٍ عَلى غَضَبٍ » ) * بقره :\r\n90 ، پس قرين غضب بالاى غضب گشتند .\r\n* ( « وَإِذْ بَوَّأْنا لإِبْراهِيمَ مَكانَ الْبَيْتِ » ) * حجّ : 26 ، آنگاه كه مكان بيت را براى ابراهيم مهيّا كرديم . مهيّا كردن ساختن و تسويه است * ( « تُبَوِّئُ الْمُؤْمِنِينَ مَقاعِدَ لِلْقِتالِ » ) * آل عمران :\r\n121 ، براى مؤمنين مواضعى به جهت جنگ آماده و تسويه ميكنى * ( « وَالَّذِينَ تَبَوَّؤُا الدَّارَ وَالإِيمانَ مِنْ قَبْلِهِمْ » ) * حشر : 9 .\r\n* ( « إِنِّي أُرِيدُ أَنْ تَبُوءَ بِإِثْمِي وَإِثْمِكَ فَتَكُونَ مِنْ أَصْحابِ النَّارِ » ) * مائده : 29 ، من ميخواهم تو با گناه من و گناه خودت قرين و با هم باشى تا از اصحاب آتش گردى .\r\nآيهء شريفه در قصّهء پسران آدم واقع است و ظاهر آن انتقال سيئات مقتول بقاتل است در محاسن برقى كتاب عقاب الاعمال باب عقاب - القتل از امام باقر عليه السّلام مروى است « من قتل مؤمنا متعمّدا اثبت الله على قاتله جميع الذّنوب و برّ المقتول منها و ذلك قول الله تبارك و تعالى * ( « إِنِّي أُرِيدُ أَنْ تَبُوءَ بِإِثْمِي وَإِثْمِكَ فَتَكُونَ مِنْ أَصْحابِ النَّارِ » ) * يعنى هر كه مؤمنى را عمدا بكشد خدا همهء گناهان او را بر قاتل ثبت و مقتول را از آنها كنار مىكند و اين است سخن خدا « * ( إِنِّي أُرِيدُ أَنْ تَبُوءَ . . . ) * الخ » .\r\nدر المنار از ابن عبّاس نقل شده كه « اثمى » را بمعنى اثم القتل گرفته يعنى : من ميخواهم با گناه خودت و گناه گشتن من ، قرين و متلبّس باشى . و در وجه ديگر انتقال سيئات را كه گفتيم آورده است در اين باره بيان الميزان كامل و قابل استفاده است به آنجا رجوع شود و نيز راجع بتوضيح و تحقيق مفصّل انتقال اعمال ، بكتاب تجسّم عمل يا تبدّل نيرو بمادّه صفحه 345 - 351 تأليف آقاى محمّد امين رضوى مراجعه شود كه بسيار جالب و مفيد است .\r\n\r\n\r\n\r\nباب :\r\nدر . مدخل . * ( « لا تَدْخُلُوا مِنْ بابٍ واحِدٍ وَادْخُلُوا مِنْ أَبْوابٍ ) *\r\n","description":"","footnote":"","page_name":" 246 ","page_number":254},
  {"content":"\r\n* ( مُتَفَرِّقَةٍ » ) * يوسف : 67 ، از يك در وارد نشويد و از درهاى متفرق وارد شويد .\r\nاين كلمه شامل تمام امكنه است گويند : باب البيت ، باب - الدار ، باب المدينة .\r\nو چون باب وسيلهء وصول و دخول به محل است گويند : اين علم باب فلان علم است يعنى با اين ميتوان به آن رسيد و از اينجاست كه رسول خدا صلَّى الله عليه و آله و سلَّم فرمود « انا مدينة العلم و علىّ بابها » راغب در معنى آن گويد : بوسيلهء على به شهر علم رسيده مىشود .\r\nعلى هذا در آيهء * ( « فَتَحْنا عَلَيْهِمْ أَبْوابَ كُلِّ شَيْءٍ » ) * انعام : 44 بايد گفت : وسائل مراد است يعنى :\r\nوسائل رسيدن بهر شىء را در اختيارشان قرار داديم .\r\n* ( « فَفَتَحْنا أَبْوابَ السَّماءِ بِماءٍ مُنْهَمِرٍ » ) * قمر : 11 ، درهاى آسمان را با آبيكه ميريخت گشوديم . ظاهرا در اينجا « ابواب » براى نشان دادن كثرت ريزش آب است گوئى آسمان براى ريختن آب درها شده بود .\r\n* ( « وَفُتِحَتِ السَّماءُ فَكانَتْ أَبْواباً » ) * نباء : 19 ، اين آيه در بيان احوال آخرت است گويا مراد از آن اين باشد كه در آن روز آسمان بطورى مفتوح و منبسط مىشود كه همه جايش باب ميگردد و در نتيجه آسمانى نميماند .\r\n\r\n\r\n\r\nبُور :\r\nبوار در اصل بمعنى كساد است * ( « يَرْجُونَ تِجارَةً لَنْ تَبُورَ » ) * فاطر : 29 ، اميدوارند بتجارتى كه هرگز كساد نميشود . طبرسى در ذيل آيهء 18 : فرقان ، گويد اصل آن از « بارت السلعة تبور اذا كسدت فلا تشترى » است گويا كه متاع باقى ماند و فاسد شد .\r\nراغب گويد : بوار معنايش كساد بيشتر است و چون كساد موجب فساد است و گويند « كسد حتّى فسد » لذا از هلاكت با بوار تعبير مياورند .\r\nعلى هذا اگر بوار را هلاكت معنى كنيم ترجمه بلازم معناست * ( « وَمَكْرُ أُولئِكَ هُوَ يَبُورُ » ) * فاطر : 10 ، و مكر\r\n","description":"","footnote":"","page_name":" 247 ","page_number":255},
  {"content":"\r\nآنها فقط آن كساد و بى بهره مىشود .\r\n( ولى اعمال مؤمنان چنان كه در ما قبل آيه هست ، به طرف خدا بالا ميرود ) .\r\n* ( « وَأَحَلُّوا قَوْمَهُمْ دارَ الْبَوارِ » ) * ابراهيم : 28 قوم خويش را ساكن خانه هلاك و كساد كردند .\r\n\r\nبُور\r\n* ( « حَتَّى نَسُوا الذِّكْرَ وَكانُوا قَوْماً بُوراً » ) * فرقان : 18 گفته‌اند « بور » جمع « باير » است يعنى هلاك شدگان .\r\nو گفته‌اند : مصدر است مفرد و جمع با آن توصيف مىشود در مجمع البيان و مفردات شعر ذيل كه بور صفت مفرد آمده نقل شده است ، ابن - زبعرى گفته :\r\nيا رسول المليك انّ لسانى راتق ما فتقت اذ انا بور ممكن است « بور » را در آيه بمعنى بىبهرگان كه عبارت اخراى كساد است گرفت : يعنى : تا ياد - آورى را از ياد بردند و مردمى بىثمر بودند .\r\n\r\n\r\n\r\nبال :\r\nحال . * ( « قالَ فَما بالُ الْقُرُونِ الأُولى قالَ عِلْمُها عِنْدَ رَبِّي » ) * طه : 51 فرعون گفت : حال مردمان گذشته ( كه به خدا ايمان نياوردند ) چيست ؟ موسى گفت علم آنها پيش پروردگار من است . * ( « فَسْئَلْه ما بالُ النِّسْوَةِ اللَّاتِي قَطَّعْنَ أَيْدِيَهُنَّ » ) * يوسف : 50 حال و حكايت زنانى كه دستهايشان را بريدند چيست و چرا آنكار كردند ؟ .\r\nمجمع البيان و مفردات آن را حال معنى كرده‌اند در قاموس حال و خاطر و قلب و غيره نيز گفته شده در نهج البلاغه هست : « و لا - تخطر ببال اولى الرّويات خاطرة من تقدير جلال عزّته » يعنى بخاطر صاحبان فكر چيزى از اندازهء قدرت خدا نميرسد . در اينجا مىبينيم كه « بال » در قلب به كار رفته است .\r\nراغب در اين گونه موارد « بال » را بمعنى حال باطنى ( كه قلب هم مىشود گفت ) گرفته است . كلمهء بال چهار بار در قرآن مجيد آمده است .\r\n\r\n\r\n\r\nبيت :\r\nمسكن . اعمّ از آنكه از سنگ باشد يا موى و غيره\r\n","description":"","footnote":"","page_name":" 248 ","page_number":256},
  {"content":"\r\n( اطاق - خيمه ) ( اقرب الموارد ، مفردات ) طبرسى ذيل آيهء 125 بقره فرمايد : بيت و منزل و مأوى نظير هماند و بيت شعر را از آن بيت گويند كه حروف و كلام را جمع كرده مثل منزل كه اهلش را جمع مىكند . راغب گويد : جمع بيت ، بيوت و ابيات است ليكن بيوت مخصوص بمسكن و ابيات مخصوص بشعر است . * ( « فَمَنْ حَجَّ الْبَيْتَ أَوِ اعْتَمَرَ فَلا جُناحَ عَلَيْه أَنْ يَطَّوَّفَ بِهِما » ) * بقره :\r\n158 هر كه خانهء خدا را قصد كند ( حجّ آورد ) يا عمره آورد بر او گناه نيست كه بصفا و مروه بگردد و طواف كند . * ( « فَتِلْكَ بُيُوتُهُمْ خاوِيَةً بِما ظَلَمُوا » ) * نمل : 52 اينك خانه هايشان - در اثر ظلميكه كردند خالى مانده است .\r\nدر اينجا در بارهء چند آيه بايد توضيح بدهيم .\r\n\r\nبيتوته\r\n1 - * ( « وَالَّذِينَ يَبِيتُونَ لِرَبِّهِمْ سُجَّداً وَقِياماً » ) * فرقان : 64 در اقرب الموارد گويد : « بات يبيت بيتوتة . . . ادركه الليل نام او لم ينم » يعنى بيتوته آن است كه شب آدمى را درك كند بخوابد يا نه . در قاموس و نهايه نيز چنين گفته و در مجمع البيان آن را از زجّاج نقل مىكند . زمخشرى گفته : بيتوته آنست كه شب تو را دريابد خواه بخوابى يا نه .\r\nعلى هذا معنى آيه اين است :\r\nبندگان خدا آنهائىاند كه شب آنها را در مييابد در حالى كه براى پروردگار خود ساجد و قائماند . در اين صورت احياء تمام شب در عبادت ، از آيه فهميده نميشود و اگر كمى ساجد و قائم باشد ، مصداق آيه واقع مىشود .\r\nبعضى از بزرگان در تفسير خود گويد : بيتوته درك شب است خواهد بخوابد يا نه . و اين بر خلاف آنست كه از اهل لغت نقل شد زيرا در نقل اهل لغت ، شب فاعل است نه مفعول .\r\n\r\nبَيَّت\r\n2 - * ( « فَإِذا بَرَزُوا مِنْ عِنْدِكَ بَيَّتَ طائِفَةٌ مِنْهُمْ غَيْرَ الَّذِي تَقُولُ » ) * نساء :\r\n81 .\r\nبيّوت ( بر وزن قيّوم ) آن\r\n","description":"","footnote":"","page_name":" 249 ","page_number":257},
  {"content":"\r\nاست كه در شب انجام داده شود ( مفردات ) در اقرب الموارد هست : « بيّت الامر : عمله او دبّره ليلا » همچنين است در نهايهء ابن اثير و صحّاح ، طبرسى آن را از مبرّد نقل كرده است .\r\nبنا بر اين معنى آيه چنين است :\r\nپس چون از پيش تو بيرون روند عدّه‌اى از آنها ، شب هنگام غير از آنچه تو ميگوئى تدبير ميكنند .\r\nهمچنين آيهء * ( « وَهُوَ مَعَهُمْ إِذْ يُبَيِّتُونَ ما لا يَرْضى مِنَ الْقَوْلِ » ) * نساء : 108 خدا با آنهاست آنگاه كه شب هنگام آنچه خدا راضى نيست تدبير ميكنند .\r\n\r\nبيات\r\n3 - * ( « قُلْ أَ رَأَيْتُمْ إِنْ أَتاكُمْ عَذابُه بَياتاً أَوْ نَهاراً » ) * يونس : 50 گفته‌اند : بيات و تبييت ، قصد كردن دشمن است در شب . ترجمهء آيه اين است : بگو خبر دهيد اگر عذاب خدا شب يا روز شما را دريابد . . . و از اين معنى است * ( « قالُوا تَقاسَمُوا بِالله لَنُبَيِّتَنَّه وَأَهْلَه » ) * نمل : 49 گفتند : به خدا قسم ياد كنيد كه صالح و اهل او را شب هنگام قصد كرده و بكشيم .\r\nنا گفته نماند : آنچه در بارهء سه آيهء فوق گفته شد نزديك بهم و بلكه مصداق هماند .\r\n\r\nبيت عتيق\r\n4 - * ( « وَلْيُوفُوا نُذُورَهُمْ وَلْيَطَّوَّفُوا بِالْبَيْتِ الْعَتِيقِ » ) * حجّ : 29 مراد از بيت عتيق كعبه است ، اين تركيب در آيهء 33 همين سوره نيز واقع است . اما اينكه چرا بكعبه عتيق گفته شده ، از وجوهيكه در مجمع - البيان نقل شده دو وجه اقرب به نظر ميرسد 1 - چون كعبه و جاى آن از ملكيّت مردم آزاد است و آنگاه كه بنا نهاده شد كسى مالك آنزمين نبود على هذا ، آن آزاد مطلق است و مال كسى نيست بلكه براى همه است « 1 » * ( « وُضِعَ لِلنَّاسِ » ) * 2 - بواسطهء قدمت آن كه اوّلين خانهء براى مردم است ، عتيق ناميده شده است .\r\nراغب گويد : عتيق آنست كه در زمان يا مكان يا رتبه مقدّم باشد لذا بقديم و شخص محترم و آزاد عتيق گويند . بنا بر اين مىشود گفت كه : عتيق در آيه بمعنى محترم\r\n\r\n","description":"","footnote":"\r\n« 1 » در كافى از امام باقر عليه السلام نقل شده : « قال هو بيت عتيق من الناس لم يملكه احد »\r\n","page_name":" 250 ","page_number":258},
  {"content":"\r\nاست ، بيت عتيق يعنى خانهء محترم اين وجه از دو وجه گذشته بهتر است و مؤيّد آن كلمهء حرام است كه در بعض آيات صفت بيت واقع شده مثل * ( « جَعَلَ الله الْكَعْبَةَ الْبَيْتَ الْحَرامَ قِياماً لِلنَّاسِ » ) * مائده : 97 و حرام چنان كه ميدانيم بمعنى محترم است .\r\n\r\nبيت\r\n5 - كلمهء بيت در قرآن در بيوت مردم و حشرات و چادر و غيره به كار رفته است مثل * ( « وَجَعَلَ لَكُمْ مِنْ جُلُودِ الأَنْعامِ بُيُوتاً » ) * نحل : 80 * ( « وَأَوْحى رَبُّكَ إِلَى النَّحْلِ أَنِ اتَّخِذِي مِنَ الْجِبالِ بُيُوتاً » ) * نحل : 68 * ( « كَمَثَلِ الْعَنْكَبُوتِ اتَّخَذَتْ بَيْتاً » ) * عنكبوت : 41 .\r\n6 - * ( « وَلَيْسَ الْبِرُّ بِأَنْ تَأْتُوا الْبُيُوتَ مِنْ ظُهُورِها وَلكِنَّ الْبِرَّ مَنِ اتَّقى وَأْتُوا الْبُيُوتَ مِنْ أَبْوابِها » ) * بقره : 189 .\r\nاهل تفسير گفته‌اند : در جاهليّت اشخاص محرم ما دامى كه در حال احرام بودند بمنازل خود نقبى زده و از آن داخل ميشدند و آن را كار خوب مىپنداشتند ، در مجمع البيان آن را از ابى جارود از امام باقر عليه السّلام نقل كرده است .\r\nبنا بر اين ، آيه ميگويد خوبى آن نيست كه به خانه ها از عقب آنها در آئيد بلكه خوبى در تقوى است و بمنازل از درهاى آنها در آئيد .\r\nو در وجه ربط ما بعد آيه با ما قبل آن كه ميگويد * ( « يَسْئَلُونَكَ عَنِ الأَهِلَّةِ قُلْ هِيَ مَواقِيتُ لِلنَّاسِ وَالْحَجِّ » ) * گفته‌اند : چون در ما قبل از حجّ ياد شده بدان مناسبت اين عادت بد ذكر و ردّ آن تذكَّر داده شده است .\r\nدر اخبار اهل بيت عليهم السلام كه در تفسير عياشى و غيره نقل شده * ( « وَأْتُوا الْبُيُوتَ مِنْ أَبْوابِها » ) * باتيان امور از وجوه شرعى معنى شده و نيز نقل شده : « آل محمّد صلَّى اللَّه عليه و آله و سلَّم ابواب الله و سبيله و الدّعاة الى الجنّة و القادة اليها و الأدلَّاء عليها الى يوم القيمة » .\r\n7 - نا گفته نماند از اينكه نقل شد : بيت بمعنى مسكن است خواه از سنگ باشد يا پارچه و از اينكه در معنى « دار » ميگويند : محلَّى است\r\n","description":"","footnote":"","page_name":" 251 ","page_number":259},
  {"content":"\r\nكه جامع بناء و عرصه است ( قاموس ) روشن ميگردد كه ترجمهء صحيح بيت ، اطاق و ترجمهء « دار » خانه است ، اطلاقات قرآن نيز از اين قرار است ، چنان كه با مراجعه به المعجم - المفهرس واضح ميگردد .\r\n8 - * ( « إِنَّما يُرِيدُ الله لِيُذْهِبَ عَنْكُمُ الرِّجْسَ أَهْلَ الْبَيْتِ » ) * احزاب : 33 در بارهء اين آيه به « اهل » رجوع شود .\r\n\r\n\r\n\r\nبَيد :\r\nفنا . از بين رفتن . * ( « قالَ ما أَظُنُّ أَنْ تَبِيدَ هذِه أَبَداً » ) * كهف : 35 گفت گمان ندارم كه اين باغ از بين برود و فانى شود . در نهج البلاغه در صفت دنيا آمده « نافدة بائدة » خطبهء 109 يعنى دنيا تمام شدنى و فنا شدنى است .\r\n\r\n\r\n\r\nبيض :\r\nبياض : سفيدى .\r\n* ( « يَوْمَ تَبْيَضُّ وُجُوه وَتَسْوَدُّ وُجُوه » ) * آل عمران : 106 ابيضّ از افعال آن است مثل * ( « وَأَمَّا الَّذِينَ ابْيَضَّتْ وُجُوهُهُمْ » ) * آل عمران : 107 و ابيض وصف است مثل * ( « الْخَيْطُ الأَبْيَضُ » ) * بقره : 187 بيضاء مؤنّث ابيض مىباشد * ( « وَنَزَعَ يَدَه فَإِذا هِيَ بَيْضاءُ لِلنَّاظِرِينَ » ) * شعراء : 33 .\r\n\r\nبِيض\r\n( بكسر اول ) جمع ابيض است * ( « وَمِنَ الْجِبالِ جُدَدٌ بِيضٌ » ) * فاطر : 27 راغب گويد : بتخم مرغ به جهت سفيد بودنش بيضه گويند و جمع آن بيض ( بفتح اول ) است در وصف حوريان بهشتى آمده * ( « كَأَنَّهُنَّ بَيْضٌ مَكْنُونٌ » ) * صافات :\r\n49 .\r\nاز آيهء * ( « وَابْيَضَّتْ عَيْناه مِنَ - الْحُزْنِ » ) * يوسف : 84 ، بدست ميايد كه بينائى حضرت يعقوب از بين رفته بود ، بعضىها گفته‌اند با بياض عين مقدارى از بينائى باقى ميماند ، الميزان در ردّ اين سخن گويد : آيهء 93 همين سوره كه ميگويد : اين پيراهن مرا ببريد و به صورت پدرم بيندازيد كه بينا مىشود دليل آنست كه بينائى وى از بين رفته بود . مخفى نماند : آيه صريح است در اينكه سفيدى چشم يعقوب معلول حزن بود . آمدن مژدهء يوسف نيز توأم با سرور بود لذا سرور\r\n","description":"","footnote":"","page_name":" 252 ","page_number":260},
  {"content":"\r\nسبب شده كه بتدريج چشم حضرت يعقوب صحت يابد چنان كه آيهء : 93 و 96 از آن خبر ميدهد على هذا معجزه‌اى در كار نبوده چشم يعقوب هم بكلَّى از بين نرفته بوده ، اين يك مداواى عجيبى است كه قرآن روشن مىكند .\r\nگفتيم كه در بارهء حوريان بهشتى آمده * ( « كَأَنَّهُنَّ بَيْضٌ مَكْنُونٌ » ) * نظير اين آيه ، آيهء * ( « وَحُورٌ عِينٌ كَأَمْثالِ اللُّؤْلُؤِ الْمَكْنُونِ » ) * واقعه :\r\n23 و آيهء * ( « غِلْمانٌ لَهُمْ كَأَنَّهُمْ لُؤْلُؤٌ مَكْنُونٌ » ) * طور : 24 است .\r\nجملهء اسميّه دالّ بر دوام است قهرا دالّ بر حال نيز مىباشد اگر گفتيم : زيد قائم است يعنى اكنون در حال قيام است ، اگر جمله هاى اسميّه را در سه آيهء فوق دالّ بر حال بدانيم معنى اين مىشود كه اكنون مانند تخم مرغ مكنوناند نتيجه اين مىشود : حوريان و غلمان فعلا مانند تخم مرغ مكنوناند و چنان كه تخم مرغ نهان در زير سينهء مرغ ، چيزى در آن نيست و بتدريج مبدّل بجوجه مىشود ، حوريان و غلمان نيز كه از اعمال آدمى بوجود ميايند بتدريج مبدّل بحورى شده و در آخرت * ( « حُورٌ مَقْصُوراتٌ فِي - الْخِيامِ » ) * ميشوند . اين تحقيق آنطور كه در نظرم مانده از رفيق دانشمندم آقاى رضوى نويسندهء كتاب تجسّم عمل است .\r\n\r\n\r\n\r\nبيع :\r\nفروختن . راغب در مفردات گويد : بيع دادن جنس و اخذ قيمت و شراء دادن قيمت و گرفتن جنس است . * ( « وَأَحَلَّ الله الْبَيْعَ وَحَرَّمَ الرِّبا » ) * بقره : 275 ، مجمع - البيان نيز در ذيل آيهء 254 بقره ، مثل راغب گفته است و هر دو تصريح ميكنند كه گاهى بفروختن ، شراء و به خريدن ، بيع اطلاق مىشود . على - هذا بيع بمعنى يك طرف معامله است فروختن يا خريدن .\r\nولى از بعضى آيات ظاهر مىشود كه گاهى در مطلق خريد و فروش به كار ميرود نظير * ( « مِنْ قَبْلِ أَنْ يَأْتِيَ يَوْمٌ لا بَيْعٌ فِيه وَلا خُلَّةٌ » ) * بقره : 254 ، چنان كه طبرسى آن را تجارت معنى\r\n","description":"","footnote":"","page_name":" 253 ","page_number":261},
  {"content":"\r\nكرده . ولى مىشود گفت كه بيع در آيه به معناى مشهور ( فروختن ) است يعنى شخص مجرم چيزى ندارد كه بفروشد و خلاصى خود را در مقابل آن بگيرد . جنس در اينجا آن است كه مجرم ميدهد و قيمت همان نجات است كه دريافت مىكند . ولى اين در آن روز نيست * ( « رِجالٌ لا تُلْهِيهِمْ تِجارَةٌ وَلا بَيْعٌ عَنْ ذِكْرِ الله » ) * نور : 37 .\r\nدر الميزان هست : تجارت چون با بيع مقابل افتد ، مراد از تجارت استمرار آن است ، و اينكه در آيه پس از نفى تجارت ، بيع نفى شده براى افهام اين است كه نه تجارت دائمى آنها را از ياد خدا باز ميدارد و نه يك بيع كه در مدّت تجارت واقع ميكنند . و گفته شده : نفع تجارت بسيار و نفع يك بيع ناچيز است ، آيه چون باز داشتن تجارت را نفى كرد اين مستلزم باز نداشتن يك بيع نيست لذا بار ديگر بيع نفى شده است يعنى : مردانى كه نه بهرهء بسيار و نه كم آنها را از ياد خدا باز نميدارد . ( خلاصهء سخن الميزان ) .\r\n* ( « فَاسْتَبْشِرُوا بِبَيْعِكُمُ الَّذِي بايَعْتُمْ بِه » ) * توبه : 111 ، شاد شويد بمعاملهء خود كه انجام داده‌ايد .\r\nمبايعه واقع كردن بيع است و بين الاثنين بودن آن بواسطه بايع و مشترى است مانند تبايع * ( « وَأَشْهِدُوا إِذا تَبايَعْتُمْ » ) * بقره : 282 .\r\n* ( « إِنَّ الَّذِينَ يُبايِعُونَكَ إِنَّما يُبايِعُونَ الله » ) * فتح : 10 ، آنان كه با تو بيعت ميكنند جز اين نيست كه با خدا بيعت ميكنند .\r\n\r\n\r\n\r\nبيعت :\r\nمتولَّى كردن و عقد توليت است ( اقرب الموارد ) طبرسى ذيل آيه : 254 بقره گويد ، بيع دست بهم دادن براى فروختن و بيعت دست بهم دادن براى ايجاب طاعت است . على هذا بيعت آن است كه شخصى دست بدست شخصى بدهد يعنى ترا بر خود متولَّى كردم و طاعتت بر من واجب است .\r\n* ( « إِذا جاءَكَ الْمُؤْمِناتُ يُبايِعْنَكَ » ) * ممتحنه : 12 .\r\n\r\n\r\n\r\nبِيَع :\r\n( بر وزن عنب ) جمع\r\n","description":"","footnote":"","page_name":" 254 ","page_number":262},
  {"content":"\r\nبيعه و آن معبد نصارى است ( كليسا ) چنان كه قاموس و صحاح و اقرب - الموارد گفته * ( « وَلَوْ لا دَفْعُ الله النَّاسَ بَعْضَهُمْ بِبَعْضٍ لَهُدِّمَتْ صَوامِعُ وَبِيَعٌ وَصَلَواتٌ وَمَساجِدُ يُذْكَرُ فِيهَا اسْمُ الله » ) * حجّ : 40 .\r\nصوامع جمع صومعه است ( دير ) و بيع جمع بيعه است ( كليسا ) و اين هر دو راجع بنصارى است ، صومعه براى راهبان و كليسا براى ديگر نصارى در مجمع البيان گويد گفته‌اند : بيع معابد نصارى است در شهرها و صوامع معبد آنهاست در كوهها و صحراها . صلوات ، كنشتهاى يهود است طبرسى آورده گويند اصل آن صُلْوَة ( بر وزن عروة ) است در تعريب صلوة شده است ، مساجد معبد مسلمين است .\r\nامّا معنى آيه : نبايد گفت ظاهر آيه ، احترام و رسميّت صومعه ها و كليساها و كنشتها را همطراز مساجد نشان ميدهد ! زيرا ظاهر آيه آنست : اگر جنگ نبود و خدا بعضى را با بعضى دفع نميكرد دشمنان پيامبران و اعداء دين در هر عصر معابد را از بين برده و آثار پيامبران را محو ميكردند . و از اين آيه چنان كه الميزان گفته معلوم مىشود كه در شرايع گذشته فى الجمله دفاع بوده است هر چند كيفيّت آن معلوم نيست .\r\n\r\n\r\n\r\nبَين :\r\nوسط . * ( « وَجَعَلْنا بَيْنَهُما زَرْعاً » ) * كهف : 32 ميان آن دو باغ ، زرعى قرار داديم * ( « وَجَعَلَ بَيْنَهُما بَرْزَخاً » ) * فرقان : 53 اقرب الموارد گويد :\r\nبين ظرف است به معناى وسط . راغب گويد : بين وضع شده براى تخلَّل و وسط ميان دو چيز .\r\nاين كلمه هم اسم و هم ظرف زمان و مكان به كار ميرود ، و هر گاه به مكان اضافه شود ظرف مكان است مثل دو آيهء فوق و چون به زمان اضافه شود ظرف زمان است مثل :\r\n« ازورك بين العصر و الاصيل » از قرآن مجيد بران ظرف زمان مثلى پيدا نشد . اين كلمه در دو آيه فوق مبنى بر فتح است و چون اسم استعمال شود معرب باشد مانند سائر اسماء\r\n","description":"","footnote":"","page_name":" 255 ","page_number":263},
  {"content":"\r\nنحو * ( « لَقَدْ تَقَطَّعَ بَيْنَكُمْ وَضَلَّ عَنْكُمْ ما كُنْتُمْ تَزْعُمُونَ » ) * انعام : 94 بنا بر قرائت عدّه ايكه « بَيْنُكُمْ » را مضموم خوانده و فاعل * ( « تَقَطَّعَ » ) * گرفته‌اند يعنى وصل و جمع شما پاره شد و آنچه گمان ميكرديد گم گرديد .\r\nو بنا بر قرائت ديگران كه * ( « بَيْنَكُمْ » ) * را مفتوح خوانده و ظرف گرفته‌اند معنى آنست كه رابطهء ميان شما قطع گرديد .\r\nنا گفته نماند « بين » آنجا به كار ميرود كه داراى مسافت باشد مثل * ( « وَالسَّحابِ الْمُسَخَّرِ بَيْنَ السَّماءِ وَالأَرْضِ » ) * بقره : 164 و يا داراى عدد باشد مثل * ( « وَتَتَّقُوا وَتُصْلِحُوا بَيْنَ النَّاسِ » ) * بقره : 224 و مثل * ( « وَأَنْ تَجْمَعُوا بَيْنَ الأُخْتَيْنِ » ) * نساء : 23 و به آنچه مقتضى معناى وحدت است در صورتى اضافه مىشود كه مكرر باشد مثل * ( « فَافْرُقْ بَيْنَنا وَبَيْنَ الْقَوْمِ الْفاسِقِينَ » ) * مائده : 25 * ( « رَبَّنَا افْتَحْ بَيْنَنا وَبَيْنَ قَوْمِنا بِالْحَقِّ » ) * اعراف :\r\n89 .\r\n« بين يديه - بين ايدينا » معناى تحت اللفظ اين تركيب ، ميان دو دستش ، ميان دستهاى ما ، است ولى از اين تركيب نزديكى اراده مىشود ، راغب گويد : « هذا الشّىء بين يديك » يعنى اين به تو نزديك است . طبرسى در تفسير آية الكرسى گفته : « بين يديه » يعنى پيش اوست .\r\nديگران * ( « ما بَيْنَ أَيْدِيهِمْ وَما خَلْفَهُمْ » ) * را آنچه در پيش رو و آنچه در پشت سر است ، گفته‌اند .\r\nدر هر حال ، مراد از تركيب « بين يديه » آنست كه در پيش باشد خواه نزديك باشد و خواه دور و گذشته . * ( « وَإِذا قِيلَ لَهُمُ اتَّقُوا ما بَيْنَ أَيْدِيكُمْ وَما خَلْفَكُمْ لَعَلَّكُمْ تُرْحَمُونَ » ) * يس : 45 احتمال دارد كه مراد از « ما » در دو مورد عمل بد باشد يعنى چون به آنها گفته شود بترسيد از كاريكه پيش روى شماست و اكنون مرتكب ميشويد و از عمليكه بعدا مرتكب خواهيد شد شايد مورد رحم قرار گيريد . يعنى اكنون از كار بد دست بكشيد و در آينده هم نكنيد . ولى در جوامع الجامع از\r\n","description":"","footnote":"","page_name":" 256 ","page_number":264},
  {"content":"\r\nامام صادق عليه السّلام نقل شده : بترسيد از گناهانى كه فعلا ميكنيد و از عقوبتى كه در پس داريد « اتَّقُوا ما بَيْنَ ايْديكُمْ مِنَ الذُّنُوبِ وَما خَلْفَكُمْ مِنَ الْعُقُوبَةِ » .\r\nدر اينجا چنان كه ملاحظه مىشود از « بين ايديهم » عمل نزديك و حاضر اراده شده ولى در آيهء * ( « فَجَعَلْناها نَكالًا لِما بَيْنَ يَدَيْها وَما خَلْفَها وَمَوْعِظَةً لِلْمُتَّقِينَ » ) * بقره : 65 ظاهرا مراد از * ( « وَما خَلْفَها » ) * اعمال گذشته باشد يعنى : آن عذاب را ، عقوبت گناهان حال و گذشتهء آنها قرار داديم ، مگر آنكه نكال بمعنى عبرت باشد كه آنوقت مراد از * ( « لِما بَيْنَ يَدَيْها » ) * امم حاضره و از * ( « ما خَلْفَها » ) * امم بعدى است ولى وجه اول قوى است .\r\nو در آيهء * ( « مُصَدِّقاً لِما بَيْنَ يَدَيْه مِنَ الْكِتابِ » ) * مائده : 48 و نظائر آن ، كتابهاى سلف و گذشته مراد است كه پيش از قرآن بوده‌اند ، و نزديك و پيش رو بودن لازم نيست .\r\n\r\n\r\n\r\nبان :\r\nآشكار و ظاهر شد .\r\nنا گفته نماند : بيان ، بينونة و تبيان همه از « بين » بمعنى وسطاند . كه گذشت و چون وجود وسط توأم با انفصال و ظهور و انقطاع است لذا « بان » را بمعنى قطع شدن و آشكار شدن گفته‌اند ! ميگويند :\r\n« بان الشَّىء عن الشَّىء » يعنى قطع شد . و گويند : « بان الشّىء بيانا » يعنى آشكار و روشن شد . * ( « انْظُرْ - كَيْفَ نُبَيِّنُ لَهُمُ الآياتِ » ) * مائده : 75 ثلاثى و افعال و تفعيل و تفعّل و استفعال اين كلمه هم لازم و هم متعدى هر دو آمده است ( قاموس ) .\r\n\r\n\r\n« بَيِّن »\r\nصفت مشبهه است * ( « لَوْ لا يَأْتُونَ عَلَيْهِمْ بِسُلْطانٍ بَيِّنٍ » ) * كهف :\r\n15 ، چرا بر خود دليل روشنى نمياورند ؟ * ( « قَدْ تَبَيَّنَ الرُّشْدُ مِنَ الْغَيِّ » ) * بقره : 256 ، تفعّل در اينجا باحتمال قوى براى حصول دفعة بعد دفعة است : يعنى كمال و رشد از ضلالت پر روشن گرديده * ( « وَلِتَسْتَبِينَ سَبِيلُ الْمُجْرِمِينَ » ) * انعام : 55 ، تا راه گناهكاران روشن گردد .\r\n","description":"","footnote":"","page_name":" 257 ","page_number":265},
  {"content":"\r\n* ( « أَمْ أَنَا خَيْرٌ مِنْ هذَا الَّذِي هُوَ مَهِينٌ وَلا يَكادُ يُبِينُ » ) * زخرف : 52 ، يا من بهترم از اينكه خوار است و نزديك نيست سخنش را آشكار كند و فصيح بگويد . اين قول فرعون است كه در بارهء موسى گفت و « يبين » در اينجا متعدّى است . در مجمع البيان از حسن نقل شده كه در موقع بعثت گره از زبان موسى گشوده شده بود چون در دعاى خود گفت * ( « وَاحْلُلْ عُقْدَةً مِنْ لِسانِي » ) * خدا در جواب فرمود * ( « قَدْ أُوتِيتَ سُؤْلَكَ يا مُوسى » ) * و فرعون اين سخن را براى تعيير گفت و اشاره بما سبق كرد . اين استدلالات كاملا صحيح است ولى ظاهر آيه آنست كه اثرى باقى مانده بود .\r\nاحتمال ديگرى به نظر ميايد كه قوى است ، و آن اينكه معنى * ( « وَاحْلُلْ عُقْدَةً مِنْ لِسانِي » ) * آن نيست كه در زبان موسى گره بوده است بلكه موسى از خدا خواست كه منطق او را روان گرداند تا حقايق را خوب مجسّم كند و مطلبش را بفهمند ، و فرعون غرضش آن بود كه اين شخص از اقامه حجت عاجز است و ادعا و دليلش روشن نيست . بنظرم عقدهء زبان موسى از آن در اذهان مانده كه نقل شده در بچّگى آتش را در دهان گذاشت و زبانش لكنت پيدا كرد . و مؤيّد احتمال ما آن است كه موسى ميخواست در مقابل فرعون سخن گويد و احتمال داشت مقام و جاه فرعون سبب تلجلج زبان موسى گردد و مطلب را خوب ادا نكند لذا گفت : پروردگارا منطق مرا روان كن و لكنت از زبانم بگشا . در جاى ديگر آمده كه موسى به خدا عرض كرد * ( « وَيَضِيقُ صَدْرِي وَلا يَنْطَلِقُ لِسانِي فَأَرْسِلْ إِلى هارُونَ » ) * شعراء : 13 كاملا روشن است كه موسى از تنگى سينه و در نتيجه از روان نشدن زبانش مىترسيد و آيهء * ( « وَأَخِي هارُونُ هُوَ أَفْصَحُ مِنِّي لِساناً » ) * قصص ، 34 ، روشن مىكند كه هارون از موسى فصيحتر بود نه اينكه موسى لكنت داشت .\r\nبنا بر آنچه گفته شد كه افعال\r\n","description":"","footnote":"","page_name":" 258 ","page_number":266},
  {"content":"\r\nاين مادّه لازم و متعدى به كار رفته ،\r\n\r\nمُبين\r\nممكن است « مبين » را كه اسم فاعل از باب افعال است بمعنى آشكار يا آشكار كننده بگيريم مثل * ( « يَوْمَ تَأْتِي السَّماءُ بِدُخانٍ مُبِينٍ » ) * دخان : 10 ، و مثل * ( « وَهُوَ فِي الْخِصامِ غَيْرُ مُبِينٍ » ) * زخرف : 18 ، او در خصام و گفتگو آشكار كننده نيست .\r\nاين كلمه صد و نوزده بار در قرآن مجيد آمده و در همه ، جز آيهء زخرف لازم به كار رفته گر چه در بعضى از آنها ممكن است متعدى حساب كرد مثل « كتاب مبين » ممكن است آيهء زخرف را نيز لازم گرفت\r\n\r\nمُبَيّنة\r\n* ( « إِلَّا أَنْ يَأْتِينَ بِفاحِشَةٍ مُبَيِّنَةٍ » ) * نساء : 19 ، * ( « وَلَقَدْ أَنْزَلْنا إِلَيْكُمْ آياتٍ مُبَيِّناتٍ » ) * نور : 34 ، يعنى : مگر آنكه كار بد آشكار ، بياورند حقّا كه بشما آيات روشن فرستاديم بعضىها « مبيّنات » را بفتح « ياء » و اسم مفعول خوانده‌اند يعنى آيات روشن شده كه خدا آنها را روشن كرده است .\r\n\r\n« بيّنة »\r\nمؤنث « بيّن » و جمع آن بيّنات است و آن دو بمعنى دليل روشن و آيات واضحاند .\r\n\r\n« بيان »\r\nبمعنى كشف و از نطق اعمّ است و اسم مصدر نيز ميايد .\r\n* ( « هذا بَيانٌ لِلنَّاسِ وَهُدىً » ) * آل عمران :\r\n138 ، اين كلام و سخنى روشن است براى مردم * ( « خَلَقَ الإِنْسانَ عَلَّمَه - الْبَيانَ » ) * رحمن : 4 ، انسان را آفريد و به او بيان و كشف ما فى الضمير را تعليم كرد . * ( « ثُمَّ إِنَّ عَلَيْنا بَيانَه » ) * قيامة : 19 .\r\nدر مجمع البيان فرمايد : تبيان و بيان هر دو بيك معنى است * ( « وَنَزَّلْنا عَلَيْكَ الْكِتابَ تِبْياناً لِكُلِّ شَيْءٍ » ) * نحل : 89 ، كتاب را بر تو به جهت بيان هر چيز فرستاديم .\r\n\r\n[ الْمُسْتَبِينَ 
  ]\r\n* ( « وَآتَيْناهُمَا الْكِتابَ الْمُسْتَبِينَ » ) * صافات : 117 ، به آن دو كتاب روشن داديم . ممكن است مستبين در اينجا متعدى باشد يعنى كتابى كه مجهولات را روشن مىكند و شريعت را بيان مىنمايد و شايد لازم و بمعنى كتاب روشن باشد . و الحمد لله و هو خير ختام .\r\n","description":"","footnote":"","page_name":" 259 ","page_number":267},
  {"content":"\r\n\r\nت\r\n\r\n\r\nتاء :\r\nحرف چهارم از الفباى فارسى و حرف سوم از الفباى عربى است .\r\nاين حرف در اوّل كلمه گاهى براى قسم ميايد مثل * ( وَتَا لله لأَكِيدَنَّ أَصْنامَكُمْ ) * انبياء : 57 به خدا در كار بتهايتان حيله ميكنم و نيز براى مخاطب و مؤنّث در اوّل كلمه واقع مىشود نحو * ( وَإِذْ تَقُولُ لِلَّذِي أَنْعَمَ الله عَلَيْه ) * احزاب : 37 * ( تَتَوَفَّاهُمُ الْمَلائِكَةُ ظالِمِي أَنْفُسِهِمْ ) * نحل :\r\n28 .\r\nبه آخر كلمه براى تأنيث لاحق و در وقت وقف به هاء مبدّل مىشود مثل * ( حَمَلْناكُمْ فِي الْجارِيَةِ ) * و نيز در وقف ثابت مىماند مانند اخت و بنت و با الف بجمع لاحق مىشود نحو مؤمنات و مسلمات و نيز به آخر فعل ماضى براى متكلم و مخاطب و تأنيث ملحق ميگردد مثل * ( وَجَعَلْتُ لَه مالًا مَمْدُوداً ) * * ( أَنْعَمْتَ عَلَيْهِمْ ) * * ( لَقَدْ جِئْتِ شَيْئاً فَرِيًّا ) * اقرب الموارد گفته : تاء ملائكه براى تأكيد جمع است ( زيرا جمع آن ملائك است ) در مجمع البيان ذيل آيه 75 انعام فرموده و او و تاء ملكوت براى مبالغه است . راغب گويد : ملكوت مختص ملك خداست و آن مصدر ملك ( فعل ماضى ) است و تاء به آن داخل شده است .\r\n\r\n\r\n\r\nتابوت :\r\nصندوق . و آن بنا بر آنچه گفته‌اند از توب بمعنى رجوع است زيرا انسان نوبه بنوبه سوى صندوق بر ميگردد ( الميزان ) .\r\n* ( إِذْ أَوْحَيْنا إِلى أُمِّكَ ما يُوحى . ) *\r\n* ( أَنِ اقْذِفِيه فِي التَّابُوتِ فَاقْذِفِيه فِي الْيَمِّ ) * طه : 39 آندم كه بمادرت آنچه وحى بايد كرد وحى كرديم كه او\r\n","description":"","footnote":"","page_name":" 260 ","page_number":268},
  {"content":"\r\nرا در صندوق كن و صندوق را به دريا رها كن .\r\n* ( وَقالَ لَهُمْ نَبِيُّهُمْ إِنَّ آيَةَ مُلْكِه أَنْ يَأْتِيَكُمُ التَّابُوتُ فِيه سَكِينَةٌ مِنْ رَبِّكُمْ وَبَقِيَّةٌ مِمَّا تَرَكَ آلُ مُوسى وَآلُ هارُونَ تَحْمِلُه الْمَلائِكَةُ إِنَّ فِي ذلِكَ لَآيَةً لَكُمْ إِنْ كُنْتُمْ مُؤْمِنِينَ ) * بقره : 248 .\r\nآيهء شريفه در بارهء بنى اسرائيل است كه از پيامبر خود خواستند ملكى ( فرماندهى ) بر آنان تعيين كند كه با وى بجنگ روند پيامبرشان گفت : خدا طالوت را بر شما فرمانده كرده ، گفتند : او را قبول نداريم ، خود از او لايقتريم .\r\nپيامبرشان گفت : دليل پادشاهى او آنست كه صندوق معهود سوى شما آيد كه در آن آرامشى است از پروردگارتان و باقيمانده‌اى است از آنچه خاندان موسى و هرون واگذاشته‌اند و ملائكه آن را حمل كنند ، اگر اهل ايمان باشيد در آن براى شما دليل هست .\r\nاز كريمهء شريفه استفاده مىشود كه صندوقى در بنى اسرائيل بود و وجود آن مايهء آرامش خاطر و سبب اطمينان قلبشان بود و در آن چيزهائى از موسى و هارون بيادگار مانده بود بنا بر آنچه در مجمع البيان آمده : عرب آل فلان ميگويد و خود شخص را اراده مىكند و يا مراد موسى و هرون با خانواده آنهاست و نيز معلوم مىشود كه تابوت از بنى اسرائيل مفقود شده بود * ( أَنْ يَأْتِيَكُمُ التَّابُوتُ ) * .\r\nجملهء * ( تَحْمِلُه الْمَلائِكَةُ ) * چنان كه گفته‌اند حال است از تابوت ، بهتر است كه از اتيان تابوت حال باشد يعنى : نشانه فرماندهى طالوت آنست كه تابوت در حالى كه ملائكه آن را حمل ميكنند بسوى شما آيد ، آيهء ما بعد كه مىفهماند فرماندهى طالوت را پذيرفتند ، مفيد آنست كه تابوت با آن حال بسوى بنى - اسرائيل آمده است .\r\nدر المنار از اثبات اين معجزه وحشت كرده و گويد : دو تا گاو كه صندوق را از بعض بلاد فلسطينى\r\n","description":"","footnote":"","page_name":" 261 ","page_number":269},
  {"content":"\r\nبسوى بنى اسرائيل مياوردند بالهام ملائكه آن را مياوردند و از طبرى از وهب بن منبّه نقل مىكند كه به دو گاو حامل تابوت ، چهار ملك موكَّل بودند و در كتب بنى اسرائيل هست كه دو گاو قائد و سائق نداشتند . . .\r\nبنى اسرائيل تاريخشان پر از اعجاز پيامبران است ، پس چرا آيه را از ظاهرش براندازيم و اگر بگوئيم ملائكه آوردند چه ضرر دارد و اگر المنار تفسير را تا بقصّه ملكهء سبأ ميرسانيد در بارهء آمدن تخت ملكه ، بواسطهء اعمال قدرت آصف بن برخيا ، كه صريح قرآن است چه ميگفت ؟ ! ! در بارهء اين صندوق چيزهاى بسيار گفته‌اند و جدا كردن صحيح آنها از نا صحيح كارى مشكل و در عين حال بى فائده است و آنچه گفتنى است در قرآن ياد شده و اشاره كرديم . در تورات فعلى در سفر خروج باب 25 و در جاهاى ديگر ذكر آن آمده ولى اغراق آميز است مسترهاكس امريكائى در قاموس كتاب مقدس در بارهء آن بتفصيل سخن گفته و گويد از جمله دو لوح كه احكام عشره در آنها نوشته شده بود و تورات و غيره در آن صندوق بود .\r\n\r\n\r\n\r\nتبب :\r\nتب و تباب بمعنى خسران و زيان است راغب زيان مستمرّ ، مجمع البيان زيان مؤدّى بر فساد ، قاموس نقص و زيان مطلق گفته است * ( وَما كَيْدُ فِرْعَوْنَ إِلَّا فِي - تَبابٍ ) * غافر : 37 ، حيلهء فرعون نيست مگر در زيان * ( وَما زادُوهُمْ غَيْرَ تَتْبِيبٍ ) * هود : 101 به آنها جز خسران نيافزودند .\r\n* ( تَبَّتْ يَدا أَبِي لَهَبٍ وَتَبَّ . ما أَغْنى عَنْه مالُه وَما كَسَبَ . سَيَصْلى ناراً ذاتَ لَهَبٍ . وَامْرَأَتُه حَمَّالَةَ الْحَطَبِ فِي جِيدِها حَبْلٌ مِنْ مَسَدٍ ) * مسد ، 1 - 6 غرض از نقل كامل اين سورهء مباركه آنست كه بعضى معناى سوره را درك نكرده و گفته‌اند : قرآن در اين سوره ناسزا گفته و اين از ساحت كتاب آسمانى بدور است\r\n","description":"","footnote":"","page_name":" 262 ","page_number":270},
  {"content":"\r\nو ناسزا گفتن دليل بىمنطقى است و گرنه احتياجى بناسزا گوئى نيست مخصوصا كه زن ابو لهب نيز بزشتى ياد شده است ( خلاصهء شبهه ايكه گفته‌اند و يا مىشود گفت ) .\r\nابتدا بمفردات سوره رسيدگى ميكنيم : * ( « تَبَّتْ » ) * فعل ماضى مؤنّث و * ( « يَدا أَبِي لَهَبٍ » ) * فاعل آنست * ( « تَبَّ » ) * فعل ماضى و فاعلش ضمير مستتر به ابى لهب بر ميگردد يعنى : دو دست ابا لهب و خود او بزيان و خسران افتاد . ابو لهب عموى حضرت رسول صلَّى اللَّه عليه و آله و سلَّم است ، اين كنيه را قرآن جعل نكرده بلكه به او در اثر زيبائى و خوشمنظرى و گونه هاى سرخش ، ابا لهب ميگفتند و آن نام در ميان مردم تعريف او بود و قرآن مجيد همان را آورده است .\r\n* ( « وَامْرَأَتُه » ) * عطف است بفاعل * ( « سَيَصْلى » ) * يعنى : « سيصلى ابو لهب و امرءته النار » زن ابو لهب بنام امّ جميل خواهر ابو سفيان ، زنى فتنه انگيز و سخن چين و دو بهم زن بود نقل شده خارها را مياورد و زير پاى حضرت رسول صلَّى اللَّه عليه و آله و سلَّم ميريخت جملهء * ( « حَمَّالَةَ الْحَطَبِ فِي جِيدِها حَبْلٌ مِنْ مَسَدٍ » ) * حال است از * ( « وَامْرَأَتُه » ) * يعنى :\r\nزنش داخل آتش مىشود در حالى كه هيمه حمل مىكند و در گردنش ريسمانى است از ليف خرما . مراد از اين دو جملهء حاليّه خواه سخن چينى باشد و يا آوردن خار و ريختن به راه آنحضرت ( احتمال دوّم موافق آيه است ) آنست كه : جهنّم رفتن اين زن عمل دنيائى او را حكايت مىكند در حالى كه در دنيا بود در همان حال به آتش داخل مىشود .\r\nبا اين طريق ، سورهء مباركه و مطالب آن كاملا طبيعى است .\r\nبار ديگر ترجمهء سوره را يك جا مياوريم : دستهاى ابا لهب و خود او بزيان افتاد مال وى و آنچه فراهم كرده بود او را بىنياز نكرد ، حتما به آتش زبانه دار داخل مىشود ، زنش نيز در حالى كه حامل هيمه و ريسمان در گردن است داخل آتش مىشود .\r\nبعضىها * ( تَبَّتْ يَدا أَبِي لَهَبٍ وَتَبَّ ) * را نفرين دانسته و در ترجمه\r\n","description":"","footnote":"","page_name":" 263 ","page_number":271},
  {"content":"\r\nگفته‌اند : بريده باد دستهاى ابو لهب و نابود باد او .\r\nاوّلا تبّ و تباب چنان كه گفتيم به معناى خسران است ثانيا : آيه خبر است و نفرين نيست چنان كه گفته شد و احتياجى بنفرين گرفتن نداريم .\r\nاگر گويند : چرا ابو لهب و زنش طورى بخصوص آمده است كه قابل تطبيق بعموم نيست حال آنكه سليقهء قرآن اعمّ گفتن مطالب است و جز در موارد ضرورى تصريح به شخص نكرده است آيا ممكن نبود كه او و زنش مانند ديگران بعدا ايمان بياورند .\r\nگوئيم : اگر سورهء مباركه بعد از هلاكت او و زنش نازل شده باشد در اين صورت هيچ اشكالى نيست زيرا پس از مرگ و حتميّت جهنّمى بودن ، حال آنها بيان شده است مثل فرعون و هامان و قارون و غيره ، و اگر در حال حيات آن دو نازل شده باشد بايد گفت كه چون در علم خدا ايمان نياوردن آنها حتمى بود لذا در حال زنده بودن بحسابشان رسيده است ، مىشود گفت : مفسران اجماع دارند بر نزول سوره در حال حيات آن دو و * ( « سَيَصْلى » ) * را نيز شاهد مياورند كه از آينده خبر ميدهد و اگر آنوقت ابو لهب و زنش مرده بودند لازم بود با صيغهء ماضى گفته شود و نيز رواياتى وارد شده كه ميفهماند نزول سوره در حال حيات آنها بوده است « 1 » ولى مىشود گفت : سورهء مباركه بعد از هلاكت آن دو نازل شده است .\r\n* ( « سَيَصْلى » ) * خبر از عذاب آخرت است نه برزخ و دوران مرگ در اين زمينه فقط يك روايت در برهان از جابر بن يزيد از امام باقر عليه السّلام و يك روايت در صافى از قرب الاسناد از امام كاظم عليه السّلام نقل شده است حال روايت برهان كه در سندش عمرو بن شمر هست روشن است و در روايت قرب الاسناد نيز تحقيق لازم است و آنچه از ابن عباس و غيره نقل شده موضوعيّت ندارد و اللَّه العالم .\r\n\r\n\r\n\r\nتَبر :\r\n( بر وزن فلس و فرس ) هلاك شدن ، نابود گشتن .\r\n\r\n","description":"","footnote":"\r\n« 1 » بقيّهء مطلب را در « لهب » مطالعه كنيد . از نظر تاريخ مرگ او بعد از هجرت است .\r\n","page_name":" 264 ","page_number":272},
  {"content":"\r\n* ( وَكُلاًّ ضَرَبْنا لَه الأَمْثالَ وَكُلاًّ تَبَّرْنا تَتْبِيراً ) * فرقان : 39 براى همه مثلها را زديم و همه را نابود كرديم نابود كردن كامل .\r\nنا گفته نماند : راغب تبر را متعدى گفته و گويد : « تبره و تبرّه » هر دو بيك معنى است ، قاموس نيز چنين گفته است . ولى در اقرب الموارد « تبر » از باب نصر ينصر و علم يعلم ، لازم و بمعنى هلاك شدن و « تبّر » از باب تفعيل متعدى و بمعنى هلاك كردن آمده است .\r\n\r\nتَبار\r\n* ( وَلا تَزِدِ الظَّالِمِينَ إِلَّا تَباراً ) * نوح : 28 ، تبار اسم مصدر و بمعنى هلاكت است ، و ظالمان را جز نابودى ميافزاى . * ( إِنَّ هؤُلاءِ مُتَبَّرٌ ما هُمْ فِيه ) * اعراف : 139 ، حقّا آنچه اينان در آنند نابود شونده است .\r\nاگر ثلاثى و مزيد فيه اين كلمه هر دو متعدى باشند لازم است بگوئيم تفعيل در اينجا از براى تكثير است * ( وَلِيُتَبِّرُوا ما عَلَوْا تَتْبِيراً ) * اسراء :\r\n7 ، بهر چه غالب شدند بطور كامل نابودش كنند .\r\n\r\n\r\n\r\nتبع :\r\nتبع و اتّباع بمعنى پيروى است . خواه بطور معنوى و اطاعت باشد مثل * ( فَمَنْ تَبِعَ هُدايَ فَلا خَوْفٌ عَلَيْهِمْ وَلا هُمْ يَحْزَنُونَ ) * بقره : 38 ، هر كه از هدايت من پيروى كند براى آنها خوفى نيست و محزون نميشوند و خواه بطور محسوس و دنبال كردن نحو * ( فَأَتْبَعَهُمْ فِرْعَوْنُ وَجُنُودُه ) * يونس :\r\n90 ، فرعون و لشگريانش آنها را تعقيب كردند و از پى آنها رفتند .\r\n* ( ثُمَّ لا يُتْبِعُونَ ما أَنْفَقُوا مَنًّا وَلا أَذىً ) * بقره : 262 ، سپس در پى چيزى را كه انفاق كرده‌اند منّتى يا اذيتى قرار نميدهند * ( أَ لَمْ نُهْلِكِ الأَوَّلِينَ ثُمَّ نُتْبِعُهُمُ الآخِرِينَ ) * مرسلات : 17 ، آيا پيشينيان را نابود نكرديم سپس ديگران را از پى ايشان ميبريم . و با آيهء * ( فَأَتْبَعَهُمْ فِرْعَوْنُ . . . ) * ديديم كه باب افعال بمعنى پيروى و دنبال كردن و هم پيرو قرار دادن است .\r\n* ( وَاتَّبَعْتُ مِلَّةَ آبائِي ) * يوسف :\r\n38 ، از دين پدرانم پيروى كردم .\r\nتبع : بر وزن فرس بمعنى تابع\r\n","description":"","footnote":"","page_name":" 265 ","page_number":273},
  {"content":"\r\nاست واحد و جمع در آن يكسان مىباشد ( قاموس ) * ( « إِنَّا كُنَّا لَكُمْ تَبَعاً » ) * ابراهيم : 21 ، ما بشما تابع بوديم .\r\nتبيع ( بر وزن شريف ) را ناصر و كمك گفته‌اند و اين از آن جهت است كه كمك در پى يارى و كار آدمى مىباشد * ( « ثُمَّ لا تَجِدُوا لَكُمْ عَلَيْنا بِه تَبِيعاً » ) * اسراء : 69 ، سپس بر ما بسبب آن عذاب يارى و تابعى نيابيد . كه از پى شما آمده و از ما باز خواست كند .\r\nمتتابع : پى در پى . * ( « فَمَنْ لَمْ يَجِدْ فَصِيامُ شَهْرَيْنِ مُتَتابِعَيْنِ » ) * نساء : 92 .\r\n\r\n\r\n\r\nتُبَّع :\r\n* ( « أَ هُمْ خَيْرٌ أَمْ قَوْمُ تُبَّعٍ وَالَّذِينَ مِنْ قَبْلِهِمْ » ) * دخان : 37 ، * ( « وَأَصْحابُ الأَيْكَةِ وَقَوْمُ تُبَّعٍ كُلٌّ كَذَّبَ الرُّسُلَ فَحَقَّ وَعِيدِ » ) * ق : 14 .\r\nاين كلمه كه فقط دو بار در قرآن مجيد آمده ، گفته‌اند : لقب پادشاهان يمن است چنان كه فرعون لقب شاهان مصر ، قيصر لقب شاهان روم و كسرى لقب پادشاهان ايران بود .\r\nراغب گويد : علَّت اين تسميه آنست كه شاهان تبّع در سياست و زمامدارى تابع يكديگر بوده و از يك نقشه پيروى ميكرده‌اند و گويند :\r\nتبّع پادشاهى است كه ملَّت از وى پيروى نمايد .\r\nطبرسى علَّت اين تسميه را كثرت پيروان دانسته و قول راغب را بطور احتمال آورده است .\r\nقرآن مجيد در نابود شدن قوم تبّع صريح است ولى از خود تبّع ساكت است . در مجمع البيان از سهل بن سعد از رسول خدا صلَّى اللَّه عليه و آله نقل كرده كه فرمود : تبّع را فحش نگوئيد كه او اسلام آورده ، وليد بن صبيح از امام صادق عليه السّلام نقل كرده كه : تبّع بطايفهء اوس و خزرج گفت در همين جا باشيد تا اين پيامبر بيايد و اگر او را درك ميكردم در خدمتش بودم و با او به پا ميخواستم . در تفسير برهان نيز چند حديث در همين مضمون منقول است . در كمال الدين صدوق ره ص 169 باب 11 سه حديث در مدح تبّع آمده از جمله از ابن عباس كه گفت كار تبّع بر شما مشتبه نشود او مسلم بود .\r\n","description":"","footnote":"","page_name":" 266 ","page_number":274},
  {"content":"\r\nاحتمال ميرود كه او يكى از پيامبران باشد چون از وى ذمّى نشده و شايد « قوم تبّع » مثل « قوم نوح » و « قوم ابراهيم » باشد كه هر دو پيامبرند نه مثل « قوم فرعون » كه مبغوض و ملعون است .\r\n\r\n\r\n\r\nتجارت :\r\nمعامله . خريد و فروش . راغب آن را تصرّف در رأس مال براى طلب ربح گفته ، تاجر كسى است كه خريد و فروش كند * ( « لا تَأْكُلُوا أَمْوالَكُمْ بَيْنَكُمْ بِالْباطِلِ إِلَّا أَنْ تَكُونَ تِجارَةً عَنْ تَراضٍ مِنْكُمْ » ) * نساء : 29 ، اموال خود را بباطل نخوريد مگر آنكه معامله از روى تراضى باشد .\r\n* ( « هَلْ أَدُلُّكُمْ عَلى تِجارَةٍ تُنْجِيكُمْ مِنْ عَذابٍ أَلِيمٍ ، تُؤْمِنُونَ بِالله وَرَسُولِه وَتُجاهِدُونَ فِي سَبِيلِ الله بِأَمْوالِكُمْ وَأَنْفُسِكُمْ » ) * صفّ : 10 در اين كريمه ايمان و جهاد جنس و نجات از عذاب قيمت است و معامله با خدا روى آن دو انجام ميپذيرد * ( « لا تُلْهِيهِمْ تِجارَةٌ وَلا بَيْعٌ عَنْ ذِكْرِ الله » ) * نور : 37 راجع بذكر بيع با تجارت به « بيع » رجوع شود .\r\n\r\n\r\n\r\nتحت :\r\nزير . مقابل فوق .\r\n* ( لأَكَلُوا مِنْ فَوْقِهِمْ وَمِنْ تَحْتِ أَرْجُلِهِمْ . . . » ) * مائده : 66 ، هر آينه روزى ميخوردند از بالاى سرشان و از زير قدمهايشان .\r\nاز تحت گاهى بطور كنايه نكاح اراده شده است مثل * ( « . . . امْرَأَتَ نُوحٍ وَامْرَأَتَ لُوطٍ كانَتا تَحْتَ عَبْدَيْنِ مِنْ عِبادِنا . . . » ) * تحريم : 10 : زن نوح و زن لوط در نكاح دو نفر از بندگان ما بودند .\r\n* ( « لِلَّذِينَ اتَّقَوْا عِنْدَ رَبِّهِمْ جَنَّاتٌ تَجْرِي مِنْ تَحْتِهَا الأَنْهارُ . . . » ) * آل عمران : 15 ، نا گفته نماند در حدود چهل بار در تعريف بهشت ، * ( « تَجْرِي مِنْ تَحْتِهَا الأَنْهارُ » ) * ذكر شده : بهشت يا بهشتهائيكه نهرها از زير آنها روان است . و در بادى امر به نظر ميايد كه اين نهرها ديده نميشوند زيرا از زير جنّات روانند و اگر از زير درختان روان بودند تماشائى و قابل استفاده ميبودند .\r\nبايد دانست اصل « جنّ »\r\n","description":"","footnote":"","page_name":" 267 ","page_number":275},
  {"content":"\r\nبمعنى پوشيدن چيز و مخفى كردن آن است . جنين را از آن ، جنين گويند كه شكم مادر او را پوشيده است . و آن به معناى مفعول است .\r\n* ( « فَلَمَّا جَنَّ عَلَيْه اللَّيْلُ » ) * انعام : 76 يعنى شب او را پوشيد ، ديوانه را چون عقلش پوشيده شده مجنون گويند ، قلب را چون در ميان بدن از انظار پوشيده است جنان گفته‌اند ، سپر را چون در حين جنگ شخص را ميپوشاند مجن و مجنّة گويند .\r\nجنّت هر باغى است كه درختان آن روى زمين را بپوشاند ( مفردات ) .\r\nعلى هذا ، باغ و چمن و بستان را جنّت گوئيم كه درختان و علفهاى آن روى زمين را مستور نموده است و جنّت گفتن باعتبار روئيدنيهاست نه زمين ، در اين صورت معنى * ( « جَنَّاتٍ تَجْرِي مِنْ تَحْتِهَا الأَنْهارُ » ) * اين است : درختان و روئيدنيهائيكه نهرها از زير آنها روانند و اگر گفتيم : بهشتهائيكه نهرها از زير آن روانند مراد اين مطلب است .\r\n\r\n\r\n\r\nتراب :\r\nخاك . * ( « أَ كَفَرْتَ بِالَّذِي خَلَقَكَ مِنْ تُرابٍ . . . » ) * كهف : 37 ، آيا كافر شدى بكسيكه تو را از خاك مخصوص آفريد .\r\nدر اينجا چند آيه را بررسى ميكنيم :\r\n1 - * ( « وَالله خَلَقَكُمْ مِنْ تُرابٍ ثُمَّ مِنْ نُطْفَةٍ . . . » ) * فاطر : 11 و در قرآن مجيد شش بار خلقت انسان از تراب مذكور است و همه بلفظ نكره آمده يعنى از خاكى بخصوص .\r\nو هشت بار نيز كلمهء « طين » آمده و همه نكره ، يعنى از گل بخصوص مثل * ( « وَبَدَأَ خَلْقَ الإِنْسانِ مِنْ طِينٍ » ) * سجده : 7 ، سه دفعه هم « حماء » آمده باز نكره يعنى از لجن سياه و بد بوى بخصوص * ( « إِنِّي خالِقٌ بَشَراً مِنْ صَلْصالٍ مِنْ حَمَإٍ مَسْنُونٍ » ) * حجر :\r\n28 ، راجع بتوضيح اين آيات به « آدم » رجوع شود .\r\n\r\nاتراب\r\n2 - * ( « وَعِنْدَهُمْ قاصِراتُ الطَّرْفِ أَتْرابٌ » ) * ص : 52 كلمهء اتراب سه بار در صفت حوريان بهشتى آمده است * ( « فَجَعَلْناهُنَّ أَبْكاراً عُرُباً أَتْراباً » ) *\r\n","description":"","footnote":"","page_name":" 268 ","page_number":276},
  {"content":"\r\nواقعه : 37 ، * ( « . . . حَدائِقَ وَأَعْناباً وَكَواعِبَ أَتْراباً » ) * نباء : 33 .\r\nترب ( بر وزن حبر ) بمعنى همسال است كه در يك زمان به دنيا آمده باشند بر خلاف دو قلو كه در بطن واحد از مادر واحد متولد ميشوند و آنها را توأمان گويند در اقرب الموارد هست : « الترب من ولد معك و اكثر ما يستعمل فى المؤنث يقال : هذه ترب فلانة اذا كانت على سنّها » : ترب كسى است كه با تو به دنيا آمده و بيشتر در مؤنث به كار ميرود گويند اين دختر ، ترب فلان دختر است در صورتى كه همسال باشند .\r\nو در مادّه « تأم » آمده : توأم از تمام حيوان آنست كه با ديگرى در يك دفعه به دنيا آيد دو فرد باشند يا بيشتر . « اتأمت المرئة وضعت اثنين فى بطن » .\r\nگويند : دو همسال را از آن ترب گفته‌اند كه با هم خاكبازى ميكنند كه اصل ترب بمعنى خاك است .\r\nبه نظر ميايد : حوريان بهشتى با همديگر همسال و هم قد نيستند بلكه مراد تناسب آنها با شوهرانشان است يعنى حوريان از حيث زيبائى ، قدّ ، قامت ، حسن منظر و . . .\r\nبا شوهران خود همسال و برابراند\r\n\r\nمَتْرَبَه\r\n3 : * ( « . . . يَتِيماً ذا مَقْرَبَةٍ أَوْ مِسْكِيناً ذا مَتْرَبَةٍ » ) * بلد : 16 متربه چنان كه در مجمع آمده بمعنى احتياج شديد است كه گويا فقير از شدّت فقر بتراب چسبيده است ، يعنى :\r\nيتيمى كه داراى قرابت و مسكينى كه شديدا محتاج و به خاك افتاده است .\r\n\r\nترائب\r\n4 : * ( « فَلْيَنْظُرِ الإِنْسانُ مِمَّ خُلِقَ ، خُلِقَ مِنْ ماءٍ دافِقٍ يَخْرُجُ مِنْ بَيْنِ الصُّلْبِ وَالتَّرائِبِ » ) * طارق : 7 راغب گويد :\r\nترائب دنده هاى سينه است و واحد آن تريبه است . مجمع البيان در ذيل اللغة گويد : ترائب اطراف سينه و مفرد آن تريبه است و در المعنى در ضمن نقل چند قول از عطا نقل كرده صلب مرد و ترائب زن ، زيرا كه فرزند از دو آب بوجود ميآيد\r\n","description":"","footnote":"","page_name":" 269 ","page_number":277},
  {"content":"\r\nو در آخر فرموده : مشهور در كلام عرب ، ترائب استخوانهاى سينه و بالاى آنهاست . و همين طور است در صحاح و قاموس و اقرب الموارد ، در قاموس معانى ديگر نيز احتمال داده است .\r\nزمخشرى نيز آن را استخوانهاى سينه گفته و مثل عطا صلب مرد و ترائب زن گفته است . بيضاوى نيز مثل عطا و زمخشرى گفته و در ذيل قول خود مطلب ديگرى آورده است .\r\nصلب ، در لغت هر چيز سخت و محكم و نفوذ ناپذير است در نهج - البلاغة در صفت مؤمن آمده « نفسه اصلب من الصّلد » حكمت : 333 نفس مؤمن از سنگ سختر است و در اصطلاح بمهره هاى پشت و مجارى نطفهء مرد گفته شده * ( وَحَلائِلُ أَبْنائِكُمُ الَّذِينَ مِنْ أَصْلابِكُمْ ) * نساء :\r\n23 .\r\nناگفته نماند : قول عطا و زمخشرى و بيضاوى كه صلب را از مرد و ترائب را از زن گرفته‌اند بكلَّى باطل و بى اساس است و در آيهء شريفه نطفهء زن مطرح نيست .\r\nزيرا در آيهء ما قبل ميگويد : انسان از آب جهنده كه از ميان صلب و ترائب بيرون ميايد آفريده شده است . آب جهنده ( ماء دافق ) فقط از مرد است نه زن وانگهى .\r\nمقاربت ، فقط سبب نزول نطفهء مرد است و ربطى بنطفهء زن ندارد .\r\nنطفهء زن در حدود پنج روز پس از قاعدگى از تخمدان جدا شده و وارد لولهء زهدان ميگردد و در حدود پنج و شش روز در آنجا زنده مىماند اگر در عرض اين مدت مقاربت اتفاق افتاد يكى از سلَّولَّهاى نطفهء مرد ( اسپرماتوزئيد ) وارد نطفهء زن ( اوول ) ميگردد و رشد آن شروع مىشود ، انزال زن و لذّت او در حين مقاربت راجع بانزال نطفهء او نيست بر خلاف مرد .\r\nو خلاصه : آيهء شريفه راجع بنطفهء مرد است و صلب و ترائب را بايد در وجود مرد جستجو نمود . و آنكه مثل ابن كثير و غيره در بارهء ترائب زن صحبت و نقل اقوال كرده اند\r\n","description":"","footnote":"","page_name":" 270 ","page_number":278},
  {"content":"\r\nاز خود آيه غفلت نموده‌اند و گرنه از زن صحبتى بميان نمياوردند .\r\nاحتمال قوى در آيهء شريفه آنست كه مراد از صلب ، قسمت آخر ستون فقرات مرد مقابل استخوانهاى عانه و مراد از ترائب استخوانهاى عانه و خاصره باشد در تفسير پرتوى از قرآن ميگويد : مجراى منى از بيضه امتداد يافته و از راه مجراى معيّنى كه در امتداد كشالهء ران است به طرف داخل شكم ميرود و به طرف مثانه كه در پشت استخوان عانه است بر ميگردد و در زير مثانه از ميان پروستات ( غدّه ايست كه در محل خروج ادار قرار دارد و مجراى ناقل منى از وسط آن عبور مىكند ) رد شده وارد مجراى ادرار مىشود قسمتى از اين مجرا كه داخل شكم است اطرافش حلقهء استخوانى است كه در جلو استخوان عانه و در طرفين و عقب استخوان خاصره و در پشت ، ستون مهره و استخوان خارجى مىباشد ( تمام شد ) على هذا مقصود از صلب قسمت آخر ستون مهره و از ترائب استخوانهاى ديگر است كه منى از ميان آنها گذشته وارد مجراى ادرار مىشود و اين است معناى * ( يَخْرُجُ مِنْ بَيْنِ الصُّلْبِ وَالتَّرائِبِ ) * .\r\nاگر گويند : تمام لغت نويسان و مفسّرين ترائب را استخوانهاى سينه و دنده ها و نحو آن معنى كرده‌اند و در مجمع البيان و غيره از اشعار عرب شاهد آورده كه تريب استخوان سينه است مثلا در صحّاح هست « اشرف ثدياها على - التريب » يعنى پستانهايش بر سينه مشرف است در اين صورت چگونه ممكن است ترائب را استخوانهاى عانه و خاصره بدانيم ؟ ! ! گوئيم : تريبه و ترائب در اصل لغت بمعنى استخوان سينه نيست و معناى اوّلى ( تراب ) در آن معتبر است و استخوانهاى سينه را از آنجهت ترائب گفته‌اند كه مثل خاك به سهولت حركت ميكنند طبرسى فرموده : چون استخوانهاى سينه مانند خاك به آسانى حركت ميكنند\r\n","description":"","footnote":"","page_name":" 271 ","page_number":279},
  {"content":"\r\nاز آنجهت ترائب گفته‌اند .\r\nدر اين صورت چه مانعى دارد كه بگوئيم استخوانهاى عانه و خاصره را از جهت نرم بودن و خاك مانند بودن تريبه گفته‌اند . اگر مفسّران گذشته در اين عصر بوده و مجراى طبيعى منى را ميدانستند ، ترائب را استخوانهاى عانه و خاصره معنى ميكردند .\r\nدر پرتوى از قرآن گويد :\r\nترائب كه جمع تريبه است در اصل لغت به معناى چيز نرم و نفوذ پذير . . .\r\nو خاك مانند است . اين عبارت مبالغه آميز است زيرا مادّهء اوّلى كه تراب است بمعنى خاك مىباشد اگر مطلب آنطور بود امثال صحاح و قاموس مينوشتند . كه تراب بمعنى نرمى است و خاك را از جهت نرم بودن تراب گويند . حال آنكه چنين ننوشته‌اند .\r\n\r\n\r\n\r\nترف :\r\nترفّه يعنى توسّع در نعمت ( مفردات ) ترف يعنى نعمت ابن عرفه گفته مترف كسى است كه بسر خود گذاشته شده آنچه بخواهد مىكند و از وى جلوگيرى نميشود مجمع البيان ذيل آيهء 16 : اسراء .\r\nبنا بر اين مترف بمعنى ثروتمند است ، يعنى كسى كه به او نعمت زياد داده شده و آن در صورت عدم ايمان سبب طغيان و سركشى است * ( إِنَّ الإِنْسانَ لَيَطْغى أَنْ رَآه اسْتَغْنى ) * علق :\r\n6 ، و از موارد استعمال آن در قرآن مجيد بدست ميايد كه ثروتمند و قدرتمند سركش مراد است و شايد به همين جهت است كه مجمع البيان آن را در آيهء * ( إِنَّهُمْ كانُوا قَبْلَ ذلِكَ مُتْرَفِينَ ) * واقعه : 45 ، ممتنع از اداء واجبات گفته است .\r\n* ( وَكَذَّبُوا بِلِقاءِ الآخِرَةِ وَأَتْرَفْناهُمْ فِي الْحَياةِ الدُّنْيا ) * مؤمنون :\r\n33 ، ملاقات آخرت را تكذيب كرده و در دنيا آنها را مرفّه و صاحب نعمت كرديم * ( وَاتَّبَعَ الَّذِينَ ظَلَمُوا ما أُتْرِفُوا فِيه وَكانُوا مُجْرِمِينَ ) * هود : 116 ، ستمكاران به آنچه در آن وسعت يافته بودند برگشتند و گناهكاران بودند . * ( وَما أَرْسَلْنا فِي - قَرْيَةٍ مِنْ نَذِيرٍ إِلَّا قالَ مُتْرَفُوها إِنَّا بِما ) *\r\n","description":"","footnote":"","page_name":" 272 ","page_number":280},
  {"content":"\r\n* ( أُرْسِلْتُمْ بِه كافِرُونَ ) * سباء : 34 ، در هيچ شهرى انذار كننده‌اى نفرستاديم مگر آنكه ثروتمندان آن گفتند : ما به آنچه فرستاده شده‌ايد كافريم .\r\nاز آيهء شريفه به خوبى روشن مىشود كه در وهلهء اوّل طبقهء سوّم ، از انبياء حمايت كرده‌اند زيرا انبياء بحمايت آنها و غيره برخاسته‌اند و نيز ثروتمندان در مرحلهء اوّل بمبارزه برخاسته‌اند زيرا پيامبران از عيّاشى و خيره سرى آنها جلوگيرى كرده و بتعديل و انصاف وادار مىنمودند و آن بر خلاف ميل خودكامگان بود .\r\nنا گفته نماند : اين مادّه در همه جاى قرآن مجيد در مقام ذمّ به كار رفته است .\r\n\r\n\r\n\r\nترك :\r\nواگذاشتن * ( لِلرِّجالِ نَصِيبٌ مِمَّا تَرَكَ الْوالِدانِ وَالأَقْرَبُونَ ) * نساء : 7 ، براى مردان بهره‌اى است از آنچه پدر و مادر و نزديكان واگذاشته‌اند .\r\nترك در ترك عمدى و غير عمدى هر دو به كار ميرود غير عمدى مثل آيهء فوق ، و عمدى مثل * ( ما قَطَعْتُمْ مِنْ لِينَةٍ أَوْ تَرَكْتُمُوها قائِمَةً عَلى أُصُولِها فَبِإِذْنِ الله ) * حشر : 5 .\r\nدر آيهء * ( وَتَرَكْنا عَلَيْه فِي الآخِرِينَ ) * صافّات : 78 ، كه در بارهء چند نفر از پيغمبران آمده مراد از آن نام نيك يا بقاء شريعت آنهاست و « تركنا » در باقى گذاردن به كار رفته است .\r\nبه نظر الميزان مراد از آن بقاء شريعت آنها است تا روز قيامت . چنان كه در * ( وَاجْعَلْ لِي لِسانَ صِدْقٍ فِي الآخِرِينَ ) * شعراء : 84 ، نيز آنطور گفته است .\r\nمجمع البيان گويد : تركنا بمعنى ابقينا است . اقرب الموارد گفته :\r\n« تركه : خلَّاه . . . و ابقاه » نا گفته نماند باقى گذاشتن با وا گذاشتن مىسازد زيرا دست كشيدن از چيزى فى الواقع باقى گذاشتن آنست .\r\n\r\n\r\n\r\nتِسع :\r\nو تسعة : نه . * ( وَلَقَدْ آتَيْنا مُوسى تِسْعَ آياتٍ بَيِّناتٍ ) * اسراء :\r\n101 ، بموسى نه معجزهء آشكار داديم . * ( إِنَّ هذا أَخِي لَه تِسْعٌ وَتِسْعُونَ نَعْجَةً وَلِيَ نَعْجَةٌ واحِدَةٌ ) * ص 23 : اين برادر من است كه نود و نه ميش دارد\r\n","description":"","footnote":"","page_name":" 273 ","page_number":281},
  {"content":"\r\nو من فقط يك ميش دارم در اينجا دو مطلب را بررسى ميكنيم .\r\n1 - آيات نه گانه حضرت موسى كه معجزه هاى او بود . در دو مورد آمده است يكى سورهء اسراء كه فرموده : * ( وَلَقَدْ آتَيْنا مُوسى تِسْعَ آياتٍ بَيِّناتٍ فَسْئَلْ بَنِي إِسْرائِيلَ إِذْ جاءَهُمْ فَقالَ لَه فِرْعَوْنُ إِنِّي لأَظُنُّكَ يا مُوسى مَسْحُوراً . قالَ لَقَدْ عَلِمْتَ ما أَنْزَلَ هؤُلاءِ إِلَّا رَبُّ السَّماواتِ وَالأَرْضِ بَصائِرَ وَإِنِّي لأَظُنُّكَ يا فِرْعَوْنُ مَثْبُوراً ) * ( 101 - 102 ) .\r\nو ديگرى در سورهء نمل آيهء 12 - 13 * ( وَأَدْخِلْ يَدَكَ فِي جَيْبِكَ تَخْرُجْ بَيْضاءَ مِنْ غَيْرِ سُوءٍ فِي تِسْعِ آياتٍ إِلى فِرْعَوْنَ وَقَوْمِه إِنَّهُمْ كانُوا قَوْماً فاسِقِينَ . فَلَمَّا جاءَتْهُمْ آياتُنا مُبْصِرَةً قالُوا هذا سِحْرٌ مُبِينٌ ) * .\r\nاز اين چهار آيه روشن مىشود كه تمام آيات نه گانه را فرعون و قوم او در مدت دعوت موسى از وى ديده و قبول نكرده‌اند . لذا در شمردن اين معجزات سراغ معجزه هائى از قبيل شكافتن دريا ، شكافتن سنگ و غيره كه در صحراى سينا بعد از خروج از مصر اتفاق افتاده ، نبايد رفت ، زيرا آنها را فرعون و فرعونيان نديدند ولى در اينجا بعد از اشاره بآيات نه گانه ، موسى بفرعون ميگويد : ميدانى كه اين آيات را پروردگار آسمانها و زمين فرستاده است . در سورهء نمل پس از اشاره بآيات فرموده : چون آيات روشن ما آمد ، گفتند :\r\nسحرى است آشكار .\r\nپس بايد آيات نه گانه را قبل از خروج از مصر جستجو كرد . دو تا از اين آيات ، عصا و يد بيضاء است كه قبلا بودند و در سورهء اعراف آمده * ( وَلَقَدْ أَخَذْنا آلَ فِرْعَوْنَ بِالسِّنِينَ وَنَقْصٍ مِنَ الثَّمَراتِ لَعَلَّهُمْ يَذَّكَّرُونَ ) * . . .\r\n* ( وَقالُوا مَهْما تَأْتِنا بِه مِنْ آيَةٍ لِتَسْحَرَنا بِها فَما نَحْنُ لَكَ بِمُؤْمِنِينَ فَأَرْسَلْنا عَلَيْهِمُ الطُّوفانَ وَالْجَرادَ وَالْقُمَّلَ وَالضَّفادِعَ وَالدَّمَ آياتٍ مُفَصَّلاتٍ فَاسْتَكْبَرُوا وَكانُوا قَوْماً مُجْرِمِينَ ) * 130 - 133 .\r\nدر اين آيات نيز هفت معجزه\r\n","description":"","footnote":"","page_name":" 274 ","page_number":282},
  {"content":"\r\nذكر شده است خشكسالى ، كمبود حاصل ، طوفان ، ملخ ، قمّل ، وزغها ، و خون . اين هفت آيه با عصا و يد بيضاء ، مجموعا 9 آيه است كه در طول دعوت موسى در مصر واقع شده‌اند . و امّا معجزات ديگر كه بعد از خروج از مصر اتفاق افتاد از آيات نه گانهء ما نحن فيه خارجاند .\r\nدر تورات سفر خروج اين آيات با تفاوت نقل شده است و هاكس در قاموس كتاب مقدّس آنها را ده تا شمرده است . ولى اعتماد بر قرآن مجيد است كه 9 تا بيان ميفرمايد و هاكس امريكائى ده تا را از تورات جمع كرده و گرنه اشاره به ده يا نه بودن در تورات نيست بلكه هر يك از آنها در بابى ذكر شده است و از جملهء * ( آتَيْنا مُوسى تِسْعَ آياتٍ ) * . . . * ( فَسْئَلْ بَنِي - إِسْرائِيلَ ) * روشن مىشود كه يهود آن آيات را 9 ميدانستند و گرنه نميفرمود : از بنى اسرائيل بپرس و شايد انشاء اللَّه در « قمّل » اين آيات را روشن و مفصّل نقل كنيم .\r\n2 - * ( وَلَبِثُوا فِي كَهْفِهِمْ ثَلاثَ مِائَةٍ سِنِينَ وَازْدَادُوا تِسْعاً ) * كهف : 25 در غارشان سيصد سال بسر بردند و نه سال بر آن افزودند .\r\nاين آيه مدت خواب اصحاب كهف را بيان مىكند و ظاهرش آنست كه مدّت خوابشان سيصد و نه سال بوده است . بعضىها فاعل * ( « ازْدَادُوا » ) * را اهل كتاب گرفته و گفته‌اند :\r\nمراد آنست كه اصحاب كهف در آنجا سيصد سال ماندند ولى اهل كتاب 9 سال بر آن افزوده‌اند .\r\nدر مجمع البيان فرموده : نقل است كه يك نفر يهودى از على عليه السّلام از مدت توقّف آنها سئوال كرد حضرت آنچه در قرآن است فرمود ، يهودى گفت : ما در كتاب خود مييابيم كه مدّتشان سيصد سال بوده امام عليه السّلام فرمود : آن بسالهاى شمسى است و آنچه من گفتم بسال قمرى است .\r\nتفسير الميزان سيصد سال را با قرينهء اضافه شدن نه سال ، شمسى\r\n","description":"","footnote":"","page_name":" 275 ","page_number":283},
  {"content":"\r\nگرفته و فرمايد : سيصد سال را اگر يك دفعه شمسى و يك دفعه قمرى بگيريم تفاوت تقريبا 9 سال مىشود و فخر رازى را كه اين سخن را باور ندارد ، ردّ كرده و گفته تفاوت از سه ماه كمتر است و در ذكر تعداد ، اين گونه نسبتها بلا كلام شايع است .\r\nنا گفته نماند اگر تفاوت سال شمسى و قمرى را در حدود 10 روز بدانيم ، 9 سال قمرى در حدود سه هزار و صد و هشتاد و شش روز خواهد بود ( 3186 9 354 ) و اين صد و هشتاد و شش روز كه 9 سال با آن تمام مىشود در تفاوت سيصد سال شمسى و قمرى نيست زيرا تفاوت آن دو فقط سه هزار روز است ( 3000 10 300 ) و آن از 9 سال در حدود شش ماه كمتر است و آنوقت * ( « وَازْدَادُوا تِسْعاً » ) * درست نخواهد بود وانگهى اين حساب تقريبى است و الَّا سال شمسى 365 روز و 6 ساعت و سال قمرى 354 روز و كسرى است و تفاوت آن دو در حدود 11 روز است و آنوقت تفاوت سيصد سال تقريبا سه هزار و سيصد روز خواهد بود و آن در حدود چهار ماه از 9 سال زيادتر است .\r\nعقيدهء ما اين است كه آيه ، مدّت توقّف آنها را سيصد و نه سال قمرى كه معمول بود ، معيّن مىكند و اين نوع سخن گفتن تفنّن در عبارت است و روايتى كه از امام عليه السّلام نقل شده اوّلا سندى ندارد و ثانيا قضيّه اصحاب كهف بعد از حضرت موسى است و ربطى به يهود ندارد كه در مكالمه با امام عليه السّلام بگويد : ما در كتاب خود سيصد سال مييابيم و ايضا بايد تحقيق كرد كه در آن روز حساب شمسى در عربستان معمول بوده يا نه ؟ و آيهء ما بعد كه ميگويد * ( قُلِ الله أَعْلَمُ بِما لَبِثُوا لَه غَيْبُ السَّماواتِ وَالأَرْضِ ) * ميفهماند كه در مدّت آنها اختلاف وجود داشته است و قرآن بآنحضرت دستور ميدهد بگو : مدّت آنها سيصد و نه سال است و خدا داناتر است و مدّت آنها را چنين بيان مىكند .\r\n","description":"","footnote":"","page_name":" 276 ","page_number":284},
  {"content":"\r\nگذشته از اينها اگر بگوئيم حساب شمسى و قمرى در آيه به كار است بايد تقدير آيه چنين باشد « و لبثوا فى كهفهم ثلث مائة سنين به حساب الشمسى و ازدادوا تسعا بسنين القمرى » و دليلى بر اين تقدير نداريم و اگر حساب شمسى را بميان نياوريم چه اشكالى خواهد داشت ؟\r\n\r\n\r\n\r\nتعس :\r\nهلاكت . ( قاموس ) در مجمع گفته : آن لغزشى است كه صاحبش قدرت برخاستن ندارد * ( وَالَّذِينَ كَفَرُوا فَتَعْساً لَهُمْ وَأَضَلَّ أَعْمالَهُمْ ) * محمد : 8 ، آنان كه كافر شدند هلاكت بر آنهاست و اعمالشان را گمراه كرد ( اعمال گمراه شده به آنها نخواهد رسيد و فايده‌اى نخواهد داشت ) .\r\n\r\n\r\n\r\nتَفَث :\r\nچرك . اصل آن چرك ناخن و غيره است كه لازم است از بدن زايل شود ( مفردات ) .\r\n* ( ثُمَّ لْيَقْضُوا تَفَثَهُمْ وَلْيُوفُوا نُذُورَهُمْ ) * حجّ : 29 ، اهل تفسير ، قضاء تفث را زايل نمودن آلودگىهاى بدن گفته‌اند كه در ايّام احرام بوجود ميايد از قبيل گرفتن ناخن ، اصلاح مو ، شستشو و غيره . در مجمع از زجّاج نقل شده كه آن كنايه است از خروج از احرام . در الميزان نيز چنين اختيار نموده است و معنى آيه اين است :\r\nسپس چرك و آلودگى خود را زايل كنند و بنذورشان وفا نمايند .\r\n\r\n\r\n\r\nتقن :\r\nاتفاق : محكم كردن .\r\n* ( صُنْعَ الله الَّذِي أَتْقَنَ كُلَّ شَيْءٍ ) * نمل :\r\n88 ، كار خدا است چنان خدائى كه هر چيز را محكم كرده است .\r\n\r\n\r\n\r\nتِلك :\r\nاسم اشاره است بر مفرد مؤنّث . * ( وَما تِلْكَ بِيَمِينِكَ يا مُوسى ) * طه : 17 ، آن چيست در دست راستت اى موسى . نا گفته نماند :\r\nاين كلمه چهل و يك بار در قرآن كريم آمده و در اغلب اشاره بجمع است و چون جمع باعتبار جماعت مؤنث است از اين جهت مىشود به جماعت با تلك اشاره كرد مثل * ( تِلْكَ حُدُودُ الله ) * - . . . * ( تِلْكَ عَشَرَةٌ كامِلَةٌ ) * . . . * ( تِلْكَ آياتُ الله ) * - . . . * ( تِلْكَ الأَيَّامُ نُداوِلُها ) * و در بعضى آيات فقط اشاره بمفرد مؤنّث است مثل آيه اوّل و مثل\r\n","description":"","footnote":"","page_name":" 277 ","page_number":285},
  {"content":"\r\n* ( تِلْكَ الْجَنَّةُ الَّتِي نُورِثُ ) * - . . . * ( تِلْكَ نِعْمَةٌ تَمُنُّها عَلَيَّ ) * - . . . * ( تِلْكَ الدَّارُ الآخِرَةُ ) * - . . . * ( تِلْكَ إِذاً قِسْمَةٌ ضِيزى ) * - . . . * ( تِلْكَ إِذاً كَرَّةٌ خاسِرَةٌ ) * گاهى بعنايت مخاطب ، « تلكما و تلكم » آمده * ( أَ لَمْ أَنْهَكُما عَنْ تِلْكُمَا الشَّجَرَةِ ) * اعراف : 22 ، * ( أَنْ تِلْكُمُ الْجَنَّةُ أُورِثْتُمُوها ) * اعراف : 43 ، از اين استعمال فهميده مىشود كه مخاطب ، دو نفر يا بيشتر است .\r\n\r\n\r\n\r\nتَلّ :\r\nمكان مرتفع ( تپّه ) گويند « تلَّه » يعنى او را به تپّه ساقط كرد * ( فَلَمَّا أَسْلَما وَتَلَّه لِلْجَبِينِ ) * صافات :\r\n103 ، چون ابراهيم و پسرش بامر خدا تسليم شدند و او را به پيشانى در تلّ انداخت ، ( خوابانيد ) .\r\nراغب گويد اصل تلّ بمعنى مكان مرتفع است * ( « تَلَّه لِلْجَبِينِ » ) * يعنى او را بر تلّ انداخت مثل « تربّه » به معناى او را به خاك انداخت .\r\nولى مجمع البيان و قاموس و اقرب الموارد معناى اوّلى آن را به خاك انداختن گفته‌اند ، بنا بر اين معنى * ( « تَلَّه لِلْجَبِينِ » ) * اين است كه او را به پيشانى در زمين انداخت ، يا گذاشت ديگر در تلّ خوابانيد ، معنى نميدهد . در صحاح گفته : * ( « تَلَّه لِلْجَبِينِ » ) * يعنى او را به زمين انداخت طبرسى فرموده * ( « تَلَّه لِلْجَبِينِ » ) * او را بر پيشانى خواباند .\r\nپس معناى مصدرى آن انداختن و ساقط كردن و بر زمين زدن است و نيز تلّ بمعنى تپّه آمده و جمع آن تلال است .\r\n\r\n\r\n\r\nتلى :\r\nتلوّ ( بر وزن علوّ ) و تلو ( بر وزن حبر ) و تلاوة ، به معناى تبعيّت و از پى رفتن است اقرب - الموارد گويد : « تلا . . . فلانا تلوّا :\r\nتبعه » راغب گفته : متابعت گاهى بجسم و گاهى به پيروى در حكم است و مصدر آن تلوّ و تلو ميايد و گاهى با خواندن و با تدبّر معنى است و مصدر آن تلاوة است .\r\nبنا بر اين ، خواندن آيات خدا و تدبّر در آن را از آنجهت تلاوة گويند كه متابعت از آنهاست ، شخص قارء گويا در پى كلمات و معانى ميرود . طبرسى در ذيل آيهء 44 از سورهء بقره فرموده : تلاوت\r\n","description":"","footnote":"","page_name":" 278 ","page_number":286},
  {"content":"\r\nدر اصل بمعنى تبعيّت است زيرا در خواندن ، بعض حروف را ببعضى تابع ميكنند . فرق تلاوت با قرائت آنست كه قرائت در اصل جمع كردن حروف و تلاوت قرار دادن آنها در پى يكديگر است .\r\nتعبير راغب از مجمع البيان بهتر است زيرا بتعبير راغب ، قارء در پى كلمات و معانى است و بتعبير مجمع ، قارء آنها را يكى در پى ديگرى ميگذارد ، اوّلى اتباع را لازم و دوّمى متعدّى گرفته است .\r\nو نيز راغب گويد : تلاوت مخصوص كتب آسمانى و خدائى است و از قرائت اخصّ است هر تلاوت ، قرائت است ولى هر قرائت تلاوت نيست گفته نميشود : نامه تو را تلاوت كردم . ( پس در قرآن و ساير كتب آسمانى تلاوت و قرائت هر دو اطلاق مىشود ولى در غير آنها ، فقط قرائت به كار ميرود ) .\r\nآنوقت در بارهء آيهء * ( وَاتَّبَعُوا ما تَتْلُوا الشَّياطِينُ عَلى مُلْكِ سُلَيْمانَ ) * بقره : 102 گويد چون شياطين خيال ميكردند آنچه ميخوانند از كتب خداست ، لذا كلمهء * ( « تَتْلُوا » ) * به كار رفته است .\r\nدر اينجا چند آيه را بررسى ميكنيم :\r\n\r\nتَلاهَا\r\n1 - * ( وَالشَّمْسِ وَضُحاها . ) *\r\n* ( وَالْقَمَرِ إِذا تَلاها . وَالنَّهارِ إِذا جَلَّاها . ) *\r\n* ( وَاللَّيْلِ إِذا يَغْشاها ) * شمس : 1 - 4 * ( « تَلاها » ) * بمعنى از پى آمدن است .\r\nدر اينجا كسب نور از آفتاب مطرح نيست . بلكه مراد پشت سر هم بودن اين دو مظهر كون است آفتاب با نور افشانى رو مىكند پس از غروب ، ماه پشت سر آن ظاهر شده و نور ميپاشد و در پى آن ، روز ميايد و آنگاه شب ، جانشين روز شده و آفتاب را مىپوشاند ضمير « ها » در هر چهار آيه راجع به « الشمس » است .\r\n\r\nيَتْلُوه\r\n2 - * ( أَ فَمَنْ كانَ عَلى بَيِّنَةٍ مِنْ رَبِّه وَيَتْلُوه شاهِدٌ مِنْه وَمِنْ قَبْلِه كِتابُ مُوسى إِماماً وَرَحْمَةً أُولئِكَ يُؤْمِنُونَ بِه . . . ) * هود : 17 * ( « يَتْلُوه » ) * بمعنى در پى او بودن است نه تلاوت . و ضمير\r\n","description":"","footnote":"","page_name":" 279 ","page_number":287},
  {"content":"\r\n« منه » به « من » موصول بر ميگردد ايضا ضمير * ( « مِنْ قَبْلِه » ) * و مراد از * ( أَ فَمَنْ كانَ عَلى بَيِّنَةٍ ) * حضرت رسول صلَّى اللَّه عليه و آله و سلَّم است و مراد از * ( « يَتْلُوه شاهِدٌ » ) * كسى است كه در پى آنحضرت است و بنبوّت او ايمان دارد و گواهى ميدهد .\r\nمعنى آيه چنين است : آنكه بصيرت خدائى دارد ( و با آن بصيرت ميداند كه اين قرآن حقّ است ) و حال آنكه در پى او و با او گواهى هست كه بر صدق اين مطلب گواهى ميدهد و قبل از وى ( پيغمبر ) كتاب موسى كه امام و رحمت است آمده ، آيا چنين شخص مانند ديگرى است ؟\r\nو خلاصه آنكه رسول خدا داراى بصيرت خدائى است و شاهدى از خودش وى را تصديق مىكند و پيش از او كتاب موسى آمده كه نظير اين حقائق را در بر داشته است على هذا اين كتاب و رسول ، باور كردنى و ايمان آوردنى است .\r\n( استفاده از الميزان ) .\r\nدر تعيين اين شاهد كه در آيه آمده اقوال زيادى است گفته‌اند :\r\nمراد از شاهد ، قرآن ، جبرئيل ، زبان حضرت كه تلاوت ميكرد و . . .\r\nاست .\r\nولى در روايات شيعه و اهل سنّت هست كه شاهد على بن ابى طالب عليه السّلام است . عيّاشى در ذيل آيهء شريفه از على بن ابى طالب عليه السّلام و امام باقر و صادق عليهما السّلام نقل كرده كه مراد از شاهد در آيه ، امير - المؤمنين عليه السّلام است . از جمله :\r\nعبد اللَّه بن يحيى گويد : شنيدم على عليه السّلام ميگفت : در بارهء هر يك از مردان قريش يك يا دو آيه از كتاب خدا نازل گشته ، مردى گفت : يا امير المؤمنين آنچه در بارهء تو نازل شده كدام است ؟ فرمود : آيه ايكه در هود است نميخوانى * ( أَ فَمَنْ كانَ عَلى بَيِّنَةٍ مِنْ رَبِّه وَيَتْلُوه شاهِدٌ مِنْه ) * محمّد صلَّى اللَّه عليه و آله و سلَّم بر بصيرت است از پروردگار خودش و منم شاهد .\r\nهمين روايت در تفسير الميزان از الدّر المنثور نقل شده است و در\r\n","description":"","footnote":"","page_name":" 280 ","page_number":288},
  {"content":"\r\nتفسير برهان 22 روايت در اين باره آمده از جمله از حافظ ابو نعيم ، و ثعلبى و ابن مغازلى و ابن مردويه و غيره نقل كرده است .\r\nنا گفته نماند : اگر با نظر غير مشوب ، به آيه نظر افكنيم خواهيم ديد : شاهدى كه قرآن را تصديق كند و از خود آنحضرت باشد ، اراده شده است ، بعيد است بگوئيم اين شاهد خود آنحضرت و يا زبان مبارك او و يا جبرئيل است . اينها با آيه و ذهن صاف نميسازد بلكه بايد اين شاهد شخصى باشد از خود آنحضرت و آن قهرا با على عليه السّلام تطبيق مىكند و او از آنحضرت بود و قرآن را تصديق مينمود .\r\nاين قضاوت منصفانه است ، ابن كثير در تفسير خود گويد : شاهد جبرئيل يا خود آنحضرت است و گفته شده كه شاهد على است و آن ضعيف است و قائلى ندارد و اوّل و دوّم حق است .\r\nاين قضاوت مبغضانه است زيرا شاهد بودن جبرئيل و يا آنحضرت با * ( وَيَتْلُوه شاهِدٌ مِنْه ) * جور در نميايد .\r\n\r\nيَتْلُونَه\r\n3 - * ( الَّذِينَ آتَيْناهُمُ الْكِتابَ يَتْلُونَه حَقَّ تِلاوَتِه أُولئِكَ يُؤْمِنُونَ بِه . . . ) * بقره : 121 ، مراد از * ( يَتْلُونَه حَقَّ تِلاوَتِه ) * تدبّر در معانى كتاب است و آن حقّ تلاوت است و ضمير « به » به قرآن يا حضرت رسول صلَّى اللَّه عليه و آله و سلَّم بر ميگردد يعنى : آنان كه ( يهود ، نصارى ) به آنها كتاب داده‌ايم و آن را تلاوت ميكنند و بمعانيش توجّه دارند ، چنين كسانى به قرآن ايمان مياورند .\r\n\r\nتاليات\r\n4 - * ( وَالصَّافَّاتِ صَفًّا . فَالزَّاجِراتِ زَجْراً . فَالتَّالِياتِ ذِكْراً إِنَّ - إِلهَكُمْ لَواحِدٌ ) * صافات : 1 - 4 ، صافات و زاجرات و تاليات هر چه باشند ، دليل وحدانيّت خالقاند ، زيرا لازم است ميان قسم و مقسم به تناسبى باشد معنى آيه اين است : قسم بصف كشنده ها پس قسم به آنهائيكه طرد ميكنند ، طردى بخصوص ، پس قسم بآنهائيكه براى حفظ يكديگر در پى هماند ، واقع اين است كه خداى شما يكى است .\r\nدر كتاب آغاز و انجام جهان ص 100 ،\r\n","description":"","footnote":"","page_name":" 281 ","page_number":289},
  {"content":"\r\n104 : صف كشنده ها به الكترونهاى اتم كه در پيرامون هسته صف و گاهى صفهائى كشيده‌اند و پيوسته از مركز اتم بواسطه نيروئى رانده ميشوند .\r\nو زاجرات به نيروهائيكه از درون ميرانند و از بيرون بر ميگردانند معنى شده است ( به خود كتاب رجوع شود ) .\r\n« تاليات » قهرا به معناى از پى رونده ها است و « ذكر » بمعنى حفظ است * ( فَالتَّالِياتِ ذِكْراً ) * پس قسم به از پى روندگانيكه براى نگهدارى يكديگر در پىهم ميروند .\r\nبه نظر ما ممكن است مراد از صافّات اتمهاى عناصر باشد ، كسانى كه از عناصر و جدول مندليف اطلاع دارند ميدانند كه عناصر در طبيعت به طرز عجيبى صف كشيده‌اند مثلا اتم ئيدروژن يك الكترون و يك پروتون و اتم هليوم دو الكترون و دو پروتون و دو نوترون دارد . . . تا ميرسيم باتميكه 92 الكترون و 92 پروتون دارد . اينها صف كشندگان عجيبى هستند كه تمام موادّ طبيعى از آنها بوجود آمده است و اگر در پى يكديگر نباشند و هم ديگر را حفظ نكنند نظم عالم از هم خواهد پاشيد .\r\nممكن است بگوئيم « زاجرات » اند يعنى يكديگر را منع و طرد ميكنند با آنكه با اتمهاى ديگر تركيب ميشوند و اشياء را بوجود مياورند ولى در تركيب شدن موجوديّت خود را از دست نميدهند تا بتدريج همهء اتمها بيك شكل در نيايند و جهان از نظم نيافتد .\r\nو شايد : اين ذرّات يكنوع شعور دارند و براى ياد آورى وظيفهء خود در پى يكديگر روانند و معنى * ( فَالتَّالِياتِ ذِكْراً ) * آنست : قسم بآنهائيكه براى ياد آورى وظيفهء خود تالىهماند .\r\nحتما و يقينا بايد معنى آيات فوق چنين چيزها باشد ، نه ملائكه كه با الف و تاء جمع بسته نميشوند زيرا در اين صورت مؤنث خواهند بود و قرآن مؤنّث بودن آنها را صريحا ردّ كرده است * ( وَجَعَلُوا - ) *\r\n","description":"","footnote":"","page_name":" 282 ","page_number":290},
  {"content":"\r\n* ( الْمَلائِكَةَ الَّذِينَ هُمْ عِبادُ الرَّحْمنِ إِناثاً ) * زخرف : 19 ، بعيد است بگوئيم مراد از صافات ، صفوف نماز جماعت و يا صفوف مجاهدين است ، زيرا گذشته از اينكه با * ( إِنَّ إِلهَكُمْ لَواحِدٌ ) * تناسبى ندارد ( معنى اين مىشود قسم بصفوف جماعت در نماز ، خداى شما يكى است ) و آنوقت لازم بود گفته شود « و الصّافون صفا » در بيان نماز جماعت و ميدان جنگ چه عجب مردان بكنار رفته و زنان در عنوان « و الصّافات » آمده‌اند ؟ ! ! يكى از بزرگان در تفسير خود احتمال داده كه مراد از صافّات ، تاليات ملائكه باشند . و از جملهء شواهدى كه آورده آيهء 166 - 165 سورهء الصافات است ، * ( وَإِنَّا لَنَحْنُ الصَّافُّونَ وَإِنَّا لَنَحْنُ الْمُسَبِّحُونَ ) * كه ملائكه خودشان گفته‌اند : مائيم صف كشندگان مائيم تسبيح گويان . و آنوقت فرموده : ضررى نيست كه وصف ملائكه در صافّات و زاجرات و تاليات با الف و تاء جمع بسته شده زيرا موصوف آنها جماعت و تأنيث لفظى است .\r\nجواب اين سخن آنست اوّلا ظاهر آيه نشان ميدهد كه * ( إِنَّا لَنَحْنُ الصَّافُّونَ ) * قول جنّ است نه ملائكه به آخر سوره رجوع شود در آنجا سخنى از ملائكه نيست و ما قبل آيات در بارهء جنّ است . ثانيا چرا اعتبار تأنيث لفظى در * ( لَنَحْنُ الصَّافُّونَ وَإِنَّا لَنَحْنُ الْمُسَبِّحُونَ ) * و * ( بَلْ عِبادٌ مُكْرَمُونَ ) * انبياء : 26 * ( وَتَرَى الْمَلائِكَةَ حَافِّينَ مِنْ حَوْلِ الْعَرْشِ ) * زمر : 75 و غيره بميان نيامده است ؟\r\nوانگهى ملائكه أولو العقلاند ، در صفت مذكر لا يعقل الف و تاء مياورند مثل مرفوعات ، منصوبات و مجرورات و الايّام الخاليات ، در قرآن محلَّى نداريم كه صفت مذكَّر عاقل با الف و تاء آمده باشد « 1 » گذشته از اينها : آنوقت معنى اين خواهد بود : قسم بملائكه ها خداى شما يكى است . مشكل است بگوئيم قرآن بر مشركين مكَّه و بعموم جهانيان با اين كيفيّت مطلبى القاء\r\n\r\n","description":"","footnote":"\r\n« 1 » مگر آنكه بگوئيم : مراد از معقّبات در آيه * ( لَه مُعَقِّباتٌ مِنْ بَيْنِ يَدَيْه وَمِنْ خَلْفِه يَحْفَظُونَه مِنْ أَمْرِ اللَّه\r\nرعد : 11 حتما ملائكه است .\r\n","page_name":" 283 ","page_number":291},
  {"content":"\r\nكند .\r\n\r\n\r\n\r\nتمام :\r\nبه آخر رسيدن . * ( وَأَتْمَمْتُ عَلَيْكُمْ نِعْمَتِي ) * مائده : 3 * ( وَالْوالِداتُ يُرْضِعْنَ أَوْلادَهُنَّ حَوْلَيْنِ كامِلَيْنِ لِمَنْ أَرادَ أَنْ يُتِمَّ الرَّضاعَةَ ) * بقره :\r\n233 .\r\n* ( ثُمَّ آتَيْنا مُوسَى الْكِتابَ تَماماً عَلَى الَّذِي أَحْسَنَ وَتَفْصِيلًا لِكُلِّ شَيْءٍ . . . ) * انعام : 154 پس بموسى كتاب داديم براى آخر رسيدن و تمام شدن بر آنكه نيكو كارى كرد و براى تفصيل هر چيز . مىشود مراد آن باشد كه شريعت موسى در دوران خود تمام شدن و گسترش يافتن شريعتهاى قبل بود لذا « تماما » فرموده است در جوامع الجامع آن را اتمام كرامت و نعمت بر محسنين يا اتمام نعمت بر موسى عليه السّلام فرموده است بنظرم مراد آنست كه دين موسى در موقع خود دين تمام بود مخصوصا بقرينهء * ( وَتَفْصِيلًا لِكُلِّ شَيْءٍ ) * كه در ذيل آيه است على هذا اين آيه نظير * ( الْيَوْمَ أَكْمَلْتُ لَكُمْ دِينَكُمْ ) * است مائده :\r\n3 . . . .\r\n\r\n\r\n\r\nتَنّور :\r\nتنور نان . * ( حَتَّى إِذا جاءَ أَمْرُنا وَفارَ التَّنُّورُ . . . ) * هود :\r\n40 تا چون امر ما آمد و تنور فوران كرد . در قاموس و صحّاح و اقرب الموارد معناى اوّلى تنّور را همان تنور نان گفته‌اند . در الميزان هست :\r\nتنّور همان تنور نان است و آن چيزيست كه لغت عربى و فارسى در آن متّحداند و يا اصل آن فارسى است .\r\nاين كلمه دو بار در قرآن آمده است . ظاهر آيه آنست كه شروع طوفان نوح با جوشيدن آب و فوران آن از يك تنور معهود بوده است .\r\nدر بارهء آن اقوال ديگرى هست طالبين به مجمع و غيره رجوع كنند از آن جمله از ابن عباس و غيره نقل شده كه تنّور روى زمين است و زجّاج آن را اختيار كرده است و در صحاح آن را بعلى عليه السّلام نسبت ميدهد و در مجمع و الميزان احتمال داده‌اند كه مراد از * ( « فارَ التَّنُّورُ » ) * اشتداد غضب خداوند باشد . عيّاشى در تفسير خود چند حديث آورده كه\r\n","description":"","footnote":"","page_name":" 284 ","page_number":292},
  {"content":"\r\nتنور معهود در مسجد كوفه بود و آب در به دو طوفان از آن فوران كرد . در كافى نيز چنين نقل شده است .\r\n\r\n\r\n\r\nتَوب :\r\nتوب . توبه . متاب همه بمعنى رجوع و برگشتن است در قاموس و صحاح و اقرب الموارد ، قيد معصيت را اضافه كرده و گفته‌اند : رجوع از معصيت ولى رجوع مطلق صحيح است زيرا اين كلمه در بارهء خداى تعالى نيز به كار رفته و در او رجوع از معصيت معنى ندارد مثل * ( لَقَدْ تابَ الله عَلَى النَّبِيِّ وَالْمُهاجِرِينَ وَالأَنْصارِ ) * توبه :\r\n117 .\r\nدر مجمع ذيل آيهء 37 بقره فرموده : اصل توبه رجوع از عمل گذشته است . گويا مجمع نيز توبهء عبد را در نظر داشته است . در الميزان در جاهاى متعدد آن را مطلق رجوع فرموده و اين كاملا صحيح و باستعمال قرآن اوفق است .\r\nمعناى توبه همانطور كه گفته شد رجوع است النهاية توبهء خدا با توبهء عبد فرقش آنست كه توبهء عبد برگشتن بسوى خداست با ترك معصيت و تصميم عدم ارتكاب به آن ، و توبهء خدا باز گشت به بنده است با رحمت و مغفرت و با موفّق كردن بتوبه ( جملهء اخير را بعدا توضيح خواهيم داد ) .\r\nبايد دانست : باز گشت خداى مهربان بسوى بنده از بازگشت بنده بيشتر است لذا صيغهء مبالغهء توّاب همه جاى قرآن صفت خداوند آمده است * ( هُوَ التَّوَّابُ الرَّحِيمُ ) * بقره آيات 32 - 54 - 128 - 160 و آيات ديگر ، ولى دربارهء بندگان اسم فاعل آمده است نظير * ( التَّائِبُونَ الْعابِدُونَ . . . ) * توبه : 112 . فقط در يك محل آمده * ( إِنَّ الله يُحِبُّ التَّوَّابِينَ وَيُحِبُّ الْمُتَطَهِّرِينَ ) * بقره : 222 [ در اينجا لازم است در بارهء چند آيه سخن گوئيم . 
  ] 1 - * ( إِلَّا مَنْ تابَ وَآمَنَ وَعَمِلَ عَمَلًا صالِحاً فَأُوْلئِكَ يُبَدِّلُ الله سَيِّئاتِهِمْ حَسَناتٍ . . . ) * فرقان : 70 مگر آنكه توبه كند و ايمان آورد و عمل\r\n","description":"","footnote":"","page_name":" 285 ","page_number":293},
  {"content":"\r\nصالح انجام دهد ، پس خدا سيّئات آنها را به حسنات مبدّل مىكند .\r\nظاهر آيه آنست كه ايمان و عمل و توبه سبب تبديل سيّئات بحسناتاند . مثلا آنكه شرك ورزيده و قتل نفس كرده و زنا نموه در صورت توبه و ايمان و عمل صالح روز قيامت خواهد ديد كه شرك مبدّل بتوحيد و قتل نفس مبدّل باحياء نفس و زنا مبدّل بيك عمل خوب و مفيد شده است ، او خار كشته بود ولى گل ميچيند .\r\nمثل روشن آن همان كثافات و زباله هاست كه پس از تحوّلات بسيار در مزرعه ها به صورت كود ريخته ميشوند و بميوه هاى شيرين و حبوبات لذيذ مبدّل ميگردند ، عجبا وقت تنقيهء مستراح همه ناراحت و مشمئز هستيم ولى تصوّر نميكنيم كه اين همه قازورات تنفّر آور ، روزى مبدّل بميوه هاى شيرين گشته و تحويل ما خواهد شد ! ! ! .\r\nمثل ديگر آنست : در بعضى جاها ريشهء خار را شكافته و تخم هندوانه را داخل آن ميكنند و روى آن را با خاك ميپوشند ، تخم در آنجا روئيده و از ريشهء خار آب گرفته ميوهء بس عالى و شيرين ميدهد ، تصور كنيد سيّئه چطور بحسنه مبدّل شده است ، ريشهء خار ولى ميوه هندوانه است ، اين است معناى * ( يُبَدِّلُ الله سَيِّئاتِهِمْ حَسَناتٍ ) * .\r\nاز ظاهر آيه نميتوان دست برداشت . خوشا به حال آنان كه از بديها توبه كرده و در ايمان و عمل استقامت ميورزند كه زهرها از براى آنها مبدّل به شهدها خواهد شد .\r\nساعتى چند كه با لهو و لعب گذرانده‌اند خواهند ديد كه خدا آن را به نماز و تلاوت قرآن مبدّل كرده است . راجع به تمام مطلب رجوع كنيد به « سيّئه » .\r\nدر تفسير برهان ذيل آيهء شريفه 12 حديث در اين زمينه نقل شده است .\r\n2 - * ( ثُمَّ تابَ عَلَيْهِمْ إِنَّه بِهِمْ رَؤُفٌ رَحِيمٌ . وَعَلَى الثَّلاثَةِ الَّذِينَ خُلِّفُوا حَتَّى إِذا ضاقَتْ عَلَيْهِمُ الأَرْضُ ) *\r\n","description":"","footnote":"","page_name":" 286 ","page_number":294},
  {"content":"\r\n* ( بِما رَحُبَتْ وَضاقَتْ عَلَيْهِمْ أَنْفُسُهُمْ وَظَنُّوا أَنْ لا مَلْجَأَ مِنَ الله إِلَّا إِلَيْه ثُمَّ تابَ عَلَيْهِمْ لِيَتُوبُوا إِنَّ الله هُوَ التَّوَّابُ الرَّحِيمُ ) * توبه : 117 - 118 آيهء شريفه كاملا صريح و روشن است :\r\nكه توبهء بنده ميان دو توبهء خداوند است :\r\nيعنى اوّل خدا به بنده ميگردد و به او توفيق توبه ميدهد ، سپس بنده توبه مىكند آنگاه خدا توبه كرده و آن را مىپذيرد و بنده را مورد بخشودگى و مرحمت قرار ميدهد * ( ثُمَّ تابَ عَلَيْهِمْ لِيَتُوبُوا ) * پس توبهء بنده محفوف به دو توبهء خداست . معنى آيه چنين است : پس به آنها بازگشت كه خدا به آنها مهربان و رحيم است و نيز بر آن سه تن بازگشت كه مانده بودند تا وقتى كه زمين با همه وسعت بر آنها تنگ شد و از خويش بتنگ آمدند و بدانستند كه از خدا جز بسوى او پناهى نيست پس به آنها بازگشت تا آنها باز گردند ( و توبه كنند ) كه اوست توّاب و مهربان .\r\n3 - * ( إِنَّمَا التَّوْبَةُ عَلَى الله لِلَّذِينَ يَعْمَلُونَ السُّوءَ بِجَهالَةٍ ثُمَّ يَتُوبُونَ مِنْ قَرِيبٍ فَأُولئِكَ يَتُوبُ الله عَلَيْهِمْ وَكانَ الله عَلِيماً حَكِيماً . وَلَيْسَتِ التَّوْبَةُ لِلَّذِينَ يَعْمَلُونَ السَّيِّئاتِ حَتَّى إِذا حَضَرَ أَحَدَهُمُ الْمَوْتُ قالَ إِنِّي تُبْتُ الآنَ وَلَا الَّذِينَ يَمُوتُونَ وَهُمْ كُفَّارٌ أُولئِكَ أَعْتَدْنا لَهُمْ عَذاباً أَلِيماً ) * نساء : 17 - 18 .\r\nاين دو آيه از چند جهت جاى دقتاند اوّل اينكه مراد از جهالت آنست كه كسى ندانسته گناهى بكند سپس بداند كه آنكار گناه و حرام است و يا كسى كه گناه بودن كاريرا ميدانسته ، ولى روى هوى و هوس و غلبهء مشتهيات نفسانى كه خود يكنوع جهالت است انكار را بكند .\r\nچنين كسى بعد از به خود آمدن و دانستن معصيت بايد فورا توبه كند * ( « ثُمَّ يَتُوبُونَ مِنْ قَرِيبٍ » ) * عيّاشى در تفسير خود از امام صادق عليه السّلام نقل مىكند : هر گناهيكه بنده مىكند هر چند عالم باشد آنگاه كه قصد معصيت كند جاهل است ، خدا در حكايت قول يوسف ببرادرانش فرموده * ( هَلْ عَلِمْتُمْ ما فَعَلْتُمْ بِيُوسُفَ وَأَخِيه ) *\r\n","description":"","footnote":"","page_name":" 287 ","page_number":295},
  {"content":"\r\n* ( إِذْ أَنْتُمْ جاهِلُونَ ) * به آنها نسبت جهل داده چون قصد عصيان كرده بودند .\r\nدوّم آنكه : بعد از يقين بمرگ توبه قبول نيست و نيز براى آنان كه كافرند و در آنحال كه ميميرند اگر توبه كنند ، توبه نيست . ظاهر اين است كه اگر مسلمان پيوسته مرتكب گناه بشود و هنگام يقين بمرگ توبه كند و يا كافرى مادام العمر كافر باشد و چون وقت مرگش رسيد و به آن يقين كرد ، ايمان آورد و بسوى خدا برگردد از هيچ يك توبه و ايمان قبول نيست « 1 » اين مطلب از دو آيهء ذيل نيز روشن مىشود * ( حَتَّى إِذا أَدْرَكَه الْغَرَقُ قالَ آمَنْتُ أَنَّه لا إِله إِلَّا الَّذِي آمَنَتْ بِه بَنُوا إِسْرائِيلَ وَأَنَا مِنَ الْمُسْلِمِينَ . ) *\r\n* ( آلآنَ وَقَدْ عَصَيْتَ قَبْلُ وَكُنْتَ مِنَ الْمُفْسِدِينَ ) * يونس : 90 - 91 مىبينيم كه فرعون مادام العمر در كفر و عناد بود و وقت غرق شدن گفت : بمعبوديكه بنى اسرائيل ايمان آورده‌اند ايمان آوردم ، ولى از وى قبول نشد و خدا در جواب فرمود : آيا اكنون ايمان مياورى ؟ حال آنكه تو از پيش عصيان ورزيده و از تبهكاران بوده‌اى .\r\n* ( هَلْ يَنْظُرُونَ إِلَّا أَنْ تَأْتِيَهُمُ الْمَلائِكَةُ أَوْ يَأْتِيَ رَبُّكَ أَوْ يَأْتِيَ بَعْضُ آياتِ رَبِّكَ يَوْمَ يَأْتِي بَعْضُ آياتِ رَبِّكَ لا يَنْفَعُ نَفْساً إِيمانُها لَمْ تَكُنْ آمَنَتْ مِنْ قَبْلُ أَوْ كَسَبَتْ فِي إِيمانِها خَيْراً قُلِ انْتَظِرُوا إِنَّا مُنْتَظِرُونَ ) * انعام : 158 .\r\nمراد از اتيان بعض آيات ، تمام شدن مهلت و رسيدن عذاب و اخذ خدائى و نظير آن است ، ظهور آيه در آنست كه ايمان آوردن در آنوقت مفيد نيست و همچنين آنكه از پيش ايمان آورده و قدرت داشته كه عمل بكند ولى نكرده است ، ايمان او فائده ندارد امّا آنكه پيش از رسيدن مرگ ايمان آورده ولى مجال عمل نداشته است ، آيه به حال او شامل نيست .\r\nدر هر حال از اين آيات به خوبى روشن است كه توبه و ايمان در حين مشاهدهء مرگ بى اثر و بى بهره است\r\n\r\n","description":"","footnote":"\r\n« 1 » مراد از توبه در هر دو محلّ توبهء خداست يعنى قبول توبهء بنده كه بالملازمه توبهء بنده را نيز مىرساند .\r\n","page_name":" 288 ","page_number":296},
  {"content":"\r\nولى پيش از يقين بمرگ اگر كسى توبه كند توبهء او قبول است و لو مجال عمل هم نداشته باشد . چنان كه در روايت كافى از امام صادق عليه السّلام از حضرت رسول صلَّى اللَّه عليه و آله و سلَّم نقل است كه فرمود : هر كه يكسال پيش از مرگش توبه كند خدا ميپذيرد . بعد فرمود يكسال زياد است هر كه يك ماه قبل از مرگ خود توبه كند ، خدا قبول مىكند ، بعد فرمود يك ماه زياد است هر كه يك هفته پيش از مرگش توبه نمايد حق تعالى ميپذيرد . سپس فرمود يك هفته زياد است هر كه يك روز قبل از مرگ توبه كند خدا توبهء او را قبول مىكند ، بعد فرمود يك روز زياد است هر كه پيش از معاينهء مرگ توبه كند خدا ميپذيرد ( كافى ج 2 ص 440 طبع آخوندى ) اين روايت به چند وجه در كافى نقل شده و در الميزان نظير آن را از فقيه نقل كرده و در كتب اهل سنّت نيز منقول است و در تفسير ابن كثير چند حديث در اين زمينه آمده است .\r\n\r\nچرا توبه در آنحال قبول نيست ؟\r\nدر الميزان فرموده : علَّت عدم قبول اين گونه توبه آنست كه يأس از زندگى و ترس قيامت او را بتوبه و ندامت مجبور كرده و آنگاه كه نه حيات دنيوى هست و نه عمل خيرى ، توبه و رجوع واقعيت نخواهد داشت يعنى آن در واقع توبه و برگشت حقيقى نيست .\r\nدر المنار گويد : . . . استاد گفت مراد آنست كه توبهء صحيح از آنها واقع نميشود . . . آنوقت در توجيه اين سخن ميگويد سنّت خدائى بر آن جارى است كه اعمال بد در نفوس مرتكبين اثر بگذارد و اعمال بد بر آنها احاطه كرده مجالى براى انخلاع و توبه نمىماند و آنگاه كه مرگ را معاينه كرد و از لذات زندگى مأيوس شد ميگويد : توبه كردم ! او تائب نيست بلكه مدّعى و كاذب است .\r\nو در استظهار اين مطلب گويد در آيهء اوّل آمده * ( يَعْمَلُونَ السُّوءَ ) *\r\n","description":"","footnote":"","page_name":" 289 ","page_number":297},
  {"content":"\r\nو در دوّم * ( « يَعْمَلُونَ السَّيِّئاتِ » ) * جمع در اينجا همهء افراد گناه را كه توأم با اصرار و تكرار است شامل مىشود . . . و اصرار در بعضى موجب ارتكاب بعضى ديگر مىشود . . . در آيهء اوّل آمده * ( « يَتُوبُونَ » ) * و توبه را به آنها اسناد داده و در دوّمى آمده * ( « قالَ إِنِّي تُبْتُ الآنَ » ) * روشن مىشود كه مدّعى توبه است در وقت عجز از گناه ، يعنى دلش گناه را ترك نكرده و نفسش از آن اعراض ننموده مثل كسى كه در ملك ديگرى فساد مىكند و صاحب ملك او را گرفته و تيغ بر گردن نهاده ميخواهد او را سر ببرد چون حال را چنين ديده ميگويد :\r\nديگر اين كار را نميكنم ! ولى دلش از آنكار بر نگشته و آن را قبيح ندانسته است .\r\nحاصل مطلب الميزان و المنار آنست كه علَّت عدم قبول ، نبودن توبهء حقيقى است و اين رجوع ، رجوع واقعى كه توأم با ندم و تقبيح گذشته ها باشد ، نيست .\r\nمجمع البيان فرموده : علَّت عدم قبول آنست كه بنده در آن حال بفعل حسنات و ترك قبائح مجبور شده و از حدّ تكليف خارج ميگردد زيرا كه مستحق مدح و ذمّ نيست و آنگاه تكليف وجود ندارد .\r\nحاصل مطلب طبرسى آنست كه توبهء آنها توبهء واقعى است و علَّت عدم قبول ، گذشتن ظرف عمل و زمان تكليف و همچنين مجبور بودن است .\r\nنا گفته نماند چنان كه در « ايمان » گذشت آن تسليم واقعى است ولى هنگام مرگ و عذاب ، شخص بالاجبار تسليم مىشود و چون ايمان واقعى نيست و ظرف تكليف و عمل گذشته است توبه قبول نميشود زيرا خدا خواسته مردم با تدبّر در آيات كون و طبيعت به اختيار خود ايمان بياورند و مجالى براى عمل و اصلاح ما قبل داشته باشند ، مثلا آيهء * ( فَلَمَّا رَأَوْا بَأْسَنا قالُوا آمَنَّا بِالله وَحْدَه وَكَفَرْنا بِما كُنَّا بِه مُشْرِكِينَ فَلَمْ - يَكُ يَنْفَعُهُمْ إِيمانُهُمْ لَمَّا رَأَوْا بَأْسَنا سُنَّتَ الله الَّتِي قَدْ خَلَتْ فِي عِبادِه وَخَسِرَ ) *\r\n","description":"","footnote":"","page_name":" 290 ","page_number":298},
  {"content":"\r\n* ( هُنالِكَ الْكافِرُونَ ) * غافر : 85 .\r\nروشن مىكند كه تسليم ميشوند ولى در ظاهر ، فائده‌اى بحالشان ندارد همچنين دو آيهء ذيل * ( . . . رَبَّنَا اطْمِسْ عَلى أَمْوالِهِمْ وَاشْدُدْ عَلى قُلُوبِهِمْ فَلا يُؤْمِنُوا حَتَّى يَرَوُا الْعَذابَ الأَلِيمَ ) * * ( إِنَّ الَّذِينَ حَقَّتْ عَلَيْهِمْ كَلِمَتُ رَبِّكَ لا يُؤْمِنُونَ . وَلَوْ جاءَتْهُمْ كُلُّ آيَةٍ حَتَّى يَرَوُا الْعَذابَ الأَلِيمَ ) * يونس : 88 - 96 و 97 ميفهمانند كه كافران ايمان اختيارى كه با تفكَّر در نظام عالم بدست ميايد ، نمياورند و چون عذاب اليم را ديدند تسليم ميشوند ، و اين غير از آيهء ذيل است كه فرموده * ( وَإِنْ مِنْ أَهْلِ الْكِتابِ إِلَّا لَيُؤْمِنَنَّ بِه قَبْلَ مَوْتِه وَيَوْمَ الْقِيامَةِ يَكُونُ عَلَيْهِمْ شَهِيداً ) * نساء : 159 آيهء شريفه دربارهء حضرت عيسى است و مفهومش آنست كه تمام اهل كتاب پيش از مرگ خود به حضرت عيسى ايمان مياورند و ميدانند كه خدا و پسر خدا نبوده است و ظاهر آيه آنست كه ضمير « به » به عيسى و ضمير « موته » به اهل الكتاب راجع است . الميزان و المنار در تفسير آيه گفته‌اند : هر يك از اهل كتاب در وقت مرگ و ديدن عالم شهود وضعشان عوض شده و يقين پيدا ميكنند كه عيسى پيغمبر و بندهء خدا بوده است نه خدا و يا پسر خدا و يا دروغگو ، در نتيجه حجّت خدا در بارهء عيسى بر يهود و نصارى تمام مىشود ولى باز پيداست كه اين ايمان فائده‌اى بحالشان نخواهد داشت .\r\nخلاصه اينكه : از مجموع آيات روشن مىشود ايمان و تسليم ، واقعى و از ته قلب نيست و نظير : * ( قالَتِ الأَعْرابُ آمَنَّا قُلْ لَمْ تُؤْمِنُوا وَلكِنْ قُولُوا أَسْلَمْنا وَلَمَّا يَدْخُلِ الإِيمانُ فِي قُلُوبِكُمْ ) * حجرات : 14 است .\r\nسوّم : شخص گناهكار كه هنگام مرگ ميگويد : * ( « إِنِّي تُبْتُ الآنَ » ) * توبه اش قبول نيست و بىتوبه از دنيا ميرود ولى معذّب بودنش مانند كافر حتمى نيست احتمال دارد بوسيلهء شفاعت يا رحمت خدا ، بخشوده شود ، ذيل آيه كه ميگويد : * ( أَعْتَدْنا لَهُمْ عَذاباً أَلِيماً ) * حكم\r\n","description":"","footnote":"","page_name":" 291 ","page_number":299},
  {"content":"\r\nاوّلى است و احتمال شفاعت و غيره را از بين نميبرد بلى اگر شفاعت و رحمت خدا شامل حالش نشود ، معذّب خواهد بود ، در الميزان نيز به آن اشاره شده است .\r\nچهارم : تفسير الميزان باستناد « على » و « لام » در * ( « إِنَّمَا التَّوْبَةُ عَلَى الله لِلَّذِينَ » ) * توبه را در صدر آيه و همچنين در * ( « وَلَيْسَتِ التَّوْبَةُ لِلَّذِينَ . . . » ) * بشهادت قيد * ( « وَهُمْ كُفَّارٌ » ) * توبهء خدا گرفته است نه توبهء عبد يعنى رجوع خدا براى كسانى است كه چنان باشند و براى كسانى نيست كه وقت مرگ توبه كنند و يا از كفر برگردند . در صافى نيز چنين فرموده است . مخفى نماند توبهء خدا بر بنده در تمام قرآن با « على » متعدى شده است مثل * ( فَتابَ عَلَيْكُمْ ) * بقره : 54 * ( فَإِنَّ الله يَتُوبُ عَلَيْه ) * مائده : 39 * ( لَقَدْ تابَ الله عَلَى النَّبِيِّ ) * توبه : 117 و امثال آنها و توبهء بنده بسوى خدا در تمام قرآن با « الى » متعدى آمده نظير * ( فَإِنَّه يَتُوبُ إِلَى الله مَتاباً ) * فرقان : 71 * ( فَتُوبُوا إِلى بارِئِكُمْ ) * بقره : 54 * ( تُوبُوا إِلَى الله تَوْبَةً نَصُوحاً ) * تحريم ، 8 و امثال ذلك ، و اين بمناسبت استعلاء حق تعالى و كوچكى بندگان است .\r\n« على » در آيهء * ( عَلَى الله لِلَّذِينَ ) * گر چه از قبيل اوّل نيست ولى چون معنى تعهّد را مىرساند به نظر قوى بلكه حتمى ميرسد كه مراد از توبه ، توبهء خداست يعنى برگشتن خدا بر بنده بنفع كسانى است كه زود توبه كنند و خلاصه اين مىشود كه توبهء خدا فقط براى كسانى است كه زود توبه كنند نه بر آنان كه هنگام مرگ توبه كنند و يا بر حال كفر بميرند .\r\nدر اين صورت آياتيكه در بارهء عدم قبول توبهء فرعون و كفّار ديگر آورده شد از آيهء دوّم اجنبى هستند زيرا در آيهء دوّم توبهء كفّار مطرح نيست بلكه مضمونش اين است كه :\r\nخدا بكسانيكه در وقت مرگ توبه كنند و بكسانيكه به حال كفر از دنيا بروند توبه نميكند ، اللَّهم اينكه بگوئيم چون توبهء خدا بمعنى قبول\r\n","description":"","footnote":"","page_name":" 292 ","page_number":300},
  {"content":"\r\nتوبهء بنده است بالملازمه بدست ميايد كه از كافر در آنموقع توبه هست ولى خدا قبول ندارد . در اين صورت آياتيكه در خصوص فرعون و غيره نقل شد همه با اين آيه در يك سياقاند و اين سخن قوى و بلكه حتمى است .\r\nدر بارهء آيهء : * ( إِنَّ الَّذِينَ كَفَرُوا بَعْدَ إِيمانِهِمْ ثُمَّ ازْدادُوا كُفْراً لَنْ تُقْبَلَ تَوْبَتُهُمْ وَأُولئِكَ هُمُ الضَّالُّونَ ) * آل عمران : 90 گفته‌اند چون توبهء حقيقى از آنها سر نمىزند در مجمع فرموده : اگر توبهء حقيقى داشته باشند هدايت مييابند آخر آيهء مؤيد قول اهل تفسير است .\r\n\r\n\r\n\r\nتارة :\r\nدفعه . * ( . . . وَمِنْها نُخْرِجُكُمْ تارَةً أُخْرى ) * طه : 55 از آن دفعهء ديگر خارجتان ميكنيم .\r\nنصب آن براى ظرفيّت است و فقط دو بار در قرآن مجيد به كار رفته است : اسراء : 69 - طه : 55 .\r\n\r\n\r\n\r\nتورات :\r\nكتابى بود كه به صورت الواح بر حضرت موسى بن عمران نازل گرديد . و آن غير از تورات موجود است [ خلاصهء نظر قرآن را در بارهء تورات فعلى كه در دست يهود است ميتوان در چهار جمله خلاصه كرد . 
  ] 1 - مقدارى از تورات فعلى همان تورات اصلى است .\r\n2 - قسمت ديگرى از بين رفته است .\r\n3 - مقدارى بر آن اضافه شده است .\r\n4 - در آن تغيير و تبديل رخ داده است .\r\nاين چهار مسئلهء فوق را بررسى ميكنيم .\r\n1 - * ( كُلُّ الطَّعامِ كانَ حِلاًّ لِبَنِي - إِسْرائِيلَ إِلَّا ما حَرَّمَ إِسْرائِيلُ عَلى نَفْسِه ) * . . .\r\n. . . * ( قُلْ فَأْتُوا بِالتَّوْراةِ فَاتْلُوها إِنْ كُنْتُمْ صادِقِينَ ) * آل عمران : 93 آيهء شريفه در صدد بيان آنست كه طيّبات بر بنى اسرائيل در اثر ظلمشان حرام شده و گرنه قبلا همه حلال بود جز آنچه يعقوب بر خود تحريم كرده بود ( و آن گوشت شتر بود كه سبب درد خاصرهء يعقوب ميشد و آن را\r\n","description":"","footnote":"","page_name":" 293 ","page_number":301},
  {"content":"\r\nبر خود تحريم كرد چنان كه از امام صادق عليه السّلام منقول است ) و اينكه ميگويد : تورات را بياوريد و بخوانيد دليل آنست كه اين حكم در تورات وجود دارد .\r\n* ( وَكَيْفَ يُحَكِّمُونَكَ وَعِنْدَهُمُ التَّوْراةُ فِيها حُكْمُ الله ) * مائده : 43 ، اين آيه نيز صريح است كه در تورات فعلى حكم خدا هست . * ( الَّذِينَ يَتَّبِعُونَ الرَّسُولَ النَّبِيَّ الأُمِّيَّ الَّذِي يَجِدُونَه مَكْتُوباً عِنْدَهُمْ فِي التَّوْراةِ وَالإِنْجِيلِ . . . ) * اعراف : 157 ، اين آيه نيز دال بر شامل بودن تورات فعلى بر تورات اصلى است .\r\n* ( وَلَقَدْ أَخَذَ الله مِيثاقَ بَنِي إِسْرائِيلَ ) * . . .\r\n. . . * ( وَقالَ الله إِنِّي مَعَكُمْ لَئِنْ أَقَمْتُمُ الصَّلاةَ وَآتَيْتُمُ الزَّكاةَ وَآمَنْتُمْ بِرُسُلِي ) * . . . * ( فَبِما نَقْضِهِمْ مِيثاقَهُمْ لَعَنَّاهُمْ وَجَعَلْنا قُلُوبَهُمْ قاسِيَةً يُحَرِّفُونَ الْكَلِمَ عَنْ مَواضِعِه وَنَسُوا حَظًّا مِمَّا ذُكِّرُوا بِه . . . ) * مائده : 12 - 13 ، جملهء * ( نَسُوا حَظًّا مِمَّا ذُكِّرُوا بِه ) * با ملاحظهء * ( أَ لَمْ تَرَ إِلَى الَّذِينَ أُوتُوا نَصِيباً مِنَ الْكِتابِ ) * كه در آل - عمران آيهء 23 و در نساء آيهء 44 و 51 آمده است دلالت بر آن دارد كه مقدار معتنابهى از تورات مانده و قسمت معتنابهى هم از بين رفته است زيرا حظَّ و نصيب هر دو بيك معنى است .\r\n2 - اينكه قسمتى مهمّ از بين رفته است از * ( أُوتُوا نَصِيباً مِنَ الْكِتابِ ) * روشن گرديد .\r\n3 - در سورهء بقره ضمن نقل حال يهود آمده * ( وَمِنْهُمْ أُمِّيُّونَ لا يَعْلَمُونَ الْكِتابَ إِلَّا أَمانِيَّ وَإِنْ هُمْ إِلَّا يَظُنُّونَ . فَوَيْلٌ لِلَّذِينَ يَكْتُبُونَ الْكِتابَ بِأَيْدِيهِمْ ثُمَّ يَقُولُونَ هذا مِنْ عِنْدِ الله لِيَشْتَرُوا بِه ثَمَناً قَلِيلًا فَوَيْلٌ لَهُمْ مِمَّا كَتَبَتْ أَيْدِيهِمْ وَوَيْلٌ لَهُمْ مِمَّا يَكْسِبُونَ ) * 78 - 79 .\r\nاين آيه روشن مىكند كه علماء يهود چيزهائى مينوشتند و آن را به خدا نسبت ميدادند و عوامشان نيز آنها را باور ميكردند .\r\n* ( وَإِنَّ مِنْهُمْ لَفَرِيقاً يَلْوُونَ أَلْسِنَتَهُمْ بِالْكِتابِ لِتَحْسَبُوه مِنَ الْكِتابِ وَما هُوَ مِنَ الْكِتابِ وَيَقُولُونَ هُوَ مِنْ عِنْدِ الله ) *\r\n","description":"","footnote":"","page_name":" 294 ","page_number":302},
  {"content":"\r\n* ( وَما هُوَ مِنْ عِنْدِ الله وَيَقُولُونَ عَلَى الله الْكَذِبَ وَهُمْ يَعْلَمُونَ ) * آل عمران :\r\n78 از اين آيه هم روشن مىشود كه چيزهائى از خود ساخته و بكتاب خدا نسبت ميداده‌اند . و در آينده خواهيم ديد : چيزهائى بر تورات افزوده شده است .\r\n4 - در بارهء ورود تغيير و تبديل بتورات لازم است بآياتيكه در آنها * ( يُحَرِّفُونَ الْكَلِمَ ) * و غيره آمده استناد نمود * ( . . . يُحَرِّفُونَ الْكَلِمَ عَنْ مَواضِعِه وَنَسُوا حَظًّا مِمَّا ذُكِّرُوا بِه وَلا تَزالُ تَطَّلِعُ عَلى خائِنَةٍ مِنْهُمْ . . . ) * مائده :\r\n13 ، تحريف بمعنى ميل دادن است و آن مطابق با تغيير و تبديل است ، آيه روشن مىكند كه كلمات خدا را تغيير ميدادند و به غير معناى مراد تفسير مىنمودند . در آيه 41 همين سوره آمده * ( وَمِنَ الَّذِينَ هادُوا ) * . . . * ( يُحَرِّفُونَ الْكَلِمَ مِنْ بَعْدِ مَواضِعِه . . . ) * .\r\nدر الميزان ذيل آيهء 46 نساء كه نظير همين دو آيه است فرمود :\r\nتحريف يا با تغيير مواضع الفاظ و تقديم و تأخير و اسقاط و اضافه است چنان كه بتورات كنونى نسبت داده مىشود و يا تفسير كلمات موسى و ساير پيامبران است به غير مراد ، چنان كه بشارات تورات را در بارهء حضرت رسول صلَّى اللَّه عليه و آله و سلَّم تأويل كردند و قبلا نظير آن را در بارهء حضرت عيسى كرده بودند و گفتند : آن موعود هنوز نيامده است .\r\n* ( قُلْ مَنْ أَنْزَلَ الْكِتابَ الَّذِي جاءَ بِه مُوسى نُوراً وَهُدىً لِلنَّاسِ تَجْعَلُونَه قَراطِيسَ تُبْدُونَها وَتُخْفُونَ كَثِيراً . . . ) * انعام : 91 ، جمله هاى * ( لَيَكْتُمُونَ الْحَقَّ ) * كه در چند آيه واقع شده قابل دقّت است مثل * ( . . . وَإِنَّ فَرِيقاً مِنْهُمْ لَيَكْتُمُونَ الْحَقَّ وَهُمْ يَعْلَمُونَ ) * بقره : 146 ، كتمان حق و اخفاء مقدار كثيرى از كتاب مبين ، تغيير و تبديل است .\r\n\r\n\r\nنظرى بتورات كنونى\r\nدر تعقيب آنچه از قرآن مجيد استفاده كرديم لازم است نظرى بتورات فعلى بكنيم .\r\nتورات فعلى كه در دست يهود است مشتمل بر اسفار پنجگانه و صحيفهء يوشع و سى و سه كتاب\r\n","description":"","footnote":"","page_name":" 295 ","page_number":303},
  {"content":"\r\nديگر است اسفار پنجگانه كه مربوط به حضرت موسى است عبارتند از :\r\n1 - سفر پيدايش كه از اوّل خلقت تا وفات حضرت يوسف در پنجاه باب صحبت شده است .\r\n2 - سفر خروج ، مشتمل بر چهل باب از شمارش اسامى فرزندان يعقوب كه بمصر آمدند شروع شده و بنقل وضع خيمهء اجتماع ختم مىشود و تأسيس احكام يهود در كوه سينا و مواعدهء خدا با موسى و غيره در آن است .\r\n3 - سفر لاويان شامل بيست و هفت باب از حكم قربانى شروع شده و در بارهء مقدارى قواعد و حدود صحبت كرده و با كلمهء : « اين است اوامريكه خداوند بموسى براى بنى اسرائيل در كوه سينا امر فرمود » تمام مىشود .\r\n4 - سفر اعداد داراى سى و شش باب و در بارهء سفرهاى بنى اسرائيل و راجع بورود اردن و كنعان و غيره مىباشد .\r\n5 - سفر تثنيه ، مشتمل بر 34 باب و راجع بشرايع و احكام و تذكَّرات است و با مرگ موسى تمام مىشود .\r\nفقط اين پنج سفر ، راجع بتورات موسى است و از بقيّه كتب تنها از زبور در قرآن مجيد نام برده شده است .\r\nمحتويات اين پنج سفر مطالبى است كه از اغلب آنها در قرآن مجيد ذكر و يا به آنها اشاره شده است ولى يك قسمت مطالبى دارد غير معقول كه ساحت خدا و پيامبران از آن بدور است و مطالب ديگرى كه صريح است بعد از موسى نوشته شده است . و قضاياى ديگرش مخلوط و آميخته باغلاطى است كه قرآن مجيد تصديق نميكند .\r\nمثلا در باب سوّم از سفر پيدايش آيهء هشتم : راه رفتن خدا در بهشت ذكر شده كه آدم و زنش خود را از وى پنهان كردند . حال آنكه خداوند جسم نيست * ( لَيْسَ كَمِثْلِه شَيْءٌ ) * و در سفر خروج باب 32 ساختن گوساله را بهارون نسبت داده كه او\r\n","description":"","footnote":"","page_name":" 296 ","page_number":304},
  {"content":"\r\nبود پس از تأخير موسى گوساله را ساخت و مردم را بعبادت آن دعوت كردند و در كنار آن قربانگاهى ساختند . با آنكه سازندهء گوساله سامرى است و سبب اين فتنه او بود و هارون پيامبر خدا و جانشين موسى در آن روز بود . با آنكه در باب 28 و 40 همان سفر ، خدا هارون را تمجيد كرده و در بارهء او بموسى سفارش مىكند .\r\nدر باب سى و دوّم از سفر پيدايش آيهء 24 ببعد ميگويد كه خدا با يعقوب كشتى گرفت و نتوانست بر يعقوب غلبه كند و گفت : اى يعقوب مرا رها كن . ( العياذ باللَّه ) در باب نوزدهم سفر پيدايش آيهء 30 تا 38 ميگويد كه : دختران لوط به او شراب نوشانيدند و با او همبستر و هر دو حامله شدند و هر يك پسرى زائيد ( نعوذ باللَّه ) در باب 18 سفر پيدايش بند 1 ببعد خدا با دو نفر نزد ابراهيم ميايند و ابراهيم ميخواهد پاى خدا را بشويد بالاخره خوراك مياورد و خدا با آن دو رفيق خود خوراك ميخورند ( معاذ اللَّه ) در كتاب دوّم سموئيل باب يازدهم مينويسد : كه داود زن اوريا را از پشت بام ديد كه غسل مىكند داود كسانى فرستاد زن را گرفته و آوردند داود بلافاصله با او همبستر شد و زن حامله گرديد و حمل خود را بداود اطلاع داد . در باب دوازدهم همان كتاب نوشته : ناتان فرستادهء خدا پيش داود آمد و از اين كار انتقاد كرد و گفت : خدا ميگويد بعوض كاريكه در بارهء زن اوريا كرده‌اى زنان تو را گرفته پيش چشم تو بهمسايه ات خواهم داد و او در نظر اين آفتاب با زنان تو خواهد خوابيد تو در پنهانى زنا كردى امّا من اين كار را پيش تمام اسرائيل خواهم نمود ( معاذ اللَّه ) افسانه هاى ديگرى نيز دارد كه شمردن آنها وقت زياد ميخواهد .\r\nخلاصه : از اين گونه مطالب غير معقول در اسفار پنجگانه و غيره زياد است و مىشود در اين باره بكتاب « الرحلة » تأليف مرحوم بلاغى رجوع\r\n","description":"","footnote":"","page_name":" 297 ","page_number":305},
  {"content":"\r\nنمود .\r\nايضا در سفر تثنيه باب سى و چهارم وفات موسى نقل شده است و گويد :\r\nموسى در آنجا مرد و در آنجا دفن گرديد و احدى تا حال قبر او را نشناخته و وقت مرگ صد و بيست سال داشت و بنى اسرائيل براى او سى روز ماتم گرفتند . پيداست كه اين مطالب بعد از موسى نوشته شده و نميتواند از تورات اصلى باشد و در آيهء 10 همان باب هست :\r\nپيامبرى مثل موسى تا به حال در بنى - اسرائيل بر نخاسته كه خدا او را روبرو شناخته باشد . مسلَّم است كه اين سخن بعد از فوت موسى است و از تورات وحى شده نيست از اين قبيل مطالب در تورات بسيار است و همه حكايت دارند كه اسفار پنجگانه بعد از حضرت موسى نوشته شده است . در الميزان ج 3 ص 339 گويد : در فتنه بختنصر و لشگر كشى او بفلسطين تورات موسى از بين رفت ، بعدها كه كوروش پادشاه ايران بنى اسرائيل را از اسارت نجات داد و مجاز كرد كه از بابل بفلسطين برگردند و معبد خود را بنا كنند ، مردى بنام عزير كه هويّتش مجهول است بجمع تورات همّت گذاشت و اسفار پنجگانه را نوشت و گرنه تورات اصلى در آن روز از بين رفته بود . ولى بهر تقدير مقدارى از تورات اصلى در ميان آنها گنجانده شد ، لابدّ بعضى از الواح آن را يافته و يا از اين و آن آموخته بود .\r\nمسترهاكس امريكائى در قاموس كتاب مقدّس زير لغت عزّ را مينويسد :\r\nاو كاهن و هادى معروف عبرانيان و كاتب ماهر شريعت و شخصى عالم و قادر و امينى بود . . . او از اردشير دراز دست امداد و اعانتهاى لازم را گرفت و 457 قبل از مسيح - بسركردگى جماعت بزرگى از اسيران باورشليم برگشت و عموما معتقداند .\r\nتمامى كتب عهد عتيق را كه حال قانون ما مىباشد جمع آورى و تصحيح فرمود .\r\nاين است اقرار مسترهاكس\r\n","description":"","footnote":"","page_name":" 298 ","page_number":306},
  {"content":"\r\nكه در تأليف كتابش مدّتها زحمت كشيده است و قول وى در اين باره براى ما سند است . و در مقدمهء همان كتاب گويد : كتاب مقدس ( تورات فعلى ) توسط 39 نفر در مدت هزار و پانصد سال تأليف گشته است .\r\nدر فرهنگ قصص قرآن تأليف آقاى صدر الدين بلاغى بحث جامعى در اين باره آمده و ضمنا مينويسد :\r\nسر انجام اين نتيجهء قطعى بدست آمد كه تورات كنونى تأليف شخص معيّنى نيست و اسفار قانونى آن در تاريخها و زمانهاى مختلف نوشته شده و تاريخ تأليف سفر خروج قرن نهم و تاريخ تأليف سفر تثنيه قرن هشتم و هفتم قبل از ميلاد است و سفر احبار پس از سال 516 قبل از ميلاد نوشته شده . . .\r\nاز اين سخن بر ميايد كه حتى اسفار خمسه را هم عزرا ننوشته است .\r\n\r\n\r\nتِين :\r\nانجير . * ( وَالتِّينِ وَالزَّيْتُونِ وَطُورِ سِينِينَ ) * تين 1 : قسم بانجير و زيتون و طور سينا . از قتاده نقل شده : تين كوهى است كه شهر دمشق بر آن است و زيتون كوهى كه بيت المقدس بر آن بنا گرديده و عكرمه گويد : تين و زيتون هر دو نام كوهى است كه در آن انجير و زيتون ميرويد .\r\nمناسب است در بارهء سورهء مباركهء تين دقّت بيشتر شود * ( وَالتِّينِ وَالزَّيْتُونِ وَطُورِ سِينِينَ وَهذَا الْبَلَدِ الأَمِينِ . لَقَدْ خَلَقْنَا الإِنْسانَ فِي أَحْسَنِ تَقْوِيمٍ . ثُمَّ رَدَدْناه أَسْفَلَ سافِلِينَ . إِلَّا الَّذِينَ آمَنُوا وَعَمِلُوا الصَّالِحاتِ فَلَهُمْ أَجْرٌ غَيْرُ مَمْنُونٍ فَما يُكَذِّبُكَ بَعْدُ بِالدِّينِ . أَ لَيْسَ الله بِأَحْكَمِ الْحاكِمِينَ ) * ارباب تفسير در بارهء قسم به تين و زيتون بيشتر بتوضيح فوائد اين دو ميوه پرداخته و گفته‌اند :\r\nعلت قسم ، كثرت فوائد آن دو است .\r\nولى بايد مقسم به را حساب كرد و ديد اين دو ميوه با آن چه تناسبى دارد .\r\nاين سوره ميگويد : قسم بانجير و زيتون و كوه سينا ( محلّ نزول\r\n","description":"","footnote":"","page_name":" 299 ","page_number":307},
  {"content":"\r\nتورات ) و اين شهر امن ، كه انسان را در بهترين قوام آفريديم سپس او را بپائينترين پائينيان برگردانديم بايد دقت كرد كه ميان اين چهار قسم و احسن تقويم و برگردانده شدن باسفل چه تناسبى هست .\r\nدر اينجا به دو ميوه ( انجير و زيتون و دو محل ( طور سينا و مكَّه ) قسم ياد شده است .\r\nطور سينا محل گمنامى بود كه نزول تورات و تجلَّى حق و كلام خدا با موسى آن را شهرهء آفاق ساخت و به آن بقاء ابدى بخشيد و كوه خشك و خالى منشاء تربيت و تعالى و ترقّى گرديد . همچنين مكَّه ، محلّ تجارت قريش و رباخواران و بت پرستان و بتان بود و چهار نعل به پستى ميرفت و پيوسته در قوس نزول بود ، تجلَّى انوار وحى و بعثت حضرت رسول صلَّى اللَّه عليه و آله و سلَّم وضع آن را يكسره دگرگون ساخت و ريشهء تعليمات عاليهء انسانى از آن سر زد و همه چيز قلب ماهيّت نمود ، مركز رباخواران و بتان كجا و تعليمات عاليهء قرآن كجا ؟\r\nانجير ميوه‌اى است بس عالى و مفيد و داراى تخمهاى بسيارى كه مىشود از يك دانهء انجير درختهاى بىشمار پرورش كرد و ميتوان آن را آنقدر نگاه داشت كه پوسيده و از بين برود و كرمها آن را بخورند و فاسد كنند . همچنين زيتون ميوه‌اى است از هر جهت مفيد و درخت آن عمر طويل دارد در جزيرهء سيسيل درختان زيتونى هست كه دو هزار سال عمر دارند و هنوز ميوه ميدهند . و به آن درخت صلح ميگويند امريكائيان در مسافرت بكرهء ماه شاخهء درخت زيتون را بعنوان صلح در آنجا گذاشتند .\r\nدر اينكه خلقت انسان در احسن تقويم است ، سخنى نيست ولى منظور از * ( « ثُمَّ رَدَدْناه أَسْفَلَ » ) * چيست ؟\r\nآيا مراد هجوم ضعف و پيرى و تحليل قوا و از ياد بردن معلومات و رجوع بايّام كودكى است نظير * ( وَمِنْكُمْ مَنْ يُرَدُّ إِلى أَرْذَلِ الْعُمُرِ لِكَيْ لا يَعْلَمَ بَعْدَ عِلْمٍ شَيْئاً ) * و نظير * ( وَمَنْ نُعَمِّرْه ) *\r\n","description":"","footnote":"","page_name":" 300 ","page_number":308},
  {"content":"\r\n* ( نُنَكِّسْه فِي الْخَلْقِ ) * ؟ .\r\nو يا مراد تسلَّط قواى نفسانى بر انسان است كه سبب هلاكت و پست شدن اوست ؟ .\r\nبه نظر نگارنده : احتمال دوّم مراد است و اين سورهء نظير سوره عصر است كه فرموده : « قسم بروزگار بشر در ضرر و نقصان و كم شدن است مگر آنان كه ايمان آورده و كار نيكو انجام داده و يكديگر را به حق و صبر توصيه كنند .\r\nدر اين سوره هم مراد به نظر نگارنده آنست كه : بشر را در احسن تقويم و تركيب آفريديم ، با تسلَّط قواى شهوانى او را بپائينترين پائينها برگردانديم و * ( إِنْ هُمْ إِلَّا كَالأَنْعامِ بَلْ هُمْ أَضَلُّ ) * شد ولى در اثر انوار وحى و استعداد ذاتى ميتواند مانند انجير و زيتون از هر حيث لايق و مفيد و قابل استفاده باشد و اشعهء تابناك وحى كه از طور سينا و مكَّه معظمه برخاسته همه براى ترقّى و رشد و تعالى او است ، بالاخره بواسطهء استعداد باطنى از يكطرف و تربيت پيامبران از طرف ديگر ، رحمت بر وى باريده است .\r\nو اللَّه العالم .\r\n\r\n\r\n\r\nتيه :\r\nتحيّر . سرگردانى . * ( . . . ) *\r\n* ( فَإِنَّها مُحَرَّمَةٌ عَلَيْهِمْ أَرْبَعِينَ سَنَةً يَتِيهُونَ فِي الأَرْضِ . . . ) * مائده : 26 ارض مقدّس بر آنها چهل سال حرام است و در زمين سرگردان ميشوند . آيه در بارهء جريان بنى - اسرائيل و مخالفت آنها با موسى است و الحمد للَّه و هو خير ختام .\r\n\r\n","description":"","footnote":"","page_name":" 301 ","page_number":309},
  {"content":"\r\n\r\nث\r\n\r\n\r\nثاء\r\nحرف پنجم از الفباى فارسى و حرف چهارم از الفباى عربى است معناى بخصوصى ندارد و جزء كلمه واقع مىشود .\r\n\r\n\r\n\r\nثبُوت :\r\nاستقرار . * ( . . . فَتَزِلَّ قَدَمٌ بَعْدَ ثُبُوتِها ) * نحل : 94 تا مبادا قدمى بعد از استقرارش بلغزد .\r\nاثبات و تثبيت هر دو بمعنى ثابت و مستقرّ كردن است * ( نَقُصُّ عَلَيْكَ مِنْ أَنْباءِ الرُّسُلِ ما نُثَبِّتُ بِه فُؤادَكَ ) * هود : 120 از اخبار پيامبران آنچه را كه با آن قلب تو را مستقرّ ميكنيم ، بر تو حكايت مىنمائيم .\r\nو با نقل آنها دل تو را از اضطراب و تشويش به سكون و آرامش و ثبوت ميبريم * ( وَإِذْ يَمْكُرُ بِكَ الَّذِينَ كَفَرُوا لِيُثْبِتُوكَ أَوْ يَقْتُلُوكَ أَوْ يُخْرِجُوكَ . . . ) * انفال : 30 .\r\nآيهء شريفه در بارهء مذاكرات دار الندوهء مكَّه است كه راجع به حضرت رسول صلَّى اللَّه عليه و آله و سلَّم سه پيشنهاد كردند كه او را از مكَّه بيرون كنند يا زندانى نمايند و يا بكشند . على هذا مراد از * ( « لِيُثْبِتُوكَ » ) * محبوس كردن آنحضرت مىباشد .\r\n* ( وَلَوْ أَنَّهُمْ فَعَلُوا ما يُوعَظُونَ بِه لَكانَ خَيْراً لَهُمْ وَأَشَدَّ تَثْبِيتاً ) * نساء :\r\n66 هر گاه بموعظه عمل ميكردند براى آنها بهتر بوده و آنها را در ايمان بيشتر تثبيت ميكرد * ( يُنْفِقُونَ أَمْوالَهُمُ ابْتِغاءَ مَرْضاتِ الله وَتَثْبِيتاً مِنْ أَنْفُسِهِمْ . . . ) * بقره : 265 ظاهرا مراد آنست كه اموال خود را براى خوشنودى خدا خرج ميكنند و نفس خود را با ابتغاء مرضاة خدا ثابت ميكنند و با منّت و اذيّت بعدى از ابتغاء مرضاة عدول نميكنند . آيه در مقابل انفاق ريائى و انفاق اذيّتى است\r\n","description":"","footnote":"","page_name":" 302 ","page_number":310},
  {"content":"\r\nدر اين صورت ، ابتغاء مرضاة اللَّه مقابل رياء و تثبيت در مقابل منّت و اذيّت بعدى است و اثبات نفس در مرضات اللَّه موجب عدم منّت و اذيّت است ( اقتباس از الميزان ) .\r\n\r\n\r\n\r\nثُبُور :\r\nهلاكت . * ( لا تَدْعُوا الْيَوْمَ ثُبُوراً واحِداً وَادْعُوا ثُبُوراً كَثِيراً ) * فرقان : 14 امروز يك دفعه وا ثبورا و وا هلاكا نگوئيد و وا ثبورا بسيار گوئيد زيرا عذاب قطع شدنى نيست * ( فَسَوْفَ يَدْعُوا ثُبُوراً ) * انشقاق : 11 يعنى آنكه نامه اش از پشت سر داده شده وا هلاكتا و واويلا ميكشد : واى بر من كه هلاك شدم .\r\n* ( وَإِنِّي لأَظُنُّكَ يا فِرْعَوْنُ مَثْبُوراً ) * اسراء : 102 اى فرعون من تو را هلاك شده گمان ميكنم .\r\n\r\n\r\n\r\nثَبط :\r\nحبس . باز داشتن .\r\n* ( وَلكِنْ كَرِه الله انْبِعاثَهُمْ فَثَبَّطَهُمْ . . . ) * توبه 46 : ليكن خدا خروج آنها را مكروه داشت پس از آن ، بازشان داشت . آن فقط يك بار در قرآن آمده ثلاثى و تفعيل آن هر دو متعدى است ( اقرب ) .\r\n\r\n\r\n\r\nثُبَة :\r\nدسته . جمع آن ثبات است * ( فَانْفِرُوا ثُباتٍ أَوِ انْفِرُوا جَمِيعاً ) * نساء : 71 دسته دسته بجنگ خارج شويد و يا همگى كوچ كنيد . آن فقط يك بار در قرآن آمده است در لغت آمده « الثبة : العصبة من الفرسان »\r\n\r\n\r\n\r\nثَجّ :\r\nجارى شدن . در اقرب الموارد آمده : « ثجّ الماء و الدّم : سال » ثجّاج : آنچه كه بشدت جارى مىشود * ( وَأَنْزَلْنا مِنَ الْمُعْصِراتِ ماءً ثَجَّاجاً ) * نباء : 14 از فشارنده ها ( ابرها ) آبى تند و پى در پى نازل كرديم در حديث آمده : « افضل الحجّ العجّ فالثّجّ » ( مجمع البيان ) ، بهترين حجّ رفع صوت بتلبيه و سپس جارى كردن خون قربانى است . فعل ثجّ لازم و متعدّى هر دو آمده است .\r\n\r\n\r\n\r\nثِخَن :\r\n( بر وزن عنب ) غليظ شدن . محكم شدن . راغب گويد :\r\nثخن الشّىء آنگاه گويند كه چيزى غليظ شود و از جريان باز ماند ( مثل غليظ شدن شيره ) و به آنكه زخم بزنند و از رفتار باز ماند بطور\r\n","description":"","footnote":"","page_name":" 303 ","page_number":311},
  {"content":"\r\nاستعاره گويند : « ثخنته ضربا » .\r\n* ( حَتَّى إِذا أَثْخَنْتُمُوهُمْ فَشُدُّوا الْوَثاقَ . . . ) * محمد : 4 تا آنگاه كه آنها را از حركت باز داشتيد و اسيرشان كرديد ريسمان را محكم كنيد .\r\n* ( ما كانَ لِنَبِيٍّ أَنْ يَكُونَ لَه أَسْرى حَتَّى يُثْخِنَ فِي الأَرْضِ تُرِيدُونَ عَرَضَ الدُّنْيا وَالله يُرِيدُ الآخِرَةَ وَالله عَزِيزٌ حَكِيمٌ ) * انفال : 67 .\r\nآيهء شريفه در ملامت مسلمانان است كه در بارهء اسيران بدر به حضرت رسول صلَّى اللَّه عليه و آله و سلَّم اصرار كردند كه آنها را نكشد و فديه بگيرد تا وضع ماليشان بهتر شود ولى حق آن بود كه اسيران كشته شوند تا ديگران بجنگ مسلمين جرئت ننمايند زيرا آن روز اسلام قوى نشده بود ميبايست كفّار در هول و هراس باشند . بنظرم جرئت كفّار قريش و راه انداختن جنگ « احد » از همان آزادى اسيران جنگ بدر سر چشمه گرفت و اگر اسيران بدر كشته ميشدند كفّار بار ديگر بمدينه لشگركشى نميكردند . بلى آنگاه كه دين قوى شد و آزاد كردن اسيران خطرى پيش نياورد كشتن آنها شايسته نيست . مراد از * ( حَتَّى يُثْخِنَ فِي الأَرْضِ ) * قدرت و استقرار يافتن دين پيامبر است كه آزاد كردن دشمن ضررى نداشته باشد . مضمون آيه چنين است : « 1 » براى هيچ پيغمبرى نبوده كه اسيران داشته باشد تا آنگاه كه در زمين خود را نيرومند كند شما متاع دنيا را ميخواهيد و خدا آخرت را ، خدا توانا و حكيم است . بعضى آن را مبالغه در قتل گفته‌اند يعنى :\r\nاوّل پيامبران براى تقويت خود و ارعاب دشمنان مبالغه در قتل ميكنند و پس از نيرومند شدن اسير ميگيرند ولى اين به نظر درست در نميايد .\r\n\r\n\r\n\r\nثَرب :\r\nملامت . عتاب .\r\n* ( لا تَثْرِيبَ عَلَيْكُمُ الْيَوْمَ يَغْفِرُ الله لَكُمْ . . . ) * يوسف : 92 يوسف ببرادرانش گفت امروز بر شما ملامتى ( از جانب من ) نيست خدا شما را ميآمرزد . على عليه السّلام در نامهء خود به عمر بن ابى سلمهء مخزومى كه وى\r\n\r\n","description":"","footnote":"\r\n« 1 » شرف الدين عاملى اين مطلب را انكار كرده و ميگويد : نزول آيه در بارهء آنهاست كه ميخواستند رسول خدا بعوض جنگ بدر كاروان قريش را باسارت آورد ، و گرنه آنحضرت با فتح بدر نيرومند شده بود ، قول ايشان بسيار دلچسب است رجوع شود به « النصّ و الاجتهاد ص 182 »\r\n","page_name":" 304 ","page_number":312},
  {"content":"\r\nرا از بحرين خواند ، نوشت :\r\n« نزعت يدك بلا ذمّ ( لك ) و لا تثريب عليك » نهج البلاغه نامه 42 : دست تو را از كارت باز داشتم بىآنكه مذمت و ملامتى براى تو باشد . اين كلمه فقط يك بار در قرآن آمده است . ثرب و تثريب هر دو بيك معنى است .\r\n\r\n\r\n\r\nثَرَى :\r\nخاك . ارباب لغت آن را خاك تر معنى كرده‌اند در مجمع و اقرب الموارد ، خاك مرطوب گفته‌اند و غير آن معنى نيز آمده است ولى از نهج البلاغه روشن مىشود كه معنى آن مطلق خاك است * ( لَه ما فِي السَّماواتِ وَما فِي الأَرْضِ وَما بَيْنَهُما وَما تَحْتَ الثَّرى ) * طه : 6 براى خداست آنچه در آسمان و زمين و آنچه در ميان آن دو و آنچه در زير خاك است .\r\nدر نهج آمده « و يطول فى الثّرى حلولها » خطبهء 223 « و دفنت تحت الثّرى » نامهء 41 « و اكلتهم الجنادل و الثّرى » خطبهء 224 . پيداست كه مراد از آنها مطلق خاك است .\r\n« ثرى » فقط يك دفعه در قرآن آمده است .\r\n\r\n\r\n\r\nثُعبان :\r\nاژدها . * ( فَأَلْقى عَصاه فَإِذا هِيَ ثُعْبانٌ مُبِينٌ ) * اعراف : 107 پس عصاى خويش را بيفكند و در دم اژدهائى آشكار شد . اين كلمه تنها دو بار در قرآن مجيد در بارهء عصاى موسى كه باژدها مبدّل ميگرديد ، آمده است . يكى آيهء فوق و ديگرى آيهء 32 سورهء شعراء ، در اقرب الموارد آمده :\r\nثعبان نوعى از مارهاى طويلى است بر نر و ماده هر دو اطلاق مىشود .\r\nگويا براى سرعت خزيدن اژدها ، به آن ثعبان گفته‌اند زيرا ثعب بمعنى جارى كردن آب و خون است . در نهايه آمده : « يجىء الشّهيد يوم القيمة و جرحه يتعب دما » شهيد روز قيامت در حالى كه زخمش خون ميريزد ، ميايد .\r\n\r\n\r\n\r\nثَقْب :\r\nنفوذ . پاره كردن ( قاموس ) نجم ثاقب يعنى ستارهء نورانى ( مجمع البيان ، صحاح ، نهايه ) گويا كه با نور خود ظلمت\r\n","description":"","footnote":"","page_name":" 305 ","page_number":313},
  {"content":"\r\nرا ميشكافد و تا ميتواند نفوذ مىكند چنان كه در اقرب الموارد از اساس نقل مىكند .\r\n* ( وَالسَّماءِ وَالطَّارِقِ وَما أَدْراكَ مَا الطَّارِقُ النَّجْمُ الثَّاقِبُ ) * طارق :\r\n3 ، قسم به آسمان و كوبنده چه فهماند تو را كه كوبنده چيست همان ستارهء نافذ است .\r\nطارق و نجم ثاقب هر دو يكى هستند درباره تشكَّل نجوم گفته‌اند سحابىها و گازهائيكه در آسمان هستند بطور مار پيچى حركت كرده و فشرده ميشوند ، در اثر فشرده شدن حرارت مركزى رو بافزايش ميرود و در نتيجه ذرّات درونى ، يكديگر را ميكوبند و فعل و انفعالات داخلى و خارجى سبب تشكيل كوكب مىشود تا نخستين نور قرمز بعد از آتش گرفتن اندرون ستاره ، در سطح آن ظاهر مىشود و آن از حالت بهم كوبيدگى اتمها و ملكولها و رها شدن الكترونها ، بوجود آمده است . پس از آن ، ستاره در اثر فعل و انفعالهاى پى در پى به حالت نورانيّت و تشعشع خود ميافتد و نور نافذ آن فضا را شكافته و بهر جاى ممكن ميرسد .\r\nبنا بر اين « طارق » مرحلهء اوّل تشكيل ستاره و « نجم » ابتداى ظهور نور قرمز و « ثاقب » مرحلهء سوّم آن است رجوع شود به تفسير پرتوى از قرآن و كتاب پيدايش و مرگ خورشيد .\r\nجاى دقّت است كه نجم در اصل بمعنى ظهور است در لغت هست « نجم الشّىء : ظهر » و قهرا ستاره را در اثر ظاهر بودن نجم گفته‌اند .\r\n* ( . . . فَأَتْبَعَه شِهابٌ ثاقِبٌ ) * صافّات : 10 ، ظاهرا مراد از شهاب ثاقب سنگهاى آسمانى است كه با سرعت 48 هزار كيلومتر در ساعت وارد جوّ زمين شده و در اثر حرارت و تماس با گازهاى جوّ مشتعل شده و ما آنها را به صورت نوارى از نور مشاهده ميكنيم . رجوع شود به « شهاب » . لفظ ثاقب تنها دو بار در قرآن به كار رفته است :\r\nطارق : 3 - صافات : 10\r\n\r\n\r\n\r\nثَقْف :\r\nپيدا كردن . مصادف\r\n","description":"","footnote":"","page_name":" 306 ","page_number":314},
  {"content":"\r\nشدن * ( وَاقْتُلُوهُمْ حَيْثُ ثَقِفْتُمُوهُمْ . . . ) * بقره : 191 ، هر جا كه آنها را پيدا كرديد بكشيد . ظاهرا معناى مصادف شدن و روبرو شدن بهتر است نه - مطلق پيدا كردن چنان كه بعضى گفته‌اند . بمعنى گرفتن و ظفر يافتن .\r\nنيز آمده است آيهء فوق نظير آيهء * ( . . . وَاقْتُلُوهُمْ حَيْثُ وَجَدْتُمُوهُمْ . . . ) * نساء : 89 ، است . كه « وجد » بجاى « ثقف » آمده است .\r\n* ( فَإِمَّا تَثْقَفَنَّهُمْ فِي الْحَرْبِ فَشَرِّدْ بِهِمْ مَنْ خَلْفَهُمْ . . . ) * انفال : 57 ، پس اگر در جنگ با آنها مصادف و روبرو شدى با آنها ، كسانى را كه در پشت سر آنهايند پراكنده ساز ، يعنى آنها را بكش تا ديگران عبرت گيرند و بفكر پيكار با تو نيايند .\r\n\r\n\r\n\r\nثِقَل :\r\n( بر وزن عنب ) سنگينى ثقيل يعنى سنگين . اصل آن در اجسام است و در معانى نيز ميايد ( مفردات ) * ( وَالْوَزْنُ يَوْمَئِذٍ الْحَقُّ فَمَنْ ثَقُلَتْ مَوازِينُه فَأُولئِكَ هُمُ الْمُفْلِحُونَ ) * اعراف : 8 ، ثقيل كه بمعنى سنگين است صفت روز قيامت و نيز صفت قول آمده است * ( . . . وَيَذَرُونَ وَراءَهُمْ يَوْماً ثَقِيلًا ) * انسان : 27 ، * ( إِنَّا سَنُلْقِي عَلَيْكَ قَوْلًا ثَقِيلًا ) * مزمل : 5\r\n\r\nثقال\r\nبضمّ و فتح اوّل بمعنى ثقيل است و جمع آن ثقال ( بر وزن رجال است ) مثل * ( . . . حَتَّى إِذا أَقَلَّتْ سَحاباً ثِقالًا . . . ) * اعراف :\r\n57 : تا چون باد ابرهاى سنگين را برداشت . سحاب چنان كه در اقرب - الموارد گفته اسم جنس جمعى است صفت آن گاهى بنا بر لفظش مفرد ميايد مثل * ( وَالسَّحابِ الْمُسَخَّرِ بَيْنَ - السَّماءِ وَالأَرْضِ ) * بقره : 164 ، و گاهى بنا بر معنايش جمع ميايد نظير آيه فوق . در مجمع ذيل آيه 12 سورهء رعد فرموده : سحاب جمع سحابه است . ولى قول اقرب الموارد درستتر است زيرا در آن صورت صفت آن همواره جمع ميامد حال آنكه در * ( وَالسَّحابِ الْمُسَخَّرِ ) * مفرد آمده است .\r\n\r\nاثقال\r\nجمع ثقل ( بر وزن علم ) است و آن چيزى است كه حملش سنگين است بنا بر اين معناى * ( وَتَحْمِلُ ) *\r\n","description":"","footnote":"","page_name":" 307 ","page_number":315},
  {"content":"\r\n* ( أَثْقالَكُمْ . . . ) * نحل : 7 اين است كه چهار پايان بارهاى شما را حمل ميكنند .\r\n\r\nمِثقال :\r\nچيزى است كه با آن وزن ميكنند ( سنگ ) ( مفردات ، اقرب الموارد ) در اوّلى گويد :\r\nمثقال نام هر سنگ است . و مثقال الشىء وزن آن است . * ( « مِثْقالَ ذَرَّةٍ » ) * يعنى هم وزن مورچه [ در اينجا لازم است چند آيه را بررسى كنيم . . . 
  ] الف : * ( يَسْئَلُونَكَ عَنِ السَّاعَةِ أَيَّانَ مُرْساها قُلْ إِنَّما عِلْمُها عِنْدَ رَبِّي لا يُجَلِّيها لِوَقْتِها إِلَّا هُوَ ثَقُلَتْ فِي السَّماواتِ وَالأَرْضِ لا تَأْتِيكُمْ إِلَّا بَغْتَةً . . . ) * اعراف : 187 مراد از اين * ( ثَقُلَتْ فِي السَّماواتِ وَالأَرْضِ ) * چيست و چرا قيامت در آسمانها و زمين سنگين شده است ؟\r\nدر الميزان آمده : مراد آنست كه دانستن آن سنگين است و آن بعينه سنگينى وجود قيامت است يا مراد سنگينى وضع آن بر اهل آسمانها و زمين است زيرا در آن شدائد و عقبات و غيره هست ! يا اينكه وقوع آن بر مردم سنگين است چون توأم با از بين رفتن نظام كنونى است . . . و بالاخره ثبوت آن و علم به آن و صفات آن ، همه سنگين است ( باختصار ) .\r\nالمنار گويد : وقوع آن سنگين و امر آن در آسمانها و زمين بر اهل آن دو بزرگ است . از قتاده نقل شده كه علم آن بر اهل آسمانها و زمين سنگين است .\r\nنا گفته نماند : فاعل * ( « ثَقُلَتْ » ) * ساعة و قيامت است نبايد چيزى مانند علم و غيره بر آن اضافه كنيم بلكه خود قيامت ، سنگين و واقعهء مهمّى است و چنان سنگين است كه آسمانها و زمين از سنگينى آن خورد ميشوند و از بين ميروند و اين نظام هستى تاب تحمل آن را ندارد . كوبندهء خطرناكى است كه كوهها را مثل پشم رنگارنگ حلَّاجى شده ، ريز ريز مىكند و زمين و كوهها را يك جا ميكوبد * ( وَحُمِلَتِ الأَرْضُ وَالْجِبالُ فَدُكَّتا دَكَّةً واحِدَةً ) * حاقّة : 14 ، آسمانرا ميشكافد ، كواكب\r\n","description":"","footnote":"","page_name":" 308 ","page_number":316},
  {"content":"\r\nرا پراكنده مىكند و . . .\r\nعلى هذا بايد گفت : وقوع آن كه خود آن است ، واقعهء سنگين و و مهمّ است . اين سنگينى مثل سنگينى اجسام نيست بلكه سنگينى معنوى است مثل سنگينى مرض و سنگينى آنكس كه غرامت بيشتر پرداخته است نظير * ( أَمْ تَسْئَلُهُمْ أَجْراً فَهُمْ مِنْ مَغْرَمٍ مُثْقَلُونَ ) * طور : 40 در آيهء * ( وَيَذَرُونَ وَراءَهُمْ يَوْماً ثَقِيلًا ) * انسان : 27 كه ثقيل صفت « يوم » آمده ، محتمل است سنگينى آن بر مردم مراد باشد .\r\nب : * ( ما لَكُمْ إِذا قِيلَ لَكُمُ انْفِرُوا فِي سَبِيلِ الله اثَّاقَلْتُمْ إِلَى الأَرْضِ . . . ) * توبه : 38 تثاقل اظهار سنگينى نفس و بعبارت ديگر عدم ميل است يعنى : چه شده بر شما چون گويند در راه خدا كوچ كنيد سنگينى ميكنيد بسوى زمين و ميخواهيد بمانيد و خارج نشويد .\r\nج : * ( إِنَّا سَنُلْقِي عَلَيْكَ قَوْلًا ثَقِيلًا ) * مزمّل : 5 ملاحظهء قبل و بعد آيه و آيات ديگر نشان ميدهد كه مراد سنگينى تبليغ آن بر آنحضرت است .\r\nدرست است كه قرآن برنامهء حق و فطرت است ولى تبليغ آن بر يك فرد كه تمام محيط بمخالفت با او برخاسته بودند طاقت فرسا بود . و اللَّه العالم د : * ( وَلَيَحْمِلُنَّ أَثْقالَهُمْ وَأَثْقالًا مَعَ أَثْقالِهِمْ . . . ) * عنكبوت : 13 آيهء شريفه در باره پيشوايان باطل است كه هم حامل گناهان خويشاند و هم حامل گناهان ديگر كه به جهت وا داشتن ديگران بگناه ، كسب كرده‌اند بعبارت ديگر ، دو نوع گناه دارند يكى گناهى كه خود كرده‌اند و ديگرى گناه كسانى كه تعليم كرده‌اند و بدعت گذاشته‌اند . كه در اسلام ثابت است هر كه ديگران را بگناه وا دارد و بدعت گذارد مثل گناه تمام مرتكبين آن بدعت ، بپاى اوست و مرتكبين نيز در مقابل عمل خود گناهكاراند ه : * ( إِذا زُلْزِلَتِ الأَرْضُ زِلْزالَها وَأَخْرَجَتِ الأَرْضُ أَثْقالَها ) * زلزال :\r\n2 اثقال چنان كه گفته شد بمعنى چيزهاى سنگين كننده و به معناى بار\r\n","description":"","footnote":"","page_name":" 309 ","page_number":317},
  {"content":"\r\nاست معنى آيه اين است : آنگاه كه زمين زلزلهء خود را شروع كند و بارهاى خود را بيرون ريزد .\r\nنظير اين آيه است : * ( وَإِذَا الأَرْضُ مُدَّتْ وَأَلْقَتْ ما فِيها وَتَخَلَّتْ ) * انشقاق : 3 - 4 انداختن زمين محتويات خود را و خالى ماندنش نظير اخراج اثقال است . ممكن است مراد از آن تخليه نيروهاى زمين و انفكاك ذرّات آن از يكديگر باشد . ولى ملاحظهء هر دو آيه نشان ميدهد كه زمين بعد از اخراج اثقال خود از بين نخواهد رفت بلكه از آن اثقال خالى خواهد ماند ، در اين صورت بايد گفت : مراد ذرّات ابدان مردگان و اعمال و اسرار آنهاست نظير بيرون ريختن تخمها در اثر روئيدن . مثلا تخمهائيكه در مزرعه‌اى كاشته‌ايم بعد از روئيدن آنها ميتوانيم بگوئيم : زمين آنچه در شكم داشت بيرون ريخت ، مؤيّد اين معنى آيه بعد است كه فرموده * ( يَوْمَئِذٍ تُحَدِّثُ أَخْبارَها ) * از اين به نظر ميايد كه « اخبار » هم از اثقال زمين است آيهء * ( وَإِذَا الْقُبُورُ بُعْثِرَتْ ) * انفطار : 4 كه در « بعثر » گذشت نيز به اين مطلب يارى مىكند .\r\nو : آيات قرآن روشن مىكند كه گناهان ثقل و سنگينى دارند و عرض نيستند نظير آيهء 13 عنكبوت و آيهء * ( وَمَنْ يَعْمَلْ مِثْقالَ ذَرَّةٍ شَرًّا يَرَه ) * زلزال : 8 و همچنين حسنات وزن و ثقل دارند . بطور خلاصه بايد دانست كه عمل خوب و بد به شكل نيرو از وجود انسان خارج مىشود و نيرو كه از مادّه سر چشمه ميگيرد داراى وزن و سنگينى است و روز قيامت كه آدمى عمل مجسّم شدهء خود را خواهد ديد اين حقيقت بوضوح بر وى مسلَّم خواهد گرديد .\r\nباقى مطلب در « وزن و عمل » ديده شود .\r\n\r\n\r\n\r\nثَقَل :\r\n( بر وزن عمل ) چيز نفيس و مهمّ . * ( سَنَفْرُغُ لَكُمْ أَيُّه الثَّقَلانِ ) * رحمن : 31 مراد از ثقلان جنّ و انساند علَّت ثقلان خوانده شدن اهميّت و كرامت آنهاست زيرا كه هر دو ذى شعور و عاقل و مورد\r\n","description":"","footnote":"","page_name":" 310 ","page_number":318},
  {"content":"\r\nتكليف خدايند و از تمام جنبنده هاى روى زمين ( از جهت عقل و تمييز و تكليف ) برتراند ، و از همين ماده است حديث شريف « انّى تارك فيكم الثّقلين كتاب الله و عترتى . . . » :\r\nمن ميان شما دو چيز پر ارزش و بس مهمّ ميگذارم : كتاب خدا و اهل بيتم . پر ارزش بودن آن دو بواسطهء آن است كه سبب هدايت و سعادت هر دو جهاناند .\r\nفيروزآبادى در قاموس و ابن اثير در نهايه و زمخشرى در الفائق و سعيد خورى در اقرب الموارد در مادهء « ثقل » حديث شريف را آورده‌اند و طبرسى در ذيل آيهء فوق آن را نقل مىكند . نا گفته نماند : حديث الثقلين از احاديث متواتره است آقاى شيخ قوام الدين وشنوى قمّى رساله‌اى بنام حديث الثقلين در بارهء آن تأليف نموده و بدار التقريب مصر ارسال كرده ، دار التقريب بعد از تصديق ، آن را با مقدّمهء اضافى چاپ كرده است طالبين مىتوانند نسخه‌اى از آن را تهيّه و استفاده نمايند و در آن ، محل حديث از كتب اهل سنّت نشان داده شده است .\r\n\r\n\r\n\r\nثلاث :\r\nاز اسماء عدد است ( سه ) * ( انْطَلِقُوا إِلى ظِلٍّ ذِي ثَلاثِ شُعَبٍ . . . ) * مرسلات : 30 ثلاثه مؤنّث ثلاث است مثل * ( فَمَنْ لَمْ يَجِدْ فَصِيامُ ثَلاثَةِ أَيَّامٍ . . . ) * بقره :\r\n196\r\n\r\nثلاثون\r\nيعنى سى ، نحو * ( وَحَمْلُه وَفِصالُه ثَلاثُونَ شَهْراً ) * احقاف : 15\r\n\r\nثلث\r\n( بضم اول و دوّم ) بمعنى يك سوّم است 3 1 نحو * ( . . . ) *\r\n* ( وَوَرِثَه أَبَواه فَلأُمِّه الثُّلُثُ ) * نساء :\r\n11\r\n\r\nثلاث\r\n( بر وزن گلاب ) يعنى سه سه مثل * ( . . . فَانْكِحُوا ما طابَ لَكُمْ مِنَ النِّساءِ مَثْنى وَثُلاثَ وَرُباعَ ) * نساء : 3 نكاح كنيد آنكه براى شما از زنان دلپسند است دو دو ، سه سه ، چهار چهار . نا گفته نماند : اين خطاب نسبت بجمع است و نسبت بهر فرد چنين مىشود : نكاح كن از زنان دو يا سه و يا چهار نفر را و بيشتر از چهار زن آزاد ، نكاح كردن جايز نيست قال الصادق عليه السّلام : « لا يحلّ لماء الرجل ان يجرى فى\r\n","description":"","footnote":"","page_name":" 311 ","page_number":319},
  {"content":"\r\nاكثر من اربعة ارحام من الحرائر » مجمع البيان ذيل آيهء فوق .\r\n\r\n\r\n\r\nثلّ :\r\nثلَّة : جماعت كثيرة .\r\nاين كلمه فقط سه بار چنان كه نقل خواهد شد در قرآن مجيد آمده است و قيد كثرت در آن معتبر مىباشد . دليل كثرت گذشته از اقوال لغت نويسان ، خود قرآن است كه ميگويد * ( ثُلَّةٌ مِنَ الأَوَّلِينَ وَقَلِيلٌ مِنَ الآخِرِينَ ) * واقعه : 13 از مقابلهء « قليل » ميدانيم كه « ثلَّة » بمعنى كثير است .\r\nراغب گويد : ثلَّة قطعهء جمع شده از پشم است و باعتبار جماعت * ( « ثُلَّةٌ مِنَ الأَوَّلِينَ » ) * آمده است .\r\nدر كشّاف گفته : ثلَّة جماعت كثير از مردم است و مقابل آمدن با « قليل » در دالّ بودن آن بر كثرت كافى است ، سپس كشّاف در اين باره شعرى نقل مىكند . محبّ الدين در شرح ابيات كشّاف ذيل همان شعر ميگويد : ثلَّة جمع كثير از مردم است و اصل آن از كسر ( شكستن ) است گويا اين جمع از كلّ مردم شكسته و بريده شده است .\r\nطبرسى در معنى آيهء فوق آن را جماعت كثير العدد معنى كرده است .\r\nبيضاوى نيز جمع كثير گفته است .\r\nابن اثير در نهايه حديثى در بارهء مصالحه با اهل نجران نقل كرده كه لفظ آن چنين است : « لهم ذمّة الله و ذمّة رسوله على ديارهم و اموالهم و ثلَّتهم » در اين حديث ثلَّة شامل تمام جمعيّت است .\r\nدر صحاح آمده : بجمع كثير از گوسفندان ثلَّة ( بضم و فتح اوّل ) گويند . . . و چون بزها و گوسفندان جمع و زياد شدند بمجموع آن دو ثلَّة ( بفتح اول ) اطلاق مىشود .\r\nبعد از آن آمده : ثلَّة ( بضم اوّل ) جماعت مردم است .\r\nنا گفته نماند : كثرت در آن نيز ملحوظ است و گرنه فتح اوّل و ضمّ آن تأثيرى در اصل مادّه ندارد . در اقرب الموارد نيز مثل صحاح گفته است .\r\nدر قاموس هست : ثلَّة بفتح\r\n","description":"","footnote":"","page_name":" 312 ","page_number":320},
  {"content":"\r\nاوّل جماعت گوسفندان و بزها يا جمع كثير از غنم و يا از گوسفند فقط . . . و بضمّ اوّل جماعت مردم و يا دراهم كثيره است .\r\nبهر حال قيد كثرت در « ثلَّة » ملحوظ است [ اكنون ميرسيم بآياتيكه اين كلمه در آنها به كار رفته است 
  ] * ( . . . وَكُنْتُمْ أَزْواجاً ثَلاثَةً فَأَصْحابُ الْمَيْمَنَةِ ما أَصْحابُ الْمَيْمَنَةِ . وَأَصْحابُ الْمَشْئَمَةِ ما أَصْحابُ الْمَشْئَمَةِ . ) *\r\n* ( وَالسَّابِقُونَ السَّابِقُونَ أُولئِكَ الْمُقَرَّبُونَ فِي جَنَّاتِ النَّعِيمِ ، ثُلَّةٌ مِنَ الأَوَّلِينَ وَقَلِيلٌ مِنَ الآخِرِينَ ) * واقعه : 8 - 15 در اين آيات چنان كه مىبينيم اهل آخرت بسه دسته تقسيم ميشوند :\r\nاصحاب ميمنه ، اصحاب مشئمه ، سابقون . آنوقت تا آيهء پنجاه هفتم احوال اين سه دسته نقل شده است اصحاب شمال اهل عذاباند و فرق سابقون با اصحاب ميمنه آنست كه بهشت سابقون مانند زندگى شهرى و بهشت اصحاب ميمنه قدرى از آن پائينتر نقل شده است ، نظير اين تفاوت در سورهء الرحمن آيهء 46 تا آخر سوره نيز مشاهده مىشود ( اين : نظر نگارنده است شايد هم درست نباشد طالبين به اين دو سوره رجوع كنند ) ديگر آنكه در بارهء سابقون فرموده : * ( ثُلَّةٌ مِنَ الأَوَّلِينَ وَقَلِيلٌ مِنَ الآخِرِينَ ) * ولى در بارهء اصحاب ميمنه در آيهء 39 و 40 فرموده * ( ثُلَّةٌ مِنَ الأَوَّلِينَ وَثُلَّةٌ مِنَ الآخِرِينَ ) * پس سابقون جمع كثيرى از امّتهاى گذشته و عدهء كمى از اين امّتاند ، ولى اصحاب ميمنه جمعيّت زيادى از امّتهاى سلف و جمعيّت زيادى از اين امّتاند و در نتيجه ، اكثريت جمعيت بهشت را اصحاب ميمنه تشكيل ميدهند .\r\nدر آيهء 5 و 6 سورهء انسان و آيه 23 تا 28 سورهء مطففين نيز فرق مختصرى در بارهء سابقون و اصحاب ميمنه ذكر شده است و آن اينكه :\r\nاصحاب ميمنه شرابى مينوشند كه مقدارى از شراب چشمهء مقرّبين به آن مخلوط است .\r\nمقصود از « اوّلين » كه مقرّبين آنها جمع كثيرىاند چيست ؟\r\n","description":"","footnote":"","page_name":" 313 ","page_number":321},
  {"content":"\r\nظاهر آيه آنست كه مراد از « اوّلين » امّتهاى گذشته و مراد از « آخرين » امّت اسلام است و آنچه گفته‌اند :\r\nاولين ، اوائل امّت اسلام و « آخرين » اواخر آن است از ظاهر آيه بدست نميايد .\r\nعلى هذا اين سئوال پيش ميايد كه اين مقرّبون كيستند و چرا از امتهاى گذشته زياد و در اين امت تعداد آنها كم است ؟\r\nبه نظر ميايد : مراد از سابقون پيامبران و اوصياء و ائمهء اطهار و شهيدان و بندگان خاصّ خدا باشند كه طبقهء ممتازاند . از « ثلَّة » و « قليل » نبايد فكر كرد كه مثلا صد نفر از گذشتگان و بيست نفر از آخريناند و شايد اين ثلَّة و قليل از ميلياردها نفر تشكيل گردند منتهى عده آنها از گذشتگان بيشتر از آيندگان است .\r\nدر تفسير صافى از كافى از امام صادق عليه السّلام نقل است كه مراد از سابقون ، پيامبران و خواص عباد اللَّه‌اند . و در تفسير برهان نيز چند حديث در همين مضمون است و چون پيامبران و اوصياء از امّتهاى گذشته زياد بوده‌اند لذا * ( ثُلَّةٌ مِنَ الأَوَّلِينَ وَقَلِيلٌ مِنَ الآخِرِينَ ) * فرموده است .\r\nنا گفته نماند : مدّت امّتهاى گذشته محدود بود و امّت اسلامى تا قيامت ادامه دارد ، : بدين حساب امّت اسلامى از اصحاب ميمنه بيشتر از امتهاى ديگر خواهد بود على هذا * ( ثُلَّةٌ مِنَ الأَوَّلِينَ وَثُلَّةٌ مِنَ الآخِرِينَ ) * در خصوص اصحاب يمين در اسلام نسبت به مقرّبين در امّتهاى گذشته بالعكس مىباشد .\r\n\r\n\r\n\r\nثمد :\r\nثمود يكى از قبائل عرب ما قبل تاريخ است كه در محلَّى بنام وادى القرى ما بين حجاز و شام سكونت داشتند ( الميزان ج 10 ص 329 - دائرة المعارف وجدى مادّهء عرب ) كلمهء ثمود بتأويل شخص منصرف و بتأويل قبيله غير منصرف است ( اقرب الموارد ) گويند آن كلمهء عجمى و گويند عربى است و علت عدم صرف اسم قبيله\r\n","description":"","footnote":"","page_name":" 314 ","page_number":322},
  {"content":"\r\nبودن آنست ( مفردات ) در مجمع البيان ذيل آيهء 73 اعراف آن را نام يكى از نواده هاى نوح فرموده كه قبيلهء صالح بنام او نامگذارى شده بود .\r\nاين كلمه 26 بار در قرآن كريم آمده ، منصرف و غير منصرف هر دو به كار رفته است طبرسى در ذيل آيهء 68 از سورهء هود فرمايد :\r\nحفص بنقل از عاصم و نيز يعقوب و حمزه * ( أَلا إِنَّ ثَمُودَ . . . ) * را بدون تنوين خوانده‌اند و ديگران در اين سوره و سورهء فرقان و عنكبوت و نجم آن را با تنوين خوانده‌اند زيرا كه در اين مواضع ثمود با الف نوشته شده است .\r\nبهر حال اگر آن را اسم قوم گرفتيم مذكَّر و منصرف است و اگر اسم قبيله گرفتيم ، غير منصرف و علَّت عدم صرف آن علميّت و تأنيث است .\r\nراغب گويد : اصل آن از ثمد است و آن آبى است كه مادّه نداشته باشد . ( مثل آب باران كه در جائى جمع شده است ) .\r\n[ آنچه قرآن در بارهء قوم ثمود فرموده بقرار ذيل است : 
  ] الف : مردمى بت پرست بودند و در آن اصرار داشته و پيامبرشان حضرت صالح ميگفتند : ميخواهى ما را از عبادت آنچه پدرانمان عبادت ميكردند باز دارى ؟ حقّا كه ما در دعوت تو شكّ داريم .\r\nهود : 63 .\r\nب : بعد از قوم عاد بودند و تمدّن خوبى داشتند و از وسائل طبيعى استفاده كرده و كامياب بودند در جلگه ها و همواريها ، كاخها ميساختند و از كوه ها عمارتها ميتراشيدند و از ياد خدا غافل و از افساد پروائى نداشتند اعراف : 74 و بشغل كشاورزى اشتغال داشته باغها و چشمه ها و مزرعه هاى مفصلى داشتند شعراء : 148 .\r\nحضرت صالح بهدايت آنها مبعوث شد هر چه تلاش كرد كمتر موفّق شد و عدّهء كمى ايمان آوردند و ناقهء صالح را كه معجزه بود پى كردند\r\n","description":"","footnote":"","page_name":" 315 ","page_number":323},
  {"content":"\r\nو با عذاب الهى نابود گرديدند .\r\nالميزان از آيهء 48 سورهء نمل * ( وَكانَ فِي الْمَدِينَةِ تِسْعَةُ رَهْطٍ يُفْسِدُونَ . . . ) * استفاده كرده كه ثمود به صورت قبيله ها زندگى كرده و در هر قبيله شيخى و بزرگى فرمانروائى مينمود .\r\nدر بارهء نحوهء عذاب قوم ثمود بعضى از آيات صريحاند كه صاعقه بود مثل * ( . . . أَنْذَرْتُكُمْ صاعِقَةً مِثْلَ صاعِقَةِ عادٍ وَثَمُودَ ) * فصلت :\r\n13 * ( وَفِي ثَمُودَ إِذْ قِيلَ لَهُمْ تَمَتَّعُوا حَتَّى حِينٍ ) * . . . * ( فَأَخَذَتْهُمُ الصَّاعِقَةُ وَهُمْ يَنْظُرُونَ ) * ذاريات : 44 .\r\nدر بعضى از آيات هست كه آنها را لرزه گرفت مثل * ( فَأَخَذَتْهُمُ الرَّجْفَةُ فَأَصْبَحُوا فِي دارِهِمْ جاثِمِينَ ) * اعراف : 78 .\r\nو در بعضى صيحه ذكر شده است نحو * ( وَأَخَذَ الَّذِينَ ظَلَمُوا الصَّيْحَةُ فَأَصْبَحُوا فِي دِيارِهِمْ جاثِمِينَ ) * هود : 67 و آيات ديگر .\r\nبايد دانست كه عذاب آنها صاعقهء آسمانى بوده و بوسيلهء آن خشك شده و از بين رفته‌اند و چون صاعقه توأم با صيحه و رعد است و از طرف ديگر برق زده ميلرزد و بر زمين ميافتد ، لذا هر سه تعبير صحيحاند و از هم جدا نيستند .\r\n\r\n\r\n\r\nثَمَر :\r\nميوه . * ( كُلُوا مِنْ ثَمَرِه إِذا أَثْمَرَ . . . ) * انعام : 141 بخوريد از ميوهء آن آنگاه كه ميوه ميدهد .\r\nواحد آن ثمرة است مثل * ( كُلَّما رُزِقُوا مِنْها مِنْ ثَمَرَةٍ رِزْقاً ) * بقره :\r\n25 جمع آن ثمرات است نظير * ( فَأَخْرَجَ بِه مِنَ الثَّمَراتِ رِزْقاً لَكُمْ . . . ) * بقره : 22 .\r\nدر اصطلاح قرآن به گل هم ثمر گفته شده چنان كه در بارهء زنبور عسل آمده * ( ثُمَّ كُلِي مِنْ كُلِّ الثَّمَراتِ . . . ) * نحل : 69 ميدانيم كه اكثر استفادهء زنبور عسل از گلهاست . در عرف عرب ثمره در غير ثمرهء درخت نيز به كار ميرود گويند : ثمرهء علم ، عمل صالح و ثمرهء عمل صالح بهشت است در نهج البلاغه هست : « و ثمرة الحزم السلامة » حكمت : 181 ولى تتبّع در قرآن مجيد نشان ميدهد كه در آن فقط در ثمرهء درخت به كار رفته\r\n","description":"","footnote":"","page_name":" 316 ","page_number":324},
  {"content":"\r\nاست .\r\n\r\n\r\n\r\nثُمّ :\r\nحرف عطف است و دلالت بر تأخير دارد . مثل * ( ثُمَّ أَنْشَأْنا مِنْ بَعْدِهِمْ قَرْناً آخَرِينَ ) * مؤمنون : 31 راغب گويد : ثمّ دلالت بر تأخير ما بعد از ما قبل را دارد بالذّات باشد يا در رتبه و يا در وضع چنان كه در قبل و اوّل نيز اين سه اعتبار هست . قاموس تصريح مىكند كه « ثمّ » گاهى براى ترتيب خبر دادن ميايد مثل : « اعجبنى ما صنعت اليوم ثمّ ما صنعت الامس اعجب منه » ثمّ در اينجا فقط براى ترتيب خبر است .\r\nعلى هذا در اين آيات * ( وَنَجَّيْناه وَأَهْلَه مِنَ الْكَرْبِ الْعَظِيمِ وَجَعَلْنا ذُرِّيَّتَه هُمُ الْباقِينَ ) * . . . * ( ثُمَّ أَغْرَقْنَا الآخَرِينَ ) * صافات 76 - 82 ثمّ براى ترتيب خبر است و گرنه ميبايست غرق قوم قبل از نجات نوح و اهلش گفته شود مگر آنكه بگوئيم : نجات با سوار شدن بكشتى تحقّق يافته است ، در اين صورت ثمّ در معناى معمولى خود به كار رفته است .\r\nولى در دو آيهء * ( لا جَرَمَ أَنَّهُمْ فِي الآخِرَةِ هُمُ الأَخْسَرُونَ ) * . . . * ( ثُمَّ إِنَّ رَبَّكَ لِلَّذِينَ هاجَرُوا مِنْ بَعْدِ ما فُتِنُوا ) * . . . * ( لَغَفُورٌ رَحِيمٌ ) * نحل : 110 براى ترتيب خبر است زيرا ترتّب در ميان دو امر فوق نيست دقّت در ما قبل و ما بعد اين دو آيه مطلب را بيشتر روشن مىكند . همچنين است آيهء 52 از سورهء يونس و باحتمال قوى آيهء 17 سورهء بلد و 16 سورهء اعراف .\r\n\r\n\r\n\r\nثَمَّ :\r\n( بفتح اوّل ) اسم اشاره است به مكان بعيد * ( . . . فَأَيْنَما تُوَلُّوا فَثَمَّ وَجْه الله ) * بقره : 115 بهر جا رو گردانيد روى خدا در آنجاست .\r\nگاهى به آن لفظ تاء اضافه شده و ثمّة گفته‌اند ولى اين در قرآن نيامده است .\r\nاين كلمه را در قرآن مجيد در چهار جا ميتوان يافت و بيشتر از آن نيست : بقره : 115 شعراء :\r\n64 انسان : 20 تكوير : 21 .\r\n\r\n\r\n\r\nثُمْن :\r\n( بضم اول و سكون دوم و نيز بضم اوّل و دوّم ) هشت يك\r\n","description":"","footnote":"","page_name":" 317 ","page_number":325},
  {"content":"\r\n8 1 ( قاموس - اقرب الموارد ) * ( فَإِنْ كانَ لَكُمْ وَلَدٌ فَلَهُنَّ الثُّمُنُ مِمَّا تَرَكْتُمْ ) * نساء : 12 ثمانيه : هشت ، ثامن :\r\nهشتم ، ثمانون : هشتاد .\r\n\r\n\r\n\r\nثَمَن :\r\n( بفتح اول و دوم ) قيمت . راغب گويد ، آن چيزى است كه فروشنده از خريدار ميگيرد در مقابل بيع اعمّ از آنكه نقد باشد يا جنس ، و هر آنچه در مقابل چيزى بدست آيد ثمن اوست .\r\n* ( وَشَرَوْه بِثَمَنٍ بَخْسٍ دَراهِمَ مَعْدُودَةٍ . . . ) * يوسف : 20 او را به قيمت ناقص درمهاى شمرده شده فروختند جز اين آيه در ده محل از قرآن كلمهء « ثمنا » آمده و همه در بارهء عوض كردن آيات خدا و يا پيمان خدا بقيمتى مثل مقام و پول و استراحت است . مثل * ( وَلا تَشْتَرُوا بِآياتِي ثَمَناً قَلِيلًا ) * بقره : 41 و در نه محل از محلهاى دهگانه « قليلا » صفت « ثمنا » آمده است و در تمام موارد « شرى » و « اشترى » به كار رفته است .\r\n\r\n\r\n\r\nثنى :\r\nدر مجمع البيان ذيل آيهء 5 از سورهء هود ميگويد : ثنى در اصل بمعنى عطف است ، بعدد دو از آن جهت اثنان گويند كه يكى بر ديگرى عطف است و رويهم حساب ميشوند و به درود ثنا گويند زيرا كه در مدح صفات نيك به يكديگر عطف ميشوند ، استثناء نيز از آنست زيرا كه مستثنى بر مستثنى منه عطف مىشود و رويهم حساب ميگردند .\r\n1 - * ( أَلا إِنَّهُمْ يَثْنُونَ صُدُورَهُمْ لِيَسْتَخْفُوا مِنْه . . . ) * هود : 5 بدان آنها سينه هايشان را بر ميگردانند تا خود را از قرآن و شنيدن آن مخفى بدارند ، گوئى سينه هايشان را بهم مىپيچند و تا ميكنند تا قرآن را نشنوند .\r\n\r\nيَستثنون\r\n2 - * ( إِذْ أَقْسَمُوا لَيَصْرِمُنَّها مُصْبِحِينَ وَلا يَسْتَثْنُونَ ) * قلم : 18 اين آيه در داستان صاحبان آن باغ است كه ميخواستند محصول را جمع كنند و چيزى به فقرا ندهند مراد از * ( « لا يَسْتَثْنُونَ » ) * چنان كه ارباب تفسير گفته‌اند انشاء اللَّه گفتن و كار را منوط بارادهء خدا كردن است يعنى : قسم\r\n","description":"","footnote":"","page_name":" 318 ","page_number":326},
  {"content":"\r\nخوردند كه حتما حتما محصول را بچينند و استثناء نميكردند و نميگفتند : اگر خدا بخواهد . و اين براى آنست كه ترتيب علل و اسباب كارها از عهدهء بشر خارج است و ارادهء خدا در طول ارادهء بشر است بايد اوّل خدا بخواهد بعد بشر * ( وَما تَشاؤُنَ إِلَّا أَنْ يَشاءَ الله ) * انسان :\r\n30 لذا خدا به حضرت رسول صلَّى اللَّه عليه و آله و سلَّم فرموده * ( وَلا تَقُولَنَّ لِشَيْءٍ إِنِّي فاعِلٌ ذلِكَ غَداً إِلَّا أَنْ يَشاءَ الله . . . ) * كهف : 23 .\r\nبيضاوى احتمال ميدهد معنى * ( « لا يَسْتَثْنُونَ » ) * آن باشد كه حق فقرا را خارج نميكردند .\r\n\r\n[ ثانِىَ اثْنَيْن 
  ]\r\n3 - * ( . . . إِذْ أَخْرَجَه الَّذِينَ كَفَرُوا ثانِيَ اثْنَيْنِ . . . ) * توبه : 40 « ثانى » حال است از ضمير مفعول در « اخرجه » يعنى آنگاه كه كفّار او را بيرون كردند در حالى كه دوّم دو نفر بود و شخص ثالثى با آن دو نبود .\r\n4 - * ( وَمِنَ النَّاسِ مَنْ يُجادِلُ فِي الله بِغَيْرِ عِلْمٍ ) * . . . * ( ثانِيَ عِطْفِه لِيُضِلَّ عَنْ سَبِيلِ الله . . . ) * حج : 8 و 9 * ( « ثانِيَ عِطْفِه » ) * حال است از فاعل * ( « يُجادِلُ » ) * و عطف بكسر اوّل بمعنى جانب و طرف است كه شخص در موقع اعراض روى خود را بآنطرف برميگرداند گوئى اعراض كننده روى خود را بر جانب خود ميگذارد بهر حال ، اين تركيب كنايه از تكبّر و اعراض است يعنى بعضى از مردم در بارهء خدا مجادله مىكند بىآنكه دانشى داشته باشد . . . در حالى مجادله مىكند كه متكبر و خود خواه است و ميخواهد ديگران را از راه خدا گمراه كند .\r\n\r\nمثنى\r\n5 - * ( فَانْكِحُوا ما طابَ لَكُمْ مِنَ النِّساءِ مَثْنى وَثُلاثَ وَرُباعَ . . . ) * نساء : 3 « مثنى » چنان كه در ثلاث گذشت به معناى دو دو است .\r\n\r\n[ الْمَثانِى 
  ]\r\n6 - * ( وَلَقَدْ آتَيْناكَ سَبْعاً مِنَ الْمَثانِي وَالْقُرْآنَ الْعَظِيمَ ) * حجر :\r\n87 ما به تو هفت آيه كه بر هم عطف شونده است ، و قرآن عظيم را داديم .\r\nمراد از سبع مثانى سورهء حمد\r\n","description":"","footnote":"","page_name":" 319 ","page_number":327},
  {"content":"\r\nاست چنان كه در روايات نبوى و ائمّه عليهم السّلام آمده است و اينكه بعضى هفت سورهء بزرگ يا حاميمهاى هفتگانه و يا هفت صحيفه از صحف انبياء گفته‌اند ، قابل اعتنا نيست و از كتاب و سنت دليلى ندارد [ در تهذيب 
  ] از محمد بن مسلم روايت كرده كه گويد : از امام صادق عليه السّلام از سبع مثانى و قرآن عظيم پرسيدم كه آيا آن فاتحة الكتاب است ؟ فرمود :\r\nآرى گفتم : بسم اللَّه الرحمن الرحيم نيز از آن هفت است ؟ فرمود :\r\nآرى افضل آنهاست .\r\nدر بارهء « مثانى » بايد معناى اوّلى آن را در نظر بياوريم كه همان عطف است ظاهر آنست كه مثانى جمع مثنيّه اسم مفعول از ثنى است يعنى عطف شونده ها . چون آيات سورهء حمد يكديگر را توضيح و روشن ميكنند لذا به يكديگر عطف ميشوند و به يكديگر ميل ميكنند . در آيهء ديگر همهء قرآن مثانى خوانده شده * ( الله نَزَّلَ أَحْسَنَ الْحَدِيثِ كِتاباً مُتَشابِهاً مَثانِيَ . . . ) * زمر : 23 اين از آنجهت است كه تمام آيات قرآن به يكديگر ميل ميكنند و يكديگر را توضيح و بيان مىنمايند و شبيه همديگراند * ( « كِتاباً مُتَشابِهاً . . . » ) * . در كلام حضرت رسول صلَّى اللَّه عليه و آله و سلَّم در صفت قرآن آمده كه : بعضى بعض ديگر را تصديق مىكند ، و از على عليه السّلام نقل است كه « بعضى بر بعضى ناطق و بعضى بر بعضى شاهد است » يا اينكه آن جمع مثنى بمعنى تكرير و اعاده است و كنايه است از اينكه بعضى از آيات بعضى ديگر را بيان و روشن ميكنند . ( استفاده از الميزان ) .\r\nچون بيان الميزان در اين باره كافى بود به آن اكتفا گرديد .\r\nبهر حال معنى مثانى در هر دو آيه آنست كه آيات به يكديگر عطف ميشوند و همديگر را روشن ميكنند و ميان آنها التيام و ارتباط و انعطاف وجود دارد .\r\nو ظاهر آنست كه « من » در * ( « مِنَ الْمَثانِي » ) * به معناى تبعيض است و در اين صورت « مثانى » بمعنى\r\n","description":"","footnote":"","page_name":" 320 ","page_number":328},
  {"content":"\r\nتمام قرآن است و آيه ميگويد :\r\nما از مثانى ، هفت آيه به تو داديم ولى در اين صورت عطف * ( « وَالْقُرْآنَ الْعَظِيمَ » ) * بر * ( « سَبْعاً مِنَ الْمَثانِي » ) * چندان دلچسب نيست . احتمال قوى آن است كه « من » از براى بيان باشد يعنى ما به تو ، سبع مثانى و قرآن عظيم را داديم . مقابل افتادن سبع مثانى با قرآن با آنكه خود از قرآن است اهميّت سورهء حمد را به خوبى روشن مىكند و شايد از براى آنست كه سورهء حمد ، شامل مجموع فشردهء همهء معانى قرآن است و لذاست كه نماز بدون حمد نداريم و نماز ميّت نماز نيست بلكه دعاست « لا صلوة الَّا بفاتحة الكتاب » .\r\n\r\n\r\n\r\nثوب :\r\nرجوع شىء بمحلّ خود . راغب در مفردات گويد :\r\nثوب در اصل رجوع شىء است به حالت اوّلى و يا بحالتيكه ابتدا براى آن در نظر گرفته شده است مثال اوّلى « نحو ثاب فلان الى داره » ( فلانى بخانهء خود برگشت ) و مثال دوّمى ثوب بمعنى لباس است ، لباس را بدانجهت ثوب گويند كه بافته شده و بحالتيكه در نظر بود رجوع كرده است زيرا در ابتدا از بافتن پارچه ، لباس در نظر بود .\r\nعلى هذا جزاى عمل را ثواب گوئيم كه به خود عامل بر ميگردد * ( وَالْباقِياتُ الصَّالِحاتُ خَيْرٌ عِنْدَ رَبِّكَ ثَواباً . . . ) * كهف : 46 * ( وَالله عِنْدَه حُسْنُ الثَّوابِ ) * آل عمران : 195 ثواب بجزاى اعمال نيك و بد هر دو اطلاق شده است مثل * ( هَلْ ثُوِّبَ الْكُفَّارُ ما كانُوا يَفْعَلُونَ ) * مطففين : 36 * ( فَأَثابَهُمُ الله بِما قالُوا جَنَّاتٍ . . . ) * مائده : 85 فعل « اثابهم » براى آنست كه « جنّات » همان برگشت اعمال است .\r\nبه كار رفتن كلمهء ثواب در بارهء جزاى عمل بهترين دليل تجسّم عمل است زيرا اگر عمل مجسّم شده و به عامل باز گردد مصداق واقعى برگشت و رجوع شىء خواهد بود و گرنه برگردنده چيز ديگر مىشود .\r\n\r\nمثابَةً\r\n* ( وَإِذْ جَعَلْنَا الْبَيْتَ مَثابَةً لِلنَّاسِ ) *\r\n","description":"","footnote":"","page_name":" 321 ","page_number":329},
  {"content":"\r\n* ( وَأَمْناً . . . ) * بقره : 125 در مجمع البيان مثابه را اسم مكان گفته يعنى محليكه مردم به آن رجوع ميكنند ميروند و بر ميگردند راغب از بعضى : محل كسب ثواب نقل كرده است .\r\nمثوبة بمعنى ثواب است نحو * ( وَلَوْ أَنَّهُمْ آمَنُوا وَاتَّقَوْا لَمَثُوبَةٌ مِنْ عِنْدِ الله خَيْرٌ ) * بقره : 103 .\r\n\r\nثياب\r\nثوب بمعنى لباس و جمع آن ثياب است * ( عالِيَهُمْ ثِيابُ سُندُسٍ خُضْرٌ وَإِسْتَبْرَقٌ . . . ) * انسان ، 21 .\r\n\r\n\r\n\r\nثور :\r\nزير و رو شدن . پراكنده شدن . * ( كانُوا أَشَدَّ مِنْهُمْ قُوَّةً وَأَثارُوا الأَرْضَ وَعَمَرُوها . . . ) * روم : 9 از آنها قويتر بودند زمين را زير و رو ( شخم ) و آباد كردند مجمع - البيان آن را زير و رو كردن و راغب پراكنده كردن گفته است و هر دو نزديك بهماند و شخم زدن توأم با پراكنده كردن است .\r\n\r\nتثيرُ\r\n* ( الله الَّذِي يُرْسِلُ الرِّياحَ فَتُثِيرُ سَحاباً . . . ) * روم : 48 اثاره :\r\nبه حركت آوردن و پراكنده ساختن است : خدا كسى است كه بادها را ميفرستد و آنها ابرها را به حركت در مياورند و در آسمان پخش ميكنند . * ( فَأَثَرْنَ بِه نَقْعاً ) * عاديات : 4 بواسطهء دويدن غبار مخصوصى بلند كردند .\r\n\r\n\r\n\r\nثوى :\r\nثواء : اقامت . * ( وَما كُنْتَ ثاوِياً فِي أَهْلِ مَدْيَنَ . . . ) * قصص : 45 در اهل مدين مقيم نبوده‌اى .\r\n\r\nمثوى :\r\nاقامتگاه * ( قالَ النَّارُ مَثْواكُمْ ) * انعام : 128 گفت آتش اقامتگاه شماست . * ( وَالله يَعْلَمُ مُتَقَلَّبَكُمْ وَمَثْواكُمْ ) * محمد : 19 ظاهر آنست كه « متقلَّبكم و مثواكم » هر دو مصدر ميمى بمعنى انتقال و استقراراند يعنى خدا به تمام احوال شما از انتقال و استقرار و حركت و سكون داناست .\r\nنگارنده قبلا اين احتمال را داده بودم بعدا ديدم الميزان نيز آن را ظاهر خوانده است .\r\n\r\n\r\n\r\nثَيِّب :\r\nثيّبه : زن شوهر ديده . * ( . . . ثَيِّباتٍ وَأَبْكاراً ) * تحريم : 5 زنان شوهر ديده و دوشيزه ها . راغب آن را از ثوب\r\n","description":"","footnote":"","page_name":" 322 ","page_number":330},
  {"content":"\r\nبمعنى رجوع گرفته گويد : ثيّب آن است كه از زوج برگشته است در مجمع البيان هست : ثيّب زنى است كه بعد از ازالهء بكارت از شوهر برگشته از ثاب يثوب بمعنى رجع . و الحمد للَّه رب العالمين .\r\n\r\nپايان جلد اوّل 24 / 2 / 1352 .\r\n\r\n","description":"","footnote":"","page_name":" 323 ","page_number":331}
  ]