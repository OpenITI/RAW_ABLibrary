[
  {"content":"\r\n\r\nنگاهى\r\nبه حديث ولايت\r\nآيت الله سيد على حسينى ميلانى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمركز الحقائق الاسلامية\r\nنام كتاب : نگاهى به حديث ولايت\r\nمؤلف : آيت الله سيد على حسينى ميلانى\r\nترجمه و ويرايش : هيئت تحريريهء مركز حقايق اسلامى\r\nناشر : مركز حقايق اسلامى\r\nشمارگان : 1500 نسخه\r\nنوبت چاپ : اول / 1387\r\nچاپ : وفا\r\nشابك : 8 - 87 - 2501 - 964 - 978\r\n8 - 87 - 2501 - 964 - 978\r\nحقوق چاپ محفوظ است\r\nمراكز پخش :\r\nقم : خيابان صفائيه ، رو به روى صندوق قرض الحسنه دفتر تبليغات ، تلفن : 7837320 - 0251\r\nتهران : 1 . قيطريه : خيابان برادران سليمانى ( حكمت سابق ) ، پلاك 98 ، نمايشگاه كتاب اعراف ، تلفن : 22208592 - 021\r\n2 . خيابان مجاهدين ، چهار راه آبسردار ، ساختمان پزشكان ، واحد 9 ، مركز فرهنگى انتشارات منير ، تلفن : 77521836 - 021 ( 4 خط )\r\nمشهد : چهار راه شهدا ، پشت باغ نادرى ، كوچهء شهيد خوراكيان ، پاساژ گنجينهء كتاب ، انتشارات نور الكتاب ( ميلانى ) ، تلفن :\r\n2223130 - 0511\r\nاصفهان : چهارباغ پايين ، روبه روى ورزشگاه تختى ، مركز تخصصى حوزه علميه اصفهان ، تلفن 2223423 - 0311\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nسرآغاز\r\nبسم اللَّه الرّحمن الرّحيم\r\n. . . آخرين و كامل‌ترين دين الهى با بعثت خاتم الانبياء ، حضرت محمّد مصطفى صلّى اللَّه عليه وآله به جهانيان عرضه شد و آئين و رسالت پيام رسانان الهى با نبوّت آن حضرت پايان پذيرفت .\r\nدين اسلام در شهر مكّه شكوفا شد و پس از بيست و سه سال زحمات طاقت فرساى رسول خدا صلّى اللَّه عليه وآله و جمعى از ياران باوفايش ، تمامى جزيرة العرب را فرا گرفت .\r\nادامهء اين راه الهى در هجدهم ذى الحجّه ، در غدير خم و به صورت علنى ، از جانب خداى منّان به نخستين رادمرد عالم اسلام پس از پيامبر خدا صلّى اللَّه عليه وآله يعنى امير مؤمنان على عليه السلام سپرده شد .\r\nدر اين روز ، با اعلان ولايت و جانشينى حضرت على عليه السلام ، نعمت الهى تمام و دين اسلام تكميل و سپس به عنوان تنها دينِ مورد\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nپسند حضرت حق اعلام گرديد . اين چنين شد كه كفرورزان و مشركان از نابودى دين اسلام مأيوس گشتند .\r\nديرى نپاييد كه برخى اطرافيان پيامبر صلّى اللَّه عليه وآله ، - با توطئه‌هايى از پيش مهيّا شده - مسير هدايت و راهبرى را پس از رحلت پيامبر خدا صلّى اللَّه عليه وآله منحرف ساختند ، دروازه مدينهء علم را بستند و مسلمانان را در تحيّر و سردرگمى قرار دادند . آنان از همان آغازين روزهاى حكومتشان ، با منع كتابت احاديث نبوى ، جعل احاديث ، القاى شبهات و تدليس و تلبيس‌هاى شيطانى ، حقايق اسلام را - كه همچون آفتاب جهان‌تاب بود - پشت ابرهاى سياه شكّ و ترديد قرار دادند .\r\nبديهى است كه على رغم همهء توطئه‌ها ، حقايق اسلام و سخنان دُرَرْبار پيامبر خدا صلّى اللَّه عليه وآله ، توسّط امير مؤمنان على عليه السلام ، اوصياى آن بزرگوار عليهم السلام و جمعى از اصحاب و ياران باوفا ، در طول تاريخ جارى شده و در هر برهه‌اى از زمان ، به نوعى جلوه نموده است . آنان با بيان حقايق ، دودلىها ، شبهه‌ها و پندارهاى واهى شياطين و دشمنان اسلام را پاسخ داده و حقيقت را براى همگان آشكار ساخته‌اند .\r\nدر اين راستا ، نام سپيده باورانى همچون شيخ مفيد ، سيّد مرتضى ، شيخ طوسى ، خواجه نصير ، علّامهء حلّى ، قاضى نوراللَّه ، مير حامد حسين ، سيّد شرف‌الدين ، امينى و . . . همچون ستارگانى پرفروز مىدرخشد ؛ چرا كه اينان در مسير دفاع از حقايق اسلامى و تبيين\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nواقعيّات مكتب اهل بيت عليهم السلام ، با زبان و قلم ، به بررسى و پاسخ‌گويى شبهات پرداخته‌اند . . .\r\nو در دوران ما ، يكى از دانشمندان و انديشمندانى كه با قلمى شيوا و بيانى رَسا به تبيين حقايق تابناك دين مبين اسلام و دفاع عالمانه از حريم امامت و ولايت امير مؤمنان على عليه السلام پرداخته است ، پژوهشگر والامقام حضرت آيت اللَّه سيّد على حسينى ميلانى ، مىباشد .\r\nمركز حقايق اسلامى ، افتخار دارد كه احياى آثار پُربار و گران سنگ آن محقّق نستوه را در دستور كار خود قرار داده و با تحقيق ، ترجمه و نشر آثار معظّمٌ له ، آن‌ها را در اختيار دانش پژوهان ، فرهيختگان و تشنگان حقايق اسلامى قرار دهد .\r\nكتابى كه در پيش رو داريد ، ترجمهء يكى از آثار معظّمٌ له است كه اينك \" فارسى زبانان \" را با حقايق اسلامى آشنا مىسازد .\r\nاميد است كه اين تلاش مورد خشنودى و پسند بقيّة اللَّه الأعظم ، حضرت ولىّ عصر ، امام زمان عجل اللَّه تعالى فرجه الشريف قرار گيرد .\r\nمركز حقايق اسلامى\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\nنگاهى\r\nبه حديث ولايت\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\nبسم اللَّه الرّحمن الرّحيم\r\nالحمد للَّه ربّ العالمين ، والصّلاة والسّلام على سيّدنا ونبيّنا محمّد وآله الطيّبين الطّاهرين ، ولعنة اللَّه على أعدائهم أجمعين من الأوّلين والآخرين .\r\n\r\nپيش‌گفتار\r\n« حديث ولايت » كه از احاديث پذيرفته شده در نزد شيعه و سنّى به شمار مىرود ، به يقين از رسول خدا صلى اللَّه عليه وآله صادر شده است .\r\nاين حديث شريف به وجوه مختلفى بر امامت امير مؤمنان على عليه السلام دلالت دارد :\r\n1 . ثبوت ولايت و حقّ سرپرستى و اولويّت براى امير مؤمنان على عليه السلام .\r\n2 . دلالت حديث بر عصمت امير مؤمنان على عليه السلام .\r\n3 . بغض امير مؤمنان على عليه السلام موجب خروج مبغض\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nاز اسلام مىشود و براى ورود دوباره به جرگهء مسلمانان بعد از دست كشيدن از بغض و انحرافش ، بايد تجديد اسلام نمايد و از نو شهادتين را بگويد .\r\nبا وجود هر كدام از اين سه دلالت به طور جداگانه براى اثبات امامت امير مؤمنان على عليه السلام مىتوان استدلال كرد .\r\nاين نوشتار ، به پژوهش در مورد « حديث ولايت » ، بررسى دقيق و اثبات صدور قطعى آن مىپردازد .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nبخش يكم حديث ولايت و راويان آن\r\n\r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\nبىترديد شيعه و سنّى نقل كرده‌اند كه پيامبر اكرم صلى اللَّه عليه وآله خطاب به امير مؤمنان على عليه السلام فرمود :\r\nأنت وليّ كلّ مؤمن بعدي . « 1 »\r\nتو پس از من ولى هر مؤمن هستى .\r\nافرادى از صحابه و بسيارى از مشاهير پيشوايان اهل تسنّن اين حديث شريف را نقل كرده‌اند .\r\n\r\nاصحابى كه حديث ولايت از آن‌ها روايت شده\r\nاهل تسنّن ، حديث ولايت را از برخى صحابه نقل كرده‌اند . برخى از اين اصحاب از مشاهير و بزرگان اصحاب به شمار مىروند . براى نمونه ، امير مؤمنان على عليه السلام در رأس آنان قرار دارد . آنان عبارتند از :\r\n1 . امير مؤمنان على عليه السلام ؛\r\n\r\n\r\n","description":"","footnote":"\r\n( 1 ) ر . ك صفحهء 21 از همين كتاب .\r\n","page_name":" 17 ","page_number":17},
  {"content":"\r\n\r\n2 . امام حسن مجتبى عليه السلام سبط پيامبر خدا صلى اللَّه عليه وآله ؛\r\n3 . عبداللَّه بن عبّاس ؛\r\n4 . ابو ذرّ غفارى ؛\r\n5 . ابو سعيد خُدْرى ؛\r\n6 . براء بن عازب ؛\r\n7 . عمران بن حصين ؛\r\n8 . ابو ليلا انصارى ؛\r\n9 . بريدة بن حصيب ؛\r\n10 . عبداللَّه بن عمر ؛\r\n11 . عمرو بن عاص ؛\r\n12 . وهب بن حمزه .\r\n\r\nراويان حديث ولايت\r\nمشهورترين پيشوايان و حافظان و بزرگان حديث كه در طول ادوارِ مختلف ، حديث ولايت را از اصحاب نام‌برده ، روايت كرده‌اند و در كتاب‌هايشان آورده‌اند ، عبارتند از :\r\n1 . ابو داوود طيالسى ، نويسنده المسند ؛\r\n2 . ابوبكر بن ابى شِيبه ، نويسنده المصنَّف ؛\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n3 . احمد بن حنبل ، پيشواى حنابله ، نويسنده المسند ؛\r\n4 . ابوعيسى تِرمذى ، نگارنده الصّحيح ؛\r\n5 . نَسايى ، نگارنده السُّنن ؛\r\n6 . ابويعلى موصلى ، نگارنده المسند ؛\r\n7 . ابوجعفر طبرى ، نگارنده دو كتاب معروف تاريخ طبرى و تفسير طبرى ؛\r\n8 . ابوحاتم ابن حِبّان ، نويسنده الصّحيح ؛\r\n9 . ابوالقاسم طبرانى ، نويسنده المعجم الكبير و الاوسط و الصّغير ؛\r\n10 . حاكم نيشابورى ، نويسنده المستدرك ؛\r\n11 . ابوبكر ابن مردويه ، نويسنده التّفسير ؛\r\n12 . ابونعيم اصفهانى ، نويسنده حلية الاولياء و كتاب‌هاى ديگر ؛\r\n13 . خطيب بغدادى ، نويسنده تاريخ بغداد ؛\r\n14 . ابن عبدالبَرّ ، نگارنده الإستيعاب ؛\r\n15 . ابن عساكر ، نگارنده تاريخ مدينة دمشق ؛\r\n16 . ابن اثير جَزَرى ، نگارنده اسد الغابه ؛\r\n17 . ضياء مَقْدِسى ، نگارنده المختاره ؛\r\n18 . بغوى ، نگارنده مصابيح السّنّه و تفسير معروف به معالم التّنزيل ؛\r\n19 . حافظ شمس الدّين ذهبى ، نويسنده كتاب‌هاى معروف ؛\r\n\r\n","description":"","footnote":"","page_name":" 19 ","page_number":19},
  {"content":"\r\n\r\n20 . ابن حجر عسقلانى ، نگارنده فتح البارى فى شرح صحيح البخارى ، الإصابه و كتاب‌هاى معروف ديگر ؛\r\n21 . حافظ جلال الدّين سيوطى ، نگارنده كتاب‌هاى معروف و بسيار ؛\r\n22 . قسطلانى ، نويسنده ارشاد السّارى فى شرح صحيح البخارى ؛\r\n23 . متّقى هندى ، نويسنده كنز العمّال ؛\r\n24 . حافظ محمّد بن يوسف صالحى ، نويسنده السّيرة الشّاميّه ؛\r\n25 . ابن حجر هيثمى مكّى ، نگارنده الصّواعق المحرقه ؛\r\n26 . ملّا على قارى هروى ، نگارنده مرقاة المفاتيح فى شرح مشكاة المصابيح ؛\r\n27 . عبدالرّئوف مَنّاوى ، نويسنده فيض القدير فى شرح الجامع الصغير ؛\r\n28 . علّامه هند و محدّث بزرگ شاه ولى اللَّه دهلوى ، نگارنده كتاب‌هاى بسيار و نيز صاحب مدرسهء معروف در دهلى هندوستان .\r\nاينان و نيز گروه ديگرى حديث شريف ولايت را از آن دوازده نفر صحابى روايت كرده‌اند كه نام آنان گذشت .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n\r\nبررسى متن حديث ولايت و تصحيح اسناد آن\r\nدر بين دوازده صحابى كه نام آنان گذشت ، بيشتر نقل‌هاى حديث ولايت به سه نفر مىانجامد ، يعنى سلسله اسناد راويان و ناقلان حديث ولايت بيشتر به اين سه نفر ختم مىشود كه عبارتند از :\r\n1 . عبداللَّه بن عبّاس ؛\r\n2 . بريدة بن حصيب ؛\r\n3 . عمران بن حصين .\r\n\r\nحديث ولايت به روايت ابن عبّاس\r\nهمان گونه كه پيش‌تر اشاره شد ، عبداللَّه بن عبّاس از راويان حديث شريف ولايت است . علماى اهل سنّت از او فقط مقدارى از حديث ولايت را آن هم به سه گونه نقل كرده‌اند كه خوش بختانه همان اندازه نيز براى شاهد و استدلال بس است :\r\n1 . ابو داوود طيالسى در كتاب مسند خود مىنويسد : ابن عبّاس گويد : پيامبر خدا صلى اللَّه عليه وآله خطاب به حضرت على عليه السلام فرمود :\r\nانْتَ وَلِيُّ كُلِّ مُؤْمِنٍ بَعْدي . « 1 »\r\n( يا على ! ) تو پس از من سرپرست و كارگزار هر مؤمن هستى .\r\n\r\n\r\n","description":"","footnote":"\r\n( 1 ) مسند ابى داوود طيالسى : 360 ، شمارهء 2752 .\r\n","page_name":" 21 ","page_number":21},
  {"content":"\r\n\r\n2 . بنا بر روايت حاكم نيشابورى در كتاب المستدرك از ابن عبّاس پيامبر خدا صلى اللَّه عليه وآله فرمود :\r\nانْتَ وَلِيُّ كُلِّ مُؤْمِنٍ بَعدي ومُؤْمِنَةٍ . « 1 »\r\n( يا على ! ) تو پس از من سرپرست و كارگزار هر مرد و زن مؤمن هستى .\r\n3 . احمد بن حنبل در كتاب مسند از ابن عبّاس روايت مىكند كه پيامبر اكرم صلى اللَّه عليه وآله فرمود :\r\nانْتَ وَليّي في كُلِّ مُؤْمِنٍ بَعْدي . « 2 »\r\n( يا على ! ) تو پس از من سرپرست و كارگزار هر مؤمن هستى .\r\nبنا بر اين ، رسول خدا صلى اللَّه عليه وآله ، حضرت على عليه السلام را به سه چيز خطاب كرد . مخفى نماند كه در هر سه نقل واژهء « بَعْدي » وجود دارد .\r\nاين سه عبارت از « ابن عبّاس » در ضمن حديثى است كه ده منقبت را براى امير مؤمنان على عليه السلام برمىشمرد . ابن عبّاس تصريح مىكند اين مناقب به اميرالمؤمنين عليه السلام اختصاص دارد و هيچ كس از صحابه با آن بزرگوار در هيچ يك از اين ده منقبت شريك نيست .\r\n\r\n\r\n","description":"","footnote":"\r\n( 1 ) المستدرك : 3 / 134 .\r\n( 2 ) مسند احمد : 1 / 545 ، ذيل حديث 3052 .\r\n","page_name":" 22 ","page_number":22},
  {"content":"\r\n\r\n\r\nحديث ولايت به روايت عمران بن حصين و بريدة بن حصيب\r\nعمران بن حصين و بريدة بن حصيب ، از راويان حديث ولايت به شمار مىروند . آنان در ضمن حكايتى از پيامبر خدا صلى اللَّه عليه وآله حديث ولايت را چنين روايت مىكنند كه آن حضرت فرمود :\r\nعَلِيٌّ مِنّي وَانَا مِنْ عَلِيٍّ وعَلِيٌّ وَلِيُّ كُلِّ مُؤْمِنٍ بَعْدي .\r\nعلى ، از من است و من از على هستم و على سرپرست وكارگزار هر مؤمنى بعد از من است .\r\n\r\nچكيده بررسى\r\nتا كنون چند مطلب روشن شد :\r\n1 . دوازده نفر از صحابه حديث ولايت را از رسول خدا صلى اللَّه عليه وآله نقل كرده‌اند كه در ميان آنان ، مانند اميرالمؤمنين و امام مجتبى عليهما السلام به چشم مىآيند .\r\n2 . راويان حديث ولايت از اين دوازده نفر ، مشهورترين پيشوايان و بزرگان حديث شناس و حافظان اهل تسنّن هستند .\r\n3 . متن « حديث ولايت » و الفاظى كه ما بدان استدلال خواهيم كرد .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n\r\nبررسى روايت عبداللَّه بن عبّاس\r\nهمان گونه كه پيش‌تر آمد ، عبداللَّه بن عبّاس از راويان اين حديث شريف است . اين سند در مسندهاى احمد ، ابوداوود طيالسى ، المستدرك حاكم نيشابورى و كتاب‌ها و منابع مهم ديگرى وجود دارد . بديهى است كه اين سند به طور قطع صحيح و خدشه‌ناپذير است ؛ چرا كه بزرگان از پيشوايان اهل تسنّن ، مانند ابن عبدالبَرّ در كتاب الإستيعاب ، حافظ مِزّى نگارنده كتاب تهذيب الكمال ، جلال الدين سيوطى ، متّقى هندى و دانشمندان ديگر ، به صحّت آن تصريح كرده‌اند . « 1 » براى مثال ، حافظ شمس الدّين ذهبى در رساله‌اى درباره حديث غدير ، « 2 » « حديث ولايت » را نيز از بريده نقل مىكند و چنين مىنويسد :\r\n« صدور اين حديث از بريده ثابت و قطعى است » .\r\nبديهى است كه عبارت حافظ ذهبى در ثبوت « حديث ولايت » تصريح دارد .\r\n\r\n\r\n","description":"","footnote":"\r\n( 1 ) الإستيعاب فى معرفة الاصحاب : 3 / 1092 ، تحفة الاشراف : 5 / 191 ، شمارهء 6316 ، تهذيب الكمال : 20 / 481 ، القول الجلىّ فى مناقب علىّ عليه السلام : 60 ، كنز العمّال : 11 / 608 .\r\n( 2 ) رساله مخطوطى كه علّامه محقق سيّد عبدالعزيز طباطبايى رحمه اللَّه بدان دست يافته‌و تحقيق كرده است .\r\n","page_name":" 24 ","page_number":24},
  {"content":"\r\n\r\nنتيجهء سخن اين كه سند حديث ولايت از ابن عبّاس صحيح است . بررسى اسانيد و تحقيق درباره حال راويان سند اين حديث ، نشان مىدهد كه پيشوايان بزرگ علم رجال از اهل سنّت ، همگى به صحّت حديث ولايت اعتراف نموده‌اند .\r\n\r\nبررسى اسناد حديث ولايت به نقل از عمران بن حصين\r\nعمران بن حصين يكى ديگر از راويان حديث ولايت است .\r\nابن ابى شِيبه ، استاد بُخارى از جمله افرادى است كه حديث او را نقل كرده و به صحّت آن تصريح نموده است ، آن سان كه در كنز العمّال « 1 » نقل شده ، ابن ابى شِيبه اين حديث شريف را در كتاب المصنَّف آورده و به صحّت آن تصريح نموده است . « 2 » محمّد بن جرير طبرى از جملهء ناقلان حديث عمران به شمار مىرود كه از اعلام عامّه و مورد اعتماد آنان در تاريخ و تفسير است .\r\nجلال الدين سيوطى و متقى هندى نيز از جمله كسانى هستند كه بر صحّت طريق نقل از عمران بن حصين تصريح نموده‌اند . « 3 »\r\n\r\n\r\n","description":"","footnote":"\r\n( 1 ) كنز العمّال : 11 / 608 .\r\n( 2 ) المصنَّف : 7 / 504 .\r\n( 3 ) القول الجلىّ فى مناقب علىّ عليه السلام : 60 .\r\n","page_name":" 25 ","page_number":25},
  {"content":"\r\n\r\nالبته حديث ولايت به نقل از عمران ، از ديگر نقل‌ها مفصّل‌تر است . متن روايت عمران بن حصين به نقل از متّقى هندى در كنز العمّال « 1 » در زير مىآيد :\r\nابن ابى شِيبه و ابوجعفر طبرى از عمران بن حصين نقل مىكنند كه رسول خدا صلى اللَّه عليه وآله سَريّه‌اى « 2 » را به ناحيه‌اى فرستاد و على عليه السلام را فرمانده آنان قرار داد . آن سپاه در حالى كه غنايمى به دست آورده بودند ، پيروز شدند . امير مؤمنان على عليه السلام در مورد غنايم جنگى تصميمى گرفت كه خوش آيند عدّه‌اى از آنان نبود .\r\nدر برخى از نقل‌ها آمده است كه امير مؤمنان عليه السلام از ميان غنايم ، كنيزى را براى خود برگزيد .\r\nچهار نفر از لشكريان تصميم گرفتند كه هر گاه به مدينه رسيدند و با رسول خدا صلى اللَّه عليه وآله ديدار كردند ، قضيّه را به سمع مبارك آن حضرت برسانند .\r\nسپاهيان اعزامى بنا بر رسم ، هنگام بازگشت به مدينه ، ابتدا به محضر رسول خدا صلى اللَّه عليه وآله شرف‌ياب مىشدند و به آن حضرت سلام مىكردند ، به رخ‌سارهء مبارك ايشان نظر مىنمودند سپس به\r\n\r\n\r\n","description":"","footnote":"\r\n( 1 ) كنز العمّال : 13 / 142 ، حديث 36444 .\r\n( 2 ) سَريّه ، قطعه‌اى از لشكر است كه تعداد آنان از پنج نفر تا سيصد يا چهارصد نفر باشد .\r\n","page_name":" 26 ","page_number":26},
  {"content":"\r\n\r\nخانه‌هايشان برمىگشتند .\r\nزمانى كه سپاهيان به مدينه رسيدند و براى عرض سلام به محضر رسول خدا صلى اللَّه عليه وآله شرف‌ياب شدند ، يكى از آن چهار تن برخاست و چنين عرض كرد : « اى رسول خدا ! آيا نظر نمىفرماييد كه على از غنايم كنيزى برداشته است » ؟\r\nرسول خدا صلى اللَّه عليه وآله از او روى برگرداند . پس از آن دومين نفر از آن چهار تن و آن گاه سومى برخاست و همان گونه گفت . حضرت در هر بارى ، روى مبارك خويش را از اعتراض كننده برمىگرداند تا اين كه نوبت به شخص چهارم رسيد . پس از گفتار وى ، رسول خدا صلى اللَّه عليه وآله در حالى كه آثار خشم از چهرهء نازنينش هويدا بود ، فرمود :\r\nما تريدون من علي ؟ ما تريدون من علي ؟ عليّ منّي وأنا من علي ، وعليّ وليّ كلّ مؤمن بعدي .\r\nاز على چه مىخواهيد ؟ از على چه مىخواهيد ؟ على از من است و من از على هستم ، على سرپرست هر مؤمنى است بعد از من .\r\nاين روايت به سان كنز العمّال در كتاب المصنَّف نيز آمده و به همين سان ، طبرى نيز از عمران بن حصين روايت كرده است .\r\nالبته اين روايت با همين متن در مسند احمد بن حنبل نيز آمده است . وى بخش پايانى روايت را اين گونه نقل كرده است :\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nرسول خدا صلى اللَّه عليه وآله به فرد چهارمى رو كرد و در حالى كه رنگ رخ‌سارهء مباركش تغيير يافته بود ، فرمود :\r\nدعَوْا عليّاً ، دعَوْا عليّاً ، إنّ عليّاً منّي وأنا منه وهو وليّ كلّ مؤمن بعدي . « 1 »\r\nدست از على برداريد ، دست از على برداريد ، به راستى كه على از من است و من از او هستم . او سرپرست هر مؤمنى بعد از من است .\r\nتِرمذى نيز در صحيح خود ذيل روايت را اين گونه نقل مىكند :\r\nهنگامى كه چهارمين فرد برخاست و اعتراض خود را بيان كرد رسول خدا صلى اللَّه عليه وآله در حالى كه آثار خشم از چهرهء مباركش هويدا بود ، فرمود :\r\nما تريدون من علي ؟ ما تريدون من علي ؟ ما تريدون من علي ؟ إنّ عليّاً منّي وأنا منه وهو وليّ كلّ مؤمن بعدي . « 2 »\r\nاز على چه مىخواهيد ؟ از على چه مىخواهيد ؟ از على چه مىخواهيد ؟ به راستى كه على از من است و من از او هستم و او سرپرست هر مؤمنى بعد از من است .\r\n\r\n\r\n","description":"","footnote":"\r\n( 1 ) مسند احمد : 4 / 438 .\r\n( 2 ) سنن تِرمذى : 6 / 78 ، حديث 3712 .\r\n","page_name":" 28 ","page_number":28},
  {"content":"\r\n\r\nآرى ! حديث ولايت به روايت عمران بن حصين در كتاب صحيح ابن حِبّان ، « 1 » خصائص نَسايى « 2 » و المستدرك حاكم نيشابورى « 3 » نيز نقل شده است . حاكم نيشابورى پس از نقل حديث ، اين حديث را داراى شرايط صحّتى برشمرده كه مسلم آن‌ها را معتبر مىداند ، ولى با وجود اين بُخارى و مسلم آن را نقل نكرده‌اند .\r\nگفتنى است كه حديث ولايت به روايت عمران در منابع ديگر نيز آمده است .\r\n\r\nحديث ولايت به روايت بريدة بن حصيب\r\nبريدة بن حصيب نيز از راويان اين حديث است . وى در اين جريان تاريخى حضور داشته است ؛ همان شخص چهارمى كه به اعتراض بر امير مؤمنان على عليه السلام نزد رسول خدا صلى اللَّه عليه وآله آمد و آن حضرت در مقام دفاع از امير مؤمنان و ردّ بر اعتراض وى ، به گونه عتاب‌آميز پاسخ فرمود . گفتنى است كه در آن نقل‌ها به نام شخص\r\n\r\n\r\n","description":"","footnote":"\r\n( 1 ) صحيح ابن حِبّان : 15 / 373 ، شمارهء 6929 .\r\n( 2 ) خصائص على عليه السلام : 143 ، فضائل الصحابه : 14 ، حديث 43 ، سنن الكبرى : 5 / 132 .\r\n( 3 ) المستدرك : 3 / 110 و 111 .\r\n","page_name":" 29 ","page_number":29},
  {"content":"\r\n\r\nچهارم ( بريده ) اشاره نكرده‌اند . وى داستان اين حديث را به گونه كامل براى فرزندش عبداللَّه اين گونه نقل كرده است :\r\nرسول خدا صلى اللَّه عليه وآله دو سپاه به سوى يمن فرستاد ؛ بر يكى از آن‌ها على بن ابىطالب عليه السلام و بر ديگرى خالد بن وليد را فرمانده قرار داد و فرمود :\r\nإذا كان قتال فعلي على الناس كلّهم .\r\nاگر جنگ سرگرفت ، على فرمانده هر دو لشكر خواهد بود .\r\nسپاهيان اسلام با سپاه يمن درگير و رو به رو شدند . على عليه السلام بنا بر فرمان رسول خدا صلى اللَّه عليه وآله فرماندهى هر دو سپاه اسلام را بر عهده گرفت و خالد بن وليد از آن حضرت فرمان پذيرفت . على عليه السلام در اين جنگ قلعه‌اى فتح كرد .\r\nبريده مىگويد : « سپاهيان اسلام به غنايمى دست يافتند . على يك پنجم آن را جدا كرد و در ضمن ، كنيزى نيكو صورت را به خود اختصاص داد . او از خيمهء خود در حالى بيرون آمد كه آب غسل از سرش جارى بود » ( ! )\r\nبريده مىگويد : « من همواره بغض و كينه على را در سينه نهان كردم و هرگز كينهء كسى را چون او به دل نداشتم . از سويى ، خالد را\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nخيلى دوست داشتم و مهرورزى من به او فقط به دليل كينه و دشمنى او با على بود ؛ چرا كه خالد همواره كينه على را در دل داشت .\r\nوقتى على كنيز را از سهم خمس به خود اختصاص داد ، خالد بن وليد مرا به نزد خود خواند و گفت : اين كار را از على غنيمت بدان و خبر آن را براى رسول خدا صلى اللَّه عليه وآله گزارش كن » .\r\nمتن اين حديث بدين گونه در كتاب المعجم الاوسط « 1 » طبرى آمده است ، امّا ابن عساكر اين حديث را در كتاب تاريخ دمشق چنين ادامه مىدهد :\r\nخالد بن وليد به بريده گفت : « اى بريده ! اين عمل على را در خاطر داشته باش » !\r\nبريده مىگويد : « خالد بن وليد دربارهء اين ماجرا به رسول خدا صلى اللَّه عليه وآله نامه‌اى نوشت به من نيز سفارش كرد كه از على نزد پيامبر بدگويى كنم » .\r\nالبته عبارت نَسايى نيز به همين مضمون است .\r\nابن عساكر در كتاب تاريخ دمشق مىافزايد :\r\nبريده مىگويد : « خالد نامه‌اى نوشت كه سراسر آن بدگويى درباره\r\n\r\n\r\n","description":"","footnote":"\r\n( 1 ) المعجم الاوسط : 6 / 163 .\r\n","page_name":" 31 ","page_number":31},
  {"content":"\r\n\r\nعلى بود و آن را به من داد تا نزد رسول خدا صلى اللَّه عليه وآله ببرم . او به من دستور داد كه نزد رسول خدا صلى اللَّه عليه وآله از بدگويى دربارهء على كوتاهى نكنم و براى انجام اين مأموريت ، سه نفر را به همراه من فرستاد . « 1 » گويى مىخواست با اين كار در مقابل عملى كه از حضرت على عليه السلام سر زده بود ، در نزد رسول خدا صلى اللَّه عليه وآله بيّنه و شهود لازم اقامه كند » .\r\nادامه اين واقعه بنا به نقل طبرانى در كتاب المعجم الاوسط « 2 » و ديگر مصادر معتبر اهل تسنّن اين گونه است :\r\nبريده مىگويد : « وارد مدينه شدم و به مسجد رفتم .\r\nرسول خدا صلى اللَّه عليه وآله در منزل بود و گروهى از يارانش بر در خانهء پيامبر بودند . آن‌ها گفتند : چرا زودتر از ديگران خود را به مدينه رسانده‌اى ؟\r\nگفتم : به دليل كنيزكى است كه على از خمس غنايم جنگى برداشته است . آمده‌ام اين خبر را به رسول خدا صلى اللَّه عليه وآله گزارش دهم .\r\nآن‌ها گفتند : آرى اين خبر را به پيامبر برسان ؛ زيرا با اين خبر على\r\n\r\n\r\n","description":"","footnote":"\r\n( 1 ) تاريخ مدينة دمشق ترجمة الامام على عليه السلام : 1 / 400 ، حديث 466 .\r\n( 2 ) المعجم الاوسط : 5 / 217 ، شمارهء 4842 .\r\n","page_name":" 32 ","page_number":32},
  {"content":"\r\n\r\nاز چشم پيامبر خدا صلى اللَّه عليه وآله مىافتد » ( ! )\r\nرسول خدا صلى اللَّه عليه وآله اين گفت و شنودها بين من و آن‌ها را در منزلش مىشنيد .\r\nدر اين هنگام رسول خدا صلى اللَّه عليه وآله از اتاق بيرون آمد . يكى از آن چهار نفر برخاست و عرض كرد : اى رسول خدا ! آيا نظر نمىكنى كه على چه كرده است ؟ و قضيّهء كنيز را خبر داد .\r\nرسول خدا صلى اللَّه عليه وآله روى مبارك از او برگرداند و جوابى نفرمود . دومين و سومين نفرى كه همراه بريده بودند نيز به همين گونه اظهار نظر كردند ، ولى رسول خدا صلى اللَّه عليه وآله از آنان نيز روى گرداند .\r\nبريده مىگويد : « من نامهء خالد را به پيامبر تقديم كردم . او با دست چپ نامه را از من گرفت . من سرم را پايين انداختم و شروع به بدگويى از على كردم تا اين كه سخنانم به پايان رسيد و سرم را بلند كردم » .\r\nدر برخى از متون آمده است : بريده گويد : « من از كسانى بودم كه بغض و كينهء زيادى از على داشتم . از اين رو ، از على بد گفتم و كلامم كه به پايان رسيد ، سرم را بالا گرفتم . ناگاه آن چنان خشمى در چهرهء رسول خدا صلى اللَّه عليه وآله مشاهده نمودم كه مانند آن را جز در جنگ با يهود بنى قريظه و بنى نضير نديده بودم . سپس پيامبر فرمود :\r\nماذا تريدون من علي ؟ ماذا تريدون من علي ؟ ماذا تريدون\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nمن علي ؟ إنّ عليّاً منّي وأنا منه وهو ولي كلّ مؤمن بعدي .\r\nاز على چه مىخواهيد ؟ از على چه مىخواهيد ؟ از على چه مىخواهيد ؟ به راستى كه على از من است و من از على هستم و او سرپرست هر مؤمنى بعد از من است » .\r\nو شنيدنى است كه بنا بر نقل سنن الكبرى تأليف بيهقى ، معرفة الصّحابه تأليف ابونُعَيْم اصفهانى ، تاريخ مدينة دمشق نگارش ابن عساكر ، سُبُل الهُدى والرَّشاد و منابع ديگر ، بريده مىگويد : سپس رسول خدا صلى اللَّه عليه وآله به آنان فرمود :\r\nإنّ له في الخمس أكثر من ذلك . « 1 »\r\nبه راستى كه بهرهء على ازخمس بيش ازاين است .\r\nاز طرفى طبق نقل حاكم نيشابورى در كتاب المستدرك ، ضياء مَقْدِسى در كتاب المختاره ، طبرانى در المعجم الاوسط و منابع معتبر ديگر ، پيامبر اكرم صلى اللَّه عليه وآله فرمود :\r\nإنّه [ أي علي ! 
  ] لا يفعل إلّاما يؤمر . « 2 »\r\nبه راستى كه على جز آن چه را بدان مأمور است ، انجام نمىدهد .\r\n\r\n\r\n","description":"","footnote":"\r\n( 1 ) سنن الكبرى : 6 / 342 ، معرفة الصحابه : 1 / 374 ، حديث 257 ، تاريخ مدينة دمشق : 42 / 194 ، سبل الهدى والرشاد : 6 / 236 .\r\n( 2 ) المعجم الاوسط : 6 / 162 ، تاريخ مدينة دمشق : 42 / 191 ، سبل الهدى والرشاد : 11 / 295 ، كنز العمّال : 11 / 612 ، حديث 32963 .\r\n","page_name":" 34 ","page_number":34},
  {"content":"\r\n\r\nدر متن ديگرى آمده است : حضرتش فرمود :\r\nإنّما يفعل علي بما يؤمر به .\r\nعلى فقط به آن چه كه مأمور است عمل مىكند .\r\nسپس رسول خدا صلى اللَّه عليه وآله به بريده رو نمود و فرمود :\r\nأنافقت من بعدي يا بريدة ؟ !\r\nاى بريده ! آيا بعد از جدا شدن از من ، منافق شدى ؟ !\r\nبريده عرض كرد : « اى رسول خدا ! آيا دست خود را نمىگشاييد تا از نو با شما بر اسلامم بيعت كنم » ؟\r\nبريده مىافزايد : « از پيامبر خدا صلى اللَّه عليه وآله جدا نشدم ، مگر اين كه بر اسلام با او بيعت نمودم . آن گاه از ميان جمعيت در حالى برخاستم كه كسى از مردم در نزد من محبوب‌تر از على نبود » .\r\nبديهى است كه راويان از عمران بن حصين و بريدة بن حصيب اين واقعه را بسيار متفاوت نقل كرده‌اند .\r\nچنان كه پيداست اين واقعه را تحريف كرده‌اند ؛ يكى از خودش چيزى به آن افزوده ، ديگرى به دل‌خواه مقدارى از آن را حذف كرده ، سومى بخشى را نقل نموده و از نقل بخش ديگر خوددارى ورزيده ( ! ! ) و برخى هم واقعه را به طور ناقص و بدون ذيل ذكر كرده‌اند !\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nمتون حديث ولايت به نقل از راويان گوناگون به ويژه متنى كه بريدة بن حصيب كه خود سبب صدور « حديث ولايت » از رسول خدا صلى اللَّه عليه وآله بوده ، نقل گرديد .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n\r\nبخش دوم نگاهى به دلالتهاى حديث ولايت\r\n\r\n","description":"","footnote":"","page_name":" 37 ","page_number":37},
  {"content":"\r\n . \r\n","description":"","footnote":"","page_name":" 38 ","page_number":38},
  {"content":"\r\n\r\n\r\nحديث ولايت بيان‌گر عصمت\r\nهمان گونه كه پيش‌تر بيان شد ، رسول خدا صلى اللَّه عليه وآله در ذيل قضيّهء بريده تعبيرهاى متفاوتى را دربارهء على عليه السلام فرموده است ، چنان كه فرمود :\r\nإنَّ عليّاً لا يَفْعَلُ إلّاما يُؤْمَرُ بِهِ .\r\nبه راستى كه على انجام نمىدهد مگر آن چه را بدان امر شده است .\r\nدر سخن ديگرى فرمود :\r\nإنَّما يَفْعَلُ ما امِرَ بِهِ .\r\nعلى فقط آن چه را بدان امر شده انجام مىدهد .\r\nاين تعبيرها به وضوح بر عصمت اميرالمؤمنين عليه السلام دلالت مىنمايند .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nدر واقع ، اين تعبير رسول خدا صلى اللَّه عليه وآله صغراى كبراى كلّى و يا تعيين يكى از مصاديق آيهء قرآن است ؛ آن جا كه خداوند متعال مىفرمايد :\r\n« بَلْ عِبَادٌ مُّكْرَمُونَ * لَا يَسْبِقُونَهُ بالْقَوْلِ وَهُم بِأَمْرِهِ يَعْمَلُونَ » . « 1 » ( اين گونه نيست كه فرشتگان فرزندان خداوند باشند آن سان كه مشركان پنداشته‌اند ) بلكه آنان بندگان شايستهء خداوند هستند كه هيچ گاه در سخن بر او پيشى نمىگيرند و همواره فرمان او را انجام مىدهند .\r\nاكنون مناسب است بخشى از خطبه‌اى كه شيخ طوسى رحمه اللَّه در كتاب مصباح المتهجّد از امير مؤمنان على عليه السلام نقل كرده ، بيان شود .\r\nشيخ طوسى رحمه اللَّه مىگويد : امير مؤمنان على عليه السلام در روز غدير خطبه‌اى ايراد كرد و در بخشى از آن فرمود :\r\nوأنّ اللَّه اختصّ لنفسه بعد نبيّه صلى اللَّه عليه وآله من بريّته خاصّة ؛ اختصّ منهم - أيمن الخلائق بعد النبي صلى اللَّه عليه وآله - خاصّة علاهم بتعليته وسما بهم إلى رتبته ، وجعلهم الدعاة بالحق إليه والأدلّاء بالرشاد عليه ، لقرن قرن وزمن زمن .\r\n\r\n\r\n","description":"","footnote":"\r\n( 1 ) سورهء انبياء : آيهء 26 و 27 .\r\n","page_name":" 40 ","page_number":40},
  {"content":"\r\n\r\nأنشأهم في القدم قبل كلّ مدر ومبر ، وأنواراً أنطقها لتحمده ، وألهمها شكره وتمجيده ، وجعلهم الحجج على كلّ معترف له بملكة الربوبية وسلطان العبودية ، واستنطق بها الخراسات بأنواع اللغات ، بخوعاً له بأنّه فاطر الأرضين والسماوات .\r\nوأشهدهم على خلقه ، وولّاهم ما شاء من أمره ، جعلهم تراجمة مشيّته وألسنة إرادته ، عبيداً [ مع ذلك هم عبيد 
  ] لا يسبقونه بالقول وهم بأمره يعملون ، يعلم ما بين أيديهم و ما خلفهم ولا يشفعون إلّا لمن ارتضى وهم من خشيته مشفقون . « 1 »\r\nو به راستى كه خداى تعالى بعد از رسولش صلى اللَّه عليه وآله از بين بندگانش ، عدّه‌اى را مخصوص به خود گردانيد ؛ گروهى كه آن‌ها را رفعت مقام و علوّ درجه عطا فرمود و آنان را در قرون متمادى فراخوانان حقيقى به سوى خود ودلالت كنندگان بر خويش قرار داد .\r\nانوار آن‌ها را پيش از آفرينش جميع موجودات آفريد و آن انوار مقدّس را به حمد خود ناطق فرمود ، مقام شكر و بزرگداشتش را به آنان الهام نمود و آن‌ها را بر هر بنده‌اى كه سر تعظيم در مقابل\r\n\r\n\r\n","description":"","footnote":"\r\n( 1 ) مصباح المتهجّد : 753 .\r\n","page_name":" 41 ","page_number":41},
  {"content":"\r\n\r\nسلطان حقّ تبارك و تعالى فرود آورده باشد ، حجّت قرار داد .\r\nبه وسيلهء اين انوار با موجوداتى كه به خودى خود قادر به تكلّم نبودند ، به انواع لغت‌ها سخن گفت تا همه در مقابل اين حقيقت كه « او تبارك و تعالى آفرينندهء زمين‌ها و آسمان‌هاست » معترف و مقِرّ باشند .\r\nآن بندگان خاص را شاهد بر مخلوقاتش قرار داد و از تصرّفاتش آن چه را مىخواست به آنان واگذار نمود .\r\nآنان را بيان گر مرادهاى خودش و زبانِ گوياى خواسته‌هايش از خلق قرار داد ، « 1 » در حالى كه اينان ، با همهء اين مقامات ، بندگان او هستند و در گفتارشان از خدا پيشى نمىگيرند و فقط بر طبق امر حقّ تبارك و تعالى عمل مىكنند . خداوند متعال همه چيز پيش و پس روى آنان را مىداند و آنان شفيع نمىشوند ، مگر به كسانى كه خداى تعالى راضى است ، و آنان به جهت ترس عالمانه‌اى كه از حق تعالى دارند ، در مقام خائفان هستند .\r\nآرى ، اين‌ها مقامات كسانى است كه جز به فرمان حقّ تبارك و تعالى به كارى اقدام نمىنمايند ؛ بندگانى كه مورد اكرام و عنايت\r\n\r\n\r\n","description":"","footnote":"\r\n( 1 ) همين تعبير بيان‌گر عصمت صاحبان اين مقامات است .\r\n","page_name":" 42 ","page_number":42},
  {"content":"\r\n\r\nو تفضّل خاصّ خداى منّان هستند ، يعنى مقرّب درگاه الهى هستند و آنان در مقام گفتار بر حضرت حق پيشى نمىگيرند ، تا گفتارى از خداى متعال به آنان نرسد ، بدان تكلّم نمىكنند و در مقام عمل نيز جز به آن چه امر به آن شده‌اند ، اقدام نمىنمايند .\r\nنتيجهء سخن اين كه فرمايش رسول خدا صلى اللَّه عليه وآله در حديث ولايت با همين مضامين تطبيق كرده و همهء اين‌ها عصمت صاحب اين مقامات را بيان مىكند .\r\n\r\nحديث ولايت بيان‌گر ولايت امير مؤمنان على عليه السلام\r\nهمانطور كه پيش‌تر اشاره شد ، جهت دوم در بررسى حديث ولايت اين است كه اين حديث ، ولايت اميرالمؤمنين عليه السلام را بيان مىكند ؛ آن جا كه پيامبر خدا صلى اللَّه عليه وآله فرمود :\r\nعلي منّي وأنا من علي وهو وليّكم من بعدي .\r\nعلى از من است و من از على هستم و او ولى و سرپرست شما پس از من است .\r\nبا استدلال به اين سخن ، اولويت در تصرّف براى على عليه السلام ثابت مىشود و البته اين اولويت ، مستلزم امامت است . اين استدلال را از شش محور پى مىگيريم :\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n\r\nالف ) انحصار ولايت\r\nنخست آن كه رسول خدا صلى اللَّه عليه وآله فرمود :\r\nوَهُوَ وَلِيُّكُمْ مِنْ بَعْدِي .\r\nاو ولى و سرپرست شما پس از من است .\r\nآن حضرت با اين سخن ، ولايت و اولويت تصرف را منحصر در امير مؤمنان على عليه السلام فرمود ؛ زيرا پرواضح است كه معانى ديگر ولايت مانند نصرت ، محبت و موارد ديگر از امور مختص به حضرت على عليه السلام نيست .\r\n\r\nب ) بعديّت زمانى\r\nدوم آن كه در تمام يا دست كم در بيشتر متون حديث ولايت واژهء « بَعْدى » وجود دارد و خود اين واژه صريح در مدّعاى ماست ؛ چرا كه « بَعْدى » يا زمانى است و يا رتبى .\r\nممكن است با نظرى سطحى ، چنين به نظر آيد كه « بَعْدى » موجود در حديث ولايت رتبى است ، نه زمانى كه نتيجهء فرمايش رسول خدا صلى اللَّه عليه وآله اين خواهد بود : مقام ولايت على عليه السلام ، پايين‌تر از مقام ولايت من است و كسى كه در مرتبهء پس از مقام من بر شما ولايت دارد ، على عليه السلام است .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nولى بايد گفت كه مراد رسول خدا صلى اللَّه عليه وآله « بَعْدى » زمانى است . از اين رو ، بنا بر « حديث ولايت » امير مؤمنان عليه السلام ولىّ بلافصل مؤمنان بعد از رسول خدا صلى اللَّه عليه وآله است و اگر « بَعدى » در اين حديث ، زمانى نبود ، وجهى نداشت كه برخى به تحريف اين حديث بپردازند و واژهء « بعدى » را حذف نمايند . اشاره به اين مطلب در پى خواهد آمد .\r\n\r\nج ) متون ديگرى از حديث ولايت\r\nحديث ولايت ، افزون بر عبارت پيش گذشته ، با الفاظ ديگرى نيز نقل گرديده است . آن الفاظ بدون هيچ گونه ترديدى بر امامت و اولويت امير مؤمنان على عليه السلام دلالت مىنمايند . براى نمونه ، احمد بن حنبل در كتاب المسند ، حاكم نيشابورى در المستدرك ، ابن عساكر در تاريخ مدينة دمشق و افراد ديگرى در كتاب‌هاى ديگر ، همگى در قضيّهء بريده از خود او چنين نقل مىكنند كه بريده گويد : هنگامى كه به حضور رسول خدا صلى اللَّه عليه وآله رسيدم ، از على سخن به ميان آوردم و به بدگويى و عيب‌گويى درباره او پرداختم ، اما ديدم كه رنگ رخ‌سارهء پيامبر خدا صلى اللَّه عليه وآله تغيير يافت و فرمود :\r\nيا بريدة ! ألست أولى بالمؤمنين من أنفسهم ؟\r\nاى بريده ! آيا من بر مؤمنان از خودشان سزاوارتر نيستم ؟\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nگفتم : آرى ، اى رسول خدا !\r\nفرمود :\r\nفمن كنت مولاه فعليٌّ مولاه . « 1 »\r\nپس هر كه من مولاى او هستم ، على مولاى اوست .\r\nاين سخن همان گونه است كه رسول خدا صلى اللَّه عليه وآله در روزهاى پايانى زندگى خود در روز غدير به مسلمانان فرمود .\r\nمسند احمد بن حنبل ، تاريخ مدينة دمشق و منابع ديگر به چندين سند ، چنين نقل مىكنند كه رسول خدا صلى اللَّه عليه وآله بعد از اين عبارات فرمود :\r\nيا بريدة ! من كنت وليّه فعليٌّ وليّه . « 2 »\r\nاى بريده ! هر كس من ولىّ او هستم پس على ولىّ اوست .\r\n\r\nد ) مناقب و فضايل ديگر\r\nضمن متن حديث ولايت ، مناقب ديگرى براى امير مؤمنان على عليه السلام بيان شده كه به آن بزرگوار اختصاص دارد و صحابهء\r\n\r\n\r\n","description":"","footnote":"\r\n( 1 ) مسند احمد : 5 / 347 ، المستدرك : 3 / 110 ، تاريخ مدينة دمشق : 42 / 187 .\r\n( 2 ) تاريخ مدينة دمشق : 42 / 188 ، 192 ، 193 و 194 .\r\n","page_name":" 46 ","page_number":46},
  {"content":"\r\n\r\nديگرى با آن حضرت در آن مناقب شريك نيستند . براى نمونه ، در كتاب المعجم الاوسط طبرانى آمده است كه رسول خدا صلى اللَّه عليه وآله در ضمن اين حكايت مىفرمود :\r\nما بال أقوام ينتقصون عليّاً ؟ من ينتقص عليّاً فقد تنقّصني ، و من فارق عليّاً فقد فارقني ، إنّ عليّاً منّي وأنا منه ، خلق من طينتي وخلقت من طينة إبراهيم وأنا أفضل من إبراهيم « ذُرّيَّةً بَعْضُها مِنْ بَعْضٍ وَاللَّهُ سَميعٌ عَليمٌ » . « 1 » چه خيالى در سر مىپرورانند آنان كه در مقام بدگويى و عيب‌گيرى درباره على برآمده‌اند ؟ هر كس على را خُرده بينگارد ، مرا خرده انگاشته و كسى كه از على كناره بجويد ، از من كناره گرفته است . به راستى كه على از من است و من از او هستم .\r\nاو از طينت من آفريده شده و من از طينت ابراهيم آفريده شده‌ام و من از ابراهيم برترم . « نسلى كه بعضى از آنان از ديگرى است و خداوند شنوا و داناست » . « 2 » با نگاه به اين مناقب و فضايل كه رسول خدا صلى اللَّه عليه وآله درباره امير مؤمنان على عليه السلام فرموده ، وجود چنين فضايلى براى آن\r\n\r\n\r\n","description":"","footnote":"\r\n( 1 ) سوره آل عمران : آيه 34 .\r\n( 2 ) المعجم الاوسط : 6 / 163 .\r\n","page_name":" 47 ","page_number":47},
  {"content":"\r\n\r\nحضرت اثبات مىشود .\r\nافزون بر اين ، رسول خدا صلى اللَّه عليه وآله فرموده است :\r\nإنّه لا يفعل إلّاما يؤمر به .\r\nبه راستى او فقط كارى را انجام مىدهد كه به او دستور داده شده است .\r\nاين حديث با چندين تعبير ، فضايل ديگرى را نيز براى امير مؤمنان على عليه السلام ياد مىكند .\r\n\r\nه ) تصريح ابن عبّاس\r\nابن عبّاس همين فضيلت و منقبت ولايت را در ضمن فضايل امير مؤمنان على عليه السلام ذكر مىكند و تصريح مىنمايد كه اين مناقب ويژه آن حضرت است .\r\nچنان كه پيش‌تر حديث ابن عبّاس از مسند طيالسى ، مسند احمد و المستدرك حاكم نقل گرديد ، صاحبان اين كتاب‌ها و كتاب‌هاى ديگر به صحت سند حديث ابن عبّاس تصريح نموده‌اند .\r\n\r\nو ) حديث ولايت در آغاز دعوت\r\nحديث ولايت با همين الفاظى كه بدان استدلال مىشود ، از جمله\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nفرمايش‌هاى رسول خدا صلى اللَّه عليه وآله در « حديث يوم الدّار » در آغاز فراخوانى و دعوت محمّدى صلى اللَّه عليه وآله است كه آن حضرت فرمود :\r\nمن يبايعني على أن يكون أخي وصاحبي ووليّكم بعدي ؟\r\nچه كسى با من بيعت مىكند كه برادر ، همراه من و « ولىّ » شما بعد از من باشد ؟\r\nكوتاه سخن اين كه ظاهر يا صريح حديث ولايت بر اولويّت امير مؤمنان على عليه السلام دلالت دارد و مراد از كلمهء « ولىّ » كاملًا واضح و روشن است .\r\nافزون بر اين ، قراين متصل و منفصل ديگرى در درون و بيرون حديث وجود دارد كه بنا بر آن‌ها واژهء « ولىّ » در حديث ولايت بر عصمت و اولويّت دلالت دارد .\r\nاين حديث و حكايت فوايد بسيارى در بر دارد كه شايسته است پژوهش‌گران درباره آن‌ها بينديشند .\r\n\r\nوجود نفاق و حركت منافقانه در دوران رسول خدا صلى اللَّه عليه وآله\r\nبا توجّه به حديث ولايت و متونى كه از اين واقعه ارائه شد ، درمىيابيم كه در زمان خود پيامبر خدا صلى اللَّه عليه وآله ، نيز نفاق سايهء زشت خود را بر سر عده‌اى از سران صحابه ، بلكه فرمان داران لشكرهاى اعزامى آن حضرت افكنده بود و منافقان تنها عبداللَّه بن ابَى\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nو ديگران نبوده‌اند ؛ همان افرادى كه به نفاق و دورويى معروف و مشهور و در بين مردم انگشت‌نما بودند .\r\nحديث ولايت پردهء ابهام را از رازها و حالات پنهانى مقربان و نزديكان از اصحاب رسول خدا صلى اللَّه عليه وآله برمىدارد .\r\nچه خوب بود اگر همهء افرادى را كه خالد بن وليد همراه بريده - بىآن كه امير مؤمنان على عليه السلام متوجّه شوند - به مدينه فرستاد نيز مىتوانستيم شناسايى كنيم ، گرچه به نام يكى دو نفر از آنان دست‌رس پيدا كرده‌ايم .\r\nو چه جالب بود اگر به مشخصات كسانى كه در مدينه ، جلوى خانهء رسول خدا صلى اللَّه عليه وآله اجتماع كرده بودند ، مىتوانستيم دست بيابيم ؛ همان افرادى كه از بريده و همراهانش استقبال نمودند . به نظر مىرسد بين خالد بن وليد و يارانش و بين صحابه‌اى كه بر در سراى پيامبر خدا صلى اللَّه عليه وآله اجتماع كرده بودند ، تناسب و سنخيت تامّ بوده است و براى انجام منويّات خود ، برنامه‌ريزىهايى از پيش داشته‌اند .\r\n\r\nنگاهى به دشمنى خالد با امير مؤمنان على\r\nعليه السلام\r\nمتن واقعه صراحت دارد كه خالد بن وليد با على عليه السلام دشمنى و كينه داشته است . بريده نيز به اين نكته اعتراف مىنمايد و جالب اين كه خود او نيز به دشمنى با حضرت على عليه السلام اعتراف مىكند .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nهمچنين از اين واقعه به خوبى درمىيابيم كه خالد بن وليد در تمام مدت حيات رسول خدا صلى اللَّه عليه وآله راه دشمنى با امير مؤمنان على عليه السلام را مىپيموده است .\r\nآرى ، خالد همان فردى است كه ابوبكر بعد از دست يازيدن به منصب خلافت او را به جنگ قبايلى فرستاد كه از بيعت با ابوبكر امتناع ورزيدند و از پرداخت زكات به عاملان ابوبكر خوددارى نمودند و عقيدهء خود را درباره امامت علىّ بن ابى طالب عليه السلام به صراحت اظهار نمودند .\r\nابوبكر به خالد دستور داد كه حضرت على عليه السلام را در ميان نماز به قتل برساند ، امّا پس از پشيمانى از اين تصميم پيش از اين كه سلام نمازش را بدهد ، گفت :\r\nيا خالد ! لا تفعل ما أمرتك به . « 1 »\r\nاى خالد ! دستورى را كه به تو داده‌ام ، انجام نده .\r\nاين خالد از همان مهاجمانى بود كه در ماجراى سقيفه به خانهء حضرت على و فاطمه زهرا عليهما السلام هجوم آوردند .\r\nآرى ، ابوبكر نيك مىدانست كه چه كسى را براى كشتن ياران امير مؤمنان عليه السلام بفرستد و به چه كسى مأموريت كشتن آن حضرت\r\n\r\n\r\n","description":"","footnote":"\r\n( 1 ) علل الشرائع : 1 / 192 ، الاحتجاج : 1 / 118 .\r\n","page_name":" 51 ","page_number":51},
  {"content":"\r\n\r\nرا در ميان نماز واگذار نمايد .\r\nالبته ما تا كنون در مصدر معتبرى نيافته‌ايم كه امير مؤمنان على عليه السلام در نماز ابوبكر يا غير او از ديگر صحابه حاضر شده باشد ، ولى در كتاب الانساب سمعانى نكته‌اى نقل شده كه در اين‌باره بسيار مفيد است ؛ حضرت على عليه السلام در نماز ابوبكر حضور داشت كه ابوبكر به خالد فرمان داده بود كه در ميان نماز كه در مسجد رسول اللَّه صلى اللَّه عليه وآله اقامه مىشود ، حضرت على عليه السلام را به قتل برساند و پس از ندامت ، پيش از سلام نماز گفت :\r\nيا خالد ! لا تفعل ما أمرتك . « 1 »\r\nخالد ! فرمانى كه به تو داده‌ام انجام نده .\r\nچه بسا كسى هرگز بر اين موضوع دست نيابد ؛ چرا كه كتاب الانساب سمعانى ، كتاب روايى و حديثى نيست . شايد فردى بگويد :\r\nهمانند اين حديث در كتاب‌هاى صحاح ، مسانيد ، سنن و معجم‌هاى حديثى موجود نيست ، ولى خداوند متعال چنين اراده فرمود كه اين حديث توسط اين كتاب رجالى به ما برسد ، گرچه راوى آن ، عباد بن يعقوب رواجنى را به جهت نقل رواياتى كه بيان‌گر فضايل و مناقب\r\n\r\n\r\n","description":"","footnote":"\r\n( 1 ) الانساب سمعانى : 3 / 95 .\r\n","page_name":" 52 ","page_number":52},
  {"content":"\r\n\r\nامير مؤمنان على عليه السلام و بدگويى از ديگران است ، به تشيع متّهم مىنمايند .\r\nدر هر صورت خالد بن وليد چنين اوصافى دارد و هم چنان كه گذشت ، وى در قضيّهء كنيز ، فرصت را غنيمت شمرد و افرادى را به همراه نامه‌اى به مدينه فرستاد تا آنان هم‌نوا با عده‌اى مانند خود در خُلق و خوى و دشمنى و كينه‌توزى با على عليه السلام ، به هر گونه ممكنى موجبات تنزّل مقام امير مؤمنان عليه السلام را نزد رسول خدا صلى اللَّه عليه وآله فراهم آورند و گويا براى اجراى اين امر بين خالد بن وليد و منافقان سپاه و منافقان مدينه ، برنامه‌ريزى دقيق قبلى بوده است .\r\nالبته رسول خدا صلى اللَّه عليه وآله از تمام اين امور باخبر بوده و از سرائر و بواطن و نيّات سوء اين گروه آگاهى داشته ، ولى آنان كه كنار در خانهء رسول خدا صلى اللَّه عليه وآله نشسته بودند و مشغول گفت و گو بودند ، حتّى نمىدانستند كه صدايشان از پشت ديوار به گوش پيامبر صلى اللَّه عليه وآله رسيده و در همان هنگام ، آن بزرگوار خشمگين خارج شد و فرمود :\r\nما تريدون من علي ؟ ! ما تريدون من علي ؟ ! ما تريدون من علي ؟\r\nاز على چه مىخواهيد ؟ از على چه مىخواهيد ؟ از على چه مىخواهيد .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nخالد كه بنا بر نقل روايت بدان عيب‌جويى درباره على عليه السلام نزد رسول خدا صلى اللَّه عليه وآله درآمد ، شگفت است كه وقتى بر قوم مالك بن نويره تاخت ، بر خلاف موازين شرع ، كارهايى كرد كه فرياد همهء مسلمانان را در مدينه به آسمان بلند نمود . او به قتل مالك امر نمود و مالك به همسر خود گفت : تو مرا به كشتن دادى ! « 1 » خالد بن وليد دل به هواى همسر مالك بسته بود كه از زنان زيباى عرب به شمار مىرفت .\r\nاو به هر وسيله‌اى به مقصد شوم خود مىخواست دست يابد . از اين رو ، پس از قتل مالك ، در همان شب ، با همسر او زنا كرد و همين فضيحت موجب شد كه فرياد مسلمانان مدينه به آسمان رود .\r\nبا وجود چنين جنايتى كه دل هر صاحب غيرتى را به درد مىآورد ، كسى بر خالد خرده‌اى نگرفت ، ولى حضرت على عليه السلام كه از حقّ خمس كنيزى برداشت ، با اعتراض آنان رو به رو شد كه رسول خدا صلى اللَّه عليه وآله فرمود :\r\nإنّ له أكثر من ذلك .\r\nحقّ على از خمس بيش از آن است .\r\nآرى ، نقشه‌هاى شوم ، دست‌يارىهاى منافقانه بر ضدّ على بن ابى طالب عليهما السلام چيز تازه‌اى نيست و همواره تا امروز بوده و آن\r\n\r\n\r\n","description":"","footnote":"\r\n( 1 ) تاريخ مدينة دمشق : 16 / 258 ، سير اعلام النبلاء : 1 / 377 .\r\n","page_name":" 54 ","page_number":54},
  {"content":"\r\n\r\nحضرت هميشه مظلوم بوده و هميشه دشمنانش در كمينش بوده‌اند ، امّا تا كى اين مظلوميت ادامه خواهد داشت ؟\r\nاين جانِ رسول اللَّه صلى اللَّه عليه وآله حتّى از نيّات سوء نزديكان و خويشان هم در امان نبود . ساقى شراب طهور گويا از خم مظلوميت هر چه در ميان بوده ، در پيمانهء على عليه السلام و فرزندان پاكش ريخته است .\r\nآرى ، خداى عالم حكيم چنين خواسته و مصلحت هدايت خلق چنين ايجاب مىكند كه موقعيت امير مؤمنان على عليه السلام در اين امت مانند موقعيت هارون عليه السلام در امت موسى عليه السلام باشد . « 1 » ماجراى حديث ولايت ، دست‌يارىها و نقشه‌هاى زيركانه خالد و هم‌فكرانش و منافقان مدينه بر ضدّ اميرالمؤمنين عليه السلام در آن زمان را نشان مىدهد .\r\nولى به رغم همهء آنان ، تمام نقشه‌ها بر ملا شد و واقعه بر خلاف خواستهء منافقان ، به نفع امير مؤمنان على عليه السلام تمام شد ، بلكه موجب صدور حديث ولايت ، اعلان رسمى امامت ، ولايت و عصمت آن حضرت از نزد رسول خدا صلى اللَّه عليه وآله گرديد ، تا جايى كه هر كس با على عليه السلام دشمنى نمايد ، بايستى استغفار كند و پس از آن ، از نو\r\n\r\n\r\n","description":"","footnote":"\r\n( 1 ) گفتنى است كه ما در اين زمينه در كتاب نگاهى به حديث منزلت پژوهشى را انجام داده‌ايم كه - ان شاء اللَّه - در ضمن سلسله پژوهش‌هاى اعتقادى چاپ خواهد شد .\r\n","page_name":" 55 ","page_number":55},
  {"content":"\r\n\r\nاسلامش را تجديد نمايد .\r\nآنان مىخواستند از اين فرصت بر ضدّ على عليه السلام استفاده كنند ، ولى پيامبر خدا صلى اللَّه عليه وآله از اين فرصت به مصلحت على عليه السلام و اسلام استفاده كرد .\r\n\r\nبغض على عليه السلام موجب خروج از اسلام\r\nبا توجّه به نقل‌هاى مختلف حديث ولايت ، به روايت بريدة بن حصيب ، رسول خدا صلى اللَّه عليه وآله به وضوح به كفر و ارتداد دشمن و مبغض علىّ بن ابى طالب عليه السلام حكم نمود . از همين رو ، بريده ناگزير دوباره اظهار اسلام كرد .\r\nوى مىگويد : از رسول خدا صلى اللَّه عليه وآله جدا نگشتم ، مگر اين كه از نو بر اسلامم با آن حضرت بيعت كردم و از آن پس كسى در نزد من محبوب‌تر از على عليه السلام نبود .\r\nالبته اين مطلب كه : « محبّت و دوستى على عليه السلام جنّت رضوان ، و بغض و كينهء به او ، نار نيران است » ، در روايات بىشمارى و فوق حدّ تواتر در كتاب‌هاى شيعه و سنّى مذكور است و حتّى كتاب‌هاى جداگانه‌اى نيز در اين زمينه به قلم بزرگان اهل تسنّن در مصر ، شامات و ساير كشورها تأليف گرديده كه بحث از آن خارج از موضوع اين كتاب است .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nبخش سوم بررسى اشكالات بر حديث ولايت\r\n\r\n","description":"","footnote":"","page_name":" 57 ","page_number":57},
  {"content":"\r\n . \r\n","description":"","footnote":"","page_name":" 58 ","page_number":58},
  {"content":"\r\n\r\n\r\nنقد مخالفان درباره استدلال به حديث ولايت\r\nدر اين بخش اشكالات مخالفان در مقام ردّ حديث ولايت بيان مىشود . البته نقدها وارد و گفتنى نيستند و مهم‌ترين اشكالى كه بر استدلال حديث شريف ولايت دارند ، مناقشه در معناى « وَلِيُّكُم » است ؛ چرا كه احتمال مىرود ، مراد از « ولايت » نصرت يا محبّت باشد كه مفاد حديث شريف اين گونه خواهد بود :\r\nعلى بعد از من ناصر و ياور شماست .\r\nعلى بعد از من دوست‌دار شماست .\r\nولى قراين بسيارى چه در خود « حديث ولايت » و چه در موارد خارج از حديث و نيز شأن صدور خود قضيّهء « حديث ولايت » ، همهء اين ترديدها را از ميان برمىدارند ، گرچه خود اشكال كنندگان نيز بر اين امر آگاهند ؛ زيرا وجود اين قراين متّصل و يا منفصل انكارناپذير است .\r\nاز اين رو ، آنان ناگزير راه ديگرى را پيموده‌اند و به روش ديگرى\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nپناه آورده‌اند .\r\nتنها راهى كه بر خود گشوده ديده‌اند ، تحريف حديث شريف به گونه‌هاى مختلف بوده است . بعضى از موارد تحريف‌ها چنين است :\r\n\r\nالف ) تحريف حديث ولايت در\r\nصحيح بُخارى\r\nبُخارى در كتاب صحيح خود حديث ولايت را از عبداللَّه پسر بريده نقل مىكند . در اين نقل به روشنى معلوم مىشود كه حديث تقطيع شده است . كسى كه با دقّت متن اين حديث را بررسى كند ، به بريده و مقطوع بودن حديث پى خواهد برد . طبق اين نقل بريدة بن حصيب مىگويد : رسول خدا صلى اللَّه عليه وآله على عليه السلام را براى گرفتن خمس به جانب خالد بن وليد فرستاد ( ! )\r\nبريده مىگويد : « من از على عليه السلام بغض و كينه داشتم و على عليه السلام غسل كرده بود ( ! )\r\nبه خالد گفتم : آيا به اين شخص ( يعنى على عليه السلام ) نظر نمىكنى ؟\r\nپس زمانى كه نزد رسول خدا صلى اللَّه عليه وآله آمديم ، مطلب را براى آن حضرت بازگو كردم » .\r\nجالب اين كه بريده نمىگويد : نزد پيامبر صلى اللَّه عليه وآله على را تنقيص كردم ، يا خالد به من دستور داد . . . بلكه مىگويد : اين جريان را\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nبراى پيامبر صلى اللَّه عليه وآله بازگو كردم . گويى قضيّه طبيعى را بازگو مىكند .\r\nرسول خدا صلى اللَّه عليه وآله فرمود :\r\nيا بريدة ! أتبغّض عليّاً ؟\r\nاى بريده ! آيا كينهء على را در دل دارى ؟\r\nگفتم : آرى .\r\nفرمود :\r\nلا تبغضّه ، فإنّ له في الخمس أكثر من ذلك .\r\nاو را دشمن مدار ، حقّ على از خمس بيش از آن است . « 1 » بُخارى در كتاب صحيح تنها همين اندازه به واقعه اشاره مىكند ، و هرگز چنين سخنى به ميان نمىآورد كه پيامبر خدا صلى اللَّه عليه وآله فرمود :\r\nعلي منّي وأنا من علي وهو وليّكم من بعدي .\r\nعلى از من است و من از على هستم ، او ولىّ و سرپرست شما پس از من خواهد بود .\r\n\r\nب ) بيهقى و تحريف حديث ولايت\r\nبيهقى شاگرد حاكم نيشابورى نيز در كتاب سنن به نقل حديث\r\n\r\n\r\n","description":"","footnote":"\r\n( 1 ) صحيح بُخارى : 5 / 207 .\r\n","page_name":" 61 ","page_number":61},
  {"content":"\r\n\r\nولايت پرداخته است . پيش‌تر متن « حديث ولايت » به نقل از حاكم نيشابورى در المستدرك ذكر گرديد . بيهقى در كتاب سنن ، حديث شريف را با سند خود از استادش حاكم نيشابورى نقل مىكند ، « 1 » ولى پايان حديث را حذف مىكند ؛ همان بخشى كه رسول خدا صلى اللَّه عليه وآله فرمود :\r\nإنّ عليّاً منّي وأنا من علي وهو وليّكم بعدي .\r\nبه راستى كه على از من است و من از على هستم و او بعد از من ولىّ و سرپرست شماست .\r\n\r\nج ) بغوى و تحريف حديث ولايت\r\nبغوى نيز در كتاب مصابيح السّنّه كه از مهم‌ترين كتاب‌هاى حديثى اهل تسنّن است ، « حديث ولايت » را نقل مىكند . در آن كتاب واژهء « بعدى » حذف شده است و سخن پيامبر خدا صلى اللَّه عليه وآله اين گونه آمده است :\r\nعلي منّي وأنا من علي وَهُوَ وَلِيّ كلّ مؤمن . « 2 »\r\nعلى از من است و من از على هستم ، و او ولى و سرپرست شماست .\r\n\r\n\r\n","description":"","footnote":"\r\n( 1 ) سنن الكبرى : 6 / 342 .\r\n( 2 ) مصابيح السُّنّه : 4 / 172 ، حديث 4766 .\r\n","page_name":" 62 ","page_number":62},
  {"content":"\r\n\r\nروشن است كه با حذف واژهء « بعدى » ديگر اعتراف به مقام ولايت براى امير مؤمنان على عليه السلام ضررى به آنان نمىزند ؛ چون مىگويند :\r\nرسول خدا صلى اللَّه عليه وآله اصل مقام ولايت را براى على عليه السلام جعل فرموده ، امّا زمان ولايت بر امت را تعيين نفرموده است و ناگزير به نظر آنان منصب ولايت و خلافت آن حضرت ، بعد از عثمان خواهد بود .\r\n\r\nد ) خطيب تبريزى و تحريف حديث ولايت\r\nخطيب تبريزى نيز در مشكاة المصابيح « 1 » حديث ولايت را از تِرمذى نقل مىكند و كلمهء « بَعْدى » را از آن اسقاط مىكند ، يعنى حديث ولايت را بدون كلمهء « بَعْدى » و به گونه تحريف شده به تِرمذى نسبت مىدهد و حال آن كه حديث شريف در كتاب تِرمذى موجود و داراى كلمهء « بَعْدى » است .\r\n\r\nه ) ابن تيميه و حديث ولايت\r\nبه راستى آيا اينان فكر نمىكنند كه سرانجام كسانى خواهند آمد كه به مصادر مراجعه مىكنند ، اين تحريفات را مىبينند ، كتاب را مىخوانند و به سنن تِرمذى مراجعه مىكنند و دو متن را تطبيق\r\n\r\n\r\n","description":"","footnote":"\r\n( 1 ) مشكاة المصابيح : 2 / 504 ، حديث 6090 .\r\n","page_name":" 63 ","page_number":63},
  {"content":"\r\n\r\nمىنمايند و اصحاب تحريف را رسوا مىبينند ؟ مىدانند ، ولى حيا و شرم نمىكنند !\r\nآرى ، اين دومين راهى است كه براى ردّ حديث ولايت به كار گرفته‌اند . اما ديگر براى كسى كه با خدا و رسولش مىخواهد مخالفت كند و از آن‌ها روى گرداند ، راهى باقى نمانده كه با تمسّك به آن بتواند حديث ولايت را از كار بيندازد ، مگر طريقى كه « ابن تيميه » پيموده است . او اصل صدور حديث ولايت را انكار كرده و با صراحت مىگويد : اين حديث دروغ است . عين گفتار ابن تيميه چنين است :\r\n« اين كه رسول خدا صلى اللَّه عليه وآله فرموده باشند :\r\nوهو ولي كلّ مؤمن بعدي .\r\nاو ( يعنى على عليه السلام ) ولىّ و سرپرست هر مؤمنى است بعد از من .\r\nدروغ بر پيامبر خدا صلى اللَّه عليه وآله است و سخنى است كه صدور آن از رسول خدا صلى اللَّه عليه وآله ممنوع است » . « 1 » آرى ، اين روش ابن تيميه ، آسان‌ترين و بهترين راه براى كسى است كه با گفتار خدا و رسول او مىخواهد مخالفت نمايد و با پيمودن\r\n\r\n\r\n","description":"","footnote":"\r\n( 1 ) منهاج السُّنّة النبويّه : 4 / 164 .\r\n","page_name":" 64 ","page_number":64},
  {"content":"\r\n\r\nهمين راه ، به جاى تحريف و اسقاط بعضى از الفاظ و خصوصيات حديث ، اصل حديث را انكار مىكند .\r\nآرى خداوند متعال مىفرمايد :\r\n« فَوَيْلٌ لَهُمْ مِمَّا كَتَبَتْ أَيْدِيهِمْ وَوَيْلٌ لَهُمْ مِمّا يَكْسِبُونَ » . « 1 » پس واى بر آنان از آن چه با دست خود نوشتند و واى بر آنان از آن چه ( با اين نوشتن ) به دست مىآورند .\r\nدر جاى ديگر مىفرمايد :\r\n« فَلَا وَرَبِّكَ لَا يُؤْمِنُونَ حَتَّى يُحَكِّمُوكَ فِيَما شَجَرَ بَيْنَهُمْ ثُمَّ لَا يَجِدُوا فِي أَنْفُسِهِمْ حَرَجاً مِمَّا قَضَيْتَ وَيُسَلِّمُوا تَسْلِيماً » . « 2 » پس نه ، به پروردگار تو سوگند كه آنان ايمان نخواهند آورد مگر اين كه در امور مورد منازعه ، تو را حاكم قرار بدهند و در مقابل قضاوت تو ، بدون اين كه كوچك‌ترين تنگى در سينهء خود ( از ناحيهء قضاوت تو ) احساس كنند ، سر تسليم فرود آورند و به طور كامل تسليم باشند .\r\n\r\n\r\n","description":"","footnote":"\r\n( 1 ) سورهء بقره : آيهء 79 .\r\n( 2 ) سورهء نساء : آيهء 65 .\r\n","page_name":" 65 ","page_number":65},
  {"content":"\r\n . \r\n","description":"","footnote":"","page_name":" 66 ","page_number":66},
  {"content":"\r\n\r\n\r\nكتاب نامه\r\n1 . قرآن كريم .\r\n« الف »\r\n2 . الاحتجاج : ابومنصور احمد بن على بن ابى طالب طبرسى ، مؤسسه اعلمى ، بيروت ، لبنان\r\n3 . الإستيعاب فى معرفة الاصحاب : ابن عبدالبرّ ، دار الكتب علميّه ، بيروت ، لبنان ، چاپ اول ، سال 1415 .\r\n4 . أنساب الأشراف : سمعانى ، دار الفكر ، بيروت ، لبنان ، چاپ اول ، سال 1408 .\r\n« ت »\r\n5 . تاريخ مدينة دمشق ترجمة الامام على عليه السلام : حافظ ابى القاسم على بن حسن معروف به ابن عساكر ، مؤسسه محمودى ، بيروت .\r\n6 . تحفة الأشراف بمعرفة الأطراف : جمال الدين ابى الحجّاج يوسف مزّى ، مكتب اسلامى ، بيروت ، لبنان .\r\n7 . تهذيب الكمال في أسماء الرجال : جمال الدين ابى الحجّاج يوسف مزّى ، مؤسسه الرساله ، بيروت ، لبنان ، چاپ پنجم ، سال 1415 .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n« س »\r\n8 . سبل الهدى والرشاد : محمّد بن يوسف صالحى شامى ، دار الكتب علميّه ، بيروت ، لبنان ، چاپ اول ، سال 1414 .\r\n9 . سنن الكبرى : بيهقى ، دار الفكر ، بيروت ، لبنان ، چاپ دوم ، سال 1414 .\r\n10 . سنن تِرمذى : محمّد بن عيسى بن سوره تِرمذى ، دار الفكر ، بيروت ، لبنان ، چاپ دوم ، سال 1403 .\r\n11 . سير اعلام النبلاء : ذهبى ، مؤسسه الرساله ، بيروت ، لبنان ، چاپ نهم ، سال 1413 .\r\n« ص »\r\n12 . صحيح بُخارى : ابوعبداللَّه محمّد بن اسماعيل بُخارى جعفى ، دار ابن كثير ، دمشق ، بيروت ، يمامه ، چاپ پنجم ، سال 1414 .\r\n« ع »\r\n13 . علل الشرائع : محمّد بن بابويه معروف به شيخ صدوق رحمه اللَّه ، انتشارات شريف رضى ، قم ، چاپ اول ، سال 1421 .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n« ق »\r\n14 . القول الجلىّ فى مناقب علىّ عليه السلام : جلال الدين سيوطى ، مؤسسهء نادر ، بيروت ، لبنان .\r\n« ك »\r\n15 . كنز العمّال : متقى هندى ، دار الكتب علميّه ، بيروت ، لبنان ، چاپ اول ، سال 1419 .\r\n« م »\r\n16 . المستدرك : حاكم نيشابورى ، دار الكتب علميّه ، بيروت ، لبنان ، چاپ اول ، سال 1411 .\r\n17 . مسند ابى داوود : حافظ سليمان بن داوود طيالسى ، دار المعرفه ، بيروت ، لبنان .\r\n18 . مسند احمد : احمد بن حنبل شيبانى ، دار احياء التراث العربى ، بيروت ، لبنان ، چاپ سوم ، سال 1415 .\r\n19 . مشكاة المصابيح : خطيب تبريزى ، دار الفكر ، بيروت ، لبنان ، چاپ اول ، سال 1411 .\r\n20 . مصابيح السُّنّه : حسين بن مسعود بغوى ، متوفاى 516 ه .\r\n21 . مصباح المتهجّد : ابوجعفر محمّد بن حسن طوسى معروف به شيخ طوسى ، مؤسسه فقه الشيعه ، بيروت ، لبنان ، سال 1411 .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\n22 . المعجم الاوسط : سليمان بن احمد بن ايّوب لخمى طبرانى ، دار الحرمين ، سال 1415 .\r\n23 . معرفة الصحابه : ابو نعيم اصفهانى ، بيروت ، لبنان .\r\n24 . المصنَّف : ابن ابى شيبه ، دار الفكر ، بيروت ، لبنان ، سال 1414 .\r\n25 . منهاج السنة النبويّه : ابن تيميّه حرّانى ، مكتبه ابن تيميه ، قاهره ، مصر ، چاپ دوم ، سال 1409 .\r\n\r\n","description":"","footnote":"","page_name":" 70 ","page_number":70},
  {"content":"\r\n . \r\n","description":"","footnote":"","page_name":" 71 ","page_number":71},
  {"content":"\r\n\r\nserles of theologlcal researches\r\n( 9 )\r\na glance on guardianship narration\r\n( hadith al - wilayah )\r\nayatollah sayyid ali husayni milani\r\n\r\n\r\n","description":"","footnote":"","page_name":" 72 ","page_number":72}
  ]