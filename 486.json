[
  {"content":"\r\nبنياد پژوهشهاى اسلامى آستان قدس رضوى\r\nترجمه و متن\r\nأمالى شيخ مفيد قدس سرّه\r\nمحمد بن محمد بن نعمان عُكبري بغدادي\r\nمتوفاى 413\r\nمترجم حسين استاد ولى\r\nمشهد 1364\r\n","description":"","footnote":"","page_name":" تعريف كتاب 1 ","page_number":1},
  {"content":"\r\nبنياد پژوهشهاى اسلامى آستان قدس رضوى\r\nنام كتاب : امالى\r\nمؤلف : شيخ مفيد ، محمد بن محمد بن نعمان عُكبرى بغدادى\r\nترجمه : حسين استاد ولى\r\nناشر : بنياد پژوهشهاى اسلامى\r\nتيراژ : 10000\r\nچاپ و صحافى : صلاحى - شكيب\r\nتاريخ انتشار : 1364\r\nمراحل تصحيح متن و ترجمه و اعراب گذارى و مونتاژ با نظارت مستقيم استاد على اكبرغفارى انجام گرفته است .\r\nحق چاپ براى بنياد پژوهشهاى اسلامى محفوظ است .\r\n","description":"","footnote":"","page_name":" تعريف كتاب 2 ","page_number":2},
  {"content":"\r\n\r\nبِسْمِ الله الرَّحْمنِ الرَّحِيمِ\r\n1 - بنياد پژوهشهاى اسلامى ، كه به منظور احياى فرهنگ غنى اسلام و نشر معارف اهل البيت عليهم السّلام تأسيس شده ، از يك سال پيش فعّاليّت فرهنگى و پژوهشى خود را بر اساس موازين علمى و شيوه هاى تحقيقاتى با همكارى جمعى از استادان و محقّقان حوزه و دانشگاه آغاز كرده است . و در اين راه مقدّس از همهء پژوهشگران و صاحبنظران استمداد مىكند . برقرارى ارتباط و همكاريهاى پژوهشى و نيز انعقاد قرار داد با محقّقان و مترجمان و مؤسّسات علمى و فرهنگى براى تأليف ، ترجمه ، تصحيح متون و چاپ و نشر آثار برجستهء اسلامى از جمله فعّاليتهاى بنياد به شمار مىرود .\r\n2 - چنان كه مىدانيم از دير باز دانشمندان فارسى زبان ، به ترجمهء آثار عربى توجّهى خاصّ داشته‌اند ، كه نقطهء اوج آن را مىتوان در ترجمه هاى گوناگون قرآن سراغ گرفت . بنا به روايتى نخستين بار سلمان فارسى قرآن را به فارسى ترجمه كرد ( 1 ) .\r\n\r\nترجمهء قرآن به زبان فارسى در تمامى دوره هاى گذشته - در مجموع - رواج فراوان داشته ، و امروزه صدها نمونهء آن زينت بخش كتابخانه ها و موزه هاست ، برخى از آنها نيز چاپ شده ، و بىترديد دهها ترجمهء ديگر بر اثر حوادث گوناگون از بين رفته است .\r\n3 - علاوه بر ترجمهء قرآن ، عنايتى بسزا به ترجمهء احاديث ( 2 ) نيز مبذول شده\r\n\r\n","description":"","footnote":"\r\n( 1 ) عماد الدّين ابو المظفّر اسفراينى متوفّاى 471 ه . ق : تاج التراجم في تفسير القرآن للأعاجم ، نسخهء خطَّى بودليان ورق 8 پ .\r\n\r\n( 2 ) بجز كتب احاديث ، برخى كتب علمى و اسلامى نيز به فارسى ترجمه شده است نظير :\r\nترجمهء تفسير طبرى ، ترجمهء تاريخ طبرى ، ترجمه النهاية شيخ طوسى ، ترجمهء التفهيم بيرونى و غير آن .\r\n","page_name":" تعريف كتاب 3 ","page_number":3},
  {"content":"\r\nاست ، كه از آن جمله مىتوان ترجمهء « شهاب الأخبار » ( 1 ) را نام برد ، كه گويا پيش از 567 - تاريخ تحرير نسخه كتابخانهء مدرسهء غرب همدان - به فارسى برگردانده شده است ( 2 ) از اواخر سدهء هشتم هجرى به بعد ، كه يكى از پربارترين و ارزنده ترين ادوار ترجمهء متون عربى به فارسى محسوب مىشود ؛ و نيز در دورهء صفويه و قاجاريّه - نهضتى در ترجمهء آثار مهمّ علمى اسلامى پديد آمد ، و بخش قابل ملاحظه‌اى از متون عربى به فارسى برگردانده شده است . در اين دوره عدّه‌اى از علماى شيعه ، علاوه بر تأليف كتابهايى به زبان فارسى ، بسيارى از آثار گذشتگان را نيز به فارسى ترجمه كرده‌اند ، كه از ميان آنان به عنوان نمونه مىتوان اشخاص زير را نام برد :\r\n* ابو سعيد حسن بن حسين شيعى سبزوارى ( از علماى سدهء هشتم ) ؛ وى علاوه بر تأليف آثارى به فارسى مانند : راحة الأرواح و مونس الأشباح ( در ظرائف احوال حضرت رسول و ائمهء عليهم السلام ، كه در 753 ه . ق از تأليف آن فراغت يافته ) ( 3 ) ، كتابهايى را نيز به فارسى ترجمه كرده است ، از آن جمله : ترجمهء كشف الغمة ، بهجة المباهج ( ترجمهء و تلخيص مباهج المنهج في مناهج الحجج قطب الدّين كيدرى ) و مصابيح القلوب ( ترجمهء 53 حديث نبوى ) ( 4 ) .\r\n* كمال الدّين حسين بن خواجه عبد الحقّ الهى اردبيلى متوفّاى 940 ه . ق ؛ وى علاوه بر تأليف كتبى به فارسى مانند : تفسير الهى ( تفسير تمامى قرآن ) ، منهج الفصاحة في شرح نهج البلاغة ، و تاج المناقب في فضائل الائمّة الاثنى عشر ، بعضى از آثار گذشتگان را نيز به فارسى ترجمه كرده است ، از آن جمله : خلاصه الفقه ( ترجمه ارشاد الأذهان علَّامهء حلَّى ) ( 5 ) ، ترجمهء مهج الدّعوات سيد ابن طاوس و ترجمهء\r\n\r\n","description":"","footnote":"\r\n( 1 ) تأليف قاضى قضاعى ، متوفّاى 454 ه . ق ، كتاب مزبور حاوى كلمات قصار پيامبر اكرم ( ص ) و در ميان خاصّة و عامّهء معروف است . گروهى از علماى فريقين به ترجمه و شرح آن پرداخته‌اند كه از آن جمله است : سه ترجمه‌اى كه توسّط مرحوم محدّث ارموى و آقايان دانش پژوه و شيروانى به طور جداگانه به چاپ رسيده ، و نيز دو ترجمه و شرح ديگر از :\r\nابو الفتوح رازى و قطب الدين راوندى كه تاكنون چاپ نشده است .\r\n( 2 ) نسخه هاى خطى : 5 / 353\r\n( 3 ) رياض العلماء : 1 / 176 و ريحانة الأدب : 3 / 338 ، و لكن در الذريعه : 10 / 55 تاريخ فراغت 757 آمده است .\r\n( 4 ) ريحانة الأدب : 3 / 338 ، و در رياض العلماء : 1 / 177 ، 56 حديث آمده است .\r\n( 5 ) رياض العلماء : 2 / 102 .\r\n","page_name":" تعريف كتاب 4 ","page_number":4},
  {"content":"\r\nرسالهء امامت ( 1 ) .\r\n* فخر الدّين أبو الحسن علىّ بن حسن زوارى ، كه تا سال 947 ه . ق - تاريخ ختم تفسير فارسى وى - در قيد حيات بوده است . وى علاوه بر تأليف آثارى به فارسى مانند : ترجمة الخواصّ ( تفسير قرآن ، معروف به تفسير زوارى ) ، روضة الأبرار ( شرح نهج البلاغه ) ، لوامع الأنوار الى معرفة الائمّة الأطهار ، مجمع الهدى ( در قصص انبياء ) ، و شرح صحيفهء سجاديه ، بعضى از متون عربى را نيز به فارسى برگردانده است ، از آن جمله : آثار الأخيار ( ترجمهء تفسير منسوب به امام حسن عسكرى عليه السلام ) ، ترجمهء المناقب ( ترجمهء كشف الغمّة ) ، ترجمهء احتجاج طبرسى ، مكارم الكرائم ( ترجمهء مكارم الاخلاق ) ، ترجمهء أربعين شهيد اوّل ، وسيلة النجاة ( ترجمهء اعتقادات صدوق ) ، مفتاح النجاة ( ترجمهء عدّة الدّاعى ابن فهد ) ، و طراوة اللَّطائف ( ترجمهء طرائف سيّد ابن طاوس ) .\r\n* ملا فتح الله كاشانى ، مفسّر معروف متوفّاى 988 ه . ق ؛ وى علاوه بر تأليف كتابهايى به فارسى مانند : تفسير منهج الصادقين ، خلاصة المنهج ، تنبيه الغافلين و تذكرة العارفين ( در شرح نهج البلاغه ) ، بعضى از آثار گذشتگان را نيز به فارسى ترجمه كرده است مانند :\r\nكشف الاحتجاج ( ترجمهء احتجاج طبرسى ) و ترجمهء قرآن ( و اين بجز سه تفسير وى بر قرآن است ) ( 2 ) .\r\n* ملا محمّد صالح بن محمّد باقر قزوينى روغنى ؛ وى علاوه بر تأليف شرح فارسى نهج البلاغه ، آثارى را به فارسى ترجمه كرده است ، از آن جمله : بركات المشهد المقدس ( ترجمهء عيون اخبار الرضا « ع » ، ترجمهء صحيفه سجّاديّه ، ترجمهء عهدنامهء مالك اشتر ، و ترجمهء توحيد مفضّل ، كه تاريخ فراغت از آن 1080 ه . ق بوده است ( 3 ) .\r\n* آقا حسين محقّق خوانسارى ، متوفّاى 1099 ه . ق ؛ وى علاوه بر تأليف شرح هيأت فارسى قوشچى ، داراى ترجمه هايى است ، از آن جمله : ترجمهء قرآن ، و\r\n\r\n","description":"","footnote":"\r\n( 1 ) روضات الجنات : 2 / 319 و ريحانة الادب : 1 / 168 .\r\n( 2 ) تفسير منهج الصادقين ، خلاصة المنهج و زبدة التفاسير ( به عربى ) . الذريعه : 4 / 127 .\r\n( 3 ) الذريعه : 3 / 83 و 4 / 91 ، 112 ، 119 .\r\n","page_name":" تعريف كتاب 5 ","page_number":5},
  {"content":"\r\nترجمهء صحيفهء سجاديه ( 1 ) ،\r\n* علاّمه محمّد باقر مجلسى ، متوفّاى 1110 ه . ق ؛ وى علاوه بر تأليف آثارى ارزنده به عربى از جمله : مرآة العقول و بحار الأنوار ، و تأليف كتابهايى به فارسى همچون : اختيارات الأيّام ، اوقات الظهر و العصر ، تحفة الزائر ، جلاء العيون ، حقّ اليقين ، حلية المتقين ، حياة القلوب ، زاد المعاد ، عين الحياة ، مشكاة الأنوار ، و مقباس المصابيح ، آثارى را نيز به فارسى ترجمه كرده است ، از آن جمله : ترجمهء باب حادى عشر ، ترجمهء توحيد مفضّل ، ترجمهء حديث جبر و تفويض ، ترجمهء حديث سعد بن عبد الله ، ترجمهء حديث رجاء ابن أبى ضحّاك ، ترجمهء حديث عبد الله بن جندب ، ترجمهء حديث ستّة اشياء ليس للعباد فيها صنع ، ترجمهء خطبة البيان ، ترجمهء خطبة الرّضا ( ع ) في التوحيد ، ترجمهء دعاء الجوشن الصغير ، ترجمهء دعاء المباهلة ، ترجمهء دعاء سمات ، ترجمهء دعاء كميل ، ترجمهء الرّسالة الذّهبيّة ( معروف به طبّ الرّضا « ع » ) ، ترجمهء زيارت جامعه ، ترجمهء صحيفهء سجّاديّه ( 2 ) ، ترجمه عهدنامه مالك اشتر ، ترجمهء فرحة الغرى سيّد ابن طاوس ، و ترجمهء قصيده دعبل خزاعى ( 3 ) .\r\n* آقا هادى مترجم ، فرزند ملا محمّد صالح مازندرانى متوفّاى 1120 ه . ق ، وى علاوه بر تأليف كتابهايى به فارسى مانند : شرح شرح شمسيه و شرح معالم ، صاحب ترجمه هايى است ، از آن جمله : ترجمهء قرآن ، ترجمهء صحيفهء سجّاديّه ، ترجمهء شافيه ، و ترجمهء كافيه از ابن حاجب ( 4 ) .\r\n* آقا جمال محمّد بن حسين خوانسارى ، متوفّاى 1125 ه . ق ، وى علاوه بر تأليف كتابهايى به فارسى مانند : شرح غرر الحكم آمدى ، جبر و اختيار ، شرح احاديث طينت ، نيّت و اخلاص ، و مبدأ و معاد ، برخى از آثار را نيز به فارسى ترجمه كرده است ، از آن جمله : موائد الرّحمن في ترجمة القرآن ( معروف به تاج التراجم ) ، ترجمهء الفصول المختارة ، ترجمهء مفتاح الفلاح شيخ بهائى ، ترجمهء الصلاة و اذكارها ، و ترجمه صحيفهء سجّاديهء ( 5 ) .\r\n\r\n","description":"","footnote":"\r\n( 1 ) ريحانة الادب : 5 / 241 و الذريعه : 4 / 112 ، 126 .\r\n( 2 ) الذريعه ج 26 ( مستدركات المؤلَّف ) ص 199 .\r\n( 3 ) الذريعه : 4 / 83 به بعد .\r\n( 4 ) الذريعه : 4 / 108 ، 112 ، 127 ، 129 .\r\n( 5 ) ريحانة الادب : 1 / 54 و الذريعه : 4 / 113 ، 122 ، 138 و 23 / 213 .\r\n","page_name":" تعريف كتاب 6 ","page_number":6},
  {"content":"\r\n* سيّد علىّ بن محمّد بن أسد الله امامى اصفهانى ، معروف به مترجم ، متوفّاى حدود 1130 ه . ق ، وى كتابهايى را به فارسى ترجمه كرده است ، از آن جمله : خصال ، كمال الدّين و تمام النعمة ، عيون أخبار الرّضا ( ع ) ، امالى صدوق ، مهج الدّعوات ، مصباح المتهجّد ، مصباح كفعمى ( كه مجموعا به هشت بهشت معروف است ) ( 1 ) ، ترجمهء شفاء ابن سينا ، و ترجمهء شرح اشارات خواجه نصير الدّين طوسى .\r\n* سيد احمد بن محمّد حسينى اردكانى يزدى ، از علماى سدهء سيزدهم ، وى علاوه بر تأليف كتابهايى مانند فضائل الشيعه ، شجرة الأولياء و سرور المؤمنين في احوال امير المؤمنين ( ع ) ، كتابهايى را نيز به فارسى ترجمه كرده است ، از آن جمله :\r\nترجمهء عيون اخبار الرّضا ( ع ) ، ترجمهء ارشاد شيخ مفيد ، ترجمهء بحار الانوار ( بخشهاى احوال امام جواد و امام هادى و امام عسكرى عليهم السلام ) ( 2 ) ، ترجمهء كمال الدّين و تمام النّعمة ، ترجمهء عوالم العلوم ( شامل بخشهاى : 1 - احوال حضرت زهرا ( 3 ) ( ع ) 2 - احوال حضرت مجتبى ( ع ) 3 - احوال حضرت سجّاد ( ع ) 4 - احوال حضرت باقر ( ع ) 5 - احوال حضرت صادق ( ع ) ، كه تاريخ فراغت از آن شعبان 1238 بوده است ) ( 4 ) .\r\n* شيخ محمّد تقى معروف به آقا نجفى اصفهانى متوفّاى 1332 ه . ق ، وى علاوه بر تأليف كتابهايى ، آثارى را به فارسى ترجمه كرده است ، از آن جمله :\r\nترجمهء توحيد صدوق ، ترجمهء ثواب الأعمال ، ترجمهء عقاب الأعمال ، كاشف النقاب ( ترجمهء عيون اخبار الرّضا « ع » ) ، ترجمهء السماء و العالم ( جلد چهاردهم بحار الانوار ) ، و ترجمهء الألفيّة و النفليّة ( 5 ) .\r\nو بالاخره ، پس از انقلاب شكوهمند اسلامى به رهبرى حضرت امام خمينى مدّ ظله العالى ، و تحوّل شگرفى كه در مسائل فرهنگى ايجاد شد ، حركتى شايسته در خصوص ترجمهء آثار و متون عربى به فارسى و بالعكس شروع شده ، كه در خور بحث و بررسى جداگانه‌اى است . البتّه در بنياد پژوهشهاى اسلامى ، در بارهء :\r\n\r\n","description":"","footnote":"\r\n( 1 ) الذريعه : 4 / 121 .\r\n( 2 ) جلد 50 از چاپ جديد بحار الانوار .\r\n( 3 ) جلد 6 از چاپ جديد عوالم العلوم .\r\n( 4 ) نجوم السماء : 1 / 418 و جامع جعفرى ، به نقل از نسخه هاى خطى : دفتر ششم ص 328 - 332 و الذريعه : 12 / 177 .\r\n( 5 ) الذريعه : 4 / 81 ، 91 ، 93 ، 107 ، 116 و الذريعه : 17 / 240 .\r\n","page_name":" تعريف كتاب 7 ","page_number":7},
  {"content":"\r\nترجمه ، دوره ها و شيوه هاى آن ، و نيز كتابشناسى تاريخى موضوعى ، كتابهاى ترجمه شده از عربى به فارسى ، تحقيقاتى به عمل آمده ، و مجموعه‌اى در اين زمينه در دست تأليف است كه ان شاء الله تعالى پس از تكميل به زودى منتشر خواهد شد .\r\n4 - امالى شيخ مفيد يكى از متون ارزشمند حديثى شيعهء اماميّه است ، كه متكلَّم و فقيه اهل البيت ، شيخ مفيد ، با درايت و خبرويّت خاصّ خويش گزيده‌اى از احاديث را در زمينهء تفسير آيات ، مواعظ ، مباحث امامت ، فضايل امير المؤمنين و ديگر ائمّة عليهم السلام و مطالبى مفيد و گوناگون جز اينها ، طى 43 مجلس ( 1 ) به ترتيب ذيل بر جمعى از شاگردان املا كرده است .\r\nدر ماه رمضان سال 404 9 مجلس در ماه شوال سال 404 1 مجلس در ماه رجب سال 407 5 مجلس در ماه شعبان سال 407 4 مجلس در ماه رمضان سال 407 5 مجلس در ماه رمضان سال 408 2 مجلس در ماه رمضان سال 409 8 مجلس در ماه شعبان سال 410 1 مجلس در ماه رمضان سال 410 1 مجلس در ماه رمضان سال 411 4 مجلس\r\n\r\n","description":"","footnote":"\r\n( 1 ) الذريعه : 2 / 316 ، در چاپ جديد امالى كه مجموعا 42 مجلس شماره شده ، شايد بدان سبب بوده كه مجلس : « دوشنبه سلخ شوال سال 404 » احتساب نشده است .\r\nضمنا مجلس 32 : « يوم الأربعاء الثالث عشر من شهر رمضان سنة تسع و اربعمائة ظاهرا صحيح آن عبارت : يوم الاربعاء الثامن عشر مىباشد ، چرا كه تاريخ مجلس 31 كه قبل از آن است چنين آمده : يوم الاثنين السادس عشر من شهر رمضان سنة تسع و اربعمائة . و نيز مجلس 41 : « يوم السّبت لعشر ليال بقين من شهر رمضان سنة احدى عشرة و اربعمائة » ظاهرا بايد قبل از مجلس 40 : « يوم الأربعاء الرابع و العشرين من شهر رمضان سنة احدى عشرة و اربعمائة » بوده باشد .\r\n","page_name":" تعريف كتاب 8 ","page_number":8},
  {"content":"\r\nجالب توجّه است كه بدانيم :\r\nاولا : اين مجلس به طور پراكنده برگزار مىشده ، و حتّى در سالهاى 405 و 406 به عللى كه بر ما مخفى است فترتى به وجود آمده ، و هيچ گونه مجلسى تشكيل نيافته ، و بدين جهت شيخ نجاشى از كتاب امالى به نام « الامالى المتفرّقات » ياد كرده است ( 1 ) .\r\nثانيا : سه چهارم اين مجالس در ماه رمضان ، و بقيّة در ماه رجب و شعبان ، و تنها يك مجلس در ماه شوال برگزار شده و در بقيّهء ماه‌هاى سال اصلا مجلسى تشكيل نيافته است .\r\nثالثا : از روزهاى هفته بيش از همه ، روز شنبه و سپس دوشنبه و چهارشنبه مجلس برقرار مىشده ، و در بقيّة ايّام هفته اصلا مجلسى برگزار نشده است .\r\nافرادى كه در مجالس مزبور شركت كرده و نامشان در اوايل برخى مجالس آمده عبارتند از :\r\n1 - ابو الحسن علىّ بن محمّد بن عبد الرّحمن فارسى ، راوى امالى ( 2 ) .\r\n2 - فرزند وى : ابو الفوارس\r\n3 - برادر وى : ابو محمّد عبد الرّحمن\r\n4 - حسين بن على نيشابورى\r\n5 - ترجمهء امالى شيخ مفيد كه اينك توسّط بنياد پژوهشهاى اسلامى انتشار مىيابد اثر دانشمند محترم آقاى حسين استاد ولى است ، كه به شيوه‌اى فنّى و با\r\n\r\n","description":"","footnote":"\r\n( 1 ) رجال نجاشى ص 313 .\r\n( 2 ) يكى از شيوه هاى كتاب پردازى در جهان اسلام اين بوده كه شاگردان آنچه را استاد در مجالس درس يا حلقات تحديث از حفظ يا از روى كتاب خود بر آنان املا مىكرده ، مىنوشتند و سپس آن را به صورت كتاب در آورده و به املاء استاد نسبت مىدادند . و از اين طريق در فرهنگ اسلام ، رساله ها و كتابهاى فراوان فراهم آمده ، و امالى شيخ مفيد يكى از آنهاست و به همين مناسبت در منابع كتابشناسى از آن به نام « مجالس شيخ مفيد » نيز ياد شده است .\r\n","page_name":" تعريف كتاب 9 ","page_number":9},
  {"content":"\r\nرعايت امانت بر اساس متن مصحّح امالى باشراف محقّق بزرگوار آقاى على اكبر غفّارى به فارسى روان و ساده ، و در عين حال استوار در آمده ، به گونه‌اى كه اميد مىرود عموم خوانندگان را سودمند افتد .\r\nدر پايان توفيق هر چه بيشتر مصحّح و مترجم محترم را از خداوند متعال مسألت دارد .\r\nبنياد پژوهشهاى اسلامى آستان قدس رضوى\r\nعلى اكبر الهى خراسانى\r\n14 ربيع الثانى 1406\r\n6 دى 1364\r\n","description":"","footnote":"","page_name":" تعريف كتاب 10 ","page_number":10},
  {"content":"\r\n\r\n","description":"","footnote":"","page_name":" 1 ","page_number":11},
  {"content":"\r\n\r\n","description":"","footnote":"","page_name":" 2 ","page_number":12},
  {"content":"\r\nبِسْمِ الله الرَّحْمنِ الرَّحِيمِ\r\n1 - اجمالى از زندگانى مؤلف ( 1 ) .\r\n\r\n1 - نام و نسب وى\r\nنام گراميش « محمّد » است فرزند محمّد بن نعمان كه به « شيخ مفيد » ملقّب گشته و به « ابن المعلَّم » معروف مىباشد . نجاشى نسب او را به تفصيل تا يعرب بن قحطان ضبط كرده است . گويند : يكى از دانشمندان اهل تسنّن بنام علىّ بن عيسى رمّانى در اثر مباحثه‌اى كه در يكى از موضوعات علمى با وى داشته او را به « مفيد » ملقّب ساخته است .\r\nمدح و ثناى دانشمندان در بارهء وى\r\nعلماى علم رجال و تراجم از عامّه و خاصّه ( شيعه و سنّى ) با عبارات گوناگون و تعبيرات مختلفى وى را ستوده و هر كدام بگوشه‌اى از حيات درخشان اين بزرگمرد علم و عمل و دانش و تقوى اشارتى داشته‌اند . ابن حجر ( 2 ) گويد :\r\n« وى از حدّ بسيار نازلى از خوراك و پوشاك برخوردار بود ، دلى خاشع و عشقى فراوان به علم و دانش داشت . وى نزد دانشمندان بسيارى درس خوانده ، و در مكتب فرقهء اماميّه به اعلى درجهء آن دست يافته و به آخرين قلَّه هاى آن رسيده بحدّى كه در بارهء او گفته شده : او را بر هر پيشوائى در علم و دانش منّتى عظيم است .\r\nپدرش در واسط معلَّم بود و در همان جا متولَّد شد و در عكبرى به قتل رسيد . گويند :\r\nعضد الدّولة بزيارتش مىرفت و بهنگام بيمارى از وى عيادت مىكرد . و شريف ابو يعلى جعفرى كه داماد او است گفته : وى ( مفيد ) اندكى در شب مىخوابيد سپس برخاسته به نماز و مطالعه و درس و تلاوت قرآن مشغول مىگشت » .\r\nعماد حنبلى ( 3 ) از ابن ابى طىّ حلبى نقل كرده كه وى گفت : « او يكى از بزرگان شيوخ اماميّه ، و در علم كلام و فقه و جدل پيشتاز است . وى با قدر و\r\n\r\n","description":"","footnote":"\r\n( 1 ) كتب امالى بر خلاف ديگر كتب ، مؤلف آنها غير از صاحب كتاب است ، زيرا آن كس كه كتاب بنام اوست « مملى » بمعنى املاءكننده است ، و آنكه مطالب املاء شده را يادداشت كرده و سپس ترتيب و تنظيم نموده و به نگارش آورده است مؤلف نام دارد . امّا از اين نظر كه لفظ « مؤلف » براى صاحب كتاب اصطلاح شده است ما عنوان « اجمالى از زندگانى مؤلف » را اختيار نموديم .\r\n\r\n( 2 ) لسان الميزان ج 5 ص 368 .\r\n( 3 ) شذرات الذهب ج 3 ص 199\r\n","page_name":" 3 ","page_number":13},
  {"content":"\r\nمنزلت بزرگى كه در دولت آل بويه داشت با اين حال با هر صاحب نظرى به بحث و مناظره مىنشست . او بسيار صدقه مىداد ، و كاملا فروتن بود ، و نماز و روزهء فراوان بجا مىآورد ، و لباسى زبر و خشن به تن مىكرد ، و عضد الدّولة زياد به زيارت وى مىرفت . مردى ميان بالا و لاغر اندام و گندم گون بود . هفتاد و شش سال عمر كرد و بيش از دويست تصنيف و تأليف از خود بيادگار گذارد . داستان تشييع جنازهء او مشهور است كه در آن روز هشتاد هزار نفر از شيعيان او را تشييع كردند ، و در ماه مبارك رمضان در گذشت . خدايش رحمت كند - » .\r\nو ابن نديم گويد ( 1 ) : « ابن المعلَّم ابو عبد الله كسى است كه رياست متكلَّمان شيعه در عصر ما به او منتهى شده است ، وى در صناعت كلام از تمامى همگنان خود پيشى گرفته و بسيار باريك بين و ژرفنگر و خوش حافظه مىباشد . من او را ديده‌ام و او را مردى بلند پايه در علم و فضيلت يافته‌ام » .\r\nو نيز گويد ( 2 ) : « ابن المعلَّم ابو عبد الله محمّد بن محمّد بن نعمان كسى است كه رياست همگنان او از شيعيان اماميّه در علم فقه و كلام و آثار به وى منتهى شده است » .\r\nدانشمندانى ديگر نيز بنوبهء خود سخنانى در جلالت شأن و علوّ مقام وى گفته‌اند كه به جهت رعايت اختصار از ذكر آنها خوددارى مىشود ، و آنچه گفته آمد مشتى از خروار ، و جرعه‌اى از درياى بيكران فضل و دانش اوست ، و با اين حال از همين مختصر كه مذكور شد نمودار مىگردد كه شيخ بزرگوار مفيد - رضوان الله تعالى عليه - در هر فضيلتى از فضائل كه براى انسان كامل امكان دسترسى به آنست از علم و عمل و زهد و تقوا و ديگر فضائل سر آمد معاصرين خويش است و از همهء آنان در اين گونه فضائل گوى سبقت را ربوده است .\r\nراستى كه او مصداق اتمّ و اكمل ، و آيينهء تمام نماى اين سخن امام على عليه السّلام است كه فرموده :\r\n« سعى كنيد تا چشمه سارهاى دانش ، و چراغهاى ديجور ، و ژنده پوش ، و فراخ دل باشيد ، كه بدين صفات در آسمان معروف ، و در زمين مذكور گرديد » .\r\nجامعيّت وى در علم و عمل\r\nامّا در بارهء دانش او همين گفتار ابن حجر بس كه : « او را بر هر پيشوائى در علم و دانش منّتى عظيم است » صرف نظر از اينكه گفته : « وى به اوج قلَّهء دانش\r\n\r\n","description":"","footnote":"\r\n( 1 ) فهرست ابن نديم ص 266 و 293 .\r\n( 2 ) فهرست ابن نديم ص 266 و 293 .\r\n","page_name":" 4 ","page_number":14},
  {"content":"\r\nدست يافته و عشقى فراوان به علم و دانش دارد » . و صرف نظر از گفتار ابن ابى طىّ كه : « وى در علم كلام و فقه و جدل پيشتاز است » .\r\nو امّا در بارهء عمل او ، همين گفتار شريف ابى يعلى جعفرى در عبادت او كافى است كه : « اندكى به شب مىخفت و سپس برخاسته به نماز و مطالعه و درس مىپرداخت » ، و همين دليل است كه وى مردى شب زنده دار بوده چه كه نماز شب بهترين شاهد اخلاص و صفاى قلب و دعوى صدق ايمان است . و نيز بيشتر روزها را روزه مىداشته كه ابن ابى طىّ گفته : « بسيار نماز و روزه بجاى مىآورد » .\r\nو امّا در زمينهء زهد و سادگى و خشونت لباس و سطح پائين بودن زندگى و فروتنى قلبى وى به سخن ابن حجر گوش فرادار . و بايد دانست كه خشونت خوراك و پوشاك از ويژگيهاى حضرت مسيح ( ع ) ، و فروتنى قلبى از ويژگيهاى حضرات زكريّا و يحيى و مادر يحيى عليهم السّلام بوده است .\r\nو امّا در زمينهء انفاق ، سخن ابن ابى طىّ را بخاطر بسپار ، و در زمينهء مجاهدت در راه خدا به اين گفتار توجّه نما كه : « او را دويست تصنيف و تأليف است » صرف نظر از تدريس و تعليم او حتّى در ساعات نيمه شب چنان كه ابن ابى طىّ گفته است .\r\nتمامى اين صفات و كمالات ، از ايمان درست او به حق ، و شدّت و سختگيرى وى در امور الهى ، و استواريش در دين ، و عمل خالصانه اش براى حق ، و فنايش در ولايت محمّد ( ص ) و آل عصمت عليهم السّلام خبر مىدهد ، و گواهى صادق بر همهء اينهاست .\r\nشاگردانى كه بدست وى تربيت يافته و در مكتب او پرورده گشته و از شاخسار دانش او خوشه چيده‌اند كسانيند كه خود فخر به آنان افتخار مىورزد ، و روزگار از شرفى كه بوجود آنان يافته به خود مىبالد ، و هر كدام چون قمرى در فلك علم و دانش ، و ستاره‌اى در آسمان فهم و كوشش مىدرخشند .\r\nدر هر رشته‌اى از علوم ادبى ، فقهى ، اصولى ، كلامى ، تاريخى كه بنگرى شاگردان وى را در رديف اوّل از صاحبان آن علوم مىيابى ، بلكه پاره‌اى از آنان پايه گذار و يا مجدّد آن علوم بوده‌اند ، و نام گرامشان در طول تاريخ آن علوم پيوسته بر سر زبانهاست . البتّه مرحوم شيخ مفيد كه استاد همهء آنهاست رأس و رئيس و اصل و ريشهء تمامى ايشان به حساب مىآيد . راستى كه خداى سبحان\r\n","description":"","footnote":"","page_name":" 5 ","page_number":15},
  {"content":"\r\n- جلّ جلاله - تا چه اندازه نظر لطف و عنايت به وى داشته ! نخستين بار بذر وجودش را در نژادى اصيل و با فضيلت بكاشت ، سپس او را از ذهنى تيز ، و حافظه‌اى نيرومند ، و نبوغى سرشار ، و عقلى كامل ، و ژرفنگرى ويژه‌اى برخوردار ساخت ، تا اينكه بدرجه‌اى از علم و دانش و فضيلت رسيد كه دانشمندان عامّهء و خاصّه بر استادى و تفوّق و برترى و پيشتازى وى گواهى داده‌اند ، و كارش به جائى رسيده كه تأليف گرانمايه اش تمامى پر بار و متناسب با نيازهاى عصر خويش ، و خود در مباحثاتش پيروز ، و نظريّاتش همه صائب و درست مىباشد .\r\nراستى كه مىتوان موقعيّت اين بزرگ دانشمند را در ميان اقران و امثالش همچون قمرى در وسط آسمان و خورشيدى در ميان منظومهء شمسى و شاه فرد ممتاز گردنبند مرواريد تمثيل نمود .\r\nراستى كه وى از همهء معاصرينش نيكوتر ، و خوش فهمتر ، و در خوراك و پوشاك خشنتر ، و از لحاظ عقل وافرتر ، و از نظر علم و دانش برتر ، و از جهت جهاد در راه خدا كوشاتر بود . زمان بوجودش ارج يافت ، و مشام تاريخ از بوى خوشش تازه گشت ، و زنان از زائيدن چون اويى عقيم گشتند .\r\nما كجا مىتوانيم به كنه عظمت او پى ببريم ، هرگز ؟ ! اوصاف او در قلَّه‌اى بلند و دور از دسترس است كه گامهاى وصف ما هر چند بلند باشد به فراز آن نرسد ، و هر چند بكوشيم به عشرى از فضايل و كمالات او دست نيابيم . پس ناگزير به عجز و ناتوانى خويش اعتراف مىكنيم و سخن را به همين مقال بپايان مىبريم ، و سلام و درود خداوندى را بر روان پاك وى نثار مىداريم .\r\nگوهر پاك وى از مدحت ما مستغنى است فكر مشّاطه چه با حسن خدا داد كند\r\n","description":"","footnote":"","page_name":" 6 ","page_number":16},
  {"content":"\r\nاساتيد وى\r\nاساتيد و دانشمندانى كه مرحوم مفيد از خرمن دانش آنان بهره برده و آثار و احاديث پيامبر ( ص ) و آل عصمت ( ع ) و ديگر مسائل علمى را از آنان روايت نموده بسيارند و تعداد آنان بالغ بر شصت نفر مىباشد كه در اينجا بنام ده تن از معروفين و مشهورين آنان ذيلًا اشاره‌اى مىرود ( 1 ) :\r\n1 - احمد بن محمّد بن حسن بن وليد قمّى\r\n2 - جعفر بن محمّد بن قولويه قمّى\r\n3 - علىّ بن محمّد بن زبير كوفى\r\n4 - محمّد بن علىّ بن حسين بن موسى بن بابويه قمّى ( شيخ صدوق )\r\n5 - محمّد بن عمر تميمى بغدادى معروف به ابن الجعابى\r\n6 - محمّد بن عمران مرزبانى\r\n7 - محمّد بن احمد بن جنيد كاتب اسكافى\r\n8 - محمّد بن حسين بزوفرى\r\n9 - محمّد بن علىّ بن رياح قرشى\r\n10 - حسين بن علىّ بن ابراهيم معروف به « جعّل »\r\nشاگردان وى\r\nچنان كه گذشت شاگردانى كه در مكتب وى تربيت يافته‌اند جملگى از بزرگان علم و استوانه هاى مذهب بوده‌اند كه از جمله مىتوان : مرحوم سيّد مرتضى ، و سيّد رضى ( جامع نهج البلاغه ) ، و شيخ طوسى ، و نجاشى ، و سلَّار ، و مظفّر بن على حمدانى ( از سفراء امام زمان ) ، و كراجكى را نام برد ، و تعداد آنان به شانزده تن مىرسد كه اسامى شريف آنان در مقدّمهء بحار الانوار و غيره آمده است .\r\n.\r\n\r\n","description":"","footnote":"\r\n( 1 ) براى اطلاع كامل از اسامى آنان به مقدّمهء طبع عربى كتاب چاپ مؤسسه انتشارات اسلامى وابسته بجامعهء مدرسين حوزهء علميّهء قم مراجعه شود\r\n","page_name":" 7 ","page_number":17},
  {"content":"\r\nتأليف وى\r\nهمانطور كه در ابتداى مقال اشاره شد مرحوم مفيد بيش از دويست تصنيف و تأليف از خود بيادگار گذاشته كه دست غدّار روزگار اكثر آنها را از بين برده است و نام 194 كتاب از آنها در كتب تراجم و فهرستها آمده كه به جهت رعايت اختصار از برشمارى و تكرار آنها خوددارى مىشود ( 1 ) ، و از معروفترين آنها مىتوان از : الارشاد ، و الجمل ، و الفصول العشرة ، و امالى ، و اوائل المقالات ، و شرح عقايد صدوق ، و مقنعه در فقه نام برد .\r\nتاريخ ولادت و وفات و محلّ دفن وى\r\nمرحوم شيخ مفيد در 11 ذى قعدهء سال 333 يا 338 در عكبرى كه از نواحى دجيل عراق است ديده بجهان گشود ، و در شب جمعهء چهارم ماه مبارك رمضان سال 413 در بغداد ديده از جهان بر بست . تشييع جنازهء با شكوهى از وى به عمل آمد كه هشتاد هزار نفر در آن شركت داشتند ، و مرحوم سيّد مرتضى در ميدان اشنان همان شهر بر وى نماز گزارد . پيكر او را نخستين بار در خانه اش دفن كردند و پس از چند سال به مقابر قريش انتقال داده شد و پايين پاى حضرت جواد عليه السّلام كنار آرامگاه استاد بزرگوارش ابن قولويه به خاك سپرده شد .\r\nوى مدّت هفتاد و پنج سال يا بيشتر در كمال عزّت و شرافت و سعادت و فضيلت و طهارت در اين دنيا زيست ، و پس از عمرى تلاش و كوشش در راه تحقّق آرمانهاى الهىاش و دفاع از حقّ و حقيقت و شناساندن و چهرهء پليد باطل دار فانى را بدرود گفت . سلام و درود خداوند بر او در آن روز كه متولَّد شد و در آن روز كه ديده از جهان بر بست و در آن روز كه زنده از قبر بر انگيخته خواهد گشت ( 2 ) .\r\nحسين استاد ولى\r\n\r\n","description":"","footnote":"\r\n( 1 ) اسامى آنها در مقدمه طبع عربى چاپ مذكور به ترتيب حروف الفبا آمده است ، طالبين رجوع فرمايند .\r\n( 2 ) اين شرح حال از مؤلف ، ترجمهء گزارش گونه‌اى است از مقدّمهء عربى طبع اوّل كتاب كه بقلم تواناى استاد بزرگوارم جناب آقاى ميرزا على اكبر غفارى نگاشته شده است .\r\n","page_name":" 8 ","page_number":18},
  {"content":"\r\nسخنى در بارهء ارزيابى كتاب حاضر\r\nبسمه تعالى\r\nجملهء نغز و حكمت آميز مشهورى است كه : « خذوا العلم من افواه الرّجال » ( 1 ) « دانش را از زبان مردان دانش بگير » . شايد فلسفهء اين سخن اين باشد كه يك دانشمند بهترين چيزهائى را كه مىداند يادداشت مىكند ، و از ميان آنها بهترينش را حفظ مىكند ، و از ميان محفوظات خود بهترين آنها را براى گفتن انتخاب مىنمايد ، بدين جهت در موضوعات علمى ، مطالبى را كه يك دانشمند بر زبان مىراند غالباً مطالب ناب و برگزيده‌اى است كه در طول مطالعات و درسها و تحقيقات و كنكاشهاى خويش بدست آورده است .\r\nبا توجّه بدين بيان ، نيمى از اهميّت و ارزش كتب امالى روشن مىشود ، زيرا اصولًا ارزش هر كتابى را مىتوان از دو راه شناخت ، يكى از نظر محتويات و موضوع ، و ديگر از نظر مؤلَّف و نگارنده .\r\nخوشبختانه كتاب حاضر كه در صدد گفتگو از آن هستيم در هر دو بخش در\r\n\r\n","description":"","footnote":"\r\n( 1 ) اين سخن به تعبيرى به همين مضمون از مصعب بن زبير نقل شده است ، رجوع شود به كتاب « المحاسن و المساوى » بيهقى صفحهء اول . و بحار الانوار ج 2 ص 105 از رسول خدا ( ص ) .\r\n","page_name":" 9 ","page_number":19},
  {"content":"\r\nسطح بسيار عالى قرار دارد . املاءكننده ( مؤلف ) كتاب ، مرحوم شيخ مفيد - أعلى الله مقامه - نام و شخصيّت وى بقدرى با اذهان مسلمين بويژه شيعيان آشناست كه نيازى به معرّفى ندارد ، و شمّه‌اى از حالات او در مقدّمه تحرير شد . و امّا از نظر موضوع - چنان كه گفتيم - چون مطالب كتاب املاء شيخ مفيد است يعنى مطالبى است كه غالباً از حفظ القا مىشده ، لذا مىتواند مطالب گزيده و انتخابشدهء آن بزرگمرد علم و ادب و بينش مذهبى باشد . ويژگى ديگرى كه به كتاب ارج و ارزش بخشيده اينست كه اكثر رواياتى كه در اين كتاب مختصر ولى پر ارج آمده متناسب با نيازهاى عصر و مقتضيات مذهبى و اجتماعى زمان وى بوده است . براى روشن شدن مطلب لازم به نظر مىرسد نگاهى گذرا به عصر و دوران شيخ مفيد بيندازيم .\r\n« از هنگامى كه در كشور اسلامى ، خلفاى بنى عبّاس بخلافت رسيدند ، از راههاى مختلف در اثر گسترش فنون دانش و تشويق به تأليف و تصنيف و ترجمهء كتاب و تمامى رشته هاى علوم ميل و رغبت فراوانى در مردم پيدا شده ، و خلفا نيز نه تنها مخالفت نكردند بلكه در اين راه سعى و كوشش نيز از خود نشان دادند ، و حتّى تشكيل مجالس بحث و مناظره در بارهء مذاهب و عقايد و مسائل مختلف را اجازه داده و از آن تشويق كردند ، و گاهى در محضر خود مجلس بحث و مناظره تشكيل مىدادند .\r\nاين روش و سيرهء مرضيّهء - هر چند هدف از آن تنها رسيدن به حق نبوده بلكه مسائل سياسى ديگرى دخيل بوده ولى بناچار - موجب شد كه در كشور پهناور اسلامى خصوصاً شهرهاى بين النّهرين ، مذاهب متعدّد و فرقه هاى علمى مختلف بظهور رسد ، و هر مذهب و عقيدهء علمى و فلسفى و يا دينىيى كه در جهان متمدّن آن روز كشورهاى خاور دور و نزديك ، و اروپا ، از قرنها پيش در حال ضعف بوده و يا اصلًا فراموش شده بود ، زنده گردد . و علاوه بر آن ، آراء و عقائدى كه از بحثها و مناظره ها تولَّد پيدا كرده بود خودنمائى كرده و چه بسا طرفدار داشته باشد ، و قهراً شيعه نيز از اين تعداد آراء و عقائد ، مصون نمانده و در اكثر مسائل دينى و غير دينى داراى فرقه هاى مختلف و آراء متعدّد گرديد . و بغداد همان گونه كه در آن عصر ، پايتخت سياسى دولت بنى عبّاس بود ، مركز علمى و نمايشگاه همه اين عقائد و آراء نيز بود .\r\nليكن اختلاف و نزاعى كه از همهء اين نزاعها در اين عصر دائرتر ؛ و\r\n","description":"","footnote":"","page_name":" 10 ","page_number":20},
  {"content":"\r\nبحثى كه از تمام اين بحثها داغتر بود ، بلكه تمام اختلاف آراء ديگر در تحت آن عنوان مطرح مىشد ، اختلاف شيعه و سنّى بود كه پاى اين اخلاف ، خونها ريخته و مالها به يغما برده مىشد . و در اين نزاع و اختلاف بيشترين تلفات را شيعه مىداد . و در حقيقت در آن روزگار ، شيعيان هيچ قدرتى نداشته و هميشه در حال تقيّه و ترس بسر مىبردند .\r\nمؤلَّف والامقام ، در چنين زمانى و در چنين شهرى پاى بعرصهء علم و دانش گذاشته است . از همان اوائلى كه مؤلف در حوزه هاى درس حاضر شد و ستارهء اقبال او در آسمان علم و دانش درخشيدن گرفت ، شيعه نيز بطور محترمتر و بيشتر از پيش مطرح مىگرديد و آبروى او در انظار مخالفانش روز بروز بيشتر مىشد ( 1 ) ، بدين جهت كه در هر مجلس درس يا بحث و مناظره كه پا مىگذاشت از آن مجلس بيرون نمىآمد مگر در حالى كه استاد و مدرّس و يا مناظره كنندگان آن مجلس را با بيانات شيرين و مستدل خويش روشن ساخته و خصم ستيزه جو را مقهور و محكوم كرده بود » ( 2 ) و ( 3 ) .\r\nبارى ؛ با توجّه و دقّت بمطالب گذشته مىتوان دور نمايى از عصر مؤلَّف ( ره ) در ذهن خود ترسيم كرد و بدين سخن پى برد كه مطالب املاء شده اكثراً مناسب با مقتضيات زمانى بوده است .\r\nآرى ، مطالب اين كتاب بازگوكنندهء حركت موجى است كه بر روحيّات مرحوم مفيد و نيز بر شرايط زمان وى حاكم بوده است . لذا مىبينيم كه گاهى بر كرسى كلام نشسته و در زمينهء مسائل اعتقادى داد سخن داده و با نقل روايات مستند از چهرهء زشت بسيارى از حوادث تلخ تاريخ و وقايع شوم فرقه گراييهاى مذهبى كه بر سر اسلام و مسلمين رفته است ، پرده برداشته ؛ و بويژه در مسائل رهبرى ، رفتار پاره‌اى از حاكمان را به محكمهء نقد و بررسى كشانيده ؛ و گاه مسيحا صفت از سر پند و اندرز آمده و با نقل و ايراد رواياتى چند .\r\n\r\n","description":"","footnote":"\r\n( 1 ) البته اين كار در زمان مرحوم شيخ صدوق نيز تا حدود زيادى انجام گرفته بود ولى در زمان مرحوم مفيد و پس از وى سيد مرتضى و شيخ طوسى باوج خود رسيد .\r\n( 2 ) مؤلف ، مجموع اين مناظرات را در كتاب « العيون و المجالس » ذكر كرده ، و سيد مرتضى خلاصه آنها را در كتاب « الفصول المختارة » آورده است .\r\n( 3 ) اين بخش ، از مقدمه ترجمه كتاب « الفصول العشرة » بنام « ده انتقاد و پاسخ » با اندكى تغيير آورده شده است .\r\n","page_name":" 11 ","page_number":21},
  {"content":"\r\nتوجّه شنونده را بمقام والاى انسانيّت جلب نموده ، و خطرات انحراف از صراط حق و عدل را خاطرنشان ساخته ؛ و گاه بذكر اخبارى آموزنده و انسان ساز و پر طراوت و دلپذير - * ( عَذْبٌ فُراتٌ سائِغٌ شَرابُه ) * - جان شنوندگان را مسرور ، و سينهء آنان را جلا بخشيده ، و بدون تكلَّف جواهرات گرانبهايى را كه در خلوتسراى ضميرش موجود بوده در اين كتاب بسلك نظم كشيده ، و در هر مقام ، موافق و مخالف را به راه حق دعوت فرموده ؛ و زمانى درك مسائل اجتماعى و سياسى زمان خاطر عاطرش را آزرده ، و مشاهدهء نارسائيها و نابسامانيهاى اجتماعى شعله بر جانش زده ، لذا اخبارى چند در مورد پاره‌اى از روشهاى ناپسند اجتماعى و سياسى دوران پيش از خود نقل نموده و با وجهى خردمندانه ناروائيها را بر ملا ساخته و نقاب از روى اسرار نهفتهء سردمداران برداشته و خرمن هستى و دغلكارى را بر باد داده است ، و همين امور موجب شد كه پس از مرگ وى خصم خيره سر گفت : « اراح الله منه » ، و تنها و تنها جرمش اين بود كه اسرار هويدا مىكرد . و در تمام اينها جز بنصّ صريح و تاريخ صحيح اعتماد نكرده ، و از طريق * ( ادْعُ إِلى سَبِيلِ رَبِّكَ بِالْحِكْمَةِ وَالْمَوْعِظَةِ الْحَسَنَةِ وَجادِلْهُمْ بِالَّتِي هِيَ أَحْسَنُ ) * » قدم بيرون ننهاده است .\r\nآرى ، اين است كتاب « امالى » شيخ مفيد ( ره ) كه در آن از انواع و فنون مختلفهء دينى اعمّ از اعتقادى ، اخلاقى ، فقهى ، تفسيرى ، تاريخى ، سياسى ، اقتصادى ، و بالأخره بهداشتى و بويژه مسألهء حياتى امامت و ولايت كه ريشهء تمامى امور فوق است از هر كدام نمونه‌اى چند نقل خبر و روايت به عمل آمده است .\r\nراستى كه « امالى مفيد » گنجينه ايست پر بها كه نيازها و كاستيها را جبران نموده و گلستانى است مشحون از انواع گلهاى رنگارنگ كه مشام روح و روان طالبان علم و فضيلت را تازه مىگرداند . آرى گلهاى آن هميشه پر طراوت باقى مىماند كه :\r\nگل همين پنج روز و شش باشد ، وين گلستان هميشه خوش باشد حسين استاد ولى\r\n","description":"","footnote":"","page_name":" 12 ","page_number":22},
  {"content":"\r\n\r\n\r\nبِسْمِ الله الرَّحْمنِ الرَّحِيمِ\r\nسپاس و ستايش ويژهء پروردگار جهانيان است كه رحمتش خاصّ و عام را فرا گرفته ، و درود فراوان بر سيّد بزرگوار محمّد بن عبد الله كه خاتم پيامبران است ، و بر خاندان پاك وى امامان معصوم كه راه راست خداوندند .\r\nمجلس اوّل جلسهء روز شنبه اوّل ماه مبارك رمضان سال 404 در مدينة السّلام ، درب رباح ، محلَّهء زيّارين ، منزل ضمرة ابو الحسن علىّ بن محمّد بن عبد الرّحمن فارسى - عزّتش پايدار باد - كه از نوشتهء خود ديكته فرموده است .\r\n1 - شيخ جليل مفيد أبو عبد الله محمّد بن محمّد بن نعمان - خداوند حفظ و توفيقش را بر او پاينده دارد - در چنين روزى با ذكر سند از جابر بن يزيد براى ما حديث كرده كه : امام باقر از پدرش عليهما السلام روايت كرده كه فرمود : فرشتهء\r\n","description":"","footnote":"","page_name":" 13 ","page_number":23},
  {"content":"\r\n\r\nموكَّل بر هر بنده‌اى ، كردار او را در نامهء عملش مىنويسد ، پس شما در آغاز و پايان هر روز عمل خوبى انجام دهيد كه فرشتگان بنويسند تا خطاهاى ميان آن دو بر شما بخشوده گردد .\r\n2 - محمّد بن مسلم گويد : به امام باقر يا امام صادق عليهما السّلام عرض كردم : ما پاره‌اى از مخالفين شما را مىبينيم كه در عبادت كوشا و داراى خشوع فراوانى هستند ، آيا اينها براى ايشان سودى دارد ؟ فرمود : اى محمّد همانا مثل ما اهل بيت با شما مردم مثل آن خاندان در بنى اسرائيل است كه كسى از آنها نبود كه چهل شب در عبادت بكوشد جز اينكه وقتى دعا مىكرد مستجاب مىشد .\r\nيك بار مردى از آنان مدّت چهل شب بعبادت پرداخت و بعد دعا كرد امّا مستجاب نشد ، نزد عيسى بن مريم عليه السّلام رفته و از آنچه بر او گذشته بود گلايه كرد و از آن حضرت التماس دعا نمود . عيسى ( ع ) وضو ساخت و نماز گزارد و دعا كرد . خداوند به او وحى فرستاد كه‌اى عيسى اين بنده‌ام از غير آن بابى كه بايد نزد من آيند نزد من آمده ، او مرا خوانده در حالى كه در نبوّت و پيغمبر بودن تو در\r\n","description":"","footnote":"","page_name":" 14 ","page_number":24},
  {"content":"\r\n\r\nشكّ است بنا بر اين اگر به اندازه‌اى مرا بخواند كه گردنش قطع و بندهايش از هم بگسلد من دعايش را مستجاب نخواهم كرد . عيسى ( ع ) به وى رو كرده فرمود :\r\nپروردگارت را مىخوانى و در دل خود به پيامبرش شك دارى ؟ گفت : اى روح و كلمهء خدا ، به خدا سوگند همين طور است كه مىفرمائى ، از خداوند بخواه كه اين شك را از دل من بزدايد . عيسى ( ع ) براى وى دعا كرد و خداوند از وى پذيرفت ، و او در حدّ ساير افراد خاندان خويش قرار گرفت . ما خاندان نيز اين چنين هستيم ، خداوند عمل بنده‌اى را كه در بارهء ما شك دارد قبول نمىفرمايد .\r\n3 - اصبغ بن نباته گويد : حارث همدانى با گروهى از شيعه كه من هم در ميان آنان بودم بر حضرت امير المؤمنين علىّ بن ابى طالب ( ع ) وارد شد . حارث افتان و خيزان حركت مىكرد ( يا با تأنّى راه مىرفت ) و با عصائى كه در دست داشت بر زمين مىكوفت و بيمار نيز بود ، و وى را در نزد امير المؤمنين ( ع ) شخصيّتى بود و مقام و منزلتى داشت ، حضرت كه او را بدين حال ديد رو به او كرد و فرمود : حارث حالت چطور است ؟ عرض كرد : اى امير مؤمنان روزگار بر من چيره گشته و سلامتى را از من ربوده است ، و علاوه بر اين ، نزاعى كه اصحاب تو\r\n","description":"","footnote":"","page_name":" 15 ","page_number":25},
  {"content":"\r\nدر خانه ات با يك ديگر دارند مرا بيشتر ناراحت ساخته و آتشى در درونم افروخته و مرا بيش از حدّ بىتاب و تحمّل كرده است . حضرت فرمود : نزاع آنها در چيست ؟ عرض كرد : در بارهء تو و در بارهء آن سه نفرى است كه قبل از تو بوده‌اند ( ابو بكر و عمر و عثمان ) بعضى از آنان در بارهء تو بسيار غلوّ و زياده روى مىكنند ، و برخى ميانه رو بوده و همراه شما هستند ، و پاره‌اى در حال حيرت و ترديد باقى مانده و به شك و دو دلى در افتاده‌اند ، نمىدانند كه در بارهء تو قدم پيش نهند ( و صراحتاً از تو طرفدارى كنند ) يا آنكه بايد قدم عقب گذارده و توقّف كنند ( و كار ديگران را حمل بر صحّت نمايند ) .\r\nحضرت فرمود : بس است اى برادر همدانى بدان كه بهترين شيعيان من آن دسته و فرقه‌اى هستند كه راه اعتدال و ميانه روى اختيار كرده‌اند ، تا آنان كه راه غلوّ پيش گرفته به آنان بازگشت نموده ، و آن دستهء عقب افتاده خود را به ايشان برسانند .\r\nحارث گفت : پدرم و مادرم فدايت چه خوب است اين كدورتى را كه بر دلهاى ما نشسته بزدائى و ما را در اين مورد از بينش لازم برخوردار سازى . حضرت فرمود : بس كن ، تو مردى هستى كه حق بر تو مشتبه شده ( و كارهاى چشمگير افرادى كه قبل از من آمده و گرمى بازارشان تو را دچار اضطراب و نوسان نموده است ) . دين خدا به شخصيّت و موقعيّت افراد شناخته نمىشود ، بلكه به علامت و نشانهء حق شناخته مىگردد . حق را بشناس ، اهلش را خواهى شناخت . اى حارث ، حق بهترين گفتار است ، و كسى كه از آن فاش سخن گويد مجاهد در راه خداست ، و من به حق با تو سخن مىگويم ، به من گوش فرا ده ، و سپس آن\r\n","description":"","footnote":"","page_name":" 16 ","page_number":26},
  {"content":"\r\nرا به بعضى از دوستان خودت كه رأيى محكم و عقلى پسنديده دارند بازگو كن . آگاه باش كه من بندهء خدا ، و برادر رسول خدا ، و نخستين كسى هستم كه او را تصديق نمودم ، من هنگامى او را تصديق نمودم كه آدم هنوز در بين روان و تن بود ، و از اين گذشته من نخستين كسى هستم در ميان امّت شما كه از روى صدق و حقيقت او را تصديق كرده‌ام ، پس مائيم گروه پيشينيان ، و مائيم جماعت پسينيان ( يعنى ما نخستين گروندگان به پيامبريم و نيز آخرين كسانى هستيم كه از وى جدا مىشويم ، يا اينكه ما نخستين كسانى هستيم كه به دين رونق بخشيديم و بدان عمل نموديم ، و آخرين كسانى هستيم كه دين بدست ما افتد و آن را انتشار خواهيم داد ) ، و ما خاصّان و خالصان رسول خدائيم اى حارث ، و من برادر همدم و وصىّ و ولىّ و راز دار و صاحب اسرار اويم . به من فهم كتاب ، و فصل خطاب ( داورى به حق و سخن مشخصكنندهء حق از باطل ) و علم گذشته ها ، و علم سلسلهء اسباب و مسبّبات قضا و قدر الهى داده شده است ، و هزار كليد از خزائن الهى به من سپرده شده كه هر كليد از آنها هزار در از مجهولات را مىگشايد ، و هر درى به هزار در از عهد و پيمانها منتهى مىگردد . و از تمام اينها گذشته بعنوان تفضّل و بخشش به شب قدر تأييد و برگزيده گشتم و بدان مدد يافتم ، و اين مقام تا آن زمان كه شب و روز در گردش است براى من و آن عدّه از فرزندانم كه حافظ و امين اسرار الهى هستند باقى است تا اينكه خدا وارث زمين و موجودات روى آن گردد ( و حكومت و قدرت ظاهرى از آن خدا و اولياء او گردد ) . حارثا ! تو را بشارت مىدهم كه در هنگام مرگ و عبور از پل دوزخ و كنار\r\n","description":"","footnote":"","page_name":" 17 ","page_number":27},
  {"content":"\r\nحوض كوثر و در وقت مقاسمه مرا بازخواهى شناخت . حارث گفت : مولايم مقاسمه كدام است ؟ فرمود : قسمت نمودن آتش دوزخ است كه آن را بطور صحيح تقسيم مىكنم ، مىگويم : آتش ! اين مرد دوست و پيرو من است او را واگذار ، و اين مرد دشمن من است او را بگير .\r\nاصبغ گويد : سپس امير المؤمنين ( ع ) دست حارث را گرفت و فرمود :\r\nحارث ! روزى من از آزار و حسد قريش و منافقين بخودم به رسول خدا شكوه كردم ، رسول خدا ( ص ) دستم را در دست خود گرفت چنانچه من دست تو را گرفته‌ام و فرمود : چون روز قيامت شود من دست به ريسمان و دستاويز عصمت پروردگار صاحب عرش زنم ، و تو اى على دست به دامان من خواهى زد ، و اولاد تو دست به دامان تو مىزنند ، و شيعيان شما دست به دامان شما مىزنند ، اكنون بگو ببينم در آن حال فكر مىكنى كه خدا با پيغمبرش چه خواهد كرد ؟ و پيامبرش با وصىّ خود چه مىكند ؟\r\nحارثا ! آنچه گفتم بپذير كه اندكى است از بسيار ( و نمونه‌اى است از خروار ) ، آرى تو با كسى محشورى كه دوستش مىدارى ، و براى توست تمام اعمالى كه خود كسب كرده‌اى - و اين مطلب را سه بار تكرار فرمود - .\r\nدر اين هنگام حارث از جاى خود برخاست و در حالى كه عباى خود را\r\n","description":"","footnote":"","page_name":" 18 ","page_number":28},
  {"content":"\r\nبه روى زمين مىكشيد مىگفت : از اين پس ديگر باك ندارم كه مرگ بسوى من آيد يا من به سوى مرگ بروم . جميل بن صالح كه از راويان اين حديث است گويد : سيّد اسماعيل حميرى ( شاعر اهل بيت ) مضمون اين خبر را براى من چنين به شعر در آورد :\r\nگفتار على ( ع ) به حارث همدانى بسى شگفت انگيز است ، و حارث چه شگفتيها از آن گفتار بر گرفته و با خود بهمراه برد .\r\nاى حارث همدانى هر كس چه مؤمن و چه منافق پيش از مرگ مرا در مقابل و روبرو خواهد ديد .\r\nاو مرا با ديدگان خود مىبيند ، و من او را با تمام صفات و نام و نشان و كردار و عملش مىشناسم .\r\nو تو اى حارث در كنار پل دوزخ مرا خواهى ديد و خواهى شناخت ، بنا بر اين از لغزش و افتادن از روى پل در ميان دوزخ بيم مدار .\r\nمن در آن حال كه تو در نهايت تشنگى و فرط عطش هستى از آبهاى سرد و خوشگوار سيرابت مىكنم كه از فرط شيرينى پندارى كه عسل است .\r\nدر هنگامى كه در مقام عرض و حساب تو را متوقّف سازند ، به آتش گويم : او را رها كن و به اين مرد نزديك نشو .\r\nاو را رها كن و ابداً گرد ساحت او مگرد و به وى نزديك نشو ، كه او به ريسمانى چنگ زده كه به ريسمان ولايت وصىّ رسول خدا متّصل است .\r\n","description":"","footnote":"","page_name":" 19 ","page_number":29},
  {"content":"\r\n\r\n\r\n\r\n4 - عبد الله بن ابراهيم گويد : امام صادق ( ع ) از طريق پدرش از پدران بزرگوارش عليهم السّلام روايت كرده كه رسول خدا ( ص ) فرمود : چهار چيز از ذخائر نيكيهاست : پنهان داشتن حاجت ، و نياز ، و پنهان داشتن صدقه ، و پنهان داشتن بيمارى ، و پنهان داشتن مصيبت و گرفتارى .\r\n5 - ابو حمزهء ثمالى گويد : امام زين العابدين علىّ بن الحسين بن علىّ عليهم السّلام فرمود : هر كس مؤمن گرسنه‌اى را طعام دهد خداوند از ميوه هاى بهشتى به او بخوراند . و هر كس مؤمن تشنه‌اى را سيراب كند خداوند از شراب بكر و سر به مهر بهشتى سيرابش نمايد ، و هر كس مؤمنى را بپوشاند خداوند از لباسهاى سبز بهشتى به او بپوشاند ، و تا آن زمان كه تار و پودى از آن لباس به تن اوست پيوسته تحت ضمان و مراقبت خدا خواهد بود .\r\n6 - ابو حمزهء ثمالى گويد : امام باقر ( ع ) فرمود : ابا حمزه ! على را فروتر از\r\n","description":"","footnote":"","page_name":" 20 ","page_number":30},
  {"content":"\r\n\r\n\r\nآن مقامى كه خدا قرارش داده نياوريد ، و او را فراتر از آنجا كه خدايش گذارده ننهيد ، همين فضيلت براى على بس كه با مرتدّان و افراد از ايمان برگشته به مقاتله .\r\nپردازد ، و اهل بهشت را با هم پيوند دهد .\r\n7 - مالك بن ضمره گويد : امير المؤمنين علىّ بن ابى طالب ( ع ) فرمود :\r\nرسول خدا ( ص ) دست مرا گرفت و فرمود : هر كس از اين پنج ( انگشت ) تبعيّت فرمانبرى كند و با دوستى تو بميرد به پيمان خويش عمل نموده است ، و هر كس بميرد و تو را دشمن بدارد به مرگ جاهليّت مرده است ( حالى كه عرب قبل از اسلام داشت و به خدا و رسول و شرايع دين الهى جاهل بود ) ، و نسبت به وظائف اسلامى مورد مؤاخذه و حساب و كتاب قرار خواهد گرفت ، و هر كس پس از تو زنده مانده و تو را دوست داشته باشد خداوند كار او را با امنيّت و ايمان بپايان رساند تا اينكه در كنار حوض ( كوثر ) بر من وارد شود .\r\n8 - ابو حمزهء ثمالى از امام زين العابدين ( ع ) روايت كند كه رسول خدا\r\n","description":"","footnote":"","page_name":" 21 ","page_number":31},
  {"content":"\r\n\r\n\r\n( ص ) فرمود : هيچ گامى نزد خدا از اين دو گام محبوبتر نيست : گامى كه يك مؤمن در راه خدا بردارد و صف جهاد را محكم كند ، و گامى كه يك مؤمن در راه پيوند با خويشاوندى كه يا او قطع رابطه كرده بردارد .\r\nو هيچ جرعه‌اى نزد خدا از دو جرعه محبوبتر نيست : جرعهء خشمى كه مؤمنى با حلم و بردبارى فرو برد ، و جرعهء رنج و مصيبتى كه مؤمنى با صبر و استقامت بكام كشد .\r\nو هيچ قطره‌اى نزد خدا از دو قطره محبوبتر نيست : قطرهء خونى كه در راه ( خشنودى ) خدا ريخته شود ، و قطرهء اشكى كه در تاريكى و دل شب از بيم خدا بر رخسارى بغلطد .\r\n9 - ربعىّ بن عبد الله و فضيل بن يسار گويند : امام صادق ( ع ) فرمود : به دلت بنگر ، اگر رفيقت را دوست نداشت حتماً يكى از شما خلافى كرده است .\r\n10 - عمرو افرق و حذيفة بن منصور گويند : امام صادق ( ع ) فرمود :\r\nصدقه‌اى كه خدا دوست دارد برقرارى صلح است ميان مردمى كه بهم پشت كرده و\r\n","description":"","footnote":"","page_name":" 22 ","page_number":32},
  {"content":"\r\n\r\n\r\nاختلاف و دشمنى نموده‌اند ، و برقرارى الفت است ميان كسانى كه از هم دورى جسته‌اند .\r\n11 - حمّاد بن عيسى گويد : به امام موسى بن جعفر عليهما السلام عرض كردم : قربانت ، از خدا بخواه كه اوّلًا مرا فرزندى عنايت كند ، و نيز تا زمانى كه زنده‌ام از حجّ محرومم نسازد . آن حضرت برايم دعا كرد و خداوند اين فرزند را به من روزى فرمود . و چه بسا ايّام حجّ فرا مىرسد و هيچ راهى براى تهيّهء خرجى راه بفكرم نمىرسد و خداوند از جايى كه گمان ندارم مخارج را هم را مىفرستد .\r\n12 - عمرو بن جميع گويد : امام صادق ( ع ) به من فرمود : هر كس براى فراگيرى فقه و قرآن و تفسير نزد ما آيد راهش دهيد ، و هر كس براى فاش ساختن عيب و سرّى كه خداوند مستورش داشته نزد ما آيد مانعش شويد و از ورود وى جلوگيرى كنيد . مردى از ميان آن قوم عرض كرد : قربانت ، اجازه مىدهيد حال خود را براى شما بازگو كنم ؟ فرمود : اگر خواهى بگو . گفت : به خدا سوگند دير زمانى است كه من مبتلا به گناهى هستم و هر چه مىخواهم از آن دست بردارم و توبه كنم نمىتوانم ! حضرت به او فرمود : اگر واقعاً راست بگوئى خداوند تو\r\n","description":"","footnote":"","page_name":" 23 ","page_number":33},
  {"content":"\r\n\r\n\r\n\r\nرا دوست مىدارد ، و از آن رو توفيق توبه به تو نمىدهد و اسباب بازگشت از گناه را برايت فراهم نمىكند كه پيوسته اين خوف در دلت باشد و از وى در بيم و هراس باشى .\r\nمجلس دوّم چهارشنبه 5 رمضان المبارك 404\r\n1 - عبد الرّحمن بن ابى ليلى از امام حسين ( ع ) از رسول خدا ( ص ) روايت كرده است كه فرمود : پيوسته با دوستى ما اهل بيت همراه باشيد ، كه هر كس خدا را ملاقات كند در حالى كه ما را دوست داشته باشد به شفاعت ما داخل بهشت گردد ، و سوگند به آن كس كه جان من بدست قدرت اوست هيچ بنده‌اى از كار و كوشش خود بهره مند نگردد جز با معرفت و شناخت ما .\r\n2 - عبد الله بن عبّاس گويد : رسول خدا ( ص ) فرمود : گوش كنيد و اطاعت نمائيد از آن كس كه خداوند امر شما را بدست او سپرده است ، كه اين گونه طاعت و پيروى خود\r\n","description":"","footnote":"","page_name":" 24 ","page_number":34},
  {"content":"\r\n\r\n\r\nموجب برقرارى نظام اسلام است .\r\n3 - ابو اسحاق سبيعى از پدرش روايت كند كه گفت : پيامبر ( ص ) در ميان گروهى از ياران خود نشسته بودند ، على ( ع ) از راه وارد شد ، رسول خدا ( ص ) فرمود : هر كس به خواهد كه اخلاق آدم ، و حكمت نوح ، و حلم و بردبارى ابراهيم را بنگرد بايد به علىّ بن ابى طالب نگاه كند .\r\n4 - عبد الله بن مصعب از پدرش روايت كرده كه گفت : روزى عبد الله بن عبّاس در مجلس معاوية بن ابى سفيان حاضر شد ، معاويه به او رو گرد و گفت : پسر عبّاس ! شما در پى آنيد كه مقام امامت را بچنگ آوريد همان گونه كه نبوّت را ويژهء خود ساختيد ! به خدا سوگند كه اين دو مقام در يك جا گرد نيايند . براستى حجّت و دليل شما در امامت بر مردم مشتبه بوده و كاملًا روشن نيست ، شما مىگوييد : ما خاندان پيامبريم و چگونه مىشود خلافت در ميان غير ما باشد ؟ و اين يك شبهه بيش نيست چرا كه شبيه حقّ است و اندك بهره‌اى از\r\n","description":"","footnote":"","page_name":" 25 ","page_number":35},
  {"content":"\r\nعدل داراست و مطلب چنين نيست كه شما مىپنداريد ، گوى خلافت دست بدست در ميان قبائل و طوائف قريش با رضايت عامّه و شوراى خاصّه مىگردد ، و ما تاكنون نديده‌ايم كه مردم بگويند : كاش بنى هاشم بر ما حكومت مىنمودند و اگر زمام امور ما بدست آنان سپرده مىشد براى دين و دنياى ما بهتر بود . اگر شما - چنانچه ادّعا داريد - نسبت به اين مقام بىرغبت بوديد امروزه هرگز براى احراز آن نمىجنگيديد . بنى هاشم ! به خدا سوگند اگر حكومت بدست شما افتد خطر و عذاب تند بادى كه قوم عاد ، و آن آتش آسمانى كه قوم ثمود را هلاك ساخت ( با آن همه ويرانى و تباهى كه از خود بجاى گذارد ) از خطر حكومت شما بيشتر نخواهد بود .\r\nابن عبّاس - رحمه الله - گفت : معاويه ! امّا اينكه گفتى : ما خاندان به بودن مقام نبوّت در ميان خود استدلال مىكنيم كه خلافت از آن ماست ، به خدا سوگند مطلب همين طور است ، و اگر مقام خلافت از نبوّت سرچشمه نگيرد پس از چه راه كسى مستحقّ آن گردد ؟\r\nو امّا اينكه گفتى : خلافت و نبوّت يك جا جهت كسى گرد نيايد ، پس اين سخن خداوند كجا رفته كه فرموده : « يا اينكه به مردم حسد مىبرند نسبت به آنچه كه خداوند از فضل خودش بايشان داده ، همانا ما به آل ابراهيم كتاب و حكمت و ملكى عظيم داديم » . در اين آيه مراد از كتاب ، نبوّت است ، و منظور از\r\n","description":"","footnote":"","page_name":" 26 ","page_number":36},
  {"content":"\r\nحكمت ، سنّت است و مقصود از ملك ، خلافت . و ما هستيم آل ابراهيم ، و حكم ( نبوّت ) و حكومت ( خلافت ) به اين دليل تا روز قيامت در ميان ما جارى است و از ميان ما بيرون نخواهد رفت .\r\nو امّا اينكه گفتى : دليل ما مشتبه و نارسا است . هرگز چنين نيست ، دليل ما از آفتاب روشنتر ، و از ماه درخشنده تر است ، كتاب خدا با ماست ، و سنّت پيامبرش در ميان ماست ، و تو خود اين را خوب مىدانى و ليكن سبب مخالفت و رو گردانى تو اين است كه ما برادر و جدّ و دائى و عموى مشرك تو را كشته‌ايم ، و تو ديگر بر استخوانهاى پوسيده و ارواح تباه شده و معذّب در دوزخ زارى مكن ، و براى خونهائى كه شرك و كفر ريختن آن را حلال ساخته و دين پست و بيمقدارش نموده خشمگين مباشيد .\r\nو امّا اينكه مردم ما را بر ديگران مقدّم نداشتند ، و از اجماع بر حكومت ما روى برتافتند ، البتّه آنچه كه بدين سبب از دست دادند بيش از آن چيزى است كه ما از آن بر كنار گشته‌ايم ، و البتّه هر گاه زمان بارورى امرى فرا رسد حقّ آن پايدار و باطل آن بر كنار گردد .\r\nو امّا اينكه به حكومت سست و بىپايه‌اى كه با تردستى و تزويرها بدست آورده‌اى افتخار مىكنى ، بدان كه فرعون پيش از تو به حكومت و قدرت\r\n","description":"","footnote":"","page_name":" 27 ","page_number":37},
  {"content":"\r\n\r\nرسيد و خداوند هلاكش نمود . بنى اميّه ! به هر نسبتى كه شما حكومت كنيد ما دو چندان حكومت خواهيم كرد ، هر روز به دو روز ، و هر ماه به دو ماه ، و هر سال به دو سال . و امّا اينكه گفتى : اگر ما بحكومت رسيم خطر آن براى مردم از ريح عاد و صاعقهء ثمود بيشتر است ، سخن خداوند در قرآن اين گفتار تو را تكذيب مىكند ، خداى عزّ و جلّ فرموده : « ما تو را جز رحمت براى عالميان نفرستاديم » ، و ما اهل بيت نزديك آن حضرت هستيم ، و بنا بر اين ما نيز رحمت خدا براى مردم مىباشيم ، و همان گونه كه خداوند به وجود پيامبرش به آفريدگان خود رحمت نمود بما هم كه اهل بيت نزديك پيغمبرش هستيم به خلق خود رحمت خواهد نمود . و عذابى را كه مردم با سوار شدن تو بر گرده شان مىكشند بسى آشكار است ، و به زودى حكومتى كه بدست فرزندان و برادران تو خواهد افتاد براى مردم از هر تندباد ويرانگرى تباه سازتر است . البته پس از آن خداوند بدست اولياى خود انتقام خواهد كشيد ، و سر انجام ، اختيار امور از آن پرهيزكاران است .\r\n5 - منهال بن عمرو گويد : از ابى القاسم محمّد حنفيّه - رضى الله عنه - شنيدم كه مىگفت : تو از زندگى خود جز لذّتى كه تو را به مرگ و خواب\r\n","description":"","footnote":"","page_name":" 28 ","page_number":38},
  {"content":"\r\n\r\n\r\nهميشگى نزديك سازد بهره‌اى نمىبرى . كدام لقمه‌اى است كه گلوگير نباشد ؟ ! و كدامين جرعه‌اى است كه راه گلو را نفشارد ؟ ! به عاقبت كار خويش نيك بينديش ، گويا كه دوستى از دست رفته و خيال و اوهامى پراكنده در نظر دوستانت شده‌اى . اهل دنيا مسافرانى هستند كه بنده بار و بنه خود را در غير دنيا خواهند گشود ( و مقصد و منزل اصلى آنها غير دنيا است ) .\r\n6 - و نيز از محمّد حنفيّه - رحمه الله - روايت كرده كه گفت : رسول خدا ( ص ) فرموده است : آن كس كه به خردسال ما مهربانى نكند ، و سالخوردگان ما را محترم نشمارد ، و حقّ ما را نشناسد از ما نيست .\r\n7 - ابو حمزهء ثمالى گويد : امام باقر ( ع ) از پدرش روايت كرده كه جدّ بزرگوارش فرموده است : خداوند - جلّ جلاله - جبرئيل را بنزد محمّد ( ص ) فرستاد تا آن حضرت در حال حيات خويش براى ولايت على عليه السّلام از مردم شاهد و گواه بگيرد و پيش از وفات خود حضرتش را به نام امير المؤمنين نامگذارى نمايد .\r\nپيامبر ( ص ) نه نفر از ياران و مشهورين از اصحاب خود را بخواند و فرمود : من شما را فرا خوانده‌ام تا گواهان الهى در روى زمين باشيد ، خواه بر گواهى خود پايدارى كنيد يا كتمان نموده و از اداى شهادت خوددارى كنيد .\r\n","description":"","footnote":"","page_name":" 29 ","page_number":39},
  {"content":"\r\n\r\nسپس فرمود : ابا بكر ! برخيز و بر على بنام امير مؤمنان سلام ده . گفت : آيا اين فرمان خدا و رسول اوست ؟ فرمود : آرى . وى برخاست و بر آن حضرت به عنوان امير مؤمنان سلام داد . سپس فرمود : عمر ! برخيز و بر على بنام امير مؤمنان سلام كن . گفت : آيا به فرمان خدا و رسولش او را امير مؤمنان بناميم ؟ فرمود : آرى . او نيز برخاست و سلام كرد . سپس به مقداد بن اسود كندى فرمود : برخيز و بر على بنام امير مؤمنان سلام ده . او برخاست و سلام داد ، و سخن آنان را تكرار نكرد .\r\nآنگاه به ابى ذرّ غفارى فرمود : برخيز و بر على بنام امير مؤمنان سلام ده . وى برخاست و سلام داد . بعد به حذيفهء يمانى فرمود : برخيز و بر امير مؤمنان سلام كن .\r\nاو برخاست و سلام داد . سپس به عمّار بن ياسر فرمود : برخيز و بر امير مؤمنان سلام ده . او برخاست و سلام داد . بعد به عبد الله بن مسعود فرمود : برخيز و بر على بنام امير مؤمنان سلام ده . او برخاست و سلام داد . بعد به بريده كه از همهء آنان جوانتر بود فرمود :\r\nبرخيز و بر امير مؤمنان سلام كن ، او هم نيز برخاست و سلام داد ( 1 ) . پس از آن رسول خدا ( ص ) فرمود : من شما را براى اين كار خواندم تا در اين زمينه گواهان الهى باشيد ، خواه بر آن پايدار بمانيد يا ترك اداى شهادت كنيد .\r\n\r\n","description":"","footnote":"\r\n( 1 ) در خبر نام نهمين نفر و سلام وى كه ظاهرا سلمان فارسى بوده از قلم افتاده است .\r\n","page_name":" 30 ","page_number":40},
  {"content":"\r\n\r\n8 - عبد الله بن عبّاس - رحمه الله - گويد : پيامبر ( ص ) نگاهى به علىّ بن ابى طالب ( ع ) انداخت و فرمود : اين مرد آقا و سرور است در دنيا و آخرت .\r\n9 - سيف تمّار گويد : از امام صادق ( ع ) شنيدم كه مىفرمود : هيچ گاه دست از دعا برنداريد ، كه شما به هيچ وسيله‌اى بمانند آن بدرگاه خدا نزديكى پيدا نخواهيد نمود ، و هيچ گاه حاجت و درخواستى را بخاطر ناچيز بودنش از دست ندهيد و از آن منصرف نگرديد ، زيرا آن كس كه اختيار دار حاجات ناچيز است همان كسى است كه اختيار دار حوائج بزرگ است ( 1 ) .\r\nمجلس سوّم شنبه 8 رمضان المبارك 404\r\n1 - عبد الله بن عمر گويد : رسول خدا ( ص ) فرمود : خداوند هيچ گاه\r\n\r\n","description":"","footnote":"\r\n( 1 ) ممكن است معنا اين باشد : زيرا كه صاحب كارهاى كوچك و ناچيز است كه به كارهاى بزرگتر دست مىيازد و بر آورده شدن حوائج ناچيز مشوق در خواست حوائج بزرگتر مىشود .\r\n","page_name":" 31 ","page_number":41},
  {"content":"\r\n\r\n\r\n\r\nدانشى را كه در ميان مردم است از آنان باز نگيرد ، و ليكن با از دست رفتن دانشمندان آن دانش را بازستاند ، و چون دانشمندى نماند مردم سران نادانى براى خود اختيار نمايند ، و مجهولات خود را از ايشان پرسش كنند و آنان هم از روى بىاطلاعى پاسخ دهند ، اينجاست كه هم خود گمراه شده و هم مردم را بگمراهى مىكشانند .\r\n2 - ابو عبد الرّحمن گويد : امام صادق ( ع ) فرمود : رسول خدا ( ص ) در سفرى از مركب خود پياده شد و پنج مرتبه به سجده افتاد . چون سوار مركب شد يكى از يارانش عرض كرد : ما كارى از شما ديدم كه تاكنون چنان نكرده بوديد ؟ ! فرمود : آرى ، جبرئيل ( ع ) نزد من آمده و مرا بشارت داد كه علىّ اهل - بهشت است ، من بشكرانهء اين نعمت به پيشگاه خداى متعال سجده آوردم ، چون سر برداشتم گفت : فاطمه هم اهل بهشت است ، من بشكرانهء آن نيز سجده آوردم ،\r\n","description":"","footnote":"","page_name":" 32 ","page_number":42},
  {"content":"\r\n\r\nچون سر برداشتم گفت : حسن و حسين دو سرور جوانان بهشتىاند . باز هم بشكرانهء آن سجده كردم ، چون سربرداشتم گفت : هر كس هم كه ايشان را دوست بدارد نيز اهل بهشت است ، من بشكرانهء آن سجده كردم ، چون سر برداشتم گفت : هر كس هم كه دوست دوستان ايشان باشد اهل بهشت است ، و من بشكرانهء آن نيز سجدهء نمودم .\r\n3 - محمد بن يزيد بانى گويد : خدمت امام صادق ( ع ) بودم كه عمر بن قيس ماصر و ابو حنيفه و عمر بن ذرّ در ميان گروهى از طرفداران خود داخل شدند ، و در بارهء ايمان از آن حضرت پرسش نمودند . حضرت فرمود : رسول خدا ( ص ) فرموده است : شخص مؤمن در آن حال كه ايمان داشته باشد دست به زنا و دزدى و ميگسارى نمىزند . آنان به يكديگر نگاهى كردند و سپس عمر بن ذرّ گفت : پس آنان را چه بناميم ؟ فرمود : به همان نامى كه خداوند نامبرده و به همان اعمالى كه از آنان سر زده است نامشان نهيد ( زناكار ، دزد ، شرابخوار ) ، خدا - عزّ و جلّ -\r\n","description":"","footnote":"","page_name":" 33 ","page_number":43},
  {"content":"\r\n\r\nفرموده : « دست مرد و زن دزد را ببريد » و فرموده : « به هر كدام از مرد و زن زناكار صد تازيانه بزنيد » . آنان با تعجّب و شگفتى به يكديگر نگاه كردند .\r\nمحمد بن يزيد ( رواى خبر ) گويد : بشر بن عمر بن ذرّ كه با آنان بود به من گفت : چون بيرون آمديم عمر بن ذرّ به ابى حنيفه گفت : چرا نگفتى : چه كسى اين حديث را از رسول خدا نقل كرده است ؟ پاسخ داد : من به مردى كه ( بدون واسطه از پيامبر روايت مىكند و ) مىگويد : قال رسول الله « پيامبر فرمود » چه مىتوانم بگويم ؟ !\r\n4 - حذيفه گويد : پيامبر ( ص ) به من فرمود : اين شخصى را كه به من برخورد ديدى ؟ عرض كردم : آرى اى رسول خدا ، فرمود : او فرشته‌اى است كه تا پيش از اين ساعت به زمين نيامده بود ، از خداوند اجازه خواسته كه ( به زمين فرود آيد و ) بر على سلام دهد و خداوند او را اجازه فرموده ، او آمد و سلام داد ، و نيز به من بشارت داد كه حسن و حسين دو سرور جوانان بهشتى هستند ، و فاطمه خاتون زنان بهشتى است .\r\n","description":"","footnote":"","page_name":" 34 ","page_number":44},
  {"content":"\r\n\r\n\r\n\r\n5 - ابن مغيره گويد : من و يحيى بن عبد الله بن حسن خدمت امام ابى - الحسن ( ع ) بوديم ، يحيى به آن حضرت عرض كرد : فدايت شوم عدّه‌اى معتقدند كه شما علم غيب مىدانيد ؟ فرمود : سبحان الله ، دست بر سرم بگذار ببين كه - به خدا سوگند - هر موئى كه در سر و پيكر من است بر بدنم راست شد ! سپس فرمود :\r\nنه - به خدا سوگند - آنچه مىدانيم نيست جز آنچه كه از رسول خدا ( ص ) به ارث برده‌ايم ( 1 ) .\r\n6 - زراره از امام باقر يا امام صادق عليهما السّلام روايت كرده كه فرمود :\r\nنزديكترين اوقات بنده به كفر آن وقت است كه با كسى برادرى و دوستى كند ولى پيوسته لغزشها و خطاهاى او را نزد خود بشمار آورد تا روزى برخ او بكشد و بدان سبب از وى عيبجوئى به عمل آورد .\r\n\r\n","description":"","footnote":"\r\n( 1 ) مراد از علم غيب كه امام ( ع ) آن را از خود نفى مىكند مطالبى است كه جز خداوند كسى از آن آگاه نيست ، و الا خبر دادن از حوادث آينده و اسرار پنهانى ديگر و در سخنان و اخبار آن بزرگواران فراوان به چشم مىخورد .\r\n","page_name":" 35 ","page_number":45},
  {"content":"\r\n\r\n7 - حكم بن عتيبه گويد : امام صادق ( ع ) فرمود : چون گناه بنده ( مؤمنى ) فراوان شود و عمل صالحى نداشته باشد كه جبران آن گناهان كند ، خداوند او را به غم و اندوه گرفتار نمايد تا گناهانش را پاك سازد .\r\n8 - محمد بن حنفيّه - رضى الله عنه - گويد : من در جنگ جمل پرچمدار بودم و قبيلهء بنى ضبّه بيشترين كشته را داده بود . چون مردم از ميدان گريختند على ( ع ) و عمّار بن ياسر و محمد بن ابى بكر - رضى الله عنهما - كه با آن حضرت همراه بودند پيش آمدند تا به هودجى ( كه عائشه در آن بود ) رسيدند ، و از بسيارى تيرى كه به آن خورده بود چون خار پشتى مىنمود . حضرت با عصائى كه بدست داشت بر آن هودج زد و فرمود : حميراء ! بگو ببينم همانطور كه ابن عفان را بكشتن دادى مىخواستى مرا هم بكشتن دهى ؟ ! اين دستور خدا بود يا سفارش پيامبر ( ص ) ؟ عايشه پاسخ داد : حال كه غالب آمدى گذشت كن .\r\nحضرت به برادرش محمد بن ابى بكر فرمود : بنگر ببين زخمى برداشته ؟\r\n","description":"","footnote":"","page_name":" 36 ","page_number":46},
  {"content":"\r\n\r\nاو نگاه كرد ، ديد سالم است و تنها تيرى گوشه‌اى از لباسش را دريده و خراش ناچيزى برداشته كه قابل توجه نيست .\r\nگفت : يا امير المؤمنين از ضربهء سلاح و سالم مانده ، فقط تيرى مقدارى از پيراهنش را دريده است . حضرت فرمود : او را بردار و بخانهء فرزندان خلف خزاعى ( عبد الله و عثمان ) انتقال بده . سپس به جارچى فرمود صدا زند : زخميان را رها كنيد و آنان را نكشيد ، و فراريان را دنبال نكنيد ، و هر كس بخانهء خود پناه برد و در به روى خود بست در امان خواهد بود .\r\n9 - محمّد بن نوفل بن عائذ صيرفى گويد : نزد هيثم بن حبيب صيرفى بودم كه ابو حنيفه نعمان بن ثابت بر ما وارد شد ، و از امير مؤمنان على بن ابى طالب ( ع ) ياد كرديم و در بارهء ماجراى غدير خم سخن بميان آمد . ابو حنيفه گفت : من بياران خود گفته‌ام : نزد اينان ( شيعيان ) به صحّت خبر ماجراى غدير اعتراف نكنيد كه شما را محكوم مىكنند . ناگهان رنگ چهرهء هيثم بن حبيب صيرفى دگرگون شد و به او گفت : چرا اعتراف نكنند ، نعمان ! مگر تو خود قبول ندارى ؟ گفت : چرا ،\r\n","description":"","footnote":"","page_name":" 37 ","page_number":47},
  {"content":"\r\nمن خودم قبول دارم و آن را روايت نيز نموده‌ام . هيثم گفت : پس چرا اعتراف نكنند در صورتى كه حبيب بن ابى ثابت از ابى الطَّفيل از زيد بن ارقم روايت كرده است كه على ( ع ) در رحبه ( نام محلى است در كوفه ) همهء حاضران را براى اعتراف به صحّت و وقوع ماجراى غدير سوگند داده است ؟ ! ابو حنيفه گفت : مگر نمىبينيد كه مردم بحدّى در اين زمينه گفتگو كرده‌اند كه ناگزير علىّ مردم را در اين باره سوگند داده است ! هيثم گفت : در اين صورت مىگوئى على را تكذيب كنيم يا سخنش را ردّ نمائيم ؟ ابو حنيفه گفت :\r\nما نه على را تكذيب مىكنيم و نه فرمايش او را ردّ ، ولى تو مىدانى كه عدّه‌اى از مردم در اين باره گزافه گوئى كرده‌اند ! هيثم گفت : سخنى را رسول خدا ( ص ) فرموده و يك خطبه در آن باره ايراد نموده و ما به صرف اينكه گروهى غلوّ نموده يا كسى حرفى زده است از بازگوئى آن بهراسيم و از نقل آن دست بداريم ؟ ! در همين حين كسى وارد شد و با پرسش خود سخن را بريد ، و اين سخن در كوفه پيچيد . حبيب بن نزار بن حيّان كه از هواداران بنى هاشم بود در بازار با ما بود ، نزد هيثم آمد و گفت : خبر ماجرائى كه از تو در بارهء على ( ع ) بوقوع پيوسته و نيز سخن آن گوينده به من رسيده است . هيثم گفت : در اظهار نظرها از اين گونه سخنان بسيار پيش مىآيد ، مطلب را آسان گير ، سخن ختم شد . مدّتى بعد ما به حجّ رفتيم و حبيب هم با ما بود ، خدمت امام صادق ( ع ) رسيده و اداى سلام نموديم ، سپس\r\n","description":"","footnote":"","page_name":" 38 ","page_number":48},
  {"content":"\r\nهيثم عرض كرد : يا ابا عبد الله ، چنين و چنان شد ، و داستان را بازگو كرد . در اين حال يك حالت نارضايتى در چهرهء آن حضرت نمايان گشت . حبيب گفت : اين محمّد بن نوفل است و در آنجا حاضر بود ، حضرت فرمود : حبيب ! بس كن ، با مردم با اخلاق و روش خودشان به نيكى معاشرت كنيد و در عمل با آنان مخالفت ورزيد ، كه هر كس را محصول كردار اوست ، و روز قيامت با كسى محشور است كه دوستش مىداشته است . مردم را بر ضدّ خودتان و ما نشورانيد ، و در انبوه همين مردم داخل شويد ( و خود را از آنان متمايز و جدا نسازيد ) ، و ما را روزگاران و دولتى است كه هر گاه خداوند بخواهد ( و صلاح بداند ) آن را خواهد آورد . در اينجا حبيب سكوت كرد و امام ( ع ) فرمود : حبيب ! فهميدى ؟ از دستور من سرپيچى نكنيد كه پشيمان مىشويد . گفت : هرگز از دستور شما سر پيچى نخواهم كرد .\r\nراوى خبر ابو العبّاس ابن عقده گويد : از على بن حسن ( بن فضّال ) در بارهء محمد بن نوفل پرسيدم گفت : از اهل كوفه است ، گفتم : از چه طايفه‌اى ؟\r\nگفت : فكر مىكنم از هواداران بنى هاشم باشد . و حبيب بن نزار بن حيّان نيز\r\n","description":"","footnote":"","page_name":" 39 ","page_number":49},
  {"content":"\r\n\r\n\r\n\r\nاز هواداران بنى هاشم بود ، و ماجراى او با ابى حنيفه در زمانى رخ داد كه دولت بنى عبّاس روى كار آمده بود و آنان نمىتوانستند اسرار و عقايد آل محمد عليهم السّلام را در بارهء حكومت آشكار كنند .\r\n10 - محمّد بن عمران بجلى گويد : از امام صادق ( ع ) شنيدم مىفرمود :\r\nآن كس كه در راه خدا براى خويشتن پند دهنده‌اى نگمارد ، پندهاى ديگران نه براى وى سودى دارد و نه نيازى از او بر طرف سازد .\r\nمجلس چهارم پنجشنبه 5 شوّال 404\r\n1 - هارون بن عمر و مجاشعى از امام صادق ( ع ) از پدرش از جدّش عليهم السّلام روايت كند كه رسول خدا ( ص ) فرمود : شخص دانشمند در ميان مردم نادان همچون زنده‌اى است در ميان مردگان . و هر چيز حتّى ماهيان دريا و\r\n","description":"","footnote":"","page_name":" 40 ","page_number":50},
  {"content":"\r\n\r\n\r\nگزندگان و درندگان و چهار پايان براى طالب علم و آموزش مىطلبند ، پس دانش بجوئيد كه دانش وسيلهء پيوند ميان شما و خدا - عزّ و جلّ - است ، و همانا طلب دانش بر هر مسلمانى واجب است .\r\n2 - احمد بن عبد العزيز از امام صادق ( ع ) روايت كند كه على ( ع ) فرموده است : هر عملى كه با تقوا آميخته باشد اندك نيست ، و چگونه اندك باشد چيزى كه مورد قبول خداوند قرار مىگيرد ! ( زيرا در قرآن آمده : خداوند عمل پرهيزكاران را قبول مىفرمايد ) .\r\n3 - فروهء ظفارى گويد : از سلمان - رحمه الله - شنيدم كه مىگفت :\r\nرسول خدا ( ص ) فرمود : امّت من به سه گروه پراكنده خواهد گشت : گروهى كه بر حقّاند و باطل اندك چيزى از آن نكاهد ، من و اهل بيت مرا دوست مىدارند ،\r\n","description":"","footnote":"","page_name":" 41 ","page_number":51},
  {"content":"\r\n\r\nمثل آنان مثل طلاى نابى است كه هر چند آن را در آتش نهى و آتش را شعله ورتر سازى بر ميزان خوبى و خالص شدن آن افزوده گردد . و گروهى بر باطلاند و حق اندك چيزى از آن نكاهد ، من و اهل بيت مرا دشمن مىدارند ، مثل آنان مثل آهن است كه هر چه آن را در آتش افكنى و بر آن بدمى بر بدى و ناجنسى آن افزوده گردد ( و از حدّ آهن فراتر نرود ) . و گروهى مضطرب و متزلزلاند و بر آئين سامرى هستند و ليكن نمىگويند : لا مساس « بما دست نزنيد » بلكه مىگويند :\r\nلا قتال « جنگ نكنيد و دست از آن بداريد » ، پيشواى آنان عبد الله بن قيس اشعرى است ( 1 ) .\r\n4 - محمد بن سويد اشعرى گويد : من و فطر بن خليفه بر امام صادق ( ع ) وارد شديم ، امام مقدارى خرما پيش ما نهاد و ما از آن خورديم و خود حضرت چند دانه‌اى به فطر داد سپس به او فرمود : حديثى كه از ابى الطَّفيل در بارهء ابدال براى من گفتى چگونه بود ؟ فطر گفت : از ابى الطَّفيل شنيدم كه مىگفت : از على\r\n\r\n","description":"","footnote":"\r\n( 1 ) اشاره است به داستان جنگ صفّين و خوارج كه وقتى معاويه قرآنها را بر نيزه كرد فريب خورده و گفتند : ديگر جنگ جايز نيست و بايد دست بازداشت و حضرت على ( ع ) را مجبور كردند كه حكميّت را بپذيرد .\r\n","page_name":" 42 ","page_number":52},
  {"content":"\r\n\r\n\r\nامير المؤمنين ( ع ) شنيدم كه مىفرمود : ابدال ( اولياء و بندگان بزرگ خدا ) از اهل شام ، و نجباء ( برگزيدگان و ارزشمندان ) از اهل كوفه‌اند ، خداوند همگى آنان را در روزى كه بدترين روزگار براى دشمن ماست ( روز ظهور قائم ( ع ) ) گرد هم خواهد آورد . امام صادق ( ع ) فرمود : خدا شما را رحمت كند ، بلاء و گرفتارى از ما شروع مىشود سپس بشما مىرسد ، و آسايش نيز از ما شروع شده و آنگاه بشما خواهد رسيد ، خدا رحمت كند كسى را كه ما را محبوب مردم سازد ، و ما را مبغوض آنان نگرداند ( و آنان را از ما نراند ) ( 1 ) .\r\n5 - ابو خالد كابلى گويد : امام باقر ( ع ) فرمود : چون امير المؤمنين ( ع ) از كار غسل و كفن و حنوط رسول خدا ( ص ) فارغ شد بمردم اجازه داد و فرمود : ده نفر ده نفر داخل شويد و بر حضرت نماز گزاريد ، آنان داخل شدند و خود حضرت\r\n\r\n","description":"","footnote":"\r\n( 1 ) مناسبت سخن امام ( ع ) با فرمايش امير المؤمنين ( ع ) اين است كه چون روزگار دولت آنان مشخّص و معيّن است و علائمى دارد لذا شيعيان بايد در طول غيبت يا خانه نشينى امام با عامّه و مخالفين درگير نشوند و امامان و ديگر شيعيان را به زحمت نيندازيد ، مگر به طرز شايسته‌اى كه حق آن بزرگواران را ثابت كند كه سبب محبوبيّت و گرايش مردم به آنان شود ، چنان كه پاره‌اى از متكلمين و ياران آن حضرت چنين مىكردند .\r\n","page_name":" 43 ","page_number":53},
  {"content":"\r\nميان پيكر رسول خدا ( ص ) و مردم ايستاد و اين آيه را خواند : * ( إِنَّ الله وَمَلائِكَتَه يُصَلُّونَ عَلَى النَّبِيِّ يا أَيُّهَا الَّذِينَ آمَنُوا صَلُّوا عَلَيْه وَسَلِّمُوا تَسْلِيماً ) * « خداوند و فرشتگان او بر پيامبر درود مىفرستند ، اى مؤمنان شما هم بر آن حضرت درود فرستيد و بطور شايسته‌اى سلام دهيد » . مردم نيز همين آيه را مىخواندند ( و صلوات مىفرستادند ) .\r\nسپس آن حضرت فرمود : نماز بر رسول خدا ( ص ) به همين صورت بود .\r\n6 - حسن بن زياد گويد : وقتى كه زيد بن على بن الحسين بكوفه وارد شد ( آنگاه كه در روزگار دولت هشام بن عبد الملك اموى بر حكومت وقت خروج كرده بود ) مطالبى در دلم خطور كرد . از اين رو بسوى مكَّه بيرون شدم ، و از مدينه گذر نموده ، خدمت امام صادق ( ع ) رسيدم . حضرت بيمار بود و بر تختى به پشت خوابيده و شديدا نحيف و لاغر گشته بود . عرض كردم : ميل دارم دين خود را بر شما عرضه كنم . امام بر پهلو بغلطيد و نگاهى به من انداخت و فرمود : حسن ! تو را بىنياز از اين كار مىدانم . سپس فرمود : بگو ، گفتم : « گواهى مىدهم كه معبودى جز الله نيست ، و محمّد ( ص ) رسول خدا است » . فرمود : من نيز همين را گويم . گفتم : من به آنچه كه محمد بن عبد الله ( ص ) از جانب خداوند آورده اقرار\r\n","description":"","footnote":"","page_name":" 44 ","page_number":54},
  {"content":"\r\n\r\nدارم . امام سكوت نمود . گفتم : گواهى مىدهم كه على ( ع ) بعد از رسول خدا ( ص ) امام است و اطاعتش واجب ، هر كس در بارهء وى ترديد كند گمراه ، و هر كس او را انكار نمايد كافر باشد . امام سكوت فرمود . گفتم : گواهى مىدهم كه حسن و حسين عليهما السّلام بمنزلت و مقام اويند ، ( و يك يك امامان را نام بردم ) تا رسيدم به خود آن حضرت و گفتم : گواهى مىدهم كه شما بمنزلت و مقام حسن و حسين و امامان پيش از خودتان هستيد . فرمود : بس است ، خواستهء تو را دانستم ، مىخواهى تو را در اعتقاد به اين امر بدوستى بشناسم و بر اعتقاد تو صحّه بگذارم .\r\nگفتم : اگر مرا بدوستى بپذيرى و عقائدم را صحيح بدانى البته كه به خواستهء خويش رسيده‌ام . فرمود : تو را بر اين اعتقاد بدوستى پذيرفتم . گفتم :\r\nفدايت شوم ، تصميم دارم كه در همين شهر بمانم . فرمود : چرا ؟ عرض كردم : اگر زيد و يارانش بقدرت برسند روزگار ما از همهء مردم بدتر خواهد بود ، و اگر بنى اميّه پيروز شوند نيز ما چنين وضعى خواهيم داشت . امام به من فرمود : به شهر خويش باز گرد ، كه هيچ آسيبى از طرفين به تو نخواهد رسيد .\r\n","description":"","footnote":"","page_name":" 45 ","page_number":55},
  {"content":"\r\n\r\n\r\n7 - حسين بن زيد از امام صادق از پدرش عليهما السّلام روايت كند كه فرمود : هر كس با زبان خود ما را بر عليه دشمنان يارى دهد خداوند زبان او را - در روزى كه در پيشگاه عظمت خداونديش براى حسابرسى بازداشت شود - به حجّت و دليل خود گويا سازد .\r\n8 - عمر و بن ابى المقدام از پدرش از امام حسن مجتبى ( ع ) روايت كند كه فرمود : هر آن كس كه ما را در دل دوست بدارد ، و با دست و زبانش يارى دهد ، روز قيامت در جايگاهى كه ما هستيم با ما خواهد بود . و هر آن كس كه ما را در دل دوست دارد و با زبانش يارى دهد ، يك درجه پائينتر از اوست . و هر آن كس كه ما را در دل دوست بدارد ولى دست و زبان خود را از يارى ما باز دارد ، نيز در بهشت خواهد بود .\r\n9 - ابو زياد فقيمى از امام صادق از پدرش از امام سجّاد عليهم السّلام از رسول خدا ( ص ) روايت كند كه فرمود : مسلمان خوب كسى است كه از هر\r\n","description":"","footnote":"","page_name":" 46 ","page_number":56},
  {"content":"\r\n\r\n\r\n\r\nسخنى كه بكارش نيايد لب فرو بندد .\r\nمجلس پنجم دوشنبه 17 شوّال 404\r\n1 - عبد الله بن محمّد بن عقيل بن ابى طالب چنين گويد : كه از امام زين العابدين ( ع ) شنيدم مىفرمود : هيچ مؤمنى دچار ضربان رگ و سردرد نگردد مگر بواسطهء گناهش ، و آنچه خدا مىبخشد بيشتر است . و هر گاه آن حضرت بيمارى را مىديد كه شفا يافته مىفرمود : پاكى از گناه گوارايت باد ، پس عمل خود را از سر بگير ( كه گناهان گذشته ات آمرزيده شده است ) .\r\n2 - عبد الله بن مسعود گويد : در شبى كه گروههائى از طايفهء جن حضور\r\n","description":"","footnote":"","page_name":" 47 ","page_number":57},
  {"content":"\r\n\r\nرسول خدا ( ص ) مشرّف شدند ما با آن حضرت از مدينه بيرون شديم . حضرت در محلَّى از ناحيهء وادى القرى فرود آمد و سپس از آنجا حركت فرمود . در بازگشت ( بسوى مدينه ) آهى برآورد و فرمود : ابن مسعود ! خبر مرگم به من داده شده ، عرض كردم : يا رسول الله جانشين معيّن كنيد . فرمود : كه را ؟ گفتم : ابو بكر را . حضرت لختى راه رفت و باز آهى كشيد و فرمود : ابن مسعود ! خبر مرگم به من داده شده ، عرض كردم : جانشين معيّن كنيد . فرمود : كه را ؟ عرض كردم : عمر را . حضرت لحظه‌اى سكوت كرد و لختى به راه خود ادامه داد ، باز آهى كشيد و فرمود : ابن مسعود ! خبر مرگم به من داده شده . عرض كردم : جانشين معيّن كنيد . فرمود : كه را ؟ عرض كردم : عثمان را . باز لحظه‌اى سكوت نمود و لختى راه رفت و فرمود :\r\nابن مسعود ! خبر مرگم به من داده شده . عرض كردم : جانشين معيّن كنيد . فرمود ، چه كسى را ؟ عرض كردم : علىّ بن ابى طالب را ، حضرت آهى كشيد سپس فرمود : سوگند به آن كس كه جانم بدست قدرت اوست اگر از وى اطاعت كنند همگى دسته جمعى داخل بهشت گردند .\r\n3 - عبد الله بن عبّاس گويد : چون زمان رحلت رسول خدا ( ص ) فرا رسيد\r\n","description":"","footnote":"","page_name":" 48 ","page_number":58},
  {"content":"\r\n\r\nگروهى كه عمر بن خطَّاب نيز در ميان آنان بود در خانه حضور داشتند ، رسول خدا ( ص ) فرمود : بيائيد نامه‌اى براى شما بنويسم تا هرگز پس از آن گمراه نشويد . عمر گفت : چيزى نياوريد كه درد بر او غلبه كرده ، و قرآن نزد شما هست ، و كتاب خدا ما را كافى است . ميان اهل خانه اختلاف افتاد و به مخاصمه پرداختند ، عدّه‌اى مىگفتند برخيزيد ( كاغذ بياوريد ) تا رسول خدا برايتان بنويسد ، و عدّه‌اى ديگر سخن عمر را مىگفتند . چون سر و صدا بلند شد و اختلاف بالا گرفت رسول خدا ( ص ) فرمود : از نزد من برخيزيد ( و مرا تنها بگذاريد ) .\r\nعبيد الله بن عبد الله بن عتبه گويد : ابن عبّاس هميشه مىگفت : تمام مصيبتها از همان وقتى آغاز شد كه با اختلاف و شلوغ كارى خود مانع از آن شدند كه رسول خدا ( ص ) آن نوشته را بر ايمان بنويسد .\r\n4 - عائشه گويد : از رسول خدا ( ص ) شنيدم مىفرمود : من در كنار\r\n","description":"","footnote":"","page_name":" 49 ","page_number":59},
  {"content":"\r\n\r\nحوض كوثر افرادى از شما را كه بر من وارد مىشوند مىبينم ، و همانا مردانى از دسترسى به من ممنوع شوند . من گويم : پروردگار را يارانم ، يارانم ، خطاب رسد : تو نمىدانى كه اينان پس از تو چه كردند ! اينان مرتّب به آئين اعقاب و پيشينيان خود بازگشتند ( و از دين و آئين تو دست برداشتند ) .\r\n5 - شقيق گويد : عبد الرّحمن بن عوف بر امّ سلمه همسر رسول خدا ( ص ) وارد شد و گفت : مادر جان مىترسم دارائى بسيار مرا هلاك سازد ، و من از همهء قريش داراترم ! امّ سلمه گفت : پسرم انفاق كن ، كه من از رسول خدا ( ص ) شنيدم كه مىفرمود : پاره‌اى از يارانم پس از آنكه از آنان جدا شدم هرگز مرا نبينند . عبد الرّحمن از نزد امّ سلمه بيرون رفت و در راه با عمر بن خطَّاب برخورد نمود و آنچه‌ام سلمه گفته بود براى او باز گفت . عمر با شتاب بنزد امّ سلمه آمد و گفت : مادرم من هم از آنانم ؟ گفت : نمىدانم ، و پس از تو نيز احدى را تبرئه نمىكنم ( 1 ) .\r\n\r\n","description":"","footnote":"\r\n( 1 ) در نهايهء ابن اثير « لن ابلى » آمده ، يعنى : و پس از تو ديگر به كسى اين خبر را باز نگويم .\r\n","page_name":" 50 ","page_number":60},
  {"content":"\r\n\r\n\r\n6 - احمد بن سليمان قمّى كوفى گويد : از امام صادق ( ع ) شنيدم كه مىفرمود : پاره‌اى از پيامبران به عطش گرفتار مىآمدند تا از تشنگى مىمردند ، و عدّه‌اى از آنان به برهنگى دچار مىگشتند تا از برهنگى مىمردند ، و گروهى ديگر به امراض و بيمارى مبتلا مىشدند تا هلاك و تلف مىگشتند ، و پاره‌اى ديگر نزد قوم خود آمده ، آنان را به اطاعت خدا فرمان مىدادند و بسوى توحيد الهى دعوت مىنمودند و با اين حال قوت يك شب نداشتند كه سدّ جوعى كنند ( يا اينكه قومشان آنان را يك شب مهلت نمىدادند ) و دست از آنان بر نمىداشتند كه سخن آنها تمام شود و گوش به ندايشان نمىدادند تا اينكه دست به كشتار آنها مىزدند . و راستى كه خداى متعال بندگان خود را باندازهء قدر و منزلتى كه نزد او دارند مورد ابتلاء و امتحان قرار مىدهد .\r\n7 - سماعة بن مهران گويد : از امام صادق ( ع ) شنيدم كه مىفرمود : آن\r\n","description":"","footnote":"","page_name":" 51 ","page_number":61},
  {"content":"\r\n\r\nكسى كه خداوند در قرآن در بارهء او فرموده : « در كتاب ، اسماعيل را به ياد آر كه صادق الوعد و پيامبر و رسول بود » ( 1 ) ( پيامبرى بود كه ) خداوند قومش را بر وى مسلَّط كرد كه صورت او را خراشيدند و پوست از سرش كندند ، سپس خداوند فرشته‌اى را نزد او فرستاد و به او گفت : پروردگار عالميان به تو سلام مىرساند و مىفرمايد :\r\nمن آنچه را كه قوم تو بر سرت آوردند ديدم ، بنا بر اين هر چه دلت مىخواهد از من بخواه ، عرض كرد : اى پروردگار عالميان من به حسين بن علىّ بن ابى طالب تأسّى مىكنم و مىخواهم چون او گرفتار آيم . امام صادق ( ع ) فرمود : و اين شخص اسماعيل بن ابراهيم عليهما السّلام نبود ( بلكه پيامبر ديگرى بود بنام اسماعيل صادق الوعد ) .\r\n8 - عبد الله بن محمّد بن سليمان هاشمى از پدرش از جدّش از حضرت زينب دخت گرامى على عليه السّلام روايت كند كه فرمود : چون ابو بكر بر آن شد كه فاطمه عليهما السّلام را از فدك و عوالى ممنوع و محروم سازد ( و كار از كار گذشت ) ، و فاطمه ( ع ) از اينكه ابو بكر فدك را باز پس دهد نااميد گشت ، بسوى قبر پدرش رسول خدا ( ص ) رفت و خود را بر وى قبر انداخت و از اعمالى كه آن قوم\r\n\r\n","description":"","footnote":"\r\n( 1 ) مريم : 54 .\r\n","page_name":" 52 ","page_number":62},
  {"content":"\r\nدر حقّ وى انجام داده بودند به آن حضرت شكوه نمود ، و آنقدر گريست تا تربت قبر شريف با اشكهاى حضرتش تر شد ، و زارى و شيون سر داد ، و در پايان آن همه شيون عرضه داشت : همانا پس از تو خبرها و غوغائى به پا شد كه اگر تو بودى اين همه گرفتارى و دشوارى رخ نمىداد .\r\nما بمانند زمينى كه از باران محروم بماند تو را از دست داده‌ايم ، و در قوم تو اختلال پديد آمده و شاهد باش كه دست از ايمان شسته‌اند . جبرئيل پيوسته با آوردن آيات مونس ما بود . و تو از ما پنهان شدى و با رفتن تو تمام خيرات از ما پوشيده گشت . تو ماه درخشان و نور پرفروغى بودى كه از تو كسب نور مىشد ، و از جانب خداى با عزّت كتاب بر تو نازل مىگشت . پس از پيامبر مردانى با چهره هاى درهم و خشن با ما روبرو شدند و به ما توهين و استخفاف نمودند ، و تمام خيرات به تاراج رفته است . آن كس كه بما خانواده ستم روا داشته به زودى خواهد دانست كه روز قيامت به چه سرانجام شومى دچار خواهد شد . ما با مصائبى روبرو شديم كه هيچ كس از مخلوقات چه عرب و چه عجم بدان گرفتار نيامده است .\r\nما تا زنده‌ايم و تا چشمانمان باقى است در سوگند فقدان تو مىگوييم و از ديدگانمان سرشك غم ميباريم .\r\n","description":"","footnote":"","page_name":" 53 ","page_number":63},
  {"content":"\r\n\r\n\r\n\r\n9 - آدم بن عيينه گويد : از امام صادق ( ع ) شنيدم كه مىفرمود : بسا اندك صبرى كه شادى درازى بيادگار گذارد ، و بسا اندك لذّتى كه اندوه طولانى ببار آورد .\r\n10 - جابر بن يزيد گويد به امام باقر ( ع ) عرض كردم : هر گاه حديثى برايم باز گفتى سندش را نيز بيان فرما . امام ( ع ) فرمود : پدرم از جدّم از رسول خدا ( ص ) از جبرئيل ( ع ) از خدا - عزّ و جلّ - براى من حديث گفته است ، و هر حديثى كه برايت گويم با اين سند خواهد بود . و فرمود : جابر ! همانا اگر يك حديث از شخص راستگو و مورد اطمينان فراگيرى براى تو از دنيا و آنچه كه در آنست بهتر است .\r\n11 - موسى بن بكر گويد : شخصى كه خودش از امام صادق ( ع ) شنيده بود برايم گفت كه آن حضرت فرمود : آن كس كه بدون بينش و آگاهى عملى انجام\r\n","description":"","footnote":"","page_name":" 54 ","page_number":64},
  {"content":"\r\n\r\n\r\nمىدهد چون كسى است كه در بيابانى هموار با ديدن سرابى به جستجوى آب مىرود ، كه در اين صورت سرعت حركت او جز دورى از مقصدش نيفزايد .\r\nمجلس ششم چهارشنبه 19 شوّال 404\r\n1 - ابو حمزهء ثمالى - رحمه الله - گويد : روزى امام زين العابدين ( ع ) به ياران خود فرمود : برادران من ! شما را به خانه آخرت سفارش مىكنم نه به خانهء دنيا ، چرا كه خود بر دنيا حريص بوده و بدان چنگ آويخته‌ايد . مگر فرمايش عيسى ( ع ) به حواريّون به گوش شما نرسيده كه : دنيا بمنزلهء يك پل است ، پس از آن عبور كنيد و به آبادانى آن سرگرم مشويد . و نيز فرموده : كداميك از شما بر روى موج دريا خانه مىسازد ؟ خانهء دنيا نيز چنين است ، آن را قرارگاه خود ميگيريد .\r\n","description":"","footnote":"","page_name":" 55 ","page_number":65},
  {"content":"\r\n\r\n\r\n2 - عبد الرّحمن بن ابى ليلى از حسين على بن ابى طالب عليهما السّلام روايت كند كه رسول خدا ( ص ) فرموده است : پيوسته با دوستى ما اهل بيت همراه باشيد ، كه هر كس با دوستى ما با خدا روبرو شود به شفاعت ما داخل بهشت گردد . سوگند به آن كس كه جانم بدست قدرت اوست هيچ بنده‌اى از عمل خود بهره مند نشود مگر با شناخت حقّ ما .\r\n3 - ابن ابى عمير از جمعى از راويان از امام صادق ( ع ) روايت كرده كه آن حضرت فرمود : مروّت و جوانمردى بر دو گونه است : مروّت در حضر ، و مروّت در سفر . مروّت در حضرت عبارت است از : تلاوت قرآن ، حضور در مساجد ، همنشينى با نيكان ، و دقّت و باريك بينى در فقه . و مروّت در سفر عبارت است از : خوب خرج كردن ، شوخى كردن بگونه‌اى كه نافرمانى خدا در آن نباشد ، كمتر مخالفت كردن با رأى همراه ، و بدگوئى نكردن از آنان بدان هنگام كه از هم جدا مىشويد .\r\n","description":"","footnote":"","page_name":" 56 ","page_number":66},
  {"content":"\r\n\r\n\r\n4 - عبد الرّحمن بن ابى ليلى از امام حسين ( ع ) روايت كند كه رسول خدا ( ص ) به انس فرمود : انس ! سيّد و سرور عرب را بخوان كه نزد من بيايد ، عرضكرد : يا رسول الله مگر شما سيّد و سرور عرب نيستيد ؟ فرمود : من سرور فرزندان آدم هستم ، و على سرور و سالار عرب است . انس على را بخواند ، چون حضرت آمد پيامبر ( ص ) فرمود : انس ! گروه انصار را بنزد من بخوان ، چون خدمت رسول خدا ( ص ) رسيدند فرمود : گروه انصار اين على سرور و سالار عرب است ، پس بپاس دوستى من دوستش داريد ، و بخاطر گرامى بودن وى نزد من گراميش بداريد ، كه آنچه بشما گفتم چيزى است كه جبرئيل ( ع ) مرا از جانب خدا بدان مأمور ساخته است .\r\n5 - ابو خالد كابلى گويد : امام سجّاد ( ع ) به من فرمود : ابا خالد ! براستى فتنه ها و آشوبهائى همچون پاره هاى شب تار ( فتنه هائى كور كه منشأ و مقصد روشنى ندارد ) بوقوع خواهد پيوست ، كه جز آن كس كه خداوند از او عهد و پيمان گرفته احدى از آنها نجات نيابد . آنان چراغهاى هدايت و چشمه سارهاى\r\n","description":"","footnote":"","page_name":" 57 ","page_number":67},
  {"content":"\r\n\r\nدانشاند ، خداوند از هر آشوب سياه و تاريكى نجاتشان بخشد . گويا صاحب شما ( مهدى موعود ) را مىبينم كه بر فراز شهر نجف پشت شهر كوفه ( 1 ) بر آمده و خود را آشكار نموده و در ميان سيصد و اندى مرد كه جبرئيل از طرف راست و ميكائيل در سمت چپ و اسرافيل در پيش روى اويند ، و پرچم رسول خدا ( ص ) را بدست گرفته و آن را گشوده است ، آن پرچم را بر هيچ قومى فرود نياورد مگر اينكه خدا - عزّ و جلّ - آنان را هلاك گرداند .\r\n6 - عبد الله بن عبّاس گويد : در ايّام بيمارى رسول خدا ( ص ) كه به رحلت حضرتش انجاميد علىّ بن ابى طالب و عبّاس بن عبد المطَّلب و فضل بن عبّاس بر آن حضرت داخل شدند و گفتند : يا رسول الله ، مردان و زنان انصار در مسجد گرد آمده و همگى بر شما گريه مىكنند . فرمود : از براى چه مىگريند ؟\r\nگفتند : از مرگ شما ، فرمود : دست خود را به من دهيد ( تا بكمك شما از جاى برخيزم ) . حضرت با پتوئى كه به خود پيچيده و دستمالى كه به سر مبارك بسته بود\r\n\r\n","description":"","footnote":"\r\n( 1 ) كوفان : موضعان أحدهما اسم للكوفة و الآخر قرية بهراة ، و المراد هنا الاول .\r\n","page_name":" 58 ","page_number":68},
  {"content":"\r\nاز منزل بيرون آمد تا به مسجد رفت و بر فراز منبر برآمد . حمد و ثناى الهى بجاى آورد ، سپس فرمود : « امّا بعد ، اى مردم ، چرا از مرگ پيامبرتان نگرانيد و بنظرتان ناگوار است ؟ مگر خبر مرگ من بشما نرسيده و نمىدانيد كه خودتان هم خواهيد مرد ؟\r\nاگر حتّى يكنفر پيش از من روزگارى دراز و مدام زيسته بود و سپس مرگش فرا رسيده بود من نيز در ميان شما از عمرى دراز و طولانى برخوردار مىبودم . آگاه باشيد كه من به زودى خواهم مرد و بديدار پروردگارم خواهم شتافت ، و همانا در ميان شما چيزى بيادگار گذارده‌ام كه اگر بدان چنگ زنيد هرگز گمراه نگرديد ، كه همان كتاب خداى متعال است كه در ميان شماست ، و روز و شب آن را مىخوانيد . پس ( در بدست آوردن جاه و مقام ) بر يك ديگر پيشى نجوئيد ، و نسبت به هم حسد نورزيد ، و با هم به دشمنى و كينه توزى برنخيزيد ، و همان گونه كه خداوند شما را امر فرموده با هم برادر باشيد . و همانا عترت خودم اهل بيتم را در ميان شما بيادگار گذارده‌ام ، و شما را اكيدا بديشان سفارش مىكنم ، و نيز شما را به اين گروه انصار سفارش مىكنم ، و شما رنج و زحمتى را كه اينان متحمّل شدند - و بر خدا و رسول او و مؤمنين پوشيده نيست - به خوبى مىدانيد ، آيا شهرهاى خود را بر شما نگشوده و شما را بديار خود راه ندادند ؟ و ثمره هاى زندگانى خويش را با شما قسمت ننمودند ؟ آيا - با اينكه خودشان بشدّت نيازمند بودند - شما را بر خود مقدّم نداشتند ؟ بنا بر اين هر كدام از شما زمامدار امرى كه\r\n","description":"","footnote":"","page_name":" 59 ","page_number":69},
  {"content":"\r\n\r\nسود و زيانى براى كسى داشته باشد شود بايد كه نيكى را از نيكان انصار بپذيرد ، و از خطاى بدان آنها چشم پوشى و گذشت كند » و اين آخرين مجلسى بود كه پيامبر ( ص ) شركت نمود تا اينكه بديدار خداوند شتافت .\r\n7 - عبيد الله بن احمد ربعى گويد : ابن عبّاس در ميان سخنرانى خود براى مردم بصره رو به آنان نموده گفت : اى امّتى كه در دين خود گيج و سرگردان شده‌ايد ، توجّه كنيد ، اگر آن كس را كه خدا مقدّم داشته بود پيش انداخته ، و آن كس را كه خداوند واپس زده عقب مىرانديد ، و وراثت و ولايت را در همان جايگاهى كه خداوند قرار داده مىنهاديد ، هيچ نقصانى در تربيت آنچه خداوند مقرّر فرموده بود پديد نمىآمد ( هيچ كس از حقّ خود محروم نمىماند ) و دوستى از دوستان خدا فقير و تهيدست نمىگشت ، و دو نفر در حكم خدا با هم اختلاف نمىكردند ، و هرگز افراد امّت در بارهء چيزى از كتاب خدا با هم درگير نمىشدند پس بچشيد و بال اين تفريط و كوتاهى خود را كه بدست خويش انجام داده‌ايد ، « و به زودى آنان كه ستم كردند خواهند دانست كه بكدامين سرانجامى دچار خواهند شد » .\r\n","description":"","footnote":"","page_name":" 60 ","page_number":70},
  {"content":"\r\n\r\n\r\n8 - ربيع بن منذر از پدرش روايت كرده كه گفت : از امام حسن مجتبى ( ع ) شنيدم كه مىفرمود : راستى كه ابو بكر و عمر تمام توجّه خود را در اين امر ( خلافت ) به كار بردند ( و آن را از دست ما ربودند ) و حال آنكه تمامى اختيارات آن از آن ما است . پس بدون دخالت دادن ما آن را بدست گرفتند و براى ما سهمى مانند سهم جدّه ( كه در نظر ابى بكر بخلاف نص قرآن اصلا سهمى ندارد ) قرار دادند . هان به خدا سوگند در آن روزى كه مردم شفاعت ما طلبند آنان شديدا درگير نجات خود از غم و اندوهى هستند كه آنان را احاطه كرده است .\r\n9 - مروان بن عثمان گويد : چون مردم با ابى بكر بيعت كردند ، على ( ع ) و زبير و مقداد داخل منزل حضرت فاطمه ( ع ) شدند و از بيرون آمدن خوددارى نمودند . عمر بن خطَّاب گفت : خانه را به روى آنان آتش زنيد . در اين هنگام زبير شمشير بدست بيرون شد ، ابو بكر گفت : اين سگ را بگيريد ، مهاجمان به او حمله آوردند ، پاى زبير لغزيد و به زمين خورد و شمشير از دستش افتاد ،\r\n","description":"","footnote":"","page_name":" 61 ","page_number":71},
  {"content":"\r\n\r\nابو بكر گفت : شمشير او را به سنگ بزنيد ، و آن را به سنگ كوبيدند تا شكست .\r\nعلىّ بن ابى طالب ( ع ) از منزل بسوى دهات نجد بيرون شد و در راه با ثابت بن قيس بن شمّاس برخورد نمود . ثابت گفت : اى ابا الحسن چه شده ؟ فرمود :\r\nمىخواهند خانه‌ام را بر من آتش بزنند و ابو بكر بر فراز منبر نشسته و مشغول بيعت گرفتن از مردم است ، و نه از اين حمله ها جلوگيرى مىكند و نه محكوم مىنمايد .\r\nثابت گفت : هرگز دست از تو برندارم تا در راه دفاع از تو كشته شوم .\r\nپس با هم بمدينه باز گشتند ، چون به منزل رسيدند ، ديدند فاطمه ( ع ) كنار درب ايستاده و خانه از مهاجمين خالى شده است و آن حضرت صدا مىزند : هرگز قومى را زشت برخوردتر از شما سراغ ندارم ، شما پيكر رسول خدا ( ص ) را نزد ما رها ساخته و ميان خود مصمّم شديد كه حكومت را تنها از آن خود بداريد و ما را به امارات نگماريد ، و هيچ از ما در اين باره نظر خواهى نكرديد ، و بسر ما آورديد آنچه آورديد ، و هيچ حقّى براى ما در نظر نگرفتيد ! .\r\n10 - عثمان بن عفّان گويد : من آخرين نفر بودم كه از عمر بن خطَّاب جدا شدم ، من در حالى كه سر او بدامن فرزندش عبد الله بود بر او وارد شدم ، عمر\r\n","description":"","footnote":"","page_name":" 62 ","page_number":72},
  {"content":"\r\n\r\n\r\nبسيار ملول و رنجور به نظر مىرسيد ، و به پسرش گفت : گونه‌ام را بر زمين بگذار ، و عبد الله اين كار را نكرد ، عمر گفت : بىمادر ! گونه‌ام را به زمين بگذار ، عبد الله صورت او را بر زمين گذارد ، و عمر پيوسته مىگفت : واى بر من ، واى بر من اگر آمرزيده نشوم . و پيوسته اين سخن را تكرار مىكرد تا جان سپرد .\r\n11 - جميل بن درّاج از امام صادق ( ع ) روايت كند كه رسول خدا ( ص ) فرموده است : خوشا به حال آن كس كه شهوت و خوشى حاضر و آماده‌اى را بخاطر نويد ناديده‌اى ترك نمايد .\r\n12 - زرارة بن اعين گويد : امام باقر ( ع ) به من فرمود : زراره ! از كسانى كه در دين قياس روا دارند پرهيز كن ، چون دانستن آنچه را كه بدان مكلَّفند رها ساخته و خود را نسبت به آنچه كه تكليفى بدان ندارند به رنج و زحمت افكنده‌اند .\r\nآنان اخبار را تأويل مىكنند و بر خدا - عزّ و جلّ - دروغ مىبندند . گويا مردى از آنان را مىبينم ( كه از شدّت گيجى و سردرگمى ) از هر سو آوايش دهند از سوئى ديگر بدنبال آن رود . راستى كه آنان هم در زمين و هم در دين حيران و سرگردان\r\n","description":"","footnote":"","page_name":" 63 ","page_number":73},
  {"content":"\r\n\r\n\r\n13 - ابن ابى عمير از گروهى از راويان از امام صادق ( ع ) روايت كند كه فرمود : خداوند آنان را كه به قياس عمل مىكنند بلعنت خود گرفتار سازد ، چه آنان سخن خدا و سنّت رسول او را دگرگون نموده ، و راستگويان در دين خدا - عزّ و جلّ را متّهم ساخته‌اند ( 1 ) .\r\n14 - محمّد بن نضر بن قرواش گويد : امام صادق ( ع ) فرمود : آدم ديندار انديشه مىكند و در نتيجه آرامش و وقار بر او غلبه مىنمايد ، خضوع و دلشكستگى مىكند و به تواضع و فروتنى مىگرايد ، قناعت مىورزد پس بىنياز مىگردد و به آنچه به وى داده شده خشنود مىشود ، به عزلت و كناره گيرى رو كند و نتيجة از شرور همنوعان ( يا از اندوههاى وارده ) محفوظ مىماند ، و شهوات و بىبندوبارى را ترك گويد پس آزاد مىگردد ، و پاى بند دنيا را از پاى خود واكند و در نتيجه از شرور آن احتراز جويد يا به سرخوشى و لذّتهاى واقعى آن دست يابد ، و حسد را بدور اندازد پس دوستى او آشكار گردد ، و هرگز ديگران را نترساند ( احتمال ضررى از جانب او نمىرود تا موجب هراسى گردد ) و نتيجهء از احدى\r\n\r\n","description":"","footnote":"\r\n( 1 ) زيرا با اين عمل دين را ناقص و اتمام و اكمال آن را معتقدند خدا بعهدهء ايشان گذاشته .\r\n","page_name":" 64 ","page_number":74},
  {"content":"\r\n\r\nهم بيم نمىدارد ، و نزد مردم مرتكب گناهى نمىشود پس از جانب آنان سالم بماند ، همه چيز خود را مىبخشد پس به همه چيز دست مىيابد و كمال فضل را بيابد ، و عافيت و سلامتى همه چيز را مىبيند بنا بر اين كارش به ندامت نكشد و از پشيمانى در امان باشد .\r\n15 - ابو بصير گويد : امام باقر ( ع ) فرمود : چون وفات رسول خدا ( ص ) فرا رسيد جبرئيل ( ع ) بر آن حضرت نازل شد و گفت : يا رسول الله ، دوست دارى به دنيا باز گردى ؟ فرمود : نه ، من رسالت و پيام و پروردگار خويش را ابلاغ نموده و تكليف خود را بانجام رسانده‌ام . دوباره جبرئيل گفت : يا رسول الله ، دوست دارى به دنيا باز گردى ؟ فرمود : نه ، بلكه مشتاق رسيدن به رفيق اعلى ( بهشت برين ) هستم . سپس پيامبر ( ص ) به مسلمانانى كه در اطراف حضرتش گرد آمده بودند فرمود : مردم ! نه پيامبرى پس از من خواهد بود ، و نه سنّتى پس از سنّت من .\r\nپس هر كس دعوى پيامبرى كند و بدعتى گذارد ، ادّعا و بدعت او در آتش خواهد بود ، و هر كس چنين ادّعائى كند او را بكشيد ، و او و هر كس كه از او پيروى كند همگى در دوزخ خواهند بود . اى مردم قصاص را زنده نگهدارى ، و حقّ را\r\n","description":"","footnote":"","page_name":" 65 ","page_number":75},
  {"content":"\r\n\r\n\r\n\r\nزنده كنيد ، و پراكنده نشويد ، و براستى تسليم حقّ باشيد تا سالم بمانيد ، « خداوند با قلم تقدير چنين نگاشته كه من و رسولانم هر آينه غلبه خواهيم كرد ، براستى كه خداوند توانا و چيره است » .\r\n16 - محمّد بن هلال مذحجى به اسحاق فرزند امام صادق ( ع ) گفت :\r\nپدرت به من فرمود : هر گاه حاجتى پيدا كردى بامدادان بطلب آن بيرون شو ، زيرا كه ارزاق و روزىها پيش از طلوع آفتاب تقسيم مىگردد ، و خداى متعال در ساعات نخستين روز براى اين امّت بركت نهاده است ، و بامدادان صدقه پرداز كه هرگز تير بلاء و گرفتارى از صدقه در نگذرد از صدقه در نگذرد و به صاحب آن نرسد .\r\nمجلس هفتم شنبه 22 شوّال 404\r\n1 - صالح بن يزيد گويد : از امام صادق ( ع ) شنيدم كه مىفرمود : دلهاى خود را وارسى كنيد و اگر ديديد كه خداوند آن را از اضطراب و دهشت نسبت\r\n","description":"","footnote":"","page_name":" 66 ","page_number":76},
  {"content":"\r\n\r\nبه كارهاى خويش پاكيزه ساخته آنگه هر چه خواستيد از خداوند طلب كنيد ( كه به شما داده خواهد شد ) .\r\n2 - حارث بن ثعلبه گويد : موسم ماه ذى الحجّة يا شايد پيش از آن بود كه دو مرد بر ما وارد شدند و قصد داشتند و به مكَّه و مدينه بروند و ديدند كه گروهى از مردم همگى بسوى مكَّه روانند . حارث گويد : آن دو نفر گفتند : ما هم با آن مردم بسوى مكَّه روان شديم ، در راه به سوارانى بر خورديم كه مردم در ميان آنان بود كه گويا رئيس ايشان بود ، وى از جمعيّت كناره گرفت و به ما گفت : حتما عراقى هستيد ؟ گفتيم : بلى عراقى هستيم ، گفت : لا بد كوفى هستيد ؟ گفتيم :\r\nآرى كوفى هستيم ، گفت : از كدام قبيله‌ايد ؟ گفتيم : از بنى كنانه ، گفت : از كدام تيره ؟ گفتيم : از بنى مالك بن كنانه ، گفت : مرحبا ، خوش آمديد شما را به تمام كتابهاى آسمانى و پيامبران مرسل سوگند آيا از علىّ بن ابى طالب شنيده‌ايد كه از من شديدا بد گوئى كند يا بگويد : او دشمن من است و بجنگ من خواهد پرداخت ؟ گفتيم : تو كه هستى ؟ گفت : سعد بن ابى وقّاص ، گفتيم : نه ، و ليكن\r\n","description":"","footnote":"","page_name":" 67 ","page_number":77},
  {"content":"\r\nشنيديم ، مىگفت : از فتنه و آشوب أخينس ( كسى كه بالاى بينى او عقب رفته و وسطش بر آمده ) بپرهيزيد ، گفت : خنيسها بسيارند ، آيا شنيديد كه نامم را ببرد ؟\r\nگفتيم : نه ، گفت : الله اكبر ، الله اكبر ، حقّا اگر من پس از آنكه چهار مطلب از رسول خدا ( ص ) در بارهء او شنيدم با وى به جنگ پردازم گمراه شده‌ام و از راه يافتگان نيستم ، آن چهار چيزى كه اگر يكى از آنها براى من بود نزد من بهتر بود از دنيا و ما فيها كه به اندازهء عمر دراز نوح در آن زندگى كنم . گفتيم : آنها را براى ما بازگو ، گفت : من نيز به همين جهت از آنها ياد كردم . رسول خدا ( ص ) ابو بكر را فرستاد تا آيهء برائت ( 1 ) را بر مشركين بخواند . چون شب يا پاسى از آن را پشت سر سپرد علىّ بن ابى طالب را بسوى او فرستاد و فرمود : برائت را از وى بستان و به من رسول خدا ( ص ) باز گرداند ، چون ابو بكر نزد آن حضرت آمد گريست و گفت : يا برگردان ، امير المؤمنين به سوى او روان شد و برائت را از وى گرفت و به حضور رسول خدا ( ص ) باز گرداند ، چون ابو بكر نزد آن حضرت آمد گريست و گفت : يا رسول الله آيا خلافى از من سر زده يا آيه‌اى در باره‌ام نازل گشته است ؟ رسول خدا ( ص ) فرمود : آيه‌اى در بارهء تو نازل نشده ليكن جبرئيل ( ع ) از جانب خدا\r\n\r\n","description":"","footnote":"\r\n( 1 ) آيات نخستين سورهء مباركه توبه است .\r\n","page_name":" 68 ","page_number":78},
  {"content":"\r\n- عزّ و جلّ - نزد من آمده ، گفت : « هيچ كس از جانب تو نمىتواند پيامى برساند جز خودت يا مردى كه بمنزلهء تو باشد » ، و على از من است و من از على هستم ، هيچ كس جز على از جانب من پيام نرساند و مطلبى ادا نكند . گفتيم : مطلب دوّم ؟ گفت : ما و آل على و آل ابى بكر و آل عمر و عموهاى آن حضرت همگى در مسجد بوديم ، شبى در ميان ما ندا داده شد همگى جز خاندان رسول الله و خاندان على از مسجد خارج شويد . همهء ما در حالى كه بار و بنه را جمع كرده و با خود مىكشيديم از مسجد بيرون شديم ، چون صبح شد حمزه عموى آن حضرت نزد او رفته ، عرض كرد : يا رسول اللَّه آيا هم ما در حالى كه عموها و سالخوردگان خاندان توايم بيرون نموده ، و اين نوجوان را سر جاى خود باقى داشتى ؟ رسول خدا ( ص ) فرمود : به اختيار خود به بيرون راندن شما و جاى دادن او اقدام نكردم ، ليكن خدا - عزّ و جلّ - مرا بدين كار فرمان داده است .\r\nگفتيم : مطلب سوّم ؟ گفت : رسول خدا ( ص ) در جنگ خيبر ابو بكر را با پرچم خود بسوى قلعهء خيبر فرستاد ، وى با همان پرچم بازگشت ، سپس عمر را فرستاد ، وى همچنان بازگشت ، رسول خدا ( ص ) خشمگين شد و فرمود : فردا صبح پرچم را بدست مردى خواهم سپرد كه هم خدا و رسولش او را دوست دارند و هم او خدا و رسولش را دوست مىدارد ، او مردى است كه پياپى بر دشمن هجوم آورد\r\n","description":"","footnote":"","page_name":" 69 ","page_number":79},
  {"content":"\r\nو هرگز از ميدان كارزار نگريزد ، و باز نخواهد گشت تا خدا فتح و پيروزى را به دست او عملى سازد . چون صبح شد همگى ما نيمه خيز بر سر زانو نشستيم و منتظر بوديم تا شايد يكى از ما را فرا خواند ولى آن حضرت هيچ يك از ما را نخواند ، فقط صدا زد علىّ بن ابى طالبى كجاست ؟ على را در حالى كه چشم او درد مىكرد .\r\nآوردند . پيامبر ( ص ) آب دهان خود در چشم وى ريخت و پرچم را به او داد ، و خداوند به دست او خيبر را گشود . گفتيم : مطلب چهارم ؟ گفت : رسول خدا ( ص ) براى غزوهء تبوك از مدينه بيرون رفت و على را بعنوان جانشين خود بر مردم گماشت ، قريش بر او حسد بردند و گفتند : پيامبر چون خوش نداشته على را همراه خود ببرد او را جايگزين خود قرار داده است . على از پى پيامبر به راه افتاد تا به آن حضرت رسيد و ركاب شتر سوارى حضرتش را گرفت و گفت : من هم با شما مىآيم ، پيامبر ( ص ) فرمود :\r\nچكار دارى ؟ او گريست و گفت : قريش چنين مىپندارند كه چون شما مرا دوست نداشته و همراهى مرا خوش نداريد مرا جانشين خود در شهر قرار داده‌ايد .\r\nرسول خدا ( ص ) به جارچى خود فرمود در ميان مردم ندا دهد و سخنى را كه آن حضرت مىگويد بمردم برساند ، سپس فرمود : مگر جملگى شما شخصى مخصوص و نزديك به خودتان نداريد ؟ گفتند : چرا ، فرمود : براستى كه علىّ بن ابى طالب از ميان خاندان من شخص ويژهء من و محبوب قلب من است . سپس رو\r\n","description":"","footnote":"","page_name":" 70 ","page_number":80},
  {"content":"\r\n\r\nبه على امير المؤمنين كرده ، فرمود : آيا نمىپسندى كه منزلت تو نسبت به من مانند منزلت هارون نسبت به موسى باشد با اين فرق كه پس از من پيامبرى نخواهد بود ؟\r\nعلى گفت : از خدا و رسولش راضى و خشنودم . سپس سعد گفت : اين چهار منقبت ، و اگر مايل باشيد منقبت پنجمى هم به شما باز گويم ، گفتيم : البته كه مىخواهيم . گفت : در حجّة الوداع با رسول خدا ( ص ) بوديم ، در راه بازگشت از مكَّه در غدير خم فرود آمد و به جارچى خود فرمود جار زند : هر كس كه من مولا و صاحب اختيار اويم اين على نيز مولاى اوست ، پروردگارا دوست او را دوست بدار ، و دشمن او را دشمن باش ، يار او را يارى نما ، و از آن كس كه ياور او نيست يارى خود دريغ دار .\r\n3 - حبّهء عرنى ، گويد : يك سال پيش از آنكه عثمان بن عفان كشته شود از حذيفة بن اليمان شنيدم مىگفت : گويا مىبينم كه گروهى مادر شما حميرا ( عائشه ) را بر شتر سوار نموده و پيش مىرانند ، و شما هم اطراف و جوانب آن شتر را گرفته‌ايد ، و قبيلهء ازد - كه خدا بدوزخشان برد - با او هستند ، و بنو ضبّه -\r\n","description":"","footnote":"","page_name":" 71 ","page_number":81},
  {"content":"\r\nكه خدا قدمهايشان را بشكند - ياران اويند . چون روز جنگ جمل فرا رسيد و مردم به كارزار پرداختند ، جارچى امير المؤمنين ( ع ) صدا زد : ( امام مىفرمايد ) هيچ يك از شما شروع به جنگ نكند تا من به شما فرمان دهم . گويد : دشمن به طرف ما تيراندازى كرد ، ما گفتيم : اى امير مؤمنان ما را هدف تير ساخته‌اند ، فرمود : دست نگه داريد ، دوباره به ما تير اندازى كردند و تنى چند از ما كشتند ، عرض كرديم : اى امير مؤمنان ما را كشتند ، حضرت فرمود :\r\nاحملوا على بركة الله ) *\r\nبا پشتيبانى و بركت خدا حمله بريد . ما دست به حمله زديم ، نيزه هائى بود كه در بدن يك ديگر فرو مىبرديم تا جايى كه اگر كسى راه مىرفت بر روى نيزه پا مىگذاشت ، سپس جارچى على ( ع ) صدا زد : عليكم بالسّيوف با شمشير حمله بريد ، ما چنان با شمشير بر كلاه خودشان ميكوفتيم كه تيزى شمشيرمان كند ميگشت سپس جارچى امير المؤمنين ( ع ) صدا زد : « عليكم بالاقدام » پاهايشان را بزنيد و قدمهايشان را بشكنيد . گويد : هيچ روزى بيشتر از آن روز نديديم كه ساقهاى پا قطع شده باشد ، و من ياد سخن حذيفه افتادم كه گفت : « ياران او بنى ضبّه‌اند و گفت : خدا قدمهايشان را بشكند » و دانستم كه دعايش مستجاب شده است . سپس جارچى امير المؤمنين ( ع ) صدا زد : « عليكم بالبعير فانّه شيطان »\r\n","description":"","footnote":"","page_name":" 72 ","page_number":82},
  {"content":"\r\n\r\n\r\nكار شتر را تمام كنيد كه آن شيطانى است ، و مردى با نيزه اش به آن زد ، و ديگرى يكى از دستهايش را انداخت و شتر به زمين نشست و نعره‌اى كشيد ، و عائشه فرياد بلندى بر آورد و همهء مردم از اطرافش گريختند ، جارچى امير المؤمنين ( ع ) صدا زد : زخمىها را نكشيد ، و فراريان را دنبال نكنيد ، و هر كس به خانه رفت و در بر روى خود بست در امان است ، و هر كس اسلحهء خود را زمين گذارد در امان است .\r\n4 - محمّد بن شريح گويد : از امام صادق ( ع ) شنيدم كه مىفرمود :\r\nخداوند ولايت ما را واجب ساخته و دوستى ما را واجب و لازم شمرده است ، به خدا سوگند ما به دلخواه خود سخن نگوئيم ، و به رأى شخصى خود عمل نكنيم ، و جز آنچه را پروردگار ما عزّ و جلّ فرموده بر زبان نرانيم .\r\n5 - انس بن مالك گويد : رسول خدا ( ص ) فرمود : اى انس هميشه با وضو باش كه خدا عمرت را دراز كند ، و اگر توانستى در طول شبانه روز با وضو\r\n","description":"","footnote":"","page_name":" 73 ","page_number":83},
  {"content":"\r\n\r\n\r\nباشى اين كار را بكن ، زيرا اگر با وضو بميرى شهيد محسوب شوى ، و نماز ظهر را ( كه بيشتر در اوقات گرم روز است سر وقت ) بجاى آر كه آن نماز اوّابين و كسانى است كه پيوسته به پيشگاه پروردگار رو آورده و توبه مىكنند ، و نماز مستحبى فراوان بجاى آر كه در اين صورت فرشتگان حافظ اعمال ، تو را دوست مىدارند ، و با هر كس برخوردى سلام كن تا خدا بر حسنات و افعال پسنديده ات بيفزايد ، و چون داخل خانه ات شدى سلام كن تا خدا بركتت را افزون كند ، و سالخوردگان مسلمين را احترام كن و بر كودكانشان رحم آور تا من و تو اين طور با هم در روز قيامت وارد شويم - و حضرت دو انگشت سبّابه و انگشت بزرگ دست خود را جفت كردند - .\r\n6 - مطر اسكاف گويد : رسول خدا ( ص ) فرمود : راستى كه برادر و وزير و جانشين من در ميان خاندانم و بهترين كسى كه پس از خودم بيادگار مىگذارم كه دين مرا ادا كند ، و وعده هاى مرا به انجام رساند علىّ بن ابى طالب است .\r\n","description":"","footnote":"","page_name":" 74 ","page_number":84},
  {"content":"\r\n\r\n7 - سالم بن ابى جعد گويد : از جابر بن عبد الله انصارى در حالى كه از كثرت پيرى ابروان او روى چشمانش افتاده بود سؤال شد و به او گفته شد :\r\nشمّه‌اى از شخصيّت على ( ع ) براى ما بازگو ، وى با دست خود ابروانش را بالا زد و گفت : او بهترين آفريدگان است ، جز منافق دشمنى ندارد ، و جز كافر در بارهء وى شكّ و ترديد نورزد .\r\n8 - ابن مخرمهء كندى گويد : روزى عمر بن خطَّاب بيرون شد و گذارش به مجلسى افتاد كه على بن ابى طالب ( ع ) و عثمان و عبد الرّحمن و طلحه و زبير در آن بودند ، عمر گفت : به نظر مىرسد هر كدام از شما براى خلافت پس از من با خود سخن دارد ؟ زبير گفت : آرى هر كدام ما جهت خلافت پس از تو با خود سخن دارد و خويش را اهل آن مىداند ، تو چه انكارى دارى ؟ عمر گفت : نظر خودم را براى شما نگويم ؟ آنان سكوت كردند ، عمر گفت : شما را از ( وضع و سرنوشت ) خودتان خبر ندهم ؟ آنان سكوت كردند ، زبير به او گفت : بگو هر چند ما ساكتيم .\r\n","description":"","footnote":"","page_name":" 75 ","page_number":85},
  {"content":"\r\n\r\nعمر گفت : امّا تو اى زبير در حال خشنودى مؤمن و در حال خشم كافرى ، يك روز شيطان و روز ديگر انسانى ، بگو ببينم آيا آن روزى كه تو شيطانى چه كسى خليفه خواهد بود ؟ و امّا تو اى طلحه براستى كه پيامبر ( ص ) وفات يافت در حالى كه از تو خشمگين و ناراضى بود . و امّا تو اى على هرزه گو و شوخ طبع هستى . و امّا تو اى عبد الرحمن به خدا سوگند اهل آن هستى كه نيكىها به سويت سرازير گردد . و براستى مردى از شما هست كه اگر ايمانش ميان لشكرى پخش شود همه را فرا گيرد و او عثمان است ( 1 ) .\r\n9 - عوف بن مالك گويد : روزى رسول خدا ( ص ) فرمود : اى كاش برادرانم را مىديدم ، ابو بكر و عمر گفتند : آيا ما برادران شما نيستيم ؟ ما به شما ايمان آورده و با شما هجرت نموده‌ايم ؟ حضرت فرمود : البتّه شما ايمان آورده و هجرت نموده‌ايد ، امّا اى كاش من برادرانم را مىديدم . آن دو نفر سخن خود را\r\n\r\n","description":"","footnote":"\r\n( 1 ) اين سخن علاقهء او را بحكومت عثمان پس از خود نشان مىدهد و در واقع يك نوع مقدّمه چينى براى اين كار است . امّا اعمال و رفتار عثمان از قبيل زدن عمّار و ابن مسعود ، و تبعيد ابى ذر ، و سر كار آوردن خويشان فاسق خود ، و غارت بيت المال بدست ايشان ، سخن او را مردود مىسازد .\r\n","page_name":" 76 ","page_number":86},
  {"content":"\r\n\r\nتكرار كردند ، حضرت فرمود : شما اصحاب منيد لكن برادران من كسانى هستند كه پس از من مىآيند ، به من ايمان آوردند و مرا دوست داشته و تصديقم نمايند و حال آنكه مرا نديده‌اند ، اى كاش برادرانم را مىديدم .\r\n10 - سدير صيرفى گويد : خدمت امام صادق ( ع ) بودم و جماعتى از اهل كوفه نيز حضور داشتند ، حضرت به آنان رو كرده فرمود : حجّ كنيد پيش از آنكه نتوانيد به حجّ برويد ، حجّ كنيد پيش از آنكه راه خشكى بسته شود ، حجّ كنيد پيش از خراب شدن مسجدى در عراقين كه بين درختان خرما و نهرها واقع است ( 1 ) ، حجّ كنيد پيش از آنكه بريده شود آن درخت سدرى كه در زوراء ( بغداد ) است و بر ريشهء درخت خرمائى كه مريم عليهما السّلام خرماى تازه از آن چيد روئيده است ، در آن وقت است كه از حجّ باز داشته شويد ، و ميوه ها نارس و دچار كمبود شود ، و شهرها را قحطى فرا گيرد ، و به گرانى قيمت اجناس و جور سلطان گرفتار آئيد ، و ظلم و تجاوز همراه با بلا و و با و گرسنگى در ميان شما آشكار شود ، و\r\n\r\n","description":"","footnote":"\r\n( 1 ) اين مسجد بنام مسجد براثا در بغداد است . و اشاره است بخروج سليمان قرمطى در سال 312 و جلوگيرى نمودن او از حج .\r\n","page_name":" 77 ","page_number":87},
  {"content":"\r\n\r\nآشوبها از هر سوئى بر سرتان سايه افكند . پس واى بر شما اى اهل عراق از آن وقت كه پرچمهائى از خراسان بسوى شما آيد ، و واى بر اهل رى از جانب تركان ، و واى بر اهل عراق از جانب اهل رى ، و واى بر آنان از مردمى كوسه .\r\nسدير گويد : عرض كردم : مولاى من كوسگان كيانند ؟ فرمود : قومى كه گوشهاى آنان مانند گوشهاى موش كوچك است ، لباسشان از آهن است ، و سخنشان مثل سخن شياطين ، حدقهء چشمهاشان كوچك است ، و همگى بىمو هستند ، از شرّ آنان به خدا پناه ببريد ، آنان كسانى هستند كه خداوند دين را بدست آنان گشايش دهد ، و آنان سبب آشكار شدن امر ما هستند ( 1 ) .\r\n11 - حمزة بن محمد طيار گويد : از امام صادق ( ع ) شنيدم مىفرمود :\r\nراستى كه خداوند يارى رسانى خود به بندگان را به اندازهء نيّتهاى آنان مقدّر فرموده است ، پس هر كس كه نيّتش سالم باشد يارى خداوندى برايش تمام و كمال خواهد بود ، و هر كس نيّتش كوتاه و نارسا باشد به همان اندازه يارى خداوند نسبت به وى كوتاه و نارسا خواهد شد .\r\n\r\n","description":"","footnote":"\r\n( 1 ) مراد حملهء هلاكوخان و انقراض دولت بنى عباس است و اشاره است به وزارت خواجه نصير طوسى و انتشار مذهب تشيع بدست آن بزرگوار .\r\n","page_name":" 78 ","page_number":88},
  {"content":"\r\n\r\n\r\n12 - محمّد بن ابى عمير عبدى گويد كه : امام امير المؤمنين على بن - ابى طالب ( ع ) فرمود : خداوند از جاهلان براى طلب دانش پيمان نگرفت تا اينكه نخست از دانشمندان جهت بيان دانش براى جاهلان پيمان گرفت : چرا كه علم پيش از جهل آفريده شده است .\r\n13 - عبد المؤمن از امام باقر ( ع ) روايت كند كه فرمود : جابر بن عبد الله انصارى به من خبر داد كه رسول خدا ( ص ) فرمود : نزديكترين شما به من در فرداى قيامت كسى است كه از همه راستگوتر ، و امانتدارتر ، و به پيمان وفاكننده تر ، و از همه خوشخوتر ، و از همه كس به مردم نزديكتر و آميزش او با ديگران بيشتر باشد .\r\n","description":"","footnote":"","page_name":" 79 ","page_number":89},
  {"content":"\r\n\r\n\r\n\r\nمجلس هشتم دوشنبه 24 همان ماه\r\n1 - ابو حمزهء ثمالى از امام باقر ( ع ) از پدران بزرگوارش عليهم السّلام روايت كند كه رسول خدا ( ص ) فرمود : سريع ترين خيرات از نظر پاداش ، نيكى نمودن ، و سريعترين شرور از نظر كيفر يافتن ، ستم است ، و همين عيب براى آدمى بس كه عيبى را در مردم ببيند كه از ديدن همان عيب در خود كور باشد ، ( كور خود و بيناى مردم باشد ) يا مردم را به چيزى سرزنش كند كه توان رها كردن و دست كشيدن از آن را ندارد ، و همنشين خود را به چيزى كه سودى برايش ندارد آزار دهد .\r\n2 - هشام بن سالم از امام صادق ( ع ) روايت كند كه رسول خدا ( ص ) فرمود : خوشا به حال كسى كه خداوند به او نظر كند و او نسبت به گناهى كه كرده از\r\n","description":"","footnote":"","page_name":" 80 ","page_number":90},
  {"content":"\r\n\r\n\r\nترس خدا گريان باشد ؛ گناهى كه جز خود او و خدا كسى بر آن آگاه نيست .\r\n3 - أبو النّعمان گويد : امام صادق ( ع ) به من فرمود : اى ابا النعمان مردم تو را در مورد خودت دچار فريب خوردگى نكنند ، كه امر ( حساب و كتاب اعمال ) به تو رسد نه به آنها ، و روز خود را به چنين و چنان ( بىهدف و به هرز ) بسر مبر ، كه همانا كسى با توست كه حساب كار تو را دارد ، و كار نيك كن كه من براى محو گناه گذشته چيزى را پىجوتر و سريعتر از كار نيك تازه نيافتم ، همانا خدا عزّ و جلّ مىفرمايد : « راستى كه نيكيها بدىها را از بين مىبرند ، اين يادآورى است از براى ياد آوران » . هود : 114 .\r\n4 - زرارة بن اعين گويد : امام باقر ( ع ) فرمود : بلندى و كوهان و كليد و در همه چيز و خرسندى خداى رحمان - تبارك و تعالى - پس از شناخت او اطاعت امام است ، سپس فرمود : خداوند متعال مىفرمايد : « هر كس از رسول اطاعت كند همانا خدا را اطاعت كرده است ، و هر كس روى گرداند ( توجه نكن ، زيرا ) ما تو را نگهبان آنان نفرستاده‌ايم » .\r\n","description":"","footnote":"","page_name":" 81 ","page_number":91},
  {"content":"\r\n\r\n5 - ابو يحيى مولاى معاذ بن عفراء انصارى گويد : عثمان بن عفّان نزد ارقم بن عبد الله خزانه دار بيت المال فرستاد و گفت : صد هزار [ هزار 
  ] درهم به من وام ده ، ولى ارقم گفت : يك قبض رسيد براى اطمينان خاطر مسلمين بنويس .\r\nعثمان گفت : اى بىمادر به تو چه مربوط است ؟ تو خزانه دار ما هستى . چون ارقم اين را شنيد بسوى مردم شتافت و گفت : آى مردم مواظب مال خودتان باشيد ، من تا به حال فكر مىكردم ، خزانه دار شمايم و تا امروز نمىدانستم كه خزانه دار عثمان بن عفّان هستم ، اين را بگفت و به منزل رفت . اين خبر به گوش عثمان رسيد ، وى به سوى مردم بيرون شد تا به مسجد رفت ، سپس بر منبر بر آمد و گفت :\r\nمردم ! همانا ابو بكر بنى تيم را بر ديگران مقدّم مىداشت ، و عمر بنى عدى ( 1 ) را بر همهء مردم مقدّم مىداشت ، و به خدا سوگند من بنى اميّه را بر تمامى مردم ديگر مقدّم خواهم داشت ، و اگر من در بهشت نشسته باشم و بتوانم همهء بنى اميّه را در بهشت وارد سازم ، البتّه اين كار را مىكنم ، چه اين مال از آن ماست ، هر گاه بدان\r\n\r\n","description":"","footnote":"\r\n( 1 ) ابو بكر از بنى تيم است و عمر از بنى عدى .\r\n","page_name":" 82 ","page_number":92},
  {"content":"\r\nنيازمند شديم برگيريم هر چند بر ديگران ناخوش آيد . عمّار بن ياسر ( ره ) گفت : اى مسلمانان گواه باشيد كه اين كار براى من ناخوشايند است ، عثمان گفت : هان تو هم اينجائى ؟ سپس از منبر فرود آمد و او را زير دست و پا انداخت و آنقدر لگد به وى زد ، تا عمّار غش كرد ، و او را با حالت بيهوشى به منزل امّ سلمه بردند . اين واقعه بسيار بر مردم گران آمد ، و عمّار همچنان بيهوش بود و نماز ظهر و عصر و مغرب از او فوت شد ، چون به هوش آمد گفت :\r\nسپاس از آن خداست ، من از قديم الايّام در راه خدا مورد شكنجه و آزار قرار گرفتم و آنچه را كه دامنگيرم شده در راه خدا به حساب مىآورم ، ميان من و عثمان عادل كريمى در روز قيامت حكم خواهد كرد .\r\nراوى گويد : به عثمان خبر رسيد كه عمّار نزد امّ سلمه است ، كس به نزد امّ سلمه فرستاد و گفت : اين جماعت با اين مرد فاجر به چه جهت در منزل تو گرد آمده‌اند ؟ همه را از نزد خود بيرون كن . امّ سلمه گفت : به خدا جز عمّار و دو دخترش كسى ديگر نزد ما نيست ، اى عثمان از ما دور شو و زورت را به جاى ديگر ببر ، و اين مرد يار و مصاحب رسول خدا ( ص ) است كه بخاطر اين عمل تو در حال جان دادن است . عثمان از كار خود پشيمان شد و كسى به نزد طلحه و زبير\r\n","description":"","footnote":"","page_name":" 83 ","page_number":93},
  {"content":"\r\nفرستاد و از آن دو نفر خواست كه نزد عمّار بروند و از وى بخواهند براى او آمرزش طلبد ، آن دو نزد وى رفتند امّا عمّار نپذيرفت ، نزد عثمان باز گشتند و داستان را گفتند عثمان گفت : اى بنى اميّه و اى كسانى كه چون پروانه بر دور آتش و چون مگس بر گرد شيرينى طمع مىگرديد ، از حكم خدا مرا مورد سرزنش ساختيد و بر عليه اصحاب رسول خدا دست بدست هم داديد . پس از آن عمّار از آن بيمارى بهبود يافت و بسوى مسجد رسول خدا ( ص ) بيرون شد ، در همين حال كسى بر عثمان وارد شد و خبر مرگ ابى ذرّ را از ربذه آورد و گفت : ابا ذر در بيابان ربذه تنها جهان سپرد و مسافرانى چند به خاكش سپردند ، عثمان گفت : * ( إِنَّا لِلَّه وَإِنَّا إِلَيْه راجِعُونَ ) * ، خدايش رحمت كناد . عمّار گفت : خداوند ابا ذر را از جانب همهء ما رحمت فرستد ، عثمان به وى گفت : پس از اين توهم همان جا خواهى رفت . . . ( در اينجا عثمان دشنام زشتى به عمّار داد ) گمان مىكنى من از اينكه او را تبعيد كرده بودم پشيمانم ؟ عمّار گفت : نه به خدا سوگند من چنين پندارى ندارم ، عثمان گفت : تو نيز به همان جائى كه ابو ذر بود برو ، و تا ما زنده هستيم باز نگرد . عمّار گفت : مىروم ، به خدا سوگند مجاورت با درندگان بيابان براى من محبوبتر از مجاورت با توست . پس عمّار براى خروج مهيّا شد ، ولى بنو مخزوم نزد\r\n","description":"","footnote":"","page_name":" 84 ","page_number":94},
  {"content":"\r\n\r\n\r\nامير المؤمنين على بن ابى طالب ( ع ) آمدند و از آن حضرت درخواست كردند كه با آنان نزد عثمان رود و او را از تبعيد عمّار منصرف سازد ، حضرت با آنان رفت و از عثمان درخواست كرد و با وى با نرمش رفتار نمود تا اينكه درخواست حضرت را پذيرفت ( و از تبعيد عمّار صرف نظر كرد ) .\r\n6 - عائشه گويد : روزى على بن ابى طالب ( ع ) از رسول خدا ( ص ) اجازهء ورود خواست حضرت اجازه نفرمود : بار ديگر اجازه خواست ، پيامبر ( ص ) فرمود : يا على داخل شو ، چون داخل شد رسول خدا ( ص ) برخاست و او را در آغوش كشيد و پيشانيش را بوسيد و فرمود : پدرم فداى آن شهيد ، پدرم فداى آن تنهاى شهيد .\r\n7 - ابو عثمان مؤذّن بنى افصى گويد : از علىّ بن ابى طالب ( ع ) آن هنگام كه طلحه و زبير براى جنگ با حضرتش بيرون شده بودند ، شنيدم كه\r\n","description":"","footnote":"","page_name":" 85 ","page_number":95},
  {"content":"\r\n\r\n\r\nمىفرمود : طلحه و زبير بايد عذر خود را بگويند و آيا چه عذرى خواهند داشت ؟\r\nآنان از روى رغبت و رضايت بدون هيچ كراهتى با من بيعت كردند ، سپس بىآنكه كارى شده و خلافى سر زده باشد بيعت خود با من را شكستند ؛ سپس حضرت اين آيه را تلاوت كردند : « و اگر پس از عهد بستن ، پيمان خود را شكسته و در دين شما طعنه زدند پس با پيشوايان كفر بجنگ پردازيد كه آنان ديگر پيمانى ندارند ، شايد باز ايستند » . توبة : 12 .\r\n8 - جابر بن يزيد گويد : امام باقر از طريق پدران بزرگوارش عليهم السّلام از رسول خدا ( ص ) روايت كند كه آن حضرت فرمود : بهشت بر همهء انبياء حرام است تا نخست من داخل شوم ، و نيز بر تمامى امّتها حرام است تا اينكه نخست شيعيان ما اهل بيت داخل شوند .\r\n9 - عبد الله بن مسعود گويد : رسول خدا ( ص ) فرمود : شگفتا از كسى كه خود غافل است ولى از او غفلت نمىشود ، و شگفتا از طالب دنيا در حالى كه مرگ در طلب اوست ، و شگفتا از كسى كه با دهان باز قهقهه وار مىخندد و حال آنكه\r\n","description":"","footnote":"","page_name":" 86 ","page_number":96},
  {"content":"\r\n\r\n\r\nنمىداند آيا خدا از وى خشنود يا اينكه بر او خشمناك است .\r\n10 - انس بن مالك گويد : پيامبر ( ص ) به على بن ابى طالب ( ع ) نظرى افكند و فرمود : اى على هر كس تو را دشمن دارد خداوند وى را به مرگ جاهليّت ( حال كفر و بىدينى ) بميراند ، و روز قيامت به حساب اعمالش رسيدگى نمايد .\r\n11 - عبد الله بن مسعود گويد : رسول خدا ( ص ) فرمود : آنان كه در راه خداوند به يك ديگر محبّت مىورزند بر فراز برجهائى از ياقوت سرخ در بهشت خواهند بود ، از بالا بر اهل بهشت نظر اندازند ، و هر گاه يكى از ايشان رخ نمايد نور جمالش خانه هاى بهشتيان را پر كند ، بهشتيان به هم گويند : بيرون آئيد تا كسانى را كه رد راه خدا به هم مهر مىورزيدند ببينيم . فرمود : پس بيرون شوند و به آنان بنگرند و چهرهء هر كدام از آنان چون ماه شب چهارده است ، بر پيشانيهايشان نوشته : « اينان دوستان يك ديگر در راه خدا هستند »\r\n","description":"","footnote":"","page_name":" 87 ","page_number":97},
  {"content":"\r\n\r\n\r\n\r\n\r\nمجلس نهم شنبه 29 همان ماه\r\n1 - علىّ بن جعفر از برادرش موسى بن جعفر از پدران بزرگوارش عليهم السّلام روايت كند كه رسول خدا ( ص ) فرمود : چهار چيز است كه در هر كس باشد از بهشتيان خواهد بود : آن كس كه نگهدارنده اش از مهالك قيامت شهادت بر\r\nلا إله الَّا الله ) *\r\nو اينكه من محمّد رسول خدا هستم باشد ، و آن كس كه چون خداوند نعمتى به او بخشد گويد : الحمد الله ( سپاس بس از آن خداست ) ، و آن كس كه چون گناهى كند گويد :\r\nاستغفر الله ) *\r\n( از خدا آمرزش مىطلبم ) ، و آن كس كه چون مصيبتى به دو رسد گويد : * ( إِنَّا لِلَّه وَإِنَّا إِلَيْه راجِعُونَ ) * « ما از خدائيم و همه به سوى او بازمىگرديم » .\r\n2 - جابر جعفى از امام باقر ( ع ) از جابر بن عبد الله انصارى روايت كند\r\n","description":"","footnote":"","page_name":" 88 ","page_number":98},
  {"content":"\r\nكه گفت : جبرئيل ( ع ) بر پيامبر ( ص ) فرمود آمد و گفت : خداوند تو را دستور فرمود كه در يك سخنرانى براى يارانت فضيلت و برترى علىّ بن ابى طالب ( ع ) را بيان كنى تا آن را از جانب توبه آيندگان خود برسانند ، و البتّه تمامى فرشتگان را دستور داده كه به آنچه مذكور ميدارى گوش فرا دارند ؛ واى محمّد خداوند به تو وحى فرستاده كه هر كس در بارهء او با تو مخالفت ورزد در آتش خواهد بود ، و هر كس در اين زمينه تو را فرمان برد بهشت را داراست . پس پيامبر ( ص ) جارچى را فرمود تا صدا زد : همگى جمع شويد . همه جمع شدند ، پيامبر بيرون شد و بر منبر برآمد ، و اوّل سخنى كه گفت اين بود : از شيطان رانده شده به خدا پناه مىبرم ، * ( بِسْمِ الله الرَّحْمنِ الرَّحِيمِ ) * ، سپس فرمود : اى مردم منم بشارت دهنده ، و منم ترساننده ، و منم پيامبر امّى ، من از سوى خدا پيامى دارم در بارهء آنكه گوشتش از گوشت من و خونش از خون من است ، و او گنجينهء علم من است ، و او كسى است كه خداوند وى را از ميان اين امّت برگزيده و انتخاب نموده و دوست خود گرفته و هدايتش فرموده است ، و من و او را از يك سرشت آفريده ، پس مرا به رسالت برترى داده و او را به تبليغ از جانب من افزونى بخشيده است ، مرا شهر علم قرار\r\n","description":"","footnote":"","page_name":" 89 ","page_number":99},
  {"content":"\r\nداده و او را در آن و او را خزينه دار دانش من و آن كسى كه احكام از او دريافت شود قرار داده است ، وى را به وصيّت و جانشينى من مخصوص داشته ، و امرش را آشكار نموده ، و از دشمنى با او بيم داده ، و دوستيش را واجب شمرده ، و تمام مردم را به فرمانبردارى از و دستور فرموده است ؛ خدا عزّ و جلّ مىفرمايد : هر كس او را دشمن دارد مرا دشمن داشته ، و هر كس دوستش دارد مرا دوست داشته ، و هر كس با او بستيز برخيزد با من ستيز نموده ، و هر كس با او مخالفت كند با من مخالفت كرده ، و هر كه نافرمانى او كند مرا نافرمانى نموده ، و هر كس او را بيازارد مرا آزرده ، و هر كس با وى كينه توزى كند با من كينه ورزيده ، و هر كس دوستش بدارد مرا دوست داشته ، و هر كس فرمانش برد مرا فرمان برده ، و هر كه رضاى او جويد مرا راضى ساخته ، و هر كس مقامش را پاس دارد مقام مرا پاس داشته ، و هر كه با وى بجنگد با من جنگيده ، و هر كس ياريش كند مرا يارى داده ، و هر كه بد او را بخواهد بد مرا خواسته ، و هر كس باوى نيرنگ كند به من نيرنگ زده .\r\nاى مردم آنچه را به شما امر مىكنم بشنويد و فرمان بريد كه من شما را بيم دهم از عذاب خدا « در روزى كه هر كس اعمال نيك و بد خود را حاضر ببيند و دوست دارد كه بين او و عملش فاصله‌اى دور باشد ، و خداوند شما را\r\n","description":"","footnote":"","page_name":" 90 ","page_number":100},
  {"content":"\r\nاز « عذاب » خود برحذر ميدارد » . آل عمران : 30 . سپس دست امير المؤمنين عليه السلام را گرفت و فرمود : اى مردم ، اين شخص سرپرست مؤمنان ، و كشندهء كافران ، و حجّت خدا بر جهانيان است ، خداوندا من ابلاغ كردم و پيام را رساندم ، و اينان بندگان تواند و تو بر اصلاح آنان توانائى ، پس به مهر و رحمت خود به صلاحشان آر اى كه از هر مهربانى مهربانترى . سپس از منبر فرود آمد .\r\nجبرئيل ( ع ) نزد او آمد و گفت : اى محمد خداوند به تو سلام مىرساند و مىفرمايد : از اينكه اين پيام را رساندى خدا جزاى خيرت دهد ، راستى كه پيامهاى پروردگارت را رساندى ، و براى امّت خود دلسوزى و خير خواهى نمودى ، و مؤمنان را خشنود و كافران را خشمگين ساختى ( و بينى آنان را به خاك ماليدى ) ؛ اى محمّد همانا پسر عموى تو آزمايش خواهد شد ، و نيز ديگران به وسيلهء او مورد آزمايش قرار خواهند گرفت ، « و به زودى آنان كه ستم كردند خواهند دانست كه به كدامين سرانجام شومى دچار مىشوند » . شعراء : 227 .\r\n3 - جابر بن عبد الله انصارى گويد : رسول خدا ( ص ) در حالى كه دست حسن و حسين عليهما السّلام را گرفته بود به سوى ما بيرون شد و فرمود : من اين دو\r\n","description":"","footnote":"","page_name":" 91 ","page_number":101},
  {"content":"\r\n\r\nفرزندم را در كودكى تربيت كرده و پرورده‌ام ، و در بزرگى برايشان دعا نموده‌ام ، و از خداى تعالى سه چيز برايشان خواسته‌ام كه خداوند دو تاى آن را به من بخشيده و يكى را از من باز داشته است . از خدا خواسته‌ام كه اين دو را پاك و مطهّر و پاكيزه قرار دهد و اجابت فرمود ، و از خدا خواسته‌ام كه اين دو و فرزندان و شيعيانشان را از آتش دوزخ نگه دارد و اين خواسته را به من بخشيد ، و از خدا خواستم كه همهء امّت را بر دوستى آنان گرد آورد ، خداوند فرمود : اى محمد من قضا و قدرى را مقرّر ساخته‌ام ، و همانا گروهى از امّت تو به پيمان تو در بارهء يهود و نصارى و مجوس وفا كنند ولى پيمان تو را در بارهء فرزندانت بشكنند ، و من بر خود واجب كرده‌ام كه آن كس را كه اين چنين كند در محلّ كرامت خود وارد نسازم ، و در بهشت برين جايش ندهم ، و تا روز قيامت به نظر مهر بر وى ننگرم .\r\n4 - هشام بن محمّد ( مورّخ مشهور ) گويد : چون خبر شهادت محمّد بن ابى بكر - رضى الله عنه - به امير المؤمنين ( ع ) رسيد ( 1 ) نامه‌اى به مالك بن حارث\r\n\r\n","description":"","footnote":"\r\n( 1 ) در اينكه آيا محمد بن ابى بكر ( ره ) پيش از رفتن مالك اشتر بمصر به شهادت رسيده يا اينكه بعد بوده اختلاف است و قول مشهور آن است . كه بعد بوده و روايت كتاب غارات ج 1 ص 258 و نهج البلاغه نامهء 34 مؤيّد قول مشهور است .\r\n","page_name":" 92 ","page_number":102},
  {"content":"\r\nاشتر - رحمه الله - كه آن روزها در نصيبين اقامت داشت ، نگاشت كه : امّا بعد همانا تو از كسانى هستى كه من براى بر پائى دين از وى كمك مىجويم ، و به پشتيبانى وى تكبر و سركشى گناهكاران را مىشكنم ، و به يارى او مرزهائى را كه بيم هجوم دشمن از آنها مىرود مىبندم . و من پيش از اين محمد بن ابى بكر - رحمه الله - را بر مصر گماردم ، و تنى چند بر وى خروج كردند و چون جوان بود و جنگ ناآزموده كشته شده و به شهادت رسيد - خدايش رحمت كناد - ، بنا بر اين به زودى نزد من آى تا در امر مصر تدبيرى بينديشيم ، و يكى از يارانت را كه مورد اعتماد و خير خواهى هستند به جايگزينى بر كارهاى خودت بگمار .\r\nمالك - رضى الله عنه - شبيب بن عامر ازدى را بجاى خود گمارد و بسوى امير المؤمنين ( ع ) روانه گشت تا بر آن حضرت وارد شد ، امام ( ع ) خبر مصر را به وى باز گفت و از احوال اهالى آنجا با خبرش ساخت ، و به او فرمود : كسى جز تو براى آنجا شايسته نيست ، پس برو ، و هر گاه من به تو سفارشى نمىكنم به اين دليل است كه به رأى و نظر خودت بسنده مىكنم از خدا در كارهاى مهم يارى جو ، و درشتى را با نرمى بهم بياميز ، و تا آنجا كه نرمش كار ساز است با نرمى رفتار كن ، و هر گاه كه جز درشتى چيزى سود نبخشيد به سختى و درشتى دست\r\n","description":"","footnote":"","page_name":" 93 ","page_number":103},
  {"content":"\r\nبياز . مالك اشتر - رضى الله عنه - خارج شد و بار و بنه را جمع كرده آمادهء حركت بسوى مصر شد ، و امير المؤمنين ( ع ) پيشاپيش او نامه‌اى بدين مضمون باهل مصر نگاشت : * ( بِسْمِ الله الرَّحْمنِ الرَّحِيمِ ) * - سلام بر شما ، من به نزد شما خدائى را مىستايم كه جز او معبودى نيست ، و از او خواستارم كه بر پيامبرش محمد و آل او درود فرستد . همانا من بنده‌اى از بندگان خدا را به سوى شما فرستادم كه در روزهاى ترسناك نمىخوابد ، و در اوقات هراس انگيز از دشمن روى برنمىتابد ، او از رزمنده ترين بندگان خدا ، و داراى گرامىترين حسب و شريفترين آن در ميان آنهاست ، بر نابكاران از سوزش آتش زيانبارتر است ، و دورترين مردم از عار و ننگ است ، و او همان مالك بن حارث اشتر است ، وى بسان شمشيرى است كه دندانهء تيزش و تيزى لبه اش به كندى نگرايد ، زود از ميدان نگريزد ، و بهنگام رزم با متانت و سنگين است ، انديشه‌اى عميق و ريشه دار و صبر و تحمّلى نكو دارد ، پس سخنش را بشنويد و امرش را فرمان بريد ، پس اگر امر بجنگ داد بجنگيد ، و چنانچه باقامت فرمانتان داد بر جاى بمانيد ، او جز بدستور من نه اقدامى كند و نه دست بردارد . همانا من شما را در بودن با اشتر به جهت خير خواهى شما و قوّت نفسى كه بر دشمنتان پيدا مىكنيد بر خويشتن مقدّم داشتم ؛ خداوند شما را\r\n","description":"","footnote":"","page_name":" 94 ","page_number":104},
  {"content":"\r\nبه هدايت نگهدارد ، و بر لزوم تقوى پايدارتان بدارد ، و ما و شما را به آنچه دوست دارد و مىپسندد توفيق بخشد ، و سلام بر شما و رحمت و بركات خداوند بر شما باد . چون مالك اشتر آمادهء حركت به سوى مصر شد جاسوسان معاويه در عراق خبر حركت مالك را به وى نوشتند ، و اين مطلب بر معاويه گران آمد چه چشم طمع به مصر دوخته بود ، و خوب مىدانست كه اگر مالك در آنجا پا نهد مصر از چنگ وى بيرون خواهد رفت ، و نيز مالك در نزد او از محمد بن ابى بكر پر صلابتتر مىنمود ، لذا به دهقانى ماليات پرداز كه در قلزم سكونت داشت كس فرستاد كه على عليه السّلام مالك اشتر را به طرف مصر گسيل داشته و اگر شرّ او را از سرما بردارى تا زنده هستى ماليات همان ناحيه را به تو خواهم بخشيد ، بنا بر اين هر چه مىتوانى در قتل او چاره‌اى بينديش . سپس معاويه اهل شام را جمع كرد و به آنان گفت : همانا على اشتر را به سوى مصر فرستاده ، همگى گرد آئيد تا از خدا بخواهيم شرّ او از سر ما كوتاه كند ، سپس دعا كرد و همگى با او دعا كردند .\r\nاشتر به سوى مصر بيرون شد تا به قلزم رسيد ، آن دهقان باستقبال او آمد بر وى سلام كرده گفت : من مردى از اهل شام هستم و براى تو و يارانت از زكات\r\n","description":"","footnote":"","page_name":" 95 ","page_number":105},
  {"content":"\r\nزمينم حقى بر عهدهء من است ، نزد من فرود آى تا به خدمت تو و يارانت كمر بندم و چهار پايان خود را از علفهاى اينجا بخوران و جزء ماليات من حساب كن . اشتر در خانهء وى فرود آمد و او به رفع نيازهاى مالك و يارانش همّت گماشت ، و خوراكى را كه با عسل مسموم آغشته بود به نزد مالك برد ، و چون مالك از آن بخورد او را در جا كشت . خبر به معاويه رسيد ، وى مردم شام را جمع كرد و گفت : مژده باد شما را كه خداى تعالى دعايتان را اجابت نمود ، و شر مالك را از شما باز داشت و او را كشت ، همگى با شنيدن اين خبر مسرور شده و به هم مژده مىدادند .\r\nچون خبر شهادت اشتر به امير المؤمنين ( ع ) رسيد آهى بركشيد و بسيار افسوس خورد و فرمود : آفرين خدا بر مالك كه هر چه داشت از او بود ، او اگر از كوه بود البتّه بزرگترين ستون و صخرهء آن بود ، و اگر از سنگ بود همانا سنگ سختى بود ، مالكا ! راستى كه به خدا سوگند مرگ تو جهانى را ويران ساخت ، و مويه كنان بر چون توئى بايد مويه سر دهند . سپس فرمود :\r\n* ( إِنَّا لِلَّه وَإِنَّا إِلَيْه راجِعُونَ ) * ، و الحمد لله ربّ العالمين ) *\r\n« ما همه از خدائيم و به سوى او باز خواهيم گشت ، و\r\n","description":"","footnote":"","page_name":" 96 ","page_number":106},
  {"content":"\r\n\r\n\r\nسپاس ويژهء پروردگار جهانيان است » ، خداوندا من اين مصيبت بزرگ را به حساب تو مىگذارم كه مرگ او از مصائب روزگار است ، خداوند مالك را رحمت كند كه او به عهد خود وفا كرد و پيمان خود را به انجام رساند و به ديدار خدايش شتافت ، با اينكه ما با خود عزم كرده‌ايم كه بر هر مصيبتى پس از مصيبت رحلت رسول خدا ( ص ) صبر پيشه سازيم كه راستى آن بزرگترين مصيبت است .\r\n5 - عبد الأعلى بن اعين گويد : از امام صادق ( ع ) شنيدم مىفرمود :\r\nنخستين فرد ما دليل و نمايانگر آخرين فرد ماست ، و آخرين فرد ما تصديقكنندهء نخستين فرد ماست ، و طريقه و روش در ميان همهء ما يكسان است ، خداى متعال هر گاه حكمى كند بمورد اجرا خواهد گذارد .\r\n6 - ابو الصّبّاح كنانى از امام صادق ( ع ) روايت كند كه فرمود : هر كس در صبح بهنگام طلوع آفتاب [ و در شب بهنگام غروب آن 
  ] بگويد :\r\nاشهد ان لا إله ) *\r\n","description":"","footnote":"","page_name":" 97 ","page_number":107},
  {"content":"\r\n\r\n\r\nالَّا الله وحده لا شريك له ، و اشهد انّ محمّدا عبده و رسوله ، و انّ الدّين كما شرع ، و الا سلام كما وصف ، و القول كما حدث ، و الكتاب كما انزل ، و انّ الله هو الحقّ المبين ) *\r\n« گواهى دهم كه معبودى جز الله نيست كه تنها است و شريكى ندارد ، و گواهى دهم كه محمّد بنده و رسول خدا است ، و دين همان گونه است كه او تشريع كرده ، و اسلام همان طورى است كه او وصف نموده ، و سخن همان گونه است كه او خبر داده ، و كتاب همان گونه است كه او فرود آورده ، و خداوند حق آشكار است » ؛ و محمد و آل محمد را به خير و نيكى ياد كند ، و با سلام و درود بر محمد و آل او تحيّت فرستد ، خداوند هشت در بهشت را برايش بگشايد و به او گفته شود : از هر درى كه ميخواهى داخل شو . و نابسامانيهاى آن روز از وى محو و نابود گردد .\r\nمجلس دهم روز چهارشنبه دوم رجب سال 407\r\n1 - ابو حمزهء ثمالى گويد : امام باقر ( ع ) فرمود : موسى بن عمران - على\r\n","description":"","footnote":"","page_name":" 98 ","page_number":108},
  {"content":"\r\n\r\nنبيّنا و آله و عليه السّلام - به پيشگاه پروردگار عرض كرد : خداوندا برگزيدگان بندگانت كيانند ؟ فرمود : آن كس كه دستى باز و سخاوتمند و قدمى پر بركت و استوار در خيرات دارد ، سخن راست گويد ، و با وقار و آرامش گام بردارد ، چنين كسانى از كوه استوارترند . عرض كرد : خداوندا چه كسى در دار القدس در پيشگاه تو بار نهد ؟ فرمود : آنان كه چشم به دنيا ندوخته ، و اسرار دينى خود را فاش نسازند ، و در قضاوت رشوه نگيرند ، حق در دلشان جايگزين ، و راستى بر زبانشان جارى است ، اين چنين كسان در دنيا در پوشش من و در آخرت در دار القدس نزد من خواهند بود .\r\n2 - ابن عبّاس گويد : در بارهء اين آيهء شريفه : « هان براستى كه نه ترسى بر دوستان خدا هست و نه محزون و دلتنگ شوند » ( 1 ) از امير المؤمنين ( ع ) پرسش شد ، حضرت فرمود : آنان قومى هستند كه پرستش خود را تنها براى خدا خالص كرده‌اند ، و به باطن دنيا نگريسته‌اند آنگاه كه مردم به ظاهر آن چشم دوخته‌اند ، و\r\n\r\n","description":"","footnote":"\r\n( 1 ) يونس : 62 .\r\n","page_name":" 99 ","page_number":109},
  {"content":"\r\n\r\nسرانجام آن ( نعمتهاى اخروى يا كسب معارف و طاعات ) را شناخته‌اند آنگاه كه خلق به نمودهاى زودگذر آن فريفته شده‌اند ، پس واگذارند آنچه را كه مىدانند به زودى ترك آنان خواهد كرد ( مال و اولاد و شهوات پست دنيوى ) و نابود و بىاثر ساخته‌اند آنچه را كه مىدانند و به زودى آنان را نابود خواهد نمود و از ثواب اخروى بازشان خواهد داشت ( پيروى شهوات نفسانى و صفات زشت انسانى ) .\r\nسپس فرمود : اى آنكه خود را به دنيا سرگرم ساخته‌اى ، و براى گرفتن به دام افتاده هاى دنيا مىتازى ( يا اينكه براى كسب دنيا در دام شيطان مىافتى ) و در ساختن آنچه كه به زودى خراب مىشود كوشائى ، آيا به قبور پدرانت كه اجسادشان را پوسانيده ، و به گورهاى فرزندان هم نوع خود كه در زير انبوه شن و خاك پنهان شده‌اند نمىنگرى ؟ چه بيمارانى را كه بدست خود پرستارى كردى و به جستجوى دوا و دارويشان شتافتى ، از طبيبان معالجه جستى و از دوستان برايشان رضايت طلبيدى ( 1 ) با اين همه دردى از آنان نكاستى ، و سودى به حالشان نبخشيدى ، و دوايت اثرى به حال آنان نداشت .\r\n3 - ابو صادق گويد : از امير المؤمنين ( ع ) شنيدم كه مىفرمود : دين من\r\n\r\n","description":"","footnote":"\r\n( 1 ) در پاره‌اى از نسخه هاى بجاى « تستعتب » « تستغيث » آمده يعنى : براى آن بيماران يارى خواستى .\r\n","page_name":" 100 ","page_number":110},
  {"content":"\r\n\r\n\r\nهمان دين رسول خداست و فخر و شرف نژادى من همان فخر و شرف نژاد رسول خدا است ، پس هر كس به دين و نژاد من ناسزا گويد البتّه كه دين و نژاد رسول خدا را ناسزا گفته است .\r\n4 - زراره گويد : امام صادق ( ع ) فرمود : آيا تو را به سختترين چيزى كه خداوند بر بندگانش واجب ساخته خبر ندهم ؟ عرض كردم : چرا ، فرمود :\r\nاينكه با مردم به انصاف رفتار كنى ، و به برادر دينى خود كمك رسانى ، و نيز ياد كردن خدا در همه حال . توجّه كن كه منظور من از ياد خدا ، گفتن\r\nسبحان الله و الحمد لله و لا إله الَّا الله و الله اكبر ) *\r\nنيست هر چند كه اين هم به نوبهء خود ذكر است ، بلكه منظورم ياد كردن خداست در هر جايى كه بر طاعت يا معصيت خدا روى مىآورى .\r\n5 - غياث بن ابراهيم از امام صادق از پدرش از جدّش عليهم السّلام از رسول خدا ( ص ) روايت كند كه فرمود :\r\nسبع المثانى ) *\r\n( سورهء مباركهء حمد كه\r\n","description":"","footnote":"","page_name":" 101 ","page_number":111},
  {"content":"\r\n\r\n\r\nدو بار خوانده مىشود ) به من تعليم داده شده است ، و امّت من در عالم طين ( عالم ذرّ ) براى من تصوير شد تا اينكه به كوچك و بزرگشان چشم انداختم ، و در همهء آسمانها نظر افكندم و چون خوب نگريستم اى على تو را ديدم ، پس براى تو و تمامى شيعيانت كه تا روز قيامت مىآيند آمرزش طلبيدم .\r\n6 - شهر بن حوشب گويد : از ابا امامهء باهلى شنيدم مىگفت : به خدا بزرگى و شكوه مقام معاويه مرا از گفتن حقّ در بارهء علىّ عليه السّلام باز نمىدارد ، و از رسول خدا ( ص ) شنيدم مىفرمود : على از همهء شما برتر است ، و داناترين شما در دين ، و بيناترين شما به سنّت من است ، و از همهء شما بيشتر و بهتر آنچنان كه سزاوار است كتاب خدا را قرائت مىكند ، بار خدايا من على را دوست دارم تو نيز دوستش بدار ، بار خدايا من على را دوست دارم تو نيز دوستش بدار .\r\n7 - سعيد بن مسيب گويد : چون پيامبر ( ص ) رحلت نمود شهر مكَّه از\r\n","description":"","footnote":"","page_name":" 102 ","page_number":112},
  {"content":"\r\n\r\nاين خبر ناگوار به لرزه افتاد ، ابو قحافه ( پدر ابو بكر ) گفت : چه خبر است ؟ گفتند :\r\nرسول خدا وفات يافته است . گفت : چه كسى زمام امور را بدست گرفته ؟ گفتند :\r\nپسر تو ، گفت : آيا بنى عبد شمس و بنى مغيره ( دو تيره از عرب ) بدين امر راضى شدند ؟ گفتند : آرى ، گفت : براى آنچه خدا بخشيده جلوگيرى نيست ، و نسبت به آنچه خدا بازداشته بخشيده‌اى نباشد ، چه عجيب است اين امر ، شما ( بنى - عبد شمس و بنى مغيره ) در امر نبوّت ( كه حقّ بود با پيامبر ) به نزاع برخاستيد ، و در امر خلافت ( كه بنا حقّ غصب شده ) با مسالمت عمل كرديد و آن را پذيرفتند ! .\r\nالبتّه كه اين از مشكلات روزگار است كه گزيرى از آن نيست .\r\n8 - محفوظ بن عبيد الله از پير مردى از اهل حضرموت از محمّد ابن حنفيّه - عليه الرحمة - روايت كند كه گفت : همين طور كه امير المؤمنين علىّ بن ابى طالب ( ع ) به دور خانهء كعبه طواف مىكرد به مردى برخورد كه چنگ به پردهء كعبه آويخته و مىگفت : « اى آنكه هيچ صوتى تو را از صوت ديگر باز ندارد ،\r\n","description":"","footnote":"","page_name":" 103 ","page_number":113},
  {"content":"\r\n\r\n\r\nاى آنكه حاجتمندانت تو را به اشتباه نيندازند ( و حاجت آنان بر تو اشتباه نشود ) ، اى آنكه اصرار نيازمندان در سؤال تو را ملول نسازد ، خنكى عفو و شيرينى رحمت خود را به من بچشان » . امير المؤمنين ( ع ) به او فرمود : اين دعاى توست ؟\r\nپاسخ داد : مگر شنيدى ؟ فرمود : آرى ، گفت : در پايان هر نمازى اين دعا را بخوان ، به خدا سوگند هيچ مؤمنى اين دعا را در پايان نمازش نخواند جز اينكه خداوند گناهان او را بيامرزد هر چند به شمار ستارگان آسمان و قطرات باران ، و به تعداد ريگ ريگزارها و ذرّه هاى خاك زمين باشد . امير المؤمنين ( ع ) به او فرمود : علم آن نزد من است : به خداوند وسعت دهنده و كريم است . آن مرد كه حضرت خضر ( ع ) بود گفت : به خدا سوگند راست گفتى اى امير مؤمنان ، « و بر فراز مرتبهء هر صاحب دانشى داناى ديگرى هست » .\r\nمجلس يازدهم 7 رجب 407\r\n1 - حبّهء عرنى گويد : از امير المؤمنين ( ع ) شنيدم كه مىفرمود : من از دو\r\n","description":"","footnote":"","page_name":" 104 ","page_number":114},
  {"content":"\r\n\r\nچيز بر شما نگرانم : آرزوى دراز و پيروى خواهش دل . اما آرزوى دراز آخرت را از ياد انسان مىبرد ، و پيروى از دلخواه خود جلوگير از حقّ است . راستى كه دنيا پشت كرده و مىرود ، و آخرت رو كرده و مىآيد ، و هر كدام را فرزندانى است ، پس از فرزندان آخرت باشيد نه از فرزندان دنيا ، كه امروز روز عمل است نه پاداش ، و فردا روز پاداش است نه عمل .\r\n2 - داود بن فرقد گويد : امام صادق ( ع ) فرمود : از جمله چيزهائى كه خداوند در مناجات موسى بن عمران ( ع ) به او فرمود اينكه : اى موسى من بنده‌اى را نزد خودم محبوبتر از بندهء مؤمنم نيافريدم ، راستى كه من او را به آنچه كه خير اوست گرفتار مىسازم ، و آنچه را دوست مىدارم به نفع او از وى باز مىگيرم ، و من به آنچه كه صلاح بنده‌ام در آن است داناترم ، پس بايد بر بلاى من صبر كند ، و نعمتهايم را سپاس گزارد ، و به قضا و قدر من راضى باشد تا نام او را در زمرهء صدّيقين نزد خودم بنگارم ، البته اين بهنگامى است كه به خرسندى من عمل\r\n","description":"","footnote":"","page_name":" 105 ","page_number":115},
  {"content":"\r\n\r\n\r\nكند و از فرمان من اطاعت نمايد .\r\n3 - عروة بن عبد الله بن قشير جعفى گويد : بر فاطمه دختر علىّ بن ابى طالب ( ع ) وارد شدم و او پيرزنى كهنسال بود ، و گردنبندى به گردن ، و دو دستبند در دست داشت ، وى گفت : ( زينت كردن من بدان جهت است كه ) براى زنان ناخوشايند است كه خود را شبيه مردان سازند ، سپس گفت : اسماء بنت عميس به من خبر داد كه : خداوند به پيامبرش محمّد ( ص ) وحى فرستاد و آن وحى وجود حضرت را فرا پوشاند ، و علىّ بن ابى طالب ( ع ) با لباس خود آن حضرت را پوشاند و همين طور بود تا آفتاب غروب كرد ، چون حالش بجا آمد فرمود : على ! نماز عصر را نخوانده‌اى ؟ عرض كرد : نه يا رسول الله ، من سرگرم كار شما بودم و از نماز ماندم ، رسول خدا ( ص ) عرض كرد : پروردگارا آفتاب را بر على بن ابى طالب بازگردان . در آن وقت آفتاب غروب كرده بود ، پس بازگشت به حدّى كه نور آن به اطاق من و نصف مسجد رسيد .\r\n","description":"","footnote":"","page_name":" 106 ","page_number":116},
  {"content":"\r\n\r\n\r\n4 - ابو حمزهء ثمالى از امام باقر از پدرش از جدّ بزرگوارش عليهم السّلام روايت كند كه رسول خدا ( ص ) فرمود : همانا خداوند با خشم فاطمه به خشم آيد و با خشنودى وى خشنود گردد .\r\n5 - عروة بن زبير گويد : چون مردم با ابى بكر بيعت كردند فاطمه دختر پيامبر اكرم ( ص ) بيرون شد و در چهار چوب در خانهء خود ايستاد و فرمود : من هرگز مثل چنين روزى نديدم ، اين مردم ببد وضعى در اينجا حاضر شدند ، پيكر پيامبر خود ( ص ) را در ميان ما رها ساخته و امر خلافت را بدون ( حضور و دخالت ) ما در انحصار خود قرار دادند .\r\n6 - محمّد بن مسلم از امام باقر ( ع ) روايت كند كه فرمود : آگاه باشيد در نزد هيچ يك از مردم حقّ و مطلب درستى نيست مگر آنكه آن چيزى باشد كه از ما اهل بيت فرا گرفته‌اند ، و هيچ يك از مردم به حقّ و عدالت قضاوت و حكم\r\n","description":"","footnote":"","page_name":" 107 ","page_number":117},
  {"content":"\r\n\r\nنكند جز اينكه كليد و در و آغاز و راه اصلى آن قضاوت امير المؤمنين علىّ بن ابى طالب ( ع ) است ، پس هر گاه كه امور بر آنان مشتبه شود و خطا كنند خطا از جانب خودشان است ، و چون به حقّ رسند و درست قضاوت كنند آن درستى از جانب علىّ بن ابى طالب ( ع ) مىباشد .\r\n7 - شعبى گويد : چون شدّاد بن اوس بر معاويه وارد شد ، معاويه او را گرامى داشت ، و به خوبى از وى پذيرائى به عمل آورد ، و او را نسبت به خطائى كه از او سر زده بود سرزنش نكرد و به روى او نياورد ، و وعده هاى خوشى به او داد و نسبت به آنها ترغيبش نمود . پس از آن روزى در يك مجمع عمومى معاويه او را احضار كرد و به وى گفت : شدّاد ! در ميان مردم برخيز و على را ياد كن و از او عيبجوئى نما ، تا به قصد و نيّت تو در دوستى خودم پى ببرم . شدّاد گفت : مرا از اين عمل معاف دار ، زيرا كه على به پروردگارش ملحق شده و به پاداش كردار خود رسيده ، و تو نيز از گرفتارى او آسوده گشته‌اى ، و با اين بخششهاى بىحسابت كارها به فرمان تو آمده است ، بنا بر اين آنچه را كه شايستهء مقام حلم تو\r\n","description":"","footnote":"","page_name":" 108 ","page_number":118},
  {"content":"\r\nنيست از مردم مخواه . معاويه گفت : يا اينكه به آنچه فرمانت دادم بپاخيز و گر نه در بارهء تو ترديد نموده و بدبين خواهم شد . شدّاد برخاست و گفت : سپاس خدائى راست كه طاعت خود را بر بندگانش واجب نمود ، و در نزد پرهيزكاران رضاى خويش را بر رضاى ديگر مخلوقاتش مقدّم داشت ، بر همين رويّه پيشينيان گذشتند ، و آيندگان نيز بر همين منوال خواهند گذشت . اى مردم همانا آخرت وعدهء راستى است كه پادشاهى توانا در آن حكم مىنمايد ، و دنيا چيز حاضرى است كه نيكوكار و زشت كردار از آن برخوردارند ، و راستى آن كس كه مىشنود و فرمان خدا مىبرد حجّتى بر او نيست و آن كس كه مىشنود و مخالفت مىورزد حجّتى برايش نيست ، و هر گاه خداوند خير بندگانش را بخواهد صالحان آنان را بر آنان حكومت دهد ، و فقيهانشان را مقام قضاوت بخشد ، و ثروت را در اختيار سخاوتمندانشان نهد ، و هر گاه بدى آنان را بخواهد سفيهان و بىخردان آنان را برايشان حكومت دهد ، جاهلانشان را مقام قضاوت بخشد ، و ثروت را در اختيار بخيلانشان نهد . و همانا از نشانه هاى صالح بودن واليان اين است كه نزديكان و همنشينان آنها افراد صالح باشند . اى معاويه آن كس كه تو را به تذكَّر به حق به خشم آورده ناصح و خيرخواه توست ، و آن كس كه تو را با باطل خرسند ساخته به تو نيرنگ زده است .\r\n","description":"","footnote":"","page_name":" 109 ","page_number":119},
  {"content":"\r\n\r\nو البتّه كه من تو را با آنچه گفتم خيرخواهى نمودم و هرگز با خلاف آن به تو نيرنگ نخواهم زد . معاويه گفت : شدّاد بنشين ، شدّاد نشست ، معاويه گفت : دستور داده‌ام مالى به تو بدهند كه نياز تو را بر طرف سازد ، مگر من از آن سخاوتمندان نيستم كه خداوند به خاطر صلاح آفريدگانش مال را در اختيار آنها قرار داده است ؟ ! شدّاد گفت : اگر ثروتى كه در اختيار دارى مال خود تو است و حقّ مسلمين نيست و از ترس اينكه پراكنده نشود جمعش كرده‌اى و از راه حلال بدست آورده و در راه حلال نيز انفاق نموده‌اى بسيار خوب ، و اگر ثروتى است كه مسلمانان با تو در آن شريكاند امّا تو آن را از ايشان پوشيده داشته و براى خود تصرّف كرده ، و به طور اسراف انفاق كرده‌اى ، بدان آن خدائى كه نامش بس عزيز است فرموده :\r\n« تبذيركاران برادران و همدستان شياطيناند » ( 1 ) معاويه گفت : شدّاد ! بگمانم ديوانه شده‌اى ! ( سپس به ديوانيان گفت : ) آنچه برايش مقرّر داشته‌ايم به او بدهيد تا به نزد اهلش برود پيش از آنكه بيماريش بر وى غلبه كند . شدّاد برخاست و مىگفت : آن كس كه توسط هواى نفسش عقل خود را از دست داده شخص ديگرى غير از من است ، و رفت و از معاويه چيزى نگرفت .\r\n\r\n","description":"","footnote":"\r\n( 1 ) - اسراء : 27 .\r\n","page_name":" 110 ","page_number":120},
  {"content":"\r\n\r\n\r\n8 - ابو عبيدهء حذّاء از امام باقر ( ع ) روايت كند كه فرمود : در كتاب امير المؤمنين ( ع ) آمده : سه خصلت است كه دارندهء آن نميرد تا آنكه و بال آنها را ببيند : ستم ، و قطع رابطه با خويشاوندان ، و سوگند دروغ . و همانا طاعتى كه پاداش و اجرش زودتر رسد پيوند با خويشان است ، و راستى چه بسا مردمى كه از حق روگردانند و چون پيوند خويشاوندى خود را با هم حفظ مىكنند اموالشان رشد كرده و ثروتمند گردند . و همانا سوگند دروغ و قطع رابطه با خويشاوندان آبادىها را از اهل و خانمان تهى سازد .\r\nمجلس دوازدهم شنبه 12 رجب 407\r\n1 - داود بن سليمان غازى از حضرت رضا از پدران بزرگوارش عليهم السّلام\r\n","description":"","footnote":"","page_name":" 111 ","page_number":121},
  {"content":"\r\n\r\nاز رسول خدا صلَّى الله عليه و إله و سلَّم چنين روايت كند كه فرمود : برترين اعمال ، ايمانى است كه شكَّى در آن نباشد ، و جنگ و جهادى كه خيانت در غنيمت آن راه نيابد ، و حجّى كه پسنديده و مقبول باشد . نخستين كسى كه داخل بهشت شود بندهء زر خريدى است كه عبادت پروردگارش را به نيكى بانجام رساند و خيرخواه صاحب خود باشد ، و مرد پاكدامنى كه عفّت خويش نگه دارد ، و عبادت بسيار كند .\r\n2 - حديد بن حكيم ازدى گويد : از امام صادق ( ع ) شنيدم مىفرمود :\r\nپرهيزكارى پيشه كنيد و دين خودتان را با ورع و پاكدامنى نگهداريد ، و با تقيّه و بىنيازى جستن بوسيلهء پيوند با خدا عزّ و جلّ از حاجتمندى به پيش صاحب منصبان دنيا آن را قوّت بخشيد ، و بدانيد كه هر كس براى صاحب منصبى يا براى كسى كه در دين با او مخالف است فروتنى كند و بدين سبب طالب چيزى از دنياى وى باشد خداوند نام او را از دفتر روزگار محو سازد و به گمناميش سپارد ، و بكيفر اين كارش او را دشمن دارد ، و او را به آن شخص واگذار نمايد ، پس اگر چنين شخصى بر چيزى از دنياى وى دست يابد و چيزى از او به دستش برسد خداوند بركت را از آن بكند و بر انفاقى كه از آن مال در حج و بنده آزاد كردن و ساير نيكيها مىكند پاداشش ندهد .\r\n","description":"","footnote":"","page_name":" 112 ","page_number":122},
  {"content":"\r\n\r\n3 - اصبغ بن نباته ( ره ) گويد : در بصره مردى خدمت امير المؤمنين علىّ بن ابى طالب ( ع ) آمد عرضكرد : اى امير مؤمنان با اين مردمى كه مىجنگيم دعوتمان يكى و پيامبرمان يكى و نمازمان يكى و حجّمان يكى است ، پس نام آنها را چه بگذاريم ؟ فرمود : به همان نامى كه خداوند در كتاب خود ناميده است ، مگر نشنيده‌اى كه مىفرمايد : « اين پيامبران بعضى از آنان را بر بعضى ديگر برترى داديم ، بعضى از آنان با خدا سخن گفت : و درجات پاره‌اى را بالا برده ، و به عيسى بن مريم دلائل روشن داديم و او را به روح القدس تأييد نموديم ، و اگر خدا مىخواست آنان پس از وى بعد از آنكه دلائل روشن برايشان آمد مقاتله نمىكردند و لكن اختلاف كردند ، پس پاره‌اى از آنان ايمان آوردند و پاره‌اى كفر ورزيدند » ( 1 ) . پس چون اختلاف ميان ما افتاد ما به خدا و دين او و پيامبر ( ص ) و كتاب و حقّ سزاوارتريم ، پس ما مؤمنانيم و آنان كافران ، خدا جنگ با آنان را از ما خواسته است ، و ما هم به خواست و فرمان و ارادهء خدا با ايشان\r\n\r\n","description":"","footnote":"\r\n( 1 ) - بقرة : 253 .\r\n","page_name":" 113 ","page_number":123},
  {"content":"\r\n\r\nبجنگ برخاستيم .\r\n4 - عبد الله بن عبّاس - رضى الله عنه - گويد : چون رسول خدا ( ص ) وفات يافت كار غسل او را امير المؤمنين علىّ بن ابى طالب ( ع ) بدست گرفت و عبّاس و پسرش : فضل نيز با آن حضرت بودند ، چون على ( ع ) از غسل پيامبر ( ص ) فراغت يافت كفن از چهرهء مبارك حضرتش كنار زد و گفت : « پدر و مادرم فدايت ، پاكيزه زيستى و پاكيزه بدرود حيات گفتى ، با مرگ تو چيزى از ما بريده شد كه با مرگ هيچ يك از انبياء گذشته بريده نشده و آن نبوّت و اخبار آسمانى است ، مصيبت تو از طرفى به اندازه‌اى بزرگ است كه با اين مصيبت ويژه ات تسلَّى بخش مصيبت هر كس ديگرى هستى ، و از طرفى نيز بر تمامى مردم سايه افكنده است به طورى كه همه در اين غم شريكاند ، و اگر به صبر و پايدارى فرمان نداده و از بىتابى و ناشكيبائى نهى نفرموده بودى هر آينه اشك ديده مان را در اين راه با گريهء فراوان مىخشكانديم [ و لكن آنچه كه هميشه بر دل ما بماند غم و غصّه‌اى است كه دست بدست هم داده‌اند و آن درد و مرض هر دو درد مرگاند ، و البتّه اين غم و غصّه در راه مصيبت تو بسى اندك است 
  ] ، پدر و مادرم\r\n","description":"","footnote":"","page_name":" 114 ","page_number":124},
  {"content":"\r\n\r\nفدايت ما را به نزد خدايت ياد آر و ما را وجههء همّت خود دار . » سپس خود را به روى بدن آن حضرت انداخت و صورتش را بوسيد و كفن را به رويش كشيد .\r\n5 - قيس غلام علىّ بن ابى طالب ( ع ) گويد : در صفّين امير المؤمنين على ( ع ) نزديك كوه ايستاده بود كه هنگام نماز مغرب رسيد ، حضرت به مكان دورى رفت و اذان گفت ، چون از گفتن اذان فارغ شد مردى با سر و روى سپيد به سوى كوه روى آورد و گفت : « سلام و رحمت و بركات خداوند بر تو باد ، آفرين بر وصىّ خاتم پيامبران و پيشواى سپيد رويان ، و گرامى مرد بىآزار ، و فاضل و رستگارى كه به پاداش راستگويان فائز آمده ، و سيّد اوصياء . امير المؤمنين ( ع ) فرمود : سلام بر تو حالت چطور است ؟ عرض كرد : خوب است ، من منتظر روح القدس هستم ، و من كسى را كه امتحان و گرفتاريش در راه خداى عزّ و جلّ بيشتر و پاداشش نكوتر و مقام و منزلتش نزد خدا بالاتر از تو باشد سراغ ندارم . برادرم ! بر\r\n","description":"","footnote":"","page_name":" 115 ","page_number":125},
  {"content":"\r\nاين همه گرفتاريها صبر كن تا به ديدار دوست بشتابى ، همانا ياران خود از بنى اسرائيل را ديدم كه با چه مصائبى در گذشته رو برو بودند ، با ارّه دو نيمشان مىكردند ، و به چهار ميخ مىكشيدند - و با دست خود بسوى شاميان اشاره كرد و گفت : - و اگر اين چهره هاى بدبخت و زشت مىدانستند آن عذاب و عاقبت شومى را كه در جنگ با تو در انتظار آنهاست هر آينه در اين كار كوتاه مىآمدند ، - و اشاره‌اى به عراقيان كرد و گفت : - و اگر اين چهره هاى سفيد و نورانى مىدانستند آن پاداشى را كه در طاعت تو برايشان آماده گشته هر آينه دوست مىداشتند كه با قيچى ريز ريز شوند ، درود و رحمت و بركات خداوند بر تو باد » . سپس از جايى كه بود غايب شد .\r\nعمّار بن ياسر و ابو الهيثم بن تيّهان و ابو ايّوب انصارى و عبادة بن صامت و خزيمة بن ثابت و هاشم مرقال در ميان جمعى از شيعيان امير المؤمنين ( ع ) كه همگى سخن آن مرد را شنيده بودند برخاستند و گفتند : اى امير مؤمنان اين مرد كيست ؟ حضرت فرمود : او شمعون وصىّ عيسى ( ع ) است ، خداوند او را برانگيخته تا مرا در جنگ بر دشمنانش صبر و دلدارى دهد ، عرض كردند : پدر و\r\n","description":"","footnote":"","page_name":" 116 ","page_number":126},
  {"content":"\r\n\r\n\r\nمادرمان فدايت به خدا سوگند ما به همان صورت كه رسول خدا ( ص ) را يارى داديم تو را يارى خواهيم داد ، و هيچ يك از مهاجرين و انصار جز آن كس كه شقى و بدبخت است از تو سر پيچى نكند . در اينجا امير المؤمنين ( ع ) سخن نيكى به آنان فرمود و از آنان تشكَّر نمود .\r\n6 - كعب الحبر گويد : عبد الله بن سلام پيش از آنكه مسلمان شود حضور رسول خدا ( ص ) شرفياب شد و عرض كرد : اى رسول خدا ، على در ميان شما چه نام دارد ؟ پيامبر ( ص ) فرمود : على نزد ما صدّيق اكبر ( بزرگ راستگو ) نام دارد :\r\nعبد الله گفت : گواهى مىدهم كه معبودى جز الله نيست و محمّد رسول خداست ، همانا ما در تورات يافته‌ايم : محمّد پيامبر رحمت است ، و على برپا دارندهء حجّت و دليل خداست .\r\n7 - عيسى بن عمرو گويد : ذو الرّمهء شاعر قائل به اختيار بود و اينكه انسان در افعالش مجبور نيست ، و رؤبة بن العجّاج قائل به جبر بود . روزى از روزها نزد\r\n","description":"","footnote":"","page_name":" 117 ","page_number":127},
  {"content":"\r\nبلال بن ابى برده كه والى بصره بود با هم برخورد كردند ، بلال اختلاف عقيدتى آن دو را مىدانست لذا آن دو نفر را بر مناظره تحريك كرد . رؤبه گفت : به خدا سوگند هيچ پرنده‌اى آشيانه‌اى براى سكونت و تخمگذارى نمىسازد ، و هيچ درنده‌اى كمينى در زمين براى صيد خود نكند جز به قضا و قدر خداوند . ذو الرّمة گفت : به خدا سوگند كه خداوند به هيچ گرگى اجازه نداده كه حيوان شيرده گروهى فقير و مستمند را بربايد ( و آنان را تهيدست بگذارد ) .\r\nرؤبه گفت : آيا بخواست خود آن را ربوده يا بخواست خدا ؟ ذو الرّمة گفت :\r\nخواست و ارادهء خودش ، رؤبه گفت : به خدا سوگند كه اين دروغ بستن بر گرگ است ! ذو الرّمه گفت : به خدا سوگند دروغ بستن بر گرگ آسانتر است از دروغ بستن بر خداى گرگ .\r\n( شيخ مفيد گويد ) ابو الحسن علىّ بن مالك نحوى بدنبال اين خبر اين شعر را از محمود ورّاق برايم خواند :\r\n« اى ملامت گر من از روى جهل گناه نكرده‌ام ، و نه از روى اين اعتقاد كه گناه ، كار ديگريست نه كار من . و گناهى كه از من سر زده نه از روى جرأت و جسارت بر خدا بوده و نيز نه آن بوده كه عقل من بر جهلم چيره نباشد هرگز ،\r\n","description":"","footnote":"","page_name":" 118 ","page_number":128},
  {"content":"\r\n\r\nبلكه از حسن ظنّم به بخشش آن كسى است كه كارهاى نيك و زيبا و بخششها تنها از آن اوست ، پس اگر گمانى كه به دو برده‌ام راست آيد البتّه در فضل و بخشش او گمان از چون منى راست نيايد ( چه با اعمال زشت جاى حسن ظنّ نيست ) ، و اگر عذابى از جانب او به من برسد ، اين از انصاف و عدلى است كه در حكم وجود داشته و به من رسيده است » .\r\n8 - عيسى بن عّمرو گويد : مردى از ابى عمر و بن العلاء حاجتى خواست و ابى عمرو به وى وعده داد كه حاجتش را برآورد ، امّا انجام آن براى ابى عمرو ميسور نگشت ، پس از چندى آن مرد او را ديد و گفت : اى ابا عمرو به من وعده‌اى دادى و عمل نكردى ! ابو عمرو گفت : كدام يك ما به غم سزاوارتريم ، من يا تو ؟\r\nآن مرد گفت : من . ابو عمرو گفت : خير ، بلكه به خدا سوگند من به اندوه سزاوارترم ، آن مرد گفت : چگونه ؟ گفت : من به تو وعده دادم در نتيجه تو با دلخوشى بانجام وعده به خانه بازگشتى ، و من با همّ و غم بانجام رساندن آن ، تو شبت را با سرور و شادى بسر بردى ، و من شبم را در فكر و اندوه سپرى ساختم ، سپس قضا و قدر از انجام تصميم مانع شد ، در نتيجه تو مرا با حالت ذلَّت و ديدهء خوارى ديدار كردى ، و من تو را با خجالت و شرمندگى .\r\n","description":"","footnote":"","page_name":" 119 ","page_number":129},
  {"content":"\r\n\r\n\r\n9 - جعابى با سند خود از حضرت رضا از پدران بزرگوارش از امير المؤمنين عليهم السّلام روايت كرده كه فرمود : رسول خدا ( ص ) به من فرمود :\r\nيا على اين دين با شما شروع شده و بدست شما پايان پذيرد ، صبر را پيشه سازيد كه سرانجام امور از آن پرهيزكاران است ، شما حزب خدائيد و دشمنانتان حزب شيطان ، خوشا به حال آن كس كه از شما فرمان برد ، و واى بر آن كس كه شما را نافرمانى كند ، شما حجّت و دليل خدا بر آفريدگانش و دستاويز محكم خدائيد ، هر كس به آن دستاويز چنگ زند هدايت يافته ، و آن كس كه آن را رها سازد گمراه گردد . من از خداوند بهشت را برايتان درخواست ميكنم ، هيچ كس به طاعت خدا از شما پيشى نگيرد كه شما از همه به طاعت خداوند سزاوارتريد .\r\n10 - ابو حمزهء ثمالى گويد : امام زين العابدين ( ع ) مىفرمود : پسر آدم ! تو پيوسته در خوبى بسر برى تا آنگاه كه اندرز دهندهء خويشتن بوده ، و در فكر\r\n","description":"","footnote":"","page_name":" 120 ","page_number":130},
  {"content":"\r\n\r\n\r\nحسابرسى اعمال خودت باشى ، و تا آنگاه كه ترس از خدا بمنزلهء لباس زير و اندوه در امور اخروى بمنزلهء لباس روى تو باشد ( پيوسته در باطن خود از خدا در هراس و در ظاهر خود اندوهگين باشى ) . همانا تو خواهى مرد و سپس برانگيخته خواهى شد ، و در حضور پروردگار با عزّت و جلال بازداشت مىشوى [ پس پاسخى آماده كن 
  ] .\r\nمجلس سيزدهم شنبه 19 رجب 407\r\n1 - داود بن سليمان غازى از حضرت رضا از پدران بزرگوارش از امير المؤمنين علىّ بن ابى طالب عليهم السّلام از رسول خدا ( ص ) روايت كند كه فرمود : از سه چيز بر امّت خود بيم دارم : گمراهى پس از شناخت ، و آشوبهاى گمراهى آفرين ، و شهوت فرج و شكم .\r\n","description":"","footnote":"","page_name":" 121 ","page_number":131},
  {"content":"\r\n\r\n\r\n2 - ابو هريره گويد : رسول خدا ( ص ) فرمود : ماه رمضان ماه پر بركتى است كه خداوند روزهء آن را واجب نموده است . درهاى بهشت در اين ماه گشوده است ، و شياطين در غل و زنجير بسته‌اند ، شبى در اين ماه وجود دارد كه از هزار ماه بهتر و برتر است ، هر كس از فيض آن محروم بماند براستى محروم واقعى اوست - و اين سخن را سه بار تكرار فرمود - .\r\n3 - سليمان بن جعفر جعفرى گويد : شنيدم ابو الحسن ( امام رضا يا امام هادى ) ( ع ) به پدرم مىفرمود : چگونه است كه تو را نزد عبد الرّحمن بن يعقوب ديدم ؟ عرض كرد : او دائى من است ، حضرت به او فرمود : آن مرد در بارهء خدا سخنى بس گزاف و هول انگيز گويد . او خدا را ( به صورت اجسام و اوصاف آن ) وصف مىكند و حال آنكه خداوند به وصف نيايد ، پس يا با او همنشين شو و ما را رها كن و يا با ما همنشين باش و او را ترك كن . عرض كرد : او هر چه بخواهد بگويد چه زيانى به حال من دارد چنانچه من قائل بگفتار او نشوم ؟ حضرت فرمود :\r\n","description":"","footnote":"","page_name":" 122 ","page_number":132},
  {"content":"\r\n\r\nآيا نمىترسى كه عذابى بر او فرود آيد و شما را جملگى فرا گيرد ؟ آيا داستان آن كسى را كه از اصحاب موسى ( ع ) بود و پدرش از ياران فرعون نشنيده‌اى ، كه چون لشكر فرعون ( كنار دريا ) به موسى ( ع ) رسيد آن مرد از موسى جدا شد تا پدر خود را پند دهد ، موسى از كنار او گذشت و پدرش همچنان با او در ستيز بود تا با هم بكنار دريا رسيدند و هر دو غرق شدند . اين خبر به موسى ( ع ) رسيد ، موسى حال او را از جبرئيل جويا شد ، پاسخ داد : او غرق شد - خدايش رحمت كند - در حالى كه عقيدهء پدرش را نداشت امّا چون عذاب فرود آيد از كسى كه به گنهكار ( بهر منظور ) نزديك شده دفاعى نشود .\r\n4 - ابان بن تغلب گويد : امام صادق ( ع ) فرمود : به رسول خدا ( ص ) از جانب گروهى از طايفهء قريش اين خبر رسيد كه گفته‌اند : محمّد چنين پنداشته كه امر حكومت را در ميان خاندان خود محكم و پابرجا ساخته است ؟ ! چون او بميرد آن را از چنگ آنان بيرون خواهيم آورد ، و بدست غير آنان خواهيم سپرد . پس رسول خدا ( ص ) بيرون شده در محلى كه آنجا گرد آمده بودند ايستاد و فرمود : اى گروه قريش چگونه خواهيد بود آنگاه كه پس از من كافر شويد ، سپس\r\n","description":"","footnote":"","page_name":" 123 ","page_number":133},
  {"content":"\r\n\r\n\r\nمرا در ميان لشكرى از يارانم ببينيد كه شمشير برويتان كشيده ، گردنهاى شما را با شمشير مىزنم ؟ جبرئيل ( ع ) فرود آمد و گفت : اى محمّد پروردگارت سلام مىرساند و مىفرمايد : بگو : ان شاء الله ( من ) يا علىّ بن ابى طالب ( اين كار را بكنيم ) و رسول ، خدا ( ص ) فرمود : ان شاء الله ، يا اينكه علىّ بن ابى طالب اين كار را به عهده مىگيرد .\r\n5 - يعلى بن مرّه گويد : شنيدم رسول خدا ( ص ) به علىّ بن ابى طالب ( ع ) مىفرمود : اى على تو صاحب اختيار و سرپرست مردم پس از من خواهى بود ، هر كس از تو فرمان برد مرا فرمان برده ، و هر كس از تو نافرمانى كند مرا نافرمانى كرده است .\r\n6 - ابو الهيثم بن تيّهان انصارى گويد : رسول خدا ( ص ) فرمود : خدا عزّ و جلّ ارواح را دو هزار سال پيش از اجساد آفريد ، و آنها را به عرش آويخت ، و\r\n","description":"","footnote":"","page_name":" 124 ","page_number":134},
  {"content":"\r\n\r\nبه آنان فرمان داد تا بر من سلام و درود فرستاده و از من فرمان برند ، نخستين كسى كه از مردان بر من سلام كرد و از من اطاعت نمود روح علىّ بن ابى طالب [ ع 
  ] بود .\r\n7 - حبيب بن ابى ثابت گويد : چون آن گروه ( معين شده كه شش نفر بودند ) براى شوراى تعيين خليفه پس از عمر در خانه گرد آمدند مقداد بن اسود كندى - رحمه الله - آمد و گفت : مرا نيز با خود شركت دهيد كه من براى رضاى خدا نصيحتى داشته و خيرى برايتان در نظر دارم ، آنان نپذيرفتند ، گفت : لا اقل سرم را در خانه داخل كنيد و سخنى از من بشنويد ، اين را نيز نپذيرفتند ، گفت :\r\nحال كه نمىپذيريد پس با مردى كه در جنگ بدر حضور نداشته ، و در بيعت رضوان شركت نكرده ، و در جنگ احد - آن روز كه دو گروه مسلمين و مشركين با هم روبرو شدند - فرار نمود ، بيعت نكنيد .\r\nعثمان گفت : هان به خدا سوگند اگر زمام حكومت را بدست گيرم تو را به صاحب اوّلت بر مىگردانم . چون مرگ مقداد فرا رسيد گفت : به عثمان خبر دهيد كه من به صاحب اوّل و آخرم باز گشتم . چون خبر مرگ وى به عثمان رسيد ( و خاطرش از او آسوده شد رسم سياست و سياست بازان بجاى آورد ) آمد تا\r\n","description":"","footnote":"","page_name":" 125 ","page_number":135},
  {"content":"\r\n\r\nبر سر قبرش ايستاد و گفت : خدا تو را رحمت كند خوب بودى هر چند كه . . .\r\n. . . و ثناى خوبى بر وى فرستاد . زبير به او گفت :\r\nتو را آنچنان مىشناسم كه پس از مرگ بر من مىگريى ، اما در حال حياتم زاد و توشه‌اى را به من نمىدهى ! ( 1 ) عثمان گفت : زبير ! اين چه حرف است كه مىزنى ؟ تو گمان مىكنى كه من دوست دارم مردى اين چنين از اصحاب محمد ( ع ) بميرد در حالى كه بر من خشمناك باشد ؟ !\r\n8 - مرازم از امام صادق ( ع ) روايت كند كه رسول خدا ( ص ) فرمود : چه مىشود گروههائى از امّت مرا كه چون نام ابراهيم و آل ابراهيم ( ع ) نزد آنان برده شود دلهايشان شاد و چهره هايشان از سرور روشن مىشود ، ولى همين كه نام من و اهل بيتم برده مىشود دلهايشان بيزار و رميده ، و چهره هايشان درهم و گرفته مىگردد ؟ ! به آن كس كه مرا به حق به پيامبرى برانگيخته سوگند اگر مردى با عمل هفتاد پيامبر خدا را ديدار كند و ولايت اولى الامر از ما اهل بيت را نداشته باشد خداوند هيچ توبه و فديه و كار نيكى را از وى نخواهد پذيرفت .\r\n\r\n","description":"","footnote":"\r\n( 1 ) نقل ذلك ابن أبى الحديد في قصة عثمان مع ابن مسعود ( ره ) و فيه « لا ألفينك »\r\n","page_name":" 126 ","page_number":136},
  {"content":"\r\n\r\n\r\n9 - جعفر بن زياد احمر گويد : زيد بن علىّ بن الحسين عليهما السلام اين آيه را خواند : « و امّا آن ديوار از آن دو پسر بچّهء يتيمى بود كه در شهر سكونت داشتند ، و در زير آن گنجى براى آنها پنهان ؛ و پدرشان آدم صالحى بود ، پس خداى تو خواست كه آنان به حد رشد و بلوغ برسند و گنجشان را بيرون آورند » و سپس گفت : خداوند آن دو كودك را به خاطر نيكى پدرشان در تحت مراقبت خود گرفت ، پس چه كس از ما سزاوارتر است كه حفاظت خوبى از وى شود ؟\r\nزيرا كه رسول خدا ( ص ) جدّ ماست ، و دخترش سرور زنان بهشتى مادر ماست ، و نخستين كسى كه به خدا ايمان آورد و او را به يگانگى خواند و نماز گزارد پدر ماست ( بنا بر اين خدا حافظ ماست و ما از دشمن نمىهراسيم و بمبارزهء خود ادامه مىدهيم ) .\r\n10 - اصمعى گويد : از يك عرب بيابانى شنيدم كه يادى از سلطنت و سلاطين نمود و گفت : همانا كه هر چند آنان در دنيا با ظلم و ستم كردن عزيز شدند ، ولى در آخرت با عدالتى كه در حق آنان روا شود خوار و ذليل خواهند گشت ، به اندكى از بسيار و ناچيزى از فراوان خرسند شدند ، و براستى در آن وقتى كه پشيمانى هيچ سودى ندهد با تهيدستى روبرو خواهند بود .\r\n","description":"","footnote":"","page_name":" 127 ","page_number":137},
  {"content":"\r\n\r\n\r\nشيخ مفيد گويد : و استادم ابو الحسن علىّ بن مالك نحوى ، شعرى از ابى العتاهيه برايم خواند :\r\nمنزّه است خدائى كه صاحب ملكوت است كه چه شبى است كه آن شب كه به صبح قيامت آبستن است ! اگر كسى آن صورتى را كه در معاد خواهد داشت در نظر خود مجسّم كند ( از اندوه و نگرانى ) چشم بر هم نتواند نهاد ، پروردگار خلائق فنا و نابودى را براى آفريدگان مسلَّم داشته ، و مردم بر دو دسته‌اند : گروهى پيش افتاده و درگذشته‌اند ، و گروهى ديگر بازمانده و سپس بسوى رفتگان خواهند شتافت .\r\nمجلس چهاردهم شنبه 26 رجب 407\r\n1 - محمد بن عبد الله علوى زيدى از حضرت رضا از پدرش از اجدادش\r\n","description":"","footnote":"","page_name":" 128 ","page_number":138},
  {"content":"\r\n\r\n\r\nاز امير المؤمنين ( ع ) روايت كند كه رسول خدا ( ص ) فرمود : هر كس يك عمل واجبى ( مثل نماز ) بجا آورد ، در نزد خداوند دعائى قابل استجابت دارد .\r\n2 - جابر گويد : امير المؤمنين ( ع ) شنيد كه مردى به قنبر دشنام مىداد و قنبر نيز مىخواست به او جواب گويد ، حضرت او را صدا زد : آى قنبر ! آهسته ، ناسزا گوى خود را در زبونى رها كن تا خداى رحمان را خشنود سازى ، و شيطان را به خشم آوردى ، و دشمنت را كيفر و شكنجه دهى . سوگند به آن كس كه دانه را شكافت و جانداران را بيافريد شخص با ايمان خداى خويش را به چيزى مانند حلم و بردبارى خرسند نسازد ، و شيطان را به چيزى مثل سكوت و خموشى بخشم نياورد ، و هيچ احمق و نادانى به عكس العمل مانند سكوت در مقابل او كيفر و شكنجه نگردد .\r\n3 - حسن بن ابى الحسن بصرى گويد : چون امير المؤمنين ( ع ) به شهر ما بصره وارد شد گذارش بر من افتاد و من وضو مىساختم ، فرمود : اى جوان نيكو\r\n","description":"","footnote":"","page_name":" 129 ","page_number":139},
  {"content":"\r\nوضو بساز تا خدا به تو نيكوئى كند . سپس از نزد من گذشت ، بدنبال او روان شدم ، حضرت بجانب من رو كرد و به من نگريست و فرمود : اى جوان حاجتى دارى ؟ عرض كردم : آرى ، به من سخنى بياموز كه خداوند مرا بدان سود بخشد .\r\nفرمود : اى جوان هر كس با خدا به صداقت و راستى رفتار كند نجات يابد ، و هر كس بر دين خود بهراسد از هلاكت سالم بماند ، و هر كس در دنيا به زهد گرايد ديده اش به آنچه از پاداشهاى خدا - عزّ و جلّ - مىبيند روشن گردد .\r\nاى جوان آيا بيشتر برايت نگويم ؟ عرض كردم : چرا اى امير مؤمنان .\r\nفرمود : سه خصلت است كه در هر كس باشد دنيا و آخرت برايش صاف و سالم بماند : آن كس كه به كار نيك فرمان دهد و خودش نيز بدان گردن نهد ، و از كار زشت باز دارد و خودش نيز از آن دست كشد ، و بر حدود و دستورات خداوند محافظت و مواظبت نمايد .\r\nاى جوان آيا دلشاد مىشوى از اينكه روز قيامت در حالى بديدار خدا شتابى كه از تو خرسند باشد ؟ عرض كردم : آرى اى امير مؤمنان . فرمود : نسبت به دنيا زاهد و بىميل باش ، و نسبت بآخرت راغب و مايل ، و در تمام كارهاى خود از راستى جدا مشو كه خداوند تو و تمام بندگانش را از راه راستى بعبادت فرا خوانده است .\r\n","description":"","footnote":"","page_name":" 130 ","page_number":140},
  {"content":"\r\nسپس آن حضرت به راه افتاد تا ببازار بصره وارد شد ، نگاهى بمردم انداخت و ديد كه گرم داد و ستداند ، و پس به سختى گريست و آنگاه فرمود : اى بندگان دنيا و كارگزاران دنيا داران ، حال كه شما در روز پيوسته سوگند مىخوريد ، و در شب به بسترهاى خود مىآرميد ، و طبعا در خلال اين حالات از آخرت غافليد ، پس كسى بجمع آورى زاد و توشه برخاسته ، و در امر معاد انديشه مىكنيد ؟ ! مردى گفت : اى امير مؤمنان ما ناگزيريم از بدست آوردن روزى ، پس چه كنيم ؟ امير مؤمنان ( ع ) فرمود : همانا تحصيل معاش از راه حلال آدمى را از كار آخرت باز نمىدارد ، و اگر گوئى : ما ناچاريم احتكار كنيم ، عذرت پذيرفته نيست . آن مرد گريه كنان به راه افتاد . امير المؤمنين ( ع ) به او فرمود : رو به من آى تا شرح بيشترى گويم . آن مرد بازگشت ، حضرت فرمود : بندهء خدا ! بدان كه هر كس در دنيا براى آخرت كار كند ناگزير پاداش عملش به تمام و كمال به او داده شود ، و هر كس بامور دينى به جهت دستيابى به دنيا عمل كند اجر و پاداش وى در آخرت آتش دوزخ خواهد بود .\r\nسپس امير المؤمنين ( ع ) اين آيات را تلاوت نمود : « امّا آن كس كه سركشى كند و زندگانى دنيا را ترجيح دهد پس همانا دوزخ جايگاه اوست » ( 1 ) .\r\n\r\n","description":"","footnote":"\r\n( 1 ) النازعات : 37 - 39 .\r\n","page_name":" 131 ","page_number":141},
  {"content":"\r\n\r\n4 - مالك بن ضمره گويد : از امير المؤمنين على ( ع ) شنيدم كه مىفرمود :\r\nآگاه باشيد كه شما در معرض لعن و دروغگو شمردن من قرار خواهيد گرفت ( شما را در شرايطى قرار ميدهند كه اقدام به لعن و دروغزن خواندن من كنيد ) ، پس هر كس مرا از روى كراهت و عدم رضايت قلبى لعن كند و خداوند ناراضى بودن او را بدين كار از دلش بداند من و او با هم بر محمّد ( ص ) وارد مىشويم ، و هر كس زبانش را نگه دارد و مرا لعن نكند ، باندازهء زمان پرتاب يك تير يا يك چشم بهم زدن از من زودتر به ملاقات آن حضرت برود ، و هر كس با رضايت و خوشحالى مرا لعن كند حجابى ميان او و ( عذاب ) خداوند ( يا حجّتى ميان او و خداوند ) نخواهد بود ، و حجّت و دليلى به پيشگاه محمّد ( ص ) ندارد .\r\nهان بدانيد كه محمّد ( ص ) روزى دست مرا گرفت و فرمود : هر كس با اين پنج ( انگشت ) بيعت كند ، و در حالى كه تو را دوست مىداشته بميرد حقّا بعهد و به تكليف خود عمل نموده ، و هر كس در حالى كه تو را دشمن ميدارد بميرد همانا به مرگ دوران جاهليّت مرده است ، و به تمام آنچه كه در اسلام عمل نموده ( اعم از عبادات و غيره ) مورد محاسبه قرار گيرد ، و اگر در حالى كه تو را دوست ميدارد پس از تو زنده بماند ، تا آنگاه كه خورشيد طلوع و غروب مىكند خداوند كارهاى او را به امن و ايمان پايان خواهد داد .\r\n","description":"","footnote":"","page_name":" 132 ","page_number":142},
  {"content":"\r\n\r\n5 - ابو جهضم ازدى از پدرش كه از اهالى شام بود روايت كند كه گفت : چون عثمان ابا ذر را از مدينه به شام تبعيد نمود پيوسته ابو ذر براى ما سخنرانى ميكرد ، نخست حمد الهى بجاى مىآورد و شهادت حقّ بر زبان مىراند و بر پيامبر ( ص ) درود مىفرستاد و مىگفت : « امّا بعد ، ما در دوران جاهليّت خود پيش از آنكه كتاب آسمانى بر ما نازل شود و پيامبر در ميان ما بر انگيخته گردد ، وفاى به پيمان نموده ، و سخن راست گفته ، و به همسايگان نيكوئى و از ميهمان پذيرائى و با تهيدستان همراهى و مواسات مىكرديم [ و با متكبّر دشمنى مىورزيديم 
  ] .\r\nپس چون خداى متعال رسول خدا ( ص ) را ميان ما برانگيخت و كتابش را بر ما فرو فرستاد اين اخلاق مورد رضايت خدا و رسولش قرار گرفت ، و مسلمانان از ديگران شايسته تر و سزاوارتر بودند كه اين گونه اخلاقيّات را پاسدارى كنند ، آنان نيز مدّتى كه خدا خواست بدين صورت ماندند تا اينكه واليان اعمال زشتى را كه ما سابقهء شناسائى بدانها نداشتيم احداث و پايه گذارى كردند از قبيل خاموش ساختن سنّتى ، و زنده داشتن بدعتى ، و سخنگوى بحقّى كه دروغگو شمرده\r\n","description":"","footnote":"","page_name":" 133 ","page_number":143},
  {"content":"\r\n\r\nمىشد ، و ايثارهائى بدون رعايت مقام تقوا ، و امينان صالحى كه كنار زده شده و ديگران بر آنان ترجيح داده مىشدند . خداوندا ! اگر مرگ به خير من است مرا مرگ بهره ساز و بسوى خويش ببر در حالى كه سنّتى را تغيير و تبديل نداده باشم » .\r\nو پيوسته بىپرده اين سخنان را تكرار مىكرد . حبيب بن مسلمه به نزد معاويه رفت و گفت : ابو ذر با اين سخنانش نظر مردم را در بارهء تو خراب و تباه نموده و آنان را عليه تو مىشوراند . معاويه اين مطلب را به عثمان نوشت ، عثمان در پاسخ نگاشت : او را بسوى من گسيل دار . و چون ابو ذر به مدينه رسيد عثمان او را به ربذه تبعيد نمود .\r\n6 - يحيى بن عبد الله بن حسن گويد : از امام صادق ( ع ) در حالى كه گروهى از كوفيان خدمتش بودند شنيدم كه مىفرمود : شگفتا از اين مردم كه مىگويند تمام دانش خود را از رسول خدا ( ص ) فرا گرفته و بدان عمل نموده و هدايت شده‌اند ، و معتقدند كه ما اهل بيت دانش آن حضرت را نيندوخته و بدان هدايت نيافته‌ايم و حال آنكه ما اهل و اولاد او هستيم ، وحى در منازل ما فرود\r\n","description":"","footnote":"","page_name":" 134 ","page_number":144},
  {"content":"\r\n\r\nآمده ، و دانش از نزد ما به سوى مردم خارج گرديده است ، گمان مىكنى كه آنان دانستند و هدايت شدند و ما ندانستيم و گمراه گشتيم ؟ ! حقّا كه چنين چيزى محال است .\r\n7 - اصمعى گويد : به شهر بصره داخل شدم ، همين طور كه در يكى از خيابانهاى آن راه مىرفتم به دخترك بسيار زيبائى برخوردم كه چون مشك خشكيده بود ، بدنبال او حركت كردم و صداى نفسم را از وى پنهان مىداشتم تا اينكه به قبرستان رسيد و كنار قبرى نشست و با آوازى بسيار آهسته زمزمه وار چنين مىگفت : به خدا سوگند مسكن اصلى اين جاست نه آنجا كه ما خود را بدان فريفته‌ايم ، به خدا سوگند اينجا ميان دوستان جدائى اندازد و آدمى را به حساب و كتاب نزديك سازد ، و به سبب آن رحمت از عذاب باز شناخته گردد . پدر جان خداوند قبرت را گشاده سازد و در همان درياى رحمتى كه پيامبرش را فرو برد ، ترا فرو برد ، من خلاف آنچه مىدانم نگويم ، آگاهى خوبى از تو داشتم ، چون بدينجا روى مىآورم به تكيه گاه و پناهم مىرسم ، و چون اينجا را پشتوانه قرار مىدهم تكيه گاه و پشتوانهء خوبى پيدا مىكنم . سپس گفت : كاش مىدانستم كه چگونه پوسيدگى در گور چهرهء ترا تغيير داد ، يا چگونه زيبا صورتت رخ در نقاب\r\n","description":"","footnote":"","page_name":" 135 ","page_number":145},
  {"content":"\r\n\r\n\r\nخاك در پوشيد ! آفرين خدا بر تو كه چه پيرى را به زير خاكها و ريگزارها پنهان كردند كه احساس و ديد خود را از دست داده است ، خرد و بردبارى پس از دور انديشى اين پيكر را زينت داده بود ، و نيز شجاعت و سخاوت آنگاه كه در خانه اش را ميهمان ميكوفت . از آن زمان كه به سوى گورستان و پوسيدگى و نابودى انتقال داده شدى تمام غمها به من نزديك شد و خواب از چشمم نهان گشت » .\r\nمجلس پانزدهم شنبه 3 شعبان 407\r\n1 - داود بن سليمان غازى گويد : حضرت رضا ( ع ) از پدرانش عليهم السّلام برايم حديث كرد كه رسول خدا ( ص ) فرمود : فرشته‌اى نزد من آمد و گفت : اى محمّد ، پروردگارت سلام مىرساند و ميفرمايد : اگر بخواهى تمام وادى مكَّه را براى تو به زر تبديل كنم . من سر به آسمان برداشتم و عرض كردم :\r\n","description":"","footnote":"","page_name":" 136 ","page_number":146},
  {"content":"\r\n\r\n\r\nپروردگار من ! مىخواهم روزى سير باشم تا سپاست گويم ، و روزى گرسنه باشم تا از تو درخواست نمايم .\r\n2 - بريده گويد : رسول خدا ( ص ) فرمود : خداوند مرا به دوستى چهار نفر از يارانم دستور فرموده و به من خبر داده كه خود نيز آنان را دوست دارد . عرض كرديم : يا رسول الله آنان چه كسانند ؟ و هر كدام از ما دوست داشتيم كه يكى از چهار نفر باشيم ! حضرت سه بار فرمود : آگاه باشيد كه على يكى از آنهاست ، و ( سه تن ديگر ) مقداد بن اسود ، و ابو ذر غفارى ، و سلمان فارسى هستند .\r\n3 - فروة بن مجاشع از امام باقر ( ع ) روايت كند كه فرمود : عائشه نزد عثمان آمد و گفت : آن سهميّه‌اى را كه پدرم و عمر بن خطَّاب به من مىدادند به من رد كن ، عثمان گفت : من در كتاب و سنّت جايى براى چنين چيزى كه براى تو مقرّر باشد نيافتم ، و همانا پدرت و عمر بن خطَّاب از روى رضايت خاطر و دلخواه\r\n","description":"","footnote":"","page_name":" 137 ","page_number":147},
  {"content":"\r\n\r\nخود به تو بخشش مىكردند و من اين كار را نمىكنم . عائشه گفت : پس سهم ارث مرا از رسول خدا ( ص ) بده ، عثمان گفت : مگر تو و مالك بن اوس نصرى نزد من نيامديد و گواهى داديد كه رسول خدا ( ص ) ارث نمىگذارد ، تا جايى كه فاطمه را از ارث خود منع كرديد و حقّ او را پايمال نموديد ؟ حال چگونه امروز ارث از جانب پيامبر ( ص ) مىطلبى ؟ ! عائشه او را رها كرد و بازگشت . از آن روز به بعد هر گاه عثمان براى نماز بيرون مىشد عائشه پيراهن رسول خدا ( ص ) را مىگرفت ، و بر سرين بلند مىكرد و مىگفت : همانا عثمان با صاحب اين پيراهن مخالفت ورزيده و سنّت او را رها ساخته است .\r\n4 - سديف مكَّى گويد : محمّد بن على ( ع ) - كه هيچ يك از محمّديان را نديدم كه با وى همدوشى كند - به من خبر داد كه جابر بن عبد الله انصارى گفت : رسول خدا ( ص ) ميان مهاجرين و انصار ندا در داد و همگى با اسلحه حاضر شدند ، پيامبر ( ص ) بر منبر بر آمد و حمد و ثناى الهى بجاى آورد و فرمود : اى مسلمانان هر كس ما اهل بيت را دشمن بدارد خداوند روز قيامت او را يهودى\r\n","description":"","footnote":"","page_name":" 138 ","page_number":148},
  {"content":"\r\nبرانگيزد . جابر گفت : من برخاستم و عرض كردم : اى رسول خدا هر چند شهادت به * ( لا إِله إِلَّا الله ) * و به اينكه محمّد رسول خداست بدهد ؟ فرمود : هر چند\r\nلا إله الَّا الله ) *\r\nگواهى دهد زيرا كه بدين سبب از ريختن خون خود يا از اينكه با دست خود باخوارى هر چه تمامتر جزيه پردازد جلوگيرى به عمل مىآورد . سپس فرمود : هر كس ما اهل بيت را دشمن بدارد خداوند روز قيامت او را يهودى برانگيزد و اگر به زمان دجّال برسد با او همراهى كند ، و اگر به زمان وى نرسد در قبر خود برانگيخته شود و به او ايمان آورد . همانا پروردگار من عزّ و جلّ در ابتداى خلقت ( عالم ذرّ ) كه گل آدميان را مىسرشتند امّت مرا برايم تصوير نمود ، و نامهاى ايشان را به من ياد داد چنانچه تمام اسماء را به آدم تعليم فرمود ، سپس صاحبان پرچمها ( ادعيه داران ) از جلو من گذشتند و من براى على و شيعيان او آمرزش طلبيدم .\r\nحنّان بن سدير گويد : من اين حديث را خدمت امام صادق ( ع ) عرضه داشتم ، حضرت به من فرمود : تو خودت اين را از سديف شنيدى ؟ عرض كردم :\r\nامشب هفتمين شب است كه آن را از وى شنيده‌ام ، فرمود : من گمان نمىكردم كه اين حديث از دهان پدرم به سوى احدى خارج شود .\r\n","description":"","footnote":"","page_name":" 139 ","page_number":149},
  {"content":"\r\n\r\n5 - عبد الرّحمن بن عبيد بن الكنود گويد : دوازده شب از ماه رجب سپرى شده بود كه امير المؤمنين علىّ بن ابى طالب ( ع ) از بصره وارد كوفه شدند . حضرت پيش آمد تا بر فراز منبر شد ، حمد و ثناى الهى بجاى آورد سپس فرمود : امّا بعد ، سپاس خدائى راست كه دوست خود را يارى داد ، و دشمن خويش را خوار و رها ساخت ، و راستگوى حقّ بجانب را عزّت بخشيد ، و دروغگوى باطلگرا را ذليل نمود . اى ساكنان اين شهر تقواى الهى پيشه كنيد ، و از طاعت آن گروه از اهل بيت پيامبرتان ( ص ) كه خودشان خدا را اطاعت نموده‌اند جدا مشويد ، آنان كه در فرمانبرى از ايشان - در آنچه كه خودشان نيز خدا را فرمان برده‌اند - سزاوارترند از آن گروه افرادى كه خود را بحقّ مىبندند و مدّعى آنند و با ما مقابله مىكنند ، با فضل و دارائيهاى ما خود را صاحب فضل جلوه مىدهند و همان فضل را در بارهء ما انكار مىكنند ، و در حقّ خودمان با ما مىستيزند و ما را از آن كنار مىزنند ، و البتّه و بال و گرفتارى اعمال زشت خود را چشيدند و به زودى به كيفر اين تبهكارى ( در آخرت ) خواهند رسيد . همانا مردانى چند از شما دست از يارى من برداشتند كه من اين كار زشت را بر آنان خرده مىگيرم و آنان را مورد ملامت و سرزنش قرار مىدهم ، شما نيز به آنان بد گوئيد ، و سخنان زننده‌اى به گوششان برسانيد تا به\r\n","description":"","footnote":"","page_name":" 140 ","page_number":150},
  {"content":"\r\nجلب رضايت ما تن در دهند يا كارى كه مورد خشنودى ماست از آنان مشاهده كنيم . مالك بن حبيب تميمى يربوعى كه يكى از افراد انتظامى بود گفت :\r\nبه خدا سوگند من خود بد گفتن و سخن ناپسند و زننده گفتن به آنان را اندك مىدانم ، به خدا قسم اگر فرمان دهى همهء آنان را بكشيم . امير المؤمنين ( ع ) فرمود :\r\nاى مالك از اندازه گذشتى و پا از حد فراتر نهادى ، و كمان كين را تا آخر كشيدى ! عرض كرد : اى امير مؤمنان اندكى ستم در پاره‌اى از امور كه به شما رسيده از كوتاه آمدن و مصالحت با دشمنان كارسازتر است .\r\nامير المؤمنين ( ع ) فرمود : اى مالك خداوند چنين فرمانى نداده و فرمان او چنين نيست ، خداى متعال فرموده : « يك تن را بجاى يك تن بايد كشت » با اين فرمان ديگر چه جاى اندكى ستم ؟ و خداى سبحان فرموده : « هر كس مظلوم كشته شود ما براى صاحب دم سلطه‌اى قرار داده‌ايم ( كه قصاص كند ) پس نبايد در كشتن اسراف كند همانا كه او يارى شده است » .\r\nابو بردة بن عوف ازدى - كه از طرفداران عثمان بود و در جنگ جمل شركت نكرده و در جنگ صفّين با نيّت سستى كه در يارى آن حضرت داشت\r\n","description":"","footnote":"","page_name":" 141 ","page_number":151},
  {"content":"\r\nشركت جسته بود - برخاست و گفت : آيا اين كشته هائى كه در اطراف عائشه و طلحه و زبير ديده مىشود به نظر شما به چه دليل كشته شده‌اند ؟ امير المؤمنين ( ع ) فرمود : به اين دليل كه شيعيان و كارگزاران مرا كشتند و نيز به سبب كشتن آن مرد - عبدى - رحمه الله - را در ميان گروهى ديگر از مسلمانان كه گفتند : ما مثل شما پيمان نمىشكنيم و مانند شما خيانت نمىورزيم ، و اينان بر آنها تاختند و با ظلم و ستم به قتلشان رساندند ، من از ايشان خواستم كه قاتلين برادرانم را از ميان اين گروه به من تحويل دهند تا آنها را به قصاص آن كشته ها بكشم سپس كتاب خدا ميان من و ايشان حاكم باشد ، امّا آنان نپذيرفتند ، و با اينكه هنوز بيعت من و خون نزديك به هزار نفر از شيعيانم به گردنشان بود به جنگ با من برخاستند ، و من بدين خاطر آنها را كشتم ، آيا تو در اين زمينه ترديدى بدل دارى ؟ گفت : قبلا ترديد داشتم و الان حقّ را شناختم و اشتباه آن گروه برايم روشن شد ، راستى كه تو هدايت يافته و درست كارى .\r\nسپس على ( ع ) آماده شد و كه از منبر فرود آيد ، مردانى برخاستند تا سخن گويند ولى چون ديدند كه حضرت پائين آمده نشستند و ديگر حرفى نزدند .\r\nابو الكنود گويد : ابو برده با اينكه در جنگ صفّين حضور داشت با اين حال با امير المؤمنين ( ع ) منافقانه عمل مىكرد و با معاويه مكاتبات سرّى داشت ،\r\n","description":"","footnote":"","page_name":" 142 ","page_number":152},
  {"content":"\r\n\r\nو چون معاويه قدرت را بدست گرفت محصول سرزمينى در فلَّوجه را به وى واگذاشت و او در نزد معاويه گرامى و مورد احترام بود .\r\n6 - ابان بن عثمان گويد : امام صادق ( ع ) فرمود : چون روز قيامت شود خداوند تمامى اوّلين و آخرين را در سرزمين واحدى گرد آورد ، سپس جارچى را فرمان دهد و او صدا زند : چشمانتان را فرو خوابانيد و سرهاى خود را به زير اندازيد تا فاطمه دخت محمّد ( ص ) از صراط عبور كند . فرمود : پس تمام آفريدگان چشمان خود را فرو خوابانند و فاطمه ( ع ) در حالى كه بر مركبى از مركبهاى بهشتى سوار شده و هفتاد هزار فرشته وى را مشايعت مىكنند وارد صحنهء محشر شود ، سپس در جايگاهى شريف از جايگاههاى قيامت توقّف كند و از مركبش فرود آيد و پيراهن خون آلود حسين بن على ( ع ) را بدست گيرد و گويد : اى پروردگار من ، اين پيراهن فرزند من است و تو مىدانى كه با او چه ها شد ! از جانب خدا عزّ و جلّ ندا آية : اى فاطمه ، من خرسندى تو را خواهانم ، عرض مىكند : اى پروردگار من ، براى من از قاتلش انتقام بگير . خداوند بپاره‌اى از آتش فرمان دهد ، از دوزخ بيرون آمده و تمام كشندگان حسين بن على ( ع ) را مانند پرنده‌اى كه دانه از روى زمين بر مىچيند مىربايد ، سپس همه را بسوى\r\n","description":"","footnote":"","page_name":" 143 ","page_number":153},
  {"content":"\r\n\r\n\r\nآتش مىبرد ، و آنان در آتش به انواع عذاب معّذب شوند . آنگاه فاطمه بر مركب خود سوار مىشود و در حالى كه فرشتگان مشايعتكننده با او هستند و فرزندان آن حضرت از جلو و دوستان فرزندانش از طرف راست و چپ وى مىباشند داخل بهشت مىگردد .\r\n7 - حارث بن حصيره از پدرش از امير المؤمنين علىّ بن ابى طالب ( ع ) روايت كند كه آن حضرت به شيعيان خود فرمود : در ميان مردم همچون زنبور عسل در ميان پرندگان باشيد ، كه هيچ پرنده‌اى نيست جز اينكه زنبور عسل را ناتوان مىشمرد ، و اگر بدانند كه چه بركتى در اندرون او نهفته است هرگز چنين رفتارى در باره اش نمىكردند . با زبان و پيكرتان با مردم آميزش كنيد ( صرفا رفتارى صورى و ظاهرى ) ، و با دل و عمل خود از آنان كناره گيريد ، براى هر فردى همانى است كه بدست آورده ، و روز قيامت با كسى محشور شود كه دوستش مىداشته است .\r\n8 - جعفر بن سليمان ضبعى گويد : از مالك بن دينار شنيدم كه\r\n","description":"","footnote":"","page_name":" 144 ","page_number":154},
  {"content":"\r\nمىگفت : به گورستان رفتم و همان جا ايستادم و گفتم :\r\nبه سر قبرها آمدم و همگى را صدا زدم كه كجايند افراد بزرگ و پست ؟ و كجاست آن كس كه چون خوانده مىشد پاسخ مىداد ، كجاست آن عزيزى كه افتخار مىكرد و بزرگى مىفروخت . و كجاست آن كس كه با داشتن سلطنت فخر فروشى و گردنكشى مىنمود ، و كجاست آنكه بهنگام توانائى زور و بازو نشان مىداد ؟\r\nگويد : صدائى از ناحيهء قبرها پاسخم داد ولى من صاحب و گوينده اش را نديدم :\r\nهمگى فانى شدند و گزارشى هم كه از حقيقت امر خبر دهد در ميان نيست ، و تمامى مردند و خبر هم مرد و از دست رفت . اين گورهاى زمينى صبح و شام بطور مداوم زيبائى اين چهره ها را مىزدايند . اى كه از مردمى كه درگذشته‌اند از من مىپرسى آيا در آنچه مىبينى جاى اندرز گرفتن براى تو نيست ؟ !\r\n","description":"","footnote":"","page_name":" 145 ","page_number":155},
  {"content":"\r\n\r\n\r\nمجلس شانزدهم شنبه 10 شعبان 407\r\n1 - نوف بكالى گويد : شبى نزد امير المؤمنين علىّ بن ابى طالب ( ع ) ماندم و ديدم كه مكرّر از منزلش بيرون مىرود و به آسمان نظر مىكند . گويد سپس بارى ديگر بروش هميشه داخل شد و فرمود : خوابى يا بيدار ؟ عرضكردم : بيدارم اى امير مؤمنان ، از اول شب چشم به تو دوخته‌ام و آنچه مىكردى مىديدم . فرمود :\r\nاى نوف خوشا به حال آنان كه به دنيا زاهد و بىميل مىگردند ، و به آخرت ميل و علاقه مىورزند ، قومى كه زمين خدا را گليم ، و خاكش را بستر ، و كتاب خدا را پيراهن زير و دعاى او را لباس رو قرار داده‌اند ( از كتاب خدا در پنهانى پند گيرند و در آشكار دعا كنند ) و آب زمين را بمنزلهء بوى خوش به كار مىبرند ، و بر روش حضرت مسيح ( ع ) از دنيا دل بريده‌اند .\r\nهمانا خداى متعال به عيسى ( ع ) وحى كرد كه : اى عيسى بر تو باد\r\n","description":"","footnote":"","page_name":" 146 ","page_number":156},
  {"content":"\r\n\r\nبروش پيشينيان تا به سر منزل پيامبران برسى . اى برادر بيم دهندگان به قوم خود بگو كه : در هيچ خانه‌اى از خانه هاى من جز با دلهاى پاك و دستهاى تميز و ناآلوده ، و ديدگان خاشع و فرو خفته داخل نشوند ، كه من دعاى آن كس را كه مرا بخواند و حقّى از مردم در گردن وى باشد نمىشنوم ، و تا آن زمان كه حقّى نزدش داشته باشم و به من برنگردانده باشد دعايش را مستجاب نگردانم .\r\nاى نوف تا توانى جاسوس و شاعر ( يا مأمور انتظامى ) و تار زن و دهلنواز مباش كه همانا داود ( ع ) كه پيامبرى از جانب پروردگار جهانيان بود شبى از شبها بيرون شد و به اطراف آسمان نظرى افكند و فرمود : به الله پروردگار داود سوگند اين ساعت ساعتى است كه هيچ بنده‌اى دست به نيايش و درخواست بر ندارد مگر اينكه خدا نيازش را برآرد ، جز اينكه جاسوس يا شاعر يا تار زن يا دهلنواز باشد .\r\n2 - عبد الله بن ميمون مكَّى از امام صادق از پدرش امام باقر ( ع ) روايت كند كه فرمود : حلوائى براى امير المؤمنين ( ع ) آوردند و حضرت ميل نفرمود ، عرض\r\n","description":"","footnote":"","page_name":" 147 ","page_number":157},
  {"content":"\r\n\r\nكردند : آن را حرام مىدانيد ؟ فرمود : نه ، امّا مىترسم دلم خواستار آن شود و بدنبالش بروم . سپس اين آيه را تلاوت نمود : « شما بهره هاى پاكيزهء خود را در زندگانى دنياى خود برديد و از تمامى آنها بهره ور گشتيد » .\r\n3 - معروف بن خرّبوذ گفت : از ابا عبيد الله مولاى عبّاس شنيدم كه براى امام باقر ( ع ) نقل مىكرد كه از ابو سعيد خدرى شنيدم مىگفت : آخرين خطبه‌اى كه رسول خدا ( ص ) براى ما خواند خطبه‌اى بود كه در همان مرضى كه با آن از دنيا رفت براى ما ايراد فرمود ، آن حضرت در حالى كه بر دست علىّ بن ابى طالب و آزاد كرده اش ميمونه تكيه كرده بود بيرون شد و بر منبر نشست ، سپس فرمود : مردم ! من در ميان شما دو چيز گرانمايه بيادگار مىگذارم - و ساكت شد - ، مردى برخاست و گفت : اى رسول خدا اين دو چيز گرانمايه چيست ؟ حضرت چنان غضبناك شد كه رنگ چهرهء مباركش سرخ گرديد ، سپس خشمش فرو نشست و فرمود : من اين را نگفتم جز اينكه مىخواستم شما را بدان خبر دهم لكن نفسم تنگ آمد و نتوانستم ؛ يكى از آن دو ريسمانى است كه يك طرفش به خداوند متّصل است و طرف ديگرش در دسترس شماست ، شما در بارهء آن چنين و چنان\r\n","description":"","footnote":"","page_name":" 148 ","page_number":158},
  {"content":"\r\n\r\nمىكنيد ، بدانيد كه آن قرآن است ، و دومين چيز گرانمايه كه كوچكتر است اهل بيت منند . سپس فرمود : سوگند به خدا من اين را به شما مىگويم امّا مردانى در اصلاب مشركين هستند كه اميد من به آنان از اميدم به بسيارى از افراد شما بيشتر است . سپس فرمود : به خدا سوگند هيچ بنده‌اى آنان را دوست ندارد جز اينكه خداوند در روز قيامت نورى به وى ببخشد تا اينكه بر سر حوض كوثر بر من وارد شود ، و هيچ بنده‌اى دشمنشان ندارد جز اينكه در روز قيامت خداوند ( رحمت ) خود را از وى در پوشد .\r\nدر اينجا امام باقر ( ع ) فرمود : راستى كه ابا عبيد الله آنچه را كه مىشناسد و بدان باور دارد براى ما نقل مىكند .\r\n4 - عمر بن يزيد گويد : امام صادق ( ع ) فرمود : سلمان - رضى الله عنه - در كوفه از بازار آهنگران گذر نمود ، چشمش به جوانى افتاد كه به حال غش افتاده و مردم دور او را گرفته‌اند ، به سلمان گفتند : اى ابا عبد الله اين جوان غش كرده ، چه خوب است دعائى در گوش او بخوانى . سلمان به وى نزديك شد ، تا چشم جوان به او افتاد به هوش آمد و گفت : ابا عبد الله ! آنچه اين مردم مىگويند در من نيست اما چون گذارم بر اين آهنگران افتاد و ديدم كه پتك مىكوبند ، ياد سخن\r\n","description":"","footnote":"","page_name":" 149 ","page_number":159},
  {"content":"\r\n\r\n\r\nخداى متعال افتادم كه فرموده : « براى آنان پتكهائى از آهن است » ( 1 ) پس از ترس عقاب خداى متعال هوش از سرم پريد . پس سلمان او را به برادرى پذيرفت و شيرينى محبّت وى در راه خداى متعال در دلش افتاد ، و هميشه با او بود تا اينكه آن جوان بيمار گشت ، سلمان به بالين او آمد و كنار سرش نشست و او در حال جان دادن بود ، گفت : اى فرشتهء مرگ با برادرم به نرمى و مدارا رفتار كن .\r\nملك الموت گفت : اى ابا عبد الله من با هر مؤمنى بملايمت و نرمى رفتار ميكنم .\r\n5 - سويد بن غفله از امير المؤمنين ( ع ) روايت كرده كه پيامبر اكرم ( ص ) فرمود : هيچ بنده‌اى به حفظ اوقات نماز و جريان و حركت خورشيد اهتمام نورزد جز اينكه راحتى وقت مرگ و قطع غم و اندوهها و نجات از آتش را برايش ضمانت كنم . ما زمانى شتر مىچرانديم و امروز جريان و حركت خورشيد را در نظر مىگيريم .\r\n\r\n","description":"","footnote":"\r\n( 1 ) الحج : 21 .\r\n","page_name":" 150 ","page_number":160},
  {"content":"\r\n\r\n\r\n\r\n6 - محمد بن مسلم گويد : امام صادق ( ع ) فرمود : بدانيد كه خداوند از ميان بندگانش بنده‌اى را كه هر ساعت برنگى در آيد و تغيير فكر و عقيده بدهد دشمن مىدارد ، پس هيچ گاه از حق و اهل آن جدا مشويد كه هر كس به باطل و اهل آن بياويزد هلاك گردد ، و دنيا از دستش برود ، و با خوارى هر چه تمامتر از دنيا بيرون خواهد رفت .\r\n7 - كعب الاحبار گويد : در تورات نوشته : هر كس به احمقى خوبى كند ، آن كار براى او گناهى منظور شود .\r\nمجلس هفدهم شنبه 17 شعبان 407\r\n1 - انس گويد : مردى از انصار بيمار شد و رسول خدا ( ص ) به عيادت او رفت ، حضرت وقتى رسيد كه وى در حال جان دادن بود . فرمود : حالت چطور\r\n","description":"","footnote":"","page_name":" 151 ","page_number":161},
  {"content":"\r\n\r\n\r\nاست ؟ گفت : به رحمت پروردگارم اميدوار ، و از گناهان خود بيمناكم .\r\nپيامبر ( ص ) فرمود : اين دو چيز در مثل چنين جايى در دل بنده‌اى گرد نيايد جز اينكه خداوند اميدش را برآورد ، و از آنچه مىهراسد ايمنش دارد .\r\n2 - زرّ بن حبيش گويد : على بن ابى طالب ( ع ) سوار بر مركب رسول خدا ( ص ) از جايى عبور مىكرد ، گذارش بر گروهى افتاد كه سلمان در ميان آنان نشسته بود . سلمان - رحمه الله - گفت : آيا بر نمىخيزيد تا دامان اين مرد را بگيرد و از او پرسش كنيد ؟ بخدائى كه دانه را شكافت و جانداران را آفريد هيچ كس شما را به راز پيامبرتان خبر ندهد جز او ، و همانا كه او عالم روى زمين و موجب قوام و استوارى آن است ، و زمين به او آرامش مىيابد ، و اگر او را از دست بدهيد هر آينه علم را از دست داده و مردم را نشناخته‌ايد ( كه مؤمناند يا كافر زيرا دوستى آن حضرت ملاك ايمان و كفر است ) .\r\n","description":"","footnote":"","page_name":" 152 ","page_number":162},
  {"content":"\r\n\r\n3 - ابو هارون عبدى گويد : كه ( من در مسألهء امامت ) معتقد به نظريّه خوارج بودم و جز آن رأيى نداشتم ، تا اينكه با ابو سعيد خدرى - رحمه الله - نشستم و از وى شنيدم كه مىگفت : مردم به پنج چيز مأمور شدند ، به چهار چيز آن عمل كردند و يكى را رها ساختند . مردى گفت : ابا سعيد ! آن چهار چيزى كه بدان عمل كردند كدام است ؟ گفت : نماز و زكات و حجّ و روزهء ماه رمضان .\r\nگفت : آن يكى كه رهايش نمودند چيست ؟ گفت : ولايت علىّ بن ابى طالب ( ع ) . آن مرد گفت : ولايت نيز با همانها واجب شمرده شده ؟ ابو سعيد گفت : آرى ، بپروردگار كعبه سوگند . آن مرد گفت : بنا بر اين تمام مردم كافر شده‌اند ! ابو سعيد گفت : گناه من چيست ؟\r\n4 - ابن عبّاس گويد : رسول خدا ( ص ) فرمود : پيوسته با دوستى ما اهل - بيت همراه باشيد ، كه هر كس همراه با دوستى ما خدا را ديدار كند به شفاعت ما\r\n","description":"","footnote":"","page_name":" 153 ","page_number":163},
  {"content":"\r\n\r\n\r\nداخل بهشت گردد . سوگند به آن كس كه جان محمّد بدست اوست عمل هيچ بنده‌اى به او سودى نرساند جز با شناخت و اعتقاد به ولايت ما .\r\n5 - اسحاق بن عمّار گويد : از امام صادق ( ع ) در حالى كه كنار قبر رسول خدا ( ص ) ايستاده بود شنيدم كه گفت : از خدائى كه تو را برگزيد و انتخاب نمود و ويژهء خود ساخت و هدايت فرمود ، و نيز ديگران را بدست تو هدايت فرمود مىخواهم كه بر تو درود فرستد كه « همانا خدا و فرشتگانش بر پيامبر درود مىفرستند ، اى كسانى كه ايمان آورده‌ايد بر او درود فرستيد و بطور شايسته‌اى بر وى سلام كنيد » ( 1 ) .\r\n6 - يونس بن يعقوب گويد : من در مدينه بودم ، در يكى از كوچه هاى آن امام صادق ( ع ) با من برخورد نمود و فرمود : يونس ! زود برو كه مردى از ما خاندان در خانه منتظر است . من به در خانه رسيده ديدم عيسى بن عبد الله نشسته است ، به او گفتم : شما كه هستى ؟ گفت : مردى از اهل قم هستم . چيزى نگذشت كه امام صادق ( ع ) سوار بر چهار پائى آمد و همانطور سواره داخل منزل شد ، و به ما رو كرد و\r\n\r\n","description":"","footnote":"\r\n( 1 ) احزاب 56 .\r\n","page_name":" 154 ","page_number":164},
  {"content":"\r\n\r\n\r\nفرمود : داخل شويد ، سپس فرمود : يونس ! گمان مىكنم كه تو اين گفتهء مرا كه « عيسى بن عبد الله از ما خاندان است » انكار دارى ؟ عرض كردم : به خدا سوگند ، آرى فدايت شوم ، زيرا عيسى بن عبد الله مردى از اهل قم است چگونه از شما خاندان مىباشد ؟ فرمود : اى يونس ، عيسى بن عبد الله مردى از ماست چه زنده و چه مرده .\r\n7 - عبد الله بن ابى يعفور گويد : امام صادق ( ع ) فرمود : همانا فقراء مؤمنين چهل سال پيش از ثروتمندانشان به باغهاى بهشت وارد شوند . سپس فرمود :\r\nدر اين زمينه مثالى براى تو مىزنم ، مثل آنان دو كشتى را ماند كه راهشان بر مأمور ماليات بيفتد ، و او در يكى از آنها بنگرد و چيزى نيابد و گويد : اجازه دهيد برود ، و در ديگرى بنگرد ببيند پر و چيزدار است و گويد : آن را نگه داريد .\r\n8 - اسحاق بن عمار : از امام صادق ( ع ) روايت كند كه رسول خدا ( ص ) فرمود : اى كسانى كه به زبان ايمان آورده و هنوز ايمان بدلهاى شما راه پيدا\r\n","description":"","footnote":"","page_name":" 155 ","page_number":165},
  {"content":"\r\n\r\n\r\nنكرده ، از عيوب مؤمنين پىجوئى نكنيد ، و بدگوئى مسلمانان ننمائيد ، كه هر كس از مؤمنين عيبجوئى كند خداوند از عيوب او پىجوئى نمايد ، و هر كس كه خدا از عيوبش پىجوئى نمايد او را در اندرون خانه اش رسوا سازد ( يعنى هر چند كه كار زشت را پنهان انجام دهد ) .\r\n9 - ابو بصير گويد : از امام صادق ( ع ) شنيدم كه مىفرمود : ولايت ما همان ولايت خداست كه هيچ پيامبرى مبعوث نشده جز اينكه مأمور به تبليغ آن بوده است . خداوند - عزّاسمه - ولايت ما را بر آسمانها و زمين و كوهها و شهرها عرضه داشت و هيچ كدام بمانند اهل كوفه آن را نپذيرفتند . و آرى در جوارشان قبرى است ( حرم شريف امير المؤمنين ( ع ) كه هيچ غم زده‌اى آن را زيارت نكند جز اينكه خداوند غم از دلش بردارد ، و دعايش را مستجاب كند ، و او را دلشاد و مسرور بسوى اهل خود باز گرداند .\r\n10 - جعفر مولاى ابى هريره گويد : ارطاة بن سهيّه ( شاعرى است معروف ) در سنّ صد و سى سالگى بر عبد الملك بن مروان داخل شد ، عبد الملك\r\n","description":"","footnote":"","page_name":" 156 ","page_number":166},
  {"content":"\r\nبه او گفت : ارطاة ! ( 1 ) تازگى چه سروده‌اى ؟ گفت : اى امير المؤمنين به خدا سوگند من از طرب و خشم و شراب افتاده‌ام ، و آمادگى سرودن شعر را جز در اين حالات ندارم مگر اينكه گويم : « ديدم كه شبها آدمى را مىخورند همان گونه كه زمين براده هاى آهن را » .\r\n« چون وقت مرگ فرا رسد اجازهء ماندن بيش از اجل و مدّت معيّن عمر را نمىدهد » .\r\n« و مىدانم كه مرگ به زودى چندان آمد و شد مىكند تا وظيفهء خود را به ابى الوليد بانجام رساند » .\r\nعبد الملك كه كنيه اش ابو الوليد بود لرزه بر بدنش افتاد . ارطاة گفت : اى امير المؤمنين منظورم خودم است - كنيهء او هم ابو الوليد بود - عبد الملك گفت :\r\nبه خدا سوگند آنچه بر سر تو آيد بر سر من نيز خواهد آمد .\r\n\r\n","description":"","footnote":"\r\n( 1 ) هو أرطاة بن زفر - بضم الزاى و فتح الفاء - ابن عبد الله بن مالك بن شداد بن غطفان بن أبى حارثة ، و « سهية » - مصغرا - اسم امه ، و كان شاعرا مشهورا .\r\n","page_name":" 157 ","page_number":167},
  {"content":"\r\n\r\n\r\n\r\nمجلس هجدهم شنبه 24 شعبان 407\r\n1 - محمّد بن مروان گويد : از امام باقر ( ع ) شنيدم كه مىفرمود : هيچ چشمى نيست كه اشك در آن حلقه زند جز اينكه خداوند تمام آن بدن را بر آتش حرام سازد . و قطرهء اشكى نيست كه بر گونهء صاحبش بچكد و در عين حال آن چهره را روز قيامت گرد خوارى و پريشانى فرا گيرد . و هر كارى از كارها خير وزن و يا اجرى دارد جز اشكى كه از ترس خدا سرازير شود ، كه همانا خداوند به قطره‌اى از آن درياهائى از آتش را در روز قيامت خاموش كند . و بسا در ميان امّتى يك نفر از ترس خدا مىگريد و خداوند بسبب گريهء آن يك مؤمن به تمام آن امّت رحم مىنمايد .\r\n","description":"","footnote":"","page_name":" 158 ","page_number":168},
  {"content":"\r\n\r\n\r\n2 - حذيفة بن اليمان گويد : از رسول خدا ( ص ) شنيدم كه مىفرمود :\r\nخداوند دوستان و برگزيدگان خود را ( از صف دشمنان خود ) جدا سازد تا زمين از منافقين و گمراهان و گمراه زادگان پاك شود ، و كار به جائى رسد كه در آن روز پنجاه زن به يك مرد برخورد كنند ، اين گويد : اى بندهء خدا مرا بخر ، و آن گويد :\r\nاى بندهء خدا مرا پناه ده .\r\n3 - ابن عبّاس گويد : رسول خدا ( ص ) فرمود : ترديدكننده در بارهء على بن ابى طالب روز قيامت از قبر خود برانگيخته مىشود در حالى كه طوقى از آتش در گردن اوست كه سيصد زبانه دارد ، و بر هر زبانه‌اى از آن شيطانى است كه او را به هول و هراس اندازد و به رويش آب دهان بيفكند .\r\n4 - عبايهء اسدى گويد : از على ( ع ) شنيدم كه مىفرمود : من آقا و سرور كهنسالانم ، و در من سنّتى از ايّوب وجود دارد ، و به خدا سوگند هر آينه خداوند اهل\r\n","description":"","footnote":"","page_name":" 159 ","page_number":169},
  {"content":"\r\n\r\nو خانواده‌ام را گرد من جمع آورد همان گونه كه خاندان يعقوب گرد او جمع آمدند .\r\n( مراد حضرت هنگام ظهور مهدى ( ع ) و رجعت خود آن حضرت است ) .\r\n5 - عبّاد بن عبد الله گويد : مردى خدمت امير المؤمنين ( ع ) آمد و عرض كرد : اى امير مؤمنان مرا از معنى گفتار خداى متعال : « آيا آن كس كه بر بيّنه و دليل روشن از جانب خداى خود است و گواهى در كنار دارد . . . » ( 1 ) خبرده . فرمود :\r\nرسول خدا ( ص ) آن كسى است كه بر دليلى روشن از جانب خداى خود است ، و من گواه او و از او هستم . سوگند به آن كس كه جانم بدست اوست احدى از قريش نيست كه تيغ سرتراشى بر سرش كشيده شده باشد جز اينكه خداوند در بارهء او مطلبى در كتاب خود فرو فرستاده است ، و سوگند به آن كس كه جانم بدست اوست اگر آنان بدانند آنچه را كه خداوند در بارهء ما خاندان بر زبان پيامبر امّى خود جارى ساخته ، ( اين دانستن آنان ) نزد من محبوبتر است از اينكه باندازهء ظرفيت اين صحن ( صحن مسجد كوفه ) برايم طلا باشد . به خدا سوگند مثل ما در ميان اين امّت جز همانند كشتى نوح و باب حطَّه ( در توبه ) در ميان بنى اسرائيل ، چيز\r\n\r\n","description":"","footnote":"\r\n( 1 ) هود : 17 .\r\n","page_name":" 160 ","page_number":170},
  {"content":"\r\n\r\nديگرى نيست .\r\n6 - جندب بن عبد الله ازدى گويد : پس از آنكه امير المؤمنين روزهائى چند اصحاب خود را به جهاد فرا خواند و آنان به راه نيفتادند ، از آن حضرت شنيدم كه مىفرمود : اى مردم من شما را فرمان بسيج دادم و بسيج نشديد ، و براى شما خير خواهى نمودم و نپذيرفتيد ، شما حاضرانى همچون غايبان هستيد ( كه بود و نبودتان يكى است ) ، گوش داريد ولى نمىشنويد ، گفتار نغز بر شما ميخوانم ، و با اندرزهاى پر مغز پندتان مىدهم ، و بر پيكار با دشمن ياغى خود وادارتان مىكنم ، امّا هنوز سخنم تمام نشده مىبينم كه مانند دستياران سبا ( 1 ) پراكنده گشته‌ايد . پس اگر شما را رها كنم و دست از شما بدارم باز به همان گردهمائيهاى خود بازمىگرديد كه دسته دسته گرد هم نشسته ، مثلها مىزنيد و اشعار مىسرائيد و از اخبار پى جو مىشويد ( بعبارت ديگر اهل بزم و گپزدنهاى بيهوده شده‌ايد ) ، همانا آمادگى براى پيكار را بفراموشى سپرده و دلهاى خود را به يك سلسله\r\n\r\n","description":"","footnote":"\r\n( 1 ) وى مردى بوده كه ده فرزند داشته است ، شش تن را سمت راست ، و چهار تن را سمت چپ خود گمارده بود كه مانند دو دست نيرومند براى او بودند ، سپس جنگ سختى در گرفت و همهء آنان بشدّت از گرد او پراكنده گشتند ، و اين داستان در ميان عرب ضرب المثل شد .\r\n","page_name":" 161 ","page_number":171},
  {"content":"\r\nاباطيل خوش و سرگرم نموده‌ايد . اميدوارم بيچاره و زمينگير شويد ، با اين قوم بجنگيد پيش از آنكه با شما بجنگند ، به خدا سوگند قومى در اندرون شهر و ديار خود مورد هجوم قرار نگرفتند جز اينكه خوار و ذليل گشتند . به خدا سوگند ياد مىكنم كه مىدانم شما اين كار را نمىكنيد تا آنها خود اقدام كنند . هر آينه دوست داشتم كه خودم با نيّت و بينشى كه دارم با آنان روبرو ميشدم و از درگيرى با شما آسوده مىگشتم . شما درست به شترانى مىمانيد كه ساربان خود را گم كرده و از ديد وى پنهان گشته كه در نتيجه از هر سو جمع آوريشان كنند از سوى ديگر پراكنده مىشوند . گويا - به خدا سوگند - مىبينم شما را كه چون جنگ شدّت گيرد و آتش آن دامنه يابد ، هر آينه مانند [ سر كه مىشكافد و مانند 
  ] زن كه هنگام زائيدن پاى خود را باز مىدارد از اطراف على بن ابى طالب پراكنده مىشويد .\r\nاشعث بن قيس كندى برخاست و گفت : اى امير مؤمنان چرا به آن گونه كه عثمان كرد رفتار نمىكنى ( 1 ) ؟ حضرت فرمود : اى كاكل آتش ( رئيس دوزخيان ) ، واى بر تو همانا كار پسر عفّان موجب خوارى آن كسى است كه دين ندارد و دليلى با او نيست ، و من چگونه آن طور باشم و حال آنكه بر دليل روشنى از جانب خداى\r\n\r\n","description":"","footnote":"\r\n( 1 ) اعمالى كه از عثمان سر زد و عاقبت به سرنگونى و كشته شدن وى انجاميد بسيار است از قبيل : تبعيض در تقسيم بيت المال ، و به كار گرفتن خويشان خود در پستهاى مهم ، و\r\n","page_name":" 162 ","page_number":172},
  {"content":"\r\nخود هستم و حقّ بدست من است . به خدا سوگند آن مردى كه دشمن را بر خود چيره كند تا گوشتش ببرد ، و استخوانش بشكند ، و پوستش بكند ، و خونش بريزد ، البتّه كه مردى بزدل است . تو اگر مايلى همين گونه باش ، امّا من آن گونه نيستم كه خود را بدست چنين سرنوشتى بسپارم تا اينكه با شمشير مشرفى ( منسوب به مشارف يمن ) بر سر آنان بكوبم كه استخوان سرهاشان بپرد ، و دستها و مفاصلشان بيفتد ، و آنگاه خدا هر چه خواهد بكند . ابو ايّوب انصارى خالد بن زيد كه صاحب منزل رسول خدا ( ص ) بود برخاست و گفت : مردم ! حقّا كه امير المؤمنين ( ع ) سخن خود را به آن كس كه گوشى شنوا و دلى فراگير دارد رساند ، همانا خداوند شما را كرامتى بخشيده و شما آن طور كه شايسته است نپذيرفتيد ، خداوند پسر عموى پيامبرتان و سرور و بزرگ مسلمانان را پس از آن حضرت در ميان شما نهاد كه دين را بشما مىفهماند و شما را به پيكار با پيمانشكنان فرا مىخواند ، ولى گويا كريد و نمىشنويد ، يا بر دلهايتان مهر خورده كه انديشه نمىكنيد ، آيا شرم نمىداريد ؟ بندگان خدا ! آيا شما در گذشته با جور و دشمنى دست بگريبان نبوديد ؟ بطورى كه بلا و گرفتارى همگانى شده و شهرها را فرا گرفته بود ، چه بسا حقّ داران محروم و سيلى خورده و شكم لگدمال شده و به بيابان افكنده‌اى كه بادهاى تند بر پيكر آنان وزيده ، و جز\r\n","description":"","footnote":"","page_name":" 163 ","page_number":173},
  {"content":"\r\nلباسهاى پوسيده و خانه هاى سست موئين آنان را از گرما و سرما و حرارت سوزان خورشيد نيم روز نمىپوشاند ، تا اينكه خداوند نعمت وجود امير مؤمنان ( ع ) را بشما ارزانى داشت ( كه بيعت شما را پذيرفت ) و او حق را آشكار و دادگرى را منتشر ساخت و بدستورات كتاب الهى عمل نمود ؟ ! اى قوم نعمت خدا را سپاس گزاريد ، و رو بر نتابيد « و مانند كسانى كه گفتند شنيديم امّا واقعا شنوائى ندارند .\r\nنباشيد » . ( 1 ) شمشيرتان را تيز كنيد و براى پيكار با دشمنتان آماده گرديد ، و هر گاه فرا خوانده شديد اجابت كنيد ، و چون دستور داده شديد بشنويد و فرمان بريد ، و بايد آنچه كه مىگوئيد ( يا در دل داريد ) بشود ، و به هر چه دستور داده مىشويد صادقانه رفتار نمائيد ( 2 ) .\r\n7 - ابراهيم كرخى گويد : از امام صادق ( ع ) شنيدم كه مىفرمود :\r\nخداوند براى هيچ مؤمنى ، پاكدامنى و زهد در دنيا را گرد نياورد مگر اينكه من به بهشت رفتن او اميدوارم . سپس فرمود : و من دوست مىدارم كه چون مؤمنى از شما به نماز ايستد روى دل خويش را بسوى خدا دارد ، و آن را به كار دنيا سرگرم نسازد . و هيچ مؤمنى نيست كه در نماز خود روى دلش را بسوى خدا بگرداند مگر\r\n\r\n","description":"","footnote":"\r\n( 1 ) انفال : 21 .\r\n( 2 ) عبارت « بحار » و « غارات » اين چنين است : « و آنچه گفتيد بايد برابر با همان چيزى باشد كه در دل داريد تا بدين سبب از راستگويان باشيد » .\r\n","page_name":" 164 ","page_number":174},
  {"content":"\r\n\r\n\r\n\r\nاينكه خداوند نيز روى خود به وى كند ، و علاوه بر اينكه خودش او را دوست مىدارد روى دل مؤمنين را سرشار از دوستى او بسوى وى مايل كند .\r\n8 - حسين بن زيد از امام صادق از پدرش عليهما السّلام روايت كند كه رسول خدا ( ص ) فرمود : مؤمنان برادر يك ديگرند كه پاره‌اى از آنان نيازمنديهاى پارهء ديگر را برآورند ، و بپاس اينكه پاره‌اى نياز پارهء ديگر را بر مىآورند خداوند نيز در روز قيامت حوائج آنان را بر خواهد آورد .\r\nمجلس نوزدهم شنبه شب اوّل رمضان المبارك 407\r\n1 - سعيد اعرج گويد : امام صادق ( ع ) فرمود : از محكمترين و سختترين دستاويزهاى ايمان اين است كه در راه خداى متعال دوست بدارى ، و در راه خدا\r\n","description":"","footnote":"","page_name":" 165 ","page_number":175},
  {"content":"\r\n\r\nدشمنىورزى ، و در راه خدا بخشش كنى ، و در راه خدا منع نمائى .\r\n2 - عبد الله بن مسعود گويد : در يكى از سفرهاى با رسول خدا ( ص ) بوديم كه يك عرب بيابانى با صداى بلند گفت : اى محمّد ، پيامبر ( ص ) فرمود : چه مىخواهى ؟ گفت : مردى هست كه قومى را دوست دارد ولى مثل آنان عمل نمىكند ( آيا اين دوستى سودى براى او دارد ) ؟ پيامبر ( ص ) فرمود : هر كس با همان كس كه دوستش مىداشته محشور مىگردد .\r\nگفت : اى محمّد اسلام را بر من عرضه كن . فرمود : گواهى بده كه معبودى جز الله نيست ، و من رسول خدا هستم ، و ديگر اينكه نماز مىخوانى ، و زكات مىدهى ، و ماه رمضان روزه مىگيرى ، و حجّ خانهء خدا بجاى مىآورى .\r\nگفت : اى محمّد ، بر اينها پاداشى هم مىستانى ؟ فرمود : نه ، جز انتظار دوستى خويشان نزديك را . گفت : خويشان نزديك خودم يا شما ؟ فرمود : خويشان نزديك من . گفت : دست خود را پيش آر تا با تو بيعت كنم ، خيرى نيست در كسى كه تو و خويشان نزديك تو را دوست نداشته باشد .\r\n","description":"","footnote":"","page_name":" 166 ","page_number":176},
  {"content":"\r\n\r\n\r\n3 - يحيى بن امّ طويل ( 1 ) گويد : از امير المؤمنين ( ع ) شنيدم كه مىفرمود :\r\nآيه‌اى در ميان اين دو جلد قرآن نيست جز اينكه مىدانم در شأن چه كسى و در كجا نازل شده ، در بيابان هموار يا در كوه . و همانا در ميان دو پهلويم علوم انبوهى نهفته است ، پس سؤالات خود را از من بپرسيد پيش از آنكه مرا نيابيد ، كه اگر مرا از دست بدهيد هيچ كس را كه مانند من براى شما حديث كند نخواهيد يافت .\r\n4 - ميسّر گويد : امام صادق ( ع ) به من فرمود : چه گوئى در بارهء كسى كه به هيچ وجه در امر و نهى خداوند نافرمانى او را نكند جز اينكه از تو و يارانت به علَّت پذيرش اين امر ( امامت ما خاندان ) بيزارى جويد ؟ گفتم : در حضور شما چه عرض كنم ؟\r\nفرمود : بگو ، كه من به تو دستور داده‌ام بگوئى . گفتم : جاى چنين كسى در\r\n\r\n","description":"","footnote":"\r\n( 1 ) وى از اصحاب و اطرافيان حضرت سجّاد ( ع ) است ، و ممكن است نام راوى بين او و حضرت امير المؤمنين ( ع ) افتاده باشد .\r\n","page_name":" 167 ","page_number":177},
  {"content":"\r\n\r\nدوزخ است . فرمود : نظر تو در بارهء كسى كه براى خدا ديندارى كند به همان چيزى كه تو بدان ديندارى مىكنى ( معتقد به ولايت و امامت ماست ) و بجز گناهان بزرگ ساير گناهانى كه مردم مرتكب مىشوند نيز از وى سر مىزند چيست ؟\r\nگفتم : در حضور شما چه عرض كنم ؟ فرمود : بگو ، كه من به تو دستور داده‌ام بگوئى . گفتم : چنين كسى در بهشت خواهد بود .\r\nفرمود : گويا برايت مشكل است كه بگوئى : او در بهشت است ؟ گفتم :\r\nنه ، فرمود : برايت مشكل نباشد ، او در بهشت است ، خداوند - عزّ و جلّ - مىفرمايد : « اگر از گناهان بزرگ كه از آنها بر حذر داشته مىشويد دورى كنيد ما گناهان كوچك شما را پوشانده و از آنها درمىگذريم و شما را در جايگاهى گرامى وارد مىسازيم » ( النساء : 31 )\r\n5 - زيد بن على بن الحسين از پدرش امام سجّاد ، از پدرش سيّد الشّهداء عليهما السّلام روايت كند كه فرمود : از امير المؤمنين على بن ابى طالب ( ع ) شنيدم كه براى مردم سخنرانى مىكرد و در اثناء خطبه اش فرمود : به خدا سوگند مردم با ابو بكر بيعت كردند در حالى كه شايستگى من به آنان از شايستگىام به اين لباسم بيشتر بود ، با اين حال خشم خود را فرو برده و منتظر امر پروردگارم ماندم و\r\n","description":"","footnote":"","page_name":" 168 ","page_number":178},
  {"content":"\r\n\r\nسينه‌ام را به زمين نهادم ( كنايه از آرام گرفتن و اقدام ننمودن است ) .\r\nابو بكر به هلاكت رسيد و عمر را بجانشينى خود گمارد ، و او نيز به خوبى مىدانست كه من نسبت بمردم از شايستگىام به اين لباسم شايسته ترم ، باز هم خشم خود را فرو برده و منتظر امر پروردگارم ماندم . و عمر نيز به هلاكت رسيد و امر حكومت را در شورا نهاد و مرا يك تن از شش نفر مانند سهم جدّه ( كه به نظر ابى بكر سهمى ندارد ) قرار داد ، و گفت مخالفى را كه در اقّليت قرار دارد بكشيد ، و منظور او من بود . باز هم خشم خود را فرو برده و منتظر امر پروردگارم ماندم و سينه بر زمين نهادم ، سپس امر اين قوم ( اصحاب جمل ) پس از بيعتشان با من چنان شد كه شد ، در اين جا ديگر چاره‌اى نديدم كه يا با آنان بجنگم ، و يا با ترك جهاد كافر به خدا گردم .\r\n6 - حسن بن سلمه گويد : چون گزارش حركت طلحه و زبير و عايشه از مكَّه بسوى بصره بامير المؤمنين - صلوات الله عليه - رسيد صدا زد تا همه جمع شوند ، چون همه گرد آمدند حمد و ثناى الهى بجاى آورد ، سپس فرمود : امّا بعد ،\r\n","description":"","footnote":"","page_name":" 169 ","page_number":179},
  {"content":"\r\nپس از آنكه خدا - تبارك و تعالى - پيامبرش ( ص ) را بسوى خود برد ، گفتيم كه ما اهل بيت و خاندان و وارثان و دوستان و شايسته ترين مردم نسبت به آن حضرت هستيم ، و هرگز در زمينهء حق و سلطهء او مورد منازعه و مخالفت قرار نگيريم ، در همين فكر بوديم كه منافقين برجستند و سلطه و قدرت پيامبرمان ( ص ) را از ما ربودند و بدست غير ما سپردند ، بطورى كه به خدا سوگند ديده و دلهاى ما همگى بر اين حادثه گريست و سينه ها بخشم آمد . به خدا سوگند اگر بيم آن نبود كه مسلمين پراكنده شوند ، و بكفر باز گردند ، و دين كژ و ناهموار گردد همانا تا آنجا كه توان داشتيم شرائط كنونى را دگرگون مىساختيم .\r\nهمانا واليانى اين حكومت را بدست گرفتند و همگى در گذشتند ، و خداوند آن را به من باز گرداند . و همانا اين دو مرد : طلحه و زبير در شمار بيعتكنندگان با من بيعت كردند ، و حال به بصره رفته تا اجتماع شما را پراكنده ساخته ، و جنگ و درگيرى شما را ميان خودتان بيندازند . خداوندا اين هر دو را بخاطر نيرنگى كه به اين امّت زدند و سوء نظرى كه به عموم مسلمين دارند بگير و كيفرشان ده . ابو الهيثم بن تيّهان برخاست و گفت : اى امير مؤمنان حسد قريش بر شما\r\n","description":"","footnote":"","page_name":" 170 ","page_number":180},
  {"content":"\r\nدو گونه است : خوبانشان بخاطر ميل و مسابقه در فضل و برترى مرتبت بر تو حسد بردند ، و بدان آنان نيز حسد زشتى بر تو بردند كه خداوند بدان سبب اعمالشان را تباه و بىثمر ساخت و وزر وبالشان را سنگينتر نمود ، و آنها به تساوى با تو بسنده نكردند بلكه خواستند بر تو پيش افتند ، در نتيجه هدف از دسترس آنان دور گشت و مسابقه ، آنان را از مرتبهء اعتبار فرو افكند ، و تو سزاوارترين فرد قريش به قريشيان هستى ، پيامبرشان را در حال حيات يارى كردى ، و پس از وفات وى حقوقى را كه بر عهدهء او بود پرداخت نمودى . به خدا سوگند اين سركشى آنان جز بزيان خودشان نخواهد انجاميد ، و ما انصار و ياوران توئيم ، پس هر امرى دارى بفرما . سپس اين اشعار را سرود : « همانا گروهى بر تو سر كشى كرده و نيرنگ زدند و تو را به كار زشتى چند عيبجوئى نمودند » . « كه باندازهء بال پشه‌اى بلكه عشر آن بال هم در تو وجود نداشت » . « آنان نعمت بزرگى از خدا را در تو مشاهده كردند و نيز تو را بزرگمردى شناختند كه تمام گردان را به خاك مىافكند » . « و تو را امامى يافتند كه تمامى كارها به وى ارجاع مىشود ، و تو را بمنزلهء افسارى يافتند كه جلو افسار گسيختگى اسبان را مىگيرد » . « و تو را حاكمى يافتند كه تمام شئون امامت در او جمع است ، و مردى هاشمى كه پهناى گستردهء سرزمين مكَّه از آن اوست » « همهء اينها بخاطر حسدى است نسبت به آن نعمتى كه از جانب خداوند\r\n","description":"","footnote":"","page_name":" 171 ","page_number":181},
  {"content":"\r\n\r\nبه تو رسيده ، و بازگشتند بدلهائى آكنده از حسد ، و بجانهائى كه از شدّت شقاوت جام بغض و كينه و بخل مىباشد » .\r\n« و آنان دو دسته بودند ، گروهى پرده هاى غيبى ، اين صفات رذيلهء آنان را پوشانده ، و گروهى بىپرده دشمنى را آشكار نمودند » .\r\n« اى وصىّ پيامبر ( ص ) حقانيّت ما مانند سپيدهء صبح روشن و واضح و آشكار است » .\r\n« بنا بر اين در جنگ بىپروا بر قبيلهء اوس و خزرج يورش بر ، و با ضربت نيزه به خاك ذلَّتشان بنشان » .\r\n« هر كس از ما كه در راه خدا با تو دوستى نكند بر راه هدايت و رستگارى نخواهد بود » .\r\nپس حضرت امير المؤمنين ( ع ) براى وى پاداش نيك آرزو كرد . پس از او مردم ديگر برخاستند و هر كدام همانند كلام او سخنى گفتند .\r\n7 - سعدان بن مسلم از امام صادق ( ع ) روايت كند كه رسول خدا ( ص ) فرمود : يك روز همين طور كه موسى بن عمران ( ع ) نشسته بود ابليس با كلاه\r\n","description":"","footnote":"","page_name":" 172 ","page_number":182},
  {"content":"\r\nرنگارنگى كه بر سر داشت بسوى او آمد ، چون به موسى نزديك شد كلاه را برداشت و پيش آمد و سلام كرد . موسى ( ع ) فرمود : تو كيستى ؟ گفت : من ابليس هستم . موسى فرمود : خدا آواره ات كند ، براى چه آمده‌اى ؟ گفت : آمده‌ام بخاطر منزلتى كه نزد خدا دارى به تو سلام كنم . موسى گفت : اين كلاه چيست ؟ گفت :\r\nبوسيلهء اين كلاه دلهاى آدميان را مىربايم ( گويا رنگهاى مختلف آن نمودار فريبندگى و شهوات و آرايشهاى دنيا و عقايد فاسد و اديان باطل بوده است ) . موسى گفت : مرا خبر ده از آن گناهى كه چون آدميزاد مرتكب شود بر او چيره مىشوى و او را بسوى دلخواه و مراد خود مىبرى . شيطان گفت : هنگامى كه او از خودش خرسند شود ، و عملش را بسيار شمارد ، و گناه او در نظرش كوچك جلوه كند . سپس گفت : اى موسى تو را به سه خصلت سفارش مىكنم : نه تو با زنى خلوت كن و نه او با تو خلوت كند ، كه هيچ مرد و زنى با هم خلوت نكنند مگر اينكه من خودم همدم آنان هستم نه ياران من . و مبادا با خدا عهدى كنى ( و اگر عهدى كردى فورا بجاى آر ) زيرا كه احدى با خدا عهد نكند جز اينكه خودم نه يارانم همدم او باشم تا اينكه ميان او و وفاى به عهدش فاصله اندازم . و هر گاه تصميم به صدقه دادن گرفتى فورا بپرداز ، كه هر گاه بنده‌اى عزم صدقه دادن كند خودم نه يارانم همدم او باشم تا ميان او و صدقه دادن جدائى اندازم . سپس ابليس بازگشت در حالى كه مىگفت : واى بر من خاكم بسر ، به موسى چيزى آموختم كه\r\n","description":"","footnote":"","page_name":" 173 ","page_number":183},
  {"content":"\r\n\r\n\r\nبه آدميزادگان خواهد آموخت .\r\n8 - سماعة بن مهران گويد : از امام كاظم ( ع ) شنيدم مىفرمود : كار نيك بسيار را زياد مشماريد ، و گناهان اندك را كم نينگاريد ، كه همان گناهان اندك است كه جمع شده و بسيار مىگردد . و در نهان از خدا - عزّ و جلّ - بترسيد تا انصاف را از جانب خود نسبت به ديگران رعايت كنيد ، بسوى طاعت خدا شتاب كنيد ، و سخن راست گوئيد ، و امانت را برگردانيد كه همهء اينها بسود شماست ، و خود را بكارهائى كه حلال نيست آلوده نكنيد كه به ضرر شما تمام خواهد شد .\r\n9 - حمّاد بن عثمان از امام صادق از پدرانش عليهم السلام روايت كند كه رسول خدا ( ص ) فرمود : هر گاه خداوند خير بنده‌اى را بخواهد او را در دين فقيه و دانا مىگرداند .\r\n","description":"","footnote":"","page_name":" 174 ","page_number":184},
  {"content":"\r\n\r\n\r\n\r\nمجلس بيستم 8 رمضان المبارك 407\r\n1 - علىّ بن ربيعهء والبى از امير المؤمنين علىّ بن ابى طالب ( ع ) روايت كند كه رسول خدا ( ص ) فرمود : خداوند حدود و مرزهائى براى شما معيّن كرده پس از آنها تجاوز نكنيد ، و واجباتى بر شما واجب نموده پس آنها را ضايع نسازيد و سنّتهائى براى شما وضع كرده پس از آنها پيروى كنيد ، و چيزهائى را بر شما حرام ساخته پس هتك حرمت آنها نكنيد ، و بخاطر شما از چيزهائى صرف نظر نموده آن هم از روى رحمتش نه از روى فراموشى ، پس خود را در مورد آنها به زحمت نيندازيد .\r\n2 - مجاهد گويد : امير المؤمنين ( ع ) فرمود : در اين دنيائى كه احدى\r\n","description":"","footnote":"","page_name":" 175 ","page_number":185},
  {"content":"\r\nپيش از شما از آن بهره مند نگشته ، و براى احدى پس از شما باقى نخواهد ماند زهد را پيشه سازيد ، راه شما در اين دنيا همان راه گذشتگان است ، همانا عمر دنيا بريده شده و آواى سپرى شدن سر داده ، و خوبيهاى آن زشتنما گشته است ، پس پيوسته اهل خود را به فنا و نابودى ، و ساكنان خود را به مرگ گوشزد مىكند . راستى كه شده آن تلخ ، و زلال آن كدر گشته ، و از آب زندگانى آن جز چند قطره يا جرعه‌اى بيش در ته اين ظرف باقى نمانده كه اگر تشنه لبى آن را بمكد لب او هم تر نشود .\r\nپس از اين خانه‌اى كه فنا و نيستى بر اهل آن مقدّر شده ، و از ادامهء حيات ممنوعاند - همان خانه‌اى كه جان اهلش در آن خوار و ذليل مىگردد - عزم كوچيدن كنيد ، كه زنده‌اى نيست كه طمع در ماندن داشته ، و نفسى نيست جز اينكه بمرگ اعتراف دارد . بنا بر اين آرزوها سرگرمتان نسازد ، و روزگاران و دوران فترت بر شما دراز ننمايد ، و با داشتن آرزوها فريب آن مخوريد .\r\nو اگر بمانند شتران بچه گم كرده‌اى كه بسرعت در پى آن است مشتاق باشيد ، و چون نالهء كبوتران صدا برآوريد ، و همچون راهبان دلباخته به فغان آئيد ،\r\n","description":"","footnote":"","page_name":" 176 ","page_number":186},
  {"content":"\r\n\r\n\r\nو براى حركت بسوى خداى متعال دست از اموال و اولاد بكشيد ، به تمنّاى اينكه شما را درجه‌اى نزد خويش بالا برد ، يا گناهى را - كه كاتبان الهى بشمار آورده و فرشتگان خداوندى ثبت و ضبط نموده‌اند - ببخشايد ، هر آينه همهء اينها در قبال پاداشى كه برايتان اميد داشته ، و در برابر آن كيفرى كه از آن بر شما هراس دارم اندك است . خداوند ما و شما را از توبه كنندگان و عبادتكنندگان قرار دهد .\r\n3 - سلمان فارسى - رحمه الله - گويد : رسول خدا ( ص ) در روز عرفه ( نهم ذى حجّة ) بيرون شد و فرمود : اى مردم خداوند در اين روز بشما افتخار و مباهات كرد تا همگى شما را عموما و على را خصوصا مورد بخشايش خويش قرار دهد . سپس فرمود : اى على نزديك من بيا ، على نزديك رفت ، پيامبر ( ص ) دست او را گرفت و فرمود : همانا سعادتمند - سعادتمند واقعى - كسى است كه پس از من اطاعت تو كند و تو را دوست بدارد ، و همانا بدبخت - واقعى - كسى است كه پس از من تو را مخالفت كند و با تو بدشمنى پردازد .\r\n4 - ابو جهضم ازدى از پدرش روايت كند كه گفت : چون عثمان ابا ذر\r\n","description":"","footnote":"","page_name":" 177 ","page_number":187},
  {"content":"\r\nغفارى - رحمه الله - را از مدينه بشام تبعيد كرد ، ابو ذر هر روز بر مىخاست و مردم را پند و اندرز مىداد و آنان را بدست آويختن باطاعت پروردگار امر مىنمود ، و از ارتكاب معاصى خداوند حذر مىداد ، و آنچه را كه از رسول خدا ( ص ) در فضائل و مناقب اهل بيت آن حضرت عليهم السّلام شنيده بود براى آنان بازگو كرده و بر دست آويختن به عترت پيامبر ( ص ) تحريض و تشويق مىنمود .\r\nمعاويه به عثمان نوشت : امّا بعد ، پيوسته مردمى شبانه روز دور ابو ذر را گرفته و او چنين و چنان مىگويد . اگر به اين مردمى كه به من سپرده‌اى نيازى دارى ابو ذر را نزد خود ببر كه من مىترسم نظر مردم را نسبت به تو خراب و فاسد نمايد ، ( و آنها را عليه تو بشوراند ) و السّلام .\r\nعثمان در پاسخ نوشت : امّا بعد ، چون نامهء مرا خواندى ابو ذر را نزد من گسيل دار ، و السّلام . معاويه كس نزد ابو ذر فرستاد و او را احضار نموده ، نامهء عثمان را برايش خواند و گفت : السّاعة هر چه سريعتر برو . ابو ذر بسوى راحله و مركب خود رفت و بار بنه بر او بست و اسباب سفر ساز كرد . مردم نزد او جمع شدند و گفتند : اى ابا ذر - خدا تو را رحمت كند - كجا مىروى ؟ ابو ذر گفت :\r\n","description":"","footnote":"","page_name":" 178 ","page_number":188},
  {"content":"\r\nروزى مرا از روى خشم بسوى شما فرستادند ، و امروز نيز بيهوده و بدون هيچ دليلى مرا بسوى خود مىبرند ، آن طور كه مىبينم پيوسته كار ايشان با من همين است تا سرانجام نيكوكارى آسوده شود ، يا از دست فاجرى آسودگى حاصل آيد ( يعنى يا آن مؤمن بميرد يا آن فاجر به هلاكت رسد ) . اين بگفت و برفت . وقتى خبر حركت ابو ذر به گوش مردم رسيد بدنبال او روانه شدند تا از دمشق بيرون رفت ، و مردم با او رفتند تا به دير مرّان رسيد . ابو ذر از مركب پياده شد و مردم نيز پياده شدند ، ابو ذر جلو ايستاد و نماز جماعتى با آنان گزارد ، سپس گفت : اى مردم من شما را به آنچه سودتان دهد سفارش مىكنم ، و خودم نيز از لفّاظى و سخن پراكنى خوددارى مىنمايم . همگى ؛ خدا - عزّ و جلّ - را حمد كنيد ، همه گفتند : الحمد لله ( سپاس خداى راست ) . گفت : گواهى مىدهم كه معبودى جز الله نيست ، و محمّد بنده و فرستادهء خداست . مردم نيز همان گونه پاسخ دادند . گفت : گواهى مىدهم كه برانگيخته شدن در روز قيامت حقّ است ، و بهشت حقّ است ، و دوزخ نيز حقّ ، و به هر چه پيامبر ( ص ) از جانب خداوند آورده است اقرار مىكنم ، شما هم به اين امور گواهى دهيد . همه گفتند : ما بر تمام اين امور گواهيم . گفت : هر كدام از شما را كه با اعتقاد به اين امور بميرد ، بشارت باد به رحمت و كرامت خداوند ، البتّه تا آنگاه كه ياور گنهكاران و توجيه كنندهء\r\n","description":"","footnote":"","page_name":" 179 ","page_number":189},
  {"content":"\r\nاعمال ستمگران و ياور آنان نباشد . اى مردم ، نماز و روزهء خودتان را با خشم در راه خدا - عزّ و جلّ - بهنگامى كه در زمين نافرمانى مىشود همراه سازيد ، و پيشوايان خود را به قيمت بخشم آوردن خداوند خشنود مسازيد ، و اگر چيزهاى نوظهورى را كه سابقهء دينى براى آنها نمىشناسيد پايه گذارى نمودند شما از ايشان فاصله بگيريد ، و آنان را سرزنش كنيد هر چند به شكنجه و محروميّت و تبعيد شما بيانجامد ، تا در نتيجه خدا - عزّ و جلّ - را خشنود سازيد كه خداوند والاتر و بلند جايگاه شايسته نباشد كه بخاطر خشنودى آفريدگان بخشم آورده شود . خداوند من و شما را بيامرزد ، شما را به خدا مىسپارم و بر شما درود مىفرستم و رحمت خداوند بر شما باد . مردم در پاسخ صدا زدند : خداوند بر تو درود فرستد و رحمتش را شامل حال تو گرداند اى ابا ذر ، اى صحابى رسول خدا ( ص ) ، مىخواهى تو را باز گردانيم ، - هر چه اين گروه تو را بيرون راندند - و مانع سفر تو شويم ؟ ابو ذر گفت : باز گرديد - خدا شما را رحمت كند - كه من بر مشكلات و گرفتاريها از شما شكيباترم ، و از اختلاف و پراكندگى جدّا بپرهيزيد .\r\nابو ذر رفت تا بر عثمان وارد شد ، چون داخل شد عثمان گفت : خداوند\r\n","description":"","footnote":"","page_name":" 180 ","page_number":190},
  {"content":"\r\nچشمى را به عمرو روشن نكند ( 1 ) ! ابو ذر گفت : به خدا سوگند پدر و مادرم مرا عمرو نناميده‌اند و ليكن خداوند آن كسى را كه معصيت و مخالفت امر او مىكند و از هواى نفس خود پيروى مىنمايد به خودش نزديك نسازد . كعب الأحبار ( يك يهودى تازه مسلمان ) برخاست و گفت : اى پير مرد از خدا نمىترسى كه با اين گونه سخن با امير المؤمنين روبرو مىشوى ؟ ! ابو ذر عصائى را كه بدست داشت بلند كرد و بر سر كعب كوفت و گفت : اى پسر دو يهودى تو با مسلمانان چه سخن دارى ؟ به خدا سوگند هنوز يهودىگرى از دلت بيرون نرفته است . عثمان گفت : به خدا سوگند كه بودن من و تو در يك خانه نشايد ، تو خرف شده و عقل خود را از دست داده‌اى ، او را از نزد من بيرون بريد و بر كوهان شترى برهنه سوارش كنيد و بشدّت شتر را برانيد و با سختى هر چه تمامتر او را به ربذه رسانيد و بدون هيچ انيس و همدمى رهايش كنيد تا خدا هر چه مىخواهد بر سرش بياورد . مأموران نيز او را با درشتى تمام در حالى كه با مشت باستخوانهاى پهلويش مىكوفتند بسوى ربذه بيرون بردند .\r\nعثمان قبلا دستور داده بود كه احدى از مردم او را مشايعت نكند . اين\r\n\r\n","description":"","footnote":"\r\n( 1 ) در عبارت عربى « لا قرّب اللَّه بعمرو عينا » است ، امّا ترجمه مطابق با ساير نسخ حديث است كه « لا أنعم اللَّه » مىباشد .\r\n","page_name":" 181 ","page_number":191},
  {"content":"\r\n\r\nگزارش بامير المؤمنين علىّ بن ابى طالب ( ع ) رسيد ، حضرت با شنيدن اين خبر آنقدر گريست كه ريش مباركش از اشك ديده اش تر شد ، سپس فرمود : آيا اين چنين باصحابى رسول خدا ( ص ) عمل مىكنند ؟ * ( إِنَّا لِلَّه وَإِنَّا إِلَيْه راجِعُونَ ) * « ما همه از خدائيم و بسوى او بازمىگرديم » . سپس برخاست و با حسن و حسين عليهما السّلام و عبد الله بن عبّاس و فضل و قثم و عبيد الله ( فرزندان عبّاس عموى پيامبر ) همگى حركت كردند تا به ابو ذر رسيده و او را مشايعت نمودند . چون چشم ابو ذر - رحمه الله - به آنان افتاد مشتاقانه بسوى آن شتافت و بر آنان گريست و گفت : پدرم بفداى چهره هائى كه با ديدنشان ياد رسول خدا ( ص ) مىافتم و بركت ، وجودم را فرا مىگيرد .\r\nسپس دست به آسمان برداشت و گفت : خداوندا من اينان را دوست دارم هر چند در راه محبّتشان قطعه قطعه شوم ، من بخاطر خشنودى تو و دستيابى بخانهء آخرت هرگز از اينان جدا نمىشوم ، خدا شما را رحمت كند باز گرديد ، از خدا مىخواهم كه به بهترين وجه پس از من از شما پذيرائى كند . در اينجا آن چند نفر با او وداع نموده و در حالى كه از فراق وى اشك مىريختند بازگشتند .\r\n5 - عبد المؤمن از امام باقر ( ع ) از جابر بن عبد الله انصارى روايت كند\r\n","description":"","footnote":"","page_name":" 182 ","page_number":192},
  {"content":"\r\n\r\nكه گفت : رسول خدا ( ص ) فرمود : سريعترين چيزها از نظر كيفر و عقوبت چند چيز است : مردى كه به او نيكى كنى و او در عوض نيكى تو ببدى تو را پاداش دهد . و مردى كه با او پيمان ببندى و تو خواهى كه وفا كنى و او بخواهد بدروغ با تو رفتار كند . و مردى كه هرگز به او ستم نمىكنى و او پيوسته در صدد ستم نمودن به تو است . و مردى كه بخاطر خويشاوندى با او رفت و آمد كنى ، و او با تو قطع رابطه نمايد .\r\n6 - اسحاق بن فضل هاشمى گويد : يكى از دعاهاى امير المؤمنين علىّ بن ابى طالب ( ع ) اين است : « خداوندا پناه مىبرم به تو از اينكه دوستت را دشمن بدارم ، يا با دشمنت دوستى كنم ، يا كسى را كه از تو خشم بدل دارد خشنود سازم . خداوندا بر هر كس كه تو درود فرستى درود ما نيز بر او باد ، و بر هر كس لعنت كنى لعنت ما نيز بر او باد . خداوندا هر كس كه مرگ او موجب شادى ما و شادى تمام مسلمانان است ما را از شر او آسوده ساز ، و بجاى او كسى را بما ارزانى دار كه براى ما بهتر از او باشد ، تا آنجا كه نشانهء اجابت را طورى بر ما نمايان سازى كه ما در دين و دنياى خود بدان آشنا باشيم ، اى مهربانتر از\r\n","description":"","footnote":"","page_name":" 183 ","page_number":193},
  {"content":"\r\n\r\n\r\nهر مهربانى » .\r\nمجلس بيست و يكم شنبه نيمهء رمضان المبارك 407\r\n1 - ابو حمزهء ثمالى - رحمه الله گويد : از امام باقر ( ع ) شنيدم كه مىفرمود : چهار چيز است كه در هر كس باشد اسلام او كامل است ، و بر ايمانش يارى مىشود ، و گناهانش از وى پاك مىگردد ، و بديدار خدا رود در حالى كه از او خرسند است ، و اگر سراپايش را گناه فرا گرفته باشد خداوند آنها را بريزد . و آن چهار چيز عبارتند از : وفا به عهدى كه انسان با خدا مىبندد ، و راستگوئى با مردم ، و شرم و حيا از آنچه كه نزد خدا و مردم زشت مىنمايد ، و خوش خلقى با خانواده و ساير مردم .\r\n","description":"","footnote":"","page_name":" 184 ","page_number":194},
  {"content":"\r\n\r\n\r\nو چهار چيز است كه در هر يك از مؤمنين باشد خداوند او را در برترين درجات بهشت در غرفه‌اى فوق غرفهء ديگر در جايگاه شرف به تمام معنى جاى دهد :\r\nآن كس كه يتيمى را پناه دهد و به خوبى از وى پذيرائى كند و چون پدرى مهربان براى او باشد ، و آن كس كه به ناتوانى رحم كند و او را يارى دهد و كفايت نمايد ، و آن كس كه هزينهء زندگى پدر و مادرش را بپردازد و با آنان به نرمى و نيكى رفتار كند و اندوهگينشان نسازد ، و آن كس كه با غلام خود بدخلقى و ناسازگارى نكند و او را در كارهايش كمك نمايد و نسبت به بازخريد خود اگر طاقت ندارد مجبورش نسازد .\r\n2 - انس بن مالك گويد : رسول خدا ( ص ) فرمود : تعدّى و تجاوز در چيزى وجود پيدا نكرد مگر اينكه آن را زشت و بدنما نمود ، و شرم و حيا در چيزى نهاده نشد جز اينكه آن را زينت بخشيد .\r\n3 - جابر بن عبد الله انصارى گويد : خدمت رسول خدا ( ص ) مشرف\r\n","description":"","footnote":"","page_name":" 185 ","page_number":195},
  {"content":"\r\n\r\nشدم و عرض كردم : اى رسول خدا وصىّ شما كيست ؟ آن حضرت ده روز از جواب گفتن خوددارى نمود و به من پاسخى نداد ، سپس فرمود : اى جابر تو را از آنچه پرسيدى خبر ندهم ؟ گفتم : پدر و مادرم فدايت به خدا سوگند چندان از دادن پاسخ خوددارى فرمودى كه پنداشتم بر من خشم گرفته‌اى . فرمود : اى جابر بر تو خشم نگرفتم و ليكن منتظر بودم كه از آسمان برايم خبر رسد ، جبرئيل ( ع ) نزد من آمد و گفت : اى محمّد پروردگارت سلام مىرساند و مىفرمايد : همانا علىّ بن ابى طالب وصى و جانشين تو بر خاندان و امّت تو است ، و همان كسى است كه نااهلان را از كنار حوض كوثر عقب براند ، و او پرچمدار توست كه در راه بهشت پيشگام تو خواهد بود .\r\nگفتم : اى پيامبر خدا نظرتان اينست كه با كسى كه به اين مطلب ايمان نياورد كارزار كنم ؟ فرمود : آرى ، اى جابر او در اين جايگاه قرار داده نشده مگر به اين خاطر كه از وى پيروى شود ، پس هر كس كه از او پيروى كند فرداى قيامت با من است ، و هر كس با او مخالفت كند هرگز در كنار حوض كوثر بر من وارد نخواهد شد .\r\n","description":"","footnote":"","page_name":" 186 ","page_number":196},
  {"content":"\r\n\r\n4 - ابو ذر غفارى - رضى الله عنه - گويد : ديدم رسول خدا ( ص ) با دست مبارك به پشت علىّ بن ابى طالب ( ع ) زد و فرمود : اى على هر كس ما را دوست بدارد از عرب است ، و هر كس ما را دشمن بدارد كافر عجمى است .\r\nشيعيان ما از خانواده ها و قبايل شريف و صحيح النّسب و حلالزاده‌اند ، و كسى بر آئين ابراهيم ( ع ) جز ما و شيعيان ما نيست ، و ساير مردم از آئين وى بدورند ، و همانا خدا را فرشتگانى است كه گناهان شيعيان ما را فرو ريزند همان گونه كه كلنگ و تيشه ساختمان را ويران مىكند .\r\n5 - عبد الرّحمن بن جندب از پدرش روايت كرده كه گفت : چون با عثمان براى خلافت بيعت شد از مقداد بن اسود كندى - رحمه الله - شنيدم كه به عبد الرّحمن بن عوف مىگفت : اى عبد الرّحمن به خدا سوگند هرگز رويدادى مانند آنچه بر سر اين خاندان ( اهل بيت پيامبر ) عليهم السّلام پس از رحلت پيامبرشان صلَّى الله عليه و آله آمد نديده بودم ! عبد الرّحمن گفت : مقداد ! تو را به اين گونه امور چكار ؟ مقداد گفت : به خدا سوگند ايشان را دوست مىدارم بدين جهت كه رسول\r\n","description":"","footnote":"","page_name":" 187 ","page_number":197},
  {"content":"\r\nخدا ( ص ) دوستشان مىداشت ، و به خدا سوگند اندوهى كه به هيچ وجه نمىتوانم اظهارش كنم بر من چيره شده از اينكه قريش به جهت شرافت اين خاندان بر ساير مردم شرف يافتند و با اين حال همگى همدست شده تا قدرت و نفوذ و حكومت رسول خدا ( ص ) را از دست ايشان ربودند .\r\nعبد الرّحمن گفت : اى واى ! به خدا سوگند من فراوان خود را بخاطر شما به زحمت انداخته‌ام . مقداد گفت : توجّه كن به خدا سوگند دست از دامان مردى برداشتى كه از جمله كسانى است كه بحقّ فرمان دهند و بحقّ عدالت ورزند ، هان به خدا سوگند اگر ياورانى عليه قريش مىيافتم با آنان مىجنگيدم همان گونه كه در روزهاى بدر و احد جنگيدم . عبد الرّحمن گفت : مادرت بعزايت بنشيند مقداد ! مبادا مردم اين سخن را از تو بشنوند ، به خدا سوگند مىترسم از اينكه تو صاحب يك فرقه و آشوبى شوى .\r\nجندب گويد : پس از آنكه مقداد از آنجا رفت ، نزد او رفته و گفتم : من از ياران توام . گفت : خدا تو را رحمت كند ، آنچه ما خواهان آنيم دو سه نفر مرد براى آن كافى نيست پس از نزد وى بيرون شدم و خدمت علىّ بن ابى طالب ( ع ) رسيدم و گفتار او و خودم را بعرض رساندم و حضرت براى ما دعاى خير فرمود .\r\n","description":"","footnote":"","page_name":" 188 ","page_number":198},
  {"content":"\r\n\r\n6 - عبد الملك بن عمير لخمى گويد : جارية بن قدامهء سعدى بر معاويه وارد شد ، و احنف بن قيس و حباب مجاشعى در كنار معاويه روى تخت نشسته بودند . معاويه به او گفت : كيستى تو ؟ گفت : ما جارية بن قدامه هستم - وى آدم دانا و باهوشى بود - معاويه گفت : من باور نمىكردم هنوز زنده باشى ، مگر تو ( از نظر جثه ) از يك زنبور عسل بيشترى ؟\r\nجاريه گفت : اى معاويه با من چنين برخورد مكن ، تو مرا بزنبور عسل تشبيه مىكنى و به خدا سوگند كه زنبور نيشى آتشين و براقى شيرين دارد ، و به خدا سوگند كه معاويه نام ننهاده‌اند مگر بر سگى كه سگان ديگر را گاز گيرد ، و اميّهء ( كه نام مادر توست ) تصغير امه است ( يعنى كنيزك ) . معاويه گفت : چنين رفتار مكن ، گفت : تو كردى من هم كردم .\r\nمعاويه گفت : نزديك بيا ، و در كنار من بر تخت بنشين . گفت : اين كار را نمىكنم . گفت : چرا ؟ گفت : چون ديدم اين دو نفر دارند تو را از جايت كنار مىزنند و من نمىخواهم با آنان شركت كنم . معاويه گفت : نزديك بيا تا سخن محرمانه‌اى بگويم . جاريه پيش رفت و معاويه به او گفت : اى جاريه من از اين\r\n","description":"","footnote":"","page_name":" 189 ","page_number":199},
  {"content":"\r\n\r\n\r\n\r\nدو مرد دينشان را خريده‌ام . گفت : از من نيز بخر اى معاويه . گفت : ( آهسته ) صدايش را در نياور .\r\n7 - انس بن مالك گويد : رسول خدا ( ص ) فرمود : كفّاره و جريمهء غيبت كه گناه آن را بزدايد آن است كه براى آن كس كه از او غيبت كرده‌اى آمرزش بخواهى .\r\nمجلس بيست و دوم شنبه 22 رمضان المبارك 407\r\n1 - عمرو بن سيف ازدى گويد : امام صادق ( ع ) به من فرمود : طلب روزى را از راه حلال آن از دست مده كه كمك توست بر دينت ، و پاى شترت را\r\n","description":"","footnote":"","page_name":" 190 ","page_number":200},
  {"content":"\r\n\r\n\r\nببند سپس توكَّل كن .\r\n2 - عبد الله بن ابى يعفور گويد : امام صادق ( ع ) فرمود : سه دسته‌اند كه خداوند نمازشان را نپذيرد : بنده‌اى كه از نزد صاحبانش گريخته است تا زمانى كه برگردد و دست در دست آنان نهد . و مردى كه براى قومى امامت نماز كند و آنان وى را خوش ندارند . و زنى كه شب بخوابد و شوهرش بر او خشمناك باشد .\r\n3 - حسين بن زيد از امام صادق از پدرش از جدّش عليهم السّلام روايت كند كه رسول خدا ( ص ) فرمود : چون مرا به آسمان بالا بردند و به سدرة المنتهى ( درختى است در آخرين مراتب بهشت كه دانش اوّلين و آخرين به آنجا منتهى مىشود ) رسيدم ندائى به من رسيد كه : اى محمّد سفارش مرا به نيكى در بارهء على بپذير كه او سرور مسلمين ، و پيشواى متّقين ، و در قيامت پيشواى دست و پا و پيشانى سپيدانى است كه در غرفه هاى بهشتى آرميده‌اند .\r\n","description":"","footnote":"","page_name":" 191 ","page_number":201},
  {"content":"\r\n\r\n\r\n4 - عمرو بن ميمون از امام صادق از پدرش از جدّش عليهم السّلام روايت كند كه امير المؤمنين علىّ بن ابى طالب ( ع ) بر فراز منبر كوفه فرمود : اى مردم ، ده خصلت از رسول خدا ( ص ) بيادگار دارم كه نزد من از آنچه كه خورشيد بر آن مىتابد محبوبتر است :\r\nرسول خدا ( ص ) به من فرمود : اى على تو در دنيا و آخرت برادر منى ، و روز قيامت در پيشگاه خداوند جبّار تو نزديكترين آفريدگان به من هستى ، و جايگاه تو در بهشت مقابل جايگاه من است همچنان كه منازل دوستان در راه خدا - عزّ و جلّ - در مقابل هم قرار دارد ، و تو وارث منى ، و تو پس از من در مورد وعده ها و كارهايم وصىّ من خواهى بود ، و تو حافظ و سرپرست خانوادهء من در هنگام غيبت من هستى ، و تو پيشواى امّت منى ، و تو به پا دارندهء عدالت در ميان رعيّت منى ، و تو دوست منى و دوست من دوست خداست ، و دشمن تو دشمن من است و دشمن من دشمن خداست .\r\n","description":"","footnote":"","page_name":" 192 ","page_number":202},
  {"content":"\r\n\r\n5 - محمّد بن ابى عمارهء كوفى گويد : از امام صادق ( ع ) شنيدم كه مىفرمود : هر كس در راه ما بخاطر خونى كه از ما ريخته شده ، يا حقّى كه از ما بتاراج رفته ، يا پردهء آبرو و حيثيّتى كه از ما يا يكى از شيعيان ما دريده گشته قطرهء اشكى بريزد ، بدين سبب خداوند متعال او را يكى حقب ( كه هشتاد سال است ) در بهشت جاى دهد .\r\n6 - ربيعه و عماره و گروهى ديگر گفته‌اند : در آن زمان كه گروه كثيرى از اصحاب امير المؤمنين علىّ بن ابى طالب ( ع ) از دور آن حضرت پراكنده شده و از نزد آن حضرت بسوى معاويه ره سپردند تا كه نصيبى از دنيا ببرند ، گروهى از ياران حضرتش خدمت او رسيدند و عرضه داشتند : اى امير مؤمنان اين همه اموال را بخشش كن ، و اين اشراف عرب و قريش و كسانى را كه مىترسى زير بار تو نروند و بسوى معاويه بگريزند بر ساير آزادشدگان و عجميان ترجيح و تفضيل ده .\r\nامير المؤمنين ( ع ) فرمود : مرا مىفرمائيد كه يارى را از راه ستم بجويم ؟ ! نه ، به خدا سوگند تا خورشيد مىتابد و ستاره‌اى در آسمان مىدرخشد دست بچنين\r\n","description":"","footnote":"","page_name":" 193 ","page_number":203},
  {"content":"\r\nكارى نمىيازم . به خدا سوگند اگر اين اموال از خودم بود هر آينه مساوات را در ميان آنان مراعات مىنمودم چه برسد باينكه مال خودشان است .\r\nسپس لختى سكوت كرد و سر بجيب فكرت فرو برد ، پس از آن فرمود :\r\nهر كس ثروتى دارد جدّا بايد از فساد بپرهيزد كه بخشش مال در غير حقّش تبذير و اسراف است ، و ثروت هر چند نامى از صاحب خود در دنيا بجاى مىگذارد ولى در نزد خدا - عزّ و جلّ - فرومايه اش مىسازد ؛ و هيچ مردى مال خود را در غير حقّ و نزد غير اهلش ننهاد جز اينكه خداوند وى را از سپاس آنان محروم ساخت و دوستى آنان از آن ديگرى شد ، و اگر با او بماند كسى كه او را دوست بدارد و سپاسش گويد جملگى دروغ و چاپلوسى است كه مىخواهد بدين وسيله به وى نزديك شود تا بتواند دوباره بهمانند چيزى كه در گذشته از وى بدست آورده دست يابد ، و اگر روزى نعمت از دستش برود و بكمك و دستگيرى متقابل او نياز پيدا كند همانا او بدترين دوست و پستترين رفيق خواهد بود .\r\nهر كس بخواهد از آنچه كه خداوند به او ارزانى داشته نيكى نمايد بايد به خويشان نزديك خود رسيدگى نموده ، و مهماننوازى كند ، و اسيرى را آزاد سازد ، و به ورشكستگان و در راه ماندگان و تهيدستان و جهادگران در راه خدا يارى\r\n","description":"","footnote":"","page_name":" 194 ","page_number":204},
  {"content":"\r\n\r\n\r\nرساند ، و بايد بر مشكلات و سختيها و شكيبا باشد ، كه همانا دستيابى به اين خصال ، اشرف كرامتهاى دنيا و رسيدن به فضائل آخرت است .\r\n7 - اسحاق بن عمّار گويد : امام صادق ( ع ) به من فرمود : اسحاق چون وقت زكات مالت فرا رسد آن را چگونه مىپردازى ؟ گفتم : مستحقّين آن خود به من مراجعه كرده بايشان مىپردازم ، حضرت فرمود : ترا جز اين نمىبينم كه مؤمن را خوار ساخته‌اى زنهار زنهار كه خدا ميفرمايد : « كسى كه دوست مرا خوار سازد با من به محاربه برخاسته است » .\r\n8 - حنان بن سدير از پدرش روايت كند كه گفت : خدمت امام صادق ( ع ) بودم و نزد آن حضرت يادى از مؤمن و حقوق او بميان آمد . امام صادق ( ع ) به من رو كرده فرمود : اى ابا الفضل تو را به حال مؤمن نزد خدا خبر ندهم ؟\r\nگفتم : چرا به من خبر بده فدايت شوم . فرمود : چون خداوند روح مؤمن را بگيرد فرشتگان حافظ اعمال او به آسمان بالا روند و گويند پروردگارا اين بندهء توست و خوب بنده‌اى است . خداوند جليل و جبّار فرمايد : به دنيا فرود رويد و نزد قبر بنده‌ام بمانيد و مرا به\r\n","description":"","footnote":"","page_name":" 195 ","page_number":205},
  {"content":"\r\nبزرگى ياد كنيد و تسبيح و تهليل و تكبير بگوئيد و ثواب آن را به حساب بنده‌ام بنويسيد تا زمانى كه او را از قبرش برانگيزم .\r\nسپس به من فرمود : آيا زيادتر نگويم ؟ گفتم : چرا ، بيشتر بفرمائيد . فرمود :\r\nچون خداوند مؤمن را از قبرش برانگيزد شبيهى با او بيرون آيد كه از پيش او حركت كند ( و او را قوّت دل بخشد ) ، پس هر گاه مؤمن هول و هراسى از امور هولناك قيامت ببيند آن شبيه گويد : بيتابى مكن و غم مخور و بشارت باد تو را به سرور و كرامتى از جانب خداى - عزّ و جلّ - .\r\nو اضافه فرمود : پيوسته آن شبيه او را به سرور و كرامت خدا - عزّ و جلّ - بشارت دهد ، تا اينكه براى حسابرسى در پيشگاه پروردگار قرار گيرد ، پس خداوند حساب آسانى از وى به عمل آورد ، و به بردن وى به بهشت فرمان دهد و در اين حال آن شبيه در پيش روى اوست . مؤمن به او گويد : خدا تو را رحمت كند تو خوب خارجشونده‌اى بودى ، با من از قبرم بيرون شدى و پيوسته مرا به سرور و كرامت گويد : من همان سرورى هستم كه بر برادر مؤمن خود در دنيا وارد ساختى ، ( 1 ) خداوند مرا از آن سرور آفريده تا تو را بشارت دهم .\r\n\r\n","description":"","footnote":"\r\n( 1 ) كذا و الظاهر فيه سقط و الصواب\r\n« كنت أدخلته »\r\nكما في الكافى .\r\n","page_name":" 196 ","page_number":206},
  {"content":"\r\n\r\n9 - محمّد جعفى از پدرش روايت كند كه گفت : من بسيارى از اوقات از درد چشم ناراحت بودم ، روزى از اين درد به امام صادق ( ع ) شكايت بردم .\r\nحضرت فرمود : آيا دعائى به تو نياموزم كه براى دنيا و آخرتت سودمند باشد ، و از درد چشم نيز آسوده گردى ؟ عرض كردم : چرا . فرمود : پس از نماز صبح و پس از مغرب بگو :\r\n« اللَّهمّ إنّى أسألك بحقّ محمّد و آل محمّد عليك ، أن تصلَّي على محمّد و آل محمّد ، و أن تجعل النّور في بصري ، و البصيرة في ديني ، و اليقين في قلبي ، الإخلاص في عملى ، و السّلامة في نفسي ، و السّعة في رزقي و الشّكر لك أبدا ما أبقيتني » ) *\r\n« خداوندا ! بحقّ محمّد و آل محمّد بر تو از تو مىخواهم كه بر محمّد و آل محمّد درود فرستى ، و در چشمم نور ، و در دينم بينش ، و در قلبم يقين ، و در عملم اخلاص ، و در جانم سلامتى ، و در روزيم فراخى و گشايش قرار دهى ، و تا زمانى كه زنده‌ام مىدارى توفيق سپاسگزارى از خودت را به من عطا فرمائى » .\r\n","description":"","footnote":"","page_name":" 197 ","page_number":207},
  {"content":"\r\n\r\n\r\nمجلس بيست و سوّم تاريخ مجلس ذكر نشده است\r\n1 - ابو بصير گويد : امام باقر ( ع ) فرمود : ابو ذر - رحمه الله - مىگفت :\r\nگويا اين اشياء دنيا چيزى نيست جز عملى كه خير آن سود بخشد ، و شرّ آن زيان رساند ، مگر به كسى كه خداوند به او رحم آورد .\r\nاى طالب علم نبايد اهل و مال تو را از رسيدگى بخودت سرگرم سازد ، تو آن روزى كه از آنان جدا مىشوى همانند ميهمانى هستى كه شب را در ميان آنان بسر برده و صبح از نزدشان بسوى ديگران مىروى ، و دنيا و آخرت بسان منزلى است كه در آن فرود آمده ، سپس بسوى غير آن خواهى رفت . و فاصلهء ميان مرگ و برانگيخته شدن پس از آن جز خواب كوتاهى كه به زودى از آن بيدار شوى چيز ديگرى نيست .\r\n","description":"","footnote":"","page_name":" 198 ","page_number":208},
  {"content":"\r\nاى طالب علم ، براى حضور در پيشگاه پروردگار عملى پيش فرست كه تو در گروه عمل خود هستى ، و هر گونه كه عمل كنى جزا بينى .\r\nاى طالب علم نماز بخوان پيش از آنكه نتوانى بر شب و روزى دست يا بى كه در آن نماز بگزارى ، همانا مثل نماز براى صاحبش - باذن پروردگار - مثل مردى است كه بر سلطانى وارد شود و آن سلطان ، خوب به سخنان او گوش دهد تا از بيان نيازش فارغ شود ، همچنين مرد مسلمان تا آن زمان كه در نماز است پيوسته خداوند بدون نظر دارد تا از نمازش فارغ گردد .\r\nاى طالب علم صدقه بده پيش از آنكه قادر بر دادن چيزى نباشى ، و از دادن آن ممنوع نگردى ، همانا مثل صدقه براى صاحبش مثل مردى است كه دستش به خون كسى آلوده شده و اقوام او در پى خونخواهى وى هستند و او گويد :\r\nمرا نكشيد و مدّتى برايم قرار دهيد تا در جلب رضايت شما كوشش نمايم ، مرد مسلمان نيز - باذن خدا - اين چنين است ، هر زمان صدقه‌اى بدهد يك گروه از گردنش گشوده شود تا اينكه خداوند اقوامى ( چنين كسانى ) را به نزد خويش بازستاند در حالى كه از آنان راضى گشته است ، و هر كس كه خدا از روى راضى باشد همانا از آتش آزاد شده است .\r\n","description":"","footnote":"","page_name":" 199 ","page_number":209},
  {"content":"\r\n\r\n\r\nاى طالب علم آن دل كه در آن چيزى از حقّ نباشد همچون خانهء ويرانى است كه آبادكننده‌اى ندارد .\r\nاى طالب علم همانا اين زبان كليد خير و كليد شرّ است . پس بر دهانت مهر زن همان گونه كه بر طلا و نقره است مهر مىنهى .\r\nاى طالب علم اين مثالها را خداوند براى مردم بيان فرموده و جز عالمان در بارهء آن تعقّل نمىكنند .\r\n2 - عبد الله بن سنان گويد : امام صادق ( ع ) فرمود : رسول خدا ( ص ) در سخنرانى خود فرمود : آيا شما را به بهترين اخلاق دنيا و آخرت خبر ندهم ؟ آنها عبارتند از : گذشت از آن كس كه به تو ستم روا داشته ، و اينكه پيوند كنى با آن كس كه رابطه اش را از تو بريده ، و نيكى نمودن به آن كس كه به تو بدى نموده ، و بخشش به كسى كه تو را محروم ساخته است . و همانا در نهاد دشمنى و كينه توزى بريدن و چيدن نهفته است ، منظورم بريدن مو نيست بلكه بريدن دين است .\r\n3 - عبد الله ابى يعفور گويد : امام صادق ( ع ) به من فرمود : مبادا مردم تو را\r\n","description":"","footnote":"","page_name":" 200 ","page_number":210},
  {"content":"\r\n\r\nنسبت به خودت بفريبند ، كه همانا امر ( حساب و كتاب اعمال ) به تو خواهد رسيد نه به آنان ، و نبايد روزت به چنين و چنان سپرى شود كه همانا كسى با تو هست كه اعمال تو را حفظ و ضبط مىكند ، و خوبى اندك را كم مشمار كه فردا روز آن را به صورتى خواهى ديد كه تو را شادمان كند ، و بدى اندك را كم مشمار كه فردا روز آن را به صورتى خواهى ديد كه تو را ناراحت سازد ، و كار نيك كن كه من نديدم چيزى را كه پىجوتر و سريعتر باشد از كار نيكى كه بدنبال گناه گذشته‌اى انجام گيرد ، خدا - جلّ اسمه - مىفرمايد : « همانا نيكيها بديها را از بين مىبرند ، و اين ياد آورى است از براى ياد آوران » ( 1 ) .\r\n4 - عجلان ابو صالح گويد : امام صادق ( ع ) به من فرمود : در رابطهء خود با مردم به انصاف رفتار كن ، و در دارائى خود با آنان يارى همه جانبه بنما ، و آنچه را براى خود مىپسندى براى آنان نيز بپسند ، و فراوان خدا را ياد كن ، و از رنجورى و افسردگى بپرهيز كه پدرم مرا بدين مطالب سفارش مىفرمود ، و پدر او هم به همين مطالب و نيز در بارهء نماز شب وى را سفارش مىنمود ، زيرا كه چون رنجور باشى حقّ خدا را بجاى نياورى ، و چون دلتنگ و افسرده باشى حقّى را به احدى\r\n\r\n","description":"","footnote":"\r\n( 1 ) هود : 114\r\n","page_name":" 201 ","page_number":211},
  {"content":"\r\n\r\n\r\nنپردازى . و بر تو باد براستگوئى و پاكدامنى و باز دادن امانت ، و چون وعده نمودى تخلَّف مكن .\r\n5 - ابو النّعمان عجلى گويد : امام باقر ( ع ) فرمود : اى ابا النّعمان بر ما دروغى نبند كه بدان سبب از راه راست و صحيح كنار افتى . اى ابا النّعمان بواسطهء ما مردم را يغما مكن كه خداوند با اين كار بر فقر تو بيفزايد . اى ابا النّعمان رياستطلبى مكن كه دنباله رو خواهى شد . اى ابا النّعمان تو ناگزير بازداشت شده و مورد پرسشش قرار مىگيرى ، پس اگر راست بگوئى تو را تصديق كنيم ، و اگر دروغ بگوئى تو را تكذيب نمائيم . ابا النّعمان ! زنهار مردم تو را نسبت بخودت نفريبند كه امر ( حساب و كتاب اعمال ) به تو خواهد رسيد نه به آنان ، و روز خود را به چنين و چنان سپرى مساز كه همانا با تو كسى است كه اعمال تو را ثبت و ضبط مىكند ، و كار نيك كن كه من نديدم چيزى را كه پىجوتر و سريعتر باشد از كار نيكى كه بدنبال گناه گذشته‌اى انجام گيرد .\r\n6 - علىّ بن نعمان با واسطه از امام سجّاد ( ع ) نقل كند كه مىفرمود :\r\nبيچاره آن كس كه يكانش بر دهگانش غلبه كند ( 1 ) . ( گويد ) و امام صادق ( ع )\r\n\r\n","description":"","footnote":"\r\n( 1 ) يعنى گناهان وى از نيكيهايش بيشتر باشد زيرا كه يك گناه يكى حساب مىشود ، و كار نيك ده برابر پاداش دارد .\r\n","page_name":" 202 ","page_number":212},
  {"content":"\r\n\r\nفرمود : مغبون و فريب خورده كسى است كه در مورد عمرش لحظه بلحظه فريب خورد و زيان بيند . ( گويد ) و علىّ بن الحسين ( ع ) مىفرمود : از مردم اظهار نوميدى و بىنيازى كن كه اين دارائى واقعى است ، و درخواست خود را از آنان كم كن كه آن نياز حاضر است ، و از كارى كه از انجام آن عذر خواهى مىشود بپرهيز ، و مانند كسى كه آخرين نماز اوست نماز بخوان ، و اگر توانستى كه امروزت بهتر از ديروز ، و فردايت بهتر از امروزت باشد اين كار را بكن .\r\n7 - ابو سعيد زهرى از امام باقر يا امام صادق عليهما السّلام روايت كند كه فرمود : واى بر آن گروه كه با امر بمعروف و نهى از منكر براى خدا ديندارى نكنند . و فرمود : هر كس\r\nلا إله الَّا الله ) *\r\nبگويد اين گفتار به ملكوت آسمان وارد نشود تا اينكه گويندهء آن ، سخن خود را با كردار شايسته‌اى تمام و كامل سازد .\r\n[ و دين ندارد كسى كه با تقويت كردن باطلى ديندارى كند 
  ] و دين ندارد كسى كه با اطاعت از ظالمى ديندارى كند . سپس فرمود :\r\nتمام اين گروهها را فزونطلبى و فخر فروشى ( به اموال و اولاد و افراد ) سرگرم ساخته تا جايى كه به سراغ گورستان رفته و بمرده ها نيز افتخار مىورزند ( يا اينكه آنقدر به اين گونه امور سرگرم شده‌اند تا مرگ گريبانشان را بگيرد و بگورشان\r\n","description":"","footnote":"","page_name":" 203 ","page_number":213},
  {"content":"\r\n\r\n\r\n\r\nبسپارد ) .\r\n8 - زيد شحام گويد : از امام صادق ( ع ) شنيدم كه مىفرمود : بپرهيزيد از سطوات ( قهر و غلبه ) خداوند در شب و روز ، عرض كردم : سطوات خدا چيست ؟ فرمود : اينكه خداوند بندگان را به گناهانشان بگيرد و عذاب نمايد .\r\n9 - ابو حمزه گويد : از امام سجّاد ( ع ) شنيدم كه مىفرمود : هر كس بواجبات خدا عمل كند از بهترين مردم است ، و هر كس از حرامهاى خدا بپرهيزد از عابدترين و پرهيزكارترين مردم است ، و هر كس به آنچه خداوند قسمت او نموده قانع باشد از داراترين مردم است .\r\n10 - سعد بن طريف گويد : امام باقر ( ع ) فرمود : با زبانت با منافق سازش كن ، و مهر و محبّت خود را براى مؤمن خالص ساز ، و اگر يك يهودى با تو همنشين شد با وى به خوبى مجالست نما يعنى با اين مردم به نرمى و مدارا رفتار كن .\r\n","description":"","footnote":"","page_name":" 204 ","page_number":214},
  {"content":"\r\n\r\n\r\n11 - نعمان گويد : امام باقر ( ع ) فرمود : هر كس از احوال دوستان جويا شود از احوال وى پى جو شوند ، و هر كس كه در حوادث ناگوار روزگار صبر پيشه نسازد در برابر آنها زبون بماند ، و اگر از مردم بدگوئى كنى از تو بدگوئى كنند ، و اگر از آنان دست بدارى تو را رها نسازند . گفتم : پس چه كنم ؟ فرمود : از آبروى خود براى روز فقر و تنگدستى خويش به آنان وام بده .\r\n12 - مرازم گويد : امام صادق ( ع ) فرمود : بر شما باد به نماز گزاردن در مساجد ، و نيكرفتارى در همسايگى با مردم ، و اقامهء شهادت ، و حاضر شدن در تشييع جنائز . شما ناگزير از معاشرت و آميزش با مردم هستيد ، هيچ كس تا زنده است از مردم بىنياز نيست ، ما ( پيشوايان شما ) بر جنازه هاى آنان حاضر مىشويم ، و زيبندهء شماست كه همانند امامان خود عمل كنيد ، و مردم تا زنده‌اند از يك ديگر بىنياز نيستند تا اينكه مرگشان در رسد ، سپس هر گروهى بسوى آنان كه هوادارشان بوده‌اند خواهند پيوست .\r\nسپس فرمود : نيكو نماز بگزاريد ، و براى آخرت خود كار كنيد ، و آنچه را\r\n","description":"","footnote":"","page_name":" 205 ","page_number":215},
  {"content":"\r\n\r\nكه بسود شماست برگزينيد ، كه گاهى مردى پيدا مىشود كه در كار دنيا باهوش و زيرك است و گفته شود : فلانى چقدر زيرك است ! و حال آنكه زرنگ و زيرك كسى است كه در كار آخرت زيرك باشد .\r\n13 - ابو خالد قمّاط گويد : امام صادق ( ع ) فرمود : رسول خدا ( ص ) در سرزمين منى سخنرانى نمود ، فرمود : خداوند خرّم كند روى بنده‌اى را كه سخن مرا بشنود و خوب فرا گيرد و به آن كس كه نشنيده است برساند ، كه چه بسا كسانى كه بار فقه با خود مىكشند ولى فقيه نيستند ، و چه بسا كسان كه فقه را بنزد كسانى انتقال مىدهند كه از خود حاملان بهتر مىفهمند .\r\nسه چيز است كه دل هر مسلمانى با داشتن آنها بخيانت نگرايد ( يا نبايد نسبت به آنها خيانت ورزد ) : خالص ساختن عمل براى خدا ، و نصيحت و خير خواهى نسبت به پيشوايان مسلمين ، و همراهى جماعت آنان ، زيرا كه دعوت آنان از همهء جوانب بر آنها احاطه داشته و حافظ آنهاست ( و نسبت به آيندگان نيز هست ) . مؤمنان با هم برابرند ، ارزش خونشان با هم برابر است ، و همگى قدرت واحدى عليه خودشان هستند ، و پستترين افرادشان مىتواند آنان را نسبت به امانى كه به كسى مىدهد عهده دار سازد .\r\n","description":"","footnote":"","page_name":" 206 ","page_number":216},
  {"content":"\r\n\r\n\r\n14 - منصور بن ابى يحيى گويد : از امام صادق ( ع ) شنيدم كه مىفرمود :\r\nرسول خدا ( ص ) بر فراز منبر برآمد و در حالى كه رنگ از چهره اش پريده بود رو بمردم نموده ، فرمود : اى مسلمانان بعثت من با قيامت مانند اين دو انگشتم توأم است - و دو انگشت سبّابهء خود را كنار هم قرار داد - . سپس فرمود : اى مسلمانان همانا برترين روش ، روش محمّد است ، و بهترين گفتار ، كتاب خدا است ، و بدترين امور ، امور جديد و نو پديد است يعنى دين من متّصل به قيامت مىشود ، و دين ديگرى ناسخ شريعت من نخواهد بود ، بنا بر اين هر دين تازهء بنام قانون بدعت و گمراهى است .\r\nآگاه باشيد كه هر بدعتى گمراهى است ، و جاى هر گونه گمراهى در آتش است . اى مردم هر كس پس از خود مالى بگذارد از براى اهل و وارثان اوست ، و هر كس عيال و نانخورى بجاى گذارد سرپرستى آنان بر عهدهء من است .\r\n15 - رفاعه گويد : امام صادق ( ع ) فرمود : چهار چيز در تورات است و چهار ديگر در كنار آنهاست : هر كس كه صبح كند و غم دنيا خورد خشمگين بر پروردگار خود صبح نموده ، و هر كس صبح كند و از مصيبتى كه بر وى وارد آمده شكايت نمايد از پروردگار خود شكايت نموده است ، و هر كس بنزد ثروتمندى رود و نزد او\r\n","description":"","footnote":"","page_name":" 207 ","page_number":217},
  {"content":"\r\n\r\nفروتنى كند [ تا بهره‌اى از دنياى او ببرد 
  ] دو سوّم دينش را از دست داده است ، و هر كس از اين امّت كه قرآن ميخوانده و با اين حال داخل دوزخ شود همانا از كسانى بوده كه آيات خدا را بمسخره و بازى مىگرفته است .\r\nو آن چهار چيز ديگر : هر كس قدرت يابد انحصار طلب گردد ، و هر كس مشورت كند پشيمان نشود ، و هر گونه عمل كنى جزا بينى ، و فقر بزرگترين مرگ است .\r\n16 - جابر بن عبد الله انصارى گويد : رسول خدا ( ص ) براى ما سخنرانى كرد ، پس حمد و ثناى الهى بجاى آورد و پس از سخنى چند فرمود : اى مردم بر شما باد به نماز ، بر شما باد به نماز كه آن ستون دين شماست ، رنج بيدارى شب را به نماز تحمّل كنيد ، و فراوان ياد خدا كنيد تا گناهان شما را پاك سازد .\r\nهمانا مثل اين نمازها مثل نهرى است كه در جلوى در خانهء يكى از شما باشد و روزانه پنج بار خود را با آب آن بشويد ، همان گونه كه با شستنهاى پياپى بدنش از هر گونه چركى پاك مىشود همچنان با مداومت بر نماز از گناهان\r\n","description":"","footnote":"","page_name":" 208 ","page_number":218},
  {"content":"\r\n\r\nپاك مىگردد ، و هيچ گناهى بر او باقى نمىماند .\r\nاى مردم بنده‌اى نيست مگر اينكه ريسمانى چند بر او گره خورده است ، پس چون دو سوّم از شب گذشت و ثلث ديگرش باقى ماند فرشته‌اى نزد وى آيد و به او گويد : برخيز ياد خدا كن كه صبح نزديك شده است ، پس اگر بجنبد و ياد خدا كند يك گره از وى باز شود ، و اگر برخيزد ، وضو بگيرد و مشغول نماز شود همهء گره ها از وى باز گردد ، تا اينكه با چشمى روشن و شادمان وارد صبح شود .\r\n17 - شعيب عقرقوفى گويد : به امام صادق ( ع ) عرض كردم : شنيدم از كسى كه از ابى ذرّ روايت مىكرد كه او مىگفت : سه چيز است كه مردم آنها را دشمن دارند و من دوست مىدارم : مرگ را دوست دارم ، و فقر را دوست دارم ، و بلا و گرفتارى را دوست دارم .\r\nحضرت فرمود : اين مطلب آن طور نيست كه وى ( راوى ) فهميده است ، منظور او از اينكه مرگ را دوست مىدارم اينست كه مرگ در اطاعت خدا نزد من از زندگى در معصيت خدا محبوبتر است ، و بلا در طاعت خدا نزد من از سلامتى در معصيت خدا محبوبتر است ، و فقر در طاعت خدا نزد من از ثروت در معصيت\r\n","description":"","footnote":"","page_name":" 209 ","page_number":219},
  {"content":"\r\n\r\n\r\nخدا محبوبتر مىباشد .\r\n18 - ابو مريم از امام صادق يا امام باقر عليهما السّلام از جابر بن عبد الله روايت كرده كه گفت : رسول خدا ( ص ) بما فرمود : روى ظروف خود را بپوشانيد ، و سر ظروف آب خود را ببنديد ، و در خانه هاى خود را چفت كنيد ، و از غروب آفتاب تا بر طرف شدن سياهى شب چهار پايان و احشام خود را محبوس داريد . همانا شياطين ( موجودات نامرئى ) پوششى را بر نمىدارند ، و بندى را باز نمىكنند ، و از هنگام غروب آفتاب رها و پخش مىشوند . و چراغهاى خود را ( چون سوخت آنها از موادّ آتشزاست ) خاموش كنيد زيرا كه موش ، خانه را بر سر اهلش آتش مىزند .\r\n19 - اسماعيل جعفى گويد : از امام باقر ( ع ) شنيدم كه مىفرمود : هر كس روش عادلانه‌اى را پايه گذارى كند و ديگران بدان عمل نمايند پاداشى به مثل پاداش عملكنندگان به وى داده شود بدون اينكه از پاداش آنان چيزى كاسته گردد ، و هر كس روش ستمگرانه‌اى را پايه گذارى كند و ديگران بدان عمل نمايند وزر و وبالى مانند وزر و و بال عملكنندگان بر گردن او خواهد بود بدون آنكه چيزى از وزر آنان كاسته گردد .\r\n","description":"","footnote":"","page_name":" 210 ","page_number":220},
  {"content":"\r\n\r\n\r\n20 - بكر بن صالح گويد : دامادم به امام جواد ( ع ) نوشت : پدرم مرد ناصبى بد اعتقادى است و از جانب وى با شدائد و زحماتى چند روبرو گشته‌ام ، در صورت صلاحديد در باره‌ام دعا كنيد ، و بيان فرمائيد كه نظرتان در اين باره چيست ؟ آيا با وى بدشمنى و پرخاش برخيزم يا مدارا نمايم ؟\r\nحضرت در پاسخ نوشتند : نوشته ات را فهميدم و به آنچه در بارهء پدرت ياد كرده‌اى پى بردم ، و ان شاء الله در بارهء تو دست از دعا نمىكشم ، و مدارا براى تو بهتر از دشمنى و پرخاشگرى است ، و همراه با هر مشكلى آسانى است ، صبر را پيشه ساز كه عاقبت از آن پرهيزكاران است ، خداوند تو را بر ولايت آن كس كه ولايتش را پذيرفته‌اى ثابت بدارد ، ما و شما در امانت خدائيم ، همان خدائى كه اماناتش ضايع و تباه نگردد .\r\nبكر گويد : پس از آن خداوند دل پدر او را مطابق ميل وى برگرداند بطورى كه در هيچ چيز با او مخالفت نمىورزيد .\r\n21 - ابو حفص عطَّار گويد : از امام صادق ( ع ) شنيدم كه از پدرش از\r\n","description":"","footnote":"","page_name":" 211 ","page_number":221},
  {"content":"\r\n\r\nجدّش عليهما السلام روايت مىفرمود كه رسول خدا ( ص ) فرموده است : جبرئيل در ساعت و روزى نزد من آمد كه هيچ سابقه نداشت ، گفتم : اى جبرئيل در ساعت و روزى بىسابقه نزد من آمده‌اى ؟ همانا مرا به هراس و وحشت انداختى ! گفت : اى محمّد چه چيز تو را به وحشت انداخته در حالى كه خداوند گناه گذشته و جديد تو را بخشيده است ؟ ! در اين مورد به تفسير قرآن ذيل آيهء اوّل از سورهء فتح مراجعه شود .\r\nگفتم : پروردگارت تو را بچه خاطر فرستاده ؟ گفت : پروردگارت تو را از پرستش بتها ، و شرابخوارى ، و برخورد خصمانه و ملامتگرانهء با مردان نهى فرموده ، و يك چيز ديگر نيز كه سود دنيا و آخرت در آن است ، پروردگارت به تو مىفرمايد :\r\nاى محمّد من هرگز ظرفى را مانند شكم پر دشمن نداشته‌ام .\r\n22 - [ عبد الله بن 
  ] بكير گويد : امام صادق ( ع ) فرمود : ما از ميان شيعيان خود به كسى علاقه منديم كه عاقل ، فهميده ، دانا ، بردبار ، مداراكننده ، پر صبر ، بسيار راستگو ، و با وفا باشد . سپس فرمود : خدا - تبارك و تعالى - پيامبران را به مكارم اخلاق مخصوص گردانيد ، پس هر كه واجد آنهاست بايد بر اين نعمت خدا را سپاس گويد ، و هر كس كه فاقد آنهاست بايد به پيشگاه خداوند زارى كند و\r\n","description":"","footnote":"","page_name":" 212 ","page_number":222},
  {"content":"\r\n\r\n\r\nآنها را از خدا درخواست نمايد .\r\nگويد : عرضكردم : فدايت شوم آنها كداماند ؟ فرمود : پرهيزكارى ، و اظهار فروتنى و خوارى به پيشگاه پروردگار ، و صبر ، و شكر ، و بردبارى ، و شرم ، و سخاوت و شجاعت ، و غيرت و نيكوئى كردن ، و راستگوئى ، و ردّ امانت .\r\n23 - جارود بن منذر گويد : از امام صادق ( ع ) شنيدم كه مىفرمود :\r\nمشكل ترين كارها سه چيز است : اينكه در رابطهء خودت با مردم بانصاف رفتار كنى تا جايى كه نپسندى براى خويش مگر آنچه را كه براى آنان همى پسندى ، و به برادر دينى خود در امور مالى يارى رسانى ، و به ياد خدا بودن در هر حال . و به ياد خدا بودن آن نيست كه فقط\r\nسبحان الله و الحمد لله و لا إله الله و الله اكبر ) *\r\nبگوئى ، بلكه منظور اين است كه هر گاه كارى برايت پيش آمد كه خدا از آن نهى فرموده است رهايش سازى .\r\n24 - ابو عبيده گويد : امام باقر ( ع ) فرمود : امير المؤمنين ( ع ) مىفرمود :\r\nهيچ عملى همراه با تقوا اندك به حساب نيايد ، و چگونه اندك به حساب آيد كارى\r\n","description":"","footnote":"","page_name":" 213 ","page_number":223},
  {"content":"\r\n\r\nكه مورد قبول واقع خواهد بود . ( زيرا در قرآن مجيد آمده : خداوند عمل پرهيزكاران را قبول مىكند ) .\r\n25 - عمرو بن سعيد بن هلال گويد : به امام صادق ( ع ) عرض كردم : مرا سفارشى فرما . فرمود : تو را به پرواى از خدا ، و پاكدامنى ، و كوشش در عبادت سفارش مىكنم ، و بدان كه كوشائى در عبادتى كه همراه با پاكدامنى نباشد سودى نبخشد . و هميشه به پائينتر از خودت بنگر ، و به بالا دست خود نگاه مكن ، و چه بسيار خداى متعال به رسول خدا ( ص ) فرموده است : « اموال و اولاد كافران تو را به شگفتى نياورد » ( 1 ) و فرموده : « چشمان خود را به بهره هائى كه به جفتهائى ( مردان و زنانى ) از كافران داده‌ايم ندوز ، حال آنكه اينها همه نمودهاى فريبندهء زندگانى دنياست » . ( 2 ) و اگر نفس تو ، ترا بسوى چيزى از اينها فرا خواند پس بدان كه خوراك رسول خدا ( ص ) جو ، و حلوايش خرما - آن هم اگر به دستش مىآمد - و هيزمش شاخهء درخت خرما بوده است . و هر گاه به مصيبتى گرفتار آمدى ياد مصيبت خود بفقدان و از دست رفتن رسول خدا ( ص ) كن كه مردم هرگز بمانند چنين مصيبتى\r\n\r\n","description":"","footnote":"\r\n( 1 ) توبة : 55 .\r\n( 2 ) طه : 131 .\r\n","page_name":" 214 ","page_number":224},
  {"content":"\r\n\r\n\r\n\r\nگرفتار نمىشوند .\r\n26 - داود بن فرقد گويد : از امام صادق ( ع ) شنيدم كه مىفرمود : همانا كردار شايسته پيش از صاحب خود به بهشت رود و اسباب آسايش وى را فراهم و آماده سازد چنان كه مردى پيشكار خود را جلوتر فرستد تا خانه را براى او فرش كند ( و براى استراحت وى آماده سازد ) . سپس حضرت اين آيه را خواند : « و امّا كسانى كه ايمان آورده و كردار شايسته نموده‌اند همانا براى خودشان آسايشگاهى خوش فراهم مىسازند ( 1 ) » .\r\n27 - حسن بن أبى ساره گويد : از امام صادق ( ع ) شنيدم كه مىفرمود :\r\nمؤمن ، و مؤمن ( واقعى ) نيست تا اينكه هم ترسان باشد و هم اميدوار ، و ترسان و اميدوار نمىتواند باشد تا اينكه بمقتضاى آنچه كه مىترسد و اميد دارد عملكننده باشد .\r\n28 - علىّ بن ابى حمزهء بطائنى گويد : از امام صادق ( ع ) از تفسير اين آيه « آنان كه آنچه بايد بدهند مىدهند در حالى كه دلهايشان ترسان است ( 2 ) » پرسيدم ،\r\n\r\n","description":"","footnote":"\r\n( 1 ) مضمونى است كه از آيهء 44 سورهء روم گرفته شده است .\r\n( 2 ) مؤمنون : 60 .\r\n","page_name":" 215 ","page_number":225},
  {"content":"\r\n\r\n\r\nفرمود : از علائم ترس و اميد آنها اينست كه مىترسند اگر اطاعت نكنند اعمال آنان بسوى خودشان باز گردانده شود ، و با اين حال اميد دارند كه از ايشان پذيرفته گردد .\r\n29 - سماعه گويد : از امام صادق ( ع ) شنيدم كه مىفرمود : چه مىشود شما را كه رسول خدا ( ص ) را آزار مىدهيد ؟ ! مردى گفت : فدايت شوم چگونه حضرتش را مىآزاريم ؟ فرمود : مگر نمىدانيد كه اعمال شما بر آن حضرت عرضه مىشود ، و چون معصيتى در آنها مشاهده فرمايد آزرده مىگردد ؟ پس رسول خدا ( ص ) را آزار ندهيد و آن حضرت را شادمان سازيد .\r\n30 - ابو اراكه گويد : در همين مسجد ( 1 ) پشت سر امير المؤمنين ( ع ) نماز گزاردم ، آن حضرت بجانب راست خويش بگرديد - و قدرى كسالت داشت - و مدّتى همانطور ماند تا خورشيد بر ديوار همين مسجد به قدر يك نيزه بر آمد ، و آن ديوار باندازهء فعلى نبود ، سپس رو بمردم كرد و فرمود : هان به خدا سوگند ياران رسول خدا ( ص ) همه شب رنج و مشقّت بيدارى آن را تحمّل مىكردند ، و ميان\r\n\r\n","description":"","footnote":"\r\n( 1 ) مراد مسجد كوفه است .\r\n","page_name":" 216 ","page_number":226},
  {"content":"\r\n\r\nپيشانى و زانوهاى خود نوبت مىگذاشتند ( گاهى بسجود و گاهى به پا ايستاده عبادت مىكردند ) ، گويا كه خروش آتش دوزخ در گوششان طنين انداز بود ، چون وارد صبح مىشدند رنگ پريده و زرد چهره بودند ، پيشانى آنان بسان زانوى بز پينه بسته بود ، و چون ياد خداوند مىشد مانند حركت درخت در يك تند باد به حركت در مىآمدند ، و از چشمانشان چنان اشك مىباريد كه لباسهايشان تر مىگشت .\r\nسپس برخاست و در آن حال مىفرمود : به خدا سوگند گويا اين قوم به حال غفلت شب را به صبح آورده‌اند ، و از آن پس ديگر شادان و خندان ديده نشد تا آنكه كار ابن ملجم - لعنه الله - صورت گرفت .\r\n31 - جابر گويد : امام باقر ( ع ) فرمود : امير المؤمنين ( ع ) در آن ايّام كه در كوفه بود چنين عادت داشت كه هر روز صبح از دار الاماره بيرون مىشد و در يكايك بازارهاى كوفه مىگشت و تازيانه‌اى دو شاخه بنام سبيبه بهمراه داشت ، در هر بازارى مىايستاد و در ميان اهل آن صدا مىزد : اى تاجران پيش از داد و ستد از خداوند خير و نيكى طلبيد ، و با آسانگيرى در معامله از خداوند بركت\r\n","description":"","footnote":"","page_name":" 217 ","page_number":227},
  {"content":"\r\n\r\nجوئيد ، و با خريداران نزديك شويد ( گران نفروشيد تا از شما بگريزند ) ، و خود را به زينت حلم و بردبارى آرايش دهيد ، و از سوگند خوردن خوددارى كنيد ، و از دروغ بپرهيزيد ، و از ستم كناره گيريد ، و با مظلومان به انصاف رفتار نمائيد ، و به ربا خوارى نزديك مشويد ، و پيمانه را كامل بدهيد ( كمفروشى نكنيد ) ، و چيزى از حقّ مردم كم نگذاريد ، و روى زمين در غرقاب فساد فرو نرويد .\r\nو همين طور در تمام بازارهاى كوفه دور مىزد ، و سپس بازمىگشت و در محلَّى براى رسيدگى به كارهاى مردم مىنشست . و چون مردم مىديدند كه آن حضرت بسوى آنان مىآيد ، و فرياد « اى مردم » او بلند مىشد همگى دست از كار مىكشيدند و خوب به فرمايشات حضرتش گوش مىدادند ، و به روى آن حضرت چشم مىدوختند تا از سخن خود فارغ مىگشت ، و چون سخنش تمام مىشد مىگفتند : اى امير مؤمنان شنيديم و اطاعت خواهيم كرد .\r\n32 - جابر گويد : امام باقر ( ع ) فرمود : عادت امير المؤمنين ( ع ) در كوفه اين بود كه چون نماز عشاء را با مردم مىگزارد سه بار با صداى بلند كه تمام اهل مسجد مىشنيدند مىفرمود : مردم مجهّز شويد - خدا شما را رحمت كند - كه همانا\r\n","description":"","footnote":"","page_name":" 218 ","page_number":228},
  {"content":"\r\n\r\nآواى كوچيدن در ميان شما برخاسته ، پس اين اقامت و دلبستگى بر دنيا چه معنى دارد پس از آنكه آواى كوچيدن برخاسته است ؟ ! خدا شما را رحمت كند مجهّز شويد و بهترين زاد و توشه‌اى را كه آماده و در دسترس داريد - و آن تقواست - بهمراه خود برداريد ، و بدانيد كه راه شما بسوى معاد ، و عبور شما بر صراط و وحشت بزرگ در پيش رويتان است ، و همانا گريوه ها و گردنه هاى صعب العبور ، و منازل وحشت زا و هراسناكى در پيش داريد كه ناگزير بايد از آنها عبور نموده ، در آنجاها توقّف كنيد ( 1 ) ، بنا بر اين يا رحمت خداست كه نجات از وحشت و خطر بزرگ و درهم بودن چهرهء قيامت و سختى خبرگاه آن است ، و يا مهلكه‌اى است كه قابل جبران نخواهد بود .\r\n33 - ابو حمزهء ثمالى گويد : نشنيدم نام احدى از مردم را كه از علىّ بن الحسين ( امام سجاد ) عليهما السّلام زاهدتر باشد بجز اخبارى كه از زهد علىّ بن ابى طالب ( ع ) به من رسيده است . علىّ بن الحسين هنگامى كه در زمينهء زهد و بىرغبتى به دنيا سخن مىگفت و پند و اندرز مىداد تمام حاضرين را بگريه مىآورد . من صحيفه‌اى را كه سخنى چند در بارهء زهد از علىّ بن الحسين عليهما السّلام در آن نوشته بود خواندم سپس مطالب آن را نوشته ، خدمت آن حضرت\r\n\r\n","description":"","footnote":"\r\n( 1 ) همچون سكرات مرگ ، قبر ، سؤال و جواب ، زلزلهء قيامت ، عقبات و كريوه هاى محشر .\r\n","page_name":" 219 ","page_number":229},
  {"content":"\r\nبردم و حضور مباركش عرضه داشتم ، حضرت آن را شناخت و تصحيح فرمود ، و در آن نوشته بود : * ( بِسْمِ الله الرَّحْمنِ الرَّحِيمِ ) * خداوند نيرنگ ظالمان ، و ستم حسودان ، و زور جابران را از ما و شما باز دارد . اى مؤمنان مصيبت و گرفتارى شما همه برخاسته از وجود طاغوتهائى است كه اهل رغبت در دنيا ( 1 ) و مايلين به آن و فريفته شدگان بدان ، و رو آورندگان به آن و باشياء آن هستند ، همان اشيائى كه فردا روز همه اش بىبها و پوسيده و تباه خواهد بود . پس از آنچه كه خداوند شما را از آن برحذر داشته حذر كنيد ، و در آنچه كه خداوند شما را نسبت به آن بىرغبت نموده زهد را پيشه سازيد ، و به آنچه كه در اين دنياست مانند كسى كه آن را منزل ابدى و مقرّ هميشگى انگاشته و بدان دل بسته اتكاء و اعتماد پيدا نكنيد . و به خدا سوگند آنچه كه در دنياست همه اش رهنماى شما بر جلوه گرى ظاهرى آن و گردش روزگار و دگرگونى انقلاب و موارد عبرت آميز آن است ، و بر اينكه چگونه اهل خود را دستخوش بازيگرى خويش قرار مىدهد . براستى كه دنيا افراد گمنام وامانده را رفعت شأن\r\n\r\n","description":"","footnote":"\r\n( 1 ) در روضه كافى اين چنين است :\r\n« لا يفتننكم الطَّواغيت و أتباعهم من أهل الرّغبة في هذه الدنيا\r\n- الخ » « اى مؤمنان طاغوتها از اهل دنيا و شما را نفريبند - تا آخر » .\r\n","page_name":" 220 ","page_number":230},
  {"content":"\r\nمىبخشد ، و افراد شريف و گرانبها را ضايع و بيمقدار مىسازد ، و فردا روز اقوامى را به آتش در مىافكند . و در اين امور جاى پند گرفتن و آگاهى است ، و نيز همهء اينها بنوبهء خود دوركننده و باز دارنده‌اى است براى آن كس كه بيدار و هوشيار باشد . همانا امورى كه در هر شبانه روز بر سر شما مىآيد از فتنه هاى گمراه كننده ، و حوادث بدعتها ، و روشهاى جائرانه ، و شرور و حوادث كوبندهء زمان ، و ترس از سلطان ، و وسوسهء شيطان ، همه و همه دلها را از بيدار شدن و آگهى يافتن دور ساخته ، و از هدايت موجود و شناخت اهل حقّ غافل مىدارد مگر آن عدّهء اندكى را كه خداوند نگاه داشته است . بگردش روزگار و دگرگونى حالات و عاقبت زيان فتنهء دنيا جز كسى كه خداوند او را نگاه داشته و راه رشد را پيموده و در طريق ميانه گام نهاده پى نمىبرد ، و او كسى است كه عليه همهء اينها از زهد يارى جسته است . چنين كسى پيوسته انديشهء خود را تجديد نموده ، و از امور مشابه اندرز گرفته ، و خود را از آلودگى دور ساخته ، و در بارهء شگفتى و سرور زودگذر دنيا زهد و بىرغبتى نشان داده ، و در نتيجه از لذّات آن پهلو تهى كرده ، و در نعمتهاى هميشگى آخرت رغبت نموده ، و كوشش شايستهء آن را عملى ساخته ، و\r\n","description":"","footnote":"","page_name":" 221 ","page_number":231},
  {"content":"\r\nمراقب مرگ بوده ، و زندگى را با قوم ستمگران منفور دانسته است ، اينجاست كه با ديده‌اى تيز بين به كالاى دنيا نگريسته پس حوادث فتنه ها و گمراهى بدعتها و ستم شاهان ستمگر را به خوبى مشاهده كرده است ، بجان خودم سوگند كه شما از امور گذشته در روزگاران سپرى شده از فتنه هاى انباشته و غرق شدن در آنها چيزهائى پشت سر گذاشته‌ايد كه مىتوانيد بوسيلهء آنها بر پرهيز از گمراهان و بدعتگذاران و ستمگران و كسانى كه بنا حقّ در زمين فساد مىانگيزند راه ببريد . پس از خداوند يارى طلبيد و باز گرديد بطاعت خدا و طاعت آن كس كه شايسته تر است و به اطاعت نمودن از وى از ديگر كسانى كه مورد پيروى و اطاعت قرار مىگيرند . پس جدّا حذر كنيد و خود را بپائيد پيش از پشيمانى و حسرت و وارد شدن بر خداوند و ايستادن در حضور پروردگار . و به خدا سوگند هيچ قومى با معصيت خدا بيرون نشدند و جز اينكه به سوى عذاب او رفتند ، و هيچ قومى دنيا را بر آخرت ترجيح ندادند مگر اينكه به عاقبت و سر انجام شومى دچار گشتند . شناخت خدا و عمل به طاعت او دو انيس هم آغوشاند ، پس هر كس خدا را بشناسد از او مىترسد و اين ترسش او را بر عمل به طاعت خدا بر مىانگيزد . و همانا صاحبان علم و پيروانشان كسانى هستند كه خدا را شناخته ، و به فرامين او عمل كرده ، و به سوى او رغبت نموده‌اند و خداى متعال فرموده : « جز اين نيست كه از ميان\r\n","description":"","footnote":"","page_name":" 222 ","page_number":232},
  {"content":"\r\nبندگان خدا علماء از خدا مىترسند » ( 1 ) . پس چيزى از اشياء دنيا را با نافرمانى نمودن از خدا درخواست نكنيد ، و در اين دنيا به طاعت خدا سرگرم باشيد ، و روزهاى آن را مغتنم بشماريد ، و براى آنچه كه نجات شما در آن است كوشش كنيد ، كه پىآمدهاى اينها كمتر ، و به پوزش نزديكتر ، و براى نجات اميد بخشتر است . پس امر خدا و طاعت او و پيروى كسى را كه خداوند اطاعتش را واجب شمرده بر امور ديگر پيش اندازيد ، و فرمانهاى واردهء از طاغوتها را كه فريفتگىهاى زينت جلوهء دنياست بر امر خدا و طاعتش و طاعت اولى الامرتان جلوتر نيندازيد .\r\nو بدانيد كه شما و ما بندگان خدائيم ، و فردا روز سرورى حاكم بر ما و شما حكم كند و همو است كه شما را باز مىدارد و مورد سؤال قرا مىدهد ، پس پيش از بازداشت و پرسش و عرضه شدن بر پروردگار جهانيان پاسخ خود را آماده كنيد ، آن روز هيچ كس جز به اذن پروردگار ، توانائى سخن ندارد .\r\nو بدانيد كه خداى متعال در آن روز هيچ دروغگوئى را تصديق و هيچ راستگوئى را تكذيب نكند ، و پوزش ، مستحقّ پوزش را ردّ ننمايد ، و غير معذورى را\r\n\r\n","description":"","footnote":"\r\n( 1 ) فاطر 28 .\r\n","page_name":" 223 ","page_number":233},
  {"content":"\r\nپوزش پذير نباشد ، بلكه بر آفريدگانش بواسطهء پيامبران و اوليائش پس از پيامبران حجّت دارد . پس اى بندگان خدا پرواى الهى پيشه كنيد ، و به اصلاح خويش و طاعت خداوند و آنان كه خدا ولايتشان را در مورد طاعت پذيرفته‌ايد رو آوريد ، كه شايد پشيمانى پيدا شود كه بر آنچه در راه حقّ در گذشته كوتاهى كرده و از حقوق خدا ضايع ساخته پشيمانى گردد ( كه اين پشيمانى بازدارنده‌اى است از مخالفت با حق ) . از مصاحبت عاصيان ( غاصبان ) و يارى ظالمان و مجاورت فاسقان بپرهيزيد ، از فتنهء آنان حذر كنيد ، و از درگاهشان دورى جوئيد ، و بدانيد كسى كه با اولياء خدا مخالفت ورزد و به غير دين خدا ديندارى نمايد و بدون در نظر گرفتن فرمان ولىّ خدا خودكامگى كند در آتشى خواهد بود كه زبانه مىكشد و بدنهايى را مىبلعد كه ارواح آنها از آنها غايب شده و شقاوت و بدبختى آنها بر ايشان چيره گشته است ، و آنان مردگانى هستند كه حرارت آتش ( حرمان و دورى از ساحت حقّ ) را نمىيابند ( چنان كه خداوند در بارهء كفار فرموده : مردگاناند و لكن نمىدانند ) . پس اى صاحبان بينش پند گيريد ، و خدا را بشكرانهء اينكه شما را هدايت نموده سپاس گوئيد ، و بدانيد كه شما را تحت قدرت خدا به زير بار قدرت غير خدا بيرون نشويد ، و خداوند كردار شما را مىبيند و سپس به سوى او محشور\r\n","description":"","footnote":"","page_name":" 224 ","page_number":234},
  {"content":"\r\n\r\nمىگرديد ، پس از اندرزها پند پذيريد و به آداب صالحان مؤدّب گرديد .\r\n34 - ابو حمزهء ثمالى گويد : امام سجّاد ( ع ) فرمود : بيرون آمدم تا به اين ديوار رسيده ، و بدان تكيه دادم ناگهان به مردى برخوردم كه دو لباس سفيد به تن داشت ( گويا حضرت خضر ( ع ) بوده است ) ، به چهرهء من نگاهى انداخت و گفت : اى علىّ بن الحسين چه شده تو را ناراحت و غمگين مىبينم ؟ آيا حزن تو بر دنيا است ؟ كه روزى خدا براى نيكوكار و بدكار فراهم است . گفتم : بر اين غم ندارم مطلب همچنان است كه تو مىگوئى . گفت : پس اندوه تو آيا بر آخرت است ؟ كه آن وعدهء راستى است كه پادشاه قاهرى در آن حاكم است ، گفتم : بر اين هم غم ندارم كه مطلب همچنان است كه تو مىگوئى .\r\nگفت : پس غمت از چيست ؟ گفتم : از ترسى كه از فتنهء ابن زبير داريم . او خنديد و گفت : اى علىّ بن الحسين هرگز ديده‌اى كه كسى از خدا بترسد و خدا نجاتش نداده باشد ؟ گفتم : نه ، گفت : اى علىّ بن الحسين هرگز ديده‌اى كه كسى بر خدا توكَّل كند و خدا او را كفايت نكرده باشد ؟ گفتم : نه ، سپس نگاه كردم در پيش رويم كسى را نديدم .\r\n","description":"","footnote":"","page_name":" 225 ","page_number":235},
  {"content":"\r\n\r\n\r\n35 - قاسم بن عروه از مردى از امام باقر يا امام صادق عليهما السلام روايت كرده كه آن حضرت در معنى اين آيه : « اين چنين خداوند ، اعمالشان را حسرت بر آنان مىنماياند » ، فرمود : مردى مالى بدست مىآورد و محروم مىماند از اينكه بدان وسيله كار خيرى انجام دهد و مىميرد و ديگرى آن را به ارث مىبرد و كار خيرى بدان سبب انجام مىدهد ، پس آن مرد آنچه را بدست آورده به صورت كارهاى نيكى در نامهء عمل ديگرى مىبيند ( آنجاست كه حسرت مىخورد كه‌اى كاش خودم آن مال را در راه خير مصرف مىنمودم ) بقرة : 167 .\r\n36 - هشام بن سالم گويد : امام صادق ( ع ) فرمود : هر گاه به كار خيرى تصميم گرفتى انجام آن را به تأخير مينداز ، چه بسا خدا - تبارك و تعالى - بر بنده اش نظر مىكند و او را در حال انجام طاعتى مىبيند پس مىفرمايد : به عزّت و جلالم سوگند كه هرگز تو را عذاب نكنم . و هر گاه به گناهى مصمّم شدى انجامش مده ، چه بسا خدا - تبارك و تعالى - بر بنده نظر مىكند و او را مشغول معاصى خودش مىبيند پس مىفرمايد : به عزت و جلالم سوگند كه هرگز تو را نيامرزم .\r\n","description":"","footnote":"","page_name":" 226 ","page_number":236},
  {"content":"\r\n\r\n\r\n37 - حمزة بن حمران گويد : از امام صادق ( ع ) شنيدم كه مىفرمود :\r\nهر گاه يكى از شما به انجام كار خوبى تصميم گرفت نبايد به تأخيرش اندازد چه بسا بنده نماز مىخواند ، و روز را روزه مىدارد ، پس به او گفته شود كه : پس از اين ببعد هر چه خواهى بكن كه خداوند تو را آمرزيده است ( 1 ) .\r\n38 - ابو اسحاق خراسانى گويد ( 2 ) : امير المؤمنين ( ع ) مىفرمود : مقدّمات شك را فراهم نكنيد كه به شك مىافتيد ، و شك نكنيد كه به كفر مىگرائيد ، و به خودتان رخصت ندهيد كه سست مىشويد ، و در راه حقّ سستى نكنيد كه زيان مىبينيد . دور انديشى آن است كه دانائى پيدا كنيد ، و از نشانه هاى دانائى آن است كه مغرور نشويد . خيرخواه ترين شما از براى خودش كسى است كه از همه بيشتر مطيع خدا باشد ، و نيرنگ بازترين شما با خودش كسى است كه از همه بيشتر معصيت خدا كند . هر كس كه خدا را فرمان برد در امان مىماند و رشد مىيابد ، و هر كس معصيت او كند زيان بيند و پشيمان گردد . و از خداوند\r\n\r\n","description":"","footnote":"\r\n( 1 ) گفتن اينكه هر چه خواهى بكن زيانى ندارد زير آن عملى كه خدا بدان سبب گناه بنده را مىآمرزد بر انسان مستور است و لذا آدمى جرأت انجام گناه نمىيابد . و نيز خود اين گفتار دليل است بر اينكه خداوند همانطور كه گذشتهء او را آمرزيده ، در آينده نيز او را از گناه حفظ خواهد نمود .\r\n( 2 ) ظاهرا از حضرت صادق ( ع ) يا حضرت رضا ( ع ) نقل مىكند .\r\n","page_name":" 227 ","page_number":237},
  {"content":"\r\n\r\n\r\n\r\nيقين طلبيد ، و براى بدست آوردن عافيت و سلامتى ( يا عاقبت ) بسوى خدا ميل كنيد ، و بهترين چيزى كه در دل گردش ميكنيد يقين است . اى مردم از دروغ پرهيز كنيد ، كه هر اميدوارى جوينده است ، و هر ترسانى گريزان .\r\n39 - علىّ بن مهزيار بسند خود از امام صادق ( ع ) روايت كند كه فرمود :\r\nامير المؤمنين ( ع ) مىفرمود : امور دور را بر خود نزديك ، و امور مشكل را بر خود آسان گيريد ، و بدانيد كه بنده هر قدر راه و چاره جوئيش ضعيف و سست باشد از آنچه برايش مقدّر فرموده كمتر نستاند ، و اگر زرنگى و راه يا بى و چاره جوئيش قوى و افزون باشد بيش از آنچه خدا مقدّرش فرموده بدست نياورد .\r\n40 - هشام گويد : امام صادق ( ع ) فرمود : امير المؤمنين ( ع ) در كوفه به مردم مىفرمود : اى كوفيان گمان مىكنيد كه من راه اصلاح شما را نمىدانم ؟\r\nآرى مىدانم و لكن خوش ندارم ، اصلاح شما را به قيمت فساد خودم تمام كنم .\r\n41 - يحيى بن عقيل گويد : على ( ع ) فرمود : من از دو چيز بر شما بيم\r\n","description":"","footnote":"","page_name":" 228 ","page_number":238},
  {"content":"\r\n\r\n\r\nدارم : پيروى دلخواه خود ، و آرزوى دراز . امّا پيروى دلخواه خود مانع از حقّ است ، و آرزوى دراز آخرت را از ياد انسان مىبرد . همانا آخرت رو كرده مىآيد ، و دنيا پشت كرده مىرود ، و هر كدام را فرزندانى است ، پس از فرزندان آخرت باشيد و از فرزندان دنيا نباشيد . امروز روز عمل است نه حساب ، و فردا روز حساب است نه عمل .\r\n42 - اسماعيل ( بن ابى زياد سكونى ) گويد : امام صادق ( ع ) فرمود :\r\nامير المؤمنين ( ع ) مىفرمود : با تفكَّر دل خود را بيدار ساز ، و پهلو از خواب تهى كن ، و پرواى از خدا كه پروردگار توست پيش گير .\r\n43 - ابن سنان گويد : از امام صادق ( ع ) شنيدم كه مىفرمود : حضرت مسيح ( ع ) بيارانش مىفرمود : اگر دوستان و برادران من هستيد پس خود را براى عداوت و دشمنى از جانب مردم آماده كنيد ( 1 ) ، و اگر نكرديد برادران من نيستيد .\r\nهمانا بشما مىآموزم كه عمل كنيد ، و شما را نمىآموزم كه خود بين شويد . هرگز به آنچه مىخواهيد ( از پاداشهاى اخروى ) دست نيابيد جز به ترك كردن آنچه كه\r\n\r\n","description":"","footnote":"\r\n( 1 ) زيرا هر گاه آدمى بحقّ و عدالت عمل كند و دقيقا مراقب فرمان الهى باشد ديگران طاقت همراهى با او را ندارند و لذا دشمن وى مىگردند .\r\n","page_name":" 229 ","page_number":239},
  {"content":"\r\nبدان ميل داريد ، و به صبر نمودن بر آنچه كه آن را خوش نداريد . از نگاه بنامحرم بپرهيزيد كه در دل صاحبش بذر شهوت مىافشاند ، و همين كار كافى است كه صاحبش را دچار فتنه نمايد . خوشا حال آن كس كه با دو چشمش شهوت را ببيند و دلش بمعاصى نپردازد . چقدر دور است آنچه كه از دست رفته ، و چقدر نزديك است آنچه كه خواهد آمد ! واى به حال فريفته شدگان اگر آنچه كه خودش ندارند نزديكشان شود ، و آنچه كه دوست دارند از آنان جدا گردد ، و آنچه كه بدان وعده داده شده‌اند نزدشان آيد . و همانا در آفرينش اين شب و روز جاى پند آموزى است .\r\nواى به حال آن كس كه دنيا همهء همّ اوست ، و گناهان كردار اوست كه فردا روز چگونه در پيشگاه پروردگارش رسوا مىشود . در غير ذكر خداوند زياد سخن نگوئيد كه آن كسانى كه بسيار در غير ذكر خدا سخن مىگويند دلهايشان سخت است امّا نمىدانند .\r\nآن گونه به عيوب مردم ننگريد كه گويا به جاسوسى بر آنها گمارده شده‌ايد ، بلكه بفكر آزادى خودتان باشيد كه شما بندگانى مملوكيد .\r\nتا كى آب بر كوهها سيلان يابد و سنگها نرم نشود ! و تا كى درس حكمت مىگيريد ، امّا دلهاى شما بدان وسيله نرم نمىگردد ! شما بندگان بدى\r\n","description":"","footnote":"","page_name":" 230 ","page_number":240},
  {"content":"\r\n\r\n\r\n\r\nهستيد نه بندگان پرهيزكار ، و نه آزادگانى گرانمايه . داستان شما داستان گل خرزهره است كه شكوفهء آن دل بيننده اش را مىبرد ، ولى خورنده اش را مىكشد ، و السّلام .\r\n44 - مردى از ياران امير المؤمنين علىّ بن ابى طالب ( ع ) گويد : از آن حضرت شنيدم كه مىفرمود : ترك حشمت و بزرگى و خودنمائى كن و خود را مشهور مساز ، و خود را نهان كن تا ياد تو نكند و شناخته نشوى ، و رازى خود را پنهان دار ، و سكوت اختيار كن تا سالم بمانى - و با دست خود به سينه اش اشاره كرد و فرمود - نيكان را دوست دارد ، - و با دست به عموم اشاره نمود - و فاجران را دشمن مىدارد .\r\n45 - حسن بن فضّال گويد : از ابى الحسن ( امام رضا ) عليه السّلام شنيدم كه مىفرمود : دو گروه با هم كارزار نكنند جز اينكه خداوند آن دسته را كه باگذشتتر است يارى مىدهد .\r\n46 - حبيب سجستانى گويد : امام باقر ( ع ) فرمود : در تورات نوشته :\r\nخداوند در مناجات خود با موسى ( ع ) فرمود : اى موسى در باطن كار خود از من\r\n","description":"","footnote":"","page_name":" 231 ","page_number":241},
  {"content":"\r\n\r\nبترس تا تو را از پس اسرار و عيوبت محافظت كنم . و مرا در خلوت و هنگام خوشى و لذّت خود ياد آر تا تو را به نزد غفلتهايت ياد آورم ، و خشم خود را از آن كس كه تو را مالك وى نموده‌ام بازدار تا خشم خود را از تو باز دارم . و اسرار پنهان مرا در باطن خود نهان دار ، و از جانب من با دشمنم و دشمن خودت از آفريدگانم در آشكاراى وجودت بمدارا رفتار كن ، و با اظهار اسرار پنهانى من نزد نااهلان دشنام آنان را بجان من مخر كه در اين صورت در جرم دشمن من و دشمن خودت در دشنام دادن به من شريك خواهى شد . 47 - فضل بن يونس گويد : امام كاظم ( ع ) فرمود : خوب را برسان ، و سخن خوب بگو ، و امّعه مباش . گفتم : « إمّعه » چيست ؟ فرمود : نگو من با مردم هستم و من هم يكى از مردمم ( 1 ) . رسول خدا ( ص ) فرموده است : اى مردم ، دو راه بيشتر وجود ندارد : راه خير و راه شر ، چه شده كه راه شر نزد شما محبوبتر از راه خير است ؟ !\r\n\r\n","description":"","footnote":"\r\n( 1 ) امّعه كسى است كه به هر كس مىگويد : من با تو هستم ، و خودش رأى و نظرى ندارد و پيرو هر كس مىشود .\r\n","page_name":" 232 ","page_number":242},
  {"content":"\r\n\r\n\r\nمجلس بيست و چهارم چهارشنبه 22 رمضان المبارك 408\r\n1 - غياث بن ابراهيم از امام صادق ( ع ) از پدرش از جدّش عليهم السّلام روايت كند كه فرمود : رسول خدا ( ص ) چون بسخنرانى مىپرداخت حمد و ثناى الهى بجاى مىآورد ، و مىفرمود : آگاه باشيد كه راستترين گفتار ، كتاب خداست ، و برترين روش ، روش محمّد است ، و بدترين امور ، امور تازه و نو پديد است ( كه در كتاب و سنّت اثرى از آنها نيست ) ، و هر بدعتى گمراهى است .\r\nو صدايش شريفش را بلند مىكرد و گونه هايش سرخ مىگشت و قيامت و فرا رسيدن آن را ياد آور مىشد كه گويا خبر آورى براى يك لشكر است ، مىفرمود :\r\nقيامت صبح و شام بشما نزديك مىشود . سپس مىفرمود : بعثت من و قيامت مانند اين دو انگشت با هم است - و دو انگشت سبّابه خود را كنار هم\r\n","description":"","footnote":"","page_name":" 233 ","page_number":243},
  {"content":"\r\n\r\n\r\nمىنهاد . - هر كس مالى باقى گذارد براى اهل بيت اوست ، و هر كس وامى گذارد بر عهدهء من است .\r\n2 - زيد بن علىّ بن الحسين از پدرش عليهما السّلام روايت كند كه فرمود : رسول خدا ( ص ) در مرض وفات سر خود را در دامن امّ الفضل گذاشت و از هوش رفت . قطره‌اى از اشك چشم امّ الفضل بر گونهء حضرت افتاد . حضرت چشمان خود را گشود و به او فرمود : چه مىشود تو را اى امّ الفضل ؟ گفت : خبر مرگ خود را رسانده ، و گزارش داده‌ايد كه مرگتان فرا رسيده ، پس اگر حكومت از آن ماست ما را بشارت بده ، و اگر در غير ماست پس بما سفارشى فرما . پيامبر ( ص ) به او فرمود : شما پس از من مقهور و مستضعف خواهيد بود .\r\n3 - ابو عقيل گويد : خدمت امير المؤمنين علىّ بن ابى طالب ( ع ) بوديم ، فرمود : هر آينه اين امّت بر هفتاد و سه فرقه پراكنده خواهد شد ، سوگند به آن كس كه\r\n","description":"","footnote":"","page_name":" 234 ","page_number":244},
  {"content":"\r\n\r\nجانم بدست اوست ، تمام فرقه ها گمراهند جز آن كس كه از من پيروى كند و از شيعيان من باشد .\r\n4 - سليمان بن خالد از امام صادق از پدرانش عليهم السّلام از رسول خدا ( ص ) روايت كند كه آن حضرت به على ( ع ) فرمود : اى على تو از من هستى و من از تو ، دوست تو دوست من است و دوست من دوست خداست ، و دشمن تو دشمن من است و دشمن من دشمن خداست .\r\nاى على من در جنگم با كسى كه با تو بجنگد ، و بر سر مهر هستم با آن كس كه با تو بر سر مهر باشد . براى تو گنجى در بهشت است و تو ذو قرنين ( 1 ) آن هستى .\r\nاى على تو تقسيمكنندهء بهشت و دوزخى ، داخل بهشت نمىشود بجز آن كس كه تو را بشناسد و تو هم او را بشناسى ( 2 ) ، و در آتش داخل نشود جز كسى كه تو را منكر باشد و تو نيز شناساى او نباشى . اى على تو و امامان از فرزندانت در روز قيامت بر اعراف هستيد كه مجرمان را از سيما ، و مؤمنان را به علامات و نشانه ها مىشناسى . اى على اگر تو نبودى ، پس از من مؤمنان شناخته نمىشدند ( زيرا\r\n\r\n","description":"","footnote":"\r\n( 1 ) يعنى صاحب دو طرف و دو جانب آن ( نهايهء ابن اثير ) .\r\n( 2 ) يعنى او تو را به امامت بشناسد ، و تو نيز او را به اطاعت و فرمانبرى و شيعه گرى بشناسى .\r\n","page_name":" 235 ","page_number":245},
  {"content":"\r\n\r\n\r\nدوستى آن حضرت ايمان و دشمنى وى كفر است ، پس دوستان آن حضرت مؤمنان ، و دشمنان حضرتش كافرانند ) .\r\n5 - جابر بن يزيد جعفى گويد : امام باقر ( ع ) فرمود : از جابر بن عبد الله انصارى شنيدم كه مىگفت : اگر سلمان و ابو ذر براى همين كسانى كه دوستى شما را به خود مىبندند و مدّعى تشيّع هستند ( علم خود يا فضائل ويژهء شما را ) نشر دهند ، هر آينه گويند : اينان كذّاباند ، و اگر اينان ( سلمان و امثال او ) آنان را ببينند هر آينه گويند : آنان ديوانه‌اند .\r\n6 - محمّد بن ياسين گويد : از امام صادق ( ع ) شنيدم كه مىفرمود كه :\r\nبراى بنده چه سود باشد كه كار خوب را آشكار كند و كار زشت را پنهانى انجام دهد ؟ مگر نه اينست كه وقتى بازگشت بخويشتن مىكند پى مىبرد كه مطلب چنان نيست ؟ ! و خداى متعال مىفرمايد : « بلكه انسان نسبت به خودش بينا است » . هر گاه باطن اصلاح شود ، ظاهر نيز نيك و نيرومند مىگردد .\r\n","description":"","footnote":"","page_name":" 236 ","page_number":246},
  {"content":"\r\n\r\n\r\nمجلس بيست و پنجم دوشنبه 27 رمضان المبارك 408\r\n1 - جابر بن يزيد گويد : امام باقر ( ع ) فرمود : ابو ذر غفارى - رضى الله عنه - نزد كعبه ايستاد و گفت : من جندب بن سكن هستم . مردم گرد او جمع آمدند گفت : اى مردم ، اگر يكى از شما قصد سفر كند هر آينه ساز و برگ آن را فراهم سازد ، آيا شما در پى ساز و برگ مناسب براى سفر آخرت خود نمىباشيد .\r\nمردى برخاست و گفت : خدا تو را رحمت كند ما را ( به آن ساز و برگ ) رهنمائى كن . ابو ذر - رحمه الله - گفت : گرفتن روزه‌اى در روزى بسيار گرم براى آن روز كه همه از قبرها بيرون آيند ، و انجام حجّ بيت الحرام براى رضاى خداى متعال بخاطر امور بزرگ و مهمّ ، و گزاردن دو ركعت نماز در تاريكى شب براى وحشت قبور . سخن را دو قسم كنيد : سخن خوبى كه بر زبان رانيد ، و سخن بدى كه از آن لب فرو بنديد . و صدقه‌اى از جانب خود به مسكينى بده كه اى\r\n","description":"","footnote":"","page_name":" 237 ","page_number":247},
  {"content":"\r\n\r\n\r\nمسكين شايد بدان سبب از روزى سخت و دشوار نجات يا بى .\r\nدنيا را دو درهمى كه بدست آورى قرار ده : درهمى كه خرج خانواده ات كنى ، و درهمى كه براى آخرت خود پيش فرستى ، و درهم سوّم زيان دارد كه سود ندارد ، پس آن را مخواه .\r\nدنيا را دو كلمه قرار ده : سخنى در راه طلب حلال ، و سخنى براى آخرت ، و سوّمى زيان دارد كه سود نداد ، پس آن را مطلب . سپس گفت : در فكر و انديشه بودن روزى كه به آن نمىرسم هلاكم نموده است .\r\n2 - واثلة بن اسقع گويد : رسول خدا ( ص ) فرمود : خداوند از اولاد ابراهيم اسماعيل را ، و از اسماعيل كنانه را ، و از كنانه قريش را ، و از قريش بنى هاشم را ، و از بنى هاشم مرا برگزيد و انتخاب فرمود .\r\n3 - ابو سعيد خدرى گويد : در زمان رسول خدا ( ص ) در جايى يك\r\n","description":"","footnote":"","page_name":" 238 ","page_number":248},
  {"content":"\r\n\r\nكشته‌اى پيدا شد ، حضرت با شدّت خشم بيرون شد تا بر منبر بر آمد ، پس حمد و ثناى الهى بجاى آورد ، سپس فرمود : مردى از مسلمانان كشته مىشود و قاتلش معلوم نمىشود ؟ به آن كس كه جانم بدست اوست سوگند كه اگر اهل آسمانها و زمين در قتل مؤمنى شركت كنند يا راضى به كشته شدن وى باشند ( 1 ) هر آينه خداوند همگى آنان را بدوزخ افكند .\r\nسوگند به آن كس كه جانم بدست اوست هيچ كس ديگرى را از روى ستم تازيانه نزند جز اينكه فردا روز در آتش دوزخ به همان اندازه تازيانه خورد . سوگند به آن كس كه جانم بدست اوست هيچ كس ما اهل بيت را دشمن ندارد جز اينكه خداوند او را به روى در آتش دوزخ افكند .\r\n4 - جابر بن يزيد از امام باقر از پدرش از جدّش عليهم السّلام روايت كند كه رسول خدا ( ص ) به علىّ بن ابى طالب ( ع ) فرمود : اى على من و تو ، و دو فرزندت حسن و حسين ، و نه نفر از اولاد حسين پايه هاى دين و استوانه هاى اسلام هستيم ، هر كس از ما پيروى كند نجات يابد ، و هر كس از فرمان ما سر پيچد راهش بسوى آتش خواهد بود .\r\n\r\n","description":"","footnote":"\r\n( 1 ) ظاهرا مراد اينست كه كشتن وى بخاطر ايمانش باشد ، چنان كه در من لا يحضره الفقيه است .\r\n","page_name":" 239 ","page_number":249},
  {"content":"\r\n\r\n5 - مالك [ بن ابى عامر اصبحى 
  ] گويد : هنگامى كه علىّ بن ابى طالب ( ع ) از مدينه بسوى بصره ( براى جنگ جمل ) روانه شدند ، من كنار مغيرة بن شعبه ايستاده بودم كه عمّار بن ياسر - رضى الله عنه - پيش آمد و به او گفت : اى مغيره ميل و گرايش به خدا - عزّ و جلّ - دارى ؟ مغيره گفت : كجا برايم چنين چيزى خواهد بود اى عمّار ؟ ! عمّار گفت : در اين دعوت ( فرا خواندن بسوى جهاد با ناكثين در جنگ جمل ) داخل شو تا به گذشتگان برسى و بر آيندگان سرورى پيدا كنى . مغيره گفت : اى ابا اليقظان يك چيز بهتر از اين ! عمّار گفت :\r\nآن چيست ؟ گفت : در خانه مىرويم و درها را به روى خود مىبنديم تا حقيقت بر ما روشن شود سپس با روشنى و آگاهى بيرون مىشويم ، و چون زور آزمائى نباشيم كه بخواهد با پاره كردن زنجيرى خنده‌اى برانگيزد و ليكن به غم و اندوه گرفتار آيد . عمّار گفت : هرگز هرگز ، آيا نادانى پس از دانائى ، و كورى پس از بينائى را برگزينيم ؟ ! گوش به حرف من بده ، به خدا سوگند مرا نبينى جز در صف اوّل .\r\n","description":"","footnote":"","page_name":" 240 ","page_number":250},
  {"content":"\r\n\r\nامير المؤمنين ( ع ) از جريان آن دو با خبر شد و فرمود : اى ابا اليقظان ، اين اعور ( چپول و يك چشم ) به تو چه مىگويد ؟ به خدا سوگند او پيوسته كوشش مىكند كه حق را بباطل بپوشاند و آن را وارونه و غير واقع جلوه دهد ، و به چيزى از دين نياويزد مگر كه موافق دنيا باشد ، اى واى ، اى مغيره ! اين دعوتى است كه هر كس را كه با آن همراهى كند بسوى بهشت مىراند . مغيره گفت : راست مىگوئى اى امير مؤمنان ، من اگر با تو نباشم هرگز عليه تو نيز نخواهم بود .\r\n6 - جابر ( جعفى ) از امام باقر از پدرش از جدّش عليهم السّلام روايت كند كه رسول خدا ( ص ) فرمود : چون روز قيامت شود ، و اهل بهشت در بهشت ، و اهل دوزخ در دوزخ جاى گيرند ، بنده‌اى هفتاد خريف - كه هر خريف هفتاد سال است - در آتش بماند ، سپس از خدا - عزّ و جلّ - درخواست كند و خدا را بخواند و گويد : پروردگارا ! بحقّ محمّد و اهل بيتش از تو مىخواهم كه مرا رحم كنى .\r\nخدا - جلّ جلاله - به جبرئيل وحى كند كه بسوى بنده‌ام فرود رو ، و او را\r\n","description":"","footnote":"","page_name":" 241 ","page_number":251},
  {"content":"\r\nاز آتش بيرون آور . جبرئيل گويد : چگونه در آتش فرود روم ؟ خدا - تبارك و تعالى - مىفرمايد : من به آتش فرمان داده‌ام كه بر تو سرد و سلامت باشد . جبرئيل گويد : جاى او را نمىدانم . خداوند مىفرمايد : او در چاهى از دوزخ است .\r\nجبرئيل ( ع ) بسوى آتش فرود مىرود و او را در حالى كه بند و زنجير شده و به رو افتاده است در آتش مىيابد ، پس او را بيرون مىآورد .\r\nآن بنده در پيشگاه خدا - عزّ و جلّ - مىايستد . خداى متعال مىفرمايد :\r\nاى بندهء من چه مدّت است كه در آتش مانده‌اى و مرا سوگند مىدهى ؟ گويد :\r\nپروردگارا حسابش را ندارم . خدا - عزّ و جلّ - به او مىفرمايد : به عزّت و جلالم سوگند كه اگر بحقّ آنان از من درخواست نمىكردى هر آينه خفّت و خوارى تو را در آتش طولانى مىساختم ، امّا اين مطلب بر من حتم و واجب گشته است كه بنده‌اى از من بحقّ محمّد و اهل بيتش درخواست نكند جز اين كه آن گناهانى را كه بين من و او بوده بيامرزم ( يعنى اگر حقّ النّاس نباشد ) ، همانا امروز تو را بخشيدم . سپس به او فرمان داده شود كه به بهشت برود .\r\n7 - معاوية بن عمّار گويد : امام صادق ( ع ) فرمود : در مدينه مردى بود بيكاره و ياوه گو كه با حرفهاى خود مردم آن شهر را مىخنداند ، روزى به آنان\r\n","description":"","footnote":"","page_name":" 242 ","page_number":252},
  {"content":"\r\n\r\n\r\nگفت : اين مرد - علىّ بن الحسين ( ع ) - مرا خسته كرده و هيچ يك از كارهايم نتوانسته او را بخنده آورد ، ناگزير بايد چاره‌اى انديشم تا وى را بخندانم . روزى آن حضرت ( ع ) با دو نفر از غلامان خود عبور مىكرد ، آن مرد آمد و عباى آن حضرت را از دوشش كشيد ( و فرار كرد ) . آن دو غلام بدنبالش دويدند و عبا را گرفتند و بدوش حضرت انداختند . امام سر به زير انداخته با وقار هر چه تمامتر حركت مىكرد و چشم از زمين برنمىداشت . سپس به غلامانش فرمود : اين چه كارى بود ؟ گفتند : مردى است بيكاره و ياوه گو كه اهل مدينه را مىخنداند و از اين راه نان مىخورد . فرمود : به او بگوئيد : اى واى ! همانا خدا را روزى است كه ياوه گويان در آن روز زيان خواهند ديد .\r\nمجلس بيست و ششم دوشنبه 2 رمضان المبارك 409\r\n1 - فجيع عقيلى گويد : حسن بن علىّ بن ابى طالب عليهما السّلام فرمود :\r\n","description":"","footnote":"","page_name":" 243 ","page_number":253},
  {"content":"\r\nچون هنگام وفات پدرم رسيد شروع به وصيّت نمود ، فرمود : اينها مطالبى است كه علىّ بن ابى طالب برادر محمّد رسول خدا و پسر عمو و وصى و همدم و همراه او بدان وصيّت و سفارش نموده است . و آغاز وصيّتم اين است كه گواهى مىدهم معبودى جز الله نيست ، و محمّد فرستادهء خدا و برگزيدهء اوست ، خداوند او را با علم خود اختيار كرد ، و او را براى اختيار و انتخاب خود برگزيد و ( گواهى مىدهم ) كه خداوند مردگان را از قبرها برانگيزاند ، و از مردم در مورد اعمالشان بازخواست مىكند ، و او بدان چه در سينه ها نهانست داناست . اى حسن تو را - كه وصى بودن تو به تنهائى كافى است - سفارش مىكنم بدان چه رسول خدا ( ص ) به من سفارش فرمود . پسر جان من چون زمانش ( تحقّق وصيّت ) فرا رسد در خانه بنشين ، و بر خطاهايت گريه كن ( 1 ) ، و نبايد كه دنيا بزرگترين همّ و فكر تو باشد . پسر جانم تو را بگزاردن نماز در وقت خود ، و پرداخت زكات باهلش در هنگام حلول وقتش ، خاموشى در برابر امور ترديد آميز و اشتباه برانگيز ، و ميانه روى در عمل ، و رعايت عدالت در خشنودى و خشم ، و\r\n\r\n","description":"","footnote":"\r\n( 1 ) گريه و استغفار و توبهء امامان معصوم عليهم السلام به منظور وجود گناه در آن بزرگواران نيست ، بلكه فلسفهء ديگرى دارد كه مجال ذكرش نيست .\r\n","page_name":" 244 ","page_number":254},
  {"content":"\r\nخوشرفتارى با همسايگان ، و مهماننوازى ، و مهربانى به تهيدستان و رنجديدگان بىبضاعت ، و حفظ پيوند با فاميل ، و دوستى و همنشينى با فقراء و مساكين ، و فروتنى كه از برترين عبادات است ، و كوتاه داشتن آرزو ، و ياد آورى مرگ ، و زهد و بىرغبتى به دنيا ، سفارش مىكنم كه همانا تو در گرو مرگ ، و هدف بلاء ، و مغلوب مرض و بيمارى هستى . و تو را به ترس از خدا در نهان و آشكار كارت سفارش مىكنم ، و از شتاب در گفتار و كردار نهى مىنمايم ، و چون كار آخرتى پيش آمد در انجام آن بشتاب ، و چون كار دنيائى پيش آمد شتاب نورز و خوب فكر كن تا به رشد و خير خودت در آن كار برسى . و از جاهائى كه بودن تو در آن موجب متّهم شدن توست و نيز از مجلسى كه بدان گمان بد مىرود بپرهيز كه همنشين ناباب همنشين خود را دگرگون سازد . پسر جانم براى خدا كار كن ، و از سخن ناروا دورى گزين ، و به كارهاى پسنديده امر كن ، و از زشتىها نهى نما ، و با برادران دينى در راه خدا برادرى كن ، و نكوكار را بخاطر نيكوكاريش دوست بدار ، و با فاسق به جهت حفظ دين خود مدارا بنما ، و او را در دل دشمن دار ، و در اعمال خود از وى فاصله بگير تا مثل او نباشى .\r\n","description":"","footnote":"","page_name":" 245 ","page_number":255},
  {"content":"\r\nاز نشستن در سر كوى و برزن بپرهيز ، و بحث و جدل را با كسى كه عقل و دانشى ندارد رها ساز پسر جانم در زندگانى و نيز در عبادت خود راه اعتدال و ميانه روى را پيش گير ، و در عبادت بكارى كه مداوم و مورد توان توست بپرداز ، و پيوسته خاموش باش تا سالم بمانى ، و كردار نيكى براى خودت پيش فرست تا غنيمت برى ، و نيكى را يادگير تا آگاهى يا بى ، و در هر حال ياد خدا باش ، با خردسالان خانواده ات مهربان باش ، و بزرگسالانشان را احترام بگذار ، و طعامى را مخور تا اينكه پيش از خوردن چيزى از آن را صدقه دهى . پيوسته به روزه دارى بپرداز كه آن زكات بدن و سپر روزه دار ( از آتش دوزخ ) است ، و با نفس خود جهاد كن ، و از همنشين خود در حذر باش ، و از دشمنت دورى گزين ، و بر تو باد به مجالسى كه در آنها ياد خدا مىشود ، و فراوان دعا كن . پسر جانم راستى كه چيزى از خير خواهى و نصيحت را از تو فرو گذار ننمودم ، و اينك زمان جدائى من و تو فرا رسيده است . تو را به برادرت محمّد ( ابن حنفيّه ) سفارش بخير مىكنم كه او برادر و فرزند پدر تو است ، و از ميزان دوستى من نسبت به او ، باخبرى .\r\nو امّا برادرت حسين كه او فرزند مادر توست ( و نيازى بسفارش ندارد ) ، و بيش از اين در اين باره سفارش نمىكنم ، خداوند كفيل من بر شماست ، و از او\r\n","description":"","footnote":"","page_name":" 246 ","page_number":256},
  {"content":"\r\n\r\nمىخواهم كه شما را به صلاح آورد ، و شرّ جفاكاران سركش را از شما باز دارد ، و صبر را پيشه سازيد تا خداوند خودش زمام امر را بدست گيرد ( حكومت را بدست اهلش بسپارد ) . و هيچ حركت و نيروئى نيست جز بخداى برتر و بزرگ .\r\n2 - ابو على همدانى گويد : عبد الرّحمن بن ابى ليلى حضور امير المؤمنين علىّ بن ابى طالب ( ع ) برخاست و گفت : اى امير مؤمنان از شما پرسش مىكنم تا چيزى از شما فرا گيرم ، و البتّه منتظر بوديم كه چيزى در بارهء كار خودت بفرمائى امّا چيزى نفرمودى . آيا از كار خويش بما خبر نمىدهى كه آيا ( اين سكوت شما ) به جهت سفارشى است از جانب رسول خدا ( ص ) يا به نظر خودتان چنين رسيده است ؟ همانا ما در بارهء شما گفتار فراوانى گفته‌ايم ، و مطمئنترين آنها همان است كه از زبان خودتان بشنويم و از شما بپذيريم . ما مىگفتيم : اگر حكومت پس از رسول خدا ( ص ) بدست شما مىرسيد احدى با شما به نزاع نمىپرداخت ، به خدا سوگند اگر از من بپرسند نمىدانم چه بگويم ؟ آيا چنين پندار برم كه اين قوم نسبت به آنچه كه در آنند از شما شايسته ترند ؟ اگر چنين گويم پس بچه جهت رسول خدا ( ص ) در بازگشت از حجّة الوداع شما را نصب نمود و فرمود :\r\n","description":"","footnote":"","page_name":" 247 ","page_number":257},
  {"content":"\r\n« اى مردم هر كه من مولاى اويم پس على مولاى اوست » . و اگر شما از آنان نسبت بدان چه كه در آنند شايسته ترى پس براى چه ولايت آنها را بپذيريم ؟ امير المؤمنين ( ع ) فرمود : اى عبد الرّحمن همانا خداى متعال پيامبر خود ( ص ) را به نزد خود برد و من در آن روز نسبت بمردم از شايستگى خود به اين لباسم شايسته تر بودم ، و همانا از جانب پيامبر خدا ( ص ) به من سفارشى شده بود كه اگر مرا مسخّر خود نموديد ، بخاطر اطاعت از خدا اقرار كنم و بپذيرم . و همانا نخستين چيزى كه پس از آن حضرت ( يا پس از غصب خلافت ) از حقّمان كاسته و ضايع شد و ابطال حقّ ما در خمس بود ، و پس چون كار ما سست گشت چوپانى چند از قريش در ما طمع ورزيدند . و همانا مرا حقّى بر مردم است كه اگر بدون درخواست و درگيرى به من بازگردانند مىپذيرم و بانجامش برخيزم و آن تا مدّت معلومى ادامه خواهد يافت ، و من بسان مردى هستم كه از مردم در مدّت معيّنى طلبى دارد ، اگر در پرداخت مال او تسريع كنند آن را بگيرد و سپاسشان گويد ؛ و اگر به تأخير اندازند بالأخره آن را مىستاند بدون اينكه ديگر مورد سپاس قرار گيرند ، و مانند مردى باشم كه راه سهولت و نرمى را پيش گيرد امّا در نظر مردم بسان حيوان چموشى جلوه مىكند .\r\nجز اين نيست كه هميشه حقّ از اين راه شناخته مىشود كه طرفداران\r\n","description":"","footnote":"","page_name":" 248 ","page_number":258},
  {"content":"\r\n\r\nاندكى از مردم دارد ، پس هر گاه سكوت كردم از من صرف نظر كنيد ، كه اگر مطلبى پيش آيد كه نيازمند پاسخ باشيد شما را هدايت خواهم كرد ، پس تا آنگاه كه من دست مىدارم شما نيز دست از من بداريد . عبد الرّحمن گفت : اى امير مؤمنان بجان خودت سوگند كه شما همانطور كه پيشينيان گفته‌اند :\r\n« بجانت سوگند كه هر كس را خواب بود بيدار نمودى ، و به گوش هر كس كه گوشى شنوا داشت رسانيدى » .\r\n3 - ابو عبيده گويد : نابغهء جعدى از جمله كسانى است كه در دوران جاهليّت خدا پرست بودند ، وى شرابخوارى و مستى را زشت مىشمرد ، و از بتپرستى و قمار بازى دورى مىجست ، و سخنى اين چنين در جاهليّت گفته است :\r\n« سپاس خدائى راست كه او را انبازى نيست ، هر كس اين را نگويد به خودش ستم كرده است » .\r\nوى هميشه از دين ابراهيم ( ع ) و روش پاك و خالصانه و عادلانهء او ياد مىنمود ، و روزه مىگرفت ، و آمرزش مىطلبيد ، و از كارهاى لغو و بيهوده‌اى كه اهل جاهليّت مىكردند جدّا پرهيز داشت ، او حضور رسول خدا ( ص ) رسيد و گفت : « خدمت رسول خدا رسيدم آنگاه كه هدايت آورد ، و كتابى را مىخواند\r\n","description":"","footnote":"","page_name":" 249 ","page_number":259},
  {"content":"\r\nكه همچون كهكشان گسترده و نورانى بود » .\r\n« بحدّى مجاهده كردم كه من و همراهانم ، احساس نمىكرديم كه ستارهء سهيل كى طلوع و غروب مىكند » .\r\n« و رو به تقوا آوردم و از هيچ كافرى هراس نكردم ، و هميشه ديگران را از آتش دوزخ ميهراساندم » . و ابو عبيده گويد : نابغه اعتقاد به على ( ع ) داشت ، و پس از وفات رسول خدا ( ص ) در جنگ صفّين با امير المؤمنين ( ع ) شركت نمود . پس در يك شب بسيار سخت پياده شد و مىگفت :\r\n« تمامى اهل كوه و بصره و مردم عراق مىدانند ، كه على ( ع ) بزرگمرد نجيب آنجاست » . « او سرورى بزرگوار و سپيد روى و درخشان چهره است ، و مهر و صداق مادر او وى را بر ديگر زنان برترى و فزونى بخشيده بود » .\r\n« او گرامى ترين كسانى است كه كمر بميان بسته‌اند ، ( اى على ) اين گروه به تو ستم نموده و هرگز هشيار نگشته‌اند » . « شما را پيشدستى و آنان را نيز پيشدستى و سبقتى است ، و اين مطلب را همهء اين ياران مىدانند » .\r\n« شما به راه هدايت پيش رانديد ، و آنها هم پيش راندند براهى كه پايان آن به بدست آوردن عراق نمىانجامد » . « در ميان ملَّتى كه عادت آن نفاق و دوروئى است »\r\n","description":"","footnote":"","page_name":" 250 ","page_number":260},
  {"content":"\r\n\r\n\r\n4 - حسين يا حسن بن عطيّه ( 1 ) گويد : امام صادق ( ع ) فرمود : كرامتهاى اخلاقى ده چيز است ، و اگر بتوانى همهء آنها را دارا باشى پس چنان باش ، زيرا كه گاهى اين امور در مرد هست و در فرزندش نيست ، و گاه در فرزند هست و در پدرش نيست ، و گاه در بنده وجود دارد و در آزاده نيست . عرض شد : اى پسر رسول خدا آنها كدام است ؟\r\nفرمود : راستگوئى ، صداقت در شجاعت و دلاورى ( در جنگ و جهاد ) ( 2 ) ، باز گرداندن امانت ، پيوند با خويشان ، دعوت ميهمان ، طعام دادن به سائل ، مقابلهء به نيكى در برابر كارهاى خوب ديگران ، دفاع از حقّ و حرمت همسايه ، دفاع از حقّ و حرمت دوست ، و بالاترين همهء آنها حيا و شرم است .\r\n5 - ابو امامة گويد : رسول خدا ( ص ) فرمود : شش چيز است كه هر كس\r\n\r\n","description":"","footnote":"\r\n( 1 ) في بعض النسخ و الخصال : « الحسن بن عطية » .\r\n( 2 ) اين معنى بنا بر عبارت\r\n« صدق البأس »\r\nاست ، و در بعضى از نسخ\r\n« صدق اليأس »\r\nاست ، يعنى واقعا در ظاهر و باطن خود از دارائيهاى مردم مأيوس بودن . و در امالى شيخ طوسى ( ره )\r\n« صدق النّاس »\r\nاست ، يعنى با مردم به صداقت و راستى رفتار نمودن .\r\n","page_name":" 251 ","page_number":261},
  {"content":"\r\n\r\nبه يكى از آنها عمل كند ، در روز قيامت از وى دفاع كند تا او را به بهشت داخل سازد ، گويد : اى پروردگار من اين شخص در دنيا به من عمل مىكرده است :\r\nنماز ، زكات ، حجّ ، روزه ، ردّ امانت ، و پيوند با خويشان .\r\n6 - مسعدة بن زياد گويد : از امام صادق ( ع ) شنيدم كه از تفسير اين آيه :\r\n« پس خداى را حجّت رساست » ( 1 ) از آن حضرت پرسش شد ، فرمود : خداى متعال در روز قيامت به بنده گويد : بندهء من آيا مىدانستى ؟ پس اگر گويد : آرى ، به او مىفرمايد : پس چرا بدان چه مىدانستى عمل نكردى ؟ و اگر گويد : نمىدانستم و جاهل بودم ، به او مىفرمايد : چرا نياموختى تا عمل كنى ؟ پس او را محكوم نمايد ، و اين است حجّت رسا .\r\n\r\n","description":"","footnote":"\r\n( 1 ) الانعام : 149 .\r\n","page_name":" 252 ","page_number":262},
  {"content":"\r\n\r\n\r\n\r\nمجلس بيست و هفتم شنبه 7 رمضان المبارك 409\r\n1 - سلمان فارسى - رضى الله عنه - گويد : پيامبر ( ص ) به من فرمود :\r\nچون صبح كردى بگو : « خداوندا تو پروردگار منى ، شريكى براى تو نيست ، ما صبح كرديم و تمامى ملكها از آن خداست كه شريك ندارد » سه بار اين را بگو ، و بهنگام شب نيز همين را بگو ، كه اين كلمات كفّارهء گناهانى است كه در فاصلهء ميان آنها انجام شده است .\r\n2 - محمّد بن جعفر از پدرش امام صادق ( ع ) روايت كند كه فرمود :\r\nمدّتى رسول خدا ( ص ) يكى از يارانش را نديد ، پس از چندى او را ديد ، فرمود :\r\n","description":"","footnote":"","page_name":" 253 ","page_number":263},
  {"content":"\r\n\r\nعلَّت غيبت و تأخير تو چه بود ؟ عرض كرد : بيمارى و تهيدستى اى رسول خدا ، پيامبر ( ص ) به او فرمود : آيا به تو دعائى نياموزم كه چون بدان دعا كنى خداوند بيمارى را از تو ببرد و فقر و تهيدستى را از تو دور سازد ؟ گفت : آرى ، پدر و مادرم فدايت اى رسول خدا . رسول خدا ( ص ) فرمود : بگو : « هيچ حركت و قوّتى نيست جز به خدا و از جانب او ، توكَّل كردم بر آن زنده‌اى كه هرگز نميرد ، سپاس خدائى راست كه فرزند نگيرد ، و انبازى در ملك و سلطنت ندارد ، و براى او سرپرستى به جهت پستى و خوارى او نيست ، و او را تكبيرى بسزاى گو » .\r\n3 - عبد الله بن عبّاس گويد كه از پيامبر ( ص ) شنيده است كه مىفرمود :\r\nهمانا بهشت سال به سال به جهت حلول ماه رمضان زينت و آرايش مىشود ، چون شب اوّل ماه رمضان فرا رسد بادى كه آن را مثيره گويند از زير عرش مىوزد كه برگ درختان بهشت را بهم مىزند و حلقهء درهاى بهشت را مىكوبد ، پس\r\n","description":"","footnote":"","page_name":" 254 ","page_number":264},
  {"content":"\r\nآوائى از آنها شنيده شود كه هرگز شنوندگان بهتر از آن نشنيده‌اند ، حوران ( زنان سياه چشم ) بهشتى از جايگاه خود بيرون شوند تا بر مكانهاى بلند بهشت بايستند و صدا زنند : آيا خواستگارى بسوى خدا آمده تا خدا او را همسر كرامت كند ؟ سپس گويند : اى رضوان ( دربان بهشت ) امشب چه شبى است ؟ او لبّيك گويان به آنان پاسخ دهد سپس گويد : اى حوران نيك سيرت و نيكو صورت امشب شب اوّل ماه رمضان است كه درهاى بهشت براى روزه داران امّت محمّد ( ص ) گشوده شده است .\r\nخدا عزّ و جلّ به او فرمايد : اى رضوان درهاى بهشت را بگشا ، اى مالك ( دربان دوزخ ) درهاى دوزخ را به روى روزه داران امّت محمّد ببند ، اى جبرئيل به زمين فرود رو ، و سركشان شياطين را در بند و زنجير كن ، سپس همگى را در امواج خروشان بيفكن تا روزهء امّت حبيب مرا تباه نسازند . و خداوند تبارك و تعالى در هر شب از ماه رمضان سه بار مىفرمايد : آيا درخواستكننده‌اى هست تا خواسته اش را به دو ببخشم ؟ آيا توبه كننده‌اى هست تا توبه اش را بپذيرم ؟ آيا آمرزشطلبى هست تا وى را بيامرزم ؟ كيست به دارائى كه تهيدست نيست و به وفاكننده‌اى كه ظالم نيست قرض دهد ؟ ( منظور خود خداست ) .\r\n","description":"","footnote":"","page_name":" 255 ","page_number":265},
  {"content":"\r\nو خداوند در پايان هر روز از ماه رمضان به هنگام افطار هزار هزار بنده را از آتش آزاد كند ( 1 ) ، و چون شب جمعه و روز جمعه شود در هر ساعتى از آن هزار هزار نفر را از آتش آزاد سازد كه همگى مستحقّ عذاب مىباشند ، و چون روز آخر ماه رمضان فرا رسد خداوند در آن روز به تعداد افرادى كه از اوّل تا آخر آن ماه آزاد ساخته آزاد مىنمايد .\r\nو چون شب قدر شود خدا - عزّ و جلّ - جبرئيل را فرمان دهد تا در ميان جمعى از فرشتگان به زمين فرود آيد ، و با او پرچمى سبز رنگ است ، پس آن پرچم را بر پشت كعبه بكوبد . و جبرئيل ششصد بال دارد كه دو بال آن را جز در شب قدر باز نكند ، و در آن شب آن دو بال را بگشايد ، و آن دو بال از مشرق و مغرب فراتر برود ، و جبرئيل ( ع ) در چنين شبى فرشتگان را به اطراف عالم گسيل دارد و آنان به هر ايستاده و نشسته ، و هر نمازگزار و ذكر گوئى سلام كنند ، و با آنان دست دهند و دعاى ايشان را آمين گويند تا سپيدهء صبح سر زند .\r\nپس چون صبح بدمد جبرئيل ( ع ) صدا زند : اى گروه ملائكه كوچ كوچ ،\r\n\r\n","description":"","footnote":"\r\n( 1 ) در كتاب « فضائل الأشهر » شيخ صدوق لفظ هزار هزار نيامده است .\r\n","page_name":" 256 ","page_number":266},
  {"content":"\r\nگويند : اى جبرئيل خداوند نسبت به درخواستهاى مؤمنين از امّت محمّد چه كرده است ؟ گويد : خداى متعال امشب به آنان نظر رحمت كرده و از آنان گذشت نموده و گناهانشان را آمرزيده است مگر چهار كس را . رسول خدا ( ص ) فرمود : و اين چهار كس : شرابخوار ، و عاقّ والدين ، و كسى كه قطع رحم كرده ، و كينه توز ميباشند . و چون شب عيد فطر كه شب جوائز نام دارد فرا رسد خداوند پاداش عملكنندگان را بدون حساب و شمارش ببخشد . و چون صبح روز عيد فرا رسد خداوند فرشتگان را در تمام شهرها برانگيزد ، پس در زمين فرود آيند و سر كوچه و گذرها بايستند و گويند : اى امّت محمّد بسوى پروردگار كريم براى نماز عيد بيرون شويد كه او پاداش فراوان دهد ، و گناهان بزرگ را بيامرزد . و چون سوى محلّ برگزارى نماز عيد روند خدا عزّ و جلّ به ملائكه فرمايد : اى ملائكه من پاداش يك اجير وقتى به وظيفه اش عمل كند چيست ؟ گويند : معبودا و سيّدا پاداش او آن است كه اجر او را بطور كامل عطا كنى .\r\nخدا عزّ و جلّ فرمايد : اى ملائكهء من شما را گواه مىگيرم كه من پاداش اين را كه در ماه رمضان روزه گرفتند و به نماز ايستادند خرسندى و آمرزش خودم قرار\r\n","description":"","footnote":"","page_name":" 257 ","page_number":267},
  {"content":"\r\n\r\nدادم . و مىفرمايد : اى بندگانم از من درخواست كنيد ، به عزّت و جلالم خودم سوگند شما امروز در اين گردهمآئى خود براى آخرت و دنيايتان هر چه از من بخواهيد به شما ببخشم ، و عزّتم سوگند تا آن زمان كه مرا مراقب خود بدانيد و از من بترسيد گناهان و عيوب شما را بپوشانم ، به عزّتم سوگند كه شما را از عذاب پناه دهم و در نزد كسانى كه در دوزخ جاودانند رسوا نسازم ، باز گرديد كه همگى بخشيده شده‌ايد ، شما مرا خشنود ساختيد و من از شما خشنود گشته‌ام . پس ملائكه بدين بخششى كه خداوند به اين امّت به هنگام افطار ماه رمضان عنايت فرموده يك ديگر را بشارت داده و تبريك گويند .\r\n4 - حنش بن معتمر گويد : بر امير المؤمنين على بن ابى طالب ( ع ) در حالى كه در رحبه ( محلَّى در كوفه ) تكيه زده بود داخل شدم و گفتم : السّلام عليك يا امير المؤمنين و رحمة الله و بركاته ، چگونه صبح كردى ؟ حضرت سربلند كرد و جواب سلام مرا داد و فرمود : صبح كردم در حالى كه دوستدار دوستان ، و صبركنندهء بر دشمنى دشمنانمان هستم ، همانا دوست ما در هر شبانه روز منتظر\r\n","description":"","footnote":"","page_name":" 258 ","page_number":268},
  {"content":"\r\n\r\nراحتى و گشايش است ، و دشمن ما بناى كار خود را بر پايه‌اى نهاده كه سخت نااستوار و لغزان است ، اين بناى او بر لب پرتگاهى است كه وى را در آتش دوزخ مىافكند .\r\nاى ابا المعتمر براستى كه دوست ما نمىتواند ما را دشمن بدارد ، و دشمن ما نمىتواند ما را دوست بدارد ، همانا خداى متعال دلهاى بندگان را بر دوستى ما سرشته ، و دست از يارى دشمن ما شسته ، پس دوست ما توان دشمنى ما ، و دشمن ما توان دوستى ما را ندارد ، و هرگز دوستى ما و دوستى دشمن ما در يك دل نگنجد زيرا كه « خداوند براى يك مرد دو دل در درونش ننهاده است » تا با يكى گروهى را و با ديگرى دشمنان همان گروه را دوست بدارد .\r\n5 - أصبغ بن نباته - رحمه الله - گويد : روزى امير المؤمنين ( ع ) سخنرانى كرد ، پس حمد و ثناى الهى بجاى آورد و بر پيامبر ( ص ) درود فرستاد سپس فرمود : اى مردم سخنم را بشنويد ، و كلامم را خوب فرا گيريد ، و همانا تكبّر و خود فروشى از نشانه هاى گردنكشى و زور نمائى است ، و نخوت و بزرگ منشى از\r\n","description":"","footnote":"","page_name":" 259 ","page_number":269},
  {"content":"\r\nتكبّر است . شيطان دشمنى حاضر و آماده است كه شما را به باطل دلخوشى مىدهد ، هان كه هر مسلمانى برادر مسلمان ديگر است ، و پس القاب زشت بر هم ننهيد ، و دست از يارى هم نشوئيد ، كه همانا شرايع و قوانين دين يكى است ، و راههاى آن همراه است ، هر كس آن را پيش بگيرد به حقّ و هدف خود مىرسد ، و هر كس رهايش سازد از جادّهء حق بدر رود ، و هر كس از آن جدا شود تباه و نابود مىگردد . مسلمان در امانت خيانت نورزد ، و در وعده تخلَّف نكند ، و در سخن دروغ نگويد . ما خاندان رحمتيم ، گفتار ما حقّ ، و كردار ما عدل است . خاتم پيامبران از ماست ، و پيشوايان اسلام و امينان كتاب خدا در ميان مايند . شما را بسوى خدا و پيامبرش ، و جهاد با دشمنش ، و سختگيرى و پايدارى در امرش ، و طلب خرسنديش ؛ و برپادارى نماز ، و پرداخت زكات ، و حجّ خانهء خدا ، و روزهء ماه رمضان ، و پرداخت كامل في ( 1 ) به اهلش دعوت مىكنيم .\r\nهان كه از همه شگفتتر آنكه معاوية بن ابى سفيان اموى و عمر و بن عاص سهمى مردم را به خونخواهى پسر عمويشان ( عثمان ) بر مىانگيزند ( 2 ) ، و\r\n\r\n","description":"","footnote":"\r\n( 1 ) غنائمى است كه بدون جنگ و درگيرى از كفار بدست مسلمين مىافتد .\r\n( 2 ) در امالى طوسى آمده : « مردم را به گمان خود بر دين بر مىانگيزند » . و اين تعبير با دنبالهء فرمايش حضرت سازگارتر است .\r\n","page_name":" 260 ","page_number":270},
  {"content":"\r\n\r\nبه خدا سوگند كه من هرگز با رسول خدا ( ص ) مخالفت نورزيدم ، و هرگز در كارى از وى سر نپيچيدم ، جان خود را در مواردى سپر او ساختم كه زورمندان و شجاعان از آن عقب مىنشستند ، و بنده هاى بدنها از آن مىلرزيد ، و البتّه به نيرويى بود كه خداوند به من كرامت نموده بود و بر اين بخشش او را سپاس مىگزارم . و پيامبر ( ص ) در حالى قبض روح شد كه سر مباركش در دامن من بود ، و خودم با اين دستهايم غسل او را به عهده گرفتم ، فرشتگان مقرّب در اين امر ياريم مىدادند .\r\nو به خدا سوگند كه هيچ امّتى پس از پيامبرش اختلاف نكرد جز اينكه گروه باطل بر گروه حقّ غلبه يافت مگر آنكه خدا بخواهد .\r\nعمّار ياسر - رضى الله عنه - برخاست و گفت : أمير المؤمنين شما را آگاه ساخت كه امّت با وى وفادار نخواهد ماند . پس مردم با بينائى كامل از هم جدا شدند .\r\n6 - سعيد بن مسيّب گويد : شنيدم مردى از ابن عبّاس در بارهء علىّ بن ابى طالب ( ع ) پرسش كرد و او گفت : علىّ بن ابى طالب بر دو قبله ( بيت المقدس و كعبه ) نماز خواند ، و در هر دو بيعت ( بيعت قبل از هجرت و بيعت رضوان ) شركت\r\n","description":"","footnote":"","page_name":" 261 ","page_number":271},
  {"content":"\r\nجست ، و هرگز بتى نپرستيد ، و قمارى نباخت ، او بر آئين پاك توحيد به دنيا آمد ، و باندازهء چشم بهم زدنى شرك نياورد . آن مرد گفت : سؤال من از اينها نبود ، سؤال من از اين است كه او شمشير بر دوش نهاده و با حالت تبختر و تكبّر به بصره وارد شد و چهل هزار نفر را در آنجا كشت ( 1 ) ، سپس بسوى شام رفت و در برخورد با سران و بزرگان عرب چنان آنان را درهم كوفت تا همه را كشت ، سپس بسوى نهروان روانه گرديد و با اينكه آنان مسلمان بودند همه را تا آخرين نفر به قتل رساند .\r\nابن عبّاس گفت : على نزد تو داناتر است يا من ؟ گفت : اگر على را از تو داناتر مىدانستم از تو پرسش نمىكردم ! ابن عبّاس - رضى الله عنه - به خشم آمده تا حدّى كه خشمش شدّت گرفت و گفت : مادر به عزا على به من علم آموخته است ، علم او از جانب رسول خدا ( ص ) است ، و رسول الله ( ص ) را خداوند از بالاى عرش خود آموزش داده است ، بنا بر اين علم پيامبر ( ص ) از جانب خدا ، و علم على از جانب پيامبر ( ص ) ، و علم من از جانب على است ، و علم تمام ياران محمّد ( ص ) در برابر على ( ع ) همچون قطره‌اى است در برابر هفت دريا .\r\n\r\n","description":"","footnote":"\r\n( 1 ) تعداد مقتولين به اين اندازه نبوده ، و البته دشمن كار طرف خود را بزرگ جلوه مىدهد .\r\n","page_name":" 262 ","page_number":272},
  {"content":"\r\n\r\n\r\n\r\n7 - ابو بصير گويد : امام صادق ( ع ) فرمود : خداى متعال به عيسى بن مريم ( ع ) وحى فرستاد : اى عيسى از چشمان خود اشك ، و از دل خود خشوع و فروتنى را به من ببخش ، و آنگاه كه بيكاران و هرزه گويان در حال خنده و خوشى هستند تو سرمه‌اى از غم بر چشم خود بكش ، و بر بالاى قبر مردگان بايست و با فرياد بلند آنان را صدا بزن شايد از ايشان پند شايستهء خود را بگيرى ، و بگو كه من هم در زمرهء آيندگان به اينان خواهم پيوست .\r\nمجلس بيست و هشتم دوشنبه 9 رمضان المبارك 409\r\n1 - ابو اسحاق همدانى از پدرش از امير المؤمنين على بن ابى طالب ( ع ) از رسول خدا ( ص ) روايت كرده كه فرمود : سه دسته از گناهان است كه در كيفر\r\n","description":"","footnote":"","page_name":" 263 ","page_number":273},
  {"content":"\r\n\r\nآن عجله و شتاب گردد و به آخرت تأخير نيفتد : ناراضى ساختن پدر و مادر ، و ستم بر مردم ، و ناسپاسى در برابر احسان ديگران .\r\n2 - مسعدة بن صدقه از امام صادق و آن حضرت از پدرش امام باقر عليهما السلام روايت كند كه فرمود : نجاشى پادشاه حبشه نزد جعفر بن ابى طالب و يارانش فرستاد و آنها را بسوى خود خواند ، آنان داخل شدند . نجاشى در خانه اش به روى خاك نشسته و لباسهاى كهنه‌اى به تن داشت . جعفر بن ابى طالب گفت :\r\nچون او را بدين حال مشاهده كرديم نگران شديم ، وى چون نگرانى و پريدگى رنگ چهرهء ما را مشاهده كرد ، گفت : سپاس خدائى را كه محمّد ( ص ) را يارى داد و چشم مرا به دو روشن نمود ، آيا شما را مژده ندهم ؟ گفتم : چرا اى پادشاه .\r\nگفت : در همين ساعت يكى از مأموران مخفى من از سرزمين شما آمد و به من خبر داد كه خداوند پيامبرش محمّد ( ص ) را يارى و پيروزى داد و دشمنش را هلاك ساخت ، و فلانى و فلانى ، و فلانى اسير ، و فلانى و فلانى و فلانى كشته\r\n","description":"","footnote":"","page_name":" 264 ","page_number":274},
  {"content":"\r\n\r\nشدند ، و اين برخورد در يك وادى بنام بدر واقع شده است ، گويا او را در همان سرزمينى مىبينم كه در آنجا براى آقاى خودم كه مردى از بنى ضمره بود گوسفند مىچرانيدم .\r\nجعفر گفت : اى پادشاه صالح چرا شما را با اين لباسهاى كهنه بر روى خاك نشسته مىبينم ؟ گفت : اى جعفر ما در آنچه خداوند بر عيسى عليه السلام فرستاده يافته‌ايم كه : از جمله حقوق خداوند بر بندگانش آن است كه چون نعمتى به آنان داد براى خدا تواضع و فروتنى كنند . و چون خداوند نعمت وجود پيامبرش محمّد ( ص ) را به من ارزانى داشت ، اين فروتنى را به كار بستم .\r\nچون اين خبر به پيامبر ( ص ) رسيد به اصحابش فرمود : همانا صدقه براى صاحبش فزونى زايد پس صدقه دهيد تا خدا شما را رحمت كند ، و فروتنى براى صاحبش رفعت فزايد ، پس فروتنى كنيد تا خدا شما را رفعت دهد . و گذشت عزّت صاحبش را افزون كند پس گذشت كنيد تا خدا عزيزتان گرداند .\r\n3 - مسعدة بن صدقه گويد : از امام صادق ( ع ) خواستم دعائى به من بياموزد تا در كارهاى بزرگ و مهم بدان دعا كنم ، آن حضرت اوراق عتيقه اى\r\n","description":"","footnote":"","page_name":" 265 ","page_number":275},
  {"content":"\r\nچند به من داد و فرمود : مطالب آن را بنويس كه اين دعاى جدّم على بن الحسين زين العابدين عليهما السلام در امور مهمّ و بزرگ است . من آن را عينا به همان صورت نوشتم ، و هرگز چيزى مرا به رنج و مشقّت نيفكند و فكرم را مشغول نساخت جز اينكه آن دعا را خواندم و خداوند غم و اندوه و گرفتارى مرا بر طرف ساخت و خواسته‌ام را بر آورد . و آن دعا اين است : ( دعاى 48 صحيفه سجاديه ) « خداوندا هدايتم كردى ، من غافل شدم ، و پندم دادى من دل سخت شدم ، و بخششهاى جميل و زيبا به من نمودى من نافرمانى نمودم ، و خطاهاى مرا به من شناساندى من در گناه اصرار ورزيدم ، سپس بگناهانم پى بردم و آمرزش طلبيدم و تو نيز گذشت نمودى ، دوباره بگناه بازگشتم و تو پوشاندى . خداى من ! پس سپاس از آن توست ، در وادى هلاكت بار خود پا نهادم ، و به درّه هاى تباه ساز خويش فرو رفتم ، و با ورودم در اين وادىها در معرض خشم و مؤاخذه ، و با فرو رفتنم ، در اين درّه ها در معرض عقوبات و كيفرهاى تو قرار گرفتم ، و با اين حال واسطه‌ام براى آشتى با تو توحيد است ، و دستاويزم همين است كه شريكى برايت نياورده ، و معبودى در كنارت نگرفته‌ام . از خودم بسوى تو گريخته‌ام ، و البتّه كه گنهكار بسوى تو مىگريزد ، و تو پناه كسى هستى كه بهرهء خويش را تباه ساخته است .\r\nخداى من سپاس از آن توست ، بسا دشمنى كه تيغ كينش بر سرم\r\n","description":"","footnote":"","page_name":" 266 ","page_number":276},
  {"content":"\r\nآهيخته ، و دم خنجرش برايم تيز نموده ، و نوك سلاحش برايم برّان ساخته ، و موادّ زهرهاى كشنده اش برايم بهم آميخته ، و تيرهاى نشانگيرش بسويم پرتاب نموده ، و چشمان حراستش از پائيدن من بهم نخفته ، و عزم چشاندن ناخوشيها و فرو ريختن زهرهاى كشنده در گلويم را به دلش نشانده است . خداى من ! پس به ناتوانى من در تحمّل بلاهاى گران ، و به زبونى من در انتقام از كسى كه قصد ستيزم دارد ، و به تنهائيم در شما فراوانى از آنان كه به دشمنيم برخاسته و بلائى را كه هرگز انديشه‌ام را در آن به كار نبرده‌ام برايم تهيّه ديده ، نگريستى ، پس ابتداء ياريم دادى ، و با نيروى خويش پشتم را محكم نمودى ، سپس لبهء تيز تيغش را برايم كند ساختى ، و او را پس از جمع و همبستگىاش تنها گذاردى ، و گامم را بر سرش نهادى ( كنايه از آنكه مرا بر او چيره ساختى ) ، و آنچه تير بسوى من انداخته بود به خودش بازگرداندى ، و او را پس زدى در حالى كه هنوز خشم او فرو نخفته ، و آتش كينش سرد نگشته بود ، و او انگشت خشم بدندان گزيده ، و در حالى كه سپاهيانش به او بيوفائى نموده و ياريش ندادند عقب نشست و پا بفرار گذاشت . و چه بسا ستمگرى كه با تزويرهايش بر من يورش آورده ، و دامهاى شكارش را برايم گسترده ، و مواظبت و مراقبت خويش بر من گمارده ، و همچون\r\n","description":"","footnote":"","page_name":" 267 ","page_number":277},
  {"content":"\r\nدرنده‌اى كه در كمين شكار خود نشسته تا فرصتى براى دريدن طعمه اش بيابد در كمينم نشسته است ، خداى من ! پس تو را همى خواندم در حالى كه از تو يارى جستم ، و بسرعت اجابت تو مطمئن بودم ، و مىدانستم كه هر كس در سايهء حمايت تو جاى گيرد ستم نبيند ، و هر كس به سنگر يارى و انتقام تو پناه برد هرگز مضطرب و نگران نگردد ، و تو با قدرت خود مرا از همهء شدائد و سختيهاى او حفظ نمودى . و چه ابرهاى ناخوشيها را زدودى ، و چه پرده هاى اندوه و غمى را كنار زدى ! تو چنانى كه از كرده هايت بازخواست نشوى . از تو درخواست شد پس عطا كردى ، و درخواست نشد خودت ابتداء بخشيدى ، و از فضل و عطايت خواسته شد و دريغ نداشتى . تو جز احسان نياوردى ، و من جز آلودگى به حرامهاى تو و تجاوز از حدود و احكامت و غفلت از مژده هايت چيز ديگرى نداشتم .\r\nخداى من ! پس سپاس از آن چون تو توانائى است كه مغلوب نگردد ، و بردبارى كه شتاب نكند . اينجا جايگاه كسى است كه به تقصير و كوتاهى نمودن ، معترف ، و در مورد تباهى حقوق تو بر عليه خويش گواه است .\r\nبار الها ! من به دين بلند پايهء محمّدى به تو تقرّب مىجويم ، و به راه و روش روشن علوى بسوى تو روى مىآورم ، پس از شر آنچه آفريده‌اى ، و از شر آن كس\r\n","description":"","footnote":"","page_name":" 268 ","page_number":278},
  {"content":"\r\nكه به من سوء قصد نموده پناهم ده ، كه اين كار در برابر قدرت گسترده ات ، بر تو گران نيايد ، و در برابر توانائيت دشوار نباشد ، و تو بر هر چيز توانائى . بار الها ! تا آنگاه كه زنده‌ام مىدارى با ترك معاصى مورد رحمت خويشت قرارم ده ، و با ترك برنج افكندن خويش در آنچه بكارم نمىآيد بر من ترحّم نما ، و دقّت نظر در آنچه كه تو را از من خرسند مىسازد روزيم همى گردان ، و دلم را به حفظ كتابت بر همان گونه كه به من آموخته‌اى همراه ساز ، و چنانم كن كه كتاب تو را بگونه‌اى كه ترا از من خشنود سازد بخوانم ، و چشمم را بدان نور بخش ، و گوشم را فراگير آن ساز ، و سينه‌ام را بدان گشاده گردان ، و بدان غم از دلم بردار ، و زبانم را بدان گويا ساز ، و بدنم را بدان به كار گير ، و آنقدر قدرت و توانائى در من نه تا انجام اينها را برايم آسان كند ، كه هيچ حركت و نيروئى جز به تو نيست .\r\nبار الها ! شب و روز ، و دنيا و آخرت ، و سرانجام و قرارگاهم را در سلامتى و بركتى از جانب خودت قرار ده . بار الها ! تو پروردگار و مولا و سرور و آقا ، و آرزو و معبود ، و پناه و پشتيبان ، و آفريننده و ياور ، و مورد اعتماد و اميد منى . زندگى و مرگ ، و گوش و چشمم از آن تو و براى توست ، و روزى من\r\n","description":"","footnote":"","page_name":" 269 ","page_number":279},
  {"content":"\r\nبدست تو ، و كارم در دنيا و آخرت در اختيار توست . با قدرت خود مالكم گشتى ، و با تسلَّط خود بر من قدرت يافتى ، در كارهايم قدرت بدست توست ، و اختيارم به كف توست ، هيچ كس بدون رضا و خواست تو حركتى نتواند ، با مهر تو رحمتت را ، و با رحمت تو خشنوديت را آرزومندم ، و اينها را با عمل خود آرزو نمىكنم ، عمل من از ياريم ناتوان است ، و چگونه اميد بندم به چيزى كه از ياريم ناتوان باشد ! از تهيدستى و ناتوانى و زياده روى در كارم و از آنچه كه خود بهتر از من مىدانى به تو شكايت دارم ، و همهء اينها از جانب خود من است ، پس مرا از اينها كفايت كن . بار الها ! مرا از رفقاى حبيب خودت محمّد ( ص ) و خليل خودت ابراهيم ( ع ) قرار ده ، و در روزى كه همه بيتابى كنند و بهراسند مرا از امان داده شدگان قرار ده و امانم بده ، و بمژده ات مژده ، و در سايه ات ده ، و بارها سازيم از آتش نجاتم بخش ، و هيچ گونه بدى به من مرسان ، و خوارم مساز ، و از دنيا مرا سلام بدار ، و در قيامت دليل مرا بر زبانم جارى ساز ، و بفكر و ياد خودت مرا يادآور نما ، و راه راحتى و آسايش را برايم آسان ساز ، و از رنج و سختى دورم بدار ، و تا زنده‌ام به نماز و زكات توفيقم ده ، و براى انجام عبادت خويش مرا موفّق\r\n","description":"","footnote":"","page_name":" 270 ","page_number":280},
  {"content":"\r\nساز ، و در دانائى و رضاى خويش بكارم گير ، و از فضل خود روزيم كن ، و در قيامت رو سپيدم گردان ، و به آسانى از من حسابخواهى كن ، و بخاطر كردار زشتم آبرويم را مريز ، و براهنمائى خودت مرا راه بنما ، و در دنيا و آخرت با سخنى ثابت و پاينده ( كلمهء توحيد كه در اعماق دل جاى دارد ) پايدارم بخش . و آنچه را دوست ميدارى به نزدم محبوب ساز ، و هر چه را خوش ندارى در نظرم مبغوض دار ، و در كارهاى مهمّ دنيا و آخرت كفايتم كن ، و برايم در نماز و روزه و دعا و عبادت و شكر و دنيا و آخرتم بركت نه ، و مرا در جايگاهى پسنديده ( مقام شفاعت ) برانگيز ، و دليلى قوى و يارى دهنده برايم قرار ده ، و از ظلم و جهل و اسراف در كارم بگذر ، و از فتنهء زندگى و مرگ خلاصم كن ، و از گناهان آشكار و نهان نجاتم بخش ، و در قيامت از دوستانت قرارم ده ، و كردار شايسته‌اى را كه به من ارزانى داشته‌اى مداوم گردان ، و با روزى حلال از حرام بىنيازم ساز ، و با چيزهاى پاك از پليديها كفايتم كن .\r\nبا روى كريم و گرامى خود به من رو كن ، و روى مبارك از من مگردان ، و به راه راست خويش رهنمائيم كن ، و نسبت به آنچه دوست دارى و\r\n","description":"","footnote":"","page_name":" 271 ","page_number":281},
  {"content":"\r\nمىپسندى توفيقم بخش . بار الها ! پناه مىبرم به تو از خودنمائى و شهرتطلبى ، و بزرگ منشى ، و برترىجوئى ، و تكبّر ، و فخر فروشى ، و گردان فرازى ، و طغيان از فراوانى نعمت ، و خودبينى ، و زور گوئى ، پس اى پروردگار من از همهء اينها نجاتم ده . و پناه مىبرم به تو از عجز ( يا فسق و فجور ) و بخل ، و خسيسى ، و حسد ، و حرص ، و هم چشمى ، و دغلى و پناه مىبرم به تو از طمع ، و فرومايگى ، و آزمندى ، و بيتابى ، و كجروى ، و ذلَّت و سرگردانى . و پناه مىبرم به تو از ستم ، و سركشى ، و ظلم ، و دشمنى ، و فساد ، و اعمال زشت ، و كردار ناپسند . و پناه مىبرم به تو از خيانت ، و عدوان ، و طغيان .\r\nپروردگارا ! و پناه مىبرم به تو از معصيت ، و قطع رابطه ، و هرزگيها و گناهان . و پناه مىبرم به تو از گناه و بزهكارى ، و از حرام و ناروا ، و پليد ، و از آنچه كه دوست ندارى . پروردگارا ! و به تو پناه مىبرم از شرّ و مكر و سركشى و ستم و دشمنى و دام و مأموران و سپاه شيطان . و پناه مىبرم به تو از گزند هر آنچه از چهار پا و خزنده يا جنّ و آدمى كه جنبش دارد و تو خود آفريده‌اى . و پناه مىبرم به تو از شر آنچه كه از آسمان فرود آيد و آنچه كه به آسمان بالا رود ، و از شرّ هر چه\r\n","description":"","footnote":"","page_name":" 272 ","page_number":282},
  {"content":"\r\nكه در زمين آفريده شده و آنچه كه از آن برون آيد . و به تو پناه مىبرم از شرّ هر كاهن ، و ساحر ، و اسرار جو ، و شعبده باز ، و جادوگر . پروردگارا ! و به تو پناه مىبرم از شرّ هر حسود ، و سركش ، و ياغى ، و هم چشم ، و ظالم ، و تجاوزگر ، و منحرف ( يا زورگو ) . و پناه مىبرم به تو از كورى ، و از كرى ، و گنگى ، و پيسى ، و خوره ، و شكّ ، و ترديد . و پناه مىبرم به تو از بيحالى ، و سستى ، و ناتوانى ، و كوتاهى كردن ، و شتاب ، و تباه سازى ، و تقصير ، و كندى .\r\nو به تو پناه مىبرم از شرّ هر آنچه كه در آسمانها و زمين و ما بين آنها و زير زمين آفريده‌اى . پروردگارا ! و به تو پناه مىبرم به تو از فقر ، و نياز ، و تهيديستى ، و گدائى ، و به هرز رفتن ، و بينوائى . و پناه ميبرم به تو از كاستى ، و خوارى ، و پناه مىبرم به تو از تنگى ، و سختى ، و بند ، و حبس ، و دستگيرى ، و زندان ، و گرفتارى ، و هر مصيبتى كه طاقت صبر آن را ندارم . اى پروردگار عالميان دعايم را مستجاب كن .\r\nخداوندا ! آنچه از تو خواستيم بما عطا كن ، و باندازهء جلال و عظمت خود از فضل خود بر ما بيفزا ، و بحقّ اين سخن حقّ كه : « معبودى جز تو نيست كه عزيز و حكيم هستى » .\r\n","description":"","footnote":"","page_name":" 273 ","page_number":283},
  {"content":"\r\n\r\n\r\n4 - محمّد بن سلَّام گويد : از شريح قاضى شنيدم كه مىگفت : هر كس از برادر خود درخواستى كند هر آينه خويش را به بندگى سپرده است ، پس اگر حاجتش را برآورد وى را بندهء خود ساخته ، و اگر برنياورد او را خوار نموده است ، و در اين صورت هر دو خوار شده‌اند ، و اين به خوارى ردّ سؤال ، و آن بخوارى نياز خواهى . سپس اين شعر را خواند :\r\n« آن كس كه آبروى خويش ريخته در برابر آن هيچ چيزى عوض نتواند گرفت » .\r\n« چگونه مىتواند عوض بگيرد آنكه نزد تو آمده و درخواست نموده كه در اين صورت ذلَّت و خوارى ، و آبروى او را بهاى اين سودا قرار داده است » .\r\n5 - مينا غلام عبد الرّحمن بن عوف زهرى گويد : عبد الرّحمن به من گفت : مينا ! آيا تو را بحديثى كه از پيامبر ( ص ) شنيدم خبر ندهم ؟ گفتم : چرا .\r\nگفت : از آن حضرت شنيدم كه مىفرمود : من درختى هستم كه فاطمه شاخه ، و\r\n","description":"","footnote":"","page_name":" 274 ","page_number":284},
  {"content":"\r\n\r\n\r\n\r\nعلى بارور ساز آن ، و حسن و حسين ميوه ، و دوستانشان از امّت من برگهاى آن هستند - خداوند از همهء آنان خرسند باد - .\r\nمجلس بيست و نهم چهارشنبه 11 رمضان المبارك 409\r\n1 - شدّاد بن اوس گويد : رسول خدا ( ص ) فرمود : * ( لا إِله إِلَّا الله ) * گفتن نيمى از ميزان عمل است ، و الحمد لله گفتن آنان را پر مىكند .\r\n2 - سعيد بن مينا از گروهى از يارانش روايت كند كه گفت : تنى چند از قريش از جمله عتبة بن ربيعه و اميّة بن خلف و وليد بن مغيره و عاص بن سعيد راه را بر رسول خدا ( ص ) گرفتند و گفتند : اى محمّد بيا تا ما معبود تو را بپرستيم و تو نيز معبود ما را بپرست و با هم در امر ( حكومت ) شريك گرديم ، پس اگر ما بر\r\n","description":"","footnote":"","page_name":" 275 ","page_number":285},
  {"content":"\r\n\r\nحقّ بوديم تو بهرهء خود را از آن يافته‌اى ، و اگر تو بر حقّ بودى ما نيز به بهرهء خود از آن رسيده‌ايم . خدا - تبارك و تعالى - اين آيه را فرستاد : « بگو اى كافران ، من نمىپرستم آنچه را شما مىپرستيد ، و نه شما مىپرستيد آنچه را من مىپرستم - تا آخر سوره . . . » ، و سپس ابىّ بن خلف با استخوان پوسيده‌اى كه بدست خود داشت سوى حضرت آمد و آن را با دست نرم كرد و سپس بدان دميد و گفت : اى .\r\nمحمّد گمان دارى پروردگار تو اين استخوان را پس از اين حالت كه ديدى زنده مىكند ؟ خداى متعال اين آيه را فرستاد : « و براى ما مثل زده - و آفرينش خود را فراموش نموده - گفت : چه كسى استخوانهاى پوسيده را زنده مىكند ؟ بگو زنده مىكند آن را همان كس كه اوّلين بار آفريدش و او به هر آفريده‌اى داناست . . . » تا آخر سورهء ( ياسين ) .\r\n3 - كميل بن زياد نخعى گويد : در مسجد كوفه با امير المؤمنين علىّ بن ابى طالب ( ع ) بودم پس از آنكه نماز عشاء را خوانده بوديم ، و حضرت دست مرا\r\n","description":"","footnote":"","page_name":" 276 ","page_number":286},
  {"content":"\r\nگرفت تا از مسجد بيرون شديم ، حركت كرديم تا به پشت شهر كوفه رسيديم ، و آن حضرت در راه كلمه‌اى با من سخن نگفت ، چون به صحرا رسيد نفسى بلند برآورد سپس فرمود :\r\nاى كميل اين دلها بسان ظرفهائى است فراگيرنده ، و بهترين دلها آن است كه فراگيريش بيشتر باشد . آنچه مىگويم فراگير و در خاطر بسپار : مردم بر سه دسته‌اند . عالم خداشناس كه حقّا بدين او عمل مىكند ، و دانش آموزى كه در راه نجات پا نهاده ، و فرومايگان نادانى كه در پى هر سر و صدائى مىافتند ، و به هر سو كه باد بيايد ميل مىكنند ، نه از پرتو دانش روشنى گرفته‌اند ، و نه به ستون استوارى پناه برده‌اند .\r\nاى كميل ، دانش از مال بهتر است ، زيرا دانش از تو پاسدارى مىكند ، امّا تو بايد از مال پاسدارى كنى . انفاق از مال آن را كاهش مىدهد ، ولى انفاق از دانش ( كه آموزش است ) بر آن مىافزايد . اى كميل دوستى عالم خيرى است كه بدان وسيله براى خدا ديندارى شود ، و آن در دنيا براى صاحبش طاعت خدا فراهم آورد ، و پس از مرگ خوش نامى برايش بيادگار گذارد .\r\nاى كميل ، سود مال با زوال آن از بين مىرود ، اى كميل ، مال اندوزان مرده‌اند ، و علماء تا روزگار باقى است پايدارند ، ظاهرا وجودشان مفقود است ، ولى\r\n","description":"","footnote":"","page_name":" 277 ","page_number":287},
  {"content":"\r\nامثال و يادگارهايشان در دلها موجود است . آه آه همانا در اينجا - و با دست اشاره به سينه اش فرمود - دانشى فراوان نهفته است كه كاش افرادى شايستهء فرا گرفتن آن مىيافتم ، بلى ، بآدم زيرك و تيزهوش دسترسى دارم ولى در مورد اين دانش ويژه از او اطمينان ندارم كه مبادا ابزار دين را براى دنياى خود به كار گيرد ، و با دلائل الهى بر آفريدگانش ، و با نعمتهاى خداوند بر بندگانش غلبه كند ، تا در نتيجه بندگان ضعيف خدا او را بجاى ولىّ حق دوست نزديك خود بگيرند . و يا به پيرو حكمت ، كه به ريزه كاريهاى آن بينا نيست و در برخورد با اوّلين شبهه ترديد در دلش راه مىيابد ، هان كه نه اين و نه آن هيچ كدام تاب تحمّل علم را ندارند ، بنا بر اين شخص ديگرى نماند جز كسى كه حريص در لذّات و تسليم شهوات است ، يا آن كس كه فريفته و سرگرم جمع آورى و انباشتن مال است و از حافظان دين نيست ، هيچ چيزى جز دامهاى چرنده به آنان شبيه نيست ، بدين ترتيب دانش با مرگ حاملان آن مىميرد .\r\nآرى خداوندا ! تو هرگز زمين را از قائم به حجّت كه يا ظاهر است و مشهود و يا پنهان است و مستور خالى نمىگذارى ( 1 ) تا دلائل واضح و آشكار خداوندى\r\n\r\n","description":"","footnote":"\r\n( 1 ) در نسخه هاى كتاب ، چنين است ولى در ساير نسخ حديث عبارت « نه خدايا زمين هيچ گاه از حجّت خالى نمىماند » است .\r\n","page_name":" 278 ","page_number":288},
  {"content":"\r\n\r\nباطل نگردد ، كه اين گروه كمترين تعداد و بزرگترين نقش و مقام و منزلت را دارند ، و خداوند بوسيلهء آنان دلائل و نمودارهاى خود را حفظ مىكند تا آنان نيز آنها را به افرادى نظير خود بسپارند ، و در دلهاى اشباه خود بكارند . علم و دانش از راه حقيقت به آنان روى آورده ، پس با نسيم روح افزاى يقين هم آغوش گشته‌اند ، آنچه را مردم خوشگذران سخت و دشوار مىخوانند آنان سهل و آسان مىانگارند ، و به چيزهائى كه نادانان از آنها وحشت دارند ايشان خو گرفته‌اند ، و با تنهائى كه جان آنها به ملكوت اعلى آويخته است در دنيا بسر مىبرند ، آنان جانشينان خداوند در زمين و دعوتكنندگان بدين او هستند . آه ، آه ! چقدر مشتاق ديدارشان هستم ، من براى خودم و شما از خداوند آمرزش مىطلبم . سپس دستش را از دستم بيرون كشيد و فرمود : هر گاه دلت خواست راه بيفت .\r\n4 - عمر بن علىّ بن ابى طالب از پدرش ( ع ) روايت كند كه رسول خدا ( ص ) فرمود : اى على خداوند بدست ما دين را پايان دهد ( 1 ) همچنان كه بدست ما آغاز كرد ، بسبب ما خداوند ميان دلهاى شما پس از دشمنى و كينه توزى الفت مىاندازد .\r\n\r\n","description":"","footnote":"\r\n( 1 ) في أمالى ابن الشيخ :\r\n« يختم اللَّه »\r\n.\r\n","page_name":" 279 ","page_number":289},
  {"content":"\r\n\r\n\r\n\r\n5 - ابو بكر ابن انبارى گويد : از علىّ بن هامان شنيدم كه اين اشعار را از قول مازنى مىخواند : ( ترجمه اشعار ) :\r\n« هر گاه آنچه را كه خوش ندارم از دنيا نپذيرم خشم و ناخشنوديم بر روزگار بدراز كشد . » چندان به رنجها و سختيها آموخته گشته‌ام كه با آنها خو گرفته‌ام ، و در نتيجه ، برخورد سالم با شدائد مرا بدست صبر سپرده است » .\r\n« و انس با آزارها دلم را جهت پذيرش آزار گشاده ساخته ، هر چند كه گاهگاهى سينه‌ام از آن به تنگ آيد » .\r\n« و نااميديم از مردم مرا بسرعت كار و عنايت خداوندى كه نمىدانم از كجا مىرسد اميدوار ساخته است » .\r\nمجلس سىام شنبه 14 رمضان المبارك 409\r\n1 - محمّد بن عجلان گويد : امام صادق ( ع ) فرمود : خوشا به حال آن كس كه\r\n","description":"","footnote":"","page_name":" 280 ","page_number":290},
  {"content":"\r\n\r\n\r\n( شكر ) نعمت خدا را به ناسپاسى تبديل نكرد ( 1 ) ، خوشا به حال كسانى كه در راه خدا با هم دوستى مىكنند .\r\n2 - ابن عبّاس گويد : رسول خدا ( ص ) فرمود : اى فرزندان عبد المطَّلب من براى شما از خداوند خواسته‌ام كه نادان شما را دانش عطا كند ، و آن كس از شما را كه به حقوق خداوند قيام نموده ثابت قدم بدارد ، و گمراه شما را هدايت نمايد ، و شما را مردمى دلير و بخشنده و دلسوز و مهربان قرار دهد . هان به خدا سوگند اگر مردى ميان ركن و مقام بر سر دو پاى خود نماز بسيار گزارد امّا با دشمنى شما اهل بيت خدا را ملاقات كند همانا داخل دوزخ گردد .\r\n3 - محمّد بن زيد طبرى گويد : در خراسان خدمت امام علىّ بن موسى\r\n\r\n","description":"","footnote":"\r\n( 1 ) اين كلام اشاره به رؤساء و سران جور و ضلالت است كه نعمت والاى امامت و رهبرى خلق را به كفران و ناسپاسى و ضد و خدائى بدل كردند و قوم و پيروان خود را به تباهى كشاندند . و مراد از دستهء دوم كسانى هستند كه به امامت حق در ائمهء اهل بيت عليهم السّلام اعتقاد داشته و در اين زمينه با هم به دوستى برخاسته‌اند .\r\n","page_name":" 281 ","page_number":291},
  {"content":"\r\n\r\nالرضا عليهما السّلام بودم و گروهى از بنى هاشم از جمله اسحاق بن عبّاس بن موسى نيز نزد آن حضرت حضور داشتند ، و حضرت به اسحاق فرمود : اسحاق به من گزارش رسيده كه شما مىگوئيد كه ما معتقديم كه : مردم بندهء ما هستند ! نه ، بخويشاونديم با رسول خدا ( ص ) سوگند من هرگز چنين نگفته ، و از هيچ كدام از پدرانم چنين نشنيده‌ام ، و از احدى از آنان خبر ندارم كه چنين فرموده باشد ، ولى ما مىگوئيم : مردم بندهء ما هستند در اطاعت از ما ( همانطور كه هر بندهء زرخريدى از صاحبش فرمان مىبرد ) و ياور ما هستند در دين . اين مطلب را هر كه شنيده بايد به غائبان برساند .\r\n4 - محمّد بن زيد طبرى گويد : از امام علىّ بن موسى الرّضا ( ع ) شنيدم كه در توحيد خداى سبحان سخن مىگفت ، فرمود : آغاز پرستش خدا شناخت اوست ، و ريشهء شناخت خدا - جلّ اسمه - او را به توحيد و يگانگى شناختن است ، و نظام توحيد او نفى هر گونه حدّ و مرزى از اوست ، زيرا عقل گواه است كه هر محدودى مخلوق است ، و هر مخلوق گواه است كه او را خالقى است كه خود مخلوق نيست ، آن كس كه حدوث و پيدايش در او راه ندارد همان است كه\r\n","description":"","footnote":"","page_name":" 282 ","page_number":292},
  {"content":"\r\nاز ازل بوده و سابقهء نيستى برايش متصوّر نيست . پس خدا را پرستش نكرده آن كسى كه ذات او را به وصف كشيده و به مخلوقات شبيه داند ، و او را به يگانگى نشناخته آن كس كه در جستجوى حقيقت ذات وى برآيد ( زيرا چنين پندارد كه او هم شبيه مخلوقات بوده و دسترسى به حقيقت ذات وى ممكن است ) ، و به درك حقيقت او نرسيده آن كس كه او را تشبيه و تمثيل كند ، و تصديق به او ننموده آن كس كه براى وى مرزى بشناسد ، و به سوى او روى نگردانده آن كس كه با يكى از حواس به وى اشاره كند ( زيرا او را جاى مخصوصى نيست ، و هر سو رو كنى جمال يار بينى ) ، و او را قصد نكرده آن كس كه وى را شبيه چيزى بداند ، و او را نشناخته آن كس كه وى را دارى بعض و جزء بداند و مركَّب از اجزاء بشناسد ، و او را نجسته آن كس كه وى را در ذهن و وهم خود تصوير نمايد . هر چيز كه ذات و چيستى او شناخته شود مصنوع و مخلوق است ، و هر چيز كه وجودش وابسته به غير باشد معلول است چه او را علَّتى است .\r\nبا ساخت و كار و آثار خدا بر وجودش استدلال شود ، و با خردها اعتقاد به شناختش حاصل آيد ، و با فطرت و نهاد توحيدى حجّت و دليل او ثابت و استوار گردد .\r\nآفرينش خدا مخلوقات را ، خود پرده‌اى ميان او و آنهاست ، و ميزان جدائى خدا از آنها جدائى و عدم تناسب ميان ذات او و آنهاست ، و آغاز گرفتنش خلقت آنها را دليل است كه وى را آغازى نيست ، زيرا كه هر موجودى كه آفرينش او ابتدائى داشته از آفريدن مثل خود ناتوان است ، پس نامهاى او نوعى تعبير از ذات او ، و افعال و آثار وى جهت تفهيم و اثبات وجود اوست .\r\nبتحقيق كه خداى متعال را نشناخته آن كس كه محدودش دانسته ، و از\r\n","description":"","footnote":"","page_name":" 283 ","page_number":293},
  {"content":"\r\nمرز شناسائى بيرون رفته آن كس كه او را در حيطهء وهم خويش پنداشته ، و در بارهء او به خطا رفته آن كس كه حقيقت ذاتش را جسته . و هر كس گويد : « او چگونه است » تشبيهش نموده ، و هر كه گويد : « براى چه بوده » هر آينه معلولش شناخته ، و هر كه گويد : « از كى بوده » همانا در زمانش گنجانده ، و هر كه گويد : « در چيست » هر آينه او را در ضمن و ضميمهء چيزى نهاده ، و هر كه گويد : « تا كجاست » برايش پايانى پذيرفته ، و هر كه گويد : « تا چيست » البتّه كه برايش حدّ و مرز ساخته ، و هر كس برايش غايتى شناسد محاط و محدودش دانسته ، و هر كس محاط و محدودش بداند حقّا كه در بارهء او راه الحاد پوئيده ( و از جاده پهناور شناخت حقّ بدور افتاده است ) .\r\nخداوند با دگرگونى مخلوق دگرگون نگردد ، و با حدّ و مرز داشتن محدود حدّ و مرز نپذيرد ، او يگانه است نه يگانهء عددى ، آشكار است نه به معناى مباشرت ، و خودنمائى مىكند نه با ظهورى كه با ديده توانش ديد ، و باطن است نه بطور جدا بودن از چيزها ، جدا و دور است نه به مسافت ، نزديك است نه به نزديكى مكانى ، لطيف است نه بلطافت جسمانى ، موجود است نه چون موجودات كه سابقهء نيستى داشته ، فاعل است نه از راه جبر و بىاختيارى ، اندازه گير و طرح ريز است نه به يارى انديشه ، تدبيركننده است نه به حركت ( اعضاء ) ، اراده كننده است نه با عزم و تصميمگيرى ( در انديشه ) ، خواستار و خواهان است نه با اراده و تصميم ، يابنده است نه با حواس ، شنواست نه با آلت ( گوش ) ، بينا است نه با ابزار ( چشم ) .\r\n","description":"","footnote":"","page_name":" 284 ","page_number":294},
  {"content":"\r\nزمانها با او همراه نباشد ( چه او بوده و زمانى نبوده ) ، و مكانها او را در بر نگيرد ، و چرت و پينكى او را نر بايد ، و صفات زائده ( يا توصيف آفريدگان ) او را محدود نسازد ، و ابزار و ادوات سودى بوى نرساند ، بودش بر هر زمانى پيشى گرفته ، و وجودش بر عدم سبقت داشته ، و ازليّت وى از ابتداى زمان جلوتر بوده .\r\nاز اينكه آفريدگانش را شبيه آفريده دانسته شود كه خودش شبيه و نظيرى ندارد ، و از اينكه ميان اشياء و ضدّيّت انداخته دانسته شود كه خود ضدّى ندارد ، و از اين كه مقارنت ميان امور ، برقرار ساخته روشن مىشود كه او را قرينى نيست .\r\nروشنى را با تاريكى ، و سرما را با گرما ضدّ هم ساخت ، و ميان اشياء دور از هم الفت و هماهنگى انداخته ، و اشياء نزديك بهم را از هم جدا ساخته . اين اشياء با پراكندگى و جدائى خود بر جدا ساز خود دلالت كنند ، و با هماهنگى خود بر هماهنگ آورندهء خود رهنما باشند ، خدا - عزّ و جلّ - فرموده : « و از هر چيز جفت آفريديم شايد ياد آور شويد ( 1 ) » . ذاريات : 49 .\r\nمعنى و مفهوم ربوبيّت خداوندى در او بود آنگاه كه اصلا مربوبى نبود ، و حقيقت الهيّت را داشت آنگاه كه مألوهى نبود ( 2 ) ، و معناى عالميّت را دارا بود\r\n\r\n","description":"","footnote":"\r\n( 1 ) ممكن است مراد از جفت در اين آيه شريفه ضدّ باشد يعنى از هر چيزى دو ضد آفريديم مانند مثالهاى بالا ( نور و ظلمت ، سرما و گرما ) بخلاف خداوند كه او را ضدّى نيست . و ممكن است مراد از جفت ، قرين و همشكل باشد چنانچه هر چيزى هم سنخ خود را در آفرينش دارد .\r\n( 2 ) الهيّت در اينجا بمعنى صاحب تأثير و تصرف بودن است و مقابل آن مألوه است كه بمعنى مخلوق و چيزى است كه تحت تصرف إله واقع مىشود .\r\n","page_name":" 285 ","page_number":295},
  {"content":"\r\nآنگاه كه معلومى نبود . معناى خالقيّت را از آن زمان كه دست به آفرينش زده ، و نيز معناى پديد آورنده را از آن زمان كه پديده ها را آفريده مستحقّ نگشته است ( بلكه پيش از آنكه مربوبى و معلومى و مخلوقى و حادثى باشد ضدّ اين معانى بر ذات احديّت صديق مىكرده چه او واجب الوجود است و واجب الوجود هر صفت كمالى را بذاته داراست نه اينكه توسّط غير براى او حاصل مىآيد ) . زمان او را از آفريدن پنهان نسازد ( در آفرينش او زمان مدخليّت ندارد ) ، و هيچ زمانى او را بفعل خود نزديك نسازد ( منتظر رسيدن وقت انجام كارى نگردد زيرا همهء زمانها در برابر فعل او مساوى هستند و گذشته و حال و آينده نسبت بذات او معنى ندارد ) ، و اميدوارى ( بوجود چيزى ) براى انجام كارى او را از عمل باز ندارد ( بلكه ايجاد بفرمان اوست و چون بخواهد مىشود ) ، و افعال وى با زمان محدود نگردد ( كى دانست ، كى قدرت يافت ، كى مالك شد ) ، و هيچ زمانى ذات و صفت و فعل او را در خود نگيرد و محدود نسازد ( چرا كه او خود فاعل و خالق زمان است ) ، و چيزى او را قرين و همراه نباشد ( زيرا كه هيچ چيز در مرتبت خداى متعال نيست ) .\r\nهر ويژگى و اثرى كه در مخلوق ديده مىشود در خالقش وجود ندارد ، و هر چيز كه در مخلوق امكان وجود دارد از خالق او ممتنع است . حركت و سكون بر وى جريان نيابد ، و چگونه چيزى بر او راه يابد كه خودش آن را بجريان انداخته است ؟ يا چگونه باز داشت كند او چيزى كه خودش آن را آفريده ؟ ( حركت و سكونى را كه او آفريده به خود او باز نگردد و بر ذات او حاكم نشود ) كه در غير اينفرض ذات او داراى تفاوت و تغاير مىگشت ( گاهى متحرّك و گاهى ساكن مىشد ، و اين مستلزم جسمانيّت است ) ، و هر آينه ذات او از معناى ازليّت دور\r\n","description":"","footnote":"","page_name":" 286 ","page_number":296},
  {"content":"\r\n\r\nمىشد و ازليّت بر ذات او صدق نمىنمود ، و ديگر براى خالق جز معناى مخلوق بودن چيزى بجاى نمىماند .\r\nاگر پشتى براى او فرض شود همانا جلو و پيش نيز براى او فرض خواهد شد و اگر درخواست تماميّت براى او شود نقصان گريبانگير او خواهد گشت .\r\nچگونه سزاوار معناى ازليّت مىشود آن كس كه حدوث نسبت به او ممتنع نيست ؟\r\nو چگونه اشياء را ايجاد مىكند آن كس كه خود از آفريده شدن امتناع ندارد ؟ اگر معانى و صفات مخلوقين به او تعلَّق گيرد هر آينه نشانهء مصنوع در او بر پا شود ، و در اين صورت بجاى اينكه چيزى بر وجود او دليل باشد خودش دليل بر وجود ديگرى خواهد شد . در گفتار محال و خلاف حقّ حجّت و دليلى وجود ندارد ، و پرسش از چنين سخنى پاسخى نخواهد داشت . معبودى جز الله نيست كه بلند مرتبه و بزرگ است [ و درود خداوند بر محمد پيامبر و آل پاكش باد 
  ] .\r\n5 - محمّد بن عبد الله مأمونى گويد : پدرم اين اشعار را از قول مأمون برايم خواند : ( ترجمهء اشعار ) :\r\n« با صبر ، تمام ناخوشاينديهاى روزگار را دور ساز ، شايد روزى فرا رسد كه هرگز ناخوشايندى نبينى » .\r\n« چه بسا جوانى كه روى خود بپوشاند و ديده ها ميل بدايدار او داشته باشند ، در حالى كه او بسى بد چهره و زشتروست » .\r\n","description":"","footnote":"","page_name":" 287 ","page_number":297},
  {"content":"\r\n\r\n\r\n« و چه بسا اديبى دانشمند از ترس پاسخگوئى زبانش را مهار كند ، در حالى كه بسى سخنور و خوش بيان است » .\r\n« و چه بسا آدمى متين از آزارها به ظاهر لبخند زند ، در حالى كه نهاد وى از سوزش آن آزار به درد و فغان آمده است » .\r\nمجلس سى و يكم دوشنبه 16 رمضان المبارك 409\r\n1 - بريد بن معاويهء عجلى از امام باقر از پدرانش عليهم السّلام روايت كند كه رسول خدا ( ص ) فرمود : خداى متعال مىفرمايد : كار نيك هديّه‌اى از جانب من بسوى بندهء مؤمن خودم است ، پس اگر آن را پذيرفت ، اين از رحمت و جانب من بسوى بندهء مؤمن خودم است ، پس اگر آن را پذيرفت ، اين از رحمت و جانب من است ، و اگر آن را ردّ نمود به سبب گناه خودش از آن محروم مانده است ، و اين محروميّت از خود اوست نه از من ، و هر بنده‌اى را كه آفريدم و به راه ايمان هدايتش كردم ، و اخلاق او را نيكو ساختم ، و به بخل گرفتارش ننمودم\r\n","description":"","footnote":"","page_name":" 288 ","page_number":298},
  {"content":"\r\n\r\nهمانا خير او را خواسته‌ام .\r\n2 - سعد بن أبى وقّاص ( سعد بن مالك ) گويد : از رسول خدا ( ص ) شنيدم مىفرمود : فاطمه پاره تن من است ، هر كه او را شاد سازد مرا شاد ساخته ، و هر كه او را ناراحت كند مرا ناراحت كرده است ، فاطمه عزيزترين آفريدگان نزد من است .\r\n3 - ابو اسحاق همدانى گويد : چون امير المؤمنين على بن ابى طالب - عليه الصّلاة و السّلام - محمّد بن ابى بكر را به حكومت مصر و حومهء آن گمارد نامه‌اى برايش نوشت و به او دستور فرمود كه آن را بر مردم مصر بخواند و به آنچه در آن نامه به وى سفارش فرموده عمل نمايد ، و آن نامه چنين است :\r\n","description":"","footnote":"","page_name":" 289 ","page_number":299},
  {"content":"\r\n* ( بِسْمِ الله الرَّحْمنِ الرَّحِيمِ ) * از بندهء خدا امير مؤمنان على بن ابى طالب به مردم مصر و محمّد بن ابى بكر : سلام بر شما ، من اوّلا بنزد شما الله را كه معبودى جز او نيست سپاس مىگويم . و بعد ، شما را به تقواى الهى سفارش مىكنم در آنچه كه نسبت به آن مسئوليد [ و در گرو آن هستيد 
  ] و بسوى آن بازمىگرديد : كه خداى متعال مىفرمايد : « هر نفسى در گرو كار خويش است » ( 1 ) ، و مىفرمايد : « و خداوند شما را از عذاب خود بر حذر مىدارد ، و بازگشت بسوى خداست » ( 2 ) ، و مىفرمايد : « به پروردگار تو سوگند كه هر آينه از تمامى آنها باز خواست مىكنيم ، از آنچه كه مىكرده‌اند . » ( 3 ) اى بندگان خدا بدانيد كه خدا - عزّ و جلّ - از خرد و كلان اعمالتان از شما بازخواست مىكند ، پس اگر عذاب كند ما ظالم تريم ( و ظلم ما از مقدار عذاب او افزون است ) ، و اگر ببخشايد ( بعيد نيست چه ) او ارحم الرّاحمين است .\r\nبندگان خدا ! نزديكترين حالات بنده به آمرزش و رحمت زمانى است\r\n\r\n","description":"","footnote":"\r\n( 1 ) مدثر : 38 .\r\n( 2 ) آل عمران : 28 .\r\n( 3 ) حجر : 92 ، 93 .\r\n","page_name":" 290 ","page_number":300},
  {"content":"\r\nكه به طاعت خدا عمل مىكند ، و خالصانه توبه مىنمايد . بر شما باد به تقوا كه آن جامع خيراتى است كه غير آن چنين نيكىها در بر ندارد ، و خيراتى از خيرات دنيا و آخرت با آن بدست آيد كه با غير آن بدست نيايد ، خدا - عزّ و جلّ - فرمود :\r\n« به آنان كه تقوا پيشه كرده‌اند گفته شود : پروردگارتان چه فرستاد ؟ گويند : خير را ، براى آنان كه نيكى كردند در اين دنيا پاداش نيكى است و البتّه پاداش سراى آخرت بهتر است و جايگاه پرهيزكاران چه خوب جايگاهى است » . ( 1 ) بندگان خدا ! بدانيد كه مؤمن بخاطر سه پاداش كار مىكند : يا به جهت خير دنيا است كه البتّه خداوند او را بپاداش عمل خود در دنيا مىرساند ، خداى سبحان در بارهء ابراهيم ( ع ) فرموده : « پاداش او را در دنيا به او داديم ، و همانا او در آخرت از شايستگان است » ( 2 ) . پس هر كس براى خدا كار كند خداوند پاداش او را در دنيا و آخرت به دو ببخشايد ، و امور مهمّ او را كفايت نمايد ، كه همانا خدا - عزّ و جلّ - فرموده : « اى بندگانى كه ايمان آورده‌ايد پرواى خدايتان پيشه كنيد ، براى آنان كه خوبى كردند در اين دنيا پاداش نيكى است ، و زمين خدا پهناور است ( كه هر كس نتواند در سرزمينى از آن اطاعت خدا كند به سرزمينى ديگر رود ) ، براستى كه پاداش بىحساب و بطور كامل صبر پيشگان داده خواهد شد » . ( 3 ) پس خداوند آنان را بدان چه كه در دنيا بديشان عطا كند در آخرت به محاسبه نخواهد كشيد ، خداى عزّ و جلّ فرموده : « براى آنان كه كار نيك كردند\r\n\r\n","description":"","footnote":"\r\n( 1 ) نحل : 30 .\r\n( 2 ) عنكبوت : 27 .\r\n( 3 ) زمر : 10 .\r\n","page_name":" 291 ","page_number":301},
  {"content":"\r\nپاداشى نيك و افزونى ( از پاداش ) خواهد بود » ( 1 ) پس پاداش نيك همان بهشت است ، و افزونى پاداشى است كه در دنيا بديشان مرحمت مىفرمايد . و يا به جهت خير آخرت است ، ( 2 ) كه خدا - عزّ و جلّ - بهر كار نيكى گناهى را از ( نامهء عمل ) آنان پاك سازد ، خداى - عزّ و جلّ - فرموده : « همانا كارهاى نيك گناهان را مىبرد ، اين يك تذكَّر براى يادآوران است » ( 3 ) ، تا اينكه چون روز قيامت فرا رسد كارهاى نيكشان به حساب آنان منظور شود ، سپس خداوند به عدد هر كار نيكى پاداش آن را ده برابر تا هفتصد برابر به آنان ارزانى دارد و خدا - عزّ و جلّ - فرموده : « اين ( اضافات ) پاداشى از جانب پروردگار توست ، و اينها بخششى است حساب شده ( 4 ) ( كه پس از به حساب منظور شدن اعمال نيك خودشان اين پاداش اضافه به آنان داده شده است ) ، و نيز فرموده : « براى آنان پاداشى دو چندان است به جهت كارهاى خوبى كه كرده‌اند ، و آنان در غرفه هاى بهشتى در كمال امن و امان بياسايند » . ( 5 ) پس به اين همه پاداش روى آوريد - خدا شما را رحمت كند - و براى دستيابى به آن كار كنيد ، و با نشاط هر چه تمامتر بسوى آن بشتابيد ( 6 ) . و بدانيد - اى بندگان خدا - كه پرهيزكاران به تمام نيكيهاى دنيوى و\r\n\r\n","description":"","footnote":"\r\n( 1 ) يونس : 26 .\r\n( 2 ) الزيادة من نسخة الغارات تئميما للمعنى .\r\n( 3 ) هود : 114 .\r\n( 4 ) نبأ : 36 .\r\n( 5 ) سبأ : 37 .\r\n( 6 ) بايد توجّه داشت كه خصلت سوّم كه در آغاز بدان اشارت رفت در خبر نيامده است .\r\n","page_name":" 292 ","page_number":302},
  {"content":"\r\nآخروى دست يافته‌اند ، آنان با اهل دنيا در دنيايشان شريكند ، ولى اهل دنيا با آنان در آخرتشان شركت ندارند . خداوند از دنيا به آن اندازه كه كفايتشان كند و بىنيازشان گرداند براى آنان مباح ساخته و اجازهء مصرف و استفاده داده و فرموده است : « بگو چه كسى زيورهاى خدا را كه براى بندگانش آورده و روزيهاى پاكيزه را حرام كرده است ، بگو همهء اينها در دنيا از آن كسانى است كه ايمان آورده‌اند ( هر چند كفّار نيز بطفيلى آنان از آن بهره برند ) و در آخرت بطور خالص و منحصرا براى مؤمنين است ، و اين چنين آيات و نشانه ها را براى گروهى كه دانايند تفصيل و توضيح مىدهيم » . ( 1 ) آنان ببهترين وجهى در دنيا سكونت جسته ، و به نيكوترين صورت از آن بهره مند شده‌اند ، با اهل دنيا در دنياشان شريكند ، در كنار آنان از پاكيزه ترين خوراكها مىخورند و از تميزترين نوشيدنيها ، مىنوشند ، و از بهترين لباسها مىپوشند ، و در برترين منزلها سكونت مىكنند ، و بهترين همسران را اختيار مىكنند ، و برترين سوارىها را سوار مىشوند ، با اهل دنيا و مثل آنان از لذّت دنيا بهره مىبرند ، و فردا روز همجوار خدايند ، از خدا آرزو و درخواست مىكنند و خداوند آرزوهايشان برآورد ، و دعا و درخواستى از آنان را ردّ نكند ، و هيچ بهره‌اى از لذّت را از آنان دريغ ننمايند . پس اى بندگان خدا بچنين چيزها هر صاحب خردى مشتاق است ، و براى دستيابى به آن به پرواى الهى عمل مىكند ،\r\nو لا حول ) *\r\n\r\n","description":"","footnote":"\r\n( 1 ) اعراف : 32 .\r\n","page_name":" 293 ","page_number":303},
  {"content":"\r\nو لا قوّة الَّا با لله ) *\r\n« و هيچ حول و قوّه‌اى جز از جانب خدا نيست » . بندگان خدا ! اگر پرواى الهى پيش گيريد ، و حقّ پيامبرتان را در بارهء خاندان حضرتش محفوظ داريد ، هر آينه خدا را ببهترين وجه پرستش نموده‌ايد ، و به بهترين صورت ياد كرده ، و به نيكوترين روش سپاس گفته ، و به بالاترين درجات صبر و شكر دست يازيده ، و به برترين درجهء جهد سعى و كوشش نموده‌ايد ، هر چند كه ديگران نمازشان از شما طولانىتر ، و روزه داريشان از شما بيشتر باشد ، زيرا كه شما از آنان پرهيزكارتر ، و نسبت به اولى الامر و امامان خود خير خواه تريد .\r\nاى بندگان خدا ! از مرگ و بيهوشى و رنجهاى جان كندن بهراسيد ، و ساز و برگ آن را فراهم كنيد كه مرگ بطور ناگهانى با يكى از دو چيز بزرگ بسراغ شما خواهد آمد : يا با خيرى كه ابدا شرّى با آن نيست ، يا با شرّى كه ابدا خيرى بهمراه ندارد . پس چه كسى ببهشت نزديكتر است از آن كس كه براى آن كار مىكند ؟ و چه كسى بدوزخ نزديكتر است از كسى كه براى آن عمل مىنمايد ؟ راستى كه روح هيچ يك از مردم از كالبدش جدا نشود جز اينكه مىداند كه بكداميك از دو سر منزل مىرسد ، به بهشت يا به دوزخ ، دشمن خداست يا دوست اوست ، پس اگر دوست خدا باشد درهاى بهشت برويش\r\n","description":"","footnote":"","page_name":" 294 ","page_number":304},
  {"content":"\r\nگشوده شود ، و راههاى آن برايش باز گردد ، و آنچه را كه خداوند برايش مهيّا ساخته ببيند ، و از هر كارى آسودگى يابد ، و هر بار سنگينى از دوش او برداشته شود . و چنانچه دشمن خدا باشد درهاى دوزخ برويش گشوده شود ، و راههاى آن برايش باز گردد ، و آنچه را كه خداوند برايش آماده ساخته مشاهده كند ، پس با هر ناخوشايندى روبرو گردد ، و هر شادى و سرورى را رها سازد . همهء اينها بهنگام مرگ انجام گيرد ، و در همانوقت ، يقين ( بيكى از دو راه ) حاصل آيد . خدا عزّ اسمه فرموده : « آن كسانى كه پاكيزه زيسته‌اند وقتى كه فرشتگان جانشان را مىستانند ، به آنان گويند : درود بر شما ببهشت درآئيد بسبب اعمال نيكى كه كرده‌ايد » ( 1 ) ، و نيز مىفرمايد : « آنان كه به خود ستم روا داشته‌اند وقتى كه فرشتگان جانشان را مىستانند از در تسليم در آيند و گويند : ما هيچ كار زشتى نكرديم ( و هرگز كفر نورزيديم ، و فرشتگان در پاسخ گويند ) آرى خداوند به آنچه كرده‌ايد داناست ، پس در ابواب دوزخ درآئيد و جاويدان بمانيد كه دوزخ بد جايگاهى براى متكبّران است » . ( 2 ) بندگان خدا ! از مرگ گريزى نيست ، بنا بر اين پيش از آمدنش [ در فكر آن باشيد و 
  ] از آن بهراسيد ، و ساز و برگ آن را فراهم كنيد ، كه شما در دسترس دام و شكار مرگ هستيد ، اگر بمانيد شما را مىگيرد ، و اگر بگريزيد\r\n\r\n","description":"","footnote":"\r\n( 1 ) النحل : 32 .\r\n( 2 ) النحل : 28 ، 29 .\r\n","page_name":" 295 ","page_number":305},
  {"content":"\r\nبشما مىرسد ، و مرگ از سايهء شما بشما نزديكتر و همراه تر است ، مرگ با زلف شما گره خورده ( كنايه از نزديكى آنست ) و دنيا از پشت پاى شما پيچيده مىشود ( و لحظه بلحظه از عمرتان ميكاهد ) ، پس بهنگامى كه نفستان شما را بسوى شهوات ميكشاند بسيار ياد مرگ كنيد ، و مرگ براى اندرزگوئى كافى است و رسول خدا ( ص ) فراوان ياران خود را بيادآورى مرگ سفارش مىنمود و مىفرمود :\r\nبسيار ياد مرگ كنيد كه مرگ شكنندهء لذّتها ، و فاصله‌اى ميان شما و شهوتها است . بندگان خدا ! آن كس كه آمرزيده نشده پس از مردن چيزى دشوارتر از آن در پيش دارد و آن قبر است ، پس از تنگى و فشار و تاريكى و تنهائى آن بيم داريد ، قبر هر روز مىگويد : من خانهء تنهائىام ، خانهء خاكىام ، من خانهء وحشتم ، من خانهء كرمها و گزندگانم ، قبر يا باغى از باغهاى بهشت ، يا چاهى از چهاههاى دوزخ است . بندهء مؤمن چون به خاك سپرده شود زمين به او گويد : آفرين ، خوش آمدى ، تو از جمله كسانى هستى كه دوست داشتم بر پشت من راه رود ، حال كه تو را در بر گرفتم خواهى دانست كه چگونه با تو عمل مىكنم ! پس تا آنجا كه چشم كار مىكند براى او گشاده گردد . و كافر چون به خاك سپرده شود\r\n","description":"","footnote":"","page_name":" 296 ","page_number":306},
  {"content":"\r\nزمين به او گويد : تو را آفرين و خوشامد مباد ، تو از دشمنترين كسانى هستى كه دوست نداشتم بر پشت من راه رود ، حال كه تو را در بر گرفتم خواهى دانست كه چگونه با تو عمل مىكنم ! پس چنان او را بفشارد كه استخوانهاى پهلويش بهم برخورد . و همانا آن زندگى سخت و دشوارى كه خداوند دشمن خود را از آن بيم داده عذاب قبر است ، كه خداوند بر كافر نودونه اژدها مسلَّط كند كه گوشت بدنش را بدندان گزند ، و استخوانش را بشكنند ، و پيوسته بر سر او در آمد و شدند ( او را پايمال كنند ) تا روزى كه از قبر برانگيخته شود ، كه اگر يكى از آن اژدهاها در زمين بدمد هرگز زمين زراعتى نروياند .\r\nبندگان خدا ! بدانيد كه اين جانهاى ناتوان شما ، و پيكرهاى ناز پرورده و لطيفى كه اندكى عذاب آن را كافى است تاب تحمّل اين همه عذاب را ندارد ، پس اگر بتوانيد به اين پيكرها و جانهاى خود نسبت به آنچه كه تاب تحمّل و صبر بر آن را ندارند رحمى آوريد پس به آنچه كه خدا دوست دارد عمل كنيد ، و آنچه را كه خدا خوش ندارد رها سازيد .\r\nبندگان خدا ! همانا پس از برانگيخته شدن از قبر با چيزى روبرو هستيد كه از ( عذاب ) قبر دشوارتر است ، و آن روزى است كه خردسال در آن روز پير\r\n","description":"","footnote":"","page_name":" 297 ","page_number":307},
  {"content":"\r\nشود و بزرگسال و بمستى و بيهوشى درآيد ، و كودكان نارس در جنين بيفتند ، و هر زن شيردهى از كودك شيرخوارش غافل گردد ، روزى كه چهرهء درهم كشيده ، و اخم برهم بسته ، روزى كه شرّ آن در همه جا پخش است ، همانا ترس آن روز فرشتگانى را كه گناهى ندارند به هراس اندازد ، و آسمانهاى هفتگانه و كوههاى استوار و زمين گسترده و گاهوار از بيم آن بلرزه افتند ، و آسمان بشكافد و در آن روز فرو هشته باشد و سرخ و مذاب شود ، و كوهها پس از آن همه صلابت و سختى همه به صورت ريگ روان انباشته در آيند ، و در صور دميده شود ( 1 ) پس هر كه در آسمانها و زمين باشد - جز آن كس كه خدا خواهد - بهراس افتد چه رسد به آن كس كه با گوش و چشم و زبان و دست و پا و فرج و شكم گناه نموده كه اگر خداوند او را نيامرزيده و از شدائد آن روز به او رحم ننموده باشد . چنين كسى از همهء اينها بگذرد و به غير اينها برسد ، به آتشى كه ژرفايش عميق ، و سوزش شديد ، و نوشابه اش صديد ( چرك و خون زنان زناكار ) ، و عذابش جديد ( تازه بتازه ) و گرزهايش حديد ( از آهن ) است ، عذابش كاهش نيابد ، و ساكنانش نميرند ، جايگاهى است كه رحمتى در آن نيست ، و دعاى اهل آن شنيده نشود ( بهدف اجابت نرسد ) .\r\n\r\n","description":"","footnote":"\r\n( 1 ) ظاهرا نفح صور پيش از شكافتن آسمان و واقع مىشود و در اينجا رعايت ترتيب نشده بلكه تنها صرف خبر از وقايع آن روز است .\r\n","page_name":" 298 ","page_number":308},
  {"content":"\r\nبندگان خدا ! بدانيد كه در كنار اين همه عذاب ، رحمت خدا قرار دارد كه از دسترس بندگان دور نيست ، بهشتى كه فضاى آن باندازهء پهناى آسمان و زمين است كه براى پرهيزكاران فراهم آمده است ، آن خيرى است كه ابدا شرّى با آن نباشد ، لذّتهايش ملال نياورد ، و گردهمآئى آن بجدائى نينجامد ، ساكنان آن در همسايگى خداى رحمان بسر برند ، و پسران زيبا روى سينىهائى از زر كه پر از ميوه و سبزيجات خوشبوست بدست دارند و به خدمت آنان كمر بندند .\r\nسپس اى محمّد بن ابى بكر بدان كه من حكومت بزرگترين سپاه و لشكرم را نزد خويش كه اهل مصر باشند به تو سپردم ، حال كه اين چنين امرى را كه حكومت مردم است به تو سپرده‌ام چه سزاوار است كه مراقب بوده و از آن بر خود بيم كنى ، و بر دين خود رد حذر باشى ، پس اگر توانستى كه خدا - عزّ و جلّ - را با خرسند ساختن احدى از آفريدگانش بخشم نياورى بكن ، كه خدا - عزّ و جلّ - جايگزين خوبى است بجاى ديگران ، و هيچ چيزى جز خودش جايگزين وى نتواند شد . بر ستمگر سختگير ، و جلوى او را بگير ، و براى خوبان نرم باش ، و به خود نزديكشان ساز ، و آنان را همراز و برادران خود قرار ده .\r\nبنمازت بنگر كه چگونه ميگزارى زيرا كه تو پيشواى آن قوم هستى ،\r\n","description":"","footnote":"","page_name":" 299 ","page_number":309},
  {"content":"\r\nزيبندهء توست كه آن را كامل بجاى آورى و سبك نگزارى ، كه هيچ پيشوائى در جلو قومى نماز نگزارد و نقصانى در نمازشان پيدا شود جز اينكه گناه آن به گردن اوست بدون آنكه چيزى از ثواب نماز آنان كاسته شود . و نماز را كامل بجاى آر و اركان آن را به خوبى حفظ كن تا پاداشى بمانند پاداش آنان براى تو باشد بدون آنكه چيزى از پاداش آنان كم گردد . سپس در وضو دقّت كن ، كه آن از شرائط كامل بودن نماز است ، سه بار آب به دهان بگردان ، و سه بار بينى خود را بشوى ، و صورت ، سپس دست راست و سپس دست چپ خود را بشوى ، سپس بر سر و دو پاى خود مسح كن ، كه رسول خدا ( ص ) را ديدم كه چنين مىكرد ، و بدان كه وضو نيمى از ايمان است .\r\nسپس مراقب وقت نماز باش ، و آن را در وقت خود بگزار ، پيش از وقت بخاطر بيكارى در انجام آن شتاب مكن ، و بخاطر سرگرمى به كار از وقت خود تأخيرش مينداز ، همانا مردى از رسول خدا ( ص ) از اوقات نماز پرسش نمود ، فرمود : جبرئيل نزد من آمد و وقت نماز را به من نماياند ، پس نماز ظهر را بهنگامى كه خورشيد در وسط آسمان و بر بالاى ابروى راستش قرار گرفته بود بخواند ، سپس وقت نماز عصر را به من نماياند و آن زمانى بود كه سايهء هر چيز باندازهء خودش شده بود ، سپس نماز مغرب را هنگامى كه آفتاب غروب كرد بخواند ، سپس نماز عشا\r\n","description":"","footnote":"","page_name":" 300 ","page_number":310},
  {"content":"\r\nرا هنگامى كه شفق پنهان شد بجاى آورد ، سپس نماز صبح را هنگامى گزارد كه سياهى شب با سپيدى صبح در آميخته ، و هنوز ستارگان مشتبك بودند . پس تو نيز در اين اوقات نماز بگزار ، و همراه سنّت معروف و راه روشن و آشكار باش . سپس در ركوع و سجود خود كمال دقت بجاى آر ، كه رسول خدا ( ص ) نمازش از همهء مردم كاملتر ، و در عين حال سبكتر و كوتاهتر بود . و بدان كه هر عملى از تو بدنبال نماز توست ، پس آن كس كه نماز خود را تباه مىسازد ( و با شرائط معمول بجا نمىآورد ) البتّه نسبت بچيزهاى ديگر تباه سازتر است . از خدائى كه مىبيند و ديده نمىشود و در ديدگاه اعلى قرار دارد مىخواهم كه ما و تو را از جمله كسانى قرار دهد كه دوستشان دارد و از آنان خرسند است ، تا جايى كه ما و تو را بر اداى سپاس و يادآوريش و حسن عبادت و اداى حقّش ، و بر آنچه كه در دنيا و آخرتمان براى ما برگزيده يارى رساند .\r\nو شما اى مردم مصر بايد كه كردارتان بدرستى سخنتان ، و ظاهرتان بصحّت نهانتان گواهى دهد ، و زبانتان با آنچه در دل داريد مخالف نباشد .\r\nو بدانيد كه پيشواى هدايت با پيشواى هلاكت ، و وصىّ پيامبر ( ع ) و دشمن او برابر نيستند . راستى كه من بر شما از مؤمن و مشرك بيم ندارم ، - چرا كه خداوند مؤمن\r\n","description":"","footnote":"","page_name":" 301 ","page_number":311},
  {"content":"\r\nرا بخاطر ايمانش ( از خيانت ) باز مىدارد ، و شرّ مشرك را با اظهار شركش از شما دور مىسازد - و ليكن از منافق بر شما بيمناكم ، آنچه را مىپسنديد مىگويد ، و آنچه را كه خوش نداريد مىكند . محمّد بن ابى بكر ! بدان كه برترين فقه و دانائى ، پرهيزگارى در دين خدا و عمل بطاعت اوست ، و من تو را به پرواى الهى در پنهان و آشكار كارهايت و در هر شرايطى كه هستى سفارش مىكنم ، دنيا خانهء گرفتارى و بلا ، و آخرت ، سراى پاداش و بقاست ، پس براى آنچه باقى مىماند عمل كن ، و از آنچه از دست مىرود روى بگردان ، و بهرهء خود را از دنيا فراموش مكن ( 1 ) .\r\nمن تو را به هفت ( يا نه ) چيز كه حاوى كلَّيّات اسلام است سفارش مىكنم : از خدا - عزّ و جلّ - بترس ، و در راه خدا از هيچ كس نترس ، و بهترين سخن آنست كه عمل بدرستى آن گواهى دهد ، و در يك امر دو گونه داورى مكن كه كارت دچار پراكندگى گردد و از حقّ بر كنار افتى ، و براى عموم مردم تحت فرمانت آن را بپسند كه براى خود و خانواده ات مىپسندى ، و همان را براى آنان ناخوش دار كه براى خود و خانواده ات ناخوش مىدارى كه اين كار حجّت و\r\n\r\n","description":"","footnote":"\r\n( 1 ) از امير المؤمنين ( ع ) در اين زمينه پرسش شد ، فرمود : سلامتى و نيرو و فراغت و جوانى و نشاط خود را در بهره گيرى براى آخرت فراموش مكن .\r\n","page_name":" 302 ","page_number":312},
  {"content":"\r\nدليل تو را رساتر سازد و آنان را بهتر بصلاح آورد ، و در راه حقّ در ژرفاى شدائد فرو رو ، و در راه خدا از سرزنش هيچ ملامتگرى باك مدار ، و هر كس كه با تو مشورت كرد خير او را در نظر گير ، و خودت را نمونه و الگوى هر دور و نزديكى از مسلمانان قرار ده .\r\nخداوند - عزّ و جلّ - دوستى ما را با يك ديگر در راه دين قرار دهد ، و ما و شما را بزيور پرهيزكاران بيارايد ، و فرمانبرى شما را برايتان پايدار بدارد تا بدان وسيله ما و شما را برادرانى كه در بهشت به روى تختها روبروى هم تكيه زده‌اند قرار دهد .\r\nاى مردم مصر ، به خوبى به محمّد امير خودتان يارى رسانيد ، و بر فرمانبرى خود پايدار بمانيد تا اينكه ( در قيامت ) بر سر حوض پيامبرتان وارد شويد . خداوند ما و شما را نسبت به آنچه مىپسندد يارى دهد ، و سلام و رحمت و بركات خدا بر شما باد .\r\n4 - واثلة بن اسقع گويد : رسول خدا ( ص ) فرمود : برادرت را آشكارا سرزنش مكن ، كه خداوند او را عافيت بخشد و تو را ( به همان عيب ) گرفتار سازد .\r\n","description":"","footnote":"","page_name":" 303 ","page_number":313},
  {"content":"\r\n\r\n\r\n\r\nمجلس سى و دوّم چهارشنبه 18 رمضان المبارك 409\r\n1 - كليب بن معاويهء اسدى گويد : از امام صادق ( ع ) شنيدم كه مىفرمود : هان - به خدا سوگند - كه شما ( شيعيان ) بر دين خدا و فرشتگان او هستيد ، پس ما را بر اين دين با پرهيزكارى و جدّيت يارى دهيد ، بر شما باد به نماز و عبادت ، بر شما باد برعايت پاكدامنى و پرهيزكارى .\r\n2 - ابو اسحاق سبيعى گويد : بر مسروق بن اجدع وارد شديم ، مهمانى داشت كه او را نشناختيم ، و هر دو مشغول غذا خوردن بودند . آن ميهمان گفت :\r\nمن در جنگ حنين با رسول خدا ( ص ) بودم - از اين سخن دريافتيم كه او پيامبر ( ص ) را ديده و با حضرت صحبتى داشته است - كه صفيّه دختر حيىّ بن اخطب ( 1 )\r\n\r\n","description":"","footnote":"\r\n( 1 ) صفيّه همسر رسول خدا ( ص ) است كه نخست زن كنانة بن ربيع يهودى بود ، و در جنگ خيبر اسير شد و پيامبر ( ص ) بعنوان سهم خود او را گرفت و آزاد نمود سپس به همسرى خود درآورد . ابن حجر گويد : « در سال 36 هجرى وفات يافته ، و بعضى گويند : در زمان معاويه از دنيا رفته است ، و اين قول صحيح است » .\r\n","page_name":" 304 ","page_number":314},
  {"content":"\r\nحضور پيامبر ( ص ) آمد و عرضكرد : اى رسول خدا من چون ديگر زنان شما نيستم ، پدر و برادر و عموى مرا كشته‌ايد ( و من كسى را ندارم ) ، بنا بر اين پس از وفات شما به چه كسى رجوع كنم ؟ حضرت فرمود : به اين شخص - و با دست به علىّ بن ابى طالب ( ع ) اشاره نمود - . و نيز همان ميهمان گفت : آيا شما را به خبرى كه حارث اعور به من باز گفت خبر ندهم ؟ گفتيم : چرا ، گفت : ( كه حارث گفت : ) خدمت علىّ بن ابى طالب ( ع ) رسيدم ، حضرت فرمود : اعور ! براى چه آمدى ، گفتم : يا امير المؤمنين دوستى شما مرا بدينجا كشانده است . فرمود : تو را به خدا راست مىگوئى ؟ گفتم : به خدا سوگند ، آرى ، حضرت : سه بار مرا سوگند داد سپس فرمود : آگاه باش كه بنده‌اى از بندگان خدا نيست كه خداوند دل او را بايمان آزموده باشد جز اينكه دوستى ما را در قلب خود احساس مىكند و ما را دوست مىدارد . و بنده‌اى از بندگان خدا نيست كه خداوند بر او خشم گرفته باشد جز اينكه بغض و دشمنى ما را در دل خود احساس مىكند و ما را دشمن مىدارد .\r\nبنا بر اين دوست ما هر روز كه روز را آغاز مىكند در انتظار رحمت بسر مىبرد ، و\r\n","description":"","footnote":"","page_name":" 305 ","page_number":315},
  {"content":"\r\n\r\nدرهاى رحمت نيز به روى او گشوده است ، و دشمن ما روز را آغاز مىكند در حالى كه بناى كار خود را بر لب پرتگاهى قرار داده كه او را به آتش دوزخ دراندازد .\r\nپس رحمت اهل رحمت گوارايشان باد ، و جايگاه اهل دوزخ نيز همان هلاكتشان باد .\r\n3 - عبد الله بن عبّاس بن عبد المطَّلب گويد : از رسول خدا ( ص ) شنيدم كه مىفرمود : اى مردم ما تنها چهار نفريم كه در قيامت سواره‌ايم و سوارهء ديگرى جز ما نيست . مردى عرضكرد : پدر و مادرم فدايت اى رسول خدا آن سواران كيانند ؟ فرمود : من بر براق خود سوارم ، و برادرم صالح ( پيامبر ) بر همان شترى كه قومش آن را پى كردند ، و دخترم فاطمه بر شتر عضباى من ، و علىّ بن ابى طالب بر اشترى از اشتران بهشتى سوار است كه افسار آن از مرواريد آبدار ، و چشمانش از ياقوت سرخ ، و شكمش از زبر جد سبز است ، بر روى آن شتر قبّه‌اى است از مرواريد سپيد كه درون آن از شفّافى نمايان است ، بيرونش از رحمت سرشار ، و\r\n","description":"","footnote":"","page_name":" 306 ","page_number":316},
  {"content":"\r\n\r\nدرونش از عفو خدا انباشته است ، وقتى مركب حركت مىكند آن قبّه مىدرخشد و تلألؤى ويژه دارد ، و او ( على ) در پيشاپيش من روان است . تاجى از نور بر سر دارد كه براى اهل محشر نور افشانى كند ، و آن تاج هفتاد پايه دارد كه هر پايه‌اى چون ستارهء درخشانى در افق آسمان مىدرخشد ، و پرچم حمد بدست اوست ، و در قيامت ندا كند :\r\nلا إله الَّا الله ، محمّد رسول الله ) *\r\n، پس از نزد هيچ دسته‌اى از فرشتگان عبور نكند جز اينكه گويند : پيامبر مرسلى است ، و بر هيچ پيامبر مرسلى گذر نكند جز اينكه گويد : فرشتهء مقرّبى است . پس آواز دهنده‌اى از اندرون عرش ندا دهد : آى مردم اين مرد نه فرشتهء مقرّب است ، نه پيامبر مرسل ، و نه حامل عرش ، بلكه علىّ بن ابى طالب است . و پس از او شيعيان و پيروانش مىآيند ، پس منادىيى به آنان گويد : شما كه هستيد ؟ گويند : ما علويان ( پيروان على ) هستيم . پس ندا رسد : اى علويان شما همگى در امانيد ، بنا بر اين با هر كس كه او را دوست مىداشتيد در بهشت وارد شويد .\r\n4 - ريّان بن صلت گويد : از حضرت رضا علىّ بن موسى عليهما السّلام\r\n","description":"","footnote":"","page_name":" 307 ","page_number":317},
  {"content":"\r\nشنيدم كه بكلماتى چند دعا مىفرمود : من آنها را حفظ كردم ، پس در هيچ سختى و گرفتارىيى آن را نخواندم مگر اينكه خداوند آنها را از من بر طرف ساخت و گشايشى برايم حاصل نمود ، و آن كلمات اين است : « خداوندا ! تو پشتيبان منى در هر غمى ، و اميد منّى در هر شدّتى ، و در هر امر ناگوارى كه بر من فرود آيد تو پشتيبان و ساز و برگ منى ، چه غمها كه دل در برابر آنها سست گشته ، و چاره جوئى اندك ، و كارها گنگ و زبون ساز باشند ، و بهنگام هجوم آنها دوستان دور و نزديك دست از يارى بكشند ، و دشمن زبان بملامت گشايد ، و من همه را به نزد تو آوردم ، و گلايهء آنها را به تو نمودم ، در حالى كه در بارهء همهء آنها از جز تو دلبريده و تنها روى دل سوى تو داشتم ، و تو همه را بر طرف ساختى ، و از من زدودى ، و از آنها كفايتم نمودى پس تو اختيار دار هر نعمت ، و صاحب هر حاجت ، و منتهاى هر ميل و آرزو هستى . پس سپاس فراوان از آن توست و منّت افزون از براى توست . با نعمت تو اعمال صالح با تمام رسد ، اى معروفى كه به كارهاى پسنديده معروفى ، و اى آنكه باعمال نيك موصوفى ، از نيكيهاى خودت آنقدر به من ارزانى دار تا بدان سبب از نيكى ديگران بىنيازم سازى ، برحمت خودت اى مهربانترين مهربانان » .\r\n","description":"","footnote":"","page_name":" 308 ","page_number":318},
  {"content":"\r\n\r\n\r\n\r\n5 - محمّد بن جعفر از پدرش امام صادق از پدران خود عليهم السّلام روايت نموده كه رسول خدا ( ص ) فرمود : دو خوى پسنديده در منافق فراهم نيايد :\r\nدانش و بينش در اسلام ، و اثر خوشروئى در چهره .\r\nمجلس سى و سوّم شنبه 21 ماه رمضان المبارك 409\r\n1 - حفص بن غياث گويد : امام صادق ( ع ) فرمود : هر گاه يكى از شما اراده كند و بخواهد كه چيزى از خداوند درخواست نكند جز اينكه به او ببخشد بايد كه از تمامى مردمان نااميد گردد ، و اميدى جز به خدا - عزّ و جلّ - نبندد ، پس چون خداوند چنين حالتى را از دل بنده بداند آن بنده چيزى نخواهد مگر اينكه خداوند به او ببخشد . پس به حساب خودتان برسيد پيش از آنكه بحسابتان برسند ، كه در\r\n","description":"","footnote":"","page_name":" 309 ","page_number":319},
  {"content":"\r\n\r\n\r\nقيامت پنجاه موقف است كه هر موقفى گوئى باندازهء هزار سال به حساب شماست .\r\nسپس حضرت اين آيه را خواند : « در روزى كه مقدار آن پنجاه هزار سال است ) ( 1 ) .\r\n2 - ابو الصّلت هروى از حضرت رضا از پدران بزرگوارش از امير المؤمنين علىّ بن ابى طالب عليهم السّلام از رسول خدا ( ص ) روايت نموده كه آن حضرت فرمود : ايمان عبارت است از : گفتارى كه بر زبان رانده شود ، ( شهادتين و اقرار بولايت امامان عليهم السّلام ) و عملى كه ( با اعضاء و جوارح ) صورت بندد ، و شناخت خردها ( كه حقيقت را دريابند ) .\r\nابو الصّلت گويد : اين حديث را در مجلس احمد بن حنبل بازگو نمودم ، احمد به من گفت : اى ابا الصّلت اگر اين سند ( كه حاوى اين نامهاى گرامى است ) بر ديوانگان خوانده شود همانا به هوش و سر عقل آيند .\r\n3 - قبيصة بن جابر اسدى گويد : مردى حضور امير المؤمنين علىّ بن\r\n\r\n","description":"","footnote":"\r\n( 1 ) المعارج : 4 .\r\n","page_name":" 310 ","page_number":320},
  {"content":"\r\nابى طالب بپاخاست و راجع بايمان از آن حضرت پرسش نمود حضرت بخطابه برخاست و فرمود : سپاس خدائى راست كه قانون اسلام را بنيان نهاد و راه ورود بآبشخورهاى آن را براى واردين آسان ساخت ، و پايه هايش را در برابر متجاوز به آن استحكام بخشيد ، و آن را مايهء عزّت آن كس قرار داد كه بدان مهرور زد ، و صلح و سلامتى آن كس كه بدان درآيد ، و هدايت آن كس كه از آن پيروى كند ، و زيور آن كس كه خود را بدان آرايد ، و نگاهدارندهء آن كس كه بدان پناه برد ، و رشتهء آن كس كه بدان چنگ زند ، و برهان آن كس كه بدان سخن گويد ، و نور آن كس كه از آن روشنى جويد ، و گواه آن كس كه بدان بستيزه برخيزد ، و پيروزى آن كس كه بدان احتجاج و استدلال كند ، و دانش آن كس كه فرايش گيرد ، و سخن آن كس كه بازگويش كند ، و حكم آن كس كه بدان بستيزه برخيزد ، و پيروزى آن كس كه بدان احتجاج تجربه آموزد ، و عقل خالص آن كس كه دقّت و انديشه كند ، و فهم آن كس كه كنجكاوى نمايد ، و يقين آن كس كه بيانديشد ، و بينش آن كس كه تصميم گيرد ، و نشانهء آن كس كه باريك بينى كند ، و عبارت آن كس كه پند پذيرد ، و نجات آن كس كه باور كند ، و دوستى خدا براى آن كس كه باصلاح پردازد ، و تقرّب و نزديكى آن كس كه مواظبت نمايد ( 1 ) ، و اعتماد و پشتيبان كسى كه توكَّل كند ، و آسايش آن كس كه كار خود را به خدا واگذارد ، و سپر آن كس كه صبر را پيشه سازد .\r\n\r\n","description":"","footnote":"\r\n( 1 ) در پاره‌اى از نسخ حديث بجاى « ارتقب » « اقترب » آمده ، يعنى : « نزديكى آن كس كه نزديكى طلبد » .\r\n","page_name":" 311 ","page_number":321},
  {"content":"\r\nحقّ راهش ، و هدايت صفتش ، و كار نيك ويژگى آن است ، بنا بر اين برنامه اش روشن ، و مناره اش بلند ( يا تابان ) ، و چراغهايش پر نور ، و هدفش بلند ، و مسير و مسابقه اش كوتاه ، و اسبان مسابقه اش جمع و آماده ، و جايزه اش رشك مسابقه گران ، و مسابقه گرانش كريم و بزرگوارند . تصديق برنامه اش ، و كارهاى شايسته مناره اش ، و فقه چراغهايش ، و مرگ پايان و هدفش ، و دنيا تمرينگاه مسابقه اش و قيامت روز دريافت پاداشش و بهشت جايزه اش ، و دوزخ كيفرش ، و پرهيزكارى ساز و برگش ، و نيكوكاران سواران آنند .\r\nپس بايمان بر اعمال نيك راه برده شود ، و با اعمال نيك فقه رونق گيرد ، و با فقه از مرگ هراس پيدا شود ، و با مرگ دنيا پايان پذيرد [ و با گذار دنيا بقيامت رسد 
  ] ( 1 ) و با قيامت بهشت براى پرهيزكاران نزديك ، و دوزخ براى گمراهان پديدار گرديده شود .\r\nپس ايمان بر چهار پايه استوار است : صبر ، و يقين ، و عدل ، و جهاد . و صبر چهار شعبه دارد : شوق ، و هراس ، و زهادت ، و انتظار ، هلا ، هر كه به بهشت مشتاق باشد دل به شهوات ندهد ، و هر كه از آتش بهراسد از كارهاى ناروا روى\r\n\r\n","description":"","footnote":"\r\n( 1 ) الفاظ اين قسمت در نسخ حديث متفاوت است : تحوز القيامة ( قيامت بدست آيد ) ، تحذر\r\n","page_name":" 312 ","page_number":322},
  {"content":"\r\nگرداند ، و هر كس در دنيا زهد پيشه كند مصيبتها بر او آسان نمايد ، و هر كس مراقب و منتظر مرگ باشد به كارهاى خير بشتابد . و يقين چهار شعبه دارد : باريك بينى ، و درك حقايق ، و اندرز گرفتن از عبرتها ، و روش پيشينيان . پس هر كه در امور دقيق بينا شود حقيقتشناس گردد ، و هر كه بحقايق رسد [ عبرتشناس شود ، و هر كه عبرتشناس باشد با سنّت آشنا شود 
  ] و هر كه سنّت را بشناسد گويا كه با پيشينيان بوده است .\r\nو عدل چهار شعبه دارد : و تيزفهمى ( يا ژرففهمى ) . و دانش بسيار ، و شكوفهء حكم ( و داورى ) ، و بوستان حلم و بردبارى . پس هر كه بفهمد مجملات علوم را تفسير كند ، و هر كه عالم شود راهها و قوانين حكم را بشناسد ، و هر كه راهها و قوانين حكم را بشناسد گمراه نگردد ، و هر كه بردبارى كند در كارهايش زياده روى نورزد و در ميان مردم خوشنام و ستوده زيد .\r\nو جهاد چهار شعبه دارد : امر بمعروف ، و نهى از منكر ، و پايدارى در جبهه ها ، و كينه توزى با فاسقان . پس هر كه امر بمعروف كند پشت مؤمن را محكم ساخته ، و هر كه نهى از منكر كند بينى كافر را به خاك ماليده ، و هر كه در\r\n","description":"","footnote":"","page_name":" 313 ","page_number":323},
  {"content":"\r\n\r\n\r\nجبهه ها پايدارى كند به عهد و وظيفهء خود عمل نموده ، و هر كه با فاسقان كينه توزد براى خدا خشم گرفته ، و هر كه براى خدا خشم بگيرد حقيقتا مؤمن است .\r\nپس اينست ايمان و پايه هاى آن . سائل عرضكرد اى امير مؤمنان راستى كه هدايت و ارشاد نمودى ، خداوند از جانب دين و بخاطر آن بشما جزاى خير دهد .\r\n4 - ابو عبيدهء حذّاء گويد : از امام باقر ( ع ) شنيدم كه مىفرمود : رسول خدا ( ص ) فرموده است : سريعترين خوبيها از نظر پاداش ، نيكوئى نمودن ، و سريعترين بديها از نظر كيفر ستم نمودن است . و همين عيب براى آدمى بس كه عيبى را در مردم ببيند كه از ديدن همان عيب در وجود خود نابيناست ، و مردم را به چيزى سرزنش كند كه خودش توان ترك آن را ندارد ، و به چيزى كه هيچ سودى برايش ندارى همنشين خود را بيازارد .\r\n5 - عمر بن يزيد گويد : امام صادق ( ع ) فرمود : چون رسول خدا ( ص ) در ميان سرزمين قديد ( بر وزن زبير نام جايى در نزديكى مكَّه است ) فرود آمد به\r\n","description":"","footnote":"","page_name":" 314 ","page_number":324},
  {"content":"\r\n\r\nعلىّ بن ابى طالب ( ع ) فرمود : اى على ، من از خدا - عزّ و جلّ - خواسته‌ام كه بين من و تو دوستى برقرار سازد ، و ساخت . و از او خواستم كه ميان من و تو برادرى افكند ، و افكند ، و از او خواستم كه تو را وصىّ و جانشين من قرار دهد ، و داد .\r\nمردى از آن قوم گفت : به خدا سوگند يك صاع ( پيمانه‌اى است نزديك يك من ) خرما در مشكى پوسيده بهتر از آن چيزى است كه محمّد از پروردگار خود خواسته است ! چرا ملك و سلطنتى درخواست نكرده كه او را بر دشمنش يارى دهد ، يا گنجى كه بدان سبب بر فقر و تهيدستى خود چيره گردد ؟ ! پس خداى متعال اين آيه را فرستاد : « گويا تو پاره‌اى از آنچه را كه به تو وحى شده ناديده مىگيرى يا سينه ات به تنگ مىآيد از اينكه مىگويند : چرا گنجى بر او فرود نيامده يا فرشته‌اى در كنار او نيامده است ؟ جز اين نيست كه تو تنها بيم دهنده‌اى ، و خداوند بر هر چيزى وكيل است » هود : 12 ( 1 ) .\r\n6 - ابو حمزهء ثمالى گويد : مردى كه در هنگام سخنرانى عبد الملك بن مروان براى مردم در مكَّه حضور داشته براى من گفت : چون عبد الملك در ميان\r\n\r\n","description":"","footnote":"\r\n( 1 ) اين آيه مكى است ، و نزول پيامبر ( ص ) در قديد و نيز منافقين كه از اين ياوه سرائىها داشتند در مدينه و پس از هجرت بوده است ، لذا ممكن است اين آيهء شريفه مكرّر نازل شده باشد .\r\n","page_name":" 315 ","page_number":325},
  {"content":"\r\nسخنرانى خود به پند دادن و اندرز گفتن لب گشود ، مردى برخاست و گفت :\r\nآهسته ، درنگ كن ، شما دستور مىدهيد ولى خود به كار نمىبنديد ، و نهى مىكنيد ولى خود دست باز نمىداريد ، و پند مىدهيد و خود پند نمىپذيريد ، آيا با اين حال از روش شما پيروى كنيم ، يا اينكه فرمانتان را گردن نهيم ؟ ! پس اگر گوئيد : از روش ما پيروى كنيد ، چگونه ما از روش ظالمان پيروى نمائيم ؟ و چه دليلى بر پيروى از مجرمانى كه مال خدا را دست بدست ميان خود گردانده ، و بندگان خدا را به زير يوغ بندگى خود كشيده‌اند ، وجود دارد ؟\r\nو اگر گوئيد : به فرمان ما گردن نهيد ، و پند ما را بپذيريد ، چگونه ممكن است ديگرى را پند دهد كسى كه با خودش مكر و خيانت مىورزد ؟ يا چگونه واجب است اطاعت آن كس كه عدالتى براى او ثابت نگشته است ؟ و اگر گوئيد : حكمت را هر كجا يافتيد برگيريد ، و پند را از هر كس شنيديد بپذيريد ؛ شايد در ميان ما كسى كه زبانش به انواع پندها گوياتر ، و به وجوه لغات آشناتر بوده ، وجود داشته باشد ، پس از اين مقام كنار رويد ، و قفلهايش را بگشائيد ، و راهش را باز كنيد ، تا آنان كه ( لايق و شايستهء اين كارند و ) شما در شهرها پراكنده و تبعيدشان نموده ، و از مسكن و مأواى خويش به هر وادىيى\r\n","description":"","footnote":"","page_name":" 316 ","page_number":326},
  {"content":"\r\n\r\nدر بدرشان ساخته‌ايد قدم پيش نهند و كار را بدست گيرند .\r\nبه خدا سوگند ما زمام امور خود را بدست شما نسپرديم ، و شما را در ابدان و اموال و اديان خود حاكم نكرديم كه بروش جبّاران و زورگويان در آنها عمل كنيد ، ( حال ديگر چاره‌اى نداريم ) جز اينكه صبر پيشه مىسازيم تا مدّت ( حكومت شما ) بسر آيد ، و پايان كارتان فرا رسد ، و دوران محنت تمام گردد ، و هر گوينده‌اى از شما را روزى است كه وى را از آن گريزى نيست ، و او را كتابى ( نامهء عملى ) است كه ناچار آن را خواهد خواند ، كتابى كه هيچ خرد و كلانى را فرو گذار نكرده و همه را بشمار آورده است « و به زودى آنان كه ستم كردند خواهند دانست كه بكدامين سرانجامى گرفتار آيند » شعراء : 227 .\r\nراوى گويد : سپس يكتن از مأموران ويرا دستگير كرد ، و اين آخرين ديدار ما از آن مرد بود و ديگر ندانستيم حالش چه شد .\r\n7 - علىّ بن محمّد هرمزانى از امام سجّاد از پدرش امام حسين عليهما السّلام روايت كند كه آن حضرت فرمود : چون فاطمه دخت پيامبر ( ص ) بيمار شد به على ( ع ) وصيّت نمود كه امر او را كتمان ، و خبرش را پوشيده دارد ، و كسى را از بيمارى حضرتش آگاه نسازد ، و آن حضرت چنين كرد . و خود حضرت\r\n","description":"","footnote":"","page_name":" 317 ","page_number":327},
  {"content":"\r\nاو را پرستارى مىكرد و اسماء و بنت عميس - رحمها الله - پنهانى چنان كه فاطمه ( ع ) وصيت نموده بود - آن حضرت را كمك كار بود . پس چون هنگام وفات آن حضرت فرا رسيد به امير المؤمنين ( ع ) وصيّت كرد كه شخصا كار او را بدست گيرد ، و او را شبانه به خاك سپارد ، و قبرش را ناپيدا سازد ( با زمين يكسان كند كه جايش معلوم نباشد ) . پس امير المؤمنين ( ع ) خود اين كار را به عهده گرفته و حضرت را به خاك سپرد ، و محلّ قبر او را ناپيدا ساخت . چون دست مبارك از خاك قبر برفشاند اندوه و غم بر دلش هجوم آورد ، پس سيلاب اشك بر گونه اش جارى ساخت ، و رو بجانب قبر رسول خدا ( ص ) گرداند و گفت :\r\n« اى رسول خدا از من بر تو سلام باد ، و سلام باد بر تو از جانب دخترت و حبيبه ات و نور ديده ات و زائرت و كسى كه در آرامگاه تو در ميان خاك خفته و آن كس كه خداوند زود رسيدن به تو را برايش برگزيده است . يا رسول الله صبرم در فراق دخت برگزيده ات كاسته شده ، و تاب و توانم در فراق سرور زنان به سستى گرائيده جز اينكه در تأسى من به سنّت تو و در اندوهى كه با جدائى تو بر من فرود آمد جاى صبر و بردبارى ( بر عزاى فاطمه ) باقى است ، همانا من تو را در لحد\r\n","description":"","footnote":"","page_name":" 318 ","page_number":328},
  {"content":"\r\nآرامگاهت نهادم پس از آنكه جان مقدّست بر روى سينه‌ام جارى گشت ( هنگام جاندادن سرت بسينهء من چسبيده بود ) ، و ترا بادست خود به زير خاك پنهان نمودم ، و خودم شخصا امورت را به عهده گرفتم ، آرى در كتاب خدا آيه‌اى است كه سبب مىشود مصيبتها را با آغوش باز بپذيريم : « ما همه از آن خدائيم و همه بسوى او باز خواهيم گشت » بقرة : 156 . راستى كه امانت پس گرفته شد ، و گروگان دريافت گشت ، و زهرا خيلى سريع از دستم ربوده شد . اى رسول خدا اكنون ديگرى چقدر اين آسمان نيلگون و زمين تيره و در نظرم زشت جلوه مىكند ! امّا اندوهم هميشگى گشته ، و شبم به بيدارى كشيده ، اندوه هرگز از دلم رخت نبندد تا آنگاه كه خداوند همان سرايى را كه تو در آن مقيم گشته‌اى برايم برگزيند . غصّه‌اى دارم . بس دلخراش ، و اندوهى دارم هيجان انگيز ، چه زود ميان ما جدائى افتاد ، من به خداوند شكوه مىبرم .\r\nو به زودى دختر تو از همدستى امّتت عليه من و غصب حقّ خودش به تو گزارش مىدهد ، پس احوال را از او جويا شو ، كه بسى غمهاى سوزانى كه در سينه داشت و راهى براى پخش آن نمىيافت ، و به زودى بازگو خواهد نمود ، و البتّه خداوند داورى مىكند و او بهترين داوران است .\r\nاى رسول خدا بر تو درودى مىفرستم ، درود وداعكننده‌اى كه نه خشمگين است و نه دلتنگ ، بنا بر اين اگر باز گردم از روى ملامت و دلتنگى\r\n","description":"","footnote":"","page_name":" 319 ","page_number":329},
  {"content":"\r\n\r\n\r\nنيست ، و اگر بمانم از روى بدگمانى به وعده‌اى كه خداوند به صبر پيشگان داده نباشد ، و البتّه كه صبر مباركتر و زيباتر است . و اگر بيم غلبهء چيره شوندگان بر ما نبود ( كه مرا سرزنش كنند يا قبر فاطمه را بشكافند ) ماندن در نزد قبر تو را بر خود لازم مىنمودم ، و در كنار آن به اعتكاف بسر ميبردم ، و بر اين مصيبت بزرگ همچون مادرى فرزند از دست داده مىناليدم . در برابر ديد خدا دخترت پنهانى به خاك سپرده گشته ، و حقّش به زور ستانده مىشود ، و آشكارا از ارث خود محروم مىگردد ، و حال آنكه هنوز از عهد تو ديرى نپائيده و ياد تو فراموش نگشته است .\r\nپس اى رسول خدا بسوى خداوند شكوه مىبرم . و بهترين صبر صبر بر ماتم تو است ، و صلوات و رحمت و بركات خداوند بر تو و بر او ( فاطمه ) باد » .\r\n8 - محمّد بن عطيّه گويد : امام صادق ( ع ) فرمود : رسول خدا ( ص ) فرموده است : مرگ ، كفّاره گناهان مؤمنان است .\r\n9 - داود بن قاسم جعفرى - رحمه الله - گويد : از حضرت علىّ بن موسى عليهما السّلام شنيدم كه مىفرمود : از جمله مطالبى كه امير المؤمنين ( ع ) به\r\n","description":"","footnote":"","page_name":" 320 ","page_number":330},
  {"content":"\r\n\r\n\r\n\r\nكميل بن زياد فرموده اين است كه فرمود : كميل ! برادر ( واقعى ) تو دين توست ، پس هرطور كه مىخواهى از دين خود احتياط و محافظت به عمل آورد .\r\nمجلس سى و چهارم شنبه 26 شعبان 410\r\n1 - احمد بن عبد العزيز از امام صادق ( ع ) روايت كند كه امير المؤمنين علىّ بن ابى طالب ( ع ) فرمود : هيچ عملى همراه با تقوا اندك بشمار نيايد ، و چگونه اندك شمرده شود چيزى كه مورد قبول ( خداوند ) واقع مىگردد ؟ !\r\n2 - سماعة بن مهران گويد : امام صادق ( ع ) فرمود : از نشانه هاى يقين\r\n","description":"","footnote":"","page_name":" 321 ","page_number":331},
  {"content":"\r\n\r\nآنست كه مردم را با بخشم آوردن خدا - عزّ و جلّ - خشنود نسازيد ، و آنان را نسبت به آنچه كه خداوند از فضل خودش ( به آنان داده و ) بشما نداده است مورد ملامت قرار ندهيد ، زيرا كه روزى را حرض آزمند پيش نكشد ، و خوش نداشتن ناخواه رد نكند . و اگر هر كدام از شما از روزيش بگريزد چنان كه از مرگ مىگريزد هر آينه روزيش به او مىرسد همچنان كه مرگ گريبانگير او مىشود .\r\n3 - ابان بن عثمان گويد : امام صادق ( ع ) فرمود : چون روز قيامت شود آواز دهنده‌اى از اندرون عرش ندا دهد : خليفهء خداوند در زمينش كجاست ؟ پس داود پيامبر ( ع ) برخيزد ، از جانب خدا - عزّ و جلّ - ندا دهد : منظور ما تو نيستى هر چند كه خليفهء خداوند بوده‌اى . بار دوّم ندا رسد : خليفهء خداوند در زمينش كجاست ؟ پس امير المؤمنين علىّ بن ابى طالب ( ع ) برمىخيزد ، از جانب خدا - عزّ و جلّ - ندا مىرسد : اى آفريدگان ، اين علىّ بن ابى طالب خليفهء خدا در زمين او ، و حجّتش بر بندگان او است ، پس هر كه در دنيا بريسمان ( ولايت ) او آويخته امروز نيز بريسمان او بياويزد تا از نور او روشنى گيرد ، و بدنبال او به درجات بلند بهشتى راه يابد .\r\n","description":"","footnote":"","page_name":" 322 ","page_number":332},
  {"content":"\r\n\r\nحضرت فرمود : پس مردمى چند كه در دنيا بريسمان ( ولايت ) او آويخته بودند برخاسته و بدنبال آن حضرت ببهشت روند . سپس از جانب خداوند - جلّ جلاله - ندا رسد : هان ! هر كس در دنيا بدنبال پيشوائى راه افتاده ( امروز نيز ) بدنبال او بهر جا كه بخواهد و او را ببرد ، راه بيفتد . اينجاست كه « پيشوايان از پيروان بيزارى جويند ، و عذاب را ببينند و همهء اسباب و وسائل از دسترسى آنان دور و بريده باشد ، و پيروان گويند : اى كاش ما را بازگشتى بود ( به دنيا ) تا از آنان بيزارى مىجستيم همان گونه كه از ما بيزارى جستند ، اين چنين خداوند اعمال - آنان را حسرت بر آنان بنماياند ، و آنان از آتش دوزخ بيرون نخواهند شد » . ( 1 )\r\n4 - يونس بن عبد الوارث از پدرش نقل كند كه گفت : در آن ميان كه ابن عبّاس بر منبر بصره براى ما سخنرانى مىكرد ناگهان رو بمردم نمود و گفت : اى امّت سرگردان در دين خود ، هان به خدا سوگند اگر جلو مىانداختيد آن كس را كه خدا پيش انداخته ، و عقب مىزديد آن كس را كه خدا عقب زده ، و وراثت و ولايت\r\n\r\n","description":"","footnote":"\r\n( 1 ) اقتباس من البقرة : 166 ، 167 .\r\n","page_name":" 323 ","page_number":333},
  {"content":"\r\n\r\n\r\nرا در همان جا كه خداوند قرارش داده مىنهاديد هرگز سهمى از آنچه كه خداوند مقرّر و واجب نموده كم نمىآمد ( و هر كس به حق خود مىرسيد ) ، و هيچ دوست خدائى فقير و تهيدست نمىگشت ، و دو تن در بارهء حكم خدا اختلاف نمىكردند ؛ پس بچشيد و بال آنچه را كه با كارهاى خود در باره اش تفريط و تقصير نموديد ، « و به زودى آنان كه ستم كردند خواهند دانست كه بكدامين سرانجامى دچار خواهند گشت » ( 1 ) .\r\n5 - حسن بن ظريف گويد : از امام صادق ( ع ) شنيدم كه مىفرمود :\r\nنديدم على ( ع ) قضاوتى نموده باشد جز اينكه اصل و ريشه‌اى براى آن در سنّت يافتم . و على ( ع ) مىفرمود : اگر دو مرد نزد من به مخاصمه حاضر شوند و ميان آنان داورى كنم ، سپس سالهاى زيادى بمانند و دوباره راجع به همان منازعه نزد من آيند همانا ميان آن دو يك نوع داورى مىكنم ، زيرا حكم و قضاوت هيچ گاه تبديل و تغيير نمىيابد .\r\n6 - سعيد بن يّسار گويد : از امام صادق ( ع ) شنيدم كه مىفرمود : رسول\r\n\r\n","description":"","footnote":"\r\n( 1 ) الشعراء : 227 . و قد تقدم الخبر في المجلس السادس تحت رقم 7 .\r\n","page_name":" 324 ","page_number":334},
  {"content":"\r\nخدا ( ص ) بهنگام مرگ جوانى بر بالين وى حاضر شد ، به او فرمود : بگو :\r\nلا إله الا الله ) *\r\n، پس چندين بار زبانش گرفت . حضرت به زنى كه بر بالين او نشسته بود فرمود : اين جوان مادر دارد ؟ عرضكرد : آرى ، منم مادرش . فرمود : تو بر او خشمگين و ناراضى هستى ؟ عرضكرد : آرى ، شش سال است كه با او سخن نگفته‌ام . حضرت به او فرمود : از وى راضى شو ، عرضكرد : خداوند از او راضى باشد به رضايت شما اى رسول خدا .\r\nپس رسول خدا ( ص ) به آن جوان فرمود : بگو :\r\nلا إله الَّا الله ) *\r\n، و او گفت .\r\nپيامبر ( ص ) به او فرمود : چه مىبينى ؟ گفت : مردى سياه چهره ، زشترو ، با لباس چرك و بدبو ، كه در اين لحظه نزديكم آمده و گلويم را گرفته مىفشارد . پيامبر ( ص ) به او فرمود : بگو :\r\nيا من يقبل اليسير ، و يعفو عن الكثير ، اقبل منّى اليسير ، و اعف عنّى الكثير ، انّك أنت الغفور الرّحيم ) *\r\n« اى كسى كه عمل اندك را مىپذيرى ، و از گناهان فراوان در مىگذرى ، عملى اندك را از من بپذير ، و از گناهان فراوان من بگذر ، همانا كه تو بخشنده و مهربانى » .\r\nپس جوان اين كلمات را گفت ، پيامبر ( ص ) به او فرمود : نگاه كن چه مىبينى ؟ گفت : مردى را مىبينم سپيد چهره ، زيبا رو ، خوشبو ، و خوش لباس\r\n","description":"","footnote":"","page_name":" 325 ","page_number":335},
  {"content":"\r\n\r\nكه نزديكم آمده ، و آن مرد سياه را مىبينم كه از من رو گرداند و دور شد . حضرت فرمود : دعا را تكرار كن . او تكرار كرد ، فرمود : چه مىبينى ؟ گفت : ديگر آن مرد سياه را نمىبينم ، و اين مرد سپيد را مىبينم كه نزديكم آمده است . سپس بر همين حالت جان سپرد .\r\n7 - محمّد بن عمر بن على از پدرش از جدّش ( امير المؤمنين ) عليه السّلام روايت كرده كه آن حضرت فرمود : چون آيهء * ( إِذا جاءَ نَصْرُ الله وَالْفَتْحُ ) * « آنگاه كه يارى خدا و فتح فرا رسد . . . » بر پيامبر ( ص ) نازل شد به من فرمود : اى على بتحقيق نصر خداوند و فتح فرا رسيده ، پس هر گاه كه ديدى مردم دسته دسته در دين خدا وارد مىشوند ( و بآئين خداوندى مىگرايند ) پس به حمد پروردگارت تسبيح كن و از او آمرزش بخواه كه خداوند پذيرندهء توبه است .\r\nاى على ، خداوند جهاد را در فتنه‌اى كه پس از من رخ مىدهد بر مؤمنين واجب نموده چنان كه جهاد با مشركين را در ركاب من بر آنان واجب ساخته بود .\r\nعرضكردم : اى رسول خدا ، آن فتنه‌اى كه خداوند جهاد در بارهء آن را بر ما واجب نموده كدام است ؟ فرمود : فتنهء گروهى كه شهادت به * ( لا إِله إِلَّا الله ) * و اينكه من\r\n","description":"","footnote":"","page_name":" 326 ","page_number":336},
  {"content":"\r\nرسول خدا هستم مىدهند با اين حال مخالف سنّت من و طعنه زنندهء در دين من هستند . عرضكردم : اى رسول خدا پس بچه جهت با آنان بجنگيم و حال آنكه شهادت به * ( لا إِله إِلَّا الله ) * و رسالت الهى شما مىدهند ؟ فرمود : به جهت پديد آوردن مسائل بىسابقه و بدعتگزارى در دين ، و جداشدنشان از فرمان من ، و حلال شمردن آنان ريختن خون عترت مرا . عرضكردم : اى رسول خدا ، شما مرا بشهادت مژده فرموده بودى ، از خدا بخواه كه براى من در اين باره شتاب ورزد . فرمود : آرى به تو مژدهء شهادت داده بودم ، پس چگونه خواهى بود آن زمان كه اين از اين رنگين شود ؟ - و با دست اشاره بسر و ريش من نمود - عرضكردم : اى رسول خدا ، حال كه چنين مژده‌اى به من داده‌اى ( 1 ) ، ديگر جاى صبر نيست بلكه جاى مژدگانى و سپاس است . فرمود :\r\nآرى ، پس خود را براى خصومت و درگيرى آماده ساز ، كه تو با امّت من مخاصمه خواهى نمود . عرضكردم : اى رسول خدا راه پيروزى ( بر آنان ) را به من بنما ، فرمود : چون گروهى را ديدى كه از هدايت بسوى گمراهى رو كرده‌اند پس با آنان بمخاصمه برخيز ( كه پيروزى از آن توست ) ، زيرا كه هدايت از جانب خدا ، و گمراهى از سوى شيطان است .\r\n\r\n","description":"","footnote":"\r\n( 1 ) در عبارت نقل بحار چنين است : « هر گاه آنچه كه بناست برايم ثابت شد »\r\n","page_name":" 327 ","page_number":337},
  {"content":"\r\n\r\nاى على ، همانا هدايت ، پيروى فرمان خداست نه پيروى از هواى نفس و دلخواه خود ، و گويا با گروهى روبرو هستى كه قرآن را تأويل و توجيه نموده ، و به شبهات ( و مسائل قابل توجيه و چند پهلو ) چنگ زده ، و شراب را بنام آب انگور ، و كمفروشى را با ( اداى ) زكات ( 2 ) ، و رشوه را بنام هديه و پيشكش حلال مىشمرند . و عرضكردم : اى رسول خدا بنا بر اين وقتى چنين كنند چگونه‌اند ؟ آيا مرتدّ و برگشتگان از ديناند يا اهل فتنه و آزمايش ؟ فرمود : آنان اهل فتنه‌اند ، متحيّر و سرگردان در آن گردش كنند تا عدل گريبانگيرشان شود . عرضكردم : اى رسول خدا ، عدل از جانب ما يا از سوى غير ما ؟ فرمود : بلكه از جانب ما ، خداوند ( دين را ) بدست ما گشوده ، و بدست ما پايان بخشد ، و بواسطهء ما خداوند ميان دلها پس از شرك آورى مهر و دوستى انداخت ، و بواسطهء ما نيز ميان دلها پس از فتنه مهر و دوستى اندازد ، عرضكردم : سپاس خدا را بدان چه كه از فضل خويش بما ارزانى داشته است .\r\n8 - ابو الورد گويد : از امام باقر ( ع ) شنيدم كه مىفرمود : چون روز قيامت\r\n\r\n","description":"","footnote":"\r\n( 2 ) مانند پاره‌اى از مردم كه كسب حرام دارند و از هر طريقى پول انباشته مىكنند و مىگويند خمس آن را مىدهيم پاك مىشود .\r\n","page_name":" 328 ","page_number":338},
  {"content":"\r\nشود خداوند تمام مردم از گذشتگان و آيندگان را عريان و پابرهنه در سرزمين واحدى گرد آورد ، پس در راه محشر باز داشت مىشوند تا جايى كه عرق فراوانى بريزند و به نفس نفس افتند ، و تا اندازه‌اى كه خدا بخواهد همين گونه مىمانند ، و اين همان معناى گفتار خداى متعال است كه : « و نمىشنوى جز صدائى آهسته » طه : 108 .\r\nسپس آواز دهنده‌اى از سوى عرش ندا دهد : پيامبر امّى كجاست ؟ مردم همه گويند : به گوش همه رساندى ( 1 ) ، نامش را بگوى . پس ندا دهد : پيامبر رحمت محمّد بن عبد الله كجاست ؟ رسول خدا ( ص ) برخاسته و جلو مردم مىايستد ( يا پيش مىافتد و حركت مىكند ) تا به حوضى كه طول آن بفاصلهء ميان ايله و صنعاء ( 2 ) است مىرسد ، بر سر آن حوض مىايستد سپس صاحب ( امام و پيشواى ) شما را صدا مىزند ، پس آن حضرت در جلو مردم كنار پيامبر ( ص ) مىايستد ، سپس بمردم اجازه داده مىشود و همگى عبور مىكنند .\r\nآن روز گروهى ( بر آن حوض ) وارد مىشوند و گروهى از ورود جلوگيرى مىشوند ، پس چون رسول خدا ( ص ) كسانى از دوستان ما اهل بيت را مشاهده مىكند كه بازداشته مىگردند ، مىگريد و مىگويد : خداوندا شيعهء على ،\r\n\r\n","description":"","footnote":"\r\n( 1 ) ممكن است لفظ « اسمعت » تصحيف « اشمعت » باشد يعنى : « راستى كه صحنهء محشر از نور او روشن شد » .\r\n( 2 ) نام دو شهر است ، اوّلى در ساحل بحر قلزم به طرف شام ، و دوّمى شهرى در يمن .\r\n","page_name":" 329 ","page_number":339},
  {"content":"\r\n\r\nخداوندا شيعهء على . خداوند فرشته‌اى را سوى آن حضرت فرستد و گويد : اى محمّد چرا مىگريى ؟ مىگويد : چگونه نگريم براى مردمى از شيعيان برادرم علىّ بن ابى طالب كه مىبينم بسوى دوزخيان برده شده ، و از در آمدن بكنار حوض من ممنوع ميگردند ؟ ! پس خدا - عزّ و جلّ - فرمايد : اى محمّد ، من آنان را به تو بخشيدم :\r\nو بخاطر تو از گناهانشان در گذشتم ، و آنان را به تو و به آن عدّه از فرزندانت كه دوست مىداشتند ملحق نمودم ، و در دسته و گروه تو قرارشان دادم ، و در حوض تو واردشان ساختم ، و شفاعت تو را در بارهء آنان پذيرفتم ، و تو را بدين كرامت گرامى داشتم .\r\nآنگاه امام باقر ( ع ) فرمود : پس در آن روز چه بسيارند مردان و زنان گريانى كه چون اين را ببينند فرياد كنند : وا محمّدا . « اى محمّد بفريادرس » . پس در آن روز هيچ كس كه ما را دوست داشته و بما مهر مىورزيده نماند جز اينكه در حزب ما و با ماست ، و در حوض ما وارد مىشود .\r\n9 - جميل بن درّاج گويد : امام صادق ( ع ) فرمود : بهترين شما\r\n","description":"","footnote":"","page_name":" 330 ","page_number":340},
  {"content":"\r\n\r\n\r\nسخاوتمندان شما هستند ، و بدترين شما بخيلان شمايند . و از جمله كارهاى خوب و پسنديده نيكى به برادران ، و كوشش در رفع نياز آنانست ، و در اين كار به خاك ماليدن بينى شيطان ، و دورى از آتش دوزخ ، و داخل شدن در بهشت است .\r\nجميل ! اين حديث را به ياران حسابى و برگزيده ات بازگو كن ، عرضكردم ياران حسابى من كيانند ؟ فرمود : آنان كه بهنگام تنگدستى و توانگرى به برادران نيكى كنند . سپس فرمود : آگاه باش كه اين كار بر ثروتمند آسان است ، و همانا خداوند آدم تنگدست را مدح و ستايش نموده آنجا كه فرموده : « و ديگران را بر خود مقدّم مىدارند هر چند كه خود بشدّت نيازمنداند ، و هر كس بخل و تنگ نظرى نفس از وى باز داشته شده باشد پس چنين كسانى رستگارانند » .\r\nمجلس سى و پنجم شنبه سوّم رمضان المبارك 410\r\n1 - مسعدة بن زياد گويد : از امام صادق ( ع ) از تفسير اين آيه « براى\r\n","description":"","footnote":"","page_name":" 331 ","page_number":341},
  {"content":"\r\n\r\n\r\nخداوند حجّت رسا است » ( 1 ) پرسش شده بود ، و شنيدم كه فرمود : چون روز قيامت شود خداى متعال به بنده گويد : تو مىدانستى ( يا نه ) ؟ پس اگر گويد : آرى ، مىفرمايد : پس چرا تو به دانسته ات عمل نكردى ؟ و اگر گويد : جاهل بودم :\r\nمىفرمايد : پس چرا نرفتى بياموزى ؟ بنا بر اين او را محكوم مىنمايد ، و حجّت رساى خدا - عزّ و جلّ - بر بندگان خود همين است .\r\n2 - حمّاد بن عيسى گويد : امام صادق ( ع ) فرمود : از جمله اندرزهاى لقمان به پسرش اين بود كه : پسر جانم ! در روزها و شبها و ساعات خود بهره‌اى براى طلب علم قرار ده ، كه تو هيچ گونه تباهىيى براى عمرت همانند تباهى ترك علم نمىيابى .\r\n3 - حبشى بن جناده گويد : نزد ابى بكر نشسته بودم كه مردى نزد وى آمد و گفت : اى جانشين رسول خدا ، رسول خدا ( ص ) به من وعده فرموده كه سه\r\n\r\n","description":"","footnote":"\r\n( 1 ) الانعام : 149 .\r\n","page_name":" 332 ","page_number":342},
  {"content":"\r\n\r\nمشت خرما به من بدهد . ابو بكر گفت : على را نزد من بخوانيد ، على ( ع ) آمد ، ابو بكر گفت : ابا الحسن ! اين مرد مىگويد كه رسول خدا ( ص ) به او وعده فرموده كه سه مشت خرما به او بدهد ، پس شما به او بده . حضرت سه مشت خرما به او داد .\r\nابو بكر گفت : آنها را بشمريد ، شمردند ديدند كه هر مشتى شصت خرما بوده است . ابو بكر گفت : راستى كه پيامبر ( ص ) درست فرموده ، در شب هجرت كه از مكَّه بسوى مدينه بيرون مىشديم مىفرمود : اى ابا بكر ، كف من و كف على در عدل ( يا عدد ) برابر است .\r\n4 - ابو سعيد خدرى گويد : رسول خدا ( ص ) فرمود : اى مردم ( مؤمنان ) ! على را دوست بداريد زيرا كه گوشت او گوشت من ، و خون او خون من است ، خداوند لعنت كند دسته هائى از امّت مرا كه پيمان مرا در بارهء او تباه ساختند ، و سفارش مرا در باره اش به فراموشى سپردند ، راستى كه آنان هيچ گونه بهره‌اى نزد خدا ندارند .\r\n","description":"","footnote":"","page_name":" 333 ","page_number":343},
  {"content":"\r\n\r\n\r\n5 - عبد الله بن عباس گويد : چون سورهء * ( إِنَّا أَعْطَيْناكَ الْكَوْثَرَ ) * « ما به تو كوثر داديم » نازل شد ، على بن ابى طالب ( ع ) عرض كرد : اى رسول خدا كوثر چيست ؟ فرمود : نهرى است ، كه خداوند به من كرامت نموده است . على ( ع ) عرض كرد : اين نهر گرانقدر است ، پس آن را براى ما توصيف كن اى رسول خدا . فرمود :\r\nآرى اى على ، كوثر نهرى است كه از زير عرش خدا - عزّ و جلّ - جارى است ، آبش از شير سفيدتر ، و از عسل شيرينتر ، و از كره نرمتر است ، سنگريزه هايش زبرجد و ياقوت و مرجان ، گياهش زعفران ، خاكش مشك خوشبو ، و پايه هايش به زير عرش خدا - عزّ و جلّ - استوار است . پس رسول خدا ( ص ) دست به پهلوى امير المؤمنين ( ع ) زد و فرمود : على ! اين نهر از آن من و تو و دوستان تو پس از من خواهد بود .\r\n6 - جابر بن يزيد گويد : از امام باقر ( ع ) شنيدم كه مىفرمود : پدرم از\r\n","description":"","footnote":"","page_name":" 334 ","page_number":344},
  {"content":"\r\nجدّم عليهما السلام برايم باز گفت كه : چون امير المؤمنين ( ع ) از مدينه بسوى پيكار با بيعتشكنان در بصره رو كرد ، در ربذه فرود آمد ، و چون از آنجا كوچ كرد و در منزلى در قديد ( بر وزن زبير نام محلى در نزديكى مكَّه است ) فرود آمد عبد الله بن خليفهء طائى با آن حضرت ملاقات نمود . امير المؤمنين ( ع ) به او خوش آمد گفت ، عبد الله گفت : سپاس خدائى را كه حقّ را به اهلش باز گرداند ، و آن را در جاى خودش نهاد ، خواه قومى را ناخوش آيد يا بدان شاد شوند ، به خدا سوگند آنان محمّد ( ص ) را نيز خوش نداشتند و با او اعلام چنگ نموده و به كار زار پرداختند ، و خداوند مكرشان را به بيخ حلق خودشان باز گرداند ، و گرفتارى را بر آنان نهاد ، و به خدا سوگند در هر جا و هر شرائطى به جهت وفادارى با رسول خدا ( ص ) در كنار تو پيكار مىكنيم . امير المؤمنين ( ع ) بر او آفرين گفت و او را در كنار خود نشاند - و او دوست و ياور آن حضرت بود - و شروع كرد از وى از اوضاع و احوال مردم پرسش كردن تا اينكه در بارهء ابى موسى اشعرى از وى پرسش نمود . گفت : به خدا سوگند من به او اطمينان ندارم ، و از مخالفت او با شما اگر ياورى بيابد بيمناكم .\r\n","description":"","footnote":"","page_name":" 335 ","page_number":345},
  {"content":"\r\nامير المؤمنين ( ع ) فرمود : به خدا سوگند او نزد من نيز مورد اطمينان و خيرخواه و دلسوز نيست ، و همانا كسانى كه پيش از من زمامدار بودند دلباختهء او بودند ، و او را به فرمانروائى بر مردم گماشته و مسلَّط ساختند ، و من مىخواستم بر كنارش سازم ولى اشتر از من خواست كه او را سر جاى خودش بگذارم ، و من نيز با كراهت او را باقى داشتم ، ولى پس از آن باز تصميم بر عزلش گرفتم . امام فرمود : حضرت در همين زمينه ها با عبد الله مشغول گفتگو بود كه جمعيّت كثيرى از جانب كوههاى طىّ بسوى آن حضرت رو آورد ، امير المؤمنين ( ع ) فرمود : ببينيد اين جمعيّت كيانند ؟ سوارانى چند بسرعت رفتند و چيزى نگذشت كه باز گشتند ، و عرض شد : اينها قبيلهء طىّ هستند كه گوسفندان و شتران و اسبان خود را پيش انداخته بسوى شما مىآيند ، عدّه‌اى هدايا و پيشكشهاى خود را آورده ، و گروهى قصد دارند با تو براى پيكار با دشمنت بسيج شوند .\r\nامير المؤمنين ( ع ) فرمود : خداوند به قبيلهء طىّ پاداش خير دهد « و خداوند مجاهدان را بر آنان كه دست از جهاد مىكشند بپاداشى بزرگ برترى بخشيده است » ( 1 ) آنان چون خدمت حضرت رسيدند عرض سلام نمودند ، عبد الله بن خليفه گويد : به خدا سوگند آن جماعت و حسن هيئت آنان مرا بشادى واداشت ، و هر\r\n\r\n","description":"","footnote":"\r\n( 1 ) النساء : 95 .\r\n","page_name":" 336 ","page_number":346},
  {"content":"\r\nكدام سخنى گفته و اقرار نمودند ( سر تسليم پيش انداختند ) ، به خدا سوگند هرگز با اين چشمانم سخنرانى زبان آورتر از سخنران آنان نديده بودم . علىّ بن حاتم طائى برخاست و حمد و ثناى الهى بجاى آورد و گفت : امّا بعد ، همانا من زمان حيات رسول خدا ( ص ) مسلمان شدم و در زمان آن حضرت زكات پرداخت نمودم ، و پس از رحلت حضرتش با اهل ردّه ( آنان كه پس از وفات پيامبر ( ص ) مرتد شدند و گروهى دعوى پيغمبرى نمودند ) پيكار كردم ، و با اين كارها پاداش الهى را خواستار بودم ، و البتّه پاداش هر كس كه نيكى كند و پرهيز نمايد بر عهدهء خداوند است . و همانا بما خبر رسيده كه مردانى از اهل مكَّه بيعت تو را شكستند ، و ظالمانه با تو بمخالفت برخاستند ، از اين جهت آمده‌ايم تا تو را يارى دهيم ، حال همه ما در حضور و اختيار توايم ، پس بهر چه دوست دارى فرمانمان ده . سپس اين اشعار را سرود ( ترجمه اشعار ) :\r\n« و ما پيش از اين واقعه به يارى ( دين ) خدا پرداختيم ، و تو با حق به سوى ما آمده‌اى و به زودى يارى خواهى شد » .\r\n« ما همگى جداى از ديگر مردمان تو را كفايت كنيم ، و تو به چنين كفايتى سزاوارتر از ساير مردمان هستى » .\r\nامير المؤمنين ( ع ) فرمود : « خداوند از جانب اسلام و اهل آن بشما قبيله جزاى خير دهد ، شما بدلخواه خود مسلمان شديد ، و با مرتدّان جنگيديد ، و آهنگ\r\n","description":"","footnote":"","page_name":" 337 ","page_number":347},
  {"content":"\r\nيارى رساندن به مسلمين را در خاطر داشتيد » . سعيد بن عبيد بحترى از بنى بحتر برخاست و عرضكرد : اى امير مؤمنان پاره‌اى از مردم مىتوانند آنچه در دل دارند بر زبان برانند ، و پاره‌اى نمىتوانند ، آنچه در خود مىيابند با زبان بيان كنند ، پس اگر در اين باره تكلَّف ورزند به زحمت افتند ، و اگر از آنچه در دل دارند لب فرو بندند اندوه و دلتنگى آنان را از پا در آورد ، و به خدا سوگند كه من نمىتوانم آنچه در دل دارم با زبانم براى شما بازگو كنم ، و ليكن - به خدا سوگند - مىكوشم تا براى شما باز گويم - و خداوند صاحب اختيار توفيق است . - امّا من همانا در پنهان و آشكار خير خواه و دلسوز توام ، و در كنار تو در هر جبهه‌اى به پيكار مىپردازم ، و آنچنان حق را از آن تو مىدانم كه چنان حقّى را نه براى خلفاى پيش از تو و نه براى احدى از معاصرين تو امروزه اعتقاد ندارم ، و اين بخاطر برترى تو در اسلام و خويشاوندى نزديك تو با رسول خداست ، و هرگز از تو دست بر نمىدارم تا پيروزى شويم يا در حضورت بشهادت رسم . امير المؤمنين ( ع ) به او فرمود : « خدا تو را رحمت كند ، همانا زبانت آنچه در دل داشتى براى ما باز گفت : و از خداوند خواهانيم كه سلامتى روزيت كند ، و بهشت را به تو پاداش دهد » . تنى چند ديگر سخن گفتند و من جز سخن اين دو\r\n","description":"","footnote":"","page_name":" 338 ","page_number":348},
  {"content":"\r\n\r\n\r\nمرد را بخاطر نسپردم ، سپس امير المؤمنين ( ع ) كوچ كرد و ششصد مرد از آنان بدنبال آن حضرت روان شدند تا به « ذى قار » رسيد و در ميان هزار و سيصد مرد بدان جا فرود آمد .\r\n7 - ابن عبّاس گويد : از تفسير قول خدا - عزّ و جلّ - * ( السَّابِقُونَ السَّابِقُونَ أُولئِكَ الْمُقَرَّبُونَ فِي جَنَّاتِ النَّعِيمِ ) * « پيشىگيرندگان ( بايمان ) همان پيشىگيرندگان ( ببهشت ) اند ، آنان مقرّبانند ، در بهشتهاى پر نعمت خواهند بود » ( 1 ) از رسول خدا ( ص ) پرسيدم ، فرمود : جبرئيل به من گفته : اينان على و شيعيان او هستند ، آنانند كه به بهشت پيشى گيرند ، و به جهت كرامتى كه خداوند به آنان نموده مقرّبان درگاه خداى متعال مىباشند .\r\n8 - محمّد بن مسلم ثقفى گويد : از تفسير قول خدا - عزّ و جلّ - : « پس آنان كسانى هستند كه خداوند گناهانشان را به حسنات تبديل كند و خداوند\r\n\r\n","description":"","footnote":"\r\n( 1 ) الواقعة 10 - 12\r\n","page_name":" 339 ","page_number":349},
  {"content":"\r\n\r\nآمرزنده و مهربان است » ( 1 ) از امام باقر ( ع ) پرسيدم . حضرت فرمود : روز قيامت مؤمن گنهكار را مىآورند تا در جايگاه حسابرسى بپاداشته مىشود ، و خداى متعال شخصا حسابرسى او را به عهده مىگيرد و احدى از مردم را بر حساب او مطَّلع و آگاه نمىسازد . خداوند تمام گناهانش را به او معرّفى مىكند تا اينكه وقتى بهمهء گناهان خود اعتراف نمود خدا - عزّ و جلّ - به فرشتگان كاتب مىفرمايد : همهء اين گناهان را به حسنات و نيكى بدل سازيد و بمردم نشان دهيد . در اينجا تمام مردم گويند : آيا اين بنده حتّى يك گناه هم ندارد ؟ ! سپس خدا - عزّ و جلّ - فرمان مىدهد كه به بهشت رود . پس اين است تأويل اين آيه ، و اين تنها در مورد گناهكاران از شيعيان ما است .\r\n9 - ابو حمزهء ثمالى گويد : امام باقر ( ع ) فرمود : پدرم علىّ بن الحسين عليهما السلام مىفرمود : چهار چيز است كه در هر كس باشد ايمانش كامل بوده ، و گناهانش پاك مىگردد ، و خدا را ديدار كند در حالى كه از وى خشنود و خرسند باشد : هر كس كه بخاطر خدا هر حقّى را كه براى مردم بر عهدهء خود نهاده بجا آورد ، و با مردم سخن راست گويد ، و از هر چيزى كه نزد خداوند و بندگان ، بد\r\n\r\n","description":"","footnote":"\r\n( 1 ) الفرقان : 70 .\r\n","page_name":" 340 ","page_number":350},
  {"content":"\r\n\r\nمىنمايد شرم بدارد ، و با خانوادهء خويش بخوش خلقى رفتار كند .\r\n10 - قبيصه لهبى گويد : علىّ بن حفص بن عمر بن ابى جعفر منصور ( دوانيقى ) نوشت كه وى در يكى از كاروانسراها در مولتان ( يكى از شهرهاى هند در سمت غزنه ) نوشته‌اى يافته است كه : عبد الله بن محمّد بن عبد الله بن حسن بن حسين بن علىّ بن ابى طالب عليهما السّلام ( ملقّب به اشتر ) گويد : چون به اينجا رسيدم در حالى كه چندان پايم غرق خون بود كه گويى از خون نعلين ساخته‌ام ، گفتم : ( ترجمهء اشعار ) :\r\n« باميد آنكه سرچشمه‌اى كه آبى زلال دارد آدم تشنه‌اى را كه آبشخور تيره و آلوده بسى تشنه اش گذارده سيراب سازد » .\r\n« باميد آنكه اندامهاى برهنه‌اى كه لباس پوشيده شود ، و باميد آنكه خوار گشته ستمديده‌اى كه مورد يارى واقع شود » .\r\n« باميد آنكه مرهم گذار استخوانهاى شكسته‌اى كه با لطف و مهر خود رو باستخوانهاى شكسته آورد و آنها را مرهم نهد » .\r\n« اميد است آنكه خداوند كريم بنده اش را نوميد نسازد ، كه تمام كارهاى\r\n","description":"","footnote":"","page_name":" 341 ","page_number":351},
  {"content":"\r\n\r\nبزرگ و پر اهميّت در برابر او ناچيز و اندك است » .\r\nشيخ ( مفيد ) گويد : ابو الطيّب حسين بن محمّد تمّار اين اشعار را از ابى بكر عرزمى برايم خواند ( ترجمهء اشعار ) :\r\n« چه بسا شخص زبونى را مىبينم كه به جهت گستاخيش او را شجاع و چابك قلمداد كنند ، كه اگر او را به تقوا وادارند عملش بكندى گرايد » .\r\n« و چه بسا پاكدامنى را كه به جهت پاكيش زبون نامند ، كه اگر مكلَّف به تقوا نبود راهها ( ى وصول به خواسته ها ) از پايش در نمىآورد » .\r\n« و چه بسا آدم گول و كم خردى كه امورش را ديگران فراهم آورند ، و برادران و نزديكانش پيوسته بزرگ جلوه اش دهند » .\r\n« در صورتى كه نه دور انديشى در امور دارد و نه تقوى ، و نه تيزهوش و خوش فهم است نه دست و دل بازى كه بخششهايش بشمار آيد » .\r\n« ولى همهء اينها داد و ستد خداست ( كه از عدّه‌اى مىگيرد ، و به عدّه‌اى ديگر مىدهد ) كه نه اين مىتواند با خدا بجنگد ، و نه آن مىتواند بر خدا غالب آيد » .\r\n« هر گاه خداى رحمان عقل مردى را كامل سازد ، همانا اخلاق و قواى او كامل گشته و نيازهايش بر طرف شده است » .\r\n11 - اسماعيل بن ابى خالد گويد : از امام صادق ( ع ) شنيدم كه\r\n","description":"","footnote":"","page_name":" 342 ","page_number":352},
  {"content":"\r\n\r\n\r\nمىفرمود : ( ابو جعفر ( امام باقر ) عليه السّلام ما را گرد آورده ، فرمود : فرزندانم از تعرّض براى حقوق پروا كنيد ، و بر مشكلات صبور باشيد ، و اگر يكى از قومتان شما را به كارى فرا خواند كه زيانش بر شما بيش از سود آن است پس اجابتش نكنيد ( 1 ) .\r\nمجلس سى و ششم شنبه دهم رمضان المبارك 410\r\n1 - ابو هريره گويد : رسول خدا ( ص ) فرمود : اين ماه رمضان ماه مباركى است كه خداوند روزهء آن را واجب شمرده ، است ، و درهاى بهشت در اين ماه گشوده ، و شياطين در اين ماه در بند و زنجيراند ، و در آن شبى است كه از هزار ماه بهتر است ، پس هر كه از ( فيضهاى ) آن بىبهره بماند راستى كه محروم و بىبهره مانده است - و اين سخن را سه بار تكرار فرمود - ( 2 ) .\r\n\r\n","description":"","footnote":"\r\n( 1 ) لا يخفى ما فيه من التريض لزيد محمد النفس الزكية و أبيه و أخيه .\r\n( 2 ) تقدّم به عين السند و المتن في المجلس الثالث عشر .\r\n","page_name":" 343 ","page_number":353},
  {"content":"\r\n\r\n\r\n2 - سفيان بن ابراهيم غامدى قاضى گويد : از امام صادق ( ع ) شنيدم كه مىفرمود : بلاء از ما شروع مىشود سپس بشما مىرسد ، و آسايش نيز از ما شروع شده آنگاه بشما خواهد رسيد . سوگند به آن كس كه به او سوگند ياد مىشود هر آينه خداوند بدست شما پيروزى حاصل مىكند چنانچه با مشتى سنگريزه ( در داستان اصحاب فيل ) پيروزى حاصل نمود .\r\n3 - مسلم غلابى گويد : عربى بيابانگرد حضور رسول خدا ( ص ) آمد و گفت : اى رسول خدا ، به خدا سوگند ما در حالى نزد شما آمده‌ايم كه نه شترى بر ايمان بجا مانده كه نعره كشد و نه گوسفندى كه صدا برآورد ( كنايه از آنكه تمام شتران و گوسفندانمان تلف شده زيرا شتر و گوسفند بدون نعره و صدا وجود ندارد ) ، سپس اين اشعار را سرود ( ترجمه اشعار ) :\r\n« اى بهترين آفريدگان نزد تو آمده‌ايم تا نسبت به سختى قحطى و فشارى كه بر ما وارد آمده بما ترحّم كنى » .\r\n« در حالى نزد تو آمده‌ايم كه از سينه هاى دختران بكر و معصوم ما ( در اثر كار زياد ) خون مىچكد ، و مادران از كودكان خود غافل گشته‌اند » .\r\n","description":"","footnote":"","page_name":" 344 ","page_number":354},
  {"content":"\r\n« و شخص جوان از شدت گرسنگى و ضعف ، دست ذلَّت دراز كرده ، و هيچ تلخ و شيرينى به دستش نمىآيد » .\r\n« و چيزى از آنچه مردم مىخورند در دسترس ما نيست ، بجز حنظل تلخ ، و طعام پست و مانده‌اى كه از خون و پشم شتر كه به آتش برشته شده تهيه گرديده است » .\r\n« و ما جز بسوى تو راه گريزى نداريم ، و مگر مردم بجز سوى پيامبران راه گريزى خواهند داشت ؟ » . رسول خدا ( ص ) بيارانش فرمود : اين اعرابى از كمى باران و قحطى شديد شكايت دارند . سپس برخاست و همانطور كه عبايش را به روى زمين مىكشيد حركت كرد تا بر منبر بر آمد ، پس حمد و ثناى الهى بجاى آورد ، و از جمله كلماتى كه بدان ستايش پروردگارش نمود اين بود كه فرمود : « سپاس خدائى راست كه علوّ و برترى يافت در آسمان پس عالى و بزرگ است ، و در زمين قريب و نزديك ، و او بما از رگ گردن نزديكتر است » . و دو دست مبارك به آسمان برداشت و گفت : « بار پروردگارا ما را از بارانى تند ، سيرابكنندهء به اندازه ، رشد دهنده ، پربار ، پر پشت و فراوان و فراگير و بىكاست ، سود بخش بىزيان ، سيراب فرما ، بحدّى كه پستانهاى حيوانات را از آن پر شير سازى ، و زراعتها را بدان برويانى ، و زمين را پس از مردنش بدان زنده گردانى » .\r\n","description":"","footnote":"","page_name":" 345 ","page_number":355},
  {"content":"\r\nپس هنوز دست مبارك از گلوگاه خويش فروتر نياورده بود كه ابر همچون دستارى مزيّن بانواع جواهر كه بر سر بندند بر سر شهر مدينه حلقه زد و ابرى متراكم همهء اطراف آسمان را پوشاند ، بحدّى كه اهل مكَّه خدمت آن حضرت آمده و صداى ضجّه و ناله بلند كردند كه يا رسول الله خطر غرق شدن در پيش است . رسول خدا ( ص ) عرضكرد : « پروردگارا بر حوالى و اطراف ما بباران و ديگر بر ما نه » ، پس ابر درهم پيچيد و از فراز آسمان مدينه بر طرف گشت . رسول خدا ( ص ) لبخندى زد و فرمود : آفرين خدا بر ابى طالب كه اگر زنده بود چشمانش روشن مىشد و شاد و مسرور مىگشت . كيست كه اشعار او را بخواند ؟ عمر بن خطَّاب برخاست و گفت : اى رسول خدا لابد منظور شما اين شعر است ( ترجمه ) :\r\n« هيچ شترى بر بالاى رحل و بنهء خود كسى را حمل نكرده كه از محمّد [ ص 
  ] نيكوكارتر و وفادارتر به پيمان باشد » .\r\nرسول خدا ( ص ) فرمود : اين شعر از ابى طالب نيست ، بلكه از اشعار حسّان بن ثابت است . علىّ بن ابى طالب ( ع ) برخاست و عرضكرد : اى رسول خدا گويا مراد شما اين اشعار است :\r\n« و آن سپيد چهره‌اى كه به آبروى او از ابر طلب باران مىشود ، همو كه مايهء دلخوشى و پناه بيوه زنان است » .\r\n","description":"","footnote":"","page_name":" 346 ","page_number":356},
  {"content":"\r\n« آن كسان از آل هاشم كه مشرف بمرگ و هلاكتاند به او پناهنده ميشوند . و همگى آنها در نزد او در نعمت و بخششهاى فراوان بسر مىبرند » .\r\n« بخانهء خدا سوگند شما ( مشركين و كفّار ) دروغ پنداشتيد ، ما هرگز محمد را تنها نگذاريم و دست از يارى وى برنداريم ، و هميشه براى حفظ او كارزار و پيكار مىكنيم » .\r\n« و او را تسليم شما نمىكنيم تا اينكه همگى در ميدان نبرد در اطراف او به خاك بيفتيم ، و از فرزندان و زنان خود غافل و سرگرم بمانيم » .\r\nرسول خدا ( ص ) فرمود : آرى ، ( منظورم همين اشعار بود ) . در اينجا مردى از بنى كنانه برخاست و گفت : ( ترجمهء اشعار ) :\r\n« تو را سپاس ، و سپاس از سوى همهء كسانى كه سپاس گويند و شكر كنند كه ما بآبروى پيامبر از باران سيراب گشتيم » .\r\n« او به پيشگاه آفرينندهء خود خداوند دعا نمود ، و چشمان خود را بسوى خداوند خيره ساخت ( و چشم از آسمان برنداشت ) » .\r\n« پس ديرى نپائيد مگر باندازهء پشت و رو كردن يك عبا ، و با شتاب و سرعت تمام باران بسوى ما باريد » .\r\n« بارانى پر آب بسان آبى كه از سر مشك فرو ريزد ، و آنقدر تند كه زمين را مىشكافت ، و خداوند بدان سبب به فرياد عليا مضر ( نام قبيله‌اى است ) رسيد » .\r\n","description":"","footnote":"","page_name":" 347 ","page_number":357},
  {"content":"\r\n\r\n« پس همان گونه كه عمويش ابو طالب گفته بود مردى بخشنده و كريم النفس بود » .\r\n« خداوند ببركت وجود او از ابرهاى سنگين بارانهاى تند مىفرستد ( يا ابرها را حامل آبهاى سنگين و بارانهاى تند مىگرداند ) ، و البتّه اين عيان است ( و خودمان ديديم ) و سخن ابى طالب خبر است » .\r\n4 - معاوية بن ثعلبه گويد : چون كار حكومت براى معاوية بن ابى سفيان استوار و پابرجا شد ، بسر بن ارطاة را براى پىجوئى و دستگيرى شيعيان علىّ بن ابى طالب عليه السّلام بسوى حجاز گسيل داشت ، آن روزها عبيد الله بن عبّاس بن عبد المطَّلب والى مكَّه بود ، بسر بدنبال او گشت ولى بر وى دست نيافت ، و با خبر شد كه او داراى دو پسر بچه ( بنامهاى قثم و عبد الرّحمن يا سليمان و داود ) است ، در جستجوى از آن دو برآمد تا آنها را پيدا كرد و آن دو را از جايى كه بودند گرفت و بيرون آورد - و آن دو كودك دو زلف پيچان مثل دو دانهء مرواريد در جلو سر داشتند - و دستور داد تا آن دو را سر بريدند . اين خبر به مادرشان رسيد ، نزديك بود جان از پيكرش بيرون رود سپس اين اشعار را سرود ( ترجمه ) :\r\n","description":"","footnote":"","page_name":" 348 ","page_number":358},
  {"content":"\r\n« آى چه كسى از دو كودك من خبر دارد ، آن دو كودكى كه چون دو مرواريدى هستند كه از شكاف و اندرون صدف بيرون آيند ؟ » .\r\n« هلا چه كسى از دو كودك من باخبر است ، آن دو كودكى كه بمنزلهء گوش و ديده‌ام بودند ، و امروز ( در فراق آن دو ) دلم از دست رفته است » .\r\n« من خبر يافتم - و البتّه اين خبر را كه جز پندارى بيش نيست و گزارشى دروغين است باور نكرده‌ام - كه بسر » .\r\n« شمشير تيز و برّان خود را بر رگهاى گردن طفلان من گذرانده ، و راستى كه اين ظلم و زياده روى فزون از حدّ است » .\r\n« كيست كه زنى حيران و اشك ريزان و مصيبت زده‌اى را از حال طفلانش با خبر كند ، كه با رفتن پيشينيانشان از دست رفته‌اند ؟ » .\r\nراوى گويد : بعدها روزى عبيد الله بن عبّاس و بسر بن ارطاة هر دو نزد معاويه بودند ، معاويه ( اشاره به بسر نموده و ) به عبيد الله گفت : اين پير مرد قاتل دو كودك را مىشناسى ؟ بسر گفت : بله ، من قاتل آن دو هستم حالا چه شده ؟\r\nعبيد الله گفت : اگر شمشيرى مىداشتم ( پاسخت مىدادم ) ، بسر گفت : اين شمشيرم بگير - و با دست به شمشيرش اشاره نمود - معاويه به تندى جلو او را گرفت و گفت : اف بر تو اى پير مرد ، چقدر احمقى ! تو در برابر مردى كه دو طفل او را كشته‌اى ايستاده و شمشيرت را به او مىدهى ! گويا از ( حقد و كينه‌اى كه\r\n","description":"","footnote":"","page_name":" 349 ","page_number":359},
  {"content":"\r\n\r\nدر ) دلهاى بنى هاشم ( عليه بنى اميّه نهفته است ) با خبر نيستى ! به خدا سوگند اگر شمشير بدست او دهى اوّل تو را مىكشد و دوّم مرا ! عبيد الله گفت : بلكه - به خدا سوگند - نخست تو را مىكشم ، و دوّم او را بقتل مىرسانم .\r\n5 - عمران بن حصين گويد : من و عمر بن خطَّاب حضور رسول خدا ( ص ) نشسته بوديم و على عليه السّلام نيز كنار آن حضرت نشسته بود ، كه رسول خدا ( ص ) اين آيه را خواند : « * ( أَمَّنْ يُجِيبُ الْمُضْطَرَّ ) * . . . » « يا آن كسى كه پاسخ درمانده را - چون او را بخواند - مىدهد و گرفتاريها را بر طرف مىسازد ، و شما را خليفه هاى زمين قرار مىدهد ، آيا با لله خداى ديگرى هست ؟ بسيار كم يادآور مىشويد » . ناگهان على عليه السّلام مانند گنجشك به خود لرزيد ، پيامبر ( ص ) به او فرمود : چه شد ، نگران شدى ؟ عرضكرد : چرا نگران نباشم و حال آنكه خداوند مىفرمايد كه ما را خليفه هاى در زمين قرار خواهد داد ! پيامبر ( ص ) فرمود :\r\nناراحت و نگران مباش كه به خدا سوگند تو را دوست ندارد ، جز مؤمن ، و دشمن ندارد مگر منافق ( 1 ) .\r\n\r\n","description":"","footnote":"\r\n( 1 ) شايد علت نگرانى حضرت از شنيدن نام خلافت اين باشد كه آن حضرت از عواقب خطرناك آن از جانب دشمنان دين با خبر بوده و گويا آن همه خونريزى و كشتار و بىخانمان شدن زنان و كودكان در راه رسيدن بحكومت در مقابله با كفار و منافقان را به چشم مىديده ، نه آنكه از بر پا داشتن عدالت و برقرارى قسط و عدل بيم داشته كه او خود سر آمد آن است . و بدين جهت است كه پيامبر ( ص ) او را دلدارى ميدهد كه نگران نباشد زيرا هميشه در تمام درگيريها حق با وى بوده و مخالفان حضرتش بر باطل بوده‌اند ، لذا با صلابت هر چه تمامتر در برابر منافقان و پيمانشكنان و ستمگران ايستاد و در راه خدا از ملامت هيچ ملامتگرى باك نداشت .\r\n","page_name":" 350 ","page_number":360},
  {"content":"\r\n\r\n\r\n\r\n6 - ابو نوفل محمّد بن اسحاق ثعلبى موصلى گويد : از امام صادق ( ع ) شنيدم كه فرمود : ما برگزيدگان خدا از ميان تمام بندگانش هستيم ، و شيعيان ما برگزيدگان خدا از ميان امّت پيامبرش ( ص ) مىباشند .\r\n7 - محمّد بن مسلم ثقفى گويد : از امام باقر ( ع ) شنيدم كه مىفرمود : دين ندارد كسى كه با اطاعت از كسى كه نافرمانى خدا مىكند ديندارى كند ، و دين ندارد كسى كه با نسبت دادن باطلى بر خدا ديندارى كند ، و دين ندارد كسى كه با انكار چيزى از آيات و نشانه هاى خدا و ديندارى نمايد .\r\n8 - داود بن سليمان غازى از حضرت رضا ( ع ) از پدران بزرگوارش عليهم السّلام روايت كند كه امير المؤمنين ( ع ) فرمود : اگر بنده‌اى اجل و شتاب آمدن آن\r\n","description":"","footnote":"","page_name":" 351 ","page_number":361},
  {"content":"\r\n\r\n\r\nرا بسوى خود ببيند هر آينه از همهء آرزوها بدش آيد و دست از طلب دنيا بردارد .\r\n( شيخ مفيد ) گويد : ابو الفرج برقى داودى شعرى برايم خواند و گفت :\r\nاين اشعار را شيخى دل بريده از همه چيز و و اصل بخداى متعال در بيت المقدّس برايم خواند ( ترجمه ) :\r\n« و كسى كه در هر لحظه در انتظار مرگ بسر مىبرد با اين حال بدون وقفه سرگرم ساختن و پرداختن و محكم كارى امور دنيوى است » .\r\n« وقتى او را آزمايش كنى داراى حقيقت يكشخص با يقين است ، ولى كارهاى او بمانند كارهاى كسى است كه هيچ يقين ندارد » .\r\n« عيان و انكار با هم در آميخته ! و دانش او بمذهب خود در تمام آنچه يقين دارد همچون جهل و نادانى است » .\r\nمجلس سى و هفتم شنبه 17 رمضان المبارك 410\r\n1 - ابو حمزهء ثمالى گويد : امام باقر ( ع ) فرمود : مؤمن دائما در حال نماز\r\n","description":"","footnote":"","page_name":" 352 ","page_number":362},
  {"content":"\r\n\r\n\r\nاست تا آنگاه كه ايستاده و نشسته و خوابيده به ياد خدا باشد ، خداى متعال مىفرمايد : « آنان كه ايستاده و نشسته و خوابيده ياد خدا مىكنند و در آفرينش آسمانها و زمين مىانديشند ( و مىگويند ) اى پروردگار ما تو اينها را بيهوده نيافريده‌اى ! تو منزّهى ، پس ما را از عذاب دوزخ نگهدار » ( 1 ) .\r\n2 - ياسر گويد : امام رضا ( ع ) فرمود : چون زمامداران دروغ پردازند باران قطع مىشود ، و چون سلطان ستم كند پايه هاى دولتش سست مىگردد ( و دولتش از چشم مردم مىافتد ) ، و چون زكات داده نشود چهار پايان مىميرند .\r\n3 - عبد الله محمّد فزارى از امام صادق و آن حضرت از امام باقر عليهما السّلام ، و نيز جابر [ جعفى 
  ] از امام باقر ( ع ) روايت كنند كه جابر بن عبد الله انصارى گفت : رسول خدا ( ص ) به علىّ بن ابى طالب فرمود : آيا به تو بشارت\r\n\r\n","description":"","footnote":"\r\n( 1 ) آل عمران : 191 .\r\n","page_name":" 353 ","page_number":363},
  {"content":"\r\n\r\nندهم ، آيا تو را مژده ندهم ؟ عرضكرد : چرا يا رسول الله . حضرت فرمود : من و تو از يك سرشت آفريده شديم ، و مقدارى از آن سرشت زياد آمد و شيعيان ما از آن آفريده شدند ، پس چون روز قيامت شود همهء مردم بنام مادرانشان خوانده شوند جز شيعيان تو كه بنام پدرانشان خوانده شوند به جهت آنكه ولادتشان پاك است ( و نسبت آنان بپدران خود حتمى و صحيح است ) .\r\n4 - امىّ صيرفى گويد : از امام باقر ( ع ) شنيدم كه مىفرمود : خداوند بيزار باشد از آن كس كه از ما بيزارى جويد ، و خداوند لعنت كند آن كس را كه ما را لعن مىكند ، و خداوند هلاك سازد آن كس را كه با ما دشمن است . خداوندا ! تو مىدانى كه ما سبب هدايت ايشانيم ، و آنان [ بخاطر تو 
  ] با ما دشمنى مىورزند ، پس تو خود به حساب آنان برس و آنان را كيفر ده .\r\n5 - عبد الله بن سنان از امام صادق از پدرش از جدّش عليهم السّلام روايت كند كه فرمود : چون ابرهة بن صبّاح پادشاه حبشه آهنگ ويرانى مكَّه\r\n","description":"","footnote":"","page_name":" 354 ","page_number":364},
  {"content":"\r\nكرد ، لشكريان حبشه بسوى مكَّه شتافتند و بر آنجا غارت بردند و شترانى چند از عبد المطَّلب بن هاشم را تاراج كردند . عبد المطَّلب نزد پادشاه رفت و اجازهء ورود خواست ، پادشاه اجازه داد - در حالى كه بر روى تخت خود در زير قبّه‌اى از ديبا آرميده بود - ( عبد المطَّلب وارد شد ) و سلام داد ، ابرهه جواب سلام داد و لحظاتى چند در صورت عبد المطَّلب نگريست ، و حسن و جمال و سيماى عبد المطَّلب او را بشگفت آورد . پادشاه گفت : آيا مثل اين نور و جمالى كه در تو مىنگرم در پدرانت نيز وجود داشته ؟ گفت : آرى ، اى پادشاه ، تمام پدران من داراى چنين نور و جمال و بهائى بوده‌اند . ابرهه گفت : همانا شما بر پادشاهان از جهت فخر و شرف سر آمده‌ايد ، و حقّا شايستهء تو است كه سرور قوم خود باشى . سپس او را در كنار خود بر روى تختش نشاند ، و به فيلبان فيل بزرگ خود - كه فيلى سپيد و بزرگ جثّه بود و دو عاج مرصّع بانواع مرواريد و جواهرات داشت ، و آن پادشاه بر تمام پادشاهان زمين بدان فيل افتخار مىكرد - گفت : آن فيل را نزد من آور ، وى آن را آورد در حالى كه بهر زيور زيبائى آراسته شده بود ، پس چون برابر عبد المطَّلب قرار گرفت و در مقابل او به سجده افتاد ، و هيچ گاه براى پادشاه خود سجده نكرده بود ، و خداوند زبان او را به عربى گشود و بر عبد المطَّلب سلام كرد .\r\n","description":"","footnote":"","page_name":" 355 ","page_number":365},
  {"content":"\r\nپادشاه از ديدن اين قضيّه هراسيد و پنداشت كه سحر و جادو باشد ، گفت : فيل را به جاى خودش باز گردانيد . سپس به عبد المطَّلب گفت : براى چه آمده‌اى ؟ همانا آوازهء سخاوت و كرم و فضل تو به گوش من رسيده ، و از هيئت و جمال و جلال تو چيزهائى ديدم كه شايسته است حاجت تو را برآورم ، پس هر چه خواهى از من بخواه - و او فكر مىكرد عبد المطَّلب از وى درخواست مىكند كه از مكَّه بيرون برود - عبد المطَّلب به او گفت : ياران تو بر چهار پايان من حمله آورده و آنها را برده‌اند ، دستور ده شتران را به من بازگردانند . پادشاه حبشه از اين سخن عصبانى شد و به عبد المطَّلب گفت : از نظرم افتادى ! تو آمدى در بارهء تعدادى از شتران خود از من درخواست مىكنى در حالى كه من براى ويرانى شرف تو و قوم تو و مكرمتى كه بدان سبب براى خود بر هر گروه و طايفه‌اى ديگر امتياز قائل هستيد آمده‌ام ، و آن خانه‌اى است كه از هر نقطه‌اى از زمين آهنگ آن كنند ، و تو درخواست از اين مسأله را رها ساخته در بارهء شتران خود از من درخواست مىكنى ؟ ! عبد المطَّلب گفت : من صاحب خانه‌اى كه تو آهنگ ويرانى آن را دارى نيستم ، من صاحب شترانى چند هستم كه ياران تو ربوده‌اند ، و آمده‌ام در بارهء\r\n","description":"","footnote":"","page_name":" 356 ","page_number":366},
  {"content":"\r\nچيزى كه صاحب آنم از تو درخواست كنم ، و اين خانه را هم صاحبى است كه خودش از تمامى آفريدگان بيشتر حافظ آن است و خود از همه به آن سزاوارتر است . پادشاه گفت : شتران او را به او برگردانيد ، و بسوى خانه بتازيد و هر سنگ سنگ آن را از جاى بر آوريد . عبد المطَّلب شتران خود را گرفت و بسوى مكَّه بازگشت ، و آن پادشاه با فيل بزرگ همراه سپاهيان خود براى ويرانى كعبه از پى عبد المطَّلب به راه افتادند . پس هر چه كردند فيل را داخل محوّطهء حرم مكَّه كنند فيل حركت نمىكرد و مىخوابيد ، و چون آن را رها مىكردند هروله كنان به عقب بازمىگشت .\r\nعبد المطَّلب به پيشكارانش گفت : پسرم را صدا زنيد ، عبّاس را آوردند ، گفت : منظورم اين نيست ، پسرم را صدا زنيد ، ابو طالب را آوردند ، گفت : منظورم اين نيست ، پسرم را صدا زنيد ، پس عبد الله پدر پيامبر ( ص ) را آوردند ، چون پيش آمد عبد المطَّلب گفت : پسرم ! به بالاى كوه ابو قبيس برو ، و به ساحل دريا بنگر ببين چه چيز از آنجا مىآيد و به من خبر بده .\r\nعبد الله بر بالاى كوه ابو قبيس رفت ، درنگى كرد كه ناگهان ديد پرندگانى دسته دسته به سرعت سيل و سياهى شب آمدند ، و بر بالاى ابو قبيس قرار گرفتند ، سپس بسوى خانهء كعبه رفته ، هفت دور طواف كردند ، آنگاه به سوى كوه\r\n","description":"","footnote":"","page_name":" 357 ","page_number":367},
  {"content":"\r\nصفا و مروه رفته و هفت دور نيز آنجا طواف نمودند . عبد الله - رضى الله عنه - نزد پدرش آمد و اين خبر را به او گزارش داد . عبد المطَّلب گفت : پسر جانم ! بنگر ببين كار اينان بكجا مىانجامد ، و مرا با خبر ساز . عبد الله نگاه كرد ديد آن پرندگان رو بسوى سپاه حبشه نمودند ، عبد الله اين خبر را به عبد المطَّلب رساند ، پس عبد المطَّلب [ رحمه الله 
  ] بيرون شد و مىگفت : اى اهل مكَّه بسوى سپاه حبشه بيرون شويد و غنائم خود را برگيريد . آنان به طرف سپاه رفتند ديدند آنان مثل چوبهاى خشك و تراشيده و پوسيده به روى زمين افتاده‌اند ، و هيچ پرنده‌اى نبود جز اينكه سه دانه ريگ - دو تا بدست و يكى به منقار - گرفته و با هر ريگى يك نفر از آنها را به قتل مىرسانيد ، و چون همه تا آخر كشته شدند پرندگان بازگشتند ، و نه پيش از آن وقت و نه بعد از آن هرگز آن پرندگان را نديدند . و چون تمامى آن قوم به هلاكت رسيدند عبد المطَّلب بنزد خانهء كعبه آمد و پرده هاى آن را گرفت و اين اشعار را سرود ( ترجمه ) :\r\n« اى باز دارندهء فيل در ذى مغمّس ( محلَّى است در راه طائف ) ، كه او را بازداشتى مثل حيوانى كه واژگون شده است ( يا مثل الاغى كه از راه مانده باشد ) » .\r\n« در محبس و زندانى كه در آن جانها از پيكرها بدر رود »\r\n","description":"","footnote":"","page_name":" 358 ","page_number":368},
  {"content":"\r\n\r\n\r\nو از آنجا بازگشت در حالى كه در بارهء فرار قريش و ترس آنان از سپاه حبشه اين رجز را مىخواند ( ترجمه ) :\r\n« قريشيان همه گريختند وقتى سپاه را ديدند ، و من تنها ماندم و انيس و ياورى براى خود نمىديدم » .\r\n« و حتّى آواى بسيار خفيف و آهسته‌اى هم از آنان بگوشم نمىرسيد ، جز برادر بزرگوار پر ارزشى كه با من ماند » .\r\n« آن كسى كه در ميان خانواده اش بزرگ و رئيس بود »\r\n6 - ابو المجبّر گويد : رسول خدا ( ص ) فرمود : چهار چيز دلها را به تباهى مىكشاند : با زنان به خلوت نشستن ، و گوش دادن به آنان ، و برأى آنان عمل نمودن ، و همنشينى با مردگان ، عرض شد : اى رسول خدا همنشينى با مردگان چيست ؟ فرمود : همنشينى با هر كسى كه از راه ايمان گمراه ، و با هر كس كه در صدور احكام و داوريها ستمكار است .\r\n7 - محمّد بن جعفر از پدرش امام صادق و آن حضرت از پدر بزرگوارش امام باقر عليهما السّلام روايت كند كه فرمود : ابو لبابة بن عبد المنذر نزد ابو اليسر\r\n","description":"","footnote":"","page_name":" 359 ","page_number":369},
  {"content":"\r\n\r\nآمد تا طلب خود را از وى بازستاند ، ( از پشت در ) شنيد كه ابو اليسر مىگفت :\r\nبگوئيد : او اينجا نيست . ابو لبابه صدا زد : ابا اليسر ! بيا بيرون ، وى بيرون آمد ، ابو لبابه گفت : چه چيز تو را واداشت چنين كنى ؟ گفت : فشار و تنگدستى اى ابا لبابه . ابو لبابه گفت : تو را به خدا ؟ گفت : آرى به خدا ! ابو لبابه گفت : از رسول خدا ( ص ) شنيدم كه مىفرمود : چه كسى دوست دارد در پناه سايه‌اى از آتش جوشان و پر حرارت دوزخ بسر برد ؟ عرضكرديم : همهء ما اين را دوست داريم اى رسول خدا . فرمود : چنين كس بايد بدهكار خود را مهلت دهد يا آدم تنگدست را رها سازد ( يا براى بدهكار تنگدست دعا كند ) .\r\n8 - داود بن سليمان غازى گويد : از حضرت امام رضا ( ع ) شنيدم كه مىفرمود : هر كس برادرى در راه خدا پيدا كند همانا خانه‌اى در بهشت بدست آورده است .\r\n( شيخ مفيد ) گويد : ابو الحسن رحبى نحوى اين اشعار را از حجّاج بن يوسف تميمى برايم خواند ( ترجمه ) :\r\n« و اگر مردى پنجاه سال عمر كند همانا به آبشخور خود ( پايان زندگى و\r\n","description":"","footnote":"","page_name":" 360 ","page_number":370},
  {"content":"\r\n\r\n\r\nمرگ ) نزديك شده است » .\r\n« هر گاه روزى از روزگار را پشت سر گذاشتى نگو يك روز پشت سر گذاشتم بلكه بگو بر من نگهبانى گماشته شده است » .\r\n« هر گاه آن عصرى كه تو در ميان مردم آن زيست مىكنى بگذرد و تو براى عصر ديگر باقى بمانى همانا در ميان مردم آن عصر غريب و تنها خواهى بود » .\r\nمجلس سى و هشتم شنبه 24 رمضان المبارك 410\r\n1 - ابو عبيدهء حذاء گويد : امام صادق ( ع ) فرمود : تو را از دشوارترين چيزهائى كه خداوند بر بندگانش واجب ساخته خبر ندهم ؟ با مردم در رابطه با خود به انصاف رفتار كردن ، و مواسات و يارى رسانى برادران دينى ، و ياد خدا بودن در هر حال ، پس اگر طاعتى خدائى برايش پيش آمد بدان عمل كند ، و اگر معصيتى برايش پيش آمد آن را ترك نمايد .\r\n","description":"","footnote":"","page_name":" 361 ","page_number":371},
  {"content":"\r\n\r\n\r\n\r\n2 - ابو هريره گويد : رسول خدا ( ص ) فرمود : زبونترين مردم كسى است كه از دعا كردن عاجز باشد ، و بخيلترين مردم كسى است كه از سلام كردن بخل ورزد .\r\n3 - عبد الرّحمن بن ابى ليلى گويد : علىّ بن ابى طالب ( ع ) فرمود :\r\nپيامبر ( ص ) مرا فرا خواند و چشمم درد مىكرد ، پس آب دهان در چشمم افكند و عمامه بر سرم بست و عرضكرد : « خداوندا گرما و سرما را از وى دور ساز » ، و من از آن پس هرگز گرما و سرما را در خود احساس نكردم ( 1 ) .\r\n4 - حارث گويد : علىّ بن ابى طالب ( ع ) فرمود : رسول خدا ( ص ) هر روز صبح نزد ما مىآمد و مىفرمود : نماز - خدا شما را رحمت كند - نماز !\r\n\r\n","description":"","footnote":"\r\n( 1 ) و كان ذلك يوم خيبر ، راجع الخصائص للنسائى ص 52 .\r\n","page_name":" 362 ","page_number":372},
  {"content":"\r\n\r\n« بدرستى كه خداوند اراده كرده كه فقط از شما خانواده هر گونه پليدى را بزدايد و شما را پاك و پاكيزه گرداند » . احزاب : 33 .\r\n5 - ابو هيّاج عبد الله بن عامر گويد : چون خبر شهادت حسين ( ع ) به مدينه رسيد ، اسماء دختر عقيل بن ابى طالب - رضى الله عنها - در ميان گروهى از زنان خاندانش بيرون شد تا به آرامگاه رسول خدا ( ص ) رسيد ، پس خود را بقبر چسبانيد و ناله برآورد ، سپس برو به مهاجرين و انصار كرد و اين اشعار را مىگفت :\r\n( ترجمه ) « شما چه جواب داريد اگر پيامبر ( ص ) در روز قيامت به شما بگويد - و البتّه كه گفتار راست شنيده خواهد شد - » .\r\n« شما دست از يارى عترت و خاندان من برداشتيد يا اينكه غائب بوديد ؟\r\nدر حالى كه حق نزد ولى أمر محفوظ و فراهم بود » .\r\n« شما آنان را بدست ظالمان سپرديد ، پس امروز بنفع هيچ يك از شما نزد خداوند كسى كه شفاعتش پذيرفته باشد وجود ندارد » .\r\n« چه شد كه شما در صبح روز طفّ ( روز عاشورا كه در سرزمين طف يعنى كربلا واقع شد ) آنان را بهنگامى كه با انواع بلاهاى مرگبار رو برو شدند يارى\r\n","description":"","footnote":"","page_name":" 363 ","page_number":373},
  {"content":"\r\n\r\n\r\nننموديد و آن بلاها به هيچ وجه از آنان دفع و ردّ نشد ؟ ! » .\r\nراوى گفت : ما تا آن زمان به قدر آن روز مرد و زن گريان نديده بوديم .\r\n6 - غياث بن ابراهيم گويد : امام صادق ( ع ) فرمود : يك روز صبح امّ سلمه - رحمها الله - گريه مىكرد ، به او گفته شد : از چه مىگريى ؟ گفت : ديشب فرزندم حسين [ ع 
  ] كشته شد ، زيرا از زمانى كه رسول خدا ( ص ) وفات يافته بود حضرتش را نديده بودم جز ديشب كه آن حضرت را بسيار لاغر و رنگ پريده و پژمرده و غمگين ديدم ، عرضكردم : اى رسول خدا چرا شما را رنگ پريده و غمگين مىبينم ؟ فرمود : ديشب يكسره مشغول كندن قبر براى حسين و ياران او [ عليهم السّلام 
  ] بودم .\r\n7 - محفوظ بن منذر گويد : پير مردى از بنى تميم كه در رابيه ( 1 ) سكونت داشت به من خبر داد كه : از پدرم شنيدم كه مىگفت : ما از شهادت حسين ( ع )\r\n\r\n","description":"","footnote":"\r\n( 1 ) رابيه قسمت بلند زمين و تپه مانند را گويند ولى ظاهر كلام اين است كه آن نام محلى است .\r\nو در كتاب مراصد و معجم ياقوت « زابيه » آمده ، و ممكن است « زاويه » باشد كه نام دهى است در بصره ، و مرحوم علامهء مجلسى نيز در كتاب جلاء العيون « زاويه » آورده است .\r\n","page_name":" 364 ","page_number":374},
  {"content":"\r\nخبر نداشتيم تا اينكه شب عاشورا فرا رسيد ، كه من با يكى از مردان قبيله در رابيه نشسته بوديم و شنيديم كه هاتفى اين اشعار را مىگفت ( ترجمه ) :\r\n« به خدا سوگند من نزد شما نيامدم تا اينكه ديدم او ( حسين ( ع ) ) گلو بريده و گونه به خاك سائيده در سرزمين طفّ به روى زمين افتاده بود » .\r\n« و در اطراف او جوانانى به خاك افتاده بودند كه از گلوى همگى خون سرازير بود و آنان همچون چراغهائى بودند كه نور آنها بر سياهى شب برترى داشت » .\r\n« و البتّه من شتر بلند پاى خود را بسرعت راندم تا شايد به آنان برسم پيش از آنكه با حوريان بهشتى هم آغوش شوند » .\r\n« ولى قدر خداوندى كه آن را بانجام رساند مرا مانع شد ، و البتّه اين امر مقدّرى بود كه خداوند آن را بانجام شوند » .\r\n« ولى قدر خداوندى كه آن را بانجام رساند مرا مانع شد ، و البتّه اين امر مقدّرى بود كه خداوند آن را بانجام برد » . « حسين ( ع ) چراغ پرفروغى بود كه از او كسب نور مىشد ، و خداوند مىداند كه من سخن دروغ و بىپايه نمىگويم » .\r\n« خداوند درود فرستد بر جسمى كه قبر حسين ( ع ) آن را در آغوش گرفته ، همان جسمى كه ملازم و هم پيمان نيكىها بود و حال به قبر سپرده شده است » .\r\n« او در حال در غرفه هاى بهشتى در مجاورت رسول خدا ( ص ) و حضرت وصى ( على بن ابى طالب ) ( ع ) و جعفر طيّار شاد و مسرور بسر مىبرد » .\r\n","description":"","footnote":"","page_name":" 365 ","page_number":375},
  {"content":"\r\n\r\nبه او گفتيم : تو كه هستى - خدايت رحمت كناد - ؟ گفت : من و پدرم از جنهاى نصيبين هستيم ، خواستيم كه با جان خود ، حسين ( ع ) را يارى دهيم ، و چون از سفر حجّ باز گشتيم ديديم حضرت بشهادت رسيده است .\r\n8 - حذلم بن ستير گويد : در سال 61 هجرى بكوفه وارد شدم و اين مصادف بود با زمانى كه علىّ بن الحسين ( امام سجّاد ) عليه السّلام با زنان خانواده از ( سفر جانسوز ) كربلا بازمىگشتند و مأموران ( يزيدى ) دور آنان حلقه زده ، مردم براى تماشاى آنان از خانه ها بيرون ريخته بودند . چون اهل بيت را سواره بر شتران بىجهاز پيش آوردند زنان كوفه شروع بگريه و زارى نمودند ، پس از علىّ بن الحسين عليهما السّلام - در حالى كه بيمارى وى را لاغر ساخته و بند و زنجير در گردن مباركش بود و دستهاى آن حضرت به گردن مباركش بسته بود - شنيدم كه با آوازى بس ضعيف مىفرمود : هان ، اين زنان بر ما مىگريند ! پس چه كسى ( جز مردان ايشان ) افراد ما را بقتل رسانده است ؟ و زينب ( 1 ) دخت گرامى\r\n\r\n","description":"","footnote":"\r\n( 1 ) مشهور آنست كه وى دختر بزرگ على ( ع ) زينب كبرى - سلام اللَّه عليها - بوده است ، ولى از نقل پاره‌اى از كتب مانند « بلاغات النّساء » ابن طيفور بر مىآيد كه وى امّ كلثوم زينب صغرى عليها السّلام است ، بنا بر اين از يكى از همسران ديگر على عليه السلام بوده . بهر حال همهء افراد اين خاندان از يك ريشه‌اند يعنى از كانون ولايت مولانا امير المؤمنين ( ع ) كه لسان اللَّه النّاطق است .\r\n","page_name":" 366 ","page_number":376},
  {"content":"\r\nعلىّ ( ع ) - و براستى كه هرگز زنى با شرم و آزرم سخنورتر از او نديده بودم گوئى از زبان امير المؤمنين ( ع ) سخن مىگفت - را ديدم كه با دست بسوى مردم اشاره فرمود كه ساكت شويد ، در حال تمام نفسها خاموش و همهء صداها فرو نشست سپس فرمود :\r\n« سپاس از آن خدا است ، و درود بر پدرم رسول خدا . امّا بعد ، اى كوفيان ، اى دغلبازان و اى خودداران از يارى ، اشكتان خشك ، و ناله و فريادتان خاموش مباد ، داستان شما نيست جز بمانند « آن زنى كه رشتهء خود را پس از محكم بافتن مىگشود ، شما سوگندهاى خود را سبب مكر و خيانت ميان خودتان قرار داده‌ايد » . هلا ، آيا در ميان شما جز مردمى چاپلوس و ننگ آور و كينه توز كه در ميدان نبرد بزدل ، و در برابر دشمنان زبوناند ، و مردمى پيمان شكن و بيوفايند پيدا مىشود ؟ ! راستى كه چه پيشكش زشتى با دستهاى خود براى خويشتن پيش فرستاده‌ايد كه آن خشم خدا بر شماست ، و در عذاب دوزخ جاويدان خواهيد بود .\r\nآيا مىگرييد ؟ ! آرى - به خدا سوگند - بسيار بگرييد و كم بخنديد ، همانا كه شما به ننگ و رسوائى آن دست يافتيد ، و هرگز نتوانيد پليدى آن را از\r\n","description":"","footnote":"","page_name":" 367 ","page_number":377},
  {"content":"\r\nخويش بزدائيد . آيا زادهء ختم رسولان ، و سرور جوانان بهشتى ، و پناه خوبانتان ، و پناهگاه گرفتاريتان ، و نشانهء راهتان ، و راه پهناور دليلتان را ترك يارى گفتيد ، و براى او بهم بافتيد ؟ ! هان چه بد بار سنگينى از گناه بر دوش كشيديد ، پس هلاكت و سرنگونى بر شما ، راستى كه كوششها بنوميدى رسيد ، و دستها به خاك نشست ( كنايه از آنكه به هيچ خير و بركتى نرسيد ) ، و سودا بزيان انجاميد ، و به خشمى از جانب خدا باز گشتيد ، و مهر خوارى و فقر و گرفتارى بر شما نهاده شد . واى بر شما آيا مىدانيد چه جگرى از رسول خدا بريديد ؟ ! و چه خونى از او ريختيد ؟ ! و چه عضو مهم و محترمى را از آن حضرت برگرفتيد ؟ ! « راستى كه كار زشت و ناپسندى مرتكب شديد كه نزديك است آسمانها از آن بشكافد و زمين دهان باز كند و كوهها پاره پاره به روى زمين ريزد » . ( 1 ) همانا اين عمل را بگونه‌اى احمقانه و زشت بجاى آورديد كه فضاى زمين و آسمان را از قبح آن پرساختيد . آيا شگفت داريد از اينكه آسمان خون ببارد ؟ ! البتّه كه عذاب آخرت خواركننده تر است ، پس اين مهلت زودگذر حلم شما را نربايد ( و در نتيجه بگناه ادامه دهيد ) كه هيچ گاه خشم و غضب ، خدا را به شتاب نيندازد ، و بيم از دست رفتن خونخواهى و انتقام بر او نرود ، چنين\r\n\r\n","description":"","footnote":"\r\n( 1 ) مريم : 89 - 90 .\r\n","page_name":" 368 ","page_number":378},
  {"content":"\r\n\r\nنيست ، همانا پروردگار تو در كمينگاه است » .\r\nراوى گويد : سپس حضرت ساكت شد ( 1 ) ، و ديدم كه مردم همه متحيّر مانده ، انگشت تحيّر به دهان برده‌اند ، و ديدم پيرمردى بقدرى گريست كه ريش او از اشك چشمش تر شد و اين شعر را گفت ( ترجمه ) :\r\n« پيرانشان بهترين پيراناند ، و نسل آنان بهنگام بر شمارى نسل و اولاد بگونه‌اى است كه هرگز به پستى و خوارى نمىگرايد » .\r\n9 - ابراهيم بن داحه گويد : نخستين شعرى كه در رثاء و نوحه گرى براى حسين بن على عليهما السّلام سروده شد گفتار عقبة بن عمرو سهمى از بنى سهم بن عوف بن غالب است كه :\r\n« اگر بنا باشد كه در زندگانى دنيا چشم روشن باشد ولى شما در دنيا در خوف و بيم بسر بريد آن چشم هرگز روشن مباد » .\r\n« بر مزار حسين در كربلا گذر كردم ، و اشك فراوانى از ديده‌ام جارى گشت » .\r\n\r\n","description":"","footnote":"\r\n( 1 ) در احتجاج طبرسى وارد است : « حضرت سجّاد ( ع ) به آن حضرت فرمود : عمّه ! ساكت باش ، كه از گذشته براى آينده بايد عبرت آموخت ، و تو - خدا را شكر - عالمى بدون معلَّم ، و فهيمى بدون استادى ، راستى كه گريه و ناله آن كس را كه روزگار از دست برده بازنگرداند ، پس حضرت ساكت شد .\r\n","page_name":" 369 ","page_number":379},
  {"content":"\r\n\r\n« من پيوسته بر مصائب حسين مرثيه گويم و بر غمهاى او گريه كنم ، و چشم من به اشك و ناله‌ام كمك و يارى مىرساند » .\r\n« و پس از حسين ( ع ) بر گروهى مىگريم كه قبر از اطراف گرد آنان را فرا گرفته است » .\r\n« سلام بر اهل قبور در كربلا ، و اندك سلام از جانب من حضور آنان نثار مىشود و به آنان مىرسد » .\r\nسلام در ساعات شب و روز بر آنان ، سلامى كه باد تند و غبارهاى برخاسته آن را برساند » .\r\n« و پيوسته بوى و نسيم مشك و عبير قبور آنان بر ميهمانان و زائرشان مىوزد » .\r\n10 - يحيى بن اكثم قاضى گويد : مأمون ، دعبل بن على خزاعى - رحمه الله - را نزد خود فرا خواند و او را امان داد . چون نزد مأمون حاضر شد - و من نيز در برابر مأمون نشسته بودم - به او گفت : آن قصيدهء بزرگ و طولانى خود را كه سروده‌اى برايم بخوان . دعبل آن را انكار كرد و از وجود چنان قصيده‌اى اظهار بىخبرى نمود . مأمون گفت : من تو را در مورد آن در امان مىدارم همان گونه كه بخودت نيز امان دادم . پس دعبل اين اشعار را خواند ( ترجمه ) :\r\n","description":"","footnote":"","page_name":" 370 ","page_number":380},
  {"content":"\r\n« همسرم از آنگاه كه كناره گيرى مرا از خودش ديده متأسف و اندوهگين شده ، و اين خرد و بردبارى را در من گناهى نابخشودنى قلمداد نموده است » .\r\n« وى پس از آنكه مويش سپيد گشته هنوز آرزوى سرگرمى و بازيچه هاى جوانى در سر دارد ، و حال آنكه در ميدان مسابقهء پيرى در ميان همسالان خود گام نهاده است » .\r\n« همسرم ! سپيدى موى سرم رستاخيز را به ياد من آورده و از سرنوشتى كه قلم تقدير الهى برايم مقرّر ساخته خرسندم نموده است » .\r\n« اگر بنا باشد به دنيا و زيور آن دل بندم و بمانم ، نتيجه‌اى جز گريه و زارى بر كسانى كه تك تك از دستم مىروند عايد من نخواهد شد » .\r\n« روزگار ، پيوستگى خاندانم را از هم گسيخت چونان كه ضربهء سنگى بزرگ ، اجزاء كاسهء سفالين را از هم بپاشد و هر تكَّه از آن را بسوئى افكند .\r\n( اين چنين با ما خاندان رفتار كرد ) « پاره‌اى از آنان بجا مانده ، و پاره‌اى ديگر را آواگر مرگ ندا در داده ، و بازماندگان نيز از پى آنان روان مىشوند » .\r\n« مىترسم آن كس كه بازمانده نيز راه جدائى پيش گيرد ، و باز گشت آن كس را كه روى برتافته و در گذشته است ديگر نمىتوان چشم داشت » .\r\n« بگونه‌اى من از اهل و اولادم گزارش مىدهم همانند شخص خوابى كه خوابى بيند و داستان خواب خويش را پس از مدّتى بازگو مىكند » .\r\n","description":"","footnote":"","page_name":" 371 ","page_number":381},
  {"content":"\r\n« اگر چشمانم براى آنان كه از خاندان رسول خدا ( ص ) درگذشته‌اند بگريه سرگرم نبود ( و فراغت مىداشت ) هرگز قرار و آرام نمىگرفتم ( و بر مصيبت آنان سرشك مىباريدم ) » .\r\n« و دوستى در ميان دوستان تو سرگرم است باينكه شب را تا صبح با اندوه بر يك يك شما كه از دست رفته‌اند بسر برد » ( 1 ) .\r\n« چه دستهاى قلمشده‌اى كه در سرزمين طفّ ( كربلا ) از پيكرها جدا افتاده ، و چه گونه هاى برافروخته‌اى كه بر خاك تيره سائيده گشته است » .\r\n« شبانگاه بدان هنگام كه كاروانيان ، بر مزار حسين گذر مىكنند زمزمه كنان گويند كه اين به خاك و خون طپيده سرور آدميان است » .\r\n« اى امّت زشت كردار ! شما احمد ( ص ) را كه بدستور كتاب و آيتها آن همه صبر و پايدارى در برابر مشكلات نمود پاداش خير نداديد » .\r\n« پس از او شما در ميان اولادش چنان جانشينى كرديد ، كه گرگ در نجات ذى بقر كرد » .\r\nيحيى گويد : در اينجا مأمون مرا بدنبال كارى فرستاد ، من آن را بانجام رسانده و باز گشتم ، و دعبل به اين فراز از قصيده رسيده بود :\r\n« هيچ يك از طايفه ها و قبيله هائى كه ما مىشناسيم از ذى يمان و بكر و مضر باقى نماند جز اينكه همگى در ريختن خون اين عزيزان شركت جستند\r\n\r\n","description":"","footnote":"\r\n( 1 ) در اين بيت شعر بنا بفرمايش مرحوم مجلسى تصحيف و تحريف رخ داده ، و ما بگونه‌اى ترجمه كرديم كه تا حدودى رسا باشد .\r\n","page_name":" 372 ","page_number":382},
  {"content":"\r\nچنان كه سرپرستان تقسيم گوشت حيوانى كه بر سر آن قمار باخته‌اند بر سر آن گرد مىآيند » . « كارشان كشتن و باسارت بردن و ايجاد وحشت و تاراج كردن بود ، همان كارى كه جنگاوران در سرزمين روم و خزر مىكردند » .\r\n« من بنى اميّه را در كشتن اهل بيت ( تا حدودى ) معذور مىدانم ، ( زيرا بنى هاشم نيز عده‌اى از آنان را در راه اسلام كشته‌اند ) ولى براى بنى عبّاس جاى هيچ گونه عذرى نمىبينم ( زيرا كه دست بنى هاشم به خون احدى از آنان آلوده نگشته بود ) » .\r\n« ( اى بنى هاشم ) همان قومى كه شما نخستين كسان ايشان را به حكم اسلام كشتيد ، چون به حكومت رسيدند شما را به حكم كفر مجازات و كيفر نمودند » .\r\n« آنان همان فرزندان حرب و مروان و خاندان آنان و اولاد معيط هستند كه سر رشته داران حقد و كينه توزىاند » .\r\n« هان ! در سرزمين طوس بر مزار آن امام پاك بايست ، اگر در مورد نيازمندى خود درمانده گشته و انتظار رهائى مىبرى » .\r\n« دريغا ! كه هر مردى در گرو اعمال خود است ، حال هر چه را خواهى انجام ده يا كوتاه بيا » . ( يا دست بردار ) ( 1 ) .\r\n\r\n","description":"","footnote":"\r\n( 1 ) در كتاب اغانى و امالى صدوق و عيون اخبار الرضا ( ع ) دو بيت زير را قبل از بيت آخر آورده‌اند كه اين دو بيت مكمّل بيت آخر مىباشد : « دو قبر در طوس است كه يكى قبر بهترين مردم ، و ديگرى قبر بدترين آنهاست ، و راستى كه اين مطلب از امور عبرت انگيز است البتّه براى پيكر پليد از نزديكى به پيكرى پاك سودى تصوّر نمىشود\r\n","page_name":" 373 ","page_number":383},
  {"content":"\r\n\r\n\r\nيحيى گفت : در اينجا مأمون عمامهء خود را بر زمين زد و گفت : اى دعبل - به خدا سوگند - راست گفتى .\r\n11 - ابو سعيد خدرى از پدرش روايت كند كه گفت : از پيامبر ( ص ) شنيدم كه بر بالاى منبر مىفرمود : چه نظرى دارند گروهى كه مىگويند :\r\nخويشاوندى رسول خدا در روز قيامت سودى نمىبخشد ؟ آرى ، به خدا سوگند خويشاوندى من در دنيا و آخرت بريده نخواهد شد . اى مردم ، در قيامت من از همهء شما پيشتر بر سر حوض كوثر وارد مىشوم ، سپس وقتى شما وارد مىشويد مردى گويد : اى رسول خدا ، من فلانى پسر فلانى هستم . و من گويم : نسب تو را مىشناسم و ليكن شما پس از من راه چپ پيش گرفتيد و بر اعقاب جاهلى خود باز پس گشتيد .\r\n12 - ابو بصير از امام باقر از پدرانش عليهم السّلام روايت كند كه رسول\r\n","description":"","footnote":"","page_name":" 374 ","page_number":384},
  {"content":"\r\n\r\n\r\n\r\nخدا ( ص ) فرمود : اى على حال تو چگونه است آنگاه كه صراط بر روى دوزخ كشيده شود ، و تو بر لب پرتگاه دوزخ ايستاده باشى ، و بمردم گفته شود : عبور كنيد ، و تو به دوزخ گوئى : اين شخص از آن من ، و اين شخص از آن تو ؟ على ( ع ) عرضكرد : اى رسول خدا اينان ( كه من براى خود بر مىگيرم ) كيانند ؟ فرمود :\r\nآنان شيعيان تواند ، و هر كجا كه باشى با تو خواهند بود .\r\n13 - عبد العظيم بن عبد الله حسنى - رحمه الله - گويد : از امام جواد ( ع ) شنيدم كه مىفرمود : ديدار برادران ( دينى ) موجب حفظ و نگهدارى و رشد و نموّ خرد است هر چند كه بسيار اندك باشد .\r\nمجلس سى و نهم شنبه 13 رمضان المبارك 411\r\n1 - حفص بن غياث قاضى گويد : از امام صادق ( ع ) شنيدم كه\r\n","description":"","footnote":"","page_name":" 375 ","page_number":385},
  {"content":"\r\n\r\nمىفرمود : هر گاه يكى از شما خواست كه از خداوند چيزى درخواست نكند مگر اينكه به او ببخشايد ، بايد از تمام مردم نوميد گشته ، و جز بدرگاه خدا - عزّ و جلّ - اميد نداشته باشد ، پس هر گاه كه خداوند چنين حالتى را در بنده مشاهده كرد ، آن بنده چيزى درخواست نمىكند مگر اينكه به او عطا مىفرمايد . آگاه باشيد ، پس خود به حساب خويشتن برسيد پيش از آنكه مورد حسابرسى قرار گيريد ، كه بازداشتگاهها و مواقف قيامت ( جهت حسابرسى اعمال ) پنجاه جا است كه هر موقفى و بازداشتگاهى هزار سال است . سپس حضرت اين آيه را خواند : « در روزى كه مقدار آن پنجاه هزار سال است » ( 1 ) .\r\n2 - عكرمه گويد : از عبد الله بن عبّاس شنيدم كه بفرزندش علىّ بن عبد الله مىگفت : گنجى كه تو براى خودت ذخيره مىكنى بايد علم و دانش باشد ، و نسبت به آن بايد از گنج طلاى سرخ دلسوزتر باشى ، پس من سخنى به تو مىسپارم كه اگر حفظش كنى بدان وسيله امر دنيا و آخرت را برايت گرد\r\n\r\n","description":"","footnote":"\r\n( 1 ) الآية في المعارج : 4 .\r\n","page_name":" 376 ","page_number":386},
  {"content":"\r\nآورده‌ام . از آنان مباش كه بدون هيچ عمل خيرى چشم داشت بآخرت دارند ، و بخاطر آرزوهاى دراز توبه را به تأخير مىاندازد ، در دنيا مانند پارسايان سخن گويد ، ولى پيوسته راه علاقةمندان به آن را پويد ، اگر دنيا را به وى دهند سير نمىشود ، و چون از چيزى بازش بدارند قناعت نمىكند ، از سپاسگزارى آنچه به او داده شده فرو مىماند ، و باز باقيماندهء آن را طلب مىكند . و به آنچه خود نمىكند فرمان مىدهد ، نيكان را دوست دارد ولى بسان آنان عمل نمىكند ، و نادانان را دشمن مىدارد و خود يكى از آنانست مىگويد : تا چند عمل كنم و به رنج بيفتم ، آيا وقت آن نرسيده كه بنشينم و آرزو كنم ؟ و وى آرزوى آمرزش دارد و حال آنكه در معصيت كوشاست ، به آن اندازه كه يك شخص بخواهد ياد آور شود ( و اندرز گيرد ) عمر نموده‌اند ، در بارهء عمر از دست رفته گويد : اگر كردار نيك كرده و خود را به زحمت انداخته بودم ذخيره‌اى برايم مىبود ، و حال آنكه در باقى عمر خود بدون پروا نافرمانى پروردگار خود - عزّ اسمه - مىكند . اگر بيمارى شود بر كوتاهى اعمال خود پشيمان مىشود ، و چون بهبودى يابد خود را ( از عذاب پروردگار ) در امان دانسته و مغرور شده و عمل نيك را به تأخير مىاندازد ، و\r\n","description":"","footnote":"","page_name":" 377 ","page_number":387},
  {"content":"\r\nايشان تا تندرستاند ، در عجب و خود بينى غرقاند ، و چون گرفتار آيند نوميد مىگردند . چون بسوى نعمت ميل كنند طغيان و زياده روى مىكنند ، و چون نعمت بدستشان رسد خود را هلاك مىسازند . در پى آنچه كه يقين ندارند بدان مىرسند ( خوشيهاى روزگار ) مىروند ، و در راه آنچه كه يقين دارند ( نعمتهاى اخروى ) قدم نمىگذارند . به آن مقدار از روزى كه برايشان تضمينى شده اطمينان ندارند ، و به آنچه كه قسمت آنان گشته قانع نمىگردند . پيش از آنكه به زحمت بيفتند ميلى به كار نيك پيدا نكنند ، و براى دستيابى به آنچه ميل دارند خود را به زحمت نيندازند . اگر توانگر شوند مستى كنند ، و چون تهيدست گردند نوميد مىشوند ، و پيوسته فزونى مىطلبند هر چند سپاس آنچه را كه دارند بجاى نمىآورند ، [ براى مردم نسبت به آنچه كه فايده‌اى برايشان ندارد خود را به زحمت مىافكنند 
  ] و آنچه را كه ناخوشايند است ( يا آنچه را كه بيشتر حق خود ايشانست ) در بارهء خود ضايع و تباه مىسازند . به جهت زشتيهاى گذشته مرگ را ناخوش مىدارند ، و با اين حال در حيات خود دست از زشتى بر ندارند . چون شهوتى رو نمايد بگناه آلوده مىشوند سپس خواستار توبه مىگردند ، و چون كار آخرتى پيش آيد آن را از خود دور مىسازند . در آنچه كه از خدا مىخواهند مبالغه مىنمايند ، ولى در طاعت و پرستش كوتاه مىآيند .\r\nبآسايش ( 1 ) خويش مىنازند ، و در كردار خويش كم و كاست مىگذارند . در\r\n\r\n","description":"","footnote":"\r\n( 1 ) در متن عربى لفظ « طول » دارد ، و ممكن است « قول » باشد كه با فراز بعد نزديكتر است :\r\nبگفتار خويش مىنازند ، و در\r\n","page_name":" 378 ","page_number":388},
  {"content":"\r\nطلب دنيا چندان كوشند كه به رنج و بيمارى مىافتند ، و چون به هوش آيند و جان سالم بدار برند دوباره بگناه افتاده و دست برندارند ( 1 ) . از مرگ مىهراسند ولى از آنكه مبادا كار خيرى از دستشان برود باك ندارند . بر مردم از كوچكترين گناهى كه از آنان سر مىزند مىترسند ، ولى بدون هيچ عملى به خود اميدوارند ، و پيوسته مردم را سرزنش مىكنند ليكن با نفس خود بمداهنه و سازشكارى عمل مىكنند . تا آن زمان كه خرسندند امانت دارند ، و چون خشمگين مىشوند خيانت مىورزند . چون تندرست مىگردند گمان مىكنند كه توبه كرده‌اند ( و به گناه آلوده مىشوند ) ، و چون گرفتار مىگردند ، تندرستى مىطلبند و بازمىگردند . نه شبى بعبادت مىخيزند ، و نه روزى را به روزه سپرى مىسازند ، صبح كه مىشود بفكر چاشتاند و شب كه مىشود در نيّت شام ، و حال آنكه روزه دار هم نبوده‌اند . بالا دستانشان از شرّ آنان در امان نيستند . چون زير دستانشان - با اينكه به خدا پناه مىبرند - از شر آنان در امان نيستند . چون ( به چيزى يا كسى ) دشمنى مىورزند خود را به هلاكت مىاندازند ، و چون چيزى را دوست مىدارند قدرى كوتاه نمىآيند . از اندكى نعمت خداوندى بخشم مىآيند ، و با فراوانى نعمت خدا به معصيت مىافتند ، و فرمانشان پيوسته برده مىشود ولى خود ( فرمان خدا نمىبرند و ) به معصيت مىپردازند ، و بايد از خداوند يارى جست .\r\n\r\n","description":"","footnote":"\r\n( 1 ) در متن عربى اين فراز در نسخه هاى تصحيف بسيارى رخ داده و مجملا اين معنائى كه شد از آنها استفاده مىگردد .\r\n","page_name":" 379 ","page_number":389},
  {"content":"\r\n\r\n3 - ربيعهء سعدى گويد : نزد حذيفة بن اليمان - رحمه الله - رفتم و گفتم : مرا به آنچه كه از رسول خدا ( ص ) شنيده يا ديده‌اى خبر ده تا بدان عمل نمايم . به من گفت : تو را به قرآن سفارش باد . گفتم : من خود قرآن خوانده‌ام ، و همانا نزد تو آمده‌ام كه مرا از آنچه كه نديده و نشنيده‌ام باخبر سازى . [ خداوندا تو را بر حذيفه گواه مىگيرم كه نزد او آمدم تا مرا خبر دهد از آنچه كه 
  ] از رسول خدا ( ص ) نديده و نشنيده‌ام ، و او مرا از آن محروم ساخت و از من پوشيده داشت .\r\nحذيفه گفت : اى مرد در سختگيرى به حدّ اعلى رسيدى ! سپس گفت :\r\nاين را بگير كه نمونه‌اى است از خروار ، و جنگى براى همه كار توست . همانا نشانهء بهشت در اين امّت ، پيامبر خدا ( ص ) است ، وى غذا مىخورد و در بازارها راه مىرفت . به او گفتم : ( باز هم نشد ) نشانهء بهشت [ در اين امّت 
  ] را برايم روشن ساز تا بدنبال آن روم ، و نشانهء دوزخ را برايم روشن نما تا از آن بپرهيزم . پس به من گفت : به آن كس كه جانم بدست اوست سوگند كه نشانهء بهشت و رهنمايان بسوى آن تا روز قيامت و پيشوايان حق همانا آل محمّد عليهم السلام هستند ، و همانا\r\n","description":"","footnote":"","page_name":" 380 ","page_number":390},
  {"content":"\r\n\r\nنشانهء دوزخ و پيشوايان كفر و فراخوانندگان بسوى آتش تا روز قيامت كسانى ديگر غير ايشان مىباشند .\r\n4 - حنش بن معتمر گويد : بر امير مؤمنان علىّ بن ابى طالب ( ع ) وارد شدم ، عرضكردم : سلام و رحمت و بركات خداوند بر تو باد اى امير مؤمنان ، چگونه شب كردى ؟ فرمود : شب كردم در حالى كه دوستدار دوستان ، و دشمن دشمنان خودمان هستم ، و دوست ما در حالى شب مىكند كه نسبت برحمتى از جانب خدا كه در انتظار آنست شادمانست ، و آن را آرزو مىكند ، و دشمن ما شب مىكند در حالى كه بناى كار خود را بر لب پرتگاه دوزخ قرار داده ( يا لباس خود را بر لب پرتگاه دوزخ مىكشد ) و آن لبهء سست ، او را در آتش دوزخ مىافكند . و درهاى بهشت براى اهل آن گشوده شده است ، پس رحمت اهل رحمت گوارايشان باد ، و هلاكت و آتش براى اهل دوزخ ارزانى باد .\r\nاى حنش ، هر كس شاد مىشود از اينكه بداند آيا دوست ماست يا دشمن ما ، بايد دل خود را بيازمايد ، پس اگر دوست ما را دوست مىدارد دشمن ما نيست ، و اگر دوست ما را دشمن مىدارد دوست ما نيست . همانا خداوند از\r\n","description":"","footnote":"","page_name":" 381 ","page_number":391},
  {"content":"\r\n\r\nدوست ما پيمان دوستى ما را گرفته ، و در لوح محفوظ نام دشمن ما را ثبت نموده است . ما برگزيدگان خداييم ، و آن دسته از ما كه پيشتر به حوض كوثر رسند بر انبياء نيز پيشى گيرند .\r\n5 - منهال بن عمرو گويد : مردى از بنى تميم برايم باز گفت : ما در ذى قار ( كه جنگ جمل در آنجا واقع شد ) در ركاب امير المؤمنين بوديم و گمان داشتيم كه امروز از روى زمين برچيده و ربوده مىگرديم ( يعنى دشمنان بر ما پيروز مىشوند و ما را مىبلعند ) ، و از آن حضرت شنيدم كه مىفرمود : به خدا سوگند بر اين فرقه پيروز مىشويم ، و اين دو مرد - يعنى طلحه و زبير - را مىكشيم ، و سپاه آن دو را ريشه كن مىسازيم .\r\nمن نزد عبد الله بن عبّاس رفتم و گفتم : به پسر عمويت و اين گفتارش نمىنگرى ؟ گفت : شتاب مكن ببينيم چه مىشود ؟ پس چون كار بصريان رسيد به آنجا كه رسيد نزد ابن عبّاس رفته و گفتم : نمىبينم پسر عموى تو را جز آنكه در سخنش راست گفت . ابن عبّاس گفت : اى واى ! ما با ياران محمّد ( ص ) چنين\r\n","description":"","footnote":"","page_name":" 382 ","page_number":392},
  {"content":"\r\nمىگفتيم كه آن حضرت هشتاد عهد و سفارش به دو نموده كه يكى از آنها را به كسى جز او نفرموده است ، و شايد اين مطلب از آن جمله عهود باشد .\r\n6 - ابو عبد الله برقى گويد : شخصى كه از حنان بن سدير شنيده بود برايم باز گفت كه او مىگفت : رسول خدا ( ص ) را در خواب ديدم و طبقى كه با حوله‌اى سر آن پوشيده شده بود در جلو حضرت قرار داشت ، نزديك رفتم و سلام كردم ، حضرت جواب سلام فرمود : سپس حوله را از روى طبق كنار زد ديدم طبق خرما است ، و حضرت شروع كرد از آن ميل كردن . نزديك رفتم و عرضكردم : اى رسول خدا يك دانه خرما به من بدهيد ، يك دانه به من داد و آن را خوردم دوباره عرضكردم : اى رسول خدا يك دانهء ديگر بدهيد . حضرت دادند و من خوردم ، و همين طور هر كدام را كه مىخوردم يكى ديگر مىطلبيدم تا اينكه هشت دانه به من عطا فرمود ، همه را خوردم و يكى ديگر طلبيدم ، حضرت فرمود : تو را بس است .\r\nپس بيدار شدم ، چون صبح شد خدمت امام صادق ( ع ) رفتم و طبقى كه با يك حوله سر پوشيده بود در جلو حضرت قرار داشت ، گويا همان طبقى بود كه\r\n","description":"","footnote":"","page_name":" 383 ","page_number":393},
  {"content":"\r\nدر خواب جلو پيامبر ( ص ) ديده بودم . بر حضرت سلام كردم و جواب فرمود ، سپس حوله را از روى طبق كنار زد و خرما نمايان شد و حضرت شروع كرد از آن ميل كردن . من از اين مطلب تعجّب نمودم و عرضكردم : فدايت شوم يك دانه خرما به من بدهيد . حضرت دادند و من خوردم ، سپس دانهء ديگرى طلبيدم ، پس دادند و من خوردم ، و باز دانهء ديگرى طلبيدم تا هشت دانه خرما ميل كردم ، سپس يك دانهء ديگر خواستم ، به من فرمود : اگر جدّم رسول خدا ( ص ) به تو بيشتر داده بود من نيز زيادتر مىدادم . پس من خواب خود را براى ايشان بازگو نمودم ، حضرت مثل كسى كه داستان خواب را مىدانست لبخندى زدند .\r\n7 - عبد الله بن محمّد بن عبيد الله بن ياسين گويد : در سامرّاء از امام دهم ( ع ) شنيدم كه از پدران بزرگوارش عليهم السّلام روايت مىفرمود كه : امير المؤمنين ( ع ) فرموده‌اند : دانش ميراثى است گرانمايه ، و آداب جامه هائى است زيبا ، و انديشه آئينه‌اى صاف ، و عبرتگيرى بيم دهنده‌اى خير خواه است ، و همين مطلب از لحاظ رعايت ادب براى تو بس كه آنچه را كه از ديگران نمىپسندى رها سازى .\r\n","description":"","footnote":"","page_name":" 384 ","page_number":394},
  {"content":"\r\n\r\n\r\n\r\nمجلس چهلم چهارشنبه 24 رمضان المبارك 411\r\n1 - ابو حمزهء ثمالى گويد : امام سجّاد ( ع ) مىفرمود : پسر آدم ! تو پيوسته در خير و خوبى هستى تا آنگاه كه پند دهنده‌اى از درون خويش داشته باشى ، و محاسبهء اعمال خودت از جمله كارهاى مهمّ تو باشد ، و تا آنگاه كه بيم از خدا لباس زير ، و اندوه لباس روى تو باشد ( در باطن از خدا بترسى و آثار حزن و اندوه از چهره ات نمايان باشد ) . پسر آدم ! تو مىميرى و سپس برانگيخته مىگردى و در پيشگاه خدا - عزّ و جلّ - بازداشته مىشوى و مورد سؤال قرار خواهى گرفت ، و پس جوابى آماده ساز .\r\n2 - ابو درداء گويد : مردى در حضور رسول خدا ( ص ) به مرد ديگرى دشنام داد ، و مردى از ميان آن قوم پاسخ او را داد . پس رسول خدا ( ص ) فرمود :\r\n","description":"","footnote":"","page_name":" 385 ","page_number":395},
  {"content":"\r\n\r\n\r\nهر كس از آبروى برادر خود دفاع كند اين عمل حجابى براى او از آتش دوزخ خواهد بود .\r\n3 - ابان بن تغلب گويد : امام صادق ( ع ) فرمود : نفس شخص اندوهگين بخاطر ستمى كه بر ما رفته بمنزلهء تسبيح ( سبحان الله گفتن ) است ، و اندوه او بخاطر ما عبادت است ، و پرده پوشى اسرار ما جهاد در راه خداست . سپس فرمود :\r\nزيبنده است كه اين حديث با طلا نوشته شود .\r\n4 - عبد الرّزاق بن قيس رحبى گويد : با علىّ بن ابى طالب ( ع ) جلو درب دار الامارة نشسته بوديم تا اينكه نور آفتاب حضرت را وادار ساخت تا كنار ديوار ( زير سايه ) بنشيند ، همين كه حضرت برخاست تا داخل قصر شود مردى از همدان دامن حضرت را گرفت و گفت : اى امير مؤمنان يك حديث جامعى برايم بازگو تا خداوند بدان وسيله سودى به من رساند . فرمود : مگر اين سود در بسيارى از احاديث نهفته نيست ؟ عرض كرد : چرا ، و ليكن حديث جامعى برايم بازگو [ تا خداوند بدان\r\n","description":"","footnote":"","page_name":" 386 ","page_number":396},
  {"content":"\r\n\r\nسودى به من رساند 
  ] . فرمود : دوستم رسول خدا ( ص ) برايم باز گفت : « كه من و شيعيانم كه چهرهء آنان از سپيدى مىدرخشد سيراب سيراب بر سر حوض كوثر وارد مىشويم ، و دشمنان ما با روئى سياه عطاشان و لب تشنه وارد مىگردند » اين را بگير كه نمونه‌اى از خروار است ، تو با آن كسى هستى كه دوستش دارى ، و براى توست آنچه بدست آورده‌اى ، مرا رها كن اى برادر همدانى . سپس داخل دار الإمارة شد .\r\n5 - حارث بن حصيره گويد : گروهى از ياران امير المؤمنين ( ع ) برايم گفتند كه روزى آن حضرت فرمود : قبيله غنى و باهله - و چند قبيلهء ديگرى را كه نامشان برد - نزد من فراخوانيد تا سهميّهء خود را بگيرند ، سوگند به آن كسى كه دانه را شكافت و جانداران را آفريد آنان هيچ بهره‌اى از اسلام ندارند ، و من در جايگاه خودم سر حوض كوثر و مقام محمود ( مقام شفاعت ) گواهى مىدهم كه اينان دشمنانى بودند در دنيا و آخرت ، و چنان قبيلهء غنى را كيفر دهم كه قبيلهء باهله ( از ترس ) خود را خراب كند ، و اگر حكومتم پا بگيرد همانا قبائلى را به\r\n","description":"","footnote":"","page_name":" 387 ","page_number":397},
  {"content":"\r\n\r\nقبائل ديگر ، و قبائل ديگرى را به قبائل ديگرى بر هم زنم ، و خون شصت قبيله را هدر دهم كه هيچ بهره‌اى از اسلام ندارند ( 1 ) .\r\n6 - ربيع بن منذر از پدرش روايت كند كه امام حسين ( ع ) فرمود :\r\nبنده‌اى نيست كه در راه ما دو چشمش سرشك بارد ، يا قطره‌اى اشك از دو ديده اش فرو ريزد جز اينكه خداوند بدان سبب يك حقب ( هشتاد سال ) او را در بهشت جاى دهد . احمد بن يحيى اودى ( راوى خبر ) گويد : من امام حسين ( ع ) را در خواب ديدم و عرض كردم : مخوّل بن ابراهيم از ربيع بن منذر از پدرش برايم باز گفت كه شما فرموده‌ايد : بنده‌اى نيست كه دو چشمش در بارهء ما اشك بريزد ، يا دو ديده اش در راه ما بگريد جز اينكه خداوند بدان سبب يك حقب او را در بهشت جاى دهد . احمد بن يحيى اودى ( راوى خبر ) گويد : من امام حسين ( ع ) را در خواب ديدم و عرض كردم : مخوّل بن ابراهيم از ربيع بن منذر از پدرش برايم باز گفت كه شما فرموده‌ايد : بنده‌اى نيست كه دو چشمش در بارهء ما اشك بريزد ، يا دو ديده اش در راه ما بگريد جز اينكه خداوند بدان سبب يك حقب او را در بهشت جاى دهد ، حضرت فرمود : آرى ( من گفته‌ام ) ، عرضكردم : در اين صورت سند حديث ميان من و شما ساقط گشت ( و من ديگر بدون واسطه اين حديث را از شما روايت مىكنم ) .\r\n\r\n","description":"","footnote":"\r\n( 1 ) بايد دانست كه اين دو قبيله و قبائلى چند كه در خبر آمده كسانى بودند كه با شايعه پراكنى و فتنه انگيزى مردم را عليه امير مؤمنان ( ع ) مىشوراندند ، و چنان كه در كتاب « غارات » آمده براى پيروزى دشمن بر آن حضرت دعا مىكردند . لذا بموجب آيهء شريفهء : * ( لَئِنْ لَمْ يَنْتَه الْمُنافِقُونَ وَالَّذِينَ فِي قُلُوبِهِمْ مَرَضٌ وَالْمُرْجِفُونَ\r\nاگر منافقان و بيماردلان و شايعه پراكنان از اين كار زشت دست باز ندارند تو را عليه آنان بر مىانگيزيم ، سپس نبايد جز مدّت اندكى در كنار تو در مدينه بمانند ( يعنى بايد تبعيد گردند ) » آن حضرت مأمور بود كه براى جلوگيرى از فتنهء آنان دستور تبعيدشان را صادر فرموده يا چنين تهديدشان نمايد .\r\n","page_name":" 388 ","page_number":398},
  {"content":"\r\n\r\n7 - ابن عبّاس گويد : چون وفد اياد ( جمعيّتى از قبيلهء اياد براى اسلام آوردن ) حضور پيامبر ( ص ) آمدند ، حضرت به آنان فرمود : قسّ بن ساعده ( يكى از حكيمان مشهور و از جمله كسانى است كه عمر دراز داشته‌اند ) چه مىكند ؟\r\nگفتند : يا رسول الله وى در گذشته است ، رسول خدا ( ص ) فرمود : خدا قسّ بن ساعده را رحمت كند گويا همين حال دارم به او مىنگرم كه در بازار عكاظ بر شترى اورق ( شترى كه رنگ سفيد آن به سياهى مىزند و گوشت آن بسيار خوش خوراك است ) سوار است و سخنى شيرين به زبان مىراند كه الان آن را در خاطر ندارم ( 1 ) . مردى از ميان آن قوم برخاست و عرض كرد : يا رسول الله من آن را از حفظ دارم ، در بازار عكاظ از او شنيدم كه مىگفت :\r\n« اى مردم بشنويد و فرا گيريد و حفظ كنيد : هر كس زندگى كند مىميرد ، و هر كس كه بميرد از دست مىرود ، و هر چه آمدنى است خواهد آمد . شبى تاريك و آسمانى داراى برج و باروها ، و درياهائى پر موج ، و ستارگانى پر فروغ ، و باران و گياه ، و پدران و مادران ، و رونده و آينده ، و نور و تاريكى ، و\r\n\r\n","description":"","footnote":"\r\n( 1 ) زيرا سخن او شامل اشعارى چند است كه حفظ آن براى آن حضرت چندان اهميت نداشته و از شأن آن حضرت نيز بدور بوده است .\r\nتفصيل اين مطلب را در كتاب بخارج 15 ص 229 بخوانيد .\r\n","page_name":" 389 ","page_number":399},
  {"content":"\r\nنيكى و گناهان ، و لباس و زيور و مركب ، و خوراكى و نوشيدنى ( اين نظام هستى خود نشانه‌اى است بر اينكه ) در آسمان ( پشت اين پرده ) خبرى است ، و نيز در زمين عبرتها و پندهائى است ( از احوال گذشتگان ) . چرا مردم را مىبينم كه مىروند و بر نمىگردند ؟ آيا بماندن در آنجا راضى شده‌اند بنا بر اين مانده‌اند ، يا رها شده‌اند و بخواب رفته‌اند ؟ قسّ بن ساعده به خدا سوگند ياد مىكند سوگندى نيك و درست كه گناهى در آن نيست كه بر روى زمين نزد خداوند دينى محبوبتر از دينى كه زمان آن فرا رسيده و روزگارش بشما نزديك گشته وجود ندارد ، خوشا به حال كسى كه صاحب آن را دريابد و از او پيروى نمايد ( يا با او بيعت كند ) ، و واى بر كسى كه او را دريابد و از وى جدائى گزيند . سپس اين اشعار را گفت ( ترجمه ) :\r\n« در گذشتگان نخستين از قرون پيشين براى ما جاى عبرت است و بصيرت » « چون ديدم كه براى مرگ راههاى ورودى است و راه خروج ندارد » .\r\n« و ديدم قوم خود را از كوچك و بزرگ سوى آن مىروند » .\r\nو « آنكه در گذشته باز نگردد . و نيز از مردم و نسل گذشته كس نمانده ( 1 ) »\r\n\r\n","description":"","footnote":"\r\n( 1 ) در « مروج الذهب » اين گونه آمده : « آنكه رفته باز نمىگردد ، و از باقيماندگان نيز كسى باقى نخواهد ماند » اين طور : « و لا يبقى من الباقين غابر » .\r\n","page_name":" 390 ","page_number":400},
  {"content":"\r\n« به يقين دانستم كه ناچار من نيز به همان جائى مىروم كه آن قوم رفتند » . رسول خدا ( ص ) فرمود : خداوند قسّ بن ساعده را رحمت كند ، من اميدوارم كه او در روز قيامت به صورت امّت واحدى وارد شود . مردى از آن قوم عرض كرد : اى رسول خدا من از قسّ چيزى عجيبى ديدم ، فرمود چه ديدى ؟ گفت :\r\nروزى بسيار بسيار گرم همين طور كه در كوهى در ناحيهء خودمان بنام سمعان بودم ، ناگاه قسّ بن ساعده را در سايهء درختى كه چشمهء آبى هم آنجا بود ديدم و درندگانى چند دورش بودند و مىخواستند آب بخورند ، و چون درنده‌اى در آنجا بر درنده‌اى ديگر مىغرّيد ( و مىخواست زودتر آب بخورد ) قس با دست خود به دو ميزد و ميگفت صبر كن تا نخست آنكه پيش از تو آمده آب بخورد . پس چون او را بدين حالت ديدم كه عدّه‌اى درنده اطراف او را گرفته‌اند مرا وحشت گرفت ، و هراسى شديد بر من وارد شد ، وى به من گفت : تو ناراحت مباش ، و نترس ان شاء الله . و ناگاه در آنجا دو قبرى ديدم كه در وسط آن دو مسجدى بود ، چون با او مأنوس شدم گفتم : اين دو قبر چيست ؟ گفت : قبر دو برادر من است كه با من در اينجا عبادت خدا مىكردند ، و چون مردند در اينجا دفنشان نمودم و ميان اين دو قبر را مسجدى براى خود قرار دادم و خدا را در آن عبادت مىكنم تا به آن دو\r\n","description":"","footnote":"","page_name":" 391 ","page_number":401},
  {"content":"\r\n\r\nملحق گردم . سپس ياد آور روزگاران و كارهاى آن دو شد ، و گريست ، آنگاه اين شعر را گفت ( ترجمه ) :\r\n« دوستانم ! از خواب برخيزيد كه دير زمانى است خفته‌ايد ، مىپندارم كه شما هنوز جبران كمخوابيها را نكرده‌ايد » .\r\n« مگر نمىدانيد كه من در سمعان تنها مانده‌ام ، و جز شما دو نفر كسى از دوستانم برايم در اينجا نيست ؟ » .\r\n« شبهائى دراز بر سر قبر شما مىمانم و هرگز نمىروم ، تا پرندهء روح شما پاسخم گويد ( و شما زنده شويد و جواب مرا دهيد ) » .\r\n« در طول زندگانى خود پيوسته بر شما مىگريم ، ولى با اين همه ناله چه چيزى بر ناله كنندهء بر شما باز مىگردد ؟ » .\r\n« گويا شما دو نفر و مرگ نزديكترين چيز بروح من در قبرم هستيد ، همان مرگى كه دامنگير شما نيز شد » .\r\n« و اگر مىشد كه جانى سپر جانى ديگرى شود ، من جان خود را مىدادم كه فداى شما گردم » .\r\n8 - علىّ بن جعفر از برادرش موسى بن جعفر از پدرش از جدّش\r\n","description":"","footnote":"","page_name":" 392 ","page_number":402},
  {"content":"\r\n\r\n\r\nعليهم السّلام روايت كند كه رسول خدا ( ص ) روزى بيارانش فرمود : آگاه باشيد كه بيمارى امّتهاى پيش از شما بسوى شما روان است و آن حسد است ، و آن زدايندهء موى نيست بلكه زدايندهء دين است ( 1 ) ، و تنها راه نجات اين است كه آدمى دست خود را باز دارد ، و زبانش را در بند كند ، و خرده گير و عيبجوى برادر مؤمن خود نباشد .\r\nمجلس چهل و يكم شنبه ده شب از ماه رمضان سال 411 باقيمانده\r\n1 - ابو طفيل عامر بن واثلهء كنانى - رحمه الله - گويد : از امير المؤمنين ( ع ) شنيدم كه مىفرمود . بيمناكترين چيزى كه از آن بر شما مىترسم آرزوى دراز پيروى از خواستهء دل است ، امّا آرزوى دراز آخرت را بفراموشى مىسپارد ، و پيروى از خواستهء دل آدمى را از راه حق باز مىدارد . آگاه باشيد كه دنيا پشت كرده و ميرود ، و آخرت رو كرده و مىآيد . و هر يك را فرزندانى خواهد بود ، پس\r\n\r\n","description":"","footnote":"\r\n( 1 ) مرحوم سيد رضى گويد : آن حضرت كينه تزوى و حسد را زدايندهء دين دانسته زيرا چنين صفتى سبب نابودى و افتادن در رنجها و مهلكه ها و موجب خونريزى او متحمّل شدن سنگينى گناهان است .\r\n","page_name":" 393 ","page_number":403},
  {"content":"\r\n\r\nاز فرزندان آخرت باشيد و از فرزندان دنيا نباشيد ، كه امروز روز عمل است و حساب نيست ، و فردا روز حساب است و عمل نيست .\r\n2 - جابر جعفى از امام باقر ( ع ) از جابر بن عبد الله انصارى روايت كند كه گفت : رسول خدا ( ص ) فرمود : جبرئيل ( ع ) بر من نازل شد و گفت : خداوند تو را امر مىكند كه در ميان يارانت به خطابه برخيزى و فضيلت و برترى علىّ بن ابى طالب ( ع ) را بيان كنى تا حاضران اين مطلب را از توبه آيندگان برسانند ، و به تمام فرشتگان دستور داده كه به سخنان تو گوش فرا دهند ، و اى محمّد خداوند به تو وحى مىفرستد كه هر كس در امر او با تو مخالفت كند در آتش دوزخ خواهد بود ، و هر كس از تو فرمان برد بهشت از آن اوست . پس پيامبر ( ص ) بجارچى دستور داد تا صدا زد : همگى جمع شويد ، پس مردم گرد آمدند ، و حضرت بيرون شد تا بر منبر برآمد ، و نخستين كلامش اين بود :\r\nاعوذ با لله من الشيّطان الرّجيم ، بسم الله الرّحمن الرّحيم ) *\r\n. سپس فرمود :\r\n","description":"","footnote":"","page_name":" 394 ","page_number":404},
  {"content":"\r\n« اى مردم ، من مژده دهنده ، و بيم رساننده ، و پيامبر امّى هستم ، من از جانب خداوند - جلّ اسمه - رسانندهء پيامى هستم در بارهء مردى كه گوشت او از گوشت من ، و خون او از خون من است ، و او گنجينهء علم من است ، و همو كسى است كه خداوند او را از ميان اين امّت انتخاب كرده ، و برگزيده ، و هدايت نموده ، و دوستش داشته است . و من و او را ( از يك سرشت ) آفريده ، و مرا به رسالت ، و او را به تبليغ از جانب من برترى داده است ، و مرا شهر علم و او را دروازهء آن قرار داده است ، و مرا گنجور علم و كسى كه احكام از وى دريافت مىشود قرار داده ، و او را مخصوص به مقام وصايت گردانيده ، و امر او را آشكار ساخته ، و از دشمنى با او بيم داده ، و هر كس را كه دوست او باشد به خود نزديك ساخته ، و شيعيان او را آمرزيده ، و تمامى مردم را به فرمانبرى او فرمان داده است .\r\nو خدا - عزّ و جلّ - مىفرمايد : هر كس او را دشمن بدارد مرا دشمن داشته ، و هر كس او را دوست بدارد مرا دوست داشته ، و هر كس او را دشنام دهد مرا دشنام داده ، و هر كس با او مخالفت ورزد با من مخالفت ورزيده ، و هر كس او را نافرمانى كند مرا نافرمانى نموده ، و هر كس او را بيازارد مرا آزرده ، و هر كس بدون كينه ورزد به من كينه ورزيده ، و هر كس وى را دوست بدارد مرا دوست داشته ، و هر كس قصد آزارش كند مرا قصد كرده ، و هر كس با او نيرنگ بازد با من نيرنگ باخته ، و هر كس او را يارى رساند مرا يارى رسانده است .\r\n","description":"","footnote":"","page_name":" 395 ","page_number":405},
  {"content":"\r\nاى مردم ، نسبت به آنچه كه خداوند شما را دستور فرموده گوش فرا دهيد ، و از وى اطاعت كنيد ، كه من شما را بيم مىدهم از عذاب خدا « در آن روزى كه هر نفسى هر كار خوب يا بدى كرده حاضر مىبيند ، و دوست مىدارد كه كاش بين او و آن اعمال فاصلهء بسيار دورى بود ، و خداوند شما را نسبت به خود هشدار ميدهد » . ( 1 ) سپس دست امير المؤمنين ( ع ) را گرفت و فرمود : اى گروه مردم ، اين شخص صاحب اختيار مؤمنان ، و حجّت خدا و بر تمام آفريدگان ، و جهادكنندهء با كافران است ، خداوندا ! من ( پيام تو را ) رساندم ، و اينان بندگان تواند ، و تو بر اصلاح آنان توانائى ، پس برحمت خود ايشان را به صلاح آراى مهربانترين مهربانان . از خدا متعال براى خودم و شما آمرزش مىطلبم » .\r\nسپس از منبر فرود آمد . جبرئيل ( ع ) آمد و گفت : اى محمّد ، خدا - عزّ و جلّ - به تو سلام مىرساند و مىفرمايد : خداوند از اين تبليغ تو پاداش خيرت دهد ، راستى كه پيامهاى پروردگارت را رساندى ، و براى امّت خود خيرخواهى نمودى ، و مؤمنان را خرسند ساخته ، و بينى كافران را به خاك ماليدى ؛ اى محمّد همانا پسر عموى تو مورد آزمايش قرار مىگيرد و ديگران نيز بواسطهء او آزمايش مىشوند ؛ اى محمّد ، در تمام لحظات عمر خود بگو : « سپاس از آن پروردگار عالميان است ، و آنان كه ستم كرده‌اند به زودى خواهند دانست كه بكدامين\r\n\r\n","description":"","footnote":"\r\n( 1 ) آل عمران : 30 .\r\n","page_name":" 396 ","page_number":406},
  {"content":"\r\n\r\nسرانجامى دچار خواهند شد » . ( شعراء : 227 )\r\n3 - محمّد بن بشر گويد : چون ابن زبير ، ابن عبّاس - رحمه الله - را به طائف تبعيد نمود ، محمّد ابن حنفيّه - رحمه الله - براى ابن عبّاس نامه‌اى بدين مضمون نگاشت : « امّا بعد ، خبر يافته‌ام كه ابن الكاهليّه تو را به طائف تبعيد كرده ، خداوند - جلّ و عزّ اسمه - بدين سبب نام تو را بلند كند ، و پاداش تو را افزون گرداند ، و گناهى را بدين سبب از تو محو سازد . پسر عمو ! راستى كه بندگان شايسته گرفتار و آزمايش شوند ، و همانا كرامت و بزرگوارى به پيشگاه نيكان اهداء گردد . و اگر چنانچه پاداش تو تنها در امور محبوب تو باشد آنگاه پاداشت اندك خواهد بود ، خدا - جلّ و عزّ - مىفرمايد : « چه بسا چيزى را خوش نداريد و حال آنكه خير شما در آن است » ( 1 ) « و اين ( تبعيد ) چيزى است كه من شك ندارم كه خير تو در پيشگاه خالق توست ؛ خداوند صبر تو را بر گرفتارى و سپاس تو را در نعمتها بزرگ و افزون نمايد ( 2 ) كه او بر هر چيزى تواناست » .\r\nچون نامه بابن عبّاس رسيد در پاسخ نوشت : « امّا بعد ، نامه ات بدستم\r\n\r\n","description":"","footnote":"\r\n( 1 ) البقرة : 216 .\r\n( 2 ) في بعض النسخ « عزم اللَّه لك على الصبر في البلوى » :\r\n« خداوند در برابر صبرى كه بر مشكلات نموده‌اى به تو ارادهء خير فرمايد » .\r\n","page_name":" 397 ","page_number":407},
  {"content":"\r\n\r\nرسيد ، كه در آن مرا در برابر اين تبعيد دعوت به صبر نموده ، و از پروردگارت - جلّ اسمه - مسألت نموده‌اى كه بدان سبب نام مرا بلند گرداند ، و خداى متعال بر چندين برابر ساختن پاداش ، و رساندن فضل و بخشش ، و افزونى دادن بسبب احسانى كه مىكند قادر و تواناست . چه خوب بود چنين كارى را كه ابن زبير در باره‌ام مرتكب شد دشمنترين مخلوقات خدا با من مىكرد ، و من آن را به حساب حسنات خود مىگذاشتم و به اين اميد بودم كه بدان سبب به خشنودى پروردگارم نائل آيم .\r\nبرادرم ! راستى كه دينا پشت كرده ، و آخرت نزديك شده و سايه افكنده است ، پس به كار نيك بپرداز ، خداوند ما و تو را از جمله كسانى قرار دهد كه در پنهان از او مىترسند ، و براى خرسندى او در پنهان و آشكار كار مىكنند كه او بر هر چيزى تواناست » .\r\n4 - هشام بن حسّان گويد : پس از آنكه با امام حسن مجتبى ( ع ) براى حكومت بيعت شد از آن حضرت شنيدم كه براى مردم سخنرانى كرد و فرمود : ما حزب پيروز خداوند ، و خاندان نزديك پيامبر خدا ، و خانوادهء پاك و پاكيزهء او ، و\r\n","description":"","footnote":"","page_name":" 398 ","page_number":408},
  {"content":"\r\nيكى از دو چيز گرانبهائى هستيم كه رسول خدا ( ص ) پس از خود در ميان امّتش بجاى گذارد ، و ما جفت و همدوش كتاب خدائيم كه تفصيل هر چيز در آن هست ، و هيچ گونه باطلى از پس و پيش در آن راه ندارد ، پس اعتماد و اطمينان در تفسير آن بر ماست ، و ما در تأويل آن راه گمان نپوئيم بلكه حقائق آن را بيقين مىدانيم ، پس از ما اطاعت كنيد كه اطاعت ما واجب شمرده شده ، چرا كه به طاعت خدا - عزّ و جلّ - و رسولش مقرون گشته است ، خدا - عزّ و جلّ - مىفرموده : « اى كسانى كه ايمان آورده‌ايد از خدا و رسول او و صاحبان امر اطاعت كنيد ، پس اگر در مورد چيزى نزاع پيدا كرديد آن را به حكم خدا و رسول باز گردانيد » ( 1 ) ، ( و فرمود ) « و اگر آن را بنزد رسول يا صاحبان امر باز مىگرداندند هر آينه كسانى از صاحبان امر كه حكم آن را استنباط مىكردند بحقيقت آن پى مىبردند » . ( 2 ) و شما را از گوش فرا دادن به آواز شيطان بر حذر مىدارم كه او دشمن آشكار شماست ، و در نتيجه مانند آن دوستان او مىشويد كه به آنان گويد : « امروز احدى از مردم بر شما پيروز نمىشود و من خودم پناه شمايم ، و چون دو گروه پيكار جو ( صف مسلمين و كفّار ) بهم برخوردند پا بفرار گذاشت و به پشت خود گريخت و گفت : من از شما بيزارم ، من چيزى را مىبينم كه شما نمىبينيد » ( 3 ) ، و\r\n\r\n","description":"","footnote":"\r\n( 1 ) النساء : 59 .\r\n( 2 ) النساء : 83 .\r\n( 3 ) الانفال : 48 .\r\n","page_name":" 399 ","page_number":409},
  {"content":"\r\n\r\n\r\n\r\nدر آنگاه هدف نيزه ها ، و طعمهء شمشيرها ، و درهم شكستهء گرزها ، و هدف تيرها واقع مىشويد ، سپس « در آن روز هيچ كسى را كه قبلا ايمان نياورده و كار خوبى نكرده ايمانش سودى نبخشد » انعام : 158 .\r\n5 - ابو الحسن عبدى گويد : امام صادق ( ع ) فرمود : هيچ بنده‌اى براى رضاى خدا جلودار خود ( از لذّات و شهوات ناروا ) نشود جز اينكه خداوند او را ببهشت در آورد .\r\nمجلس چهل و دوّم شنبه 27 رمضان المبارك 411\r\n1 - اسماعيل بن مسلم سكونى از امام صادق از پدرش از جدّش عليهم السّلام\r\n","description":"","footnote":"","page_name":" 400 ","page_number":410},
  {"content":"\r\n\r\n\r\nروايت كرده كه فرمود : از رسول خدا ( ص ) شنيدم كه مىفرمود : به واجبات خدا عمل كن تا از پرهيزكارترين مردم باشى ، و به قسمت خدا راضى باش تا از داراترين مردم باشى ، و از حرامهاى خدا دست بازدار تا پاكدامنترين مردم باشى ، و با هر كس كه با تو مجاورت كند خوب مجاورت نما تا مؤمن ، و با آن كس كه با تو همنشينى كند نيكو همنشينى كن تا مسلمان باشى .\r\n2 - مادر فضل بن عبّاس گويد : پس از آنكه بيمارى رسول خدا ( ص ) كه به آن بيمارى از دنيا رفت سنگين شد حضرت كمى به هوش آمد و مادر اطراف حضرت نشسته و گريه مىكرديم ، فرمود : چرا گريه مىكنيد ؟ عرضكرديم : يا رسول الله گريهء ما از براى چند چيز است ، براى جدائى شما از ما ، و بريده شدن اخبار آسمانى از ما ، و براى امّت پس از شما . فرمود : آگاه باشيد كه شما پس از من مقهور و مستضعف خواهيد بود .\r\n3 - اصبغ بن نباتهء عبدى گويد : چون ابن ملجم بر امير المؤمنين على بن\r\n","description":"","footnote":"","page_name":" 401 ","page_number":411},
  {"content":"\r\nابى طالب ( ع ) ضربت زد ما چند نفر از ياران ، من و حارث ( بن عبد الله اعور ) و سويد بن غفله و گروهى ديگر صبح زود بديدن آن حضرت رفتيم ، بر در خانه نشستيم و صداى گريه از خانه شنيديم و ما نيز گريستيم ، امام حسن مجتبى ( ع ) از خانه بيرون آمد و فرمود : امير المؤمنين ( ع ) مىفرمايد : به خانه هاى خود برويد .\r\nبجز من همه رفتند ، و صداى گريه و ناله از منزل آن حضرت بلند شد و من نيز گريه كردم ، امام حسن ( ع ) بيرون آمد و فرمود : مگر نگفتم برويد ؟ عرضكردم :\r\nنه ، به خدا سوگند اى پسر رسول خدا نفسم با من يارى نمىكند و پاهايم بار تنم را نمىكشد كه بروم جز اينكه امير المؤمنين صلوات الله عليه را ببينم . حضرت اندكى درنگ كرد و درون خانه رفت ، چيزى نگذشت كه بيرون آمد و به من فرمود : داخل شو ، پس بر امير المؤمنين ( ع ) وارد شدم ديدم حضرت تكيه داده و دستمالى زرد بسر مبارك بسته ، و از كثرت خونريزى رنگ چهرهء مباركش بقدرى زرد شده بود كه نمىدانم صورت مباركش زردتر بود يا دستمالى كه بسر بسته بود ، خود را به روى حضرت انداختم و او را بوسيدم و گريستم . به من فرمود : اصبغ ! گريه مكن ، به خدا سوگند به بهشت مىروم ، عرضكردم : فدايت شوم به خدا سوگند\r\n","description":"","footnote":"","page_name":" 402 ","page_number":412},
  {"content":"\r\nمىدانم كه شما به بهشت مىرويد و همانا گريهء من بخاطر آن است كه شما را از دست مىدهم اى امير المؤمنين . فدايت شوم يكى از احاديثى را كه از رسول خدا ( ص ) شنيده‌اى برايم بازگو كه من فكر كنم از اين روز به بعد ديگر نتوانم از شما حديثى بشنوم . فرمود : آرى اى اصبغ ، روزى رسول خدا ( ص ) مرا فرا خواند و فرمود : اى على برو به مسجد من ، سپس بر منبر بالا مىروى و مردم را سوى خود فرا مىخوانى ، پس حمد و ثناى خدا - عزّ و جلّ - بجاى مىآورى و درود فراوان بر من مىفرستى آنگاه مىگوئى : اى مردم ، من فرستادهء رسول خدا بسوى شما هستم ، و ايشان بشما مىفرمايد : « آگاه باشيد ، لعنت خدا و لعنت فرشتگان مقرّب و پيامبران مرسل خداوند و لعنت من بر هر كس كه خود را به غير پدر خودش منتسب كند ، يا خود را از آن غير صاحبان خود بداند ، يا مزد كارگرى را كم گذارد و به او ستم روا دارد » .\r\nمن به مسجد آن حضرت رفتم ، حمد و ثناى الهى بجاى آوردم و درود فراوانى بر رسول خدا ( ص ) فرستادم ، سپس گفتم : « اى مردم من فرستادهء رسول خدا ( ص ) بسوى شما هستم ، و ايشان بشما مىفرمايد : آگاه باشيد لعنت خدا و لعنت\r\n","description":"","footnote":"","page_name":" 403 ","page_number":413},
  {"content":"\r\n\r\nفرشتگان مقرّب و پيامبران مرسل خدا و لعنت من بر هر كس كه خود را به غير پدر خودش منتسب كند ، يا خود را از آن غير صاحبان خود بداند ، يا مزد مزدبرى را كم گذارد . » پس هيچ يك از مردم سخنى نگفت جز عمر بن خطَّاب كه گفت : اى ابا الحسن پيام را رساندى ولى سخنى سربسته و بدون شرح و تفسير آوردى ، گفتم :\r\nبرسول خدا ( ص ) مىگويم . پس خدمت پيامبر ( ص ) بازگشتم و داستان را به آن حضرت گزارش دادم . فرمود : بمسجدم باز گرد ، و بر منبر رو و حمد و ثناى الهى بجاى آر و بر من درود فرست ، سپس بگو : اى مردم ما چيزى براى شما نياوريم جز اينكه تأويل و تفسير آن را بنزد خود داريم . آگاه باشيد ، منم پدر شما ، آگاه باشيد منم مولا و صاحب اختيار شما ، آگاه باشيد منم اجير و مزدبر شما .\r\n4 - ابو حمزهء ثمالى گويد : امام باقر ( ع ) فرمود : اسلام بر پنج پايه نهاده شده : بر پا داشتن نماز ، و پرداخت زكات ، و روزهء ماه رمضان ، و حجّ خانهء خدا ، و ولايت ( اعتقاد به امامت و حكومت ) ما اهل بيت .\r\n","description":"","footnote":"","page_name":" 404 ","page_number":414},
  {"content":"\r\n\r\n\r\n\r\n5 - به همين سند از آن حضرت روايت شده كه فرمود : رسول خدا ( ص ) فرموده : روز قيامت بنده قدم از قدم در حضور خدا - عزّ و جلّ - بر نمىدارد تا اينكه خداوند از چهار چيز از وى پرسش نمايد : از عمرت كه در چه چيز گذراندى ، و از مالت كه از كجا بدست آوردى ، و در چه راهى خرج نمودى ، و از دوستى ما اهل بيت . مردى از ميان قوم گفت : اى رسول خدا نشانهء دوستى شما چيست ؟ فرمود :\r\nدوستى اين شخص ، و دست مبارك بر سر على بن ابى طالب ( ع ) نهاد .\r\n6 - عياض بن عياض از پدرش روايت كند كه گفت على بن ابى طالب ( ع ) بر گروهى كه سلمان - رحمه الله - در ميان آنان بود گذر نمود ، سلمان به آنان گفت : برخيزيد و دامن اين شخص را بگيريد ، كه به خدا سوگند كسى غير او نمىتواند شما را از راز پيامبرتان آگاه سازد .\r\n7 - سالم بن ابى حفصه گويد : چون ابو جعفر محمّد بن على ( امام\r\n","description":"","footnote":"","page_name":" 405 ","page_number":415},
  {"content":"\r\n\r\nباقر ( ع ) وفات يافت بيارانم گفتم : منتظر باشيد تا من بر ابى عبد الله جعفر بن محمد ( امام صادق ) عليه السّلام وارد شوم و به او تسليت گويم . پس بر آن حضرت وارد شدم و تسليت عرض نمودم ، سپس گفتم : * ( إِنَّا لِلَّه وَإِنَّا إِلَيْه راجِعُونَ ) * « ما همه از خدائيم و همه بسوى او بازمىگرديم » ، به خدا سوگند رفت آن كس كه ( بدون واسطه ) مىگفت : قال رسول الله « رسول خدا فرمود » و از واسطهء ميان او و رسول خدا ( ص ) سؤال نمىشد . نه ، به خدا سوگند ديگر كسى بمانند او ديده نخواهد شد ! .\r\nابو عبد الله لحظه‌اى سكوت كرد ، سپس فرمود : خدا - عزّ و جلّ - فرموده : از ميان بندگان من كسى پيدا مىشود كه نصف خرمائى صدقه مىدهد و من آن را براى او ميپرورم و بزرگ مىكنم چنان كه يكى از شما حيوان چهار پاى خود را ميپرورد و بزرگ مىكند - تا اينكه آن را مثل كوه احد برايش قرار مىدهم .\r\nمن بسوى يارانم بيرون آمدم و گفتم : شگفت انگيزتر از اين چيزى نديدم ! ما سخن ابو جعفر ( ع ) را كه بدون واسطه مىفرمود : قال رسول الله ، بزرگ مىشمرديم ، ولى ابو عبد الله ( ع ) بدون واسطه فرمود : قال الله عزّ و جلّ .\r\n8 - مفضّل بن عمر جعفى گويد : از امام صادق ( ع ) شنيدم كه مىفرمود :\r\n","description":"","footnote":"","page_name":" 406 ","page_number":416},
  {"content":"\r\nايمان بنده كامل نمىشود تا اينكه چهار خصلت در او باشد : خوشخو ، و سخاوتمند باشد ، زيادى سخنش را نگهدارد ، و زيادى مالش را خروج نمايد .\r\nسپاس از آن پروردگار عالميان است ، و درود و سلام شايستهء خداوند بر محمّد پيامبر و آل پاك او باد .\r\n[ امالى ( شيخ ) در مجالس اين ماه بپايان رسيد ، و اين ماه رمضان سال 411 هجرى است . خداوند ما را كافى است و او خوب وكيلى است . 
  ]\r\nسپاس خدا را كه ما را به ترجمهء اين كتاب شريف ( امالى شيخ مفيد ) موفّق داشت ، از پيشگاه مقدس او آرزومنديم كه در راه اطاعت و رضاى خويش نيز توفيقمان بخشد ، و در راه خدمت به راه راست دين با نشر نوشتار بزرگان علم و استوانه هاى مذهب و علماى راستين ياريمان دهد ، و از هر خطا و لغزش و مسامحه و اهمالى نگاهمان دارد كه براستى او است توفيق دهنده و هموار است شكر و سپاس .\r\nتهران - حسين استاد ولى\r\n15 شعبان المعظم 1404\r\n28 ارديبهشت ماه 1363\r\n\r\n","description":"","footnote":"","page_name":" 407 ","page_number":417}
  ]