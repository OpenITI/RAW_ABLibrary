[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nتوضيح المسائل\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\nتوضيح المسائل\r\nمطابق با فتاواى\r\nحضرت آيت الله العظمى جعفر سبحانى\r\nدامت بركاته\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nحضرت آيت الله العظمى سبحانى تبريزى ، 1308 -\r\nرسالهء توضيح المسائل مطابق با فتاوى معظم له / - قم : مؤسسهء امام صادق عليه السلام ، 1429 ق = 1386 .\r\n600 ص .\r\nISBN 978 - 964 - 357 - 283 - 9\r\nكتابنامه به صورت زير نويس .\r\nفهرستنويسى بر اساس اطلاعات فيپا\r\n1 . فقه جعفرى - - رسالهء عمليه . الف . مؤسسهء امام صادق عليه السلام . ب . عنوان .\r\n1386 8043 م 2 س / 8 / 188 BP\r\n357 / 297\r\nاسم كتاب : رسالهء توضيح المسائل\r\nمؤلف : حضرت آية الله العظمى جعفر سبحانى\r\nنوبت چاپ : سوم / زمستان 1386 ه‍ . ش\r\nتيراژ : 5000 نسخه\r\nچاپخانه : مؤسسهء امام صادق عليه السلام\r\nناشر : مؤسسهء امام صادق عليه السلام\r\nصفحه آرايى : مؤسسهء امام صادق عليه السلام - سيد محسن بطاط\r\nنشانى دفاتر حضرت آيت الله العظمى جعفر سبحانى تبريزى\r\n* قم : ميدان شهدا ، مؤسسهء امام صادق عليه السلام ، دفتر مركزى ، تلفن : 7743151\r\n* قم : بلوار امين ، مقابل ورزشگاه شهيد حيدريان ، مؤسسهء امام صادق عليه السلام ، تلفن : 2925152 ، نمابر دفتر قم 2922331 - 251 0098\r\n* تهران : ميدان امام حسين عليه السلام ابتداى خيابان هفدهم شهريور : پائين تر از چهار راه صفا - پلاك 315 تلفن 77423535 - ( 021 )\r\n* تبريز : خيابان شهيد مطهرى ( راسته كوچه ) در بند صابونچى ، كوچه صابونچى ، جامعة القرآن والعتره ، تلفن 5264585 - ( 0411 )\r\nمركز پخش آثار :\r\nقم ميدان شهداء ؛ انتشارات توحيد 7745457 ؛ 09121519271\r\nhttp : / / www . imamsadiq . org\r\n\r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n . \r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n . \r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n . \r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n . \r\n","description":"","footnote":"","page_name":" 19 ","page_number":19},
  {"content":"\r\n . \r\n","description":"","footnote":"","page_name":" 20 ","page_number":20},
  {"content":"\r\n . \r\n","description":"","footnote":"","page_name":" 21 ","page_number":21},
  {"content":"\r\n . \r\n","description":"","footnote":"","page_name":" 22 ","page_number":22},
  {"content":"\r\n . \r\n","description":"","footnote":"","page_name":" 23 ","page_number":23},
  {"content":"\r\n . \r\n","description":"","footnote":"","page_name":" 24 ","page_number":24},
  {"content":"\r\n\r\n\r\n[ سخن ناشر 
  ]\r\nبِسْمِ اللَّهِ الرَّحْمنِ الرَّحِيمِ الحمدلله ربّ العالمين والصّلاة والسلام على خير خلقه\r\nمحمد وآله الطاهرين .\r\nانسان از نظر آيين مقدس اسلام ، دو نوع تكليف دارد :\r\n1 . تكليف عقيدتى و قلبى .\r\n2 . تكليف رفتارى و عملى .\r\nمقصود از تكليف نخست ، همان عقايد و باورهاى قلبى است كه اساس دين و ايمان را تشكيل مىدهد .\r\nمقصود از تكليف دوم ، همان رفتارها و اعمال است كه وظايف عملى يك مسلمان را در بر مىگيرند .\r\nدر اين كتاب ، بخشى درباره تكليف نخست به نام « عقايد » به صورت فشرده آمده ، آنگاه به بيان تكاليف رفتارى و عملى يك فرد پرداخته شده است .\r\nاميد است علاقه‌مندان از هر دو بخش ، بهره بگيرند .\r\nناشر\r\n\r\n","description":"","footnote":"","page_name":" 25 ","page_number":25},
  {"content":"\r\n . \r\n","description":"","footnote":"","page_name":" 26 ","page_number":26},
  {"content":"\r\n\r\n\r\nبخش اوّل : اصول عقايد اسلامى\r\n\r\n","description":"","footnote":"","page_name":" 27 ","page_number":27},
  {"content":"\r\n . \r\n","description":"","footnote":"","page_name":" 28 ","page_number":28},
  {"content":"\r\n\r\n\r\n1 تأثير دين در ابعاد چهارگانه\r\nزندگى در صورتى حالت صحيح به خود مىگيرد كه با معنويت ودين آميخته باشد . و انسان در صورتى انسان مىباشد كه علاوه بر ارضاى جنبه هاى مادى ، به ارضاى جنبه هاى معنوى نيز بپردازد . اكنون بايد دو مطلب را روشن سازيم :\r\n1 . دين چيست ؟\r\n2 . تأثير دين در زندگى چگونه است ؟\r\nدر باره موضوع نخست ، ياد آور مىشويم كه دين ، بازگردانيدن بشر به جهل ونادانى وتوحش و بربريت نيست ، دين يك نهضت همه جانبه به سوى تكامل است كه ابعاد چهارگانه دارد :\r\nالف - اصلاح فكر و عقيده\r\nب - پرورش اصول عالى اخلاق انسانى\r\nج - حسن روابط افراد اجتماع\r\nد - حذف هرگونه تبعيضهاى ناروا\r\nو همه ابعاد در پرتو ايمان به خدا كه مسئوليت‌زا ست تحقق مىپذيرد . اينك ما همه اين ابعاد را به صورت فشرده مطرح مىكنيم :\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n\r\nاصلاح فكر و انديشه\r\nدر باره اصلاح فكر و عقيده ياد آور مىشويم كه ذهن انسان ، خلأ پذير نيست و بدون عقيده نمىتواند زندگى كند ، حتى افراد مادى و به اصطلاح « لامذهب » ، باز داراى عقيده ومسلكى هستند كه از آن طريق ، خود را قانع مىسازند . مذهب در اين باره مىگويد :\r\n« جهان خروشان ماده از نظر وجود و از نظر نظام ، مخلوق موجود برتر ووالاترى است كه ماده را آفريده و به آن نظام بخشيده است » .\r\nاو اين جهان و انسان را براى هدفى آفريده ولغو وعبث به ساحت او راه ندارد ، و براى تحقق بخشيدن به اهداف مربوط به انسان ، معلمان وراهنمايانى را برانگيخته است كه او را به سوى هدف هدايت كنند .\r\nدر برابر اين گروه ، ا فرادى هستند به نام فاقد دين و نافى مذهب كه مىگويند : « ماده ونظام آن قديم و ديرينه است و اين خود ماده فاقد شعور است كه به خود نظم ونظام بخشيده است و براى جهان هدفى در كار نيست » .\r\nو به ديگر سخن : جهان از نظر يك فرد الهى سرآغاز وسرانجامى دارد ، و از خدا سرچشمه گرفته وسرانجام آن معاد انسان وجهان است . درحالى كه در مكتب مقابل جهان ، انسان نه سرآغاز روشنى دارد و نه سرانجامى . يعنى اگر از يك فرد مادّى بپرسيم سرچشمه جهان و انسان چيست ؟ مىگويد : نمىدانم و يا اگر بپرسيم سرانجام آن چيست ؟ باز اظهار بى اطلاعى مىكند !\r\nاين جا است كه بايد گفت : جهان و انسان از نظر مادّى بسان يك كتاب خطى است كه اوراقى از اول و آخر آن افتاده باشد و انسان نتواند آن را تشخيص دهد . در حالى كه از نظر الهى كاملًا شناخته و هيچ نوع ابهامى در سر آغاز و سرانجام آن وجود ندارد .\r\nو به عبارت ديگر : ذهن انسان پيوسته با سه پرسش همراه است ، اين پرسشهاى سه گانه عبارتند از :\r\n1 . از كجا آمده‌ام ؟\r\n2 . براى چه آمده‌ام ؟\r\n3 . به كجا خواهم رفت ؟\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nهر سه سؤال از نظر يك فرد خداشناس ، داراى پاسخ روشن است در حالى كه در مكتب مادى ، هر سه پرسش فاقد جواب مىباشد . يعنى جوابى ندارد كه به آن پرسش بدهد ، ونمىتواند به اين سه پرسش پاسخ بگويد ، ناچار بايد مكتب خود را ترك گويد .\r\nاين جا است كه بايدگفت : مذهب ابعادى دارد ، يكى از ابعاد آن ، اصلاح فكر وانديشه است . ودرست با مقايسه محتواى دو مكتب الهى ومادى مىتوان گفت كه فكر وانديشه ، در سايه مذهب به تكامل مىرسد ؛ درحالى كه محتواى مكتب ماديگرى ، سراپا ابهام وجهل و ناآگاهى است واحياناً غير معقول . زيرا چگونه ميتوان باور كرد كه ماده جهان ، برخود نظم ونظام بخشيده است .\r\n\r\nپرورش اصول اخلاقى\r\nدرباره پرورش اصول عالى اخلاق انسانى ، اجمالًا مىبينيم مذهب پشتوانه‌اى براى اصول اخلاق است . زيرا رعايت اصول اخلاقى با يك سلسله محروميّتها همراه است ، مثلًا : فداكارى ، كمك به نيازمندان ، رعايت امانت ، و . . . ، كه يك سلسله اصول مسلّم اخلاقى است و رعايت اينها خالى از رنج و دردسر نيست . هرگاه انديشه وفكر را از طريق مذهب اصلاح كرديم وباور كرديم كه خداوند به رعايت اين اصول دستور داده است و آنها را به صورت تكليف بر ما لازم كرده است ، و در مخالفت آنها كيفرهايى وجود دارد ، در اين صورت اخلاق به عنوان يك وظيفه دينى ، خود به خود اجرا مىشود . و در غير اين صورت اخلاق به صورت تذكرات ويادآوريهايى خواهد بود كه ضامن اجرايى ندارد ، گروهى آنها را رعايت كرده وگروهى زير پا مىنهند .\r\nويل دورانت مورخ معاصر مىگويد : بدون ضمانت مذهب ، اخلاق يك حسابگرى بيش نيست ، و بدون آن احساس تكليف از ميان مىرود ( « 1 » ) .\r\nدر باره حسن روابط افراد ياد آور مىشويم : همان طورى كه مذهب پشتوانه اخلاق است ، همچنين پشتوانه اصول اجتماعى نيز هست و در افراد مذهبى اصول اجتماعى به صورت يك\r\n\r\n\r\n","description":"","footnote":"\r\n( 1 ) . لذات فلسفه ، ص 478 .\r\n","page_name":" 31 ","page_number":31},
  {"content":"\r\n\r\nتكليف مقدس انجام مىپذيرد . و در غير اين افراد ، به صورت قانونى خواهد بود كه فقط در پرتو قدرت پليس ونيروى نظامى اجرا مىگردد . وآنجا كه از قلمرو قدرتهاى مادى بيرون است ، اصول اجتماعى و قوانين كشورى ضامن اجرايى ندارد . و اين مسأله با مراجعه به زندگى افراد غير مذهبى روشن و واضح است .\r\nدر باره بعد چهارم كه رفع تبعيضات است ، افراد مذهبى ، همه انسانها را بسان دندانه هاى شانه تلقى كرده و همگان را مخلوق خدا مىدانند ، در اين صورت ، تبعيض چرا ؟ ! پرخورى گروهى وگرسنگى گروهى ديگر چرا ؟ ! !\r\nاكنون كه با ابعاد چهارگانه مذهب آشنا شديم ، از تذكر دونكته ناگزيريم :\r\nاولًا - هر مذهبى نمىتواند پديد آورنده اين چهار بعد ، در حيات فردى واجتماعى انسان باشد . مذهبى مىتواند خود را در اين چهار بعد به روشنى نشان دهد كه بر پايه عقل وخرد استوار باشد ؛ در غير اين صورت ، مذهب سر از خرافه‌پرستى ، رهبانيت ، فرار از زندگى مثبت ، گرايشهاى منفى نيمه عرفانى كه نمونه هاى آن در زندگى ماشينى غرب ديده مىشود ، در مىآورد . و اگر گروهى ، مذهب را عامل باز دارنده ترقى و پيشرفت يا رجوع وبازگشت به عصر جاهلى معرفى مىكنند ، ناظر به چنين مذهبهاى رهبرى نشده است كه چنين نتايج زشتى را به دنبال دارد .\r\nثانياً - مذهب نفى كننده تبعيض است نه تفاوت ، تفاوتهاى مثبت بين افراد قابل حذف نيست ، همان طورى كه انگشتان يك دست با هم اختلاف دارند ، انسانها نيز از نظر فكر وانديشه ، تحرك و تلاش ، اختلاف دارند و هر نوع اختلاف در زندگى كه مربوط به تفاوتهاى آفرينش انسان باشد ، قابل حذف نيست .\r\nآن گونه اختلافات قابل حذف است كه ريشه هاى سرشتى وخلقتى نداشته وقدرت وزور ، تحميلگر آنها باشد .\r\nتا اين جا با واقعيت مذهب وابعاد آن آشنا شديم . اكنون وقت آن رسيده است كه با فوايد وريشه هاى آن در درون انسان آشنا شويم و اين همان گفتار ما در بحث آينده است .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\n2 ريشه‌هاى مذهب در آفرينش انسان\r\nاعتقاد به خداو توجه به ماوراء طبيعت ، بر خلاف انديشه مادّيها يك فكر وارداتى نيست كه از خارج بر ما تلقين شده باشد ؛ بلكه تمايلات مذهبى يك نوع ريشه در وجود وآفرينش ما دارد و از اين جهت مذهب را در عداد امور فطرى در آورده است .\r\nاصولًا آگاهىهاى انسان بر دو نوع است :\r\n1 - آگاهى كه از خارج بر او تفهيم وتلقين شده است و اگر عامل خارجى نبود او هرگز به اين فكر نمىرسيد . مانند : قوانين فيزيكى و شيمايى واصول هندسى كه يك رشته افكارى هستند كه از خارج به او رسيده است .\r\n2 - آگاهىهايى كه از درون انسان مىجوشد ، و در اين آگاهى ، عامل خارجى دخالت ندارد . مانند : آگاهى انسان از گرسنگى وتشنگى خويش ، آگاهى انسان از هستى و بودن خويش . يا تمايل به ازدواج درسن خاص ، يا علاقه او به مال و مقام در مقطع معيّن از زندگى ، كه همگى يك نوع يافته‌هاى درونى است كه از باطن انسان سرچشمه مىگيرد و اينها را فطريات وغرائز مىنامند . با توجه به اين تقسيم ميل به خداجويى وخداخواهى ، ريشه فطرى دارد و اين مسأله‌اى است كه روانشناسى امروز آن راتصديق كرده وحس مذهبى را يكى از چهار حس اصيل وهمگانى انسان مىداند .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nروانشناسى امروز مىگويد : بشر با احساسات چهارگانه‌اى مجهز است :\r\nالف - حس كنجكاوى كه خلاق علوم ودانشهاست .\r\nب - حس نيكى كه مايه گرايشهاى انسان به خوبيها ونيكيهاست . از اين جهت همه انسانها امانتدارى را نيك وپيمان شكنى را بد مىدانند .\r\nج - حس زيبايى كه خلاق صنايع زيبا ومايه گرايشهاى او به امور زيبا است . و تمام صنايع ظريف وكاشى كاريها ، مخلوق اين حس مىباشند .\r\nد - حس مذهبى كه در اوان بلوغ ، در دختر و پسر ظهور و بروز بيشترى دارد وناخود آگاه ، انسان را به سازنده اين جهان وقدرت ما فوق رهبرى مىكند . شما مىتوانيد براى آگاهى ازاين حس مذهبى ، به كتابهاى روانشناسى ، بالأخص كتاب « حس دينى يا بُعد چهارم روح انسانى » مراجعه كنيد .\r\nقرآن در نقاط متعددى ، آگاهى انسان را از خدا و از نيكى ها وبديها ، نهادى مىداند و اين مطلب در چند آيه وارد شده است ؛ كه برخى را در اين جا مىآوريم :\r\n1 . (  فَأَقِمْ وَجْهَكَ لِلدِّينِ حَنِيفاً فِطْرَتَ اللَّهِ الَّتِي فَطَرَ النَّاسَ عَلَيْها . . .  ) ( سوره روم آيه 30 )\r\nبه آيين خدا روى بياور آيينى كه آفرينش خدا است در انسان و آنها را بر آن آفرينش آفريده است .\r\nجمله (  فِطْرَتَ اللّهِ  ) بيانگر لفظ دين است كه قبل از آن قرار گرفته است وحاكى است كه دين از امور فطرى وخلقتى در بشر است .\r\n2 . (  وَ هَدَيْناهُ النَّجْدَيْنِ  ) ( سوره بلد آيه هاى 10 و . . . )\r\nاو را به نيكيها وبديها آشنا ساختيم .\r\n3 - (   وَ نَفْسٍ وَ ما سَوَّاها * فَأَلْهَمَها فُجُورَها وَ تَقْواها   ) ( سوره شمس آيه‌هاى 7 - 8 )\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nسوگند به جان انسان وخدايى كه آن را آفريد و بديها و خوبيها را به او الهام كرد .\r\nبنابر اين ، طبق نظريه دانشمندان وصراحت قرآن ، دين به صورت اجمالى ( يعنى توجه به سازنده جهان و يك رشته اصول كلى آن ) فطرى است وريشه‌هاى درونى دارد . ولى يك امر فطرى در صورتى به خوبى رشدمى كند كه به وسيله افراد بيدار وآگاه رهبرى شود ، و گرنه شاخه هاى كج ومعوجى پيدا مىكند كه نتيجه مطلوب را نمىدهد .\r\n\r\nنقش دين در زندگى\r\nچون دين يك امر فطرى وسرشتى است ، نقش عظيمى در زندگى علمى و اجتماعى بشر دارد كه به صورت فشرده به آن اشاره مىشود :\r\nالف - دين خلاق علوم ودانشهاست . اعتقاد به خدا و اين كه موجودى دانا و توانا ، ماده را آفريده و صاحب اين جهان است ، روح تحقيق را در انسانها زنده مىسازد . زيرا مصنوع موجود دانا و توانا ، بايد داراى نظم وقانون باشد . در حالى كه اعتقاد به مادىگرى ، روح تحقيق را از بين مىبرد ، زيرا او معتقد است كه ماده قديم است و اين موجود فاقد علم و شعور در خود اثر گذارده است در حالى كه مصنوع موجود فاقد شعور ، نمىتواند داراى نظم و قانون باشد كه از آن تحقيق كنيم .\r\nو به ديگر سخن ، هرگاه معتقد شويم كه جهان خالق دانا وتوانايى دارد ، اين عقيده دانشمند را در آزمايشگاهها بر آن مىدارد كه در باره اسرار آفرينش به فكر و بررسى بپردازد ؛ ولى اگر معتقد شويم كه جهان ، خالق دانا و توانايى ندارد ، و اگر هم نظام وقانونى داشته باشد از طريق تصادف است ، اين عقيده ما را به تحقيق وادار نمىكند . از اين جهت بايد گفت : اعتقاد مذهبى به پيشرفت علوم كمك كرده و روح تحقيق را زنده مىكند . همچنان بايد گفت : آن دانشمند مادى كه پشت لابراتوار نشسته ومىخواهد كاشف قوانين ونظام جهان باشد ، قبلًا معتقد است كه اين جهان داراى قوانين ونظام است ومىخواهد آنها را كشف كند ؛ چنين عقيده‌اى جدا ازاين نيست كه براى جهان ، نظام بخشى دانا و توانا وجود دارد . و اگر داراى چنين\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nعقيده نبود هرگز به دنبال تحقيق نمىرفت . و اين عقيده جدا از اعتقاد به خدا نيست و الا اعتقاد به اصالت مادّه و اين كه جز مادّه چيزى نيست ، نمىتواند چنين نتيجه‌اى دهد كه جهان صد در صد نظم وقانون دارد .\r\nب - مذهب پشتوانه اخلاق است : شكى نيست كه انسان اخلاقى بايد يك رشته محروميتها را بپذيرد ، زيرا درستكارى ، عدالت ، و . . . مستلزم چشم پوشى ازيك رشته لذائذ و معنويّات است . از اين جهت ، احياء روح مذهبى ضامن اجراى اصول عاليه اخلاقى است .\r\nج - دين تكيه گاه استوارى در برابر حوادث است و اين فايده را دارد كه انسان را در برابر حوادث بيمه مىسازد . زيرا اولًا يك فردمذهبى ، حوادث جهان را مربوط به اراده حكيمانه خدا مىداند و اين اعتقاد سبب مىشود كه همه ناگواريها را به نفع خود تفسير كند هرچند از اسرار آن آگاه نباشد ؛ ثانياً معتقد مىشود كه حوادث ناگوار امروز ، پاداشهاى عظيمى در سراى ديگر دارد و اين نوع حوادث ، بى اجر و مزد نيست . از اين جهت ، در مقابل سختيها ودشواريها مانند كوه ثابت واستوار مىماند .\r\nتا اينجا از ريشه‌هاى دين و نقش آن آگاه شديم ، اكنون وقت آن رسيده است كه خود دين را بشناسيم و موضع‌گيريهاى آن را در محورهاى اعتقادى ، اجتماعى و اقتصادى بدانيم .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n\r\n3 شناخت ارزشمند در اسلام كدام است ؟\r\nنخستين گام در « آشنايى با اسلام » اين است كه بايد به شناخت مورد نظر او توجه كنيم . آيا اسلام هر شناختى را مىپذيرد ؟ يا آن گونه شناخت را مىپذيرد كه صورت جزمى و يقينى داشته باشد ؟\r\nاسلام تنها براى شناختى ارزشى قائل است كه قطعى وجزمى باشد ؛ از اينرو ما را از پيروى كردن از هرگونه ظن و شك باز مىدارد :\r\n(  وَ لا تَقْفُ ما لَيْسَ لَكَ بِهِ عِلْمٌ إِنَّ السَّمْعَ وَ الْبَصَرَ وَ الْفُؤادَ كُلُّ أُولئِكَ كانَ عَنْهُ مَسْؤُلًا  ) ( سوره إسرا آيه 36 ) .\r\n« از آنچه كه به آن علم ندارى پيروى مكن زيرا گوش و چشم ودل همه مسئولند » .\r\nقرآن آن گونه پيروىهايى را كه ملاكى جز عادات و سنتهاى نياكان ندارد ، به شدت رد مىكند ومىگويد : نبايد روش نياكان سبب پيروى گردد :\r\n(  بَلْ قالُوا إِنَّا وَجَدْنا آباءَنا عَلى أُمَّةٍ وَ إِنَّا عَلى آثارِهِمْ مُهْتَدُونَ  ) ( سوره زخرف آيه 22 ) .\r\n« مى گويند ، ما پدران خود را بر همين راه و روش يافتيم و ما از روش آنان پيروى مىكنيم » .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nقرآن در آيه‌اى ديگر ، هر نوع پيروى به عنوان خود باختگى در برابر بزرگان را رد مىكند ومىفرمايد :\r\n(  رَبَّنا إِنَّا أَطَعْنا سادَتَنا وَ كُبَراءَنا فَأَضَلُّونَا السَّبِيلَا  ) ( احزاب آيه 67 ) .\r\n« مىگويند ، پروردگارا ما از بزرگان وپيشوايان خود پيروى كرديم و ما را گمراه كردند » .\r\nاسلام ، به شناختى ارزش مىدهد كه از نظر ابزار يا متكى به حس ، يا متكى به عقل وخرد باشد :\r\n(  وَ اللَّهُ أَخْرَجَكُمْ مِنْ بُطُونِ أُمَّهاتِكُمْ لا تَعْلَمُونَ شَيْئاً وَ جَعَلَ لَكُمُ السَّمْعَ وَ الْأَبْصارَ وَ الْأَفْئِدَةَ لَعَلَّكُمْ تَشْكُرُونَ  ) ( نحل آيه 78 ) .\r\nخداوند شما را از شكم مادران بيرون آورد درحالى كه چيزى نمىدانستيد و براى شما گوش ، چشم ودل ، قرار داد ، تا خدا را سپاسگزار باشيد .\r\nدر آيه « سمع » و « بصر » كه مربوط به حس و تجربه است ، از ابزار شناخت شمرده شده است و « فؤاد » به معنى « دل » و « عقل » ، كه مربوط به استدلال و برهان است ، يكى ديگر از ابزار شناخت ، معرفى گرديده است . از اين جهت ، هر نوع شناختى كه مبنى بر يكى از دو ابزار ياد شده باشد مورد پذيرش اسلام است . بنابر اين ، شناختهاى پندارى وتقليدى ، مورد اعتبار اسلام نيست .\r\nدر اينجا ، پاسخ به يك سؤال ، لازم است و آن اين كه : اگر شناختهاى تقليدى از ارزش بيرون است ، چگونه مسلمانان در مسائل فروع ، از مجتهد تقليد مىكنند ؟\r\nدر پاسخ بايد گفت : رجوع به مجتهد ، رجوع به متخصص است واساس زندگى بشر اين است كه فرد ناوارد ، به متخصص مراجعه كند . زيرا يك فرد نمىتواند در همه مسائل متخصص گردد .\r\nگذشته از اين ، رجوع به مجتهد از طريق دليل قطعى ثابت شده است و خود آورنده شريعت گفته است كه بايد در مسائل فرعى و عملى ، به مجتهد عادل مراجعه كرد . و چون اين\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nمراجعه به حكم خود صاحب شريعت است ، قطعاً يك نوع شناخت قطعى خواهد بود . ( البته قطعى اجمالى ) .\r\nتقليد در اصول عقايد امكان پذير نيست ، زيرا معناى آن اين است كه انسان يكى از مكتبهاى متضاد را بدون دليل بپذيرد ، در حالى كه در تقليد در فروع ، اصل مكتب با دليل ثابت شده ، در فروع و جزئيات تقليد مىكند « ببين تفاوت ره از كجاست تا به كجا » .\r\n\r\nموضوع شناخت\r\nاسلام در ميان موضوعات شناخت ، به شناخت سه چيز اهميّت بيشترى مىدهد :\r\n1 - شناخت انسان :\r\n(  سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ أَ وَ لَمْ يَكْفِ بِرَبِّكَ أَنَّهُ عَلى كُلِّ شَيْءٍ شَهِيدٌ  ) ( سوره فصلت آيه 53 ) .\r\n« به همين زودى نشانه هاى خود را در جهان و در نفوس انسانها ، ارائه مىدهيم تا بدانند او حق است واو بر همه چيز قادر وتوانا است » .\r\nجمله (  وَ في أنْفُسِهِمْ  ) دعوت به شناخت نفوس انسانى است كه مىتواند پايه شناختها ى ديگرى باشد .\r\n2 - شناخت طبيعت : شناخت جهان ، مورد علاقه اسلام است :\r\n(  قُلِ انْظُرُوا ما ذا فِي السَّماواتِ وَ الْأَرْضِ  ) ( سوره يونس آيه 101 ) .\r\n« بگو : به آنچه در آسمانها و زمين است ، بنگريد » .\r\nدر آيه ديگرى ، شناخت جهان را از نشانه هاى افراد خردمند دانسته :\r\n(  إِنَّ فِي خَلْقِ السَّماواتِ وَ الْأَرْضِ وَ اخْتِلافِ اللَّيْلِ وَ النَّهارِ لَآياتٍ لِأُولِي الْأَلْبابِ  ) ( آل عمران آيه 190 ) .\r\n« در آفرينش آسمانها و زمين و در پى آمدن شب و روز ، براى خردمندان\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nنشانه‌ها است » .\r\n3 - شناخت تاريخ : قرآن شناخت تاريخ را به عنوان يك معلّم پند دهنده معرفى مىكند :\r\n(  لَقَدْ كانَ فِي قَصَصِهِمْ عِبْرَةٌ لِأُولِي الْأَلْبابِ  ) ( سوره يوسف آيه 111 ) .\r\nو در آيات ديگر ، انسانها را دعوت مىكند كه زندگانى اقوام وملل گذشته را عالمانه مطالعه كنند : (  فَاقْصُصِ الْقَصَصَ لَعَلَّهُمْ يَتَفَكَّرُونَ  ) ( سوره اعراف آيه 176 ) .\r\n« داستانها را بازگو كن ، شايد آنان فكر كنند . »\r\nولى تمام اين شناختها مقدمه شناخت خدا و پديدآورنده انسان و طبيعت و تاريخ است از اين جهت ، پيرامون شناخت خدا ، به گونه‌اى بحث مىكنيم .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n\r\n4 راه‌هاى خداشناسى\r\nاكنون كه با شناخت مطلوب در اسلام آشنا شديم ، لازم است راههاى شناخت خدا را يكى پس از ديگرى مورد بررسى قرار دهيم ، همان گونه كه گفته اند ، راه به سوى خدا ، به اندازه شمارش نفسهاى انسان است و هر پديده‌اى در جهان ، بسان سكّه دو رويه‌اى است كه يك رويه آن ، طبيعت و يك رويه ديگر آن خداست و هر انسان خردمندى از مطالعه پديده ها ، راهى به سوى خدا دارد . ولى درعين حال ، اين طرق بى شمار را مىشود تحت ضوابطى در آورد . اينك برخى از طرقى كه قرآن ما را به آن دعوت كرده است :\r\n\r\n1 - برهان نظم :\r\nمقصود از برهان نظم اين است كه نظام جهان گواهى مىدهد كه موجود دانا و توانايى ، اين نظام را پديد آورده است و گرنه خود ماده ، ناتوان تر از آن است كه به خود نظم ونظام بخشد .\r\nپذيرش برهان نظم ، بر چهار اصل استوار است :\r\n\r\nالف - جهانى خارج از ذهن وجود دارد :\r\nمقصود از اين اصل اين است كه دايره هستى به ذهن وذهنيات منحصر نيست ، بلكه آنچه را كه ما تصور مىكنيم ، در خارج از ذهن واقعيت دارد و به ديگر سخن ، در بررسيهاى خود\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n« رئاليست » مى باشد نه « ايده آليست » . مقصود از رئاليست آن شخص واقع گرا است كه جهان خارج از ذهن را مىپذيرد ومىگويد در خارج از ذهن من ، ماه و آفتاب ، دريا وهامون ، وجود دارد و يك فرد خداشناس تا اين اصل را نپذيرد ، نمىتواند گامى بسوى خداشناسى بردارد .\r\nشگفت اين جاست كه برخى از مادى ها و به دنبال آن ماركسيستها ، خدا پرستان را ايده آليست قلمداد كرده و يك چنين جنايت علمى را مرتكب شده اند ، در صورتى كه پايه خداشناسى كه برهان نظم است ، بر اساس پذيرفتن عينيتهاى خارجى است .\r\n\r\nب - جهان ماده داراى نظم وقوانين است :\r\nاين مطلبى است كه علوم ، به اثبات آن كمر بسته وقوانين حاكم بر طبيعت را كشف كرده‌اند وهرچه دانشهاى بشرى در اين مورد پيش رود گامى به سوى خدا شناسى برداشته مىشود .\r\n\r\nج - اصل عليّت :\r\nمقصود ازاين اصل ، اين است كه قوانين حاكم بر ماده عاملى لازم دارد و چيزى در جهان بدون علّت امكان پذير نيست .\r\n\r\nد - تصادف علّت نظم نيست :\r\nمقصود از اين اصل ، اين است كه اين نظم نمىتواند برخاسته از خود ماده باشد ؛ زيرا ماده فاقد شعور و درك نمىتواند آفريننده يك چنين نظم حساب شده باشد وتصور اين كه تصادف مولكول ها آفريننده اين نظم بوده ، منطق كودكانه‌اى است كه هيچ خردى آن را نمىپذيرد . انسان خردمند هرگز نمىپذيرد يك نامه ماشين شده ، محصول حركت انگشتان يك فرد بى سواد و يا يك انسان بازيگر باشد ، بلكه همگان به روشنى مىگويند ، ماشين نويس آگاه از كار ماشين ، با توجه به حروف آن و با توجه به نامه‌اى كه قصد تايپ آن را دارد ، اين نامه را ماشين كرده است .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n\r\nاين نوع شناخت ها ، شناخت آيتى است\r\nدر قرآن ، كلمه آيه و آيات بيش از حدّ به كار مىرود وغالباً اين لفظ در مورد نشانه هاى وجود خدا استعمال مىشود و اين شناخت آيتى است ؛ يعنى از اثر يك شىء به وجود مؤثر وصفات آن پى ببريم ، زيرا اثر يك شىء همان گونه كه از وجود مؤثر حكايت مىكند ، از صفات آن نيز حكايت دارد همگى مىگوييم ، فردوسى يك شاعر اديب وآگاه از داستانهاى ايران باستان است ، ما هرگز فردوسى را نديده ايم و خصوصيات روحى او را نيازموده‌ايم ، اثر ادبى او ، از وجود او و خصوصيات روحى او كاشف وبازگو كننده است ؛ عين اين مطلب ، در باره قانون بوعلى كه در طب است حاكم و جارى است . اين نوع شناختها را شناختهاى آيتى مىگويند وهدف اين است كه از نشانه به صاحب نشانه پى ببريم .\r\nبحث حضرت ابراهيم با گروههاى ستاره پرست ، ماه پرست ، آفتاب پرست معروف است ؛ وى براى بى پايه نشان دادن پرستش اين نوع اجرام ، براى مدت كوتاهى با پرستندگان آنها هم صدا شد ، ولى بعداً ، ربوبيت آنها را باطل كرد ؛ زيرا اين اجرام ، دستخوش انقطاع از انسان است وخداى مربى وپرورش دهنده ، پيوسته بايد با انسان در رابطه باشد و از او غفلت نكند ، او از اين طريق ، ثابت كرد كه نشانه هاى ربوبيّت ، در اين اجرام نيست و بايد سراغ آن خدايى رفت كه اينها را آفريده وپيوسته حضور دارد و چنين فرمود :\r\n(  إِنِّي وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ حَنِيفاً وَ ما أَنَا مِنَ الْمُشْرِكِينَ  ) ( سوره انعام آيه 79 ) .\r\n\r\n2 - هدفدارى وهماهنگى در آفرينش جهان\r\nيكى ديگر از دلايل اثبات صانع ، وجود هماهنگى و هدفدارى در جهان آفرينش است .\r\nسلول انسان در رحم مادر پرورش پيدا مىكند ، همراه با رشد « جنين » و رسيدن آن به مرحله تولد ، غده هاى توليد كننده شير ، تحت تأثير « هورمونهاى » مخصوص ، آرام آرام خود را براى تغذيه نوزاد آماده مىكند ، به گونه‌اى كه همزمان با تولد فرزند غذاى او نيز آماده مىشود .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nاين هماهنگى ، نشانه وجود تدبير ونقشه در آفرينش كودك و مادر است ؛ زيرا ساليان قبل از تولد كودك ، دستگاهى متناسب با دهان و دست وگلوى كودك ، در پيكر مادر تعبيه شده و به تدريج رشد يافته و در روزى كه نوزاد به آن نياز شديد دارد ، مورد بهره بردارى قرار گرفته است .\r\nدراين جا مادّى نمىتواند اين هدفدارى را از طريق تصادف توجيه كند ، همچنان كه نمىتواند در اين مورد ، به خاصيت ماده پناه برد . ممكن است بگويد رشد يك نطفه و در آمدن آن به صورت انسان ، خاصيّت ماده است ، يا بگويد رشديك نهال و در آمدن آن به صورت يك درخت برومند ، خاصيت سلول درختى و نهال آن است ، ولى هرگز نمىتواند پيشى بينى نيازهاى آينده يك موجود را كه مدتها پيش از آن به وجود آمده است از طريق تصادف يا خاصيت ماده تفسير كند ؛ چه اينكه اين پيش بينى از مقوله آينده نگرى و كار از روى نقشه وحساب است .\r\nگاهى دو موجود ، هركدام مكمل ديگرى است ، مثلًا وجود درخت مكمل جانداران و همچنين وجود جاندار ، مكمل وجود درختان است و اگر هستى منحصر به يكى از اين دو بود ، اثرى از هيچكدام نبود ، زيرا درخت ، توليد كننده « اكسيژن ومصرف كننده « كربن » است ، در حالى كه جاندار ، توليد كننده كربن و مصرف كننده اكسيژن است و اگر يكى بود و ديگرى نبود از وجود هيچ كدام خبرى نبود . اين نظام ، گواه بر وجود نقشه و تدبير در خلقت هر دو است وهرگز نمىتوان چنين نظامى را برخاسته از ماده بى عقل و شعور دانست .\r\n\r\nيادآورى دو نكته :\r\n1 - در شناخت صانع جهان ، پيوسته بايد از نظام موجود ، بر وجود خدا استدلال كرد . مثلًا ، خود قرآن ( چنان كه در بحث صفات مىآيد ) ، گردش منظم بادها را گواه بر وجود صانع جهان گرفته است ؛ در حالى كه گاهى ديده مىشود ، افراد از حادثه هاى استثنائى ، بر وجود خدا استدلال مىكنند ، مثلًا اگر روزى باد از طرف غير معمول بوزد آن را گواه بر وجود خدا مىگيرند ؛ در صورتى كه بايد در هر دو شكل ، بر وجود خدا استدلال كنيم ، نه اينكه تنها در موارد استثنائى ؛ زيرا ، مفاد آن ، اين است كه نظام علمى ، منتهى به اثبات صانع نمىشود و آنچه را كه\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nعلم كشف كرده است نمىتواند خدا را ثابت كند و تنها پديده هايى كه علت آنها شناخته نشده است ، گواه بر وجود خدا است . يك چنين طرز تفكر بهانه به دست دشمن مىدهد و دين را با علم ، ناسازگار قلمداد مىكند .\r\n2 - گاهى ديده مىشود كه تنها وجود حيات وپيدايش آن در ماده ، نخستين ، پايه استدلال بر وجود خدا قرار مىگيرد ؛ به اين بيان كه : زمين ، جزء خورشيد بود ، چگونه اين موجود داغ و سوزان كه همه مواد حياتى آن كشته شده ، داراى حيات و زندگى گشت ؟\r\nدرحالى كه وجود حيات كنونى نيز ، مىتواند ما را به سوى خدا رهبرى كند و قرآن وجود موجودات زنده را در زمين ، نشانه وجود او گرفته است :\r\n(  وَ بَثَّ فِيها مِنْ كُلِّ دَابَّةٍ  ) ( سوره بقره آيه 164 ) .\r\nدر زمين از هر جاندارى پخش كرد .\r\nما در اين بخش به دلائل كمى اكتفاء كرديم زيرا وجود خدا ، آنچنان روشن است كه جز گروه كمى ، همه به آن معتقدند .\r\nآنچه مهم است ، مسئله تحليل صفات خدا است كه سرچشمه بسيارى از مذاهب و مكاتب كلامى است .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n\r\n5 صفات خدا\r\n\r\nيكتايى خدا در ابعاد سه گانه\r\nاز ميان صفات خداوند ، صفت توحيد از صفات برجسته اوست ؛ تو گويى تمام پيامبران براى تبليغ اين اصل آمده‌اند و اگر براى پيامبران ، قانون اساسى تصور كنيم ، توحيد نخستين اصل از اصول آن را تشكيل مىدهد و اتفاقاً گروه مخالف بيشتر با اين اصل در نبرد و پيكارند .\r\n\r\nاقسام توحيد ومراتب آن\r\nتوحيد براى خود مراتبى دارد كه به گونه‌اى فشرده ياد آور مىشويم :\r\n1 - توحيد ذاتى : مقصود از توحيد ذاتى اين است كه ذات خدا يكى است ونظير ومانندى ندارد .\r\n2 - توحيد افعالى : به اين معنى است كه خالق جهان يكى است ومؤثر تام ومستقلى جز او نيست و تأثير ديگر اسباب در پرتو فاعليت و خالقيت اوست .\r\n3 - توحيد در عبادت : يعنى پرستش مخصوص اوست وجز او نبايد كسى را پرستش كرد .\r\nتوحيد ذاتى به اين معنى كه خدا نظير ومانندى ندارد و با توجه به اين كه خدا يك\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nموجود با كمال است ونقص به آن راه ندارد ، روشن وواضح است ؛ زيرا فرض دو خدا مستلزم اين است كه هركدام متناهى باشد تا يكى از ديگرى متمايز گردد ، ولازمه متناهى بودن دو خدا اين است كه هر يك از ديگرى سلب شود و سلب يكى از ديگرى ، سلب كمال از ديگرى و در نتيجه ناقص بودن اوست و موجود ناقص نمىتواند خدا باشد .\r\nبه ديگر سخن ، فرض تعدد ، فرض متناهى بودن است وفرض تناهى ، ملازم با نقص است ونقص با خدايى سازگار نيست از اين جهت ، بايد وجود خدا را ، نامتناهى فرض كنيم وشىء نامتناهى قابل تكرار نيست . زيرا وجود خداى نخست همه جا اعم از ذهن و خارج را احاطه كرده و براى خداى ديگر ، امكان وجود نيست . شايد آيه : (   قُلْ هُوَ اللّهُ أحَدْ   ) ناظر به چنين توحيدى باشد .\r\nتوحيد ذاتى ، معنى ديگرى دارد و آن اينكه : خداوند ، داراى اجزاء نيست وبسيط است ، زيرا فرض جزء براى خدا مستلزم اين است كه خدا در تحقق خود به اجزائى كه غير از خود هستند ، محتاج ونيازمند باشد .\r\nشكى نيست هر مركّبى غير جزء خود هست ؛ يك دستگاه ماشين ، يك محلول شيميائى ، غير تك تك اجزاء آن است ؛ فرض تركيب در خدا ، اين است كه او به تك تك اجزاء كه غير خود وى هستند ، محتاج گردد واحتياج با مقام خدايى سازگار نيست .\r\nتوحيد افعالى مقصود اين است كه ، خالق جهان يكى است وگواه روشن آن ، وجود هماهنگى درعالم آفرينش است و اين كه كوچكترين تصادمى در وضع كلى جهان نيست . اين امر ، نشانه اين است كه اراده واحدى بر اين جهان حكومت مىكند و اگر اين جهان زير نظر دو اراده ، اداره مىشد ، واختلاف اراده ، مايه اختلاف تدبير و به هم خوردن هماهنگى در اجزاء جهان مىگشت .\r\nقرآن با تكيه بر براهين گذشته خدا را به يگانگى مطلق مىخواند :\r\n(  وَ إِلهُكُمْ إِلهٌ واحِدٌ لا إِلهَ إِلَّا هُوَ الرَّحْمنُ الرَّحِيمُ  ) ( سوره بقره آيه 163 ) .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nخداى شما خداى يگانه است ، جز او خدايى نيست و او بخشنده ومهربان است .\r\nآنگاه قرآن در آيه بعد هماهنگى جهان را گواه بر اين مدعا مىگيرد ومىفرمايد :\r\n(  إِنَّ فِي خَلْقِ السَّماواتِ وَ الْأَرْضِ وَ اخْتِلافِ اللَّيْلِ وَ النَّهارِ وَ الْفُلْكِ الَّتِي تَجْرِي فِي الْبَحْرِ بِما يَنْفَعُ النَّاسَ وَ ما أَنْزَلَ اللَّهُ مِنَ السَّماءِ مِنْ ماءٍ فَأَحْيا بِهِ الْأَرْضَ بَعْدَ مَوْتِها وَ بَثَّ فِيها مِنْ كُلِّ دَابَّةٍ وَ تَصْرِيفِ الرِّياحِ وَ السَّحابِ الْمُسَخَّرِ بَيْنَ السَّماءِ وَ الْأَرْضِ لَآياتٍ لِقَوْمٍ يَعْقِلُونَ  ) ( سوره بقره آيه 164 ) .\r\nدر آفرينش آسمانها و زمين و گردش شب و روز وحركت كشتى در دريا به سود مردم وفرود آمدن باران از آسمان كه به وسيله آن زمين پس از مردنش زنده مىشود وپخش موجودات زنده در زمين و گردش بادها وحركت ابر موجود ميان آسمان و زمين ( در همه اينها ) ، گواه روشن براى افراد عاقل وخردمند است .\r\nدر اين آيه ، سخن از نظام آفرينش است كه گواه بر وحدانيّت تدبير ويگانگى خالق جهان است .\r\nتوحيد در عبادت : مقصود از اين اصل ، اين است كه فقط بايد خدا را پرستش كرد و از پرستش غير او دورى جست . در اينجا بايد دو مطلب روشن شود :\r\n1 - چرا بايد خدا را پرستش كرد ؟\r\n2 - چرا بايد غير او را پرستش نكرد ؟\r\nپرستش خدا انگيزه هايى دارد ، بزرگترين انگيزه آن ، كمالى است كه انسان در خدا سراغ دارد و آگاهى از اين كمال ، سبب مىشود كه انسان خود به خود در برابر آن كانون كمال ، خضوع و خشوع كند . اين نوع انگيزه ، مخصوص طبقه عارف وآشنايان به مقام ربوبى است ؛ ولى طبقات ديگر ، خدا را از آن جهت پرستش مىكنند كه او سرچشمه نعمتها وفيض ها است و يكى از\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nفيضهاى مستمر او ، وجود انسان است ، پس به حكم عقل ، بايد در برابر مُنعِمْ خضوع نمود وسپاس او را به جا آورد ؛ گروه سوّمى نيز خدا را به پاداشهاى بزرگ و يا ترس از كيفرهاى او مىپرستند . در هر حال اين انگيزه ها سبب مىشود كه خدا را بپرستيم .\r\nاما چرا بايد از پرستش غير او امتناع ورزيد ؟ زيرا غير اوكمال ندارد يا منبع فيض ونعمت نيست كه ما را وادار به تواضع كند ؛ همچنان كه كيفرها وپاداشهايى در اختيار ندارد كه انگيزه پرستش گردد . زيرا غير خدا ، هرچه دارد از كانون كمال دارد و خود ، كانون كمال نيست .\r\nحال بايد ديد ، حقيقت پرستش چيست ؟\r\nگروهى در معناى پرستش ، افراط ميورزند و هر نوع احترام به اولياء الهى را در حال حيات وممات آنان پرستش آنان تصور مىكنند ؛ از اين رو ، بوسيدن ضرايح مقدسه يا توسّل به ارواح پاك ، در نظر آنان پرستش صاحب مرقد و روح شمرده مىشود . براى آگاهى از معناى پرستش ، بايد توجه كنيم كه پرستش آن گونه از خضوع و اظهار كوچكى در مقابل كسى است كه او را خدا بدانيم يا معتقد شويم كه كارهاى خدايى به او تفويض شده است و خدا در آن قسمت از كارها كنار رفته است ؛ به ديگر سخن ، او را خداى بزرگ و يا خداى كوچك بدانيم . همچنان كه عرب جاهلى ، بتها را خدايان كوچك مىدانست ومعتقد بود كه قسمتى از كارهاى خدا به آنها واگذار شده است .\r\nبنابر اين ، هرگاه در برابر موجودى خضوع كنيم در حالى كه او را نه خداى بزرگ و نه خداى كوچك بينديشيم بلكه بنده پاك و بى آلايش خدا تصور كنيم كه در نزد او مقامى دارد ، اين خضوع ، هرچند هم به نهايت برسد ، احترام خواهد بود نه پرستش . و ما اگر نسبت به پيشوايان بزرگ ، در حال حيات وممات ، احترام مىكنيم ، يا توجه به اين كه همگى بندگان مخلص خدا هستند ، قطعاً عمل ما رنگ عبادت و پرستش به خود نخواهد گرفت .\r\nگواه اين مطلب اين كه خدا به فرشتگان فرمان مىدهد كه آدم را سجده كنند ونهايت خضوع را در برابر او انجام دهند ، اگر اين خضوع ، پرستش آدم بود ، بايد فرشتگان ، مشرك وشيطان ياغى ، رئيس الموحدين باشد .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n\r\nشناخت ديگر صفات خدا\r\nبراى خدا صفات ثبوتى وسلبى هست . مقصود از صفات ثبوتى صفات كمالى است كه بر خدا ثابت مىباشد ومقصود از صفات سلبى آن رشته از نقايص است كه از خدا سلب مىگردد . از صفات ثبوتى خدا پنج صفت را در اينجا متذكر مىشويم :\r\n( 1 ) - دانا ( 2 ) - توانا ( 3 ) - زنده ( 4 ) - بينا ( 5 ) - شنوا\r\nدر باره اثبات دو صفت نخست كافى است كه مصنوعات او را از اتم تا كهكشان مطالعه كنيم .\r\nعلوم بشرى با پى گيرى ده هزار ساله خود توانسته است قسمت ناچيزى از اسرار و رازهاى پيچيده جهان را به دست آورد ؛ در حالى كه قسمت اعظم آنها تحت پوشش جهل انسان باقى است .\r\nمطالعه اين جهان ما را به علم بى پايان وقدرت نامتناهى خدا رهنمون مىگردد ومىرساند كه خدا از مجموع قوانينى كه بشر در علوم طبيعى كشف كرده است آگاه بوده وجهان را با قدرت خود آفريده است . و اين مطالعه ما را به دو صفت علم و قدرت خدا رهبرى مىكند .\r\nدرباره صفت حيات نياز به دليل جداگانه نداريم زيرا وقتى ثابت شد كه او دانا و توانا است طبعاً ثابت مىشود كه او زنده است زيرا موجود زنده جز به اين دو صفت بارز به صفات ديگرى نياز ندارد .\r\nدرست است كه در علوم طبيعى مىگويند موجود زنده موجودى است كه خصيصه هاى : رشد ، توليد مثل ، پاسخ به محرك ، تغذيه را دارا مىباشد . حيات و زندگى به اين معنا ، مخصوص موجودات طبيعى است و گرنه حيات معناى وسيع وگسترده‌اى دارد ، كه ممكن است به هيچ كدام از اين خصيصه ها نيازى نداشته باشد . دانشمندان علوم طبيعى چون سرو كار با موجودات طبيعى دارند ولذا حيات را در محدوده علم ودانش خود تفسير مىكنند . ولى يك فيلسوف كه مسأله را از ديدگاه برترى مىنگرد براى آن معناى وسيع قائل شده و اين خصائص را از آن در حيات موجودات طبيعى مىداند نه اينكه واقعيت « حيات » مطلقاً بستگى به آنها داشته باشد .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nدر اين جا دو صفت ديگر خدا به معناى سميع و بصير نيز روشن مىشود زيرا اين دو صفت بخشى از علم خداست زيرا آگاهى خدا از مسموعات ومبصرات سبب شده است كه خدا را شنوا وبينا معرفى كنيم . و گرنه « سميع » به معناى اين كه از طريق ابزار و يا « بصير » به معنى اين كه از طريق دستگاه خاصى ببيند و يا بشنود در اينجا مطرح نيست . بلكه حضور جهان نزد خدا از آن جمله مسموعات ومبصرات ، سبب آن شده كه او را با اين دو صفت ياد كنيم .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nبا ديگر صفات ثبوتى و سلبى خدا آشنا شويم\r\n\r\n6 با ديگر صفات ثبوتى و سلبى خدا آشنا شويم\r\nبا بيشترين صفات ثبوتى خدا آشنا شديم ولى سه صفت ديگر از صفات ثبوتى او را متذكر مىشويم :\r\n\r\n1 - عادل 2 - حكيم 3 - غنى ( بى نياز )\r\nعدل ودادگرى يكى از صفات خدا به شمار مىرود ، واساس مسئله عدل الهى را موضوع توانائى خرد بر تشخيص زشت وزيبا تشكيل مىدهد ، از آنجا كه عقل وخرد بر تشخيص اين نوع از كارها توانا است ، به روشنى داورى مىكند كه ساحت خدا از هر كار قبيح وزشت پيراسته مىباشد وظلم و ستم يكى از كارهاى زشت ، مىباشد كه او هرگز انجام نمىدهد .\r\nانگيزه انجام ظلم يكى از دو چيز ياد شده در زير است :\r\n1 - يا فاعل از زشتى ظلم آگاهى ندارد .\r\n2 - يا به آن نياز دارد .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nفرض نخست با گستردگى علم خدا صد درصد منتفى است هرگاه خرد ، زشتى ظلم و ستم را درك مىكند خدا كه پديد آرنده كليه مغزها ودركها است به نحو روشن از آن آگاه خواهد بود و چيزى بر خداى جهان مخفى نمىباشد .\r\nفرض دوم كه خدا به ستم نياز داشته باشد نيز منتفى است . او خالق جهان و انسان است و هر چه آفريده ها دارند از او دارند ، واو ديگر چه نيازى به ظلم دارد .\r\nبرخى كه از توصيف خدا به عدل و داد خوددارى مىكنند انكار خود را چنين توجيه مىنمايند :\r\n« ما حق نداريم قلمرو قدرت خدا را محدود سازيم و حق نداريم به او بگوئيم بايد به عدل و داد رفتار كند نه به ظلم و ستم ، بلكه هر كارى كه او انجام داد همان خوب است » .\r\nدر اين سخن مغالطه روشنى وجود دارد :\r\nاين كه مىگوئيم خدا دادگر است و ظلم و ستم نمىكند ، مقصد محدود كردن قلمرو قدرت او نيست بلكه هدف اين است كه با توجه به علم گسترده خدا و توانائى او بر همه چيز ، و بىنيازى وى از همه چيز ، كشف مىكنيم كه خدا چنين كارى را انجام نمىدهد زيرا دواعى ظلم در او موجود نيست .\r\nفرق است بين اين كه بگوئيم خدا نبايد انجام دهد و به اصطلاح ، حكم و فرمانى صادر كنيم و بين اين كه با توجه به يك رشته مقدمات ، حكمى را استكشاف بنمائيم ، مثلًا مىگوييم سه زاويه مثلث با صد و هشتاد درجه مساوى است ، نه كمتر است و نه زيادتر . هدف از اين جمله حكم و فرمان نيست زيرا واقعيات ، تابع حكم وفرمان ما نمىباشد اگر زاويه هاى مثلث با دو زاويه قائمه مساوى نباشد هرگز با حكم وفرمان ما اين واقعيت تحقق نمىپذيرد بلكه ما درا ين موقف از روى يك رشته مقدمات چنين حكمى را به دست مىآوريم .\r\nدر مورد خدا نيز جريان از اين قبيل است وهرگز حكم و فرمانى در كار نيست وهدف محدود كردن قدرت او نمىباشد ؛ زيرا شكى نيست كه او قدرت و توانائى بر داد و ستم ، زيبا و زشت دارد بلكه هدف اين است كه با توجه به اين كه او زشت وزيبا را تشخيص مىدهد و با\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nتوجه به اين كه ظلم بر ديگران نازيبا است و از طرف ديگر نيازى به آن ندارد ، كشف مىكنيم كه انگيزه‌هاى ظلم در خدا موجود نيست .\r\nقرآن هدف از برانگيختن انبيا را اقامه عدل مىداند و ياد آور مىشود كه تمام پيامبران به اقامه عدل در جامعه دعوت شده‌اند چنان كه مىفرمايد :\r\n(  لَقَدْ أَرْسَلْنا رُسُلَنا بِالْبَيِّناتِ وَ أَنْزَلْنا مَعَهُمُ الْكِتابَ وَ الْمِيزانَ لِيَقُومَ النَّاسُ بِالْقِسْطِ . . .  ) ( حديد آيه 25 ) .\r\n« ما پيامبران خود را با دلائل روشن برانگيختيم و همراه آنان كتاب وميزان ( عقل كه مايه سنجش حق و باطل است ) فرو فرستاديم تا مردم عدل و داد را به پا دارند » .\r\nمقصود از صفت دوم ( حكيم ) اين است كه كارهاى او دور از لغو وعبث وبيهودگى است ، زيرا موجود سرا پا علم و قدرت جهت ندارد كه كار عبث انجام دهد و كار عبث سرچشمه‌اى جز فقدان آگاهى صحيح ندارد . و به ديگر سخن ، آن كس كار لغو انجام مىدهد كه از زشتى آن ناآگاه و يا بر ترك آن قادر وتوانا نباشد و هر دو عامل در خدا منتفى است از اين جهت او موجود حكيم است .\r\nمقصود از صفت سوم ( غنىّ ) اين است كه وجود خداوند مبدأ ومنبع همه نوع كمال است ، طبعاً او غنى و بى نياز خواهد بود زيرا فرض اين است كه همه كمالات از او سرچشمه مىگيرد . غير از او موجود صاحب كمالى نيست كه رفع نياز از خدا كند .\r\nقرآن مجيد خدا را چنين معرفى مىكند :\r\n(  يا أَيُّهَا النَّاسُ أَنْتُمُ الْفُقَراءُ إِلَى اللَّهِ وَ اللَّهُ هُوَ الْغَنِيُّ الْحَمِيدُ  ) ( فاطر / 15 )\r\nاى مردم همگى به خدا نيازمنديد وخداوند بى نياز وستوده است .\r\nو در جاى ديگر مىفرمايد :\r\n(  وَ قالَ مُوسى إِنْ تَكْفُرُوا أَنْتُمْ وَ مَنْ فِي الْأَرْضِ جَمِيعاً فَإِنَّ اللَّهَ \r\n\r\n","description":"","footnote":"","page_name":" 54 ","page_number":54},
  {"content":"\r\n\r\n لَغَنِيٌّ حَمِيدٌ  ) ( سوره ابراهيم آيه 8 )\r\n« موسى ( عليه السلام ) گفت اگر شما و همه مردم روى زمين كفر ورزند ، پس خداوند بى نياز و ستوده است » .\r\nتا اين جا به گونه‌اى با صفات ثبوتى خدا آشنا شديم اكنون وقت آن رسيده است كه با صفات سلبى آشنا شويم .\r\n\r\nصفات سلبى خدا\r\nمقصود از صفات سلبى ، سلب آن رشته از نقائص است كه ذات حق پيراسته‌تر از آن است كه با آنها متصف شود .\r\nدر ميان صفات سلبى به دو صفت ياد شده در زير توجه فرمائيد :\r\n1 - خدا جسم نيست .\r\n2 - خدا مركب نيست .\r\nدليل هر دو سلب ، روشن است ، زيرا اگر جسم باشد طبعاً نياز به مكان خواهد داشت وشىء محتاج نمىتواند خدا باشد .\r\nهمچنين مركب نيست زيرا مركب به اجزاء خود نياز دارد . واجزاء ، غير مركب مىباشند ، وموجود محتاج نمىتواند خدا باشد . بلكه نياز به قدرتى دارد كه از او رفع نياز نمايد . و همچنين است ديگر صفات سلبى خدا كه همگى به آن خاطر ازخدا سلب مىشوند كه وجود آنها مايه نقص ونياز است و خدا بالاتر از آن است كه نقص ونياز به ذات او راه يابد .\r\nاصولًا مىتوان تمام صفات ثبوتى را به يك صفت و همه صفات سلبى را نيز به يك صفت باز گرداند و آن اين كه ، هر نوع كمالى كه به انديشه انسان برسد خدا آن كمال را داراست و اگر عالم وقادر است ازاين جهت است كه علم وقدرت ، كمال است . همچنين هر نقصى كه به انديشه انسان برسد خدا از آن منزه وپيراسته است .\r\nو اگر خدا جسم و مركب نيست از آن جهت است كه جسم بودن وتركيب مستلزم نقص است\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nازا ين جهت مىتوان گفت كه خداوند يك صفت ثبوتى و آن ثبوت تمام كمالات برخدا و يك صفت سلبى و آن سلب تمام نقائص از او ، بيش ندارد .\r\n\r\nرفع يك اشتباه\r\nگاهى گفته مىشود چگونه انسان ، موجود محدودى است كه مىتواند موجود نامحدود را مانند خدا بشناسد ، در حالى كه نامحدود در افق موجود محدود قرار نمىگيرد . و به تعبير دانشمندان :\r\nبه كنه ذاتش خرد برد پى * * * اگر رسد خس به قعر دريا\r\nو به قول ديگرى :\r\nاى برتر از خيال وقياس و گمان ووهم * * * وز هرچه گفته‌اند وشنيديم وخوانده ايم\r\nولى پاسخ اين سؤال روشن است زيرا فرق است ميان شناخت مطلق وشناخت نسبى . آنچه ممكن نيست ، شناخت تمام جوانب و ابعاد وجود اوست ، نه شناخت نسبى ، موجود محدود مىتواند از طريق صفات خدا به گونه‌اى با او آشنا شود .\r\n\r\nشناخت صفات خدا از طريق قرآن\r\nقرآن خدا را در سوره حشر با صفات چهارده گانه‌اى معرفى كرده است آنجا كه مىفرمايد :\r\n(    هُوَ اللَّهُ الَّذِي لا إِلهَ إِلَّا هُوَ عالِمُ الْغَيْبِ وَ الشَّهادَةِ هُوَ الرَّحْمنُ الرَّحِيمُ * هُوَ اللَّهُ الَّذِي لا إِلهَ إِلَّا هُوَ الْمَلِكُ الْقُدُّوسُ السَّلامُ الْمُؤْمِنُ الْمُهَيْمِنُ الْعَزِيزُ الْجَبَّارُ الْمُتَكَبِّرُ سُبْحانَ اللَّهِ عَمَّا يُشْرِكُونَ * هُوَ اللَّهُ الْخالِقُ الْبارِئُ الْمُصَوِّرُ لَهُ الْأَسْماءُ الْحُسْنى يُسَبِّحُ لَهُ ما فِي السَّماواتِ وَ الْأَرْضِ وَ هُوَ الْعَزِيزُ الْحَكِيمُ    ) ( سوره حشر آيه 22 - - 24 ) .\r\n1 - اوست خدائى كه جز او خدائى نيست . 2 - او آگاه از پنهان و آشكار است . 3 - او رحمان ورحيم است . 4 - فرمانرواى مطلق . 5 - پاك . 6 - بى عيب .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n7 - ايمنىبخش . 8 - نگهبان . 9 - گرانقدر . 10 - پرقدرت . 11 - بلند پايه . 12 - آفريننده . 13 - تصويرگر است .\r\nو در سوره آل عمران او را چنين معرفى مىكند :\r\n(  إِنَّ اللَّهَ لا يَخْفى عَلَيْهِ شَيْءٌ فِي الْأَرْضِ وَ لا فِي السَّماءِ  ) ( سوره آل عمران آيه 5 ) .\r\nبراى خداوند چيزى در زمين وآسمان پنهان نمىماند .\r\n\r\nمعرفىهاى تورات از خدا\r\nبايد در شناخت خدا به عقل و خرد يا به كتاب آسمانى تحريف نشده اعتماد كنيم و گرنه معرفى كتابهاى تحريف شده جز دورى از شناخت واقعى نتيجه ديگرى ندارد اينك دو نمونه از معرفى هاى تورات نسبت به خدا را ياد آور مىشويم .\r\n1 - تورات در سفر تكوين ( كتاب آفرينش ) خدا را آن چنان معرفى مىكند كه گويا در باغهاى بهشت راه مىرود وآواز مىخواند وجايگاه آدم را نمىداند ( « 1 » ) ، يك چنين معرفى از خدا كجا ومعرفى كه قرآن از خداوند در باره آگاهى گسترده او مىكند كجا .\r\n2 - قرآن در مواردى كه سخن از آفرينش آسمانها و زمين در شش روز به ميان مىآورد بلافاصله مىگويد :\r\n(  . . . وَ ما مَسَّنا مِنْ لُغُوبٍ  ) ( سوره ق آيه 38 )\r\n« به ما خستگى دست نداد » .\r\nاصرار براين مطلب در قرآن گويا ناظر بر مطلبى است كه تورات در اين مورد دارد كه خداوند پس از آفرينش آسمانها و زمين در اين مدت خسته شده و به استراحت پرداخت ( « 2 » ) اين نوع معرفى ها مايه دورى طبقه روشنفكر از خدا بود .\r\n\r\n\r\n","description":"","footnote":"\r\n( 1 ) . تورات سفر تكوين ، فصل سوم جمله هاى 9 - 11 .\r\n( 2 ) . تورات سفر تكوين ، فصل دوم جمله 3 .\r\n","page_name":" 57 ","page_number":57},
  {"content":"\r\n\r\n\r\n7 نياز بشر به راهنمايان آسمانى\r\n\r\n« نبوّت عامّه »\r\nبطور مسلم بشر براى هدفى آفريده شده است ، هدفى كه به خود انسان باز مىگردد نه به خدا . و به ديگر سخن ، آفرينش انسان بى هدف نيست هرچند براى آفريدگار در اين مورد هدفى كه بر طرف كننده نياز او باشد وجود ندارد ودليل اين مطلب روشن است ، زيرا خداى حكيم ، پيراسته از آن است كه كار لغو و عبث انجام دهد وانگيزه هاى عمل لغو در خدا موجود نيست ، آن فرد كار لغو انجام مىدهد كه يا از زشتى آن آگاه نباشد و يا به آن نياز داشته باشد و هر دو عامل در خدا منتفى است .\r\nاز اين بيان نتيجه مىگيريم كه براى آفرينش انسان هدفى است كه بشر براى آن هدف خلق شده است و اين هدف جز تكامل انسان از صورت يك ذره بى مقدار تا برسد به صورت يك انسان كامل كه در علم و توانائى مثَل خدا و جانشين او در روى زمين گردد .\r\nبطور مسلّم بشر در رسيدن به اين مرحله از تكامل به راهنمايانى نياز دارد كه او را به اين مقصد رهبرى كنند و گرنه خود بشر با پاى خود نمىتواند به هدف برسد . اكنون براى روشن شدن اين مطلب دو مثال مىزنيم :\r\n1 - شكى نيست كه اقتصاد در زندگى انسان نقش مؤثرى دارد و همه جهان آن را به عنوان يك اصل مؤثر پذيرفته اند ، ولى هنوز بشر الفباى اقتصاد را به دست نياورده و در شيوه\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nآن دو مكتب متضاد در برابر هم قرار دارند يكى ( سوسياليسم ) از آن پس كمونيست و ديگرى ( كاپيتاليسم ) . مكتب نخست ، بخش خصوصى را غير قانونى اعلام كرده و منتظر آن است كه مالكيت شخصى را نيز لغو كند ومىگويد هنوز بشر آماده پذيرش بهشت كمونيست نيست كه مالكيت به صورت كلى اعم از خصوصى وشخصى لغو گردد . مكتب ديگر ، مالكيت را به صورت گسترده پذيرفته و براى آن محدوديتى نه از نظر سبب نه از نظر نتيجه قائل نشده است . اين مكتب هر نوع در آمد را هر چند از طريق ربا و فروختن سلاحهاى مخرب و ويرانگر و فحشا به رسميت شناخته و انسان را مالك آن مىداند . بنابراين بشر الفباى اقتصاد صحيح را نمىداند و از دو مكتب صد درصد متضاد ترويج مىكند .\r\n2 - در مسئله شناخت صفات خدا بشر به توافق جزئى نرسيده است تا آنجا كه گروهى مانند مجوس به دوگانگى ومسيحيت به سه گانگى ، مشركان به صدگانگى معتقد گشته وتوحيد را كه صفت بارز خداست ، منكر شده‌اند . يك چنين بشرى كه از الفباى امور مادى ومعنوى بى خبر است چگونه مىتواند بدون آموزگاران آسمانى به سعادت ممكن برسد .\r\nدرهند فقر زده ، صد و پنجاه ميليون گاو زندگى مىكنند ومزارع را پايمال مىسازند ولى مردم هند با بدبختى دست به گريبانند و از بدى تغذيه هر روز عدّه زيادى مىميرند اما جرأت اين كه از گوشت اين گاوها استفاده كنند ، ندارند . زيرا مبانى خرافى عقيدتى آنها اجازه چنين كارى را به آنان نمىدهد از اين جهت خدا براى راهنمائى بشر پيامبرانى را اعزام مىكند .\r\n\r\nصفات پيامبران\r\nاكنون كه بشر در يك چنين مسائل ضرورى به حقيقتى نرسيده ، آيا لازم نيست كه براى تعليم بشر آموزگارانى ، اعزام گردد . اكنون لازم است ما صفات ومشخصات آنان را به دست آوريم . اينك مشخصات آنان :\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n\r\nالف . عصمت\r\nمقصود از عصمت اين است كه پيامبران بايد در مقابل گناه مصون وبيمه باشند . اين شرط به دو چيز بازگشت مىكند :\r\nالف - چرا پيامبران بايد معصوم ومصون باشند ؟\r\nب - چه مىشود كه آنان داراى چنين قوه وقدرت مىشوند ؟\r\nاينك هر دو جهت را بيان مىكنيم : اما جهت نخست ، دليل آن اين است كه انبياء براى هدايت مردم برگزيده شده‌اند و شرط هدايت اين است كه مردم به آنان اعتماد داشته باشند وواقعاً سخن آنها را سخن خدا تلقى كنند ، اگر پيامبرى به گفته خود عمل نكند و به اصطلاح گناهى از او سر بزند اين كار سبب مىشود مردم به او اعتماد نكرده و در ادعاى او شك و ترديد كنند و بگويند اگر او واقعاً خود را بر انگيخته خدا مىداند ، چرا به گفته خود عمل نمىكند ؟\r\nالبته اين بيان بخشى از مدعاى نخست را ثابت مىكند و آن اين كه پيامبران بايد مصون از گناه باشند و اما بخش ديگر از ادعا و آن اينكه پيامبران بايد پيراسته از اشتباه و خطا باشند ، دليل آن اين است كه اگر پايه گذار دين در تبليغ احكام دچار اشتباه شود اعتماد مردم از بين مىرود وسلب اعتماد ، مايه از بين رفتن هدايت مردم كه براى آن برانگيخته شده اند ، مىگردد .\r\nو همچنين اگر در امور عادى دچار اشتباه شود ، اين كار سبب مىشود كه مردم به ديگر گفته هاى او اگر مربوط به شريعت باشد از ديده شك و ترديد بنگرند .\r\nخلاصه براى تحقق هدفى كه انبياء براى آن برانگيخته شده‌اند لازم است پيامبران با نيروى عصمت ومصونيت از گناه و خطا مجهز شوند تا غرض الهى عملى گردد .\r\nاكنون لازم است در باره مطلب دوم سخن بگوييم و آن اين كه چه مىشود كه انبياء از گناه وخطا مصونيت پيدا مىكنند و عامل باز دارنده آنان در دو مرحله چيست ، و اين همان موضوع گفتار ما در بخش آينده است .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nعامل عصمت در پيامبران چيست ؟\r\n\r\n8 عامل عصمت در پيامبران چيست ؟\r\nعامل باز دارنده راهنمايان آسمانى از گناه همان ايمان قوى وتقواى فوق العاده آنهاست كه از علم به عواقب گناه سرچشمه مىگيرد . به طور مسلم ، علم صد درصد قطعى به واكنش عملى ، در انسان ايجاد عصمت مىكند وآنچنان تقوائى در او پديد مىآورد كه هرگز انديشه گناه در مغز او خطور نمىكند ، فرض كنيد ، به انسانى يك ميليارد دلار بدهند و از او بخواهند كه دست به سيم عريان بزند ، كه برق كشنده در آن جريان دارد ، بطور مسلم هيچ انسان عاقلى به هيچ قيمتى خود را آلوده به چنين گناهى نمىكند زيرا نتيجه اين نوع گناه مرگ است واو در اين نتيجه شك وترديدى ندارد .\r\nحالا اگر يك نفر نسبت به عواقب شوم ونتايج مرگ بار گناه كه دوزخ و آتش سوزان است چنين علم قطعى پيدا كند ، به طور مسلّم دست به گناه نزده و اين علم در او يك نوع تقوا ومصونيّتى پديد مىآورد كه به هيچ نحو شكست نمىخورد .\r\nدر اين جا ممكن است سؤال شود كه گاهى برخى از آگاهى هاى قطعى در انسان ايجاد مصونيّت نمىكند زيرا مىبينيم افرادى كه مىدانند الكل ضرر دارد وسيگار مضر است مع الوصف مىنوشند ومىكشند پس چرا علم در اين مورد عصمت ايجاد نمىكند ؟\r\nپاسخ اين سؤال روشن است و آن اين كه علم در صورتى مىتواند مصونيّت آفرين باشد\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nكه از مغز به قلب و از حالت علمى به صورت ايمان در آيد . و تا علم رنگ ايمان به خود نگيرد مايه هدايت ورستگارى نمىگردد ، از باب مثال مىگوييم ، همه ما مىدانيم كه مرده نمىتواند به انسان ضررى برساند ولى در عين حال همگى از آن مىترسيم وحاضر نيستيم يك شب با او در بستر بخوابيم . حال آنكه مرده شور نمىترسد و واهمه ندارد . تفاوت علم ما با علم مرده شور ، در اين است كه علم ما فقط آگاهى است و هنوز به علم خود ايمان نداريم . در حالى كه مرده شور بر اثر ممارست ، مؤمن است و از مرده نمىترسد . علم اين گروه كه الكل مىنوشند علمى است كه به حالت ايمان ( كه بازدارندگى اثر آن است ) در نيامده است .\r\nگذشته از اين ، اين گروه يك محاسبه ديگرى نيز مىكنند و آن اينكه زندگى توأم با كيفيت را بر زندگى با كميّت اما بدون كيفيّت مقدّم مىدارند . ودرحقيقت زندگى نخست را بر زندگى دوّم ترجيح مىدهند ومعتقدند شصت سال زندگى با عيش ونوش بهتر از هشتاد سال زندگى پيراسته از آن است .\r\n\r\nچگونه از خطا مصون مىشوند ؟\r\nعامل باز دارنده پيامبران از گناه روشن شد ، اكنون بايد ديد عامل باز دارنده آنان از خطا چيست ؟\r\nعامل باز دارنده آنان از خطا يك عامل غيبى است كه در روايات از آن به روح القدس تعبير آورده اند . خداوند آنان را با قدرت ونيروئى مجهز كرده كه نمىگذارد آنان به خطا واشتباه بيفتند ، وپيوسته آنان در متن واقعيات قرار مىگيرند و اين لطف الهى در حق آنان براى اين است كه اعتماد مردم را به خود جلب كنند ، و در نتيجه هدايت مردم كه براى آن هدف برانگيخته شده‌اند عملى گردد .\r\n\r\nب . دارنده معجزه\r\nيكى از ديگر صفات آنان اين است كه بايد براى اثبات حقانيت خود دليل وگواهى همراه داشته باشند و يكى از طرق اثبات حقانيت ، داشتن معجزه است هرچند ، معجزه دليل منحصر\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nنيست ونبوت پيامبران را از راههاى ديگر نيز مىتوان ثابت كرد ، معناى معجزه اين است كه پيامبر كارى را صورت مىدهد كه همه افراد بشر در برابر آن عاجز وناتوان گردند . يك چنين عمل خارق العاده نشانه آن است كه آورنده آن با قدرت الهى مجهز است . زيرا اگر تنها قدرت بشرى بود ، جهت نداشت كه همه افراد بشر در طول زمان از مقابله با او عاجز گردند . ولذا هركار خارق العاده كه مايه عاجز شدن همه مردم نباشد يا محصول رياضت است كه مرتاض ديگر نيز مىتواند آن كار را انجام دهد و يا محصول صنعت است كه ديگر افراد نيز مىتوانند با آن مقابله نمايند . از اين جهت كار مرتاضان هند به خاطر امكان مقابله و كار پرتاب فضانورد به فضا به خاطر وجود معارضه در بلوك ديگر معجزه نيست بلكه علل روشن وقابل تحصيلى دارد .\r\nدر اينجا بحث ديگرى پيش مىآيد و آن اين كه چگونه معجزه گواه بر صدق گفتار آورنده آن است ؟ درست است كه معجزه حاكى از مجهز شدن به قوه الهى است ولى چگونه دليل بر راست گوئى آورنده آن است ؟\r\nپاسخ اين سؤال روشن است زيرا خداى علاقمند به هدايت بندگان ، هرگز چنين قدرت را به آدم دروغگو نمىدهد . زيرا اين كار با هدفى كه خدا در آفرينش بشر دارد سازگار نيست .\r\nو به ديگر سخن داشتن معجزه مايه جذب مردم است و تمام انسانها بدون اختيار به چنين فردى جذب مىشوند . و اگرچنين قدرت در اختيار آدم دروغگو نهاده شود قطعاً مايه گمراهى مىگردد وخداى مهربان وعلاقمند به هدايت بندگان چنين قدرتى را در اختيار مدعى دروغگو نمىگذارد .\r\n\r\nج . پيراستگى از عيوب و نقايص\r\nپيامبران از هر عيب و نقص جسمى وروحى كه مايه دورى مردم از آنان مىگردد بايد پيراسته باشند . زيرا وجود چنين عيوب مايه دورى مردم از انبياء مىگردد . ودرنتيجه هدف از بعثت ، كه هدايت مردم است به دست نمىآيد .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n\r\nد . زندگى عادى ومعمولى\r\nپيامبران به حكم اين كه براى هدايت مردم برانگيخته شده‌اند زندگى عادى ومعمولى خواهند داشت آنان بسان مردم راه مىروند ، كار مىكنند ، عقد زناشوئى مىبندند وهرگز كارهاى متناسب با مرتاضان وتاركان دنيا را انجام نمىدهند . ولذا بايد برنامه پيامبران يك برنامه مفيد وسازنده باشد وهرگز نبايد مردم را به رهبانيت و ترك زندگى دعوت كنند . در صدر اسلام يكى از خرده هائى كه بر پيامبر مىگرفتند اين بود كه مىگفتند :\r\n(  . . . ما لِهذَا الرَّسُولِ يَأْكُلُ الطَّعامَ وَ يَمْشِي فِي الْأَسْواقِ . . .  ) ( سوره فرقان آيه 7 )\r\nچرا اين پيامبر غذا مىخورد و مانند ما در بازار راه مىرود .\r\nآنان كه اين ايراد را مىكردند از هدف بعثت آگاه نبودند كه پيامبر بايد با مردم بياميزد و از آنان فاصله نگيرد تا بهتر بتواند در آنان نفوذ كند .\r\n\r\nه - . اخلاص دردعوت\r\nشيوه تمام پيامبران اين بود كه در دعوت خود خواهان اجر و پاداش نبودند ومنطق همگى اين بود كه :\r\n(  وَ ما أَسْئَلُكُمْ عَلَيْهِ مِنْ أَجْرٍ إِنْ أَجْرِيَ إِلَّا عَلى رَبِّ الْعالَمِينَ *  ) ( سوره شعراء آيه 109 )\r\nبراى كار خود اجر و پاداشى نمىطلبم ، اجر من بر عهده خداى جهانيان است .\r\nو اگر پيامبر گرامى در موردى مىفرمايد :\r\n(  . . . قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  ) ( شورى آيه 23 )\r\nبگو من مزد و پاداشى جز دوستى خاندانم نمىخواهم .\r\nبدين جهت است كه يك چنين پاداش ، پاداش صورى است نه حقيقى ، زيرا نتيجه ارتباط با خاندان پيامبر به خود انسان باز مىگردد ، نه به خود آنها ، اين نوع ارتباط از قبيل ارتباط\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nناقص\r\nبا كامل وشاگرد با استاد است كه قهراً به سود طرف ناقص تمام مىشود نه كامل .\r\nاكنون وقت آن رسيده است كه ببينيم وسيله آگاهى پيامبران از تعاليم خود چيست ؟ وتفاوت آنان با نوابغ چگونه است ؟ اين مطالب موضوع بحت ما است در بخش آينده .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n\r\n9 پيامبران و نوابغ\r\nآگاهى پيامبران ازجهان بالا به وسيله وحى الهى است . معنى وحى چيست ؟\r\nوحى اين است كه پيامبر بدون اينكه از عقل وخرد بهره بگيرد وانديشه‌اى بسازد ، خود مطلب بر قلب پيامبر وارد مىشود و يا فرشته‌اى را مىبيند وسخن را از او مىگيرد .\r\nپيامبران در حالى كه با نيروى عقل و خرد مجهز مىباشند ، ولى علاوه براين دستگاه يك دستگاه ديگرى در وجود آنان تعبيه شده است كه به وسيله آن مىتوانند فرمانهاى خدا را دريافت كنند و آن را در اختيار بشر بگذارند .\r\nو به ديگر سخن پيامبران دو نوع انديشه عرضه مىكنند انديشه‌اى كه محصول تجربه وآزمون راهنماى عقل وخرد آنهاست . چنين انديشه‌اى وحى نيست بلكه مطلبى است كه محصول دستگاه فكرى واستدلالى آنان ، آن را ساخته است و در مقابل آن پيامبران دريافت هايى دارند ازجهان برتر بدون اينكه عقل وخرد آنها و يا تجربه وآزمون ، در پديد آمدن آنها مؤثر باشد و اين گيرندگى خاصى است كه فقط پيامبران با آن مجهزند .\r\nازاين بيان روشن مىشود كه مقام نبوت غير از مقام نبوغ است ونبى غير از نابغه مىباشد . انديشه نوابغ محصول حسابگريها ومطالعات ديرينه آنهاست و چه بسا هم به واقعياتى برسند وحقايقى را دريابند . درحالى كه معارف پيامبران ودريافت‌هاى آنان ، محصول ارتباط آنان با جهان ديگر است و بدون كوچكترين تفكر وانديشه از جهان بالا بر قلب آنان القا مىشود .\r\nاصولًا در جهان دو نوع مصلح و خير انديش داريم ؛ مصلحى كه همه چيز را به خود\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nنسبت داده و مىگويد : « من چنين مىگويم » ، « و من چنين فكر مىكنم » در مقابل مصلحى داريم كه همه چيز را به خدا نسبت مىدهد ومىگويد : « خدا چنين گفته » است بنابراين ما نبايد اين دو مصلح را يكى بگيريم و راه هر دو را يك راه بينديشيم ، درست است هدف يكى است و هر دو مىخواهند دست بشر را بگيرند و به قله سعادت برسانند ولى راه ووسيله دو تا است .\r\nازآنجا كه انديشه هاى نابغه محصول فكر و دستگاه ادراكى او است ، قهراً به حكم اين كه بشر محدود است ، اشتباهاتى درآن رخ خواهد داد ، ونمىتواند صد درصد واقع نما باشد .\r\n« بطلميوس » دانشمند مصرى نابغه عصر خود بود ، در تفسير جهان بالا طرحى ريخت كه پانزده قرن فكر بشر را به خود مشغول ساخت ، اما پس از مدتى به وسيله چهار دانشمند فلكى اصول آن فرو ريخت . اين چهار دانشمند عبارتند از : « كوپرنيك ، كپلر ، گاليله ونيوتن » كه هر كدام با اثبات اصلى از اصول فلكى كليه نظام فكرى بطلميوس را فرو ريختند و آن را باطل اعلام كردند .\r\nولى گفته پيامبران محصول وحى الهى است و تمام گفته هاى آنان از مقام ربوبى ( كه خالق جهان و انسان است و بر همه چيز احاطه دارد ) سرچشمه مىگيرد .\r\nقطعاً از هر نوع خطا واشتباه مصون خواهد بود . اگر در كتابهاى شرق شناسان در باره هوش وقدرت فكرى پيامبر سخن مىگويند ، غالباً مىخواهند ريشه را بزنند ووحى را كه بر او نازل مىشد واساس آئين او را تشكيل مىداد ، انكار كنند ، و ما در عين پذيرفتن استعداد و هوش فوق العاده آنان ، آئين آنان را زائيده فكر و نبوغ آنان نمىدانيم ، بلكه همگى مستند به وحى الهى است .\r\n\r\nبعثت پيامبران و اختيار انسان\r\nانسان از نظر جهان بينى پيامبران ، يك موجود مختار و آزاد است كه مىتواند راه خود را برگزيند و آنچه را كه مىخواهد انتخاب كند آنان به خاطر آزاد بودن انسان ، براى تربيت او اعزام شده‌اند و اگر انسان آزاد نبود ، امر و نهى وتشريع احكام وبازخواست معنى نداشت .\r\nولى از طرف ديگر معتقديم كه همه چيز به تقدير خدا و قضا و حكم او انجام مىگيرد .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nاكنون سؤال مىشود اگر همه چيز به تقدير خدا و قضاى اوست ، ديگر اختيار چه معنى دارد ؟ پاسخ اين سؤال روشن است و آن اينكه بايد ديد تقدير و قضاى خدا در باره انسان چيست ، در اين موقع مىتوان نتيجه گرفت كه آيا تقدير وسرنوشت با انتخابگرى و آزادى انسان منافات دارد يا نه ؟\r\nاصولًا تقدير خدا در باره هر موجود متناسب مقام وجودى او است .\r\nخدا مقدّر كرده است كه هر فاعل طبيعى مانند آتش به صورت طبيعى كار انجام دهد . همچنان كه مقدّر كرده هر موجود عاقل وخردمند كه داراى علم وقدرت است از روى حريّت و آزادى كارى را صورت دهد . يعنى خدا خواسته است كه آفتاب بدون اختيار نور افشانى كند و انسان با اختيار مبدأ كار شود ؛ بنابر اين يك چنين قضا و قدر نه تنها مايه جبر نمىشود بلكه اختيار انسان را تثبيت وتأكيد مىكند . يعنى اگر خورشيد از روى اختيار نور افشانى كند اين بر خلاف تقدير خداست و اگر انسان از روى جبر مبدأ كارى شود اين نيز بر خلاف قضاى الهى است .\r\nپس در عين اعتقاد به حريت و آزادى انسان تمام كارهاى وى از روى تقدير و قضاى الهى است و اگر « سرنوشت » گفته مىشود ، مقصود سنت‌هاى الهى كه يكى از آنها اين است كه هر فاعل مختارى مانند انسان ، با كمال اختيار كار را صورت دهد ، و به ديگر سخن ، سرنوشت دو معنى دارد :\r\n1 - سنتها و قوانين خلقت\r\n2 - علم پيشين خدا بر اعمال انسان\r\nكيفيت بهره‌بردارى از قوانين خلقت در اختيار انسان است و كليد آن در دست اوست .\r\nقانون خلقت است كه انسان ميگسار دچار بيماريهاى كبدى و غيره گردد .\r\nقانون آفرينش است كه ملت رفاه طلب ، از قافله تمدن عقب بماند و گزينش هر يكى از دو راه در اختيار انسان است .\r\nقضاء و قدر به اين معنى ، با اختيار و آزادى انسان منافات ندارد .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nعلم پيشين خدا ، بر آزادى انسان در عمل ، تعلق گرفته است .\r\nو چنين علمى ، مؤكد اختيار مىباشد زيرا علم خدا بر اين تعلق گرفته است كه انسان از روى اختيار فلان كار را صورت خواهد داد و چنين علمى ، علت تام براى انجام كار نيست ، بلكه ميان علم و دانش او ، و عمل انسان ، اراده و اختيار او متوسط است ( « 1 » ) .\r\n\r\n\r\n","description":"","footnote":"\r\n( 1 ) . در اين مورد ما در كتاب سرنوشت از ديدگاه قرآن و سنت و عقل ، گسترده سخن گفته‌ايم .\r\n","page_name":" 69 ","page_number":69},
  {"content":"\r\n\r\nپيامبر گرامى ما آخرين سفير الهى است\r\n\r\n10 پيامبر گرامى ما آخرين سفير الهى است\r\nبحثهاى پيش ثابت كرد كه براى وصول به هدف نياز به راهنمايى الهى داريم كه ما را در اين مسير هدايت كند ، تاريخ نشان مىدهد كه خدا نيز در طول تاريخ زندگى بشر پيامبرانى را بر انگيخته كه هدايت انسانها را بر عهده داشته اند . مانند : حضرت ابراهيم ، حضرت موسى ، حضرت مسيح ( عليهم السلام ) و . . . هر كدام از اين پيامبران با برنامه متناسب با وضع زمان و استعداد مردم آن زمان برانگيخته شده ومشعلهاى فروزانى در جامعه خود بوده‌اند خلاصه : هر آيينى به وسيله هر پيامبرى كه فرستاده شده است ، آيين كامل همان عصر وزمان بوده وكوچكترين نقصى نداشته است ، چيزى كه هست هريك از اين آيين ها نسبت به آيين بعدى كلاس پيشين بود كه مىتواند پايه‌اى براى كلاس بعدى بوده باشد وامّتها را در طول زمان از كلاسى به كلاس ديگر ببرد .\r\nدراينجا اين سؤال مطرح مىشود ، آيينى كه بايد اكنون از آن پيروى نمود چيست وحجت خدا در اين مورد كيست ؟ مسلمانان مىگويند حضرت محمّد بن عبد اللّه ( صلى الله عليه وآله و سلم ) آخرين سفير الهى ، با برنامه كاملى براى عموم بشرها اعزام شده است وبرنامه او آن چنان كامل وجامع مىباشد كه با همه تمدنها سازگار بوده وبشر را در هر دوره به كمال مطلوب هدايت مىكند .\r\nاين سفير الهى در سال 570 ميلادى برابر با عام الفيل ديده به جهان گشود و در سال\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n610 به پيامبرى مبعوث گشت كه پس از 23 سال انجام وظيفه ، دعوت حق را لبيك گفت . در شب ميلاد او كرامتهايى مشاهده شد كه تاريخ همگى را ضبط كرده است مانند : سرنگون شدن بتهاى مكّه و خاموش گشتن آتش آتشكده فارس وپديد آمدن شكاف در كنگره هاى ايوان كسرى .\r\n\r\nهدف از اين كرامتها چه بود ؟\r\nاين كرامتها از دو راه تفسير مىشود :\r\n1 - هرگاه بت پرستان و آتش پرستان وكاخ نشينان ايوان كسرى سر عقل بيايند قطعاً در اين مورد ، فكر خواهند كرد كه چه شد آتش آتشكده با بودن مواد سوختى خاموش گشت ، چرا همه چيز در مكه برجاى خود ثابت ماند تنها بتها سرنگون شدند ؟ ! چه شد كه خانه گلى در كنار ايوان كسرى شكاف برنداشت ، ولى ايوان با آن عظمت دچار شكاف شد ، اگر در باره اين چراها فكر كنند اجمالًا تصديق خواهند كرد كه حكومت آتشكده ها وكاخهاى ستم وبت هاى فاقد شعور سپرى گشته و به همين زودى پايان خواهند يافت و اين كار به وسيله يك نيروى غيبى انجام خواهد گرفت .\r\n2 - هرگاه پس از گذشت چهل سال مردى دعوت به يكتا پرستى كرد و مردم متوجه شدند كه در شب ميلاد او حادثه هايى رخ داده كه با هدف ودعوت او كاملًا هماهنگ مىباشد ، در اين صورت اين كار شاهد گويايى بر صدق گفتار او خواهد شد و يك چنين كرامت كمتر از معجزه هاى دوران رسالت او نخواهد بود .\r\n\r\nزندگانى پيامبر\r\nمشروح زندگانى پيامبر را بايد در كتابهاى تاريخ و سيره مطالعه كردو كتاب « فروغ ابديت » مىتواند تا حدودى ما را با زندگانى او آشنا سازد ولى اجمالًا ياد آور مىشويم :\r\nپيامبر در دوران شير خوارگى به دست دايه‌اى به نام « حليمه » سپرده شد كه در هواى آزاد رشد وپرورش پيدا كند زيرا مكه بر اثر رفت و آمد زائران محل بروز و با و طاعون بود از اين\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nجهت جدّ او « عبدالمطلب » كه سرپرستى او را بر عهده داشت مصلحت ديد كه نوزادش در هواى آزاد پرورش پيدا كند به همين جهت پنج سال در ميان قبيله بنى سعد به سرپرستى بانوى مهربانى به نام « حليمه » به سر برد از حوادث دوران كودكى او جريانى است كه مادر وى نقل مىكند ومىگويد : روزى نوزاد عبدالمطلب درخواست كرد كه مانند ديگر كودكان به صحرا برود من بارفتن او به صحرا موافقت كردم اما از آن مىترسيدم كه مبادا آسيبى به او برسد از اين جهت يك مهر يمنى بر گردن وى آويختم كه نگهبان وحافظ وى باشد ناگهان با خشم كودك روبرو شدم كه به من گفت مادر آرام ، آرام ، من حافظ ونگهبانى با خود دارم آنگاه مهر را از گردن باز كرد و به دور افكند ( « 1 » ) .\r\nكودك عبد المطلب در پنج سالگى به مكه بازگشت و در سن هشت سالگى جدّ خود را از دست داد وتحت سرپرستى عموى خود ابو طالب قرار گرفت يك بار با او در سن دوازده سالگى تا محلى به نام « بصرى » رفت و از آنجا به مكّه همراه عموى خود بازگشت زيرا راهب آن منطقه او را شناخت و به عموى او گفت در حفظ برادر زاده خود بكوش واو را به محل خود بازگردان اگر قوم يهود او را بشناسند بر قتل او تصميم مىگيرند .\r\nبار ديگر او در سن بيست و چهار سالگى كالاهاى بازرگانى خديجه را به شام برد و به مكه بازگشت ، امانت دارى وسوابق درخشان محمّد سبب شد كه خديجه كه پانزده سال از او بزرگتر بود ، درخواست ازدواج نمايد وازدواج در سن بيست و پنج سالگى آن حضرت انجام گرفت واو با اين بيوه زن تا سن 50 سالگى به سر برد و تا او زنده بود هيچ زنى را برنگزيد و اگر بعدها همسران متعددى گرفت به خاطر يك رشته مصالح سياسى بود كه در تاريخ موجود است . و در سن چهل سالگى به مقام نبوت برانگيخته شدو در 27 ماه رجب فرشته‌اى را مشاهده كرد كه لوحى بر دست دارد و به او دستور خواندن مىدهد واو در پاسخ مىگويد من قادر به خواندن نيستم او سه بار اين پيشنهاد را تكرار مىكند وسرانجام رسول گرامى در خود احساس خواندن آياتى مىكند كه در آن لوح نوشته شده بود و آنها عبارت بودند از آيات :\r\n\r\n\r\n","description":"","footnote":"\r\n( 1 ) . مجلسى ، بحار الانوار .\r\n","page_name":" 72 ","page_number":72},
  {"content":"\r\n\r\n(       اقْرَأْ بِاسْمِ رَبِّكَ الَّذِي خَلَقَ * خَلَقَ الْإِنْسانَ مِنْ عَلَقٍ * اقْرَأْ وَ رَبُّكَ الْأَكْرَمُ * الَّذِي عَلَّمَ بِالْقَلَمِ * عَلَّمَ الْإِنْسانَ ما لَمْ يَعْلَمْ       ) ( سوره علق آيات 1 تا 5 ) .\r\nبخوان به نام پروردگارت كه تو را آفريد . انسان را از خون بسته پديد آورد . بخوان در حالى كه پروردگار تو گرامى است . خدايى كه تو را آنچه را كه نمىدانستى آموخت ( « 1 » ) .\r\nآنگاه پيامبر از نقطه عبادت به سوى شهر ( مكّه ) سرازير مىشود ونخستين كسى كه به او ايمان مىآورد همسر او خديجه وآنگاه على بود و از اين كه خانواده او نخستين مؤمن به او مىگردد ، اين نشانه آن است كه زندگى او آن چنان آميخته با طهارت و پاكى بود كه به گفتار او مؤمن بوده در آن احتمال خلاف نمىداد . زيرا انسان هرچه هم بخواهد معايب خود را پنهان بدارد نمىتواند از همسر خود آن را مخفى سازد .\r\nاو سه سال تبليغ سرّى را آغاز كرد پس از سپرى شدن سه سال تبليغ عمومى را شروع نمود و پس از سيزده سال اقامت درمكّه رهسپار مدينه شد كه تا به كمك مردم مدينه ومهاجران مكّه بتواند اسلام را در جهان منتشر سازد . وى ده سال د رمدينه زيست و پس از مجاهدتها در بيست و هشتم ماه صفر سال يازدهم هجرت به درود زندگى گفت .\r\nاو در مدت اقامت خود ، بيست و هفت بار ، شخصاً در جهاد با مشركان شركت كرد ، و 55 گردان به فرماندهى برخى از ياران خود ، براى جهاد ، اعزام نمود .\r\nو در سال هشتم هجرت نامه‌هايى براى سران جهان آن روز نوشت و آنها را به آئين خود دعوت نمود و از اين طريق ثابت كرد كه آيين او كاملًا جهانى است .\r\nاكنون وقت آن است كه دلائل نبوت او را از نزديك مطالعه و بررسى كنيم اين است موضوع گفتار در بحث آينده .\r\n\r\n\r\n","description":"","footnote":"\r\n( 1 ) . مجمع البيان ، ج 5 ، ص 487 .\r\n","page_name":" 73 ","page_number":73},
  {"content":"\r\n\r\n\r\n11 دلايل نبوّت پيامبر خاتم\r\nنبوت پيامبر گرامى را از طرق مختلف مىتوان ثابت كرد و مجموع اين طرق را مىشود در سه اصل خلاصه نمود :\r\n1 - اثبات نبوّت از طريق معجزه هايى كه در اختيار داشت .\r\n2 - تنصيص پيامبر پيشين بر نبوّت پيامبر اسلام .\r\n3 - جمع قرائن وشواهد .\r\nاين تنها پيامبر اسلام نيست كه مىتوان نبوّت او را از طريق اين سه اصل ثابت نمود بلكه نبوّت تمام پيامبران را مىتوان به وسيله يكى از اين سه اصل ثابت نمود . اينك ما هر سه اصل را در باره پيامبر اسلام پيگيرى مىكنيم .\r\n\r\nبررسى معجزات پيامبر گرامى اسلام\r\nپيامبر گرامى مانند ديگر پيامبران داراى معجزاتى بوده است ، ولى يگانه معجزه جاودانه او كه در همه اعصار مىدرخشد ، قرآن او مىباشد درست است كه كليه معجزات پيامبر در كتابهاى تاريخ وسيره وارد شده است ولى استدلال به آنها در صورتى ممكن است كه همگى به صورت متواتر به ما رسيده باشد .\r\nمقصود از خبر متواتر اين است كه راويان خبر در هر عصر وزمانى به اندازه‌اى باشند كه احتمال اجتماع بر دروغ به صورت امر محال در آيد . وثبوت يك چنين نقل متواتر در معجزات\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nپيامبر نياز به تحقيق و بررسى دارد زيرا بايد با مراجعه به كتابهاى سيره وتاريخ ، معجزات پيامبر را استخراج كنيم وراويان آنها را در هر عصرى در نظر بگيريم آنگاه ثابت كنيم كه راويان آنها در هر طبقه واجد شرط تواتر بوده‌اند و اين كار هر چند براى همه مقدور نيست وى اگر تك تك معجزات او هر چند متواتر نيست ولى با توجه به مجموع رواياتى كه در انواع معجزات او وارد شده است مىتوان گفت كه او قطعاً داراى معجزه بوده ومعجزه داشتن او اجمالًا متواتر است . اينك بحث خود را در باره معجزه جاودان او كه قرآن است متمركز مىكنيم ، معجزه‌اى كه براى او غروب وفنايى نيست تا روز رستاخيز باقى و پايدار مىباشد .\r\n\r\nجهات هشتگانه اعجاز قرآن\r\nقرآن از جهات مختلفى معجزه است وهريك از اين جهات حاكى از آن است كه قرآن ساخته و پرداخته فكر انسان نيست بلكه يك نيروى غيبى پشت اين قرآن وجود دارد كه آن را بر قلب بشرى فرود آورده است اين جهات هشتگانه عبارتند از :\r\n1 - اعجاز قرآن از نظر فصاحت و بلاغت .\r\n2 - اعجاز قرآن از نظر خبرهاى غيبى .\r\n3 - اعجاز قرآن از نظر قانونگذارى .\r\n4 - اعجاز قرآن از نظر علوم طبيعى .\r\n5 - اعجاز قرآن از نظر معارف الهى .\r\n6 - اعجاز قرآن از نظر اصول اخلاقى .\r\n7 - اعجاز قرآن از نظر عدم تناقض در محتوى .\r\n8 - اعجاز قرآن از نظر بيان قصص وتاريخ پيامبران .\r\nاينك همه اين جهات هشتگانه به گونه فشرده بيان مىشود .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n\r\nاعجاز قرآن از نظر فصاحت و بلاغت\r\nقرآن از نظر شيرينى بيان و عالى بودن محتوا به پايه‌اى است كه همه افراد بشر را به شگفت واداشته ، وتاكنون احدى به فكر مبارزه با آن در اين قسمت نيفتاده است زيرا هرچه در اين قسمت به پيش رفته و در صدد مقابله برآمده است ضعف و ناتوانى ديگران روشن شده است .\r\nاصولًا معجزه را متخصصان فن مربوط به آن درك مىكنند ولذا هنگامى كه حضرت موسى ، عصاى خود را انداخت و جادوى جادوگران را نابود ساخت نخستين كسانى كه به او ايمان آوردند خود ساحران دربار فرعون بودند زيرا آنان با تخصصى كه در فن سحر داشتند فهميدند كه كار موسى كار سحر وجادو نيست وسحر وجادو پايين تر از آن است كه داراى چنين قدرت شگرفى گردد .\r\nاستادان فن سخن همان عربهاى عصر رسالت بودند كه با قريحه خدادادى آگاه شدند كه سخن پيامبر از سنخ كلام بشر نيست ولذا هنگامى كه وليد بن مغيره از رسول گرامى درخواست كرد كه بخشى از قرآن خود را بخواند وپيامبر از سوره « فصلت » آياتى را بر او خواند وقتى به اين آيه رسيد ، ( . . . فَقُلْ أنْذَرْتُكُمْ صاعِقَةً مِثْلَ صاعِقَةِ عاد وَ ثَمودَ ) ( سوره فصلت آيه 13 ) .\r\nناگهان موهاى او بر بدنش راست شد وبرخاست به درون خانه خود رفت وقتى قريش از انزواى او پرسيدند وى در پاسخ گفت از محمّد ( صلى الله عليه وآله و سلم ) سخنى شنيدم كه شبيه كلام انس و جن نيست . سخنان او ريشه هاى عميقى در قلوب دارد وثمره هاى شيرينى از شاخسار آن آويزان است از هر سخن برتر است وبرتر از آن سخنى نيست ( « 1 » ) .\r\nامروز جهان غرب با انواع وسائل به جنگ اسلام برخاسته و در صدد مقابله با آن مىباشد و براى نيل به اين هدف شيطانى از هر طريقى وارد شده است مانند ساختن دانشگاهها ، درمانگاهها وبيمارستانها واعزام پدران روحانى ! به كشورهاى اسلامى . . . ولى هرگز به فكر نيفتاده كه از طريق مبارزه با قرآن وارد ميدان شود وقرآنى بسازد كه همه كيان مسلمانان را از\r\n\r\n\r\n","description":"","footnote":"\r\n( 1 ) . بحار الأنوار ج 15 ص 392 .\r\n","page_name":" 76 ","page_number":76},
  {"content":"\r\n\r\nبين ببرد . زيرا مىداند كه در اين مبارزه جز شكست نتيجه ديگرى عايد او نخواهد شد و اين مطلب در صورتى روشن تر مىگردد كه بدانيم كه قرآن در مبارزه به يك سوره نيز اكتفا كرده وآوردن سوره كوتاهى مانند سوره هاى قرآن را كافى در عقب نشينى دانسته است ( « 1 » ) .\r\nدر طول تاريخ گروهى به فكر مبارزه با قرآن افتاده و جمله هايى را سرهم كرده و خواسته‌اند آياتى مانند آيات قرآن بسازند و هرگز نه از نظر زيبايى و نه از نظر محتوى به پايه قرآن نمىرسند . و براى اين افراد جز رسوايى نتيجه ديگرى نداشته است .\r\nاكنون وقت آن رسيده است كه اعجاز قرآن را از زاويه ديگر يعنى خبرهاى غيبى تعقيب كنيم . و اين موضوع گفتار ما است در بحث آينده .\r\n\r\n\r\n","description":"","footnote":"\r\n( 1 ) . سوره بقره آيه 23 .\r\n","page_name":" 77 ","page_number":77},
  {"content":"\r\n\r\n\r\n12 قرآن وخبرهاى غيبى\r\nدريچه دوم براى اعجاز قرآن ، بررسى خبرهاى غيبى آن است . در قرآن مجيد ، قريب به ( 30 ) گزارش غيبى وارد شده است كه غالب آنها محقق شده اند ، ولى بايد توجه نمود كه فرق است ميان پيش بينى يك مقام نظامى و يا يك سياستمدار ، وگزارشهاى غيبى قرآن .\r\nيك فرد نظامى با مطالعه در باره استعداد و تجهيزات طرفين ، و ديگر شرايط رزمى ، از پيروزى گروهى بر گروه ديگر خبر مىدهد . و يا يك ديپلمات بامطالعه شرايط يك كشور ، از حوادثى كه اوضاع كشور آبستن آن است گزارش مىكند .\r\nيك چنين پيش بينى ها بر فرض صحت واستوارى دليل بر وابستگى به مقام وحى نيست زيرا ، اين قراين و امارات است كه در كنار هم چيده مىشوند و از آن يك سلسله نتايج گرفته مىشود . ولى خبرهاى غيبى قرآن ، درست بر خلاف اين شيوه بوده است . قرآن از يك سلسله حوادث گزارش مىدهد كه هرگز كوچكترين نشانه‌اى بر وجود اين حوادث نبوده است و چه بسا قراينى بر خلاف آن حادثه گواهى مىداد اينك ما نمونه هايى از گزارشهاى غيبى قرآن را مىآوريم كه همگى مصداق روشن اين نوع از گزارشهاى غيبى است :\r\n\r\n1 . روم مغلوب پيروز مىگردد :\r\nدر سال هفتم بعثت ، خبر پيروزى سپاه ايرانيان كه به نوعى مشرك و آتش‌پرست بودند بر سپاه روميان كه به نوعى خدا پرست بودند ، به مكّه رسيد .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nوصول اين خبر ، گروهى ازمشركان را خوشحال كرد وهمگى ، آن را به فال نيك گرفتند وگفتند : همانطور كه سپاه بت پرست ايران ، بر سپاه خدا پرست روم پيروز شد ما نيز بت پرستان مكه ، بر محمّد ( صلى الله عليه وآله و سلم ) وياران او كه خدا پرست هستند پيروز خواهيم شد .\r\nيك چنين تفأل ، مايه غمگينى وتأثر ياران پيامبر شد . در اين موقع وحى الهى فرود آمد وگزارش داد كه چيزى نمىگذرد كه سپاه مغلوب روم پيروز مىشود ، وسپاه غالب ايران مغلوب مىگردد . و مدتى كه براى اين پيروزى مجدد در وحى الهى معين شده بود بين 3 الى 9 سال بود . آنجا كه فرمود :\r\n(    غُلِبَتِ الرُّومُ فِي أَدْنَى الْأَرْضِ وَ هُمْ مِنْ بَعْدِ غَلَبِهِمْ سَيَغْلِبُونَ * فِي بِضْعِ سِنِينَ . . .    ) ( سوره روم آيه هاى 2 و 3 ) .\r\n« سپاه روم در سرزمين پستى مغلوب گشت و آنان در مدت كمى پس از مغلوبيت پيروز مىشوند » .\r\nقرآن اين خبر را در موقعى داد كه كوچكترين گواهى در خارج بر غلبه مجدد روميان در كار نبود . پيامبر در مكه بود و به حسب ظاهر نه از آرايش نظامى طرفين آگاهى داشت و نه از پايه تسليحات وتداركات آنان و در حالى كه ازمحل وقوع حادثه فرسنگها دور بود و در كمال انقطاع به سر مىبرد ، و يك چنين خبر غيبى آن هم به صورت قاطع ، مدركى جز وحى الهى نمىتواند داشته باشد .\r\n\r\n2 . سپاه قريش شكست مىخورد\r\nدر سال دوّم هجرت دو سپاه شرك وتوحيد در سرزمين بدر روبروى هم قرار گرفتند . و همه قراين ظاهرى نشان مىداد كه سپاه قريش كه تا دندان مسلح شده و از نظر تعداد ونوع سلاح قوىتر و نيرومندتر بودند ، بر سپاه اسلام پيروز خواهند شد . در چنين موقع بود كه پيامبر از زبان وحى فرمود :\r\n(  سَيُهْزَمُ الْجَمْعُ وَ يُوَلُّونَ الدُّبُرَ  ) ( سوره قمر آيه 45 ) .\r\nاين گروه شكست مىخورند و پا به فرار مىگذارند .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nواتفاقاً روز بدر طولى نكشيد كه سپاه اسلام با كشتن ( 70 ) نفر واسير گرفتن ( 70 ) نفر ديگر بر سپاه دشمن پيروز شد .\r\n\r\n3 . ابولهب كافر مىميرد\r\nرسول گرامى مطابق گزارش وحى خبر مىدهد كه عموى من ابولهب كافر از دنيا مىرود . و وارد آتش مىشود . نه خود او و نه همسر او هيچ گاه به من ايمان نمىآورند . و در اين مورد مىفرمايد :\r\n(   سَيَصْلى ناراً ذاتَ لَهَبٍ * وَ امْرَأَتُهُ حَمَّالَةَ الْحَطَبِ   ) ( سوره تبت آيه هاى 2 و 3 ) .\r\nبه اين زودى وارد آتش مىشود وهمسر او فرد هيزم كش است ( كنايه از اين كه سخن چين مىباشد ) .\r\nاتفاقاً ابولهب در سال دوم هجرى پس از آگاهى از پيروزى مسلمانان در جنگ بدر بر اثر آتش غم و غضب در گذشت .\r\nاينها نمونه هايى است ازخبرهاى غيبى قرآن كه مىتوان در اين مورد يادآور شد .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n\r\n13 اعجاز قرآن از جهت‌هاى ديگر\r\n\r\n1 . اعجاز قرآن از نظر قانونگذارى\r\nدريچه سوم براى درك اعجاز قرآن بررسى قوانين آن است . در اين بررسى بايد قوانين اسلام را در مسائل اجتماعى واقتصادى و سياسى در نظر گرفت و يك فرد درس نخوانده قوانينى را آورده ، كه آنچنان با آفرينش انسان و مصالح او تطبيق مىكند كه درهيچ عصر وزمانى مورد نقد وانتقاد قرار نگرفته است او نظام رباخوارى را كه يك نظام ظالمانه است تحريم كرده و عصر حاضر مفاسد آن را با چشم خود مىبيند كه چگونه گروهى با اندوخته خود بر هستى گروهى ديگر چوب تاراج مىزنند وفرد بدهكار را وادار مىسازند كه بايد بهره پول را بپردازد خواه سود كند وخواه ضرر ، خواه كار كند وخواه كار نكند وازاين طريق گروهى ، راحت طلب و رفاه خواه ، غرق عيش ونوش خواهند بود وگروهى ديگر از بگاه تا پگاه بايد بدوند و تازه مالك زندگى خود نشوند .\r\nاو اگر شراب وقمار را حرام كرده وازنجاسات وپليديها جلوگيرى نموده است پيوسته مصلحت جامعه در آن بوده است و همچنين است ديگر قوانين آن ، اين بيان مىرساند كه پيامبر ، اين قوانين را كه با همه تمدنهاى انسانى سازگار است ازمقامى ديگر گرفته است و گرنه نمىتوانست داراى چنين اتقان و استحكامى باشد . امروز هيئت وزيران پس از مطالعات زياد ، طرحى را به مجلس پيشنهاد مىكند و طرح در كمسيون ويژه آن طرح مورد بررسى قرار\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nمىگيرد وحك واصلاح مىشود آنگاه در خود مجلس پس از سخنرانى موافق ومخالف قانون از نظر دقت به حدّ كمال مىرسد وتثبيت مىگردد ولى چيزى نمىگذرد كه نقص قانون وعدم كارايى آن روشن وواضح مىگردد آنگاه متمم ها بر آن مىافزايند تا نقص قانون را بر طرف كنند باز سرانجام عدم كفايت آن روشن مىگردد و با يك قيام و قعود لغو مىشود . با در نظر گرفتن اين وضع ، قوانين استوار قرآن گواه بر ارتباط پيامبر بر عالم غيب نيست ؟ !\r\n\r\n2 . اعجاز قرآن از نظر علوم طبيعى\r\nشكى نيست كه قرآن ، كتاب علوم طبيعى نيست وهرگز براى تعليم قوانين شيمى وفيزيك و يا تعليم معمارى وغيره نازل نشده است ولى در عين حال در مواردى كه مىخواهد ما را به معارف و بالأخص به وجودو وحدانيّت خدا و ديگر صفات و علم و قدرت گسترده او رهنمون شود از يك رشته مسائل مربوط به آفرينش سخن مىگويد كه همگى امروز مورد قبول كاشفان علوم و پى افكنان معارف جديد مىباشد .\r\nمثلًا آنجا كه قرآن در باره زوج بودن هر پديده طبيعى سخن مىگويد ومىفرمايد :\r\n(  وَ مِنْ كُلِّ شَيْءٍ خَلَقْنا زَوْجَيْنِ لَعَلَّكُمْ تَذَكَّرُونَ  ) ( سوره ذاريات آيه 49 )\r\nاز هر چيزى جفت آفريديم تا شما ياد آور شويد .\r\nمىتوان بعد آگاهى قرآن را از جهان طبيعت به دست آورد .\r\nآنجا كه قرآن مىفرمايد :\r\n(  خَلَقَ السَّماواتِ بِغَيْرِ عَمَدٍ تَرَوْنَها . . .  ) ( سوره لقمان آيه 10 ) .\r\nما آسمانها را بدون ستونى كه ببينيد بر افراشتيم .\r\nمى توان عمق نظر قرآن را در باره خلقت واجرام سماوى ومعلّق بودن آنها در آسمان به دست آورد .\r\nباز ياد آور مىشويم قرآن هرگز در صدد تعليم علوم طبيعى نيست بلكه او با طرح مسائل\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nمربوط به آفرينش مىخواهد ما را به خداى قادر وتوانا و بى نظير ويكتا راهنمايى كند و در اين موقع پرده از يك رشته قوانينى بر مىدارد كه بشر معاصر بعد از چهارده قرن بر آنها دست يافته و از طريق تلسكوپهاى قوى ونيرومند ازآنها آگاه شده است .\r\nيك چنين آگاهى از يك فرد امّى در آن عصر جاهلى نشانه ارتباط او با جهان غيب است .\r\n\r\n3 . اعجاز قرآن از نظر معارف الهى\r\nمقصود از معارف الهى يك رشته بحثهايى است كه قرآن در باره خدا و صفات او وجهان برزخ وسراى ديگر و در باره صفات پيامبران انجام ميدهد و آن چنان اين بحثها را عميق ودقيق مطرح مىكند كه فلاسفه جهان به زحمت آنها را درك مىكنند .\r\nشما مسئله توحيد قرآن را در ابعاد مختلف با تثليث مسيحيان بسنجيد تثليثى كه هنوز بر خود آنان نيز مفهوم نيست زيرا از يك طرف خود را موحد و يكتا پرست و از طرفى سه گانه پرست مىنامند ولى مدعى هستند كه يكتايى او با سه گانگى او سازگار است واو در عين يكى سه تا است ، و در عين سه تا يكى است .\r\nبالأخره اين معارف مسيحى نه تنها بر توده مردم مفهوم نيست بر دانشمندان آنان نيز مبهم و مجهول است . چگونه مىتوان گفت كه يك شىء در آن واحد هم واحد است وهم كثير ، هم يكى است وهم سه تا ، شما در مقابل اين تفكر آيات وحدانيّت قرآن را مطرح كنيد آنجا كه مىگويد :\r\n(  لاإلهَ إلّا هُوَ  ) يا (   قُلْ هُو اللّهُ أحَدٌ   )\r\nمسيحيان مىگويند واقعيت خدا يك واقعيتى است كه از خداى پدر وخداى پسر وخداى روح القدس تشكيل يافته است . شما اين عقيده را در كنار تعاليم قرآن بگذاريد كه يك فرد امىّ مىگويد : ( لَمْ يَلِدْ وَلَمْ يُولَدْ وَلَمْ يَكُنْ لَهُ كُفْؤاً أحَدُ )\r\nچگونه مىتوان براى خدا فرزندى تصوّر كرد در حالى كه حقيقت فرزند اين است كه جزئى از پدر وارد رحم مادر گردد و با جزئى از وجود او تركيب شود آنگاه فرزندى به وجود آيد . آيا بر خداى بزرگ چنين انديشه رواست ؟ كه جزئى از خود را جدا سازد و در رحم مريم قرار دهد\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nشما اين عقيده را با آيات قرآن در اين زمينه مقايسه كنيد آنجا كه مىفرمايد :\r\n(  . . . مَا اتَّخَذَ صاحِبَةً وَ لا وَلَداً  ) ( سوره جن آيه 3 ) .\r\nبراى خود همسرى وفرزندى برنگزيده است .\r\n\r\n4 . اعجاز قرآن از نظر اصول اخلاقى\r\nيكى از جهات اعجاز قرآن قوانين اخلاقى آن است . قوانين اخلاقى بايد به گونه‌اى باشد كه انسان را به سعادت وخوشبختى در دو جهان رهنمون باشد و به ديگر سخن فضايل اخلاقى و سجاياى انسانى را در او زنده كند . وسرانجام به صورت « انسان كامل » در آورد . « انسان كامل » كسى است كه در آن جهات مادّى ومعنوى هر دو رشد كرده ودوشادوش يكديگر پيش روند .\r\nاكنون برگرديم به اخلاق كليسا و در مقابل آن اخلاق يونانى را بررسى كنيم و هر دو اخلاق در زمان پيامبر رواج كاملى داشتند اخلاق كليسا به جنبه هاى مادّى توجه نكرده و انسان را به گوشه گيرى ، ترك دنياوزندگى در ديرها وغارها دعوت مىكرد ، وازدواج را نكوهش نموده وتجرد را پسنديده مىخواند يك چنين اخلاق جز ناديده گرفتن جنبه هاى طبيعى وجود انسان نتيجه‌اى ندارد و سرانجام يكى از دو بال انسان را قطع كرده وسنگينى را بر يك بال مىافكند .\r\nدر برابر آن اخلاق يونانى انسان را به زندگى مادى هرچه تمامتر و انجام وظايف اخلاقى براى كسب مقام و مال دعوت مىكندو اگر هم انسان بايد كار نيك انجام دهد به خاطر اين است كه از اين رهگذر سودى عايد او گردد و اين همان اخلاق مادى يونانى است كه درجهان غرب نيز رواج دارد و از اين جهت هر دو اخلاق نمىتواند به انسان آنچه را كه براى آن آفريده شده است ، ببخشد .\r\nولى اخلاق اسلامى در عين دعوت به بهره گيرى از طيّبات ، جنبه هاى معنوى را فراموش نكرده و انسان را در محدوده‌اى ميان آن دو پرورش مىدهد .\r\nانسان در اخلاق اسلامى نه تنها براى امور مادّى آفريده شده كه جز لذّت چيزى را فكر نكند و نه براى معنويّت محض كه از امور دنيوى دست بشويد ، بلكه بايد از هر دو به نحو\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nمتناسب بهره بگيرد از اين جهت در عين نهى از زاويه نشينى و ترك دنيا و دير گزينى ، او را به تلاش و كار دعوت كرده و از طرف ديگر او را به كارهاى نيك ، آن هم براى خدا نه براى جلب منافع مادى ، فرا خوانده است وشعار مسلمان اين است كه :\r\n(  رَبَّنا آتِنا فِي الدُّنْيا حَسَنَةً وَ فِي الْآخِرَةِ حَسَنَةً  ) :\r\nپروردگارا ما را در اين جهان و در سراى ديگر نيكى عطا فرما .\r\n\r\n5 . عدم تناقض در محتواى قرآن\r\nانسان يك موجود تكامل پذير است كه به تدريج از مرحله نقص به مرحله كمال مىرسد ولذا هر روز فكر جديدى وطرح نوى به ذهن او مىرسد و هر كارى را كه صورت مىدهد فرداى آن روز نقص آن بر او روشن شده و خلاف آن را بر مىگزيند . هيچ متفكرى درجهان پيدا نمىشود كه در آراء ونظريات دوران جوانى خود تجديد نظر نكند و خلاف آن را نگويد و اين همان نشانه تكامل پذيرى انسان است .\r\nپيامبر اسلام در مدت 23 سال قرآن را در شرايط بسيار گوناگون به مردم بازگو نموده و آنچه را كه در روزهاى نخست مىگفت همان رانيز در روزهاى پسين گفته است يك انسان اگر در شرايط يكنواخت آن هم در مدّت كوتاه كتابى راتنظيم كند شايد بتواند از تناقض گويى خوددارى نمايد ولى پيامبر در يك زمان بس ممتد با شرايط گوناگون كه در مكّه و مدينه داشت در ميان غزوه ها وجنگها در كنار ده ها وظايف ، كتابى را به سوى مردم آورد كه در مجموع محتواى آن كوچكترين تناقض نيست .\r\nاهميّت اين مطلب موقعى روشن مىگردد كه بدانيم قرآن در موضوعات بسيار گوناگون كه شماره آن از ( 500 ) تجاوز مىكند بحث وگفتگو مىكند وهرگز دچار تناقض نمىگردد و اين نشانه اين است كه آورنده آن از مقام ربوبى كمك گرفته و به وسيله نيروى قدرتمندى از لغزش محفوظ مانده است . و قرآن مجيد به اين نوع اعجاز اشاره مىكند ومىفرمايد :\r\n( قُلْ  وَ لَوْ كانَ مِنْ عِنْدِ غَيْرِ اللَّهِ لَوَجَدُوا فِيهِ اخْتِلافاً كَثِيراً  )\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nبگو اگر قرآن ازجانب غير خدا بود در آن اختلاف زيادى مىيافتيد ( سوره نساء آيه 82 ) .\r\n\r\n6 . اعجاز قرآن ازنظر قصص اقوام پيشين\r\nقرآن كتاب تاريخ نيست ، اما سرگذشت اقوام گذشته را به عنوان عبرت ياد آور مىشود ولى در اين ميان وقتى به شرح زندگى پيامبرانى مانند آدم ونوح وابراهيم ولوط و داود و سليمان مىرسد آن چنان سرگذشت آنان را تشريح مىكند كه اصول علمى وواقعيت تاريخى ايجاب مىكند كه آنان نيز آن چنان باشند ، در حالى كه تورات كه بازگو كننده زندگانى اين گروه مىباشد آن چنان نسبتهاى ناروا به رجال وحى مىدهد كه انسان از شنيدن آن مشمئز مىگردد .\r\nآيا صحيح است كه پيامبرى مانند لوط دوبار مست شود و هر بار با يكى از دخترانش آميزش كند ومبدأ نسل انسان كنونى گردد ؟ ! ! ( « 1 » )\r\nآيا صحيح است كه سليمان به بت پرستى دعوت كند ؟ ! ! ( « 2 » )\r\nآيا صحيح است كه مسيح هشت خُم آب را از طريق اعجاز تبديل به شراب كند ؟ ! ! ( « 3 » ) به طور مسلّم نه ، ولى تورات و انجيل كنونى اين نوع نسبتها را به پيامبران مىدهد و آنان را بدتر ازاين هم توصيف مىكند !\r\nاز اين مقايسه به دست مىآوريم كه تورات و انجيل كنونى مورد دستبرد واقع شده و از حالت نخستين بيرون آمده است همچنان نتيجه مىگيريم كه قرآن از طريق كتب پيشين تدوين نگشته و رسول گرامى از اين كتابها استفاده نكرده است وجز وحى الهى براى داستانها منبعى نيست .\r\n\r\n\r\n","description":"","footnote":"\r\n( 1 ) . تورات سفر تكوين فصل نوزدهم جمله هاى 32 - 37 .\r\n( 2 ) . كتاب اول پادشاهان فصل يكم .\r\n( 3 ) . انجيل متى فصل 17 و به انجيل يوحنا فصل دوم نيز مراجعه شود و درحالى كه در انجيل متى فصل يازدهم بر تحريم شراب تصريح شده است .\r\n","page_name":" 86 ","page_number":86},
  {"content":"\r\n\r\nبا ديگر دلايل نبوت پيامبر اسلام آشنا شويم\r\n\r\n14 با ديگر دلايل نبوت پيامبر اسلام آشنا شويم\r\nياد آور شديم براى شناختن پيامبر واقعى از مدعى دروغگو سه راه در اختيار داريم راه نخست اين بود كه معجزات پيامبر را نشانه حقانيّت او بدانيم و اين راه در باره نبوّت پيامبر اسلام پيموده شد .\r\nراه دوّم اين است كه پيامبر پيشين بر نبوّت پيامبر بعدى تصريح كند .\r\nراه سوم جمع قراين وشواهد كه نبوّت او را قطعى و روشن سازد . اينك توضيح دو راه ديگر :\r\n\r\nتنصيص پيامبر پيشين بر نبوت پيامبر بعدى\r\nبه طور مسلّم هرگاه نبىّ سابق بر نبوّت شخص بعدى تنصيص كند واو را شخصاً و يا از طريق امارات وشواهد كه فقط بر يك نفر منطبق است ، معيّن كند طبعاً نبوّت او ثابت مىگردد و اين مسأله در مورد پيامبر گرامى در صورتى روشن مىشود كه گواهيهاى تورات و انجيل را بر نبوت پيامبر عربى از نسل هاشم فرزند عبد اللّه را مورد بررسى قرار دهيم و اين شواهد به اندازه‌اى است كه مىتوان پيرامون آن كتابى نوشت و دانشمندان ما در اين باره كتابهايى نوشته‌اند كه مىتوان از دو كتاب جامع نام برد :\r\n\r\n","description":"","footnote":"","page_name":" 87 ","page_number":87},
  {"content":"\r\n\r\n1 - « أنيس الأعلام » نگارش فخر اسلام .\r\n2 - « إظهار الحق » نوشته يكى از دانشمندان هند .\r\nدر اين دو كتاب مجموع اشارات تورات وانجيل در باره پيامبر گرد آمده ومراجعه به آنها مرد منصف را به حقانيّت وراستگويى پيامبر گرامى معتقد مىسازد ما از ميان تمام اين اشارات يك بشارت از انجيل يوحنا را متذكر مىشويم كه حضرت مسيح به صورت روشن از آمدن نبيّى به نام « احمد » گزارش مىدهد .\r\nمطالعه فصل‌هاى چهاردهم و پانزدهم وشانزدهم از اين انجيل مىرساند كه حضرت مسيح مىگويد : « من مىروم و « فارقليط » را براى شما مىفرستم و تا من نروم او نخواهد آمد » . مفسران انجيل براى پرهيز از نفوذ اسلام در ميان مسيحيان اين كلمه را به روح القدس تفسير كردهاند در صورتى كه آمدن روح القدس هيچگاه مشروط به رفتن پيامبر قبلى نيست . بلكه اين پيامبر جديد است كه آمدن آن مشروط به رفتن پيامبر قبلى است . از اين جهت بايد گفت كه مقصود از آن در زبان سريانى همان احمد به معنى ستوده است كه بسيارى از لغت شناسان آن را تأييد مىكنند .\r\nبطور مسلّم حضرت مسيح لفظ « احمد » را به زبان آورده است ولى مترجمان انجيل اسم او را كه به معنى ستوده است به « فارقليط » آن هم به معنى ستوده است ترجمه كرده و از اين طريق اشتباهى رخ داده است .\r\nفخر اسلام در مقدمه كتاب خود مىنويسد من به درجه كشيشى رسيده بودم و در نزد استادم كه اسقف عالى مقام بود محبوبيت فوق العاده داشتم روزى استاد به درس نرفت ومرا مأمور كرد به مدرسه بروم وشاگردان را از بيمارى استاد آگاه سازم ، من ا نجام وظيفه كردم و به محضر استاد برگشتم او پرسيد شاگردانم مشغول چه بحثى بودند گفتم در باره « فارقليط » بحث مىكردند و آن را به « روح القدس » تفسير مىكردند او برگشت به من گفت : از معنى اين كلمه جز استادان محقق مسيحى آگاهى ندارند و اين به معنى « احمد » پيامبر مسلمانان است ، سپس دستور داد انجيلى را كه در محفظه خاصى نگهدارى مىشد آوردند و اين انجيل قبل از اسلام\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nنوشته شده بود . و در آنجا به جاى كلمه « فارقليط » لفظ « احمد » نوشته بود ( « 1 » ) .\r\n\r\nجمع قراين و شواهد\r\nامروز در دادگسترى برا ى شناختن مجرم از طريق جمع قراين وشواهد استفاده كرده و با تراكم نشانه ها مجرم رامعيّن مىكنند .\r\nما امروز از اين راه مىتوانيم بسيارى از حقايق را كشف كنيم واختصاصى به مسائل قضايى ندارد . اوّل كسى كه از اين راه استفاده كرد قيصر روم بود . زيرا پس از آن كه نامه رسول گرامى به دست او رسيد . فوراً دستور داد گروهى را كه اين پيامبر را خوب مىشناسند به دربار بياورند . اتفاقاً در آن روزها ابوسفيان با گروهى براى امور بازرگانى وارد شام شده بودند ازاين جهت فوراً به دربار جلب شدند و قيصر به وسيله مترجم پرسشهايى از او كرد واو پاسخ هايى داد كه در زير مشاهده مىكنيد :\r\nقيصر : آيا در نياكان نزديك اين مدعى نبوّت ، فردى بود كه ادعاى نبوّت كرده باشد ؟\r\nابوسفيان : خير .\r\nقيصر : آيا يكى از نياكان نزديك او سلطنت داشت يا نه ؟\r\nابوسفيان : خير .\r\nقيصر : آيا اين مرد قبل از ادعاى نبوّت در ميان مردم به امانت وراستگويى معروف بود يا نه ؟\r\nابوسفيان : او چهل سال قبل از نبوّت در ميان ما به امانت و پاكدامنى زيسته است .\r\nقيصر : چه گروهى از مردم به او گرويده اند ؟\r\nابوسفيان : غالباًجوانان دور او را گرفته اند .\r\nقيصر : او در جنگ با مخالفان خود پيوسته غالب است يا مغلوب ؟\r\nابوسفيان : او گاهى غالب و گاهى مغلوب مىباشد .\r\nقيصر : آيا از گروندگان به وى تاكنون كسى از آيين او برگشته است يا خير ؟\r\nابوسفيان : خير .\r\n\r\n\r\n","description":"","footnote":"\r\n( 1 ) . أنيس الأعلام ج 1 ص 4 .\r\n","page_name":" 89 ","page_number":89},
  {"content":"\r\n\r\nآنگاه قيصر رو به ابوسفيان كرد و گفت اگر اين پاسخهايى كه تو در برابر پرسشهاى من دادى صحيح و راست باشد نويسنده نامه كه مرا به آيين خود دعوت كرده است پيامبر خدا است زيرا تمام آنچه كه گفتى نشانه نبوّت او است .\r\nمن نخست فكر كردم كه او نبوّت را به تقليد از يكى از نياكان خود عنوان كرده و يا براى جبران سلطنت از دست رفته بدان پناه برده است و چون شما هر دو را نفى كرديد روشن شد كه در ادعاى نبوّت چنين انگيزه هايى در كار نبوده است .\r\nازا ين كه گفتى او قبل از نبوّت به درستى و راستگويى معروف بود اين گواه بر اين است كه اين مرد در ادّعاى نبوّت راستگو است زيرا مردى كه چهل سال به مردم راست بگويد ممكن نيست يك مرتبه منقلب گردد و به خدا دروغ ببندد .\r\nاز اين كه گفتى دور او را جوانان گرفته‌اند اين نيز نشانه نبوّت او است زيرا دور مردان خدا را همان جوانان مىگيرند .\r\nدر پاسخ سؤال من گفتى كه او در جنگ گاهى غالب و گاهى مغلوب است و همچنين گفتى كه احدى از ياران او از آيين وى دست بر نمىدارند اين نيز نشانه نبوّت او است زيرا پيامبران گاهى در جنگ پيروز مىشوند و گاهى شكست مىخورند وگروندگان وى دست از آيين او بر نمىدارند .\r\nابوسفيان پس از خروج از دربار از اين كه حقايق را بازگو كرده و به نفع محمّد ( صلى الله عليه وآله و سلم ) تمام شده ، بسيار متأثر بود ( « 1 » ) .\r\nدر عصر حاضر نويسنده مصرى سيد محمد رشيد رضا در كتاب « الوحي المحمّدي » به جمع قرائن پرداخته و از اين طريق رسالت او را ثابت كرده است ، و ما نيز در بخش آينده برخى از قرائنى را كه راستگويى پيامبر را مبرهن مىسازد خواهيم آورد .\r\n\r\n\r\n","description":"","footnote":"\r\n( 1 ) . سيره ابن هشام ج 1 ص 192 - 199 و مروج الذهب ج 2 ص 279 .\r\n","page_name":" 90 ","page_number":90},
  {"content":"\r\n\r\n\r\n15 جمع قرائن و شواهد\r\nآخرين راه براى شناخت پيامبر راستين از مدعى دروغين مطالعه يك رشته قرائن وشواهدى است كه مسأله را يك طرفه كرده وحقيقت را بازگو مىكند زيرا انسان در سايه يك رشته شواهد حقيقت را حدس مىزند .\r\nاينك اين قرائن در باره پيامبر\r\n\r\n1 - تاريخ زندگانى پيامبر قبل از بعثت\r\nبررسى زندگانى پيامبر قبل از بعثت گواهى بر صدق وراستگويى او در ادعاى نبوّت ، مىدهد . زيرا اين مرد چهل سال در ميان مردم به درستى و پاكى معروف بود تا آنجا كه او را « محمّد امين » ناميدند . حتى هنگامى كه سيلى از كوههاى مكّه سرازير وكعبه را آسيب رسانيد در بازسازى كعبه ميان قبايل چهارگانه مكّه ، اختلافى رخ داد و هر رئيسى مىگفت افتخار نصب « حجر الأسود » بايد نصيب من گردد . در اين لحظه مردى پيشنهاد كرد اختيار اين كار را به دست كسى بسپاريد كه قبل از همه از يكى از درهاى مسجد الحرام وارد شود در اين انتظار به سر مىبردند كه پيامبر وارد شد و صداى همه به رضايت بلند شد . گفتند : اين مرد امين است وهرچه بگويد مورد قبول ما است .\r\nاو دستور داد پارچه‌اى آوردند ، سنگ را در ميان پارچه نهاد و به هريك از سران چهارگانه دستور داد يكى از گوشه هاى پارچه را بگيرند و به پاى ديوار كعبه بياورند . آنگاه خود با دست\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nخود « حجر » را بر جايش نصب كرد و از اين طريق از يك خونريزى جلوگيرى نمود ( « 1 » ) .\r\nرسول گرامى در سفر خود به شام سفر كرد ، مردى او را به بت سوگند داد او در پاسخ گفت مبغوض‌ترين شىء در نظر من همين بتهاست ، يك چنين ابراز انزجار از بت پرستى در دوران كودكى نشانه يك نوع ارتباط با غيب است .\r\n\r\n2 - او يك مرد امىّ بود\r\nتاريخ گواهى مىدهد كه : پيامبر در طول زندگى نزد كسى درس نخوانده وكتابى رامطالعه نكرده است مع الوصف يك فرد امىّ يك چنين كتابى را آورده كه عقول خردمندان را به شگفت واداشته و يك تنه در باره بسيارى از موضوعات سخن گفته وهمگى مورد تصديق خردمندان ومحققان واقع گشته است .\r\nشكى نيست فرزند صحرا ، پرورش يافته بيابان ، بدون امداد غيبى نمىتواند پيرامون متجاوز از ( 500 ) موضوع سخن بگويد كه مرور زمان از عظمت و صدق گفتار او سر سوزنى نكاسته است و در اين مورد حافظ مىگويد :\r\nنگار من كه به مكتب نرفت و خط ننوشت * * * به غمزه مسأله آموز صد مدرّس شد\r\nو به قول سعدى :\r\nيتيمى كه ناخوانده ابجد درست * * * كتابخانه هفت ملّت بشست\r\n\r\n3 - بررسى تعاليم او\r\nمطالعه تعاليم او مىرساند كه بر خلاف مدعيان دروغگو كه براى جلب افراد به آنان اجازه عيش وعشرت داده و دست آنان را در شهوترانى و ثروت اندوزى باز ميگذارند ، تا از اين طريق افراد غافل را به آيين خود جذب كنند وى چنين كارى نكرده است اين مسأله در صورتى روشن مىشود كه به آيين هاى ساختگى باب وبها در ايران و آيين قاديانى در هند مراجعه شود\r\n\r\n\r\n","description":"","footnote":"\r\n( 1 ) . تاريخ الخميس ج 1 ص 258 .\r\n","page_name":" 92 ","page_number":92},
  {"content":"\r\n\r\nو روشن گردد كه چگونه آنان دست انسانها را در ارتكاب گناه در برابر پرداخت يك جريمه آزاد گذاردند . وآميزشهاى حرام را با پرداخت نُه مثقال طلا بلامانع ( « 1 » ) اعلام كردند ، بنابراين افراد متمكن وثروتمند پيوسته مىتوانند از اين طريق به لذايد نفسانى برسند ودرعين حال متديّن نيز باشند .\r\nآيين قاديانى در دوران تسلّط انگلستان بر هند ظهور كرد و براى جلب نظر اين دولت استعمار گر جهاد را تحريم نمود و زندگى پر ذلّت و اسارت را به رسميّت شناخت .\r\nدرحالى كه در تعاليم اسلام به شدّت از شهوترانيهاى نامحدود و دور از عفت جلوگيرى شده وپرخاش بر ستمگر ، وظيفه معرفى شده است .\r\n\r\n4 - مطالعه قوانين نظامى او\r\nمطالعه قوانين پيامبر در نبرد نشان مىدهد كه وى هيچگاه از اصل « ماكياوليستى » « هدف وسيله را توجيه مىكند » استفاده نمىكرد . آب به روى دشمن نمىبست و در جنگ خيبر بااين كه راه آب قلعه ها را به وسيله چوپانى به دست آورد اما آب را به روى آنان نبست ( « 2 » ) . در دستورات نظامى او آمده است به نام خدا نبرد كنيد ، مجروحى را تعقيب نكنيد ، فرارى دشمن را كه پشت به شما كرده دنبال ننماييد و با زنان وپيران سالخورده ، دشمن به خوشى رفتار كنيد .\r\nهرگز آبهاى دشمن را مسموم نكرده و به دام و درخت دشمن آسيب نرسانيد . اين تعاليم بازگو كننده روح لطيفى است كه در عين قدرت ، اصول انسانى وفضايل اخلاقى را فراموش نكرده وپيروزى را در سايه اعمال ضد انسانى نمىطلبد .\r\n\r\n5 - بررسى حالات ياران پيامبر\r\nدوست انسان وعلاقمند او ، تا حدّى مىتواند آيينه روحيّات انسان وكمالات و يا رذايل او\r\n\r\n\r\n","description":"","footnote":"\r\n( 1 ) . مجموعه حدود و احكام .\r\n( 2 ) . سيره ابن هشام ج 1 ص 424 - 425 .\r\n","page_name":" 93 ","page_number":93},
  {"content":"\r\n\r\nباشد زيرا خوبان هميشه گرد خوبان وبدان دور بدها جمع مىشوند و به اصطلاح مردم ، موقعيت امامزاده را بايد از زائر آن شناخت .\r\nوقتى ما حالات ياران پيامبر را مطالعه مىكنيم ، مىبينيم پاك دلان دور او را گرفته بودند كه از نظر تقوا وعدالت براى آنان لنگه ونظيرى نيست و اين شخصيت ها عبارتند از : على ، سلمان ، ابوذر ، مقداد و . . . كه هر كدام نمونه هاى بارز اخلاق وانسانيّت بودند .\r\nاگر پيامبر اسلام نعوذ باللّه مدعى دروغينى بود ، به تربيت چنين افرادى موفق نمىگشت و اين افراد نيز دور او گرد نمىآمدند .\r\nاين قرائن به خوبى نشان مىدهد كه پيامبر اسلام ، فرستاده خدا است و آنچه مىگويد از مقام وحى اخذ مىكند .\r\nبااين بخش ، بحث ما در باره خدا شناسى ، صفات شناسى و پيامبر شناسى پايان يافت .\r\nاكنون وقت آن رسيده است كه ببينيم مسأله خلافت پيامبر وجانشينى او چگونه است ؟ و اين موضوع بحث ما را در بخش آينده تشكيل مىدهد .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n\r\n16 خلافت و امامت\r\nمسأله خلافت وجانشينى از طرف پيامبر از مسائلى است كه مسلمانان را به دو گروه تقسيم كرده است و هر گروه آن را به شيوه‌اى توضيح مىدهد آنگاه طبق آن شرايط خليفه را معيّن مىكند ، سپس انگشت روى خليفه‌اى كه پس از پيامبر جانشين او شد مىگذارد . ما اكنون به هر دو نظريه اشاره مىكنيم سپس نظريه خود را در اين مورد ياد آور مىشويم .\r\n\r\nخلافت يك مقام عادى است\r\nشكى نيست كه پيامبر اكرم در زمان خود حكومت تشكيل داده بود امنيّت كشور را فراهم ، ونيازمنديهاى منطقه را بر طرف مىنمود و احكام خدا را در باره مجرمان اجرا مىكرد . و به ديگر سخن حكومت پيامبر گرامى داراى جنبه هاى سياسى ، نظامى و اقتصادى بود و پس از درگذشت او فردى لازم است كه اين اهداف را عملى كند و در رأس امور قرار گيرد . ازا ين جهت در خليفه جز تدبير وكاردانى ، لياقت و شايستگى براى اداره امور نظامى و مسائل سياسى وجنبه هاى اقتصادى چيزديگرى شرط نيست و اين چنين فرد را امّت اسلام مىتوانند برگزينند .\r\n\r\nخلافت ادامه وظايف نبوّت است\r\nپيامبر گرامى علاوه بر انجام امور ياد شده در قسمت اول ، وظايف ديگرى را نيز بر عهده\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nداشت مانند :\r\nالف - بيان احكام موضوعاتى كه پيش مىآمد .\r\nب - تفسير قرآن مجيد .\r\nج - پاسخ به سؤالاتى كه امّت اسلامى مىكردند .\r\nد - صيانت اسلام از شبهات كه از جانب مخالفان مطرح مىشد .\r\nه - - تربيت انسانهاى كاملى كه از نظر رتبه تالى امام و تالى پيامبر معصوم بودند .\r\nانجام اين وظايف به ضميمه وظايف پيشين علاوه بر تدبير وكاردانى يك رشته شرايط وامكاناتى لازم دارد كه جز در پرتو عنايات الهى امكان پذير نيست .\r\nاداره كننده اين مقامات بايد ازعلم وسيع وگسترده‌اى برخوردار باشد كه بتواند نيازمنديهاى امّت اسلامى را در زمينه هاى : بيان حلال و حرام ، و تفسير آيات قرآن ، و پاسخ گويى به پرسشهاى آنان ، و نقد شبهات و ايرادها ، بر طرف سازد .\r\nنه تنها بايد داراى چنين علمى باشد ، بلكه بايد داراى عصمت و پيراستگى از گناه وخطا هم باشد كه به اين وظايف قيام كند . و تربيت چنين فرد مانند پيامبر جز از طريق عنايت الهى ممكن نيست . هم چنان كه شناخت او بدون معرفى خدا امكان پذير نمىباشد .\r\nاين جاست كه دو نظريه در باره خلافت به نامهاى « انتخابى » و « تنصيصى » مطرح مىشود . آنها كه خلافت را تا حدّ يك مقام رسمى در كشورهاى امروز تنزّل داده‌اند و از او همان كارى را مىطلبند كه از رؤساى جمهور ونخست وزيران مملكت درخواست مىشود - آنان - در خليفه نه علم وسيع را شرط مىدانند و نه عصمت ، وجز درايت وكاردانى نسبت به امور محوّل به او ، چيزى را لازم نمىدانند و روى اين اساس مقام خلافت را يك مقام انتخابى وگزينشى تلقى مىكنند .\r\nولى آن گروه كه مىگويند درست است كه پس از در گذشت پيامبر باب نبوّت بسته گرديد و ديگر شريعت وآيينى نخواهد آمد و بر كسى وحى نخواهد شد ولى وظايف پيامبر استمرار دارد\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nو بايد در ميان امّت كسى باشد كه اين وظايف را انجام دهد و گرنه امّت اسلامى به قلّه تكامل نخواهد رسيد زيرا هرگز امّت از بيان حلال و حرام بى نياز نشده و خود پيامبر موفق به بيان كليه احكام نگرديد همچنان كه امت از تفسير قرآن بى نياز نبود . و به خاطر همين است كه هفتاد و دو فرقه براى خود از قرآن دليل مىآورند و اين نيست جز اين كه به مفسّر واقعى قرآن رجوع نمىشود .\r\nبراى امّت پيوسته سؤالات وپرسشهايى مطرح است كه خود پيامبر در حال حيات خود پاسخگوى آنها بود و بعد از درگذشت او بايد فردى به اين وظيفه قيام كند . همگان مىدانيم كه مغرضان وملحدان پيوسته در مقام ايراد شبهه و شك بر اسلامند و خود رسول گرامى در زمان حيات خود پاسخگوى اين شبهات بودند وهرگز نبايد اين مناصب تعطيل شود وامّت از اين فيض محروم گردند . و از طرفى ديگر قيام به اين وظايف بدون يك سلسله امكانات كه فقط خدا بايد در اختيار انسانها بگذارد ، امكان پذير نيست روى اين جهات امام بايد مورد عنايات خدا باشد وطبعاً خدا مىتواند وى را تربيت كند و معرفى كند .\r\nروى اين بيان روشن مىشود كه مقام امامت يك مقام الهى وتنصيصى است و بايد از جانب خدا معرفى شود .\r\n\r\nانتخاب امّت و مصالح اجتماعى\r\nدر اين جا لازم است در انتخاب يكى از اين دو نظريّه ، يك سلسله مسائلى را بررسى كنيم و آن اين كه آيا مسائل اجتماعى ايجاب مىكند كه امام از طرف مردم برگزيده شود يا از جانب خدا تعيين گردد . در اين جا است كه بايد به دو موضوع كه در زمان پيامبر و پس از پيامبر مطرح بود توجه كنيم :\r\n\r\nخطر مثلث\r\nدر زمان پيامبر و پس از او خطر مثلثى كيان اسلام را تهديد مىكرد . يك ضلع آن در ايران بود و لذا خسرو پرويز از پيدايش چنين قدرت سخت ناراحت شد ، نامه پيامبر را پاره كرد و به\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nفرماندار خود در يمن نوشت كه اين مرد مدعى نبوّت را دستگير كند وروانه دربار او نمايد ( « 1 » ) .\r\nضلع ديگر اين مثلث ، شمال شبه جزيره بود كه دولتهايى در شام به صورت دست نشانده از جانب قيصر حكومت مىكردند خود پيامبر بود با اين قدرتهاى موجود در شمال ، دو برخورد نظامى داشت ، يكى در سال هفتم هجرت به نام جنگ موته و ديگرى در سال نهم هجرت به نام جنگ تبوك . و به طور مسلّم اين دشمن زخمى در كمين اسلام بود كه پس از پيامبر مدينه را هدف قرار دهد .\r\nضلع ديگر اين مثلث ستون پنجمى به نام منافقان بود در خود مدينه و اطراف آن كه قسمتى از شورشها وكارشكنيها ، مربوط به آنان بود و آنان در پى فرصت بودند كه با ديگر همفكران خود بر اسلام بتازند .\r\nآيا صحيح است كه پيامبر با مشاهده اين خطر مثلث كه پيوسته اسلام را تهديد مىكرد براى مسلمانان سرپرستى تعيين نكند و آنان را به همان حالت بگذارد و برود ، به طور مسلّم پيامبر نمىتواند اين ناحيه از وضع مسلمانان را ناديده بگيرد و به آن اعتنا نكند . زيرا مقابله با دشمن در درجه نخست نياز به يك سرپرست كاردان آگاهى دارد كه سرپرستى او مورد اتفاق همگان باشد . و اين كار جز با تعيين الهى امكان پذير نيست و اگر از غير اين راه تعيين شود مسلّماً موافق ومخالفى پيدا خواهد كرد كه وحدت را از مسلمين بر خواهد گرفت و آنان را در مقابل دشمن ناتوان خواهد ساخت .\r\n\r\n\r\n","description":"","footnote":"\r\n( 1 ) . الإصابة : شرح حال « باذان » .\r\n","page_name":" 98 ","page_number":98},
  {"content":"\r\n\r\n\r\n17 امامت و تعيين جانشين\r\nزندگى عرب در محيط مكّه و مدينه بلكه تمام شبه جزيره به صورت قبيله‌اى بود و قبيله‌اى از قبيله ديگرى منشعب شده وقبايلى را پديد آورده بودند . در چنين زندگى ، افراد قبيله تابع بزرگ قبيله هستند و از خود استقلال فكرى ندارند وهرچه بزرگ قبيله گفت همان را مىگويند وتأييد مىكنند ، بنابراين در شهرى مثل مدينه و اطراف آن تمام تصميمات مربوط به ده نفر از سران قبيله خواهد بود . آيا صحيح است پيامبر مصلحت جامعه را به دست ده نفر يا كمى بيشتر بسپارد كه آنان تصميم بگيرند ، اگر در تمام امّت در آن روز قدرت تصميم گيرى بود و در تصميم حر و آزاد بودند ، جا داشت كه بگوييم امّت از طريق مشاوره ، لايق ترين وشايسته ترين فرد را برگزيند .\r\nولى در اجتماع قبيلگى كه افراد قدرت بر تصميم ندارند و تصميم در دست يك اقليّت ناچيز است ، مسئله شورا وگزينش اصلح امكان پذير نيست .\r\nاتفاقاً برداشت خود پيامبر از مسأله امامت برداشت تنصيصى بود نه انتخابى ، زيرا وقتى يكى از سران قبايل ايمان خود را مشروط بر اين كرد كه پس از وى رهبرى به او واگذار شود حضرت در پاسخ او فرمود : « الأمرُ إلَى اللّهِ يَضَعُهُ حَيْثُ يَشاءُ » كار در دست خداست او هركس را صلاح ببيند او را بر مىگزيند ( « 1 » ) .\r\n\r\n\r\n","description":"","footnote":"\r\n( 1 ) . سيره نبوى نگارش ابن هشام 2 / 424 - 425 .\r\n","page_name":" 99 ","page_number":99},
  {"content":"\r\n\r\n\r\nسرگذشت غدير\r\nمحاسبات اجتماعى ثابت كرد ، كه مصلحت امّت در تعيين امام بود نه در واگذارى آن به امت ، اتفاقاً ، از نظر عمل اين امر نيز تأييد شد . پيامبر گرامى ( صلى الله عليه وآله و سلم ) در سال دهم هجرت هنگام بازگشت ازحجة الوداع در نقطه‌اى به نام غدير نزديكى « جحفه » دستور داد كاروان متوقف شود تا رسالت بزرگى كه خدا بر دوش او نهاده است به انجام رساند ، در اين نقطه كه مركز جدا شدن عراقى ها ، مصرى ها ومدنى ها بود ، منبرى ترتيب داد و بر روى آن قرار گرفت وخطابه‌اى خواند و در مقدمه آن فرمود :\r\n« نزديك است من از ميان شما بروم و من دو يادگار گرانبها در ميان شما مىگذارم : يكى كتاب خدا و ديگرى اهل بيت من است » .\r\nآنگاه افزود :\r\n« آيا من أولى وشايسته تر به جان و مال شما از خود شما نيستم ؟ » .\r\nصداى تصديق از همگان بلند شد . آنگاه فرمود :\r\n« مَنْ كُنْتُ مَولاهُ فَهذا عَلِيٌّ مَولاهُ ، أَللّهُمَّ والِ مَنْ والاهُ وَ عَادِ مَنْ عاداهُ »\r\nهركه را مولا منم ، على مولاى اوست . خدايا دوستان على را دوست بدار ودشمنانش را دشمن بدار .\r\nمقصود ازلفظ « مولى » در اين جمله همان أولى به نفس است كه درجمله قبلى وارد شده است وهدف اين است كه آن اولويت و شايستگى كه پيامبر نسبت به خود مردم داشت بعد از درگذشت او در على بن ابى طالب مجسم ومتمركز است واولويت فردى به انسان نسبت به جان و مال او جز ولايت الهى چيز ديگرى نيست ودارنده چنين ولايتى حق امر و نهى دارد كه بايد همگان از آن پيروى كنند . و يك چنين مقام كه اطاعت او لازم است ، همان « اولو الأمرى » است كه در قرآن بدان اشاره شده است آنجا كه مىفرمايد :\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n(  . . . أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  )\r\nخدا ورسول او وصاحبان فرمان را اطاعت كنيد . ( سوره نساء آيه 59 )\r\nمرد صاحب فرمان همان حاكم اسلامى وخليفه پيامبر و رئيس مسلمين است كه بايد از او پيروى كرد .\r\n\r\nحديث غدير در هر قرنى متواتر است\r\nحديث غدير در هر قرن سينه به سينه نقل شده آنگاه دانشمندان آن را در كتابهاى خود ضبط كرده‌اند در قرن نخست كه عصر صحابه است متجاوز از يكصد وده ( صحابى ) آن را نقل كرده‌اند و در عصر دوم كه عصر تابعان است نود تابعى آن را بازگو كرده‌اند و از قرن سوّم به بعد كه عصر علما ونويسندگان است تا عصر حاضر قريب سيصد و شصت ( 360 ) نفر آن را در كتاب خود آورده ( « 1 » ) و بر صدور آن از پيامبر صحّه گذارده‌اند ( « 2 » ) . وشايد در ميان احاديث اسلامى حديثى كه از نظر تواتر به پاى آن برسد ، پيدا نشود . و تازه اينها از اهل تسنن هستند كه اين حديث را نقل كرده‌اند و اگر مدارك شيعه را برآن اضافه كنيم موقعيت حديث به عالى ترين درجه تواتر مىرسد .\r\nتا اينجا خلافت امير مؤمنان به وسيله حديث غدير ثابت شده ، و اما امامت پيشوايان ديگر به وسيله امام قبلى منصوص و تعيين شده است . رواياتى كه در اين مورد از پيشوايان ما نقل شده است در كتاب « اصول كافى » ، كتاب الحجة و در كتاب « إثبات الهداة بالبيّنات و المعجزات » جمع مىباشد . علاقمندان مىتوانند براى آگاهى ازاين احاديث به دو كتاب ياد شده مراجعه نمايند .\r\nبا در گذشت امام على ( عليه السلام ) يازده امام ديگر يكى بعد از ديگرى زمام خلافت را به دست گرفتند وامامت هريك ازآنان به تنصيص خدا بوده است و شرح حال هريك از اين دوازده امام را در كتاب « سيره پيشوايان » مطالعه فرماييد .\r\n\r\n\r\n","description":"","footnote":"\r\n( 1 ) . الغدير 73 - 151 .\r\n( 2 ) . الغدير 14 - 60 .\r\n","page_name":" 101 ","page_number":101},
  {"content":"\r\n\r\n\r\n18 معاد\r\n\r\nانسان وجهان\r\nمعاد انسان از اصول مسلّم تمام شرايع آسمانى است و هيچ شريعتى نمىتواند بدون طرح آن نام شريعت بر خود گذارد دلايلى كه لزوم معاد را اثبات كند بيش از آن است كه در اينجا مطرح شود اينك ما به دو دليل اشاره مىكنيم :\r\n\r\nمعاد هدف زندگى است :\r\nهر فردى از انسان در اين جهان پس از طى مراحلى به كمالى مىرسد و به صورت انسان دانا وتوانا در مىآيد ، هرگاه مرگ پايان زندگى باشد آفرينش او لغو و باطل خواهد بود و كار لغو بر خدا شايسته نيست ، آفرينش انسان بدون معاد بسان ساختن كوزه‌اى است با نقش ونگار ، سپس شكستن و دور انداختن آن . اگر هيچ كوزه گرى دست به چنين كار لغوى نمىزندخدا كه از نظير حكيم بودن ، فوق همه است نبايد سنگ اجل ، شيشه عمر انسان را به گونه‌اى بشكند كه دگر اميدى به بقاى او نباشد . قرآن به اين برهان اشاره مىكند ومىفرمايد :\r\n(  أَ فَحَسِبْتُمْ أَنَّما خَلَقْناكُمْ عَبَثاً وَ أَنَّكُمْ إِلَيْنا لا تُرْجَعُونَ  )\r\nآيا فكر مىكنيد كه ما شما را عبث و بى هدف آفريديم وشما به سوى ما باز نمىگرديد ؟ ( سوره مؤمنون آيه 115 ) .\r\nمعاد ترسيم‌گر عدالت خداوند\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n\r\n19 معاد\r\n\r\nترسيم‌گر عدالت خداوند\r\nشكى نيست كه افراد بشر در اين جهان به صورت هاى مختلف زندگى مىكنند ، گروهى عادل ودادگر ، خدمتگذار ووظيفه شناس مىباشند وگروهى ديگر ظالم وستمگر بوده وهدفى جز ارضاء خواسته هاى درونى خود ندارند . نه قانونى را به رسميّت مىشناسند و نه براى خواسته هاى خود حد ومرزى را معتقدند . وگروه سومى گاهى به صورت گروه نخست و گاهى به شكل گروه دوّم زندگى مىكنند . هرگاه مرگ پايان زندگى همه انسانها باشد وسرانجام زندگى وظيفه شناس با قانون شكن ، يكسان باشد ، چنين وضعى ، با عدل خداوندى متناسب نخواهد بود . عدل الهى ايجاب مىكند كه وضع اين دو گروه يكسان نباشد وميان آنها تفاوتى وجود داشته باشد و چون اين تفاوتها در زندگى دنيوى وجود ندارد طبعاً بايد در سراى ديگر وجود داشته باشد . قرآن به اين دليل از معاد اشاره كرده مىفرمايد :\r\n(   أَ فَنَجْعَلُ الْمُسْلِمِينَ كَالْمُجْرِمِينَ * ما لَكُمْ كَيْفَ تَحْكُمُونَ   ) ( سوره قلم آيات 35 و 36 ) .\r\nآيا ما فرد تسليم و وظيفه شناس را با جنايتكار قانون شكن يكسان قرار مىدهيم ، چگونه حكم و داورى مىكنيد ؟\r\nهرگاه « مرگ » پايان زندگى باشد ، آفرينش انسان لغو و بيهوده خواهد بود ، آفرينش\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nانسان در اين جهان ، آنگاه چند صباح زندگى كردن ، نمىتواند خود هدف باشد ، وخداوند حكيم پيراسته از آن است كه فعل او ، خالى از حكمت وهدف باشد ، هرچند اين هدف مربوط به خود مخلوق باشد .\r\nبه خاطر اين دو جهت معاد كه هم ترسيم گر هدف زندگى وهم ترسيم كننده عدل الهى است بايد تحقق پذيرد .\r\n\r\nدلايل امكان معاد\r\nبازگشت انسان به زندگى مجدد روى اصول علمى وفلسفى كاملًا امرى ممكن است ؛ زيرا :\r\nاولًا - طبق اصل « لاوازيه » ماده جهان نابود نمىشود چيزى كه هست صورتها عوض مىشود ، ولى اصل آن محفوظ مىماند . بنابر اين انسانهايى كه مىميرند ، صورت آنها تغيير مىكند ولى ماده آنها به صورتهاى مختلف از قبيل خاك و گاز محفوظ مىماند . و اين خود مايه‌اى مىشود براى زندگى مجدد .\r\nثانياً - طبق اصلى كه « مادام كورى » آن را ثابت كرده و گفته فاصله ماده وانرژى بسيار كم است وپيوسته ماده به انرژى تبديل مىشود و كليه انرژيها در جهان محفوظ مىباشد « طبق اين اصل » كليه كارها وحركات انسان كه به شكل انرژى در آمده در جهان محفوظ است .\r\nبنابراين امكان اين كه ، انسان اعمال و حركات خود را در سراى ديگر ببيند ، به حكم بقاى انرژى امكان پذير مىباشد .\r\nگذشته از اينها قرآن در امكان معاد برهان روشنى دارد كه نقل آن بستگى دارد كه مجموع آيه كه مركب از يك اعتراض و دو جواب است نقل گردد .\r\nاينك مجموع متن و ترجمه آيه :\r\n(   وَ قالُوا أَ إِذا ضَلَلْنا فِي الْأَرْضِ أَ إِنَّا لَفِي خَلْقٍ جَدِيدٍ بَلْ هُمْ بِلِقاءِ رَبِّهِمْ كافِرُونَ * قُلْ يَتَوَفَّاكُمْ مَلَكُ الْمَوْتِ الَّذِي وُكِّلَ بِكُمْ ثُمَّ إِلى رَبِّكُمْ تُرْجَعُونَ   ) ( سوره سجده آيات 11 - 12 )\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nمى گويند : آنگاه كه ما مرديم و اعضاء بدن ما در زمين پخش و پراكنده وگم شد آيا بار ديگر به اين جهان بر مىگرديم ؟ بلكه آنان به ملاقات با پروردگار كفر ميورزند . بگو فرشته مرگ كه مأمور بر أخذ جان شماست جان شما را مىگيرد سپس به سوى پروردگار خود باز مىگرديد .\r\nتوضيح اين كه اين آيه مركب از يك اعتراض و دو پاسخ است وشيوه استدلال قرآن بر امكان معاد در صورتى روشن مىشود كه هر سه فراز از آيه جدا از هم مطالعه شود .\r\nاينك اين سه فراز :\r\nالف - اعتراض : آيا آنگاه كه ما مرديم واعضاى بدن ما در زمين پخش وپراكنده وگم شد آيا بار ديگر به اين جهان باز مىگرديم ؟\r\nب - پاسخ اجمالى : آنان به ملاقات با پروردگار خود كفر ميورزند .\r\nج - پاسخ تفصيلى : بگو فرشته مرگ كه مأمور قبض روح شماست جان شما را مىگيرد و سپس به سوى پروردگار خود باز مىگرديد .\r\nفراز سوّم به صورت قاطعانه مىگويد آنچه كه بودن شما به آن بستگى دارد آن گم نمىشود و آن را فرشته وحى مىگيرد وحفظ مىكندو در روز رستاخيز ، به سوى پروردگار خود باز مىگرديد .\r\nاين فراز از آيه مىرساند آنچه كه گم مىشود بدن انسان است كه هرگز انسان بودن انسان به آن بستگى ندارد . گم شدن يا گم نشدن آن تأثيرى در امكان معاد ندارد . و آن كه شخصيت انسان به آن بستگى دارد همان روح وروان اوست كه هرگز گم نمىشود و در پيشگاه خدا محفوظ مىباشد .\r\nبنابر اين هرگاه اين روح با هر بدنى همراه شد معاد انسان متحقق مىگردد . و ديگر نيازى نيست كه آن ذرات گم شده گرد آورى شود تا معاد انسان ممكن گردد .\r\nياد آورى مىشود كه اين جمله نه بدان معناست كه معاد انسان جسمانى نيست و تنها روحانى است ونيز نه بدان معناست كه آن ذرات پخش شده قابل گرد آورى نيست ، بلكه در\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nعين اعتراف به اين كه معاد انسان هم جسمانى وهم روحانى است وگرد آورى اين ذرات در امكان خداست ولى بايد توجه نمود كه محور معاد بقاء روح وروان است . وشخصيت انسان به اين كه اين انسان همان انسان دنيوى است به وسيله بقاء روح وروان او انجام مىگيرد .\r\nقرآن در اثبات امكان معاد طرقى را ارائه كرده است كه ما از ميان آنها به دو طريق اشاره مىكنيم و اين موضوع بحث ما را در بخش آينده تشكيل مىدهد .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n\r\n20 با ديگر دلايل « معاد » آشنا شويم\r\nقرآن علاوه بر برهان ياد شده در سوره سجده دو دليل ديگر در امكان معاد ارائه مىدهد كه در باب خود بسيار محكم وارزنده است اينك ما هر دو دليل را متذكر مىشويم :\r\n1 - ارزيابى قدرت خدا : قرآن در مسأله معاد توجه ما را به قدرت گسترده خدا جلب كرده ومىفرمايد :\r\n(  وَ ما قَدَرُوا اللَّهَ حَقَّ قَدْرِهِ وَ الْأَرْضُ جَمِيعاً قَبْضَتُهُ يَوْمَ الْقِيامَةِ وَ السَّماواتُ مَطْوِيَّاتٌ بِيَمِينِهِ سُبْحانَهُ وَ تَعالى عَمَّا يُشْرِكُونَ  ) ( سوره زمر آيه 67 ) .\r\nخدا را به اندازه ارجى كه دارد ارج نگذاشتند ( دانايى و توانايى او را به صورت صحيح ارزيابى نكردند ) زمين در روز قيامت در چنگ اوست وآسمانها به قدرت او درهم پيچيده‌اند او منزه وبرتر است از آنچه كه شرك ميورزند .\r\nاين آيه به منكران امكان معاد هشدار مىدهد كه اگر قدرتهاى بشرى ناتوان از اعاده انسان به حيات مجدد مىباشند ولى قدرت گسترده خدا بالاتر از آن است كه اين توهم در باره او بشود . خدا با قدرت گسترده خود مىتواند بار ديگر به انسان زندگى مجدد ببخشد .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n2 - توجه به زندگى نخستين : قرآن توجه انسان را به زندگى نخستين او جلب مىكند و ياد آور مىشود كه معاد انسان يك امر ممكن است بسان آفرينش نخستين او . آن جا كه مىفرمايد :\r\n(  . . . كَما بَدَأْنا أَوَّلَ خَلْقٍ نُعِيدُهُ وَعْداً عَلَيْنا إِنَّا كُنَّا فاعِلِينَ  )\r\nهمانطور كه در آغاز شما را آفريديم باز مىگردانيم اين وعده‌اى است برما ، ما اين كار را انجام مىدهيم . ( سوره انبيا آيه 104 ) .\r\nو در جاى ديگر مىفرمايد :\r\n(  . . . إِنَّهُ يَبْدَؤُا الْخَلْقَ ثُمَّ يُعِيدُهُ  ) ( سوره يونس آيه 4 )\r\nاوست كه خلقت را آغاز مىكند و بر مىگرداند .\r\nبنابر اين خدايى كه آفرينش نخستين را پديد آورد بر آفرينش مجدد آن نيز توانا خواهد بود و در آيه سوم اين مسأله را به صورت روشن تر بيان مىكند آنجا كه عرب بيابانى استخوان مرده‌اى را كوبيد و به صورت گرد در آورد و آن را در هوا پخش كرد وگفت چگونه ممكن است كه خدا اين استخوانهاى پوسيده را بار ديگر زنده كند .\r\nدر پاسخ آن پيامبر مأمور شد كه چنين بگويد :\r\n(  قُلْ يُحْيِيهَا الَّذِي أَنْشَأَها أَوَّلَ مَرَّةٍ وَ هُوَ بِكُلِّ خَلْقٍ عَلِيمٌ  ) .\r\nبگو همان خدايى كه اين استخوانها را براى اولين بار آفريد او زنده مىكند واو بر همه چيز آگاه وداناست . ( سوره يس آيه 79 )\r\nقرآن علاوه براين طرق ، دلايل روشن وهمگانى براى اثبات امكان معاد ارائه داده است كه در كتب تفسير و عقايد وارد شده است . شما مىتوانيد اين طرق را در كتاب معاد انسان وجهان مطالعه بفرماييد .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n\r\n21 تناسخ چيست ؟\r\nمقصود از تناسخ اين است كه انسان بار ديگر از طريق نطفه وعلقه و . . . به اين جهان باز گردد . و اين نظريه در كشورهايى مانند هند وجنوب آسيا طرفدارانى دارد . اين گروه معتقد هستند كه انسانها در زندگى دنيوى خود مختلفند گروهى وظيفه شناس ودرستكار وگروهى ديگر ستمگر وجنايتكار وازآنجا كه عدل الهى ايجاب مىكند كه اين دو گروه سرنوشت يكسانى نداشته باشند بار ديگر اين افراد به اين جهان بازگشته وسزاى اعمال خود را مىبينند . گروهى كه در چشم انداز ما مرفه مىباشند وغرق در نعمت هستند اينها ، همان انسانهايى هستند كه در زندگى قبلى وظيفه شناس و درستكار بوده‌اند ولى آن گروه بدبخت وبيچاره كه رقت انسانها را به خود جلب مىكنند همان انسانهاى جنايت پيشه بودند كه بايد كيفر اعمال خود را به وسيله زندگى سياه ودردمند بچشند . خلاصه متنعم بودن گروهى ومحروم بودن گروه ديگر واكنش شيوه زندگى هاى پيشين انسان هاست وچاره‌اى از اين دو نوع زندگى نيست .\r\n\r\nچرا تناسخ باطل است ؟\r\nاين گروه از مدعيان ، به صورت انحرافى معاد را انكار كرده و به تناسخ گراييده‌اند و كسانى كه در كشور هاى اسلامى دم از چنين زندگى هاى مجدد مىزنند به گونه‌اى مىخواهند معاد را انكار نمايند اما نه به طور مستقيم بلكه به صورت انحرافى .\r\nو اما چرا تناسخ باطل است ، زيرا چنين بازگشت ، كار عبث ولغو بوده وساحت حق تعالى\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nاز آن پيراسته است . انسانى كه هفتاد سال در اين جهان زندگى كرده وطبعاً كمالاتى فكرى ومعنوى پيدا كرده است وسرانجام به صورت سلمانها ، ابوذرها ، مقدادها ، ميثم ها ، در آمده است ، آيا صحيح است كه اين نوع افراد بار ديگر كمال خود را از دست بدهند و از طريق نطفه زندگى را آغاز كنند و به تدريج گامهايى به سوى كمال بردارند ؟ و اين همان است كه فلاسفه مىگويند : « تبديل فعليّت به قوه محال است » و يا لاأقل خلاف حكمت وعبث مىباشد .\r\nآيا رئيس آموزش مىتواند به خود اجازه دهد كه يك فرد تحصيل كرده را كه به مدارج عالى علمى رسيده و در رشته‌اى دكترا گرفته است به كلاس اول بازگرداند و بگويد تو بايد از نو آغاز تحصيل كنى ، به طور مسلّم چنين نيست .\r\nاختلاف زندگى بشرها ايجاب مىكند كه پاداشها و كيفرهاى مختلف در كمين آنها باشد ولى هرگز ايجاب نمىكند كه اين پاداشها وكيفرها در همين جهان تحقق پذيرد بلكه لازم است در سراى ديگر كه ازهستى برترى برخوردار است اين كار جامه عمل بپوشد .\r\nدر باره معاد اشكالات و پرسشهاى ديگرى هست كه همه اين پرسشها با پاسخ‌هاى متناسبى در كتب عقايد مطرح شده كه ميتوان با مراجعه به كتاب « معاد انسان وجهان » به پاسخ همه آنها دست يافت .\r\n* * * در اين جا ، سخن ما درباره عقايد اسلامى آن هم به صورت فشرده به پايان مىرسد از اين به بعد ، پيرامون احكام و رفتارهاى مكلف و وظايف عملى آنان سخن خواهيم گفت . ان‌شاءالله .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n\r\nبخش دوم : احكام و وظايف شرعى\r\n\r\n","description":"","footnote":"","page_name":" 111 ","page_number":111},
  {"content":"\r\n . \r\n","description":"","footnote":"","page_name":" 112 ","page_number":112},
  {"content":"\r\n\r\nبسم الله الرحمن الرحيم\r\nالْحمْدُ للهِ رَبِّ العالَمينَ وَالصَّلاةُ وَالسَّلامُ عَلى خَيْرِ خَلْقِهِ مُحَمَّد وَآلِهِ الطّاهِرينَ .\r\nعبوديت و بندگى انسان در گرو دو چيز است : 1 . داشتن عقيده صحيح و درست ، 2 . انجام عمل صالح و نيك . در بخش گذشته ، با عقايد و باورهاى صحيح همراه با دليل و برهان روشن آشنا شديم ، اكنون وقت آن رسيده است كه با عمل صالح ، كه از ايمان و عقيده صحيح سرچشمه مىگيرد آشنا شويم .\r\nعمل صالح ، جزئى از « شكرگزارى » انسان در برابر نعمت‌هاى بيكران الهى است ، عقل و خرد هر چند ، با برخى از كردارهاى نيك ، آشنا است ، ولى معرفت كلى و گسترده جز از طريق وحى الهى ميسّر نيست .\r\nاين رساله شريفه به توضيح تكاليف و وظايف انسان كه ضامن سعادت او در دو جهان است پرداخته است ، اميد است اين بخش نيز بسان گذشته مفيد و سودمند ، و در پيشگاه الهى مجزى باشد .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\n\r\n( 1 ) احكام تقليد\r\n( مسأله 1 ) مسلمان بايد در مورد اصول دين - اگر يقين نداشته باشد - تحصيل يقين كند و در احكام اسلام مىتواند يكى از سه راه را برگزيند :\r\n1 . مجتهد باشد كه بتواند احكام را از روى دليل به دست آورد .\r\n2 . از مجتهد تقليد كند يعنى مطابق فتواى او عمل كند .\r\n3 . از راه احتياط طورى به وظيفه خود عمل نمايد كه يقين كند تكليف خود را انجام داده است ، مثلًا اگر عده‌اى از مجتهدين عملى را حرام مىدانند و عده ديگر مىگويند حرام نيست آن عمل را انجام ندهد ، و اگر عملى را بعضى واجب و بعضى مستحب مىدانند آن را به جا آورد ، پس كسانى كه مجتهد نيستند و نمىتوانند به احتياط عمل كنند واجب است از مجتهد تقليد نمايند .\r\n( مسأله 2 ) تقليد در احكام ؛ عمل كردن به فتواى مجتهد است ( « 1 » ) يعنى عمل خود را به استناد فتواى او انجام دهد . و از مجتهدى بايد تقليد كرد كه مرد و بالغ و عاقل و شيعه دوازده امامى و حلال‌زاده و زنده و عادل باشد . و از مجتهدهاى ديگر اعلم باشد .\r\n( مسأله 3 ) مجتهد و اعلم را از سه راه مىتوان شناخت :\r\nاوّل آنكه خود انسان يقين كند ، مثل آنكه از اهل علم باشد و بتواند مجتهد و اعلم را بشناسد . دوم آنكه يك عالم عادل ؛ كه مىتواند مجتهد و اعلم را تشخيص دهد ، مجتهد بودن يا اعلم بودن كسى را تصديق كند ، به شرط آنكه يك نفر عالم عادل ديگر با گفته او مخالفت ننمايد . اجتهاد و اعلميت به گفته يك نفر كه مورد وثوق باشد نيز ثابت مىشود . سوم آنكه در محافل علمى ، مجتهد و يا اعلم بودن او معروف و مشهور باشد و از گفتار آنان براى انسان\r\n\r\n\r\n","description":"","footnote":"\r\n( 1 ) . ولى در بقاء بر تقليد ميت ، فرا گرفتن مسايل كفايت مىكند .\r\n","page_name":" 114 ","page_number":114},
  {"content":"\r\n\r\nاطمينان حاصل شود .\r\n( مسأله 4 ) به دست آوردن فتواى مجتهد در مسأله چهار راه دارد : اوّل شنيدن از خود مجتهد . دوم شنيدن از فرد عادل كه فتواى مجتهد را نقل كند . سوم شنيدن از كسى كه مورد اطمينان و راستگوست . چهارم مراجعه به رساله مجتهد در صورتى كه انسان به درستى آن رساله اطمينان داشته باشد .\r\n( مسأله 5 ) اگر مجتهد اعلم در مسأله‌اى فتوى دهد مقلِّد آن مجتهد نمىتواند در آن مسأله به فتواى مجتهد ديگر عمل كند ولى اگر فتوى ندهد ، مثلًا بگويد احتياط آن است كه در ركعت سوم و چهارم نماز ، تسبيحات اربعه يعنى سُبْحانَ اللهِ وَالْحَمْدُللهِ وَلا الهَ الّا اللهُ وَاللهُ اكْبَر ، را سه مرتبه بگويند ، در اين صورت مقلّد بايد يكى از دو راه را برگزيند : 1 . به اين احتياط كه به آن « احتياط واجب » مىگويند عمل كند و سه مرتبه بگويد . 2 . به فتواى مجتهدى كه پس از وى « اعلم » به شمار مىرود عمل نمايد . پس اگر او يك مرتبه گفتن را كافى بداند ، مىتواند يك مرتبه بگويد .\r\n( مسأله 6 ) اگر مجتهدى كه انسان از او تقليد مىكند ، از دنيا برود بايد از مجتهد زنده تقليد كند . ولى در مسائلى كه آنها را ياد گرفته است مىتواند بر تقليد قبلى باقى بماند .\r\n( مسأله 7 ) اگر در مسأله‌اى به فتواى مجتهدى عمل كرده و يا فرا گرفته باشد ولى پس از درگذشت او در همان مسأله به فتواى مجتهد زنده رفتار نمايد ، دوباره نمىتواند آن را مطابق فتواى مجتهدى كه از دنيا رفته است انجام دهد . ولى اگر مجتهد زنده در مسأله‌اى فتوى ندهد ، و احتياط نمايد و مقلد مدتى به آن احتياط عمل كند ، دوباره مىتواند به فتواى مجتهدى كه از دنيا رفته عمل نمايد مثلًا اگر مجتهدى گفتن يك مرتبه سُبْحانَ اللهِ وَالْحَمْدُللهِ وَلا الهَ الّا اللهُ وَاللهُ اكْبَر ، را در ركعت سوم و چهارم نماز كافى بداند و مقلّد مدتى به اين شيوه عمل نمايد و يك مرتبه بگويد ، چنانچه آن مجتهد از دنيا برود و مجتهد زنده احتياط واجب را در سه مرتبه گفتن بداند و مقلد مدتى به اين احتياط عمل كند و سه مرتبه بگويد ، دوباره مىتواند به فتواى مجتهدى كه از دنيا رفته برگردد و يك مرتبه بگويد .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\n( مسأله 8 ) مسائلى را كه انسان غالباً به آنها احتياج دارد واجب است ياد بگيرد .\r\n( مسأله 9 ) اگر براى انسان مسأله‌اى پيش آيد كه حكم آن را نمىداند ، مىتواند صبر كند تا فتواى مجتهد اعلم را به دست آورد يا اگر احتياط ممكن است ، به احتياط عمل نمايد بلكه اگر احتياط ممكن نباشد چنانچه از انجام عمل محذورى لازم نيايد ، مىتواند عمل رابه جا آورد . ولى اگر معلوم شود كه مخالف فتواى مجتهدى كه بايد از او تقليد كند بوده دوباره بايد انجام دهد .\r\n( مسأله 10 ) اگر مكلف مدتى اعمال خود را بدون تقليد انجام دهد ، سپس تقليد كند در صورتى اعمال سابق او صحيح است كه مطابق فتواى مجتهدى باشد كه اكنون از او تقليد مىكند و گرنه بايد اعاده كند .\r\n( مسأله 11 ) عدول از مجتهدى به مجتهد ديگر جايز نيست مگر اين كه دومى اعلم باشد ، و نيز فتوى دادن و اظهار نظر در مسائل شرعى براى كسى كه قادر بر استنباط احكام از مدارك آن نيست حرام است ، و مسئول اعمال ديگران خواهد بود .\r\n( مسأله 12 ) عدالت يك حالت خداترسى باطنى در انسان است كه او را از ارتكاب گناهان كبيره و اصرار بر صغيره باز مىدارد و اگر هم گناهى از او سر زد فوراً نادم شده و استغفار مىكند .\r\n( مسأله 13 ) منظور از اصرار بر گناهان صغيره اين است كه گناهى را كه كرده است دو يا سه مرتبه انجام دهد امّا با يك مرتبه انجام دادن و يا قصد تكرار ، اصرار صورت نمىپذيرد .\r\nتذكر : هر كجا كه حكم مسئله به لفظ « احتياط واجب » يا « احتياط » ذكر شده است عمل به آن احتياط الزامى است .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n\r\n( 2 ) طهارت\r\n\r\n[ آب 
  ]\r\n\r\nاقسام آبها\r\n\r\nآب مطلق و مضاف\r\n( مسأله 14 ) آب يا مطلق است يا مضاف : آب مضاف آبى است كه آن را از چيزى بگيرند مثل آب هندوانه و گلاب ، يا با چيزى مخلوط باشد مثل آبى كه بقدرى با گل و مانند آن مخلوط شود ، كه ديگر به آن آب نگويند و غير اينها ، آب مطلق است و آن بر پنج قسم است اول آب كر دوم آب قليل سوم آب جارى چهارم آب باران پنجم آب چاه .\r\n\r\n1 . آب كُر\r\n( مسأله 15 ) آب كر مقدار آبى است كه اگر در ظرفى كه درازا و پهنا و گودى آن هريك سه وجب و نيم است بريزند ، آن ظرف را پر كند . و وزن آن - بنابر محاسبه اهل فن - 384 كيلوگرم است .\r\n( مسأله 16 ) اگر عين نجس مانند بول و خون به آب كر برسد . چنانچه آن آب بو ، يا رنگ يا مزه نجاست را بگيرد ، نجس مىشود و اگر تغيير نكند نجس نمىشود .\r\n( مسأله 17 ) اگر بوى آب كر به واسطه غير نجاست تغيير كند ، نجس نمىشود .\r\n( مسأله 18 ) اگر عين نجس مانند خون به آبى كه بيشتر از كر است برسد و بو يا رنگ يا مزه قسمتى از آن را تغيير دهد ، چنانچه مقدارى كه تغيير نكرده كمتر از كر باشد تمام آب نجس\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nمىشود . و اگر به اندازه كر يا بيشتر باشد ، فقط مقدارى كه بو يا رنگ يا مزه آن تغيير كرده نجس است .\r\n( مسأله 19 ) اگر چيز نجس را زير شيرى كه متصل به كر است بشويند ، آبى كه از آن چيز مىريزد اگر متصل به كر باشد و بو يا رنگ يا مزه نجاست نگرفته باشد پاك است .\r\n( مسأله 20 ) اگر مقدارى از آب كر يخ ببندد و باقى آن به قدر كر نباشد چنانچه نجاست به آن برسد نجس مىشود ، و هر قدر از يخ هم آب شود نجس است .\r\n( مسأله 21 ) آبى كه به اندازه كر بوده ، اگر انسان شك كند از كر كمتر شده يا نه ، مثل آب كر است ، يعنى نجاست را پاك مىكند و اگر نجاستى هم به آن برسد نجس نمىشود . و آبى كه كمتر از كر بوده و انسان شك دارد به مقدار كر شده يا نه ، حكم آب كر را ندارد .\r\n( مسأله 22 ) كر بودن آب ، به سه راه ثابت مىشود : اول آنكه خود انسان يقين كند . دوم آنكه يك مرد عادل خبر دهد . سوم كسى كه آب در اختيار او است به كرّ بودن خبر دهد ، به شرط اينكه از قول او اطمينان حاصل شود .\r\n\r\n2 . آب قليل\r\n( مسأله 23 ) آب قليل آبى است كه از زمين نجوشد و از كر كمتر باشد .\r\n( مسأله 24 ) اگر آب قليل روى چيز نجس بريزد ، يا چيز نجس به آن برسد نجس مىشود . ولى اگر از بالا با فشار روى چيز نجس بريزد ، مقدارى كه به آن چيز مىرسد نجس و هرچه بالاتر از آن است پاك مىباشد .\r\n( مسأله 25 ) آب قليلى كه براى بر طرف كردن عين نجاست روى چيز نجس ريخته شود و از آن جدا گردد ، نجس است . و بنابراحتياط واجب بايد از آب قليلى هم كه بعد از بر طرف شدن عين نجاست ، براى آب كشيدن چيز نجس روى آن مىريزند و از آن جدا مىشود اجتناب كنند . ولى آبى كه با آن مخرج بول و غايط را مىشويند با پنج شرط پاك است : اول : آنكه بو يا رنگ يا مزه نجاست نگرفته باشد . دوم : نجاستى از خارج به آن نرسيده باشد . سوم : نجاست ديگرى مثل خون با بول يا غائط بيرون نيامده باشد . چهارم : ذره‌هاى غائط در آب پيدا نباشد .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nپنجم : بيشتر از مقدار معمول ؛ نجاست به اطراف مخرج نرسيده باشد .\r\n3 . آب جارى\r\n( مسأله 26 ) آب جارى آبى است كه از زمين بجوشد و جريان داشته باشد مانند آب چشمه و قنات .\r\n( مسأله 27 ) آب جارى اگرچه كمتر از كر باشد ، چنانچه نجاست به آن برسد تا وقتى بو يا رنگ يا مزه آن به واسطه نجاست تغيير نكرده پاك است .\r\n( مسأله 28 ) اگر نجاستى به آب جارى برسد ، مقدارى از آن ، كه بو يا رنگ يا مزه‌اش به واسطه نجاست تغيير كرده نجس است . و طرفى كه متصل به چشمه است اگرچه كمتر از كر باشد پاك است . و آبهاى ديگر نهر اگر به اندازه كر باشد يا به واسطه آبى كه تغيير نكرده به آب طرف چشمه متصل باشد ، پاك و گرنه نجس است .\r\n( مسأله 29 ) آب چشمه‌اى كه جارى نيست ولى طورى است كه اگر از آن بردارند باز مىجوشد ، حكم آب جارى دارد ، يعنى اگر نجاست به آن برسد ، تا وقتى بو يا رنگ يا مزه آن به واسطه نجاست تغيير نكرده پاك است .\r\n( مسأله 30 ) آبى كه كنار نهر ، ايستاده و متصل به آب جارى است با ملاقات ، نجس نمىشود ولى حكم آب جارى را ندارد .\r\n( مسأله 31 ) چشمه‌اى كه مثلا در زمستان مىجوشد و در تابستان از جوشش مىافتد فقط وقتى كه مىجوشد حكم آب جارى دارد .\r\n( مسأله 32 ) آب حوض اگر چه كمتر از كر باشد ، چنانچه به منبعى كه آب آن به اندازه كر است متصل باشد ، مثل آب جارى است .\r\n( مسأله 33 ) آب لوله‌هاى حمام و ساختمان‌ها كه از شيرها و دوشها مىريزد اگر متصل به كر باشد مثل آب جارى است .\r\n( مسأله 34 ) آبى كه روى زمين جريان دارد ولى از زمين نمىجوشد ، چنانچه كمتر از كر\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nباشد و نجاست به آن برسد نجس مىشود . اما اگر از بالا با فشار به پايين بريزد ؛ چنانچه نجاست به پايين آن برسد بالاى آن نجس نمىشود .\r\n\r\n4 . آب باران\r\n( مسأله 35 ) اگر به چيز نجسى كه عين نجاست در آن نيست يك مرتبه باران ببارد ، جايى كه باران به آن برسد پاك مىشود . و در فرش و لباس و مانند اينها فشار لازم نيست . به شرط آنكه آبى كه با آن شسته شده از آن جدا شود . ولى باريدن دو سه قطره فايده ندارد ، بلكه بايد طورى باشد كه باران روى زمين سخت جارى شود .\r\n( مسأله 36 ) اگر باران ، به عين نجس ببارد و به جاى ديگر ترشح كند ، بايد از آن اجتناب نمود .\r\n( مسأله 37 ) اگر بر سقف عمارت يا روى بام آن عين نجاست باشد ، تا وقتى باران به بام مىبارد ؛ آبى كه به چيز نجس رسيده و از سقف يا ناودان مىريزد پاك است . و بعد از قطع شدن باران اگر معلوم باشد آبى كه مىريزد به چيز نجس رسيده است نجس مىباشد .\r\n( مسأله 38 ) زمين نجسى كه باران بر آن ببارد پاك مىشود . و اگر باران بر زمين جارى شود و به جاى نجسى كه زير سقف است برسد ؛ آن را نيز پاك مىكند . مشروط بر اين كه ، هنگام رسيدن به زير سقف ، باران قطع نشده باشد .\r\n( مسأله 39 ) خاك نجسى كه به واسطه باران گل شود و آب آن را فرا گيرد پاك است ؛ اما اگر فقط رطوبت به آن برسد پاك نمىشود .\r\n( مسأله 40 ) هرگاه آب باران در جايى جمع شود ، اگرچه كمتر از كر باشد چنانچه موقعى كه باران مىآيد ، چيز نجسى را در آن بشويند و آب ، بو يا رنگ يا مزه نجاست نگيرد ، آن چيز نجس پاك مىشود .\r\n( مسأله 41 ) اگر بر فرش پاكى كه روى زمين نجس است باران ببارد ؛ و بر زمين نجس جارى شود ، فرش ، نجس نمىشود و زمين هم پاك مىگردد .\r\n5\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n\r\n5 . آب چاه\r\n( مسأله 42 ) آب چاهى كه از زمين مىجوشد ، اگرچه كمتر از كر باشد چنانچه نجاست به آن برسد ، تا وقتى بو يا رنگ يا مزه آن به واسطه نجاست تغيير نكرده پاك است ولى مستحب است پس از رسيدن بعضى از نجاستها ، مقدارى كه در كتابهاى مفصل گفته شده از آب آن بكشند .\r\n( مسأله 43 ) اگر نجاستى در چاه بريزد و بو يا رنگ يا مزه آب آن را تغيير دهد ، چنانچه تغيير آب چاه از بين برود ، موقعى پاك مىشود كه آب تازه‌اى بجوشد و بنابر احتياط واجب مخلوط گردد .\r\n( مسأله 44 ) اگر آب باران يا آب ديگر ، در گودالى جمع شود و كمتر از كر باشد چنانچه بعد از قطع شدن باران ، نجاست به آن برسد نجس مىشود .\r\n\r\nاحكام آبها\r\n( مسأله 45 ) آب مضاف كه معناى آن گفته شد ، چيز نجس را پاك نمىكند ، وضو و غسل هم با آن باطل است .\r\n( مسأله 46 ) اگر آب مضاف نجس ، طورى با آب كر يا جارى مخلوط شود ، كه ديگر آب مضاف به آن نگويند پاك مىشود .\r\n( مسأله 47 ) آبى كه عين نجاست مثل خون و بول به آن برسد و بو يا رنگ يا مزه آن را تغيير دهد ، اگرچه كر يا جارى باشد نجس مىشود . ولى اگر بو يا رنگ يا مزه آب به واسطه نجاستى كه بيرون آن است عوض شود ، مثلا مردارى كه پهلوى آب است بوى آن را تغيير دهد نجس نمىشود .\r\n( مسأله 48 ) آبى كه عين نجاست مثل خون و بول در آن ريخته و بو يا رنگ يا مزه آن را تغيير داده ، چنان كه به كر يا جارى متصل شود ، يا باران بر آن ببارد يا باد ، باران را در آن بريزد ، يا آب باران در موقع باريدن ، از ناودان در آن جارى شود ، و تغيير آن از بين برود پاك\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nمىشود . ولى بايد آب باران يا كر يا جارى با آن مخلوط گردد .\r\n( مسأله 49 ) اگر چيز نجس را در آب كر يا جارى فروبرند چنانچه از چيزهايى باشد كه در دفعه اول پاك مىشود ، آبى كه بعد از بيرون آوردن ، از آن مىريزد پاك است و اگر از چيزهايى باشد كه بايد دو مرتبه آن را در آب فرو برند تا پاك شود ، آبى كه بعد از دفعه دوم از آن مىريزد پاك مىباشد .\r\n\r\nاحكام تَخَلّى\r\n( مسأله 50 ) واجب است انسان وقت تخلى و مواقع ديگر ، عورت خود را از كسانى كه مكلفند ، اگرچه مثل خواهر و مادر با او محرم باشند ، و همچنين از ديوانه مميّز و بچه‌هاى مميّز كه خوب و بد را مىفهمند ، بپوشاند ولى زن و شوهر لازم نيست عورت خود را از يكديگر بپوشانند .\r\n( مسأله 51 ) موقع تخلى بايد رو به قبله و پشت به قبله نباشد .\r\n( مسأله 52 ) اگر موقع تخلى ، طرف جلوى بدن كسى ، رو به قبله يا پشت به قبله باشد و عورت را از قبله بگرداند كفايت نمىكند ، و اگر جلوى بدن او رو به قبله يا پشت به قبله نباشد ، احتياط واجب آن است كه عورت را رو به قبله يا پشت به قبله ننمايد .\r\n( مسأله 53 ) در موقع تطهير مخرج بول و غائط ، رو به قبله و پشت به قبله بودن اشكال ندارد ، ولى اگر استبراء همراه با خروج بول باشد احتياط واجب آن است كه رو به قبله و پشت به قبله نباشد .\r\n( مسأله 54 ) اگر براى آنكه نامحرم او را نبيند مجبور شود رو به قبله يا پشت به قبله بنشيند ، بايد رو به قبله يا پشت به قبله بنشيند . و نيز اگر از راه ديگر ناچار باشد كه رو به قبله يا پشت به قبله بنشيند مانعى ندارد و اگر در تأخير بول ضررى نباشد ، احوط تأخير است .\r\n( مسأله 55 ) احتياط واجب آن است كه بچه را در وقت تخلى رو به قبله يا پشت به قبله ننشانند ، ولى اگر خود بچه بنشيند جلوگيرى از او واجب نيست .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n( مسأله 56 ) در چهار جا تخلى حرام است : اول در كوچه‌هاى بن بست . دوم در ملك كسى كه اجازه تخلى نداده است . سوم در جائى كه براى عده مخصوصى وقف شده است مثل بعضى از مدرسه‌ها . چهارم روى قبر مؤمنين . و همچنين هر جايى كه تخلى در آن نوعى بىاحترامى به مقدسات باشد .\r\n( مسأله 57 ) در سه صورت مخرج غائط فقط با آب پاك مىشود : اول آنكه با غائط نجاست ديگرى مثل خون بيرون آمده باشد . دوم آنكه نجاستى از خارج به مخرج غائط رسيده باشد . سوم آنكه اطراف مخرج بيشتر از مقدار معمول آلوده شده باشد ، و در غير اين سه صورت مىشود مخرج را با آب شست و يا به شيوه‌اى كه بعداً گفته مىشود با پارچه و سنگ و مانند اينها پاك كرد ، اگرچه شستن با آب بهتر است .\r\n( مسأله 58 ) مخرج بول با غير آب پاك نمىشود . و با آب قليل بايد دو مرتبه شست ولى اگر با شيلنگ متصل به كرّ بشويد يك مرتبه كافى است .\r\n( مسأله 59 ) اگر مخرج غائط را با آب بشويند ، بايد چيزى از غائط در آن نماند ، ولى باقى ماندن رنگ و بوى آن مانعى ندارد ، و اگر در دفعه اول طورى شسته شود كه ذره‌اى از غائط در آن نماند ، دوباره شستن لازم نيست .\r\n( مسأله 60 ) هرگاه با سنگ و كاغذ و مانند اينها غائط را از مخرج بر طرف كند مىتواند با آن نماز بخواند . و ذرات كوچكى كه جز با آب پاك نمىشود ، ضرر ندارد ولى پاك شدن محل در صورت وجود ذرات نجس ، نياز به شستن با آب دارد .\r\n( مسأله 61 ) اگر شك كند كه مخرج را تطهير كرده يا نه ، بايد خود را تطهير نمايد . اگرچه هميشه بعد از بول يا غائط فوراً تطهير مىكرده ، ولى اگر بعد از نماز شك كند كه قبل از نماز ، مخرج را تطهير كرده يا نه ، نمازى كه خوانده صحيح است ، ولى براى نمازهاى بعد بايد تطهير كند .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n\r\nاسْتِبْراءْ\r\n( مسأله 62 ) استبراء عمل مستحبى است كه مردها بعد از بيرون آمدن بول انجام مىدهند ، و آن داراى اقسامى است و بهترين آنها اين است كه بعد از قطع شدن بول ؛ اگر مخرج غائط نجس شده ، اول آن را تطهير كنند ، بعد سه دفعه با انگشت ميانه از مخرج غائط تا بيخ آلت بكشند و بعد ، انگشت شست را روى آلت و انگشت پهلوى شست را زير آن بگذارند و سه مرتبه تا سر آلت بكشند و پس از آن سه مرتبه سر آلت را فشار دهند .\r\n( مسأله 63 ) آبى كه گاهى بعد از ملاعبه و بازى كردن از انسان خارج مىشود و به آن مَذْىْ مىگويند پاك است . و نيز آبى كه گاهى بعد از منى بيرون مىآيد و به آن وَذْىْ گفته مىشود و آبى كه گاهى بعد از بول بيرون مىآيد و به آن وَدْى مىگويند اگر آلوده به بول نباشد پاك است . و چنانچه انسان بعد از بول استبراء كند و بعد آبى از او خارج شود ، و شك كند كه بول است يا يكى از اينها ، پاك مىباشد .\r\n( مسأله 64 ) اگر انسان شك كند استبراء كرده يا نه و رطوبتى از او بيرون آيد كه نداند پاك است يا نه ، نجس مىباشد و چنانچه وضو گرفته باشد باطل مىشود . ولى اگر شك كند استبرائى كه كرده درست بوده يا نه و رطوبتى از او بيرون آيد كه نداند پاك است يا نه ، پاك مىباشد ، وضو را هم باطل نمىكند .\r\n( مسأله 65 ) كسى كه استبراء نكرده اگر به واسطه آنكه مدتى از بول كردن او گذشته ، اطمينان كند بول در مجرا نمانده است و رطوبتى ببيند و شك كند پاك است يا نه ، آن رطوبت پاك مىباشد ، وضو را هم باطل نمىكند .\r\n( مسأله 66 ) اگر انسان بعد از بول استبراء كند و وضو بگيرد ؛ چنانچه بعد از وضو رطوبتى ببيند كه بداند يا بول است يا منى ، واجب است احتياطاً غسل كند ، و وضو هم بگيرد . ولى اگر وضو نگرفته باشد فقط گرفتن وضو كافى است .\r\n( مسأله 67 ) براى زن استبراى از بول لازم نيست و اگر رطوبتى ببيند و شك كند پاك است يا نه ، پاك مىباشد . وضو و غسل او را هم باطل نمىكند .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n\r\nمستحبات و مكروهات تخلى\r\n( مسأله 68 ) اين كارها در موقع تخلى مكروه است : 1 . نشستن روبروى خورشيد و ماه ولى اگر عورت خود را به وسيله‌اى بپوشاند مكروه نيست . 2 . نشستن روبروى باد . 3 . تخلى در جاده و خيابان و كوچه و درب خانه و زير درختى كه ميوه مىدهد . 4 . چيز خوردن . 5 . توقف زياد . 6 . تطهير كردن با دست راست . 7 . حرف زدن ؛ ولى اگر ناچار باشد يا ذكر خدا بگويد اشكال ندارد . 8 . ايستاده بول كردن . 9 . بول كردن در زمين سخت و سوراخ جانوران و در آب ؛ خصوصاً آب ايستاده .\r\n( مسأله 69 ) خوددارى كردن از بول و غائط مكروه است . و اگر ضرر برساند حرام است .\r\n( مسأله 70 ) مستحب است انسان پيش از نماز و پيش از خواب و پيش از جماع و بعد از بيرون آمدن منى بول كند .\r\n\r\nنجاسات\r\n( مسأله 71 )\r\n\r\nنجاسات يازده چيز است :\r\nاول بول ، دوم غائط ، سوم منى ، چهارم مردار ، پنجم خون ، ششم و هفتم سگ و خوك ، هشتم كافر ، نهم شراب ، دهم فقّاع ، يازدهم عرق حيوان نجاستخوار .\r\n\r\n1 و 2 . بول و غائط\r\n( مسأله 72 ) بول و غائط انسان و هر حيوان حرام گوشتى كه خون جهنده دارد يعنى اگر رگ آن را ببرند ، خون به سرعت از آن جارى مىشود نجس است . ولى فضله ماهى حرام‌گوشت و همچنين فضله حيوانات كوچك مثل پشه و مگس كه گوشت ندارند پاك است .\r\n( مسأله 73 ) فضله پرندگان حرام‌گوشت ، نجس است .\r\n( مسأله 74 ) بول و غائط حيوان نجاست‌خوار و حيوانى كه انسان با آن نزديكى نموده ، و گوسفندى كه گوشت آن از خوردن شير خوك محكم شده است ، نجس است .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n\r\n3 . منى\r\n( مسأله 75 ) منى حيوانى كه خون جهنده دارد خواه حرام‌گوشت باشد يا حلال‌گوشت ، نجس است . و لازم است از منى حيوانى كه خون جهنده ندارد اجتناب كرد .\r\n\r\n4 . مردار\r\n( مسأله 76 ) مردار حيوانى كه خون جهنده دارد در صورتى كه خودش مرده باشد ، نجس است . ولى اگر به غير دستورى كه در شرع معين شده ، كشته شود پاك است ولى خوردن گوشت آن حرام است . و ماهى چون خون جهنده ندارد ، اگرچه در آب بميرد پاك است .\r\n( مسأله 77 ) اگر از بدن انسان يا حيوانى كه خون جهنده دارد در حالى كه زنده است گوشت يا چيز ديگرى را كه روح دارد جدا كنند نجس است .\r\n( مسأله 78 ) تخم‌مرغى كه از شكم مرغ مرده بيرون مىآيد ، اگر پوست روى آن سفت شده باشد پاك است . ولى ظاهر آن را بايد آب كشيد .\r\n( مسأله 79 ) داروهاى مايع و عطر و روغن و واكس و صابون كه از خارجه مىآورند اگر انسان يقين به نجاست آنها نداشته باشد پاك است .\r\n( مسأله 80 ) گوشت و پيه و چرمى كه در بازار مسلمانان فروخته شود پاك است ، هرچند كه مسلمان آن را از كافر گرفته باشد ولى خوردن آن حرام است و نيز در چنين چرمى نمىتوان نماز خواند .\r\n\r\n5 . خون\r\n( مسأله 81 ) خون انسان و هر حيوانى كه خون جهنده دارد يعنى حيوانى كه اگر رگ آن را ببرند خون از آن جستن مىكند ، نجس است ، پس خون حيوانى كه مانند ماهى و پشه خون جهنده ندارد پاك مىباشد .\r\n( مسأله 82 ) اگر حيوان حلال‌گوشت را به دستورى كه در شرع معين شده بكشند و\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nخون آن به مقدار معمول بيرون آيد خونى كه در بدنش مىماند پاك است ، ولى اگر به علت نفس‌كشيدن يا به واسطه اينكه سر حيوان در جاى بلندى بوده خون به بدن حيوان برگردد ، آن خون نجس است .\r\n( مسأله 83 ) خونى كه در تخم‌مرغ مىباشد نجس نيست ولى خوردن آن حرام است .\r\n( مسأله 84 ) خونى كه گاهى موقع دوشيدن شير ديده مىشود نجس است و شير را نجس مىكند .\r\n( مسأله 85 ) خونى كه از لاى دندانها مىآيد ، اگر به واسطه مخلوطشدن با آب دهان از بين برود پاك است ، و فروبردن آب دهان در اين صورت اشكال ندارد .\r\n( مسأله 86 ) خونى كه به واسطه كوبيده‌شدن ، زير ناخن يا زير پوست مىميرد ، اگر طورى شود كه ديگر به آن خون نگويند پاك است ؛ و اگر به آن خون بگويند مادامى كه زير پوست و ناخن است براى وضو و غسل اشكال ندارد ولى اگر ناخن يا پوست سوارخ شود ، اگر مشقت ندارد بايد براى وضو و غسل خون را بيرون آورند و اگر مشقت دارد بايد اطراف آن را به‌طورى كه نجاست زياد نشود بشويند و پارچه يا چيزى مثل پارچه بر آن بگذارند و روى پارچه دست تَر بكشند و تيمّم هم بكنند .\r\n( مسأله 87 ) زردابه‌اى كه در حال بهبودى زخم در اطراف آن پيدا مىشود ، اگر معلوم نباشد كه با خون مخلوط است پاك مىباشد .\r\n\r\n6 و 7 . سگ و خوك\r\n( مسأله 88 ) سگ و خوكى كه در خشكى زندگى مىكنند حتى مو و استخوان و پنجه و ناخن و رطوبت‌هاى آنها نجس است ولى سگ و خوك دريايى پاك هستند .\r\n\r\n8 . كافر و كسانى كه در حكم كافرند\r\n( مسأله 89 ) فردى كه به حد تكليف رسيده ولى معترف به وجود خدا و يا وحدانيّت و يا نبوت پيامبر اسلام ( صلى الله عليه وآله ) يا معاد ( روز قيامت ) نباشد بنابر احتياط واجب نجس است . و همچنين\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nاگر كسى يكى از احكام ضرورى اسلام ( مانند وجوب نماز و روزه و حج ) را انكار كند و در نظر او ملازم با انكار يكى از امور يادشده باشد ، نيز نجس مىباشد .\r\n( مسأله 90 ) تمام بدن كافر حتى مو و ناخن و رطوبت‌هاى او نجس است .\r\n( مسأله 91 ) فرزندان كافر بسان خود او محكوم به نجاست هستند ، مگر فرزند مميّزى كه به اسلام اعتراف كند . و فرزندان مسلمان هرچند تنها پدرش مسلمان باشد پاك هستند ولى اگر تنها مادر ، مسلمان باشد احتياط اجتناب است .\r\n( مسأله 92 ) كسى كه معلوم نيست مسلمان است يا نه پاك مىباشد . ولى احكام ديگر مسلمانان را ندارد ، مثلا نمىتواند زن مسلمان بگيرد و نبايد در قبرستان مسلمانان دفن شود . مگر اين كه در بلاد اسلامى بميرد ، در اين صورت در قبرستان مسلمانان دفن مىشود .\r\n( مسأله 93 ) اگر مسلمانى يكى از دوازده امام يا صديقه طاهره را دشمن بدارد و يا به آنان دشنام دهد كه حاكى از دشمنى باطن باشد ، نجس است .\r\n\r\n9 . مسكر مايع\r\n( مسأله 94 ) شراب و هر چيزى كه انسان را مست مىكند ، چنانچه به خودى خود روان باشد نجس است . و اگر مثل بنگ و حشيش روان نباشد اگرچه چيزى در آن بريزند كه روان شود پاك است .\r\n( مسأله 95 ) الكل صنعتى كه براى رنگ كردن در و ميز و صندلى و مانند اينها به كار مىبرند ، اگر انسان نداند از چيزى كه مست كننده و روان است درست كرده‌اند پاك مىباشد . ولى خوردن آن حرام است .\r\n( مسأله 96 ) الكل‌هايى كه ذاتاً قابل شرب نيستند و نوعى سم حساب مىشوند نجس نيستند ، ولى اگر آنها را با آب رقيق كنند و قابل شرب بشوند حكم نجس دارند و نوشيدن آنها حرام است .\r\n( مسأله 97 ) اگر آب انگور يا خود انگور خود به خود جوش آيد نجس و حرام است و اگر\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nبا حرارت آتش به جوش آيد نجس نيست ولى خوردن آن حرام است مگر اينكه دو ثلث آن تبخير شود . و همچنين است خرما و مويز و كشمش و آب آنها .\r\n( مسأله 98 ) هرگاه خرما و مويز و كشمش در غذا بريزند و بجوشد پاك و حلال است .\r\n\r\n10 . فقّاع يا آب جو\r\n( مسأله 99 ) مشروب الكلى كه از جو گرفته مىشود و به آن آب جو مىگويند نجس است ، ولى آبى كه به دستور طبيب از جو مىگيرند و به آن ماءالشعير مىگويند پاك مىباشد .\r\n\r\n11 . عرق حيوان نجاست‌خوار\r\n( مسأله 100 ) عرق حيوان نجاست‌خوار ( شتر و يا غير شتر ) نجس است .\r\n\r\nعرق جنب از حرام\r\n( مسأله 101 ) عرق كسى كه از طريق حرام مانند زنا و يا لواط و يا استمناء جنب شود پاك است ولى با بدن و يا لباسى كه با آن آلوده شده ، نماز نخواند . اگر انسان موقعى كه نزديكى با زن حرام است ( مثلا در روزه ماه رمضان ) با زن خود نزديكى كند بايد از عرق خود در حال نماز خوددارى كند .\r\n( مسأله 102 ) اگر جنب از حرام به واسطه تنگى وقت يا عذر ديگر عوض غسل تيمّم نمايد ، و بعد از تيمّم عرق كند اجتناب از عرق لازم نيست .\r\n( مسأله 103 ) اگر كسى از حرام جنب شود و بعد با حلال خود نزديكى كند باز نمىتواند با عرق آن نماز بخواند . ولى اگر اول با حلال خود نزديكى كند و بعد از حرام جنب شود ، اجتناب از عرق آن لازم نيست .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\n\r\nراه‌هاى ثابت شدن نجاست\r\n( مسأله 104 ) نجاست هر چيز از سه راه ثابت مىشود : اول آنكه خود انسان يقين كند چيزى نجس است ، و اگر گمان داشته باشد چيزى نجس است ، لازم نيست از آن اجتناب نمايد . بنابراين غذا خوردن در جاهايى كه افراد لاابالى در آنها غذا مىخورند ، اگر انسان يقين نداشته باشد ، غذايى را كه براى او آورده‌اند ؛ نجس است اشكال ندارد . دوم آنكه كسى كه چيزى در اختيار او است بگويد آن چيز نجس است ؛ مثلا همسر انسان يا خادم يا كلفت بگويد ، ظرف يا چيز ديگرى كه در اختيار او است ، نجس مىباشد . سوم آن كه مرد عادل يا فرد موثق بگويد چيزى نجس است .\r\n( مسأله 105 ) چيز نجسى كه انسان شك دارد پاك شده يا نه ، نجس است و چيز پاك را اگر شك كند نجس شده يا نه ، پاك است ، و اگر هم بتواند نجس بودن يا پاك بودن آن را بفهمد لازم نيست وارسى كند ، مگر آنكه وارسى آن سهل و آسان باشد .\r\n( مسأله 106 ) اگر بداند يكى از دو ظرف يا دو لباسى كه از هر دوى آنها استفاده مىكند نجس شده و نداند كدام است ، بايد از هر دو اجتناب كند ولى اگر بداند يا لباس او يا لباس فردى ديگر نجس شده است در اين صورت اجتناب از لباس خود لازم نيست .\r\n\r\nراه نجس‌شدن چيزهاى پاك\r\n( مسأله 107 ) اگر چيز پاك به چيز نجس برسد و هر دو يا يكى از آنها به‌طورى تَر باشد كه تَرى يكى به ديگرى برسد چيز پاك نجس مىشود . و اگر تَرى به قدرى كم باشد كه به ديگرى نرسد ، چيزى كه پاك بوده نجس نمىشود .\r\n( مسأله 108 ) اگر چيز پاكى به چيز نجس برسد و انسان شك كند كه هر دو يا يكى از آنها تَر بوده يا نه ، آن چيز پاك نجس نمىشود .\r\n( مسأله 109 ) هرگاه شيره و روغن روان باشد همين كه يك نقطه از آن نجس شد ، تمام\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nآن نجس مىشود ولى اگر روان نباشد نجس نمىشود . فقط جايى كه نجاست به آن رسيده ، نجس مىباشد .\r\n( مسأله 110 ) اگر مگس يا حيوانى مانند آن روى چيز نجسى كه تَر است بنشيند و بعد روى چيز پاكى كه آن هم تَر است بنشيند ، چنانچه انسان بداند نجاست همراه آن حيوان بوده ، چيز پاك نجس مىشود و اگر نداند پاك است .\r\n\r\nاحكام نجاسات\r\n( مسأله 111 ) نجس كردن خط و ورق قرآن حرام است ، و اگر نجس شود بايد فوراً آن را آب بكشند .\r\n( مسأله 112 ) اگر جلد قرآن نجس شود در صورتى كه بىاحترامى به قرآن باشد ، بايد آن را آب بكشند .\r\n( مسأله 113 ) گذاشتن قرآن روى عين نجس مانند خون و مردار ، اگرچه آن عين نجس ، خشك باشد حرام است و برداشتن قرآن از روى آن واجب مىباشد .\r\n( مسأله 114 ) اگر ورق قرآن يا چيزى كه احترام آن لازم است ، مثل كاغذى كه اسم خدا يا پيغمبر يا امام بر آن نوشته شده ، در مستراح بيفتد بيرون آوردن و آب كشيدن آن اگرچه هزينه داشته باشد واجب است . و اگر بيرون آوردن آن ممكن نباشد ، بايد به آن مستراح نروند تا يقين كنند آن ورق پوسيده است . و نيز اگر تربت در مستراح بيفتد و بيرون آوردن آن ممكن نباشد بايد تا وقتى كه يقين نكرده‌اند به كلى از بين رفته ، به آن مستراح نروند .\r\n( مسأله 115 ) خوردن و آشاميدن چيز نجس و نيز خورانيدن عين نجس به اطفال حرام است . ولى خوراندن غذاهايى كه نجس شده است به طفل حرام نيست .\r\n( مسأله 116 ) فروختن و عاريه دادن چيز نجسى كه مىشود آن را آب كشيد ، اگر نجس بودن آن را به طرف نگويند اشكال ندارد ولى چنانچه انسان بداند كه عاريه گيرنده و خريدار ، آن را در خوردن و آشاميدن استعمال مىكنند بايد نجاستش را به آنها بگويند .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\n( مسأله 117 ) اگر جايى از خانه يا فرش كسى نجس باشد و ببيند بدن يا لباس يا چيز ديگر كسانى كه به اجازه او وارد خانه مىشوند با رطوبت به جاى نجس رسيده است ؛ لازم نيست به آنان بگويد .\r\n( مسأله 118 ) اگر صاحب‌خانه در بين غذا خوردن بفهمد غذا نجس است ، بايد به مهمانها بگويد . اما اگر يكى از مهمانها بفهمد ، لازم نيست به ديگران خبر دهد ولى چنانچه طورى با آنان معاشرت دارد كه مىداند كه به واسطه نگفتن ، لوازم خود او هم نجس مىشود ، بايد بعد از غذا به آنان بگويد .\r\n( مسأله 119 ) اگر چيزى را كه عاريه كرده ، نجس شود در صورتىكه بداند كه صاحبش آن چيز را در خوردن و آشاميدن استعمال مىكند واجب است به او بگويد .\r\n( مسأله 120 ) بچه مميّزى كه خوب و بد را مىفهمد ، اگر بگويد چيزى را آب كشيدم در صورت وثوق ، آب‌كشيدن مجدد لازم نيست و اگر بگويد چيزى كه در دست اوست نجس است در صورت وثوق بايد از آن اجتناب كنند .\r\n\r\nمطهرات\r\n( مسأله 121 ) يازده چيز نجاست را پاك مىكند و آنها را مطهرات گويند : اول آب ، دوم زمين ، سوم آفتاب ، چهارم انقلاب ، پنجم كم شدن دو سوم آب انگور ، ششم انتقال ، هفتم اسلام ، هشتم تبعيت ، نهم بر طرف شدن عين نجاست ، دهم استبراء حيوان نجاست‌خوار ، يازدهم غايب شدن مسلمان . احكام اينها به‌طور تفصيل در مسائل آينده گفته مىشود .\r\n\r\n1 . آب\r\n( مسأله 122 ) آب با چهار شرط ، چيز نجس را پاك مىكند : اول آنكه مطلق باشد ، پس آب مضاف مانند گلاب و عرق بيد چيز نجس را پاك نمىكند . دوم آنكه پاك باشد ، سوم آنكه وقتى چيز نجس را مىشويند آب مضاف نشود و بو يا رنگ يا مزه نجاست هم نگيرد ، چهارم\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nآنكه بعد از آب كشيدن چيز نجس عين نجاست در آن نباشد . و پاك شدن چيز نجس با آب قليل يعنى آب كمتر از كرّ ، شرطهاى ديگرى هم دارد كه بعداً گفته مىشود .\r\n( مسأله 123 ) ظرف نجس را با آب قليل بايد سه مرتبه شست ، ولى در كر و جارى يك مرتبه كافى است هرچند سه مرتبه بهتر است ، ولى ظرفى را كه سگ ليسيده يا از آن ظرف آب يا چيز روان ديگر خورده ، بايد اول با خاك پاك ، خاك‌مال كرد و بعد يك بار در كر يا جارى يا دو بار با آب قليل شست ، و همچنين ظرفى را كه آب دهان سگ در آن ريخته بنابر احتياط واجب بايد پيش از شستن خاك‌مال كرد .\r\n( مسأله 124 ) اگر دهانه ظرفى كه سگ دهن زده ؛ تنگ باشد و نشود آن را خاك مال كرد ، چنانچه ممكن است بايد كهنه به چوبى بپيچند و به توسط آن ، خاك را در آن ظرف بمالند .\r\n( مسأله 125 ) اگر بخواهند ظرفى را كه با شراب نجس شده ، با آب قليل آب بكشند بايد سه مرتبه بشويند و بهتر است هفت مرتبه شسته شود .\r\n( مسأله 126 ) ظرف نجس را با آب قليل دو جور مىشود آب كشيد : يكى آنكه سه مرتبه پر كنند و خالى كنند ، ديگر آنكه سه دفعه قدرى آب در آن بريزند و در هر دفعه آب را طورى در آن بگردانند كه به جاهاى نجس آن برسد و بيرون بريزند .\r\n( مسأله 127 ) اگر ظرف بزرگى مثل پاتيل و خمره نجس شود ، چنانچه سه مرتبه آن را از آب پر كنند و خالى كنند پاك مىشود . و همچنين است اگر سه مرتبه از بالا آب در آن بريزند ، به‌طورى كه به تدريج تمام اطراف آن ، شسته شود و در هر دفعه آبى كه ته آن جمع مىشود بيرون آورند و احتياط واجب آن است كه در هر دفعه ظرفى را كه با آن آبها را بيرون مىآورند آب بكشند .\r\n( مسأله 128 ) اگر چيز نجس را بعد از بر طرف كردن عين نجاست يك مرتبه در آب كر يا جارى فرو برند يا آب لوله‌كشى را بر آن مسلط سازند به نحوى كه آب به تمام جاهاى نجس آن برسد ؛ پاك مىشود . بايد فرش و لباس و مانند اينها را طورى فشار يا حركت دهند كه آب داخل آن خارج شود .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\n( مسأله 129 ) اگر بخواهند چيزى را كه با بول نجس شده با آب كر و جارى و لوله‌كشى ، آب بكشند يك مرتبه كفايت مىكند ولى اگر بخواهند با آب قليل آب بكشند ، چنانچه يك مرتبه آب روى آن بريزند و از آن جدا شود ، در صورتى كه بول در آن نمانده باشد ، يك مرتبه ديگر كه آب روى آن بريزند پاك مىشود ، ولى در لباس و فرش و مانند اينها بايد بعد از هر دفعه فشار دهند تا غساله آن بيرون آيد ( و غساله آبى است كه معمولا در وقت شستن و بعد از آن ، از چيزى كه شسته مىشود ، بيرون مىآيد ) .\r\n( مسأله 130 ) اگر چيزى به بول پسر شيرخوارى كه غذاخور نشده و شير خوك و شير زن كافر نخورده ، نجس شود ، چنانچه يك مرتبه آب روى آن بريزند كه به تمام جاهاى نجس آن برسد پاك مىشود . ولى احتياط مستحب آن است كه يك مرتبه ديگر هم آب روى آن بريزند . و در لباس و فرش و مانند اينها فشار لازم نيست .\r\n( مسأله 131 ) اگر چيزى به غير بول نجس شود ، چنانچه بعد از بر طرف كردن نجاست يك مرتبه آب روى آن بريزند و از آن جدا شود پاك مىگردد . و نيز اگر در دفعه اول كه آب روى آن مىريزند نجاست آن بر طرف شود و بعد از بر طرف شدن نجاست ، ريختن آب ادامه پيدا كند ؛ پاك مىشود . ولى در هر صورت لباس و مانند آن را بايد فشار دهند تا غساله آن بيرون آيد .\r\n( مسأله 132 ) اگر حصير نجس را كه با نخ بافته شده در آب كر يا جارى فرو برند ؛ بعد از بر طرف شدن عين نجاست پاك مىشود .\r\n( مسأله 133 ) اگر ظاهر گندم و برنج و صابون و مانند اينها نجس شود ، با فروبردن در آب كر و جارى پاك مىگردد . و اگر باطن آن‌ها نجس شود پاك نمىگردد .\r\n( مسأله 134 ) اگر لباسى را در آب كر يا جارى آب بكشند و بعد مثلا لجن آب در آن ببينند ، چنانچه احتمال ندهند كه جلوگيرى از رسيدن آب كرده آن لباس پاك است .\r\n( مسأله 135 ) هر چيز نجس ، تا عين نجاست را از آن بر طرف نكنند پاك نمىشود . ولى اگر بو يا رنگ نجاست در آن مانده باشد اشكال ندارد . پس اگر خون را از لباس بر طرف كنند و لباس را آب بكشند و رنگ خون در آن بماند پاك مىباشد ، اما چنانچه به واسطه بو يا رنگ يقين كنند يا احتمال دهند كه ذره‌هاى نجاست در آن چيز مانده نجس است .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n( مسأله 136 ) اگر نجاست بدن را در آب كر يا جارى بر طرف كنند ، بدن پاك مىشود ، و بيرون آمدن و دوباره در آب رفتن لازم نيست .\r\n( مسأله 137 ) غذاى نجسى كه لاى دندانها مانده اگر آب در دهان بگردانند و به باطن غذاى نجس برسد ظاهر و باطن آن پاك مىشود . و گرنه تنها ظاهر آن پاك مىشود .\r\n( مسأله 138 ) اگر موى سر و صورت را با آب قليل آب بكشند ، در صورتى كه مو زياد باشد بايد فشار دهند كه غساله آن جدا شود .\r\n( مسأله 139 ) اگر جايى از بدن يا لباس را با آب قليل آب بكشند ، اطراف آنجا كه متصل به آن است و معمولا موقع آب كشيدن آنجا نجس مىشود در صورتى كه آبى كه براى پاك شدن محل نجس مىريزند به آن اطراف جارى شود با پاك شدن جاى نجس پاك مىشود . و هم‌چنين است اگر چيز پاكى را پهلوى چيز نجس بگذارند و روى هر دو آب بريزند . پس اگر براى آب كشيدن يك انگشت نجس ، روى همه انگشتها آب بريزند و آب نجس به همه آنها برسد ، بعد از پاك شدن انگشت نجس ، تمام انگشتها پاك مىشود .\r\n( مسأله 140 ) گوشت و دنبه‌اى كه نجس شده ، مثل چيزهاى ديگر آب كشيده مىشود . و همچنين است اگر بدن يا لباس ، چربى كمى داشته باشد كه از رسيدن آب به آنها جلوگيرى نكند .\r\n( مسأله 141 ) چيز نجسى كه عين نجاست در آن نيست ؛ اگر زير شيرى كه متصل به كر است يك دفعه بشويند ، پاك مىشود و نيز اگر عين نجاست در آن باشد ، چنانچه عين نجاست آن ، زير شير يا به وسيله ديگر بر طرف شود و آبى كه از آن چيز مىريزد بو يا رنگ يا مزه نجاست نگرفته باشد ، با آب شير پاك مىگردد . اما اگر آبى كه از آن مىريزد بو يا رنگ يا مزه نجاست گرفته باشد ، بايد به قدرى آب شير روى آن بريزند تا در آبى كه از آن جدا مىشود بو يا رنگ يا مزه نجاست نباشد .\r\n( مسأله 142 ) زمين خاكى كه آب روى آن جارى نمىشود يا فرو نمىرود ، اگر نجس شود با آب قليل پاك نمىگردد ولى اگر با پارچه پاكى آب را جمع كند ، دوباره آب بريزد پاك مىشود . ولى زمينى كه روى آن شن يا ريگ باشد ، چون آبى كه روى آن مىريزند از\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nآن جدا شده و در شن و ريگ فرو مىرود ، با آب قليل پاك مىشود ، اما زير ريگها نجس مىماند .\r\n( مسأله 143 ) زمين سنگ فرش و آجرفرش و زمين سختى كه آب در آن فرو نمىرود ، اگر نجس شود با آب قليل پاك مىگردد ، ولى بايد به قدرى آب روى آن بريزند كه جارى شود . و چنانچه آبى كه روى آن ريخته‌اند از سوراخى بيرون رود همه زمين پاك مىشود ، و اگر بيرون نرود جايى كه آبها جمع مىشود ، نجس مىماند ، مگر اين كه با پارچه و يا ظرف پاكى آب را بردارند ، سپس آب بريزند و با وسيله پاكى آب را بردارند .\r\n( مسأله 144 ) اگر ظاهر نمك سنگ و مانند آن نجس شود ، با آب كمتر از كر هم پاك مىشود .\r\n( مسأله 145 ) اگر شكر آب شده نجس را قند بسازند و در آب كر يا جارى بگذارند پاك نمىشود .\r\n\r\n2 . زمين\r\n( مسأله 146 ) زمين با چهار شرط كف پا و ته كفش نجس را پاك مىكند : اول آنكه پاك باشد . دوم آنكه خشك باشد . سوم آنكه اگر عين نجس مثل خون و بول ، يا متنجس مثل گلى كه نجس شده در كف پا و ته كفش باشد ، به واسطه راه رفتن يا ماليدن پا به زمين بر طرف شود . و نيز زمين بايد خاك يا سنگ يا آجرفرش و مانند اينها باشد و با راه رفتن روى فرش و حصير و سبزه ، كف پا و ته كفش نجس پاك نمىشود . چهارم اين كه كف پا و ته كفش از طريق راه رفتن نجس شده باشد ، نه اين كه از خارج نجاست به آنها برسد .\r\n( مسأله 147 ) كف پا و ته كفش نجس ، به واسطه راه‌رفتن روى زمين خاكى و شنى ، و آجر فرش و كف سيمانى پاك مىشود ، و روى آسفالت و روى زمينى كه با چوب فرش شده محل اشكال است .\r\n( مسأله 148 ) براى پاك شدن كف پا و ته كفش بهتر است پانزده ذراع ( تقريباً هفت\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nمتر ) ( « 1 » ) يا بيشتر راه بروند ، حتى اگر هم به كمتر از پانزده قدم يا ماليدن پا به زمين ؛ نجاست بر طرف شود .\r\n( مسأله 149 ) لازم نيست كف پا و ته كفش نجس ، تَر باشد بلكه اگر خشك هم باشد با راه رفتن پاك مىشود .\r\n( مسأله 150 ) بعد از آنكه كف پا يا ته كفش نجس با راه رفتن پاك شد مقدارى از اطراف آن هم كه معمولا به گل آلوده مىشود اگر زمين يا خاك به آن اطراف برسد پاك مىگردد .\r\n( مسأله 151 ) كسى كه با دست و زانو راه مىرود ، اگر كف دست يا زانوى او نجس شود پاك شدن دست و زانوى او به وسيله راه رفتن محل اشكال است . و همچنين است ته عصا و ته پاى مصنوعى و نعل چهارپايان و چرخ اتومبيل و مانند اينها .\r\n( مسأله 152 ) اگر بعد از راه رفتن ، ذره‌هاى كوچكى كه جز با آب پاك نمىشود ، در كف پا يا ته كفش بماند بايد آن ذره‌ها را هم بر طرف كرد ولى باقى بودن بو و رنگ اشكال ندارد .\r\n( مسأله 153 ) توى كفش و مقدارى از كف پا كه به زمين نمىرسد به واسطه راه‌رفتن پاك نمىشود . و پاك شدن كف جوراب به واسطه راه رفتن محل اشكال است ولى اگر كف جوراب از پوست باشد و از آن به جاى كفش استفاده مىشود به وسيله راه رفتن پاك مىشود .\r\n\r\n3 . آفتاب\r\n( مسأله 154 ) آفتاب ، زمين و ساختمان و چيزهايى كه مانند در و پنجره در ساختمان به كار برده شده ، و همچنين ميخى را كه به ديوار كوبيده‌اند و جزء ساختمان حساب مىشود با پنج شرط پاك مىكند : اول آنكه چيز نجس به‌طورى تَر باشد ، كه اگر چيز ديگرى به آن برسد تَر شود ، پس اگر خشك باشد بايد به وسيله‌اى آن را تَر كنند تا آفتاب خشك كند . دوم آنكه اگر عين نجاست در آن چيز باشد پيش از تابيدن آفتاب آن را بر طرف كنند . سوم آنكه چيزى از\r\n\r\n\r\n","description":"","footnote":"\r\n( 1 ) . در روايات پانزده ذراع آمده است كه ذراع يعنى نوك آرنج تا سر انگشت دست انسان ، تقريباً 45 سانتيمتر مىباشد .\r\n","page_name":" 137 ","page_number":137},
  {"content":"\r\n\r\nتابيدن آفتاب جلوگيرى نكند ، پس اگر آفتاب از پشت پرده يا ابر و مانند اينها بتابد و چيز نجس را خشك كند ، آن چيز پاك نمىشود ولى اگر ابر به قدرى نازك باشد كه از تابيدن آفتاب جلوگيرى نكند اشكال ندارد . چهارم آنكه آفتاب به تنهايى چيز نجس را خشك كند ، پس اگر مثلا چيز نجس به واسطه باد و آفتاب با هم خشك شود ، پاك نمىگردد ، ولى اگر باد به قدرى كم باشد كه نگويند به خشك شدن چيز نجس كمك كرده اشكال ندارد . پنجم آنكه آفتاب مقدارى از بنا و ساختمان را كه نجاست به آن فرو رفته يك مرتبه خشك كند ، پس اگر يك مرتبه بر زمين و ساختمان نجس بتابد و روى آن را خشك كند و دفعه ديگر زير آن را خشك نمايد ، فقط روى آن پاك مىشود و زير آن نجس مىماند .\r\n( مسأله 155 ) درخت و گياه به واسطه آفتاب پاك مىشود .\r\n( مسأله 156 ) اگر آفتاب به زمين نجس بتابد ، بعد انسان شك كند كه زمين موقع تابيدن آفتاب تَر بوده يا نه ، يا تَرى آن به واسطه آفتاب خشك شده يا نه ، آن زمين نجس است و همچنين است اگر شك كند كه پيش از تابش آفتاب ، عين نجاست از آن بر طرف شده يا نه يا شك كند كه چيزى مانع تابش آفتاب بوده يا نه .\r\n( مسأله 157 ) اگر آفتاب به يك طرف ديوار نجس بتابد ، طرفى كه آفتاب به آن نتابيده پاك نمىشود ولى اگر ديوار به قدرى نازك باشد كه به واسطه تابش به يك طرف ، طرف ديگرش هم خشك شود پاك مىگردد .\r\n\r\n4 . استحاله\r\n( مسأله 158 ) اگر جنس چيز نجس به‌طورى عوض شود كه به صورت چيز پاكى در آيد ، پاك مىشود ، و مىگويند « استحاله » شده است ، مثل آنكه چوب نجس بسوزد و خاكستر گردد يا سگ در نمكزار فرو رود و نمك شود ولى اگر جنس آن عوض نشود مثل آنكه گندم نجس را آرد كنند يا نان بپزند ، پاك نمىشود .\r\n( مسأله 159 ) كوزه گلى و مانند آن كه از گل نجس ساخته شده و همچنين ذغالى كه از چوب نجس درست شده باشد نجس است .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\n( مسأله 160 ) چيز نجسى كه معلوم نيست استحاله شده يا نه ، نجس است .\r\n( مسأله 161 ) اگر شراب به خودى خود يا به واسطه آنكه چيزى مثل سركه و نمك در آن ريخته‌اند سركه شود ، پاك مىگردد .\r\n( مسأله 162 ) شرابى كه از انگور نجس درست كنند ، با سركه شدن پاك نمىشود بلكه اگر نجاستى هم از خارج به شراب برسد احتياط واجب آن است كه بعد از سركه شدن از آن اجتناب نمايند .\r\n( مسأله 163 ) شرابى كه از انگور پاك درست كنند اگر از خارج نجاستى به آن برسد احتياط واجب آن است كه بعد از سركه شدن از آن اجتناب نمايند .\r\n( مسأله 164 ) سركه‌اى كه از انگور و كشمش و خرماى نجس درست كنند ، نجس است .\r\n( مسأله 165 ) اگر پوشال ريز انگور يا خرما داخل آن‌ها باشد و سركه بيندازند ضرر ندارد . و احتياط واجب اين است كه پيش از آن‌كه خرما و كشمش و انگور سركه شود ، خيار و بادنجان و مانند اينها در آن نريزند .\r\n\r\n5 . كم‌شدن دو سوم آب انگور\r\n( مسأله 166 ) آب انگورى كه با حرارت آتش جوش آمده پاك است ولى خوردن آن - تا دو سوم آن كم نشود - حرام است . ولى اگر به خودى خود بجوشد حرام و با سركه‌شدن پاك مىشود .\r\n( مسأله 167 ) اگر مثلا در يك خوشه غوره ، يك دانه يا دو دانه انگور باشد چنانچه به آبى كه از آن خوشه گرفته مىشود آب‌غوره بگويند و اثرى از شيرينى در آن نباشد و بجوشد ، پاك است و خوردن آن حلال است .\r\n( مسأله 168 ) چيزى كه معلوم نيست غوره است يا انگور ؛ اگر جوش بيايد نه حرام است و نه نجس .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\n\r\n6 . انتقال\r\n( مسأله 169 ) اگر خون بدن انسان يا خون حيوانى كه خون جهنده دارد ، يعنى اگر رگ آن را ببرند ؛ خون جستن مىكند ، به بدن حيوانى كه خون جهنده ندارد برود و خون آن حيوان حساب شود پاك مىگردد و اين را « انتقال » گويند . پس خونى كه زالو از انسان مىمكد چون خون زالو به آن گفته نمىشود و مىگويند خون انسان است ، نجس مىباشد .\r\n( مسأله 170 ) اگر كسى پشه‌اى را كه بر بدنش نشسته ؛ بكشد و نداند خونى كه از پشه بيرون آمده از او مكيده يا از خود پشه مىباشد ، پاك است و همچنين است اگر بداند از او مكيده ولى جزو بدن پشه حساب شود ؛ اما اگر فاصله بين مكيدن خون و كشتن پشه به قدرى كم باشد كه بگويند خون انسان است ، نجس مىباشد .\r\n7 . اسلام\r\n( مسأله 171 ) در بحث نجاسات گفته شد كه كافر نجس است ولى اگر كافر شهادتين بگويد ؛ يعنى بگويد : « أشْهَدُ أن لا إلهَ إلّا الله و أشْهَدُ أنَّ مُحَمَّداً رَسُوُلُ اللهِ » ، مسلمان مىشود و بعد از مسلمان شدن ، بدن و آب دهان و بينى و عرق او پاك است . و اگر موقع مسلمان شدن ، عين نجاست بر بدن او بوده ، بايد بر طرف كند و جاى آن را آب بكشد . ولى اگر پيش از مسلمان شدن ، عين نجاست بر طرف شده باشد ، لازم نيست جاى آن را آب بكشد .\r\n( مسأله 172 ) لباسى كه بر تن كافر است ، و قبلا به وسيله عرق بدن و غيره نجس شده باشد با اسلام آوردن پاك نمىشود .\r\n( مسأله 173 ) اگر كافر شهادتين را بگويد و انسان نداند قلباً مسلمان شده يا نه ، پاك است ، ولى اگر بداند قلباً مسلمان نشده بنابر احتياط واجب بايد از او اجتناب كرد .\r\n\r\n8 . تبعيّت\r\n( مسأله 174 ) تبعيّت آن است كه چيز نجسى به واسطه پاك شدن چيز نجس ديگر پاك شود .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\n( مسأله 175 ) اگر شراب ، سركه شود ، ظرف آن‌هم تا جايى كه شراب موقع جوش آمدن به آنجا رسيده پاك مىشود . و پارچه و چيزى هم كه معمولا روى آن مىگذارند اگر به آن رطوبت ، نجس شود پاك مىگردد . بلكه اگر موقع جوشيدن ، سر برود و پشت ظرف به آن آلوده شود ؛ بعد از سركه‌شدن پشت ظرف هم پاك مىشود .\r\n( مسأله 176 ) تخته يا سنگى كه روى آن ، ميّت را غسل مىدهند و پارچه‌اى كه با آن عورت ميّت را مىپوشانند و دست كسى كه او را غسل مىدهد و همين‌طور كيسه و صابونى كه با آن شسته مىشود ، بعد از تمام شدن غسل ، پاك مىشود .\r\n( مسأله 177 ) كسى كه چيزى را با دست خود آب مىكشد اگر دست و آن چيز ، با هم آب كشيده شود ، بعد از پاك شدن آن چيز ، دست او هم پاك مىشود .\r\n( مسأله 178 ) اگر لباس و مانند آن را با آب قليل آب بكشند و به اندازه معمول فشار دهند تا آبى كه روى آن ريخته‌اند جدا شود ، آبى كه در آن مىماند ، پاك است .\r\n( مسأله 179 ) ظرف نجس را كه با آب قليل ، آب مىكشند ؛ بعد از جداشدن آبى كه براى پاك شدن روى آن ريخته‌اند ، قطره‌هاى آبى كه در آن مىماند ، پاك است .\r\n\r\n9 . برطرف‌شدن عين نجاست\r\n( مسأله 180 ) اگر بدن حيوان به عين نجس ، مثل خون ، يا متنجّس مثل آب نجس ، آلوده شود ، چنانچه آنها بر طرف شوند بدن آن حيوان پاك مىشود . و همچنين است باطن بدن انسان مثل توى دهان و بينى . مثلا اگر خونى از لاى دندان بيرون آيد و در آب دهان از بين برود ، آب كشيدن داخل دهان لازم نيست . ولى اگر دندان مصنوعى در دهان نجس شود - اگر نجاست از خارج دهان به آن رسيده باشد - بايد آن را آب بكشند .\r\n( مسأله 181 ) اگر غذا لاى دندان مانده باشد و داخل دهان خون بيايد ؛ چنانچه انسان نداند كه خون به غذا رسيده ، آن غذا پاك است . و اگر خون به آن برسد بنابر احتياط لازم نجس مىشود .\r\n( مسأله 182 ) جايى را كه انسان نمىداند از ظاهر بدن است يا باطن آن ، اگر نجس شود\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nبايد بنابر احتياط واجب ، آب بكشد .\r\n( مسأله 183 ) اگر گرد و خاك نجس بر لباس و فرش و مانند اينها بنشيند ، چنانچه آنها خشك باشند ، نجس نمىشوند و كافى است كه تكان داده شوند و اگر آنها تر باشند بايد محل نشستن گرد و خاك را آب بكشند .\r\n\r\n10 . استبراء حيوان نجاست‌خوار\r\n( مسأله 184 ) بول و غائط حيوانى كه به خوردن نجاست انسان عادت كرده ، نجس است ، و اگر بخواهند پاك شود ، بايد آن را استبراء كنند ؛ يعنى تا مدتى كه بعد از آن مدت ديگر نجاست‌خوار به آن نگويند ، نگذارند نجاست بخورد و غذاى پاك به آن بدهند و بنابر احتياط واجب بايد شتر نجاست‌خوار را چهل روز و گاو را بيست روز و گوسفند را ده روز و مرغابى را هفت يا پنج روز و مرغ خانگى را سه روز از خوردن نجاست جلوگيرى كنند و غذاى پاك به آنها بدهند و در حيوانات ديگر به همين اندازه كه نام حيوان نجاست‌خوار از آن برداشته شود كافى است و اين احكام مخصوص مدفوع انسان است و اگر مرغ و يا حيوان ديگر از نجاسات ديگر بخورند ، بول و مدفوع و گوشت آنها حرام نمىشود .\r\n\r\n11 . غايب شدن مسلمان\r\n( مسأله 185 ) اگر بدن يا لباس مسلمان يا چيز ديگرى مانند ظرفى كه در اختيار او است ، نجس شود و آن مسلمان غايب گردد ؛ اگر انسان احتمال بدهد كه آن چيز را آب كشيده يا به واسطه آن‌كه مثلا آن چيز در آب جارى افتاده ، پاك شده است ؛ اجتناب از آن لازم نيست ؛ به شرط اين‌كه از چيزهايى باشد كه طهارت در آن شرط است مانند لباسى كه در آن نماز مىخواند و يا ظرفى كه در آن غذا مىخورد .\r\n( مسأله 186 ) اگر خود انسان يقين كند كه چيزى كه نجس بوده پاك شده است ، يا يك نفر عادل به پاك شدن آن خبر دهد ، آن چيز پاك است . اگر كسى كه چيز نجس در اختيار او است بگويد آن چيز پاك شده ؛ يا مسلمانى چيز نجس را آب كشيده باشد ، اگرچه معلوم نباشد\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nدرست آب كشيده يا نه ؛ نيز پاك است .\r\n( مسأله 187 ) كسى كه وكيل شده است لباس انسان را آب بكشد و لباس هم در تصرف او باشد اگر بگويد آب كشيده‌ام آن لباس پاك است .\r\n( مسأله 188 ) اگر انسان حالى دارد كه در آب كشيدن چيز نجس يقين به طهارت پيدا نمىكند ، مىتواند به همان‌گونه كه ديگران يقين پيدا مىكنند ، اكتفا كند .\r\n\r\nاحكام ظرف‌ها\r\n( مسأله 189 ) ظرفى كه از پوست سگ يا خوك يا مردار ساخته شده ، خوردن و آشاميدن در آن حرام است . و نبايد آن ظرف را در وضو و غسل و كارهايى كه بايد با چيز پاك انجام داد ، استعمال كنند . ولى استعمال چرم سگ و خوك و مردار در كارهايى كه طهارت در آنها شرط نباشد ، اشكال ندارد .\r\n( مسأله 190 ) خوردن و آشاميدن از ظرف طلا و نقره و استعمال آنها حرام است ولى استعمال آنها در زينت اتاق حرام نيست و نگاه‌داشتن نيز - خصوصاً به عنوان ذخيره مالى - حرام نمىباشد .\r\n( مسأله 191 ) از ساختن ظرف طلا و نقره و مزدى كه براى آن مىگيرند بنابر احتياط بايد اجتناب كرد .\r\n( مسأله 192 ) از خريد و فروش ظرف طلا و نقره و سودى هم كه فروشنده مىگيرد ، بنابر احتياط بايد اجتناب كرد .\r\n( مسأله 193 ) گيره استكان كه از طلا يا نقره مىسازند اگر بعد از برداشتن استكان ، ظرف به آن گفته شود ، استعمال آن چه به تنهايى و چه با استكان حرام است ؛ و اگر ظرف به آن گفته نشود ، استعمال آن مانعى ندارد ؛ و نيز بايد از سرمه‌دان و عطردان طلا اجتناب كرد .\r\n( مسأله 194 ) استعمال ظرفى كه روى آن را آب طلا يا آب نقره داده‌اند اشكال ندارد .\r\n( مسأله 195 ) اگر فلزى را با طلا يا نقره مخلوط كنند و ظرف بسازند چنانچه مقدار آن\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nفلز به قدرى زياد باشد كه ظرف طلا يا نقره به آن نگويند استعمال آن ظرف مانعى ندارد .\r\n( مسأله 196 ) اگر انسان غذايى را كه در ظرف طلا يا نقره است در ظرف ديگر بريزد اين استعمال جايز است ؛ ولى اگر بخواهد از ظرف دوم غذا بخورد و خالى كردن ظرف براى آن نباشد كه غذا خوردن از ظرف طلا يا نقره جايز نيست ، اين استعمال حرام مىباشد .\r\n( مسأله 197 ) استعمال ظرف طلا يا نقره در حال ناچارى اشكال ندارد .\r\n( مسأله 198 ) استعمال ظرفى كه معلوم نيست از طلا يا نقره است يا از چيز ديگر ، اشكال ندارد .\r\n( مسأله 199 ) استعمال طلاى سفيد حكم طلاى سرخ و زرد را دارد ؛ ولى استعمال پلاتين - كه اهل فن مىگويند فلز ديگرى است - اشكال ندارد .\r\n\r\nوضو\r\n\r\nكيفيّت وضو گرفتن\r\n( مسأله 200 ) در وضو واجب است صورت و دست‌ها را بشويند و جلوى سر و روى پاها را مسح كنند .\r\n( مسأله 201 ) درازاى صورت را بايد از بالاى پيشانى ، جايى كه موى سر بيرون مىآيد تا آخر چانه شست و پهناى آن به مقدارى كه بين انگشت وسط و شست قرار مىگيرد بايد شسته شود و اگر مختصرى از اين مقدار را نشويد وضو باطل است و براى آن‌كه يقين كند اين مقدار كاملا شسته شده بايد كمى اطراف آن را هم بشويد .\r\n( مسأله 202 ) اگر احتمال دهد چرك يا چيز ديگرى در ابروها و گوشه‌هاى چشم و لب او هست كه نمىگذارد آب به آنها برسد ، چنانچه احتمال او در نظر مردم بجا باشد ، بايد پيش از وضو وارسى كند كه اگر هست بر طرف نمايد .\r\n( مسأله 203 ) بايد صورت و دست‌ها را از بالا به پايين شست و اگر از پايين به بالا بشويد وضو باطل است .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n( مسأله 204 ) اگر دست را تر كند و به صورت و دست‌ها بكشد ، چنانچه ترى دست به قدرى باشد كه به واسطه كشيدن دست ، آب كمى بر آنها جارى شود كافى است .\r\n( مسأله 205 ) بعد از شستن صورت بايد دست راست و بعد از آن دست چپ را از آرنج تا سر انگشت‌ها بشويد .\r\n( مسأله 206 ) براى آنكه يقين كند آرنج را كاملا شسته بايد مقدارى بالاتر از آرنج را هم بشويد .\r\n( مسأله 207 ) كسى كه پيش از شستن صورت ، دست‌هاى خود را تا مچ شسته ، در موقع وضو بايد تا سر انگشتان را بشويد ، و اگر فقط تا مچ را بشويد وضوى او باطل است .\r\n( مسأله 208 ) در وضو شستن صورت و دست‌ها مرتبه اول واجب و مرتبه دوم جايز و مرتبه سوم و بيشتر از آن حرام مىباشد . منظور از مرتبه اول آن است كه تمام عضو را بشويد ؛ خواه با يك مشت آب باشد يا چندين مشت . وقتى كه تمام شد يك مرتبه حساب مىشود .\r\n( مسأله 209 ) بعد از شستن هر دو دست بايد جلوى سر را با ترى آب وضو كه در دست مانده مسح كند .\r\n( مسأله 210 ) يك قسمت از چهار قسمت سر ، كه مقابل پيشانى است جاى مسح مىباشد . احتياط لازم آن است كه از درازا به اندازه درازاى يك انگشت و از پهنا به اندازه پهناى سه انگشت بسته مسح نمايد .\r\n( مسأله 211 ) لازم نيست مسح سر بر پوست آن باشد بلكه بر موى جلوى سر هم صحيح است ؛ ولى كسى كه موى جلوى سر او به اندازه‌اى بلند است كه اگر مثلا شانه كند به صورتش مىريزد ، يا به جاهاى ديگر سر مىرسد ، بايد بيخ موها را مسح كند ؛ يا فرق سر را باز كرده پوست سر را مسح نمايد و اگر موهايى را كه به صورت مىريزد يا به جاهاى ديگر سر مىرسد جلوى سر جمع كند و بر آنها مسح نمايد ، يا بر موى جاهاى ديگر سر ، كه جلوى آن آمده مسح كند باطل است .\r\n( مسأله 212 ) بعد از مسح سر بايد با ترى آب وضو كه در دست مانده روى پاها را از سر\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nيكى از انگشت‌ها تا مفصل پا مسح كند .\r\n( مسأله 213 ) احتياط لازم آن است كه به اندازه پهناى سه انگشت بسته مسح نمايد ، و بهتر از آن مسح تمام روى پا و دو برآمدگى در دو طرف است .\r\n( مسأله 214 ) اگر در مسح پا ، همه دست را روى پا بگذارد و كمى بكشد كافى نيست بلكه بايد دست‌ها را تا مفصل بكشد .\r\n( مسأله 215 ) در مسح سر و روى پا ، بايد دست را روى آنها بكشد و اگر دست را نگه‌دارد و سر يا پا را به آن بكشد وضو باطل است ؛ ولى اگر موقعى كه دست را مىكشد سر يا پا مختصرى حركت كند ، اشكال ندارد .\r\n( مسأله 216 ) جاى مسح بايد خشك باشد و اگر به قدرى تر باشد كه رطوبت كف دست به آن اثر نكند مسح باطل است ؛ ولى اگر ترى آن به قدرى كم باشد كه رطوبت محل ، مانع از تأثير رطوبت كف دست نباشد ، كافى است .\r\n( مسأله 217 ) اگر براى مسح ، رطوبتى در كف دست نمانده باشد نمىتواند دست را با آب خارج تر كند ، بلكه بايد از اعضاى ديگر وضو رطوبت بگيرد و با آن مسح نمايد .\r\n( مسأله 218 ) اگر رطوبت كف دست فقط به اندازه مسح سر باشد ، مىتواند سر را با همان رطوبت مسح كند ، و براى مسح پاها از اعضاى ديگر وضو رطوبت بگيرد .\r\n( مسأله 219 ) مسح كردن از روى جوراب و كفش باطل است ؛ ولى اگر به واسطه سرماى شديد يا ترس از دزد و درنده و مانند اينها نتواند كفش يا جوراب را بيرون آورد ، بر آنها مسح كند و تيمّم نيز بنمايد .\r\n( مسأله 220 ) اگر روى پا نجس باشد و نتواند براى مسح ، آن را آب بكشد بايد تيمّم كند .\r\n\r\nوضوى ارتماسى\r\n( مسأله 221 ) وضوى ارتماسى آن است كه انسان صورت و دست‌ها را به قصد وضو در آب فرو برد يا آنها را در آب فرو برد و به قصد وضو بيرون آورد . و اگر موقعى كه دستها را در آب\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nفرو مىبرد نيّت وضو كند و تا وقتى كه آنها را از آب بيرون مىآورد و ريزش آب تمام مىشود به قصد وضو باشد ، وضوى او صحيح است . و اگر موقع بيرون آوردن از آب قصد وضو كند و تا وقتى كه ريزش آب تمام مىشود . به قصد وضو باشد نيز وضوى او صحيح است .\r\n( مسأله 222 ) در وضوى ارتماسى هم بايد صورت و دستها از بالا به پايين شسته شود ، و براى تحقق آن دو صورت وجود دارد : 1 - صورت و دست‌ها را در آب فرو مىبرد ، قصد وضو كند و صورت را از طرف پيشانى و دست‌ها را از طرف آرنج در آب فرو برد . 2 - موقع بيرون آوردن از آب قصد وضو كند و صورت را از طرف پيشانى و دست‌ها را از طرف آرنج بيرون آورد . و بهتر اين است كه صورت اول را بر صورت دوم مقدّم بدارد و بهتر از همه اين است كه وضوى ترتيبى بگيرد .\r\n( مسأله 223 ) اگر وضوى بعضى از اعضاء را ارتماسى و بعضى را غيرارتماسى انجام دهد اشكال ندارد .\r\n\r\nدعاهايى كه موقع وضو گرفتن مستحب است\r\n( مسأله 224 ) كسى كه وضو مىگيرد مستحب است موقعى كه نگاهش به آب مىافتد بگويد :\r\nبِسمِ اللهِ و بِاللهِ و الْحَمْدُ للهِ الّذِي جَعَلَ الماءَ طَهوراً وَ لَمْ يَجْعَلْهُ نَجِساً\r\nو موقعى كه پيش از وضو دست خود را مىشويد بگويد :\r\nاللَّهُمَّ اجْعَلْني مِنَ التّوّابينَ و اجْعَلْني مِنَ المُتَطَهِّرينَ\r\nو در وقت مضمضه كردن يعنى آب در دهان گردانيدن بگويد :\r\nاللَّهُمَّ لَقِّنّي حُجَّتي يَوْمَ ألْقاكَ و أطْلِقْ لِساني بِذِكْرِكَ\r\nو در وقت استنشاق يعنى آب در بينى كردن بگويد :\r\nاللَّهُمَّ لا تُحَرِّمْ عَلىَّ رِيحَ الجَنَّةِ و اجْعَلْني مِمَّنْ يَشُمُّ رِيحَها و رَوْحَها و طِيبَها\r\nو موقع شستن صورت بگويد :\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nاللَّهُمَّ بَيَّضْ وَجْهي يَوْمَ تَسْوَدُّ فِيهِ الوُجُوهُ و لا تُسَوِّدْ وَجْهي يَوْمَ تَبْيَضُّ فِيهِ الوُجُوهُ\r\nو در وقت شستن دست راست بخواند :\r\nاللَّهُمَّ أعْطِني كِتابِي بِيَمِيني و الْخُلْدَ فى الجِنانِ بِيَساري و حاسِبْني حِساباً يَسيراً\r\nو موقع شستن دست چپ بگويد :\r\nاللَّهُمَّ لا تُعْطِني كِتابي بِشِمالي و لا مِنْ وَرَاءِ ظَهْري و لا تَجْعَلْها مَغْلولَةً إلى عُنُقي و أعوذُ بِكَ مِنْ مُقَطَّ ع اتِ النِّيرانِ\r\nو موقعى كه سر را مسح مىكند بگويد :\r\nاللَّهُمَّ غَشِّني بِرَحْمَتِكَ و بَرَكاتِكَ و عَفْوِكَ\r\nو در وقت مسح پا بگويد :\r\nاللَّهُمَّ ثَبِّتْني عَلَى الصِّراطِ يَوْمَ تَزِلُّ فِيهِ الأقْدامُ و اجْعَلْ سَعْيي فى ما يُرْضِيكَ عَنّي يا ذَا الجَلالِ و الإكْرام .\r\n\r\nشرايط وضو\r\nشرايط صحيح بودن وضو سيزده چيز است :\r\nشرط اول - آن‌كه آب وضو پاك باشد .\r\nشرط دوم - آن كه مطلق باشد .\r\n( مسأله 225 ) وضو با آب نجس و آب مضاف باطل است ؛ اگرچه انسان نجس بودن يا مضاف بودن آن را نداند يا فراموش كرده باشد و اگر با آن وضو ، نمازى هم خوانده باشد ، بايد آن نماز را دوباره با وضوى صحيح بخواند .\r\nشرط سوم - آنكه آب وضو مباح باشد و بنابر احتياط واجب فضايى كه در آن وضو مىگيرد و ظرف آن نيز مباح باشد .\r\n( مسأله 226 ) وضو با آب غصبى و با آبى كه معلوم نيست صاحب آن راضى است يا نه\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nحرام و باطل است ولى اگر سابقاً راضى بوده و انسان نمىداند كه از رضايتش برگشته يا نه وضو صحيح است . و نيز اگر آب وضو از صورت و دست‌ها در جاى غصبى بريزد ، وضوى او صحيح است ؛ خواه در غير آنجا بتواند وضو بگيرد يا نه .\r\n( مسأله 227 ) كسى كه نمىخواهد در مسجدى نماز بخواند اگر نداند آب آن را براى همه مردم وقف كرده‌اند يا براى كسانى كه در آنجا نماز مىخوانند ، نمىتواند از آب آن وضو بگيرد ؛ ولى اگر معمولا كسانى هم كه نمىخواهند در آنجا نماز بخوانند از آب آن وضو مىگيرند - كه كاشف از اجازه عمومى باشد - مىتواند از آب آن وضو بگيرد .\r\n( مسأله 228 ) اگر فراموش كند آب ، غصبى است و با آن وضو بگيرد وضوى او صحيح است ؛ و اگر خودش آب را غصب كرده باشد احتياط آن است كه وضو را اعاده كند .\r\nشرط چهارم - هرگاه بخواهد وضوى ارتماسى بگيرد بايد ظرف آب وضو مباح باشد ، ولى اگر با دست از ظرف غصبى آب بردارد و وضو بگيرد ، صحيح است .\r\n( مسأله 229 ) اگر در حوضى كه مثلا يك آجر يا يك سنگ آن غصبى است وضو بگيرد صحيح است .\r\n( مسأله 230 ) اگر در صحن يكى از امامان يا امامزادگان كه سابقاً قبرستان بوده حوض يا نهرى بسازند ، چناچه انسان نداند كه زمين صحن را براى قبرستان وقف كرده‌اند ، وضو گرفتن در آن حوض و نهر اشكال ندارد .\r\nشرط ششم - آنكه اعضاى وضو موقع شستن و مسح كردن پاك باشد .\r\n( مسأله 231 ) اگر پيش از تمام شدن وضو جايى را كه شسته يا مسح كرده نجس شود ، وضو صحيح است .\r\n( مسأله 232 ) اگر غير از اعضاى وضو ، جايى از بدن نجس باشد وضو صحيح است . ولى اگر مخرج را از بول يا غائط تطهير نكرده باشد احتياط مستحب آن است اول آن را تطهير كند بعد وضو بگيرد .\r\n( مسأله 233 ) اگر يكى از اعضاى وضو نجس باشد و بعد از وضو شك كند كه پيش از\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nوضو آنجا را آب كشيده يا نه ، چنانچه در موقع وضو ملتفت پاك بودن و نجس بودن آنجا نبوده ، وضو باطل است و اگر مىداند ملتفت بوده ؛ يا شك دارد كه ملتفت بوده يا نه وضو صحيح است و در هر صورت جايى را كه نجس بوده بايد آب بكشد .\r\n( مسأله 234 ) اگر در صورت يا دست‌ها بريدگى يا زخمى است كه خون آن بند نمىآيد و آب براى آن ضرر ندارد ، بايد در آب كر يا جارى فرو ببرد و قدرى فشار دهد كه خون بند بيايد ، بعد به شيوه‌اى كه در وضوى ارتماسى گفته شد ، وضو بگيرد .\r\nشرط هفتم - آنكه وقت براى وضو و نماز كافى باشد .\r\n( مسأله 235 ) هرگاه وقت به قدرى تنگ باشد كه اگر وضو بگيرد تمام نماز يا مقدارى از آن بعد از وقت خوانده مىشود ، بايد تيمّم كند ؛ ولى اگر براى وضو و تيمّم يك اندازه وقت لازم باشد بايد وضو بگيرد .\r\n( مسأله 236 ) كسى كه در تنگى وقت نماز ، بايد تيمّم كند ، اگر به جاى تيمّم وضو بگيرد صحيح است چه براى آن نماز وضو بگيرد يا براى كار ديگر .\r\nشرط هشتم - آن كه به قصد قربت يعنى براى انجام فرمان خداوند عالم وضو بگيرد و اگر براى خنك شدن يا به قصد ديگرى وضو بگيرد باطل است .\r\n( مسأله 237 ) لازم نيست نيّت وضو را به زبان بگويد يا از قلب خود بگذراند ؛ ولى بايد در تمام وضو نيّت استمرار داشته باشد ، به طورى كه اگر از او بپرسند چه مىكنى ؟ بگويد وضو مىگيرم .\r\nشرط نهم - آنكه وضو را به ترتيبى كه گفته شد بجا آورد يعنى اول صورت و بعد دست راست و بعد دست چپ را بشويد و بعد از آن سر و بعد پاها را مسح نمايد و بنابر احتياط واجب ، پاى راست را پيش از پاى چپ مسح كند .\r\nشرط دهم - آنكه كارهاى وضو را پيوسته به هم انجام دهد .\r\n( مسأله 238 ) كارهاى وضو را بايد چنان بجا آورد كه بگويند پشت سر هم انجام مىدهد ، در اين‌صورت وضوى او صحيح است .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nهرچند بر اثر گرمى هوا و وزش باد ، اعضاى سابق خشك شده باشد ؛ مثلا موقعى كه مىخواهد دست راست را بشويد صورت او خشك شود ؛ ولى اگر طورى انجام دهد كه پشت سر هم نباشد وضوى او باطل است ؛ هرچند بر اثر سردى هوا ، اعضاى قبلى ، خشك نشده باشد .\r\nشرط يازدهم - آنكه شستن صورت و دست‌ها و مسح سر و پاها را خود انسان انجام دهد و اگر ديگرى او را وضو دهد ، يا در رساندن آب ، به صورت و دست‌ها و مسح سر و پاها به او كمك نمايد ، وضو باطل است .\r\n( مسأله 239 ) كسى كه نمىتواند وضو بگيرد بايد نايب بگيرد كه او را وضو دهد . و چنانچه مزد هم بخواهد ، در صورتى كه بتواند بايد بدهد . ولى بايد خود او نيّت وضو كند و با دست خود مسح نمايد و اگر نمىتواند بايد نايبش دست او را بگيرد و به جاى مسح او بكشد ، و اگر اين هم ممكن نيست بايد از دست او رطوبت بگيرند و با آن رطوبت ، سر و پاى او را مسح كنند .\r\nشرط دوازدهم - آنكه استعمال آب براى او مانعى نداشته باشد .\r\n( مسأله 240 ) كسى كه مىترسد كه اگر وضو بگيرد ، مريض شود يا اگر آب را به مصرف وضو برساند سخت تشنه بماند ، نبايد وضو بگيرد ، ولى اگر نداند كه آب براى او ضرر دارد و وضو بگيرد ، و بعد بفهمد ضرر داشته وضوى او صحيح است .\r\n( مسأله 241 ) اگر رساندن آب به صورت و دست‌ها به مقدار كمى كه وضو با آن صحيح است ضرر ندارد و بيشتر از آن ضرر داشته باشد ، بايد با همان مقدار وضو بگيرد .\r\nشرط سيزدهم - آنكه در اعضاى وضو مانعى از رسيدن آب نباشد .\r\n( مسأله 242 ) اگر مىداند چيزى به اعضاى وضو چسبيده ولى شك دارد كه از رسيدن آب جلوگيرى مىكند يا نه ، بايد آن را بر طرف كند يا آب را به زير آن برساند .\r\n( مسأله 243 ) اگر در صورت و دست‌ها و جلوى سر و روى پاها به واسطه سوختن يا چيز ديگر برآمدگى پيدا شود ، شستن و مسح روى آن كافى است و چنانچه سوراخ شود ، رساندن آب به زير پوست لازم نيست ، بلكه اگر پوستِ يك قسمت آن كنده شود ، لازم نيست آب را به زير\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nقسمتى كه كنده نشده برساند ، ولى چنانچه پوستى كه كنده شده گاهى به بدن مىچسبد و گاهى بلند مىشود بايد آن را قطع كند يا آب را به زير آن برساند .\r\n( مسأله 244 ) جايى را كه بايد شست و مسح كرد هر قدر چرك باشد ، اگر چرك آن مانع از رسيدن آب به بدن نباشد اشكال ندارد ، و اگر بعد از گچ‌كارى و مانند آن چيز سفيدى كه جلوگيرى از رسيدن آب به پوست بدن نمىكند بر دست بماند وضو صحيح است ، ولى اگر شك كند كه با بودن آنها آب به بدن مىرسد يا نه ، بايد آنها را بر طرف كند .\r\n( مسأله 245 ) اگر پيش از وضو بداند كه در بعضى از اعضاى وضو مانعى از رسيدن آب هست و بعد از وضو شك كند كه در موقع وضو آب را به آنجا رسانده يا نه ، وضوى او صحيح است ، ولى اگر بداند كه موقع وضو ملتفت آن مانع نبوده بايد دوباره وضو بگيرد .\r\n( مسأله 246 ) اگر بعد از وضو چيزى كه مانع از رسيدن آب است در اعضاى وضو ببيند و نداند موقع وضو بوده يا بعد پيدا شده ، وضوى او صحيح است ؛ ولى اگر بداند كه در وقت وضو ملتفت آن مانع نبوده ، احتياط واجب آن است كه دوباره وضو بگيرد .\r\n\r\nاحكام وضو\r\n( مسأله 247 ) كسى كه در كارهاى وضو و شرايط آن مثل پاك بودن آب و غصبى نبودن آن خيلى شك مىكند بايد به شك خود اعتنا نكند .\r\n( مسأله 248 ) اگر شك كند كه وضوى او باطل شده يا نه ، بنا مىگذارد كه وضوى او باقى است ولى اگر بعد از بول استبراء نكرده و وضو گرفته باشد و بعد از وضو رطوبتى از او بيرون آيد كه نداند بول است يا چيز ديگر ، وضوى او باطل است .\r\n( مسأله 249 ) كسى كه شك دارد وضو گرفته يا نه بايد وضو بگيرد .\r\n( مسأله 250 ) كسى كه مىداند وضو گرفته و حدثى هم از او سر زده ، مثلا بول كرده ، اگر نداند كدام جلوتر بوده ، چنانچه پيش از نماز است بايد وضو بگيرد ، و اگر در بين نماز است ، احتياطاً نماز را تمام كند و وضو بگيرد و اگر بعد از نماز است بايد وضو بگيرد و بنابر احتياط\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nواجب نمازى را كه خوانده دوباره بخواند .\r\n( مسأله 251 ) اگر بعد از نماز شك كند كه وضو گرفته يا نه نماز او صحيح است ، ولى بايد براى نمازهاى بعد وضو بگيرد .\r\n( مسأله 252 ) اگر در بين نماز شك كند كه وضو گرفته يا نه ، نماز او باطل است و بايد وضو بگيرد و نماز را بخواند .\r\n( مسأله 253 ) اگر بعد از نماز شك كند ، كه قبل از نماز وضوى او باطل شده يا بعد از نماز ، نمازى كه خوانده صحيح است .\r\n( مسأله 254 ) اگر انسان مرضى دارد كه بول او قطره قطره مىريزد يا نمىتواند از بيرون آمدن غائط خوددارى كند چنانچه يقين دارد كه از اول وقت نماز تا آخر آن به مقدار وضو گرفتن و نمازخواندن مهلت پيدا مىكند ، بايد نماز را در وقتى كه مهلت پيدا مىكند بخواند و اگر مهلت او به مقدار كارهاى واجب نماز است ، بايد در وقتى كه مهلت دارد فقط كارهاى واجب نماز را بجا آورد و كارهاى مستحب آن مانند اذان و اقامه را ترك كند .\r\n( مسأله 255 ) اگر به مقدار وضو و نماز مهلت پيدا نمىكند ولى در بين نماز فقط چند مرتبه بول و غائط از او خارج مىشود به طورى كه اگر بخواهد بعد از هر كدام وضو بگيرد مشكل نيست ، در اين‌صورت بايد بنابر احتياط واجب ظرف آبى پهلوى خود بگذارد و هر وقت چيزى از او خارج شد وضو بگيرد و بقيّه نماز را بخواند و حتّى الإمكان همان نماز را با يك وضو ، دوباره بخواند و اگر در بين آن نماز وضوى او باطل شد اعتنا نكند ؛ اما اگر چنان پى در پى از او خارج مىشود كه اين كار براى او مشقّت‌بار است ؛ يك وضو كافى است .\r\n( مسأله 256 ) چنان كه گفته شد هرگاه بول يا غائط طورى پى در پى از او خارج شود كه وضو گرفتن بعد از هر دفعه براى او بسيار مشكل باشد ، يك وضو كافى است ، بلكه مىتواند دو نماز مانند ظهر و عصر را با همان يك وضو بخواند ، اگرچه احتياط آن است كه براى هر نماز يك وضو بگيرد .\r\n( مسأله 257 ) هرگاه اين‌گونه افراد با اختيار خود بول يا غائط كنند بايد وضو بگيرند .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n( مسأله 258 ) هرگاه مرضى دارد كه نمىتواند از خارج شدن باد جلوگيرى كند بايد به وظيفه كسانى كه نمىتوانند از بيرون آمدن بول و غائط خوددارى كنند عمل نمايد .\r\n( مسأله 259 ) كسى كه غائط پى در پى از او خارج مىشود ، در صورتى كه مشكل نباشد بايد براى هر نمازى وضو بگيرد و فوراً مشغول نماز شود ، ولى براى بجا آوردن سجده و تشهد فراموش شده و نماز احتياط كه بايد بعد از نماز انجام داد در صورتى كه آنها را بعد از نماز فوراً بجا بياورد ، وضو گرفتن لازم نيست .\r\n( مسأله 260 ) كسى كه بول او قطره قطره مىريزد بايد براى نماز به وسيله كيسه‌اى كه در آن ، پنبه يا چيز ديگرى است كه از رسيدن بول به جاهاى ديگر جلوگيرى مىكند ، خود را حفظ كند و احتياط واجب آن است كه پيش از هر نماز مخرج بول را كه نجس شده آب بكشد و نيز كسى كه نمىتواند از بيرون آمدن غائط خوددارى كند ، چنانچه ممكن باشد بايد به مقدار نماز از رسيدن غائط به جاهاى ديگر جلوگيرى نمايد ، و احتياط واجب آن است كه اگر مشقّت ندارد ، براى هر نماز ، مخرج غائط را آب بكشد .\r\n( مسأله 261 ) كسى كه نمىتواند از بيرون آمدن بول و غائط خوددارى كند ، در صورتى كه ممكن باشد و مشقت و زحمت و خوف خطر نداشته باشد بايد به مقدار نماز از خارج شدن بول و غائط جلوگيرى نمايد ، اگرچه خرج داشته باشد . بلكه اگر مرض او به آسانى معالجه شود ، احتياط واجب آن است كه خود را معالجه كند .\r\n( مسأله 262 ) كسى كه نمىتواند از بيرون آمدن بول و غائط خوددارى كند بعد از آنكه مرض او خوب شد ، لازم نيست نمازهايى را كه در وقت مرض مطابق وظيفه‌اش خوانده قضا كند ، ولى اگر در بين وقت نماز ، بهبودى يابد ، بايد نمازى را كه در آن وقت خوانده ، دوباره بخواند .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n\r\nچيزهايى كه بايد براى آنها وضو گرفت\r\n( مسأله 263 ) براى شش چيز وضو گرفتن واجب است : اول براى نمازهاى واجب غير از نماز ميّت . دوم براى سجده و تشهد فراموش شده ، اگر بين آنها و نماز ، حدثى از او سر زده مثلا بول كرده باشد . سوم براى طواف واجب خانه كعبه . چهارم اگر نذر يا عهد كرده يا قسم خورده باشد كه وضو بگيرد . پنجم اگر نذر كرده باشد كه جايى از بدن خود را به خط قرآن برساند . ششم براى آب كشيدن قرآنى كه نجس شده يا بيرون آوردن آن از جاى آلوده ، در صورتى كه مجبور باشد دست يا جاى ديگر بدن خود را به خط قرآن برساند ، ولى چنانچه معطل شدن به مقدار وضو بىاحترامى به قرآن باشد ، بايد بيوضو كار خود را انجام دهد .\r\n( مسأله 264 ) دست زدن به خط قرآن ، يا رساندن جايى از بدن به خط قرآن براى كسى كه وضو ندارد حرام است . ولى اگر قرآن را به زبان فارسى يا به زبان ديگر ترجمه كنند ، اشكال ندارد .\r\n( مسأله 265 ) جلوگيرى بچه يا ديوانه از دست زدن به خط قرآن واجب نيست ، ولى اگر دست زدن آنان بىاحترامى به قرآن باشد ، بايد جلوگيرى كنند .\r\n( مسأله 266 ) كسى كه وضو ندارد ، حرام است اسم خداوند متعال را به هر زبانى نوشته شده باشد ، مس نمايد . و مسّ اسم مبارك پيغمبر و امامان و حضرت زهرا ( عليهم السلام ) هم اگر هتك حرمت و بىاحترامى باشد حرام است .\r\n( مسأله 267 ) اگر پيش از وقت نماز به قصد اين‌كه با طهارت باشد وضو بگيرد يا غسل كند صحيح است .\r\n( مسأله 268 ) كسى كه يقين دارد وقت داخل شده اگر نيّت وضوى واجب كند و بعد از وضو بفهمد وقت داخل نشده ، در صورتى كه اگر هم وقت داخل نشده بود ، وضو مىگرفت ؛ وضوى او صحيح است .\r\n( مسأله 269 ) مستحب است انسان براى نماز ميّت و زيارت اهل قبور و رفتن به مسجد\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nو حرم امامان ( عليهم السلام ) وضو بگيرد ، و همچنين براى همراه داشتن قرآن و خواندن و نوشتن آن و نيز براى مسّ حاشيه قرآن و براى خوابيدن وضو گرفتن مستحب است و نيز مستحب است كسى كه وضو دارد دوباره وضو بگيرد و اگر براى يكى از اين كارها وضو بگيرد هر كارى را كه بايد با وضو انجام داد ، مىتواند بجا آورد ؛ مثلا مىتواند با آن وضو نماز بخواند .\r\n\r\nچيزهايى كه وضو را باطل مىكند\r\n( مسأله 270 ) هفت چيز وضو را باطل مىكند : اول بول . دوم غائط . سوم باد معده و روده كه از مخرج غائط خارج مىشود . چهارم خوابى كه به واسطه آن چشم نبيند و گوش نشنود ولى اگر چشم نبيند و گوش بشنود ، وضو باطل نمىشود . پنجم چيزهايى كه عقل را از بين مىبرد : مانند ديوانگى و مستى و بىهوشى . ششم استحاضه زنان كه بعداً گفته مىشود . هفتم كارى كه براى آن بايد غسل كرد مانند جنابت ، حيض ، نفاس و مسّ ميّت .\r\n\r\nاحكام وضوى جبيره\r\nچيزى كه با آن زخم و شكستگى را مىبندند و دوايى كه روى زخم و مانند آن مىگذارند « جبيره » ناميده مىشود .\r\n( مسأله 271 ) اگر در يكى از جاهاى وضو زخم يا دمل يا شكستگى باشد ، چنانچه روى آن باز است و آب براى آن ضرر ندارد ، بايد به طور معمول وضو گرفت .\r\n( مسأله 272 ) اگر زخم يا دمل يا شكستگى در صورت و دست‌ها كه روى آن باز باشد و آب ريختن روى آن ضرر داشته باشد ، چنانچه كشيدن دست تر بر آن ضرر ندارد ، دست تر بر آن بكشد و بنابر احتياط مستحب پارچه پاكى روى آن بگذارد به گونه‌اى كه جزء جبيره حساب شود و دست تر را روى پارچه هم بكشد ؛ و اگر اين مقدار هم ضرر دارد يا زخم نجس است و نمىشود آب كشيد ، بايد اطراف زخم را به طورى كه در وضو گفته شد ، از بالا به پايين بشويد و بنابر احتياط واجب پارچه پاكى روى زخم بگذارد و دست تر روى آن بكشد و اگر گذاشتن پارچه\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nممكن نيست ، شستن اطراف زخم كافى است .\r\n( مسأله 273 ) اگر زخم يا دمل يا شكستگى در جلوى سر يا روى پاها باشد و روى آن باز باشد ، چنانچه نتواند آن را مسح كند ، بايد پارچه پاكى روى آن بگذارد و روى پارچه را با ترى آب وضو كه در دست مانده مسح كند ، و اگر گذاشتن پارچه ممكن نباشد ، بايد به جاى وضو تيمّم كند و بهتر است يك وضوى بدون مسح هم بگيرد .\r\n( مسأله 274 ) اگر روى دمل يا زخم يا شكستگى بسته باشد ، چنانچه بازكردن آن ممكن است و زحمت و مشقّت هم ندارد و آب هم براى آن ضرر ندارد ، بايد روى آن را باز كند و وضو بگيرد ، چه زخم و مانند آن در صورت و دست‌ها باشد يا جلوى سر و روى پاها .\r\n( مسأله 275 ) اگر زخم يا دمل يا شكستگى در صورت يا دست‌ها باشد و بشود روى آن را باز كرد چنانچه ريختن آب روى آن ضرر دارد و كشيدن دست تر ضرر ندارد ، دست تر روى آن بكشد .\r\n( مسأله 276 ) اگر نمىشود روى زخم را باز كرد ولى زخم و چيزى كه روى آن گذاشته پاك است و رسانيدن آب به زخم ممكن است و ضرر و زحمت و مشقّت هم ندارد ، بايد آن را به روى زخم برساند ، و اگر زخم يا چيزى كه روى آن گذاشته نجس است ؛ چنانچه آب كشيدن آن و رساندن آب به روى زخم ، بدون زحمت و مشّقت ممكن باشد ، بايد آن را آب بكشد و موقع وضو آب را به زخم برساند و در صورتى كه آب براى زخم ضرر دارد ، يا آنكه رساندن آب به روى زخم ممكن نيست ، يا زخم نجس است و نمىشود آن را آب كشيد ، بايد اطراف زخم را بشويد و اگر جبيره پاك است روى آن را مسح كند و اگر جبيره نجس است يا نمىشود روى آن را دست تر كشيد ، مثلا دوايى است كه به دست مىچسبد ، پارچه پاكى را به طورى كه جزء جبيره حساب شود ، روى آن بگذارد و دست تر روى آن بكشد . و اگر اين هم ممكن نيست ، احتياط واجب آن است كه وضو بگيرد و اگر همه مواضع تيمّم و يا بعضى از آن بىمانع باشد تيمّم هم بنمايد .\r\n( مسأله 277 ) اگر جبيره تمام صورت يا تمام يكى از دست‌ها يا تمام هر دو دست را گرفته باشد ، بايد وضوى جبيره‌اى بگيرد و بنابر احتياط واجب تيمّم هم بنمايد .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\n( مسأله 278 ) اگر جبيره تمام اعضاى وضو را گرفته باشد ؛ بايد تيمّم بنمايد .\r\n( مسأله 279 ) كسى كه در كف دست و انگشت‌ها جبيره دارد و در موقع وضو دست تر روى آن كشيده است ، مىتواند سر و پا را با همان رطوبت مسح كند يا از جاهاى ديگرِ وضو ، رطوبت بگيرد .\r\n( مسأله 280 ) اگر جبيره تمام پهناى روى پا را گرفته ولى مقدارى از طرف انگشتان و مقدارى از طرف بالاى پا باز است ، بايد جاهايى كه باز است روى پا را و جايى كه جبيره است روى جبيره را مسح كند .\r\n( مسأله 281 ) اگر در صورت يا دست‌ها چند جبيره باشد ، بايد بين آنها را بشويد و اگر جبيره‌ها در سر يا روى پاها باشد ، بايد بين آنها را مسح كند و در جاهايى كه جبيره است بايد به دستور جبيره عمل نمايد .\r\n( مسأله 282 ) اگر جبيره بيشتر از معمول اطراف زخم را گرفته و برداشتن آن ممكن نيست ، بايد به دستور جبيره عمل كند و بنابر احتياط واجب تيمّم هم بنمايد و اگر برداشتن جبيره ممكن است بايد جبيره را بردارد ؛ پس اگر زخم در صورت و دست‌ها است اطراف آن را بشويد و اگر در سر يا روى پاها است اطراف آن را مسح كند و براى جاى زخم به دستور جبيره عمل نمايد .\r\n( مسأله 283 ) اگر در جاى وضو زخم و جراحت و شكستگى نباشد ولى به جهت ديگر ، آب براى آن ضرر داشته باشد ، بايد تيمّم كند .\r\n( مسأله 284 ) اگر جايى از اعضاى وضو را رگ زده است و نمىتواند آن را آب بكشد يا آب براى آن ضرر دارد اگر روى آن بسته است ، بايد به دستور جبيره عمل كند .\r\n( مسأله 285 ) اگر در جاى وضو يا غسل چيزى چسبيده است كه برداشتن آن ممكن نيست ، يا به قدرى مشقّت دارد كه نمىشود تحمّل كرد ، بايد به دستور جبيره عمل كند .\r\n( مسأله 286 ) غسل جبيره‌اى مثل وضوى جبيره‌اى است ، ولى بايد آن را ترتيبى بجا آورند .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n( مسأله 287 ) كسى كه وظيفه او تيمّم است اگر در بعضى از جاهاى تيمّم او زخم يا دمل يا شكستگى باشد ، بايد به دستور وضوى جبيره‌اى ، تيمّم جبيره‌اى نمايد .\r\n( مسأله 288 ) كسى كه بايد با وضو يا غسل جبيره‌اى نماز بخواند ، چنانچه بداند كه تا آخر وقت ، عذر او بر طرف نمىشود ، مىتواند در اول وقت نماز بخواند ، ولى اگر اميد دارد كه تا آخر وقت ، عذر او بر طرف شود ، احتياط واجب آن است كه صبر كند و اگر عذر او بر طرف نشد در آخر وقت نماز را با وضو يا غسل جبيره‌اى بجا آورد .\r\n( مسأله 289 ) اگر به خاطر درد چشم ، شستن صورت ضرر دارد ، بايد وضو يا غسل جبيره‌اى انجام دهد ، و احتياطاً تيمّم هم بنمايد .\r\n( مسأله 290 ) كسى كه نمىداند وظيفه‌اش تيمّم است يا وضوى جبيره‌اى بنابر احتياط واجب بايد هر دو را بجا آورد .\r\n( مسأله 291 ) نمازهايى را كه انسان با وضوى جبيره‌اى خوانده اگر عذرش تا آخر وقت مستمر باشد ، صحيح است و با همان وضو مىتواند نمازهاى بعدى را بخواند ولى اگر براى آنكه نمىدانسته تكليفش جبيره است يا تيمّم ، هر دو را انجام داده باشد بايد براى نمازهاى بعد وضو بگيرد .\r\n\r\nاحكام غسل\r\n\r\nغسل‌هاى واجب\r\nغسل‌هاى واجب عبارتند از : اول غسل جنابت ، دوم غسل حيض ، سوم غسل نفاس ، چهارم غسل استحاضه ، پنجم غسل مس ميّت ، ششم غسل ميّت و هفتم غسلى كه به واسطه نذر و قسم و مانند اينها واجب مىشود .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\n\r\nاحكام جنابت\r\n( مسأله 292 ) به دو چيز انسان جنب مىشود : اول - جماع - و لو به مقدار ختنه‌گاه دوم - بيرون آمدن منى ، چه در خواب باشد يا بيدارى ، كم باشد يا زياد ، با شهوت باشد يا بىشهوت ، بااختيار باشد يا بىاختيار .\r\n( مسأله 293 ) اگر رطوبتى از انسان خارج شود و نداند منى است يا بول يا غير اينها ، چنانچه با شهوت و يا جستن بيرون آمده - و غالباً با سستى بدن همراه است - آن رطوبت حكم منى را دارد و اگر هيچ يك از اين دو نشانه را نداشته باشد ، حكم منى ندارد .\r\n( مسأله 294 ) مستحب است انسان بعد از بيرون آمدن منى ، بول كند و اگر بول نكند و بعد از غسل رطوبتى از او بيرون آيد ، كه نداند منى است يا رطوبت ديگر ، حكم منى دارد .\r\n( مسأله 295 ) اگر انسان جماع كند و به اندازه ختنه‌گاه يا بيشتر داخل شود ، در زن باشد يا در مرد ، در قبل باشد يا در دبر ، بالغ باشند يا نابالغ اگرچه منى بيرون نيايد هر دو جنب مىشوند .\r\n( مسأله 296 ) اگر شك كند كه به مقدار ختنه‌گاه داخل شده يا نه ، غسل بر او واجب نيست .\r\n( مسأله 297 ) اگر نعوذبالله با حيوانى نزديكى كند و منى از او بيرون آيد غسل كافى است . و اگر منى بيرون نيايد ، چنانچه پيش از وطى ، وضو داشته باشد باز هم غسل كافى است و اگر وضو نداشته باشد احتياط واجب آن است كه غسل كند ، و وضو هم بگيرد .\r\n( مسأله 298 ) اگر منى از جاى خود حركت كند و بيرون نيايد ، يا انسان شك كند كه منى از او بيرون آمده يا نه ، غسل بر او واجب نيست .\r\n( مسأله 299 ) كسى كه نمىتواند غسل كند ولى تيمّم برايش ممكن است ، بعد از داخل شدن وقت نماز مىتواند با عيال خود نزديكى كند .\r\n( مسأله 300 ) اگر در لباس خود منى ببيند و بداند كه از خود او است و براى آن غسل\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nنكرده ، بايد غسل كند و نمازهايى را كه يقين دارد ، بعد از بيرون آمدن منى خوانده قضا كند ولى نمازهايى را كه احتمال مىدهد ، بعد از بيرون آمدن آن منى خوانده ، لازم نيست قضا نمايد .\r\n\r\nچيزهايى كه بر جنب حرام است\r\n( مسأله 301 ) پنج چيز بر جنب حرام است : اول رساندن جايى از بدن به خط قرآن يا به اسم خدا و پيغمبران و امامان ( عليهم السلام ) ، به طورى كه در وضو گفته شد . دوم رفتن در مسجدالحرام و مسجد پيامبر ( صلى الله عليه وآله ) اگرچه از يك در داخل و از در ديگر خارج شود . سوم توقف در مساجد ديگر ولى اگر از يك در داخل و از در ديگر خارج شود ، يا براى برداشتن چيزى برود مانعى ندارد و احتياط واجب آن است كه در حرم امامان هم توقف نكند . چهارم گذاشتن چيزى در مسجد در غير حال عبور . پنجم خواندن آيه‌اى كه پس از خواندن بايد سجده كرد و آنها در چهار سوره است اول : سوره سى و دوم قرآن ( الم تنزيل ) دوم : سوره چهل و يكم ( حم سجده ) سوم : سوره پنجاه و سوم ( والنجم ) چهارم : سوره نود و ششم ( اقرأ ) و احتياط آن است يك حرف از اين چهار سوره را هم نخواند .\r\n\r\nچيزهايى كه بر جنب مكروه است\r\n( مسأله 302 ) نه چيز بر جنب مكروه است : اول و دوم خوردن و آشاميدن ولى اگر وضو بگيرد يا استنشاق و مضمضه نمايد ، مكروه نيست . سوم خواندن بيشتر از هفت آيه از سوره‌هايى كه سجده واجب ندارد . چهارم رساندن جايى از بدن به جلد و حاشيه و بين خطهاى قرآن . پنجم همراه داشتن قرآن ، ششم خوابيدن ولى اگر وضو بگيرد يا به واسطه نداشتن آب ، تيمّم كند ، مكروه نيست . هفتم خضاب كردن به حنا و مانند آن . هشتم ماليدن روغن به بدن نهم جماع‌كردن بعد از آنكه محتلم شده ، يعنى در خواب منى از او بيرون آمده باشد .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\n\r\nغسل جنابت\r\n( مسأله 303 ) غسل جنابت به خودى خود مستحب است و براى خواندن نمار واجب و مانند آن واجب مىشود . ولى براى نماز ميّت و سجده شكر و سجده‌هاى واجب قرآن غسل جنابت لازم نيست .\r\n( مسأله 304 ) لازم نيست در وقت غسل ، نيّت كند كه غسل واجب يا مستحب مىكنم و اگر فقط به قصد قربت يعنى براى انجام فرمان خداوند عالم غسل كند كافى است .\r\n( مسأله 305 ) اگر يقين كند وقت نماز شده و نيّت غسل واجب كند بعد معلوم شود كه پيش از وقت غسل كرده ، غسل او صحيح است .\r\n( مسأله 306 ) غسل را چه واجب باشد و چه مستحب به دو قسم مىشود انجام داد : ترتيبى و ارتماسى .\r\n\r\nغسل ترتيبى\r\n( مسأله 307 ) در غسل ترتيبى بايد به نيّت غسل ، اول سر و گردن ، بعد طرف راست و بعد طرف چپ بدن را بشويد . و اگر عمداً يا از روى فراموشى يا به واسطه ندانستن مسأله به اين ترتيب عمل نكند غسل او بنابر احتياط ، باطل است .\r\n( مسأله 308 ) نصف ناف و نصف عورت را بايد با طرف راست بدن و نصف ديگر را بايد با طرف چپ بشويد ؛ بلكه بهتر است تمام ناف و عورت با هر دو طرف شسته شود .\r\n( مسأله 309 ) براى آنكه يقين كند هر سه قسمت يعنى سر و گردن و طرف راست و طرف چپ كاملا شستشه شده ، بايد هر قسمتى را كه مىشويد مقدارى از قسمت‌هاى ديگر را هم با آن قسمت بشويد .\r\n( مسأله 310 ) اگر بعد از غسل بفهمد جايى از بدن را نشسته و نداند كجاى بدن است بايد دوباره غسل كند .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\n( مسأله 311 ) اگر بعد از غسل بفهمد مقدارى از بدن را نشسته ، چنانچه از طرف چپ باشد شستن همان مقدار كافى است . و اگر از طرف راست باشد بايد بعد از شستن آن مقدار دوباره بنابر احتياط واجب طرف چپ را بشويد . و اگر از سر و گردن باشد بايد بعد از شستن آن مقدار ، دوباره طرف راست و بعد طرف چپ را بشويد .\r\n( مسأله 312 ) اگر پيش از تمام شدن غسل ، در شستن مقدارى از طرف چپ بدن شك كند ، شستن همان مقدار كافى است . ولى اگر بعد از اشتغال به شستن طرف چپ در شستن طرف راست يا مقدارى از آن شك كند يا بعد از اشتغال به شستن طرف راست در شستن سر و گردن يا مقدارى از آن شك نمايد نبايد اعتنا كند .\r\n\r\nغسل ارتماسى\r\n( مسأله 313 ) غسل ارتماسى آن است كه پس از نيّت ، تمام بدن را يك دفعه يا به تدريج در آب فرو برد .\r\n( مسأله 314 ) در غسل ارتماسى هرگاه مقدارى از بدن بيرون باشد و نيّت غسل ارتماسى كند و در آب فرو رود غسل او صحيح است و اگر همه بدن زير آب باشد و بعد از نيّت غسل ، بدن را حركت دهد غسل او اشكال دارد .\r\n( مسأله 315 ) اگر بعد از غسل ارتماسى بفهمد به مقدارى از بدن آب نرسيده ، چه جاى آن را بداند يا نداند ، بايد دوباره غسل كند .\r\n( مسأله 316 ) اگر براى غسل ترتيبى وقت ندارد و براى ارتماسى وقت دارد ، بايد غسل ارتماسى كند .\r\n( مسأله 317 ) كسى كه روزه واجب گرفته يا براى حج يا عمره احرام بسته ، نمىتواند غسل ارتماسى كند ؛ ولى اگر از روى فراموشى ، غسل ارتماسى كند صحيح است .\r\n( مسأله 318 ) هرگاه كسى روزه خود را عمداً باطل كرد اگر در روز ، غسل ارتماسى كند غسل او اشكال دارد .\r\n\r\n","description":"","footnote":"","page_name":" 163 ","page_number":163},
  {"content":"\r\n\r\n\r\nاحكام غسل كردن\r\n( مسأله 319 ) در غسل ارتماسى بايد تمام بدن پاك باشد ولى در غسل ترتيبى پاك بودن تمام بدن لازم نيست و اگر تمام بدن نجس باشد و هر قسمتى را پيش از غسل دادنِ آن قسمت آب بكشد كافى است .\r\n( مسأله 320 ) سابقاً گفته شد عرق جنب از حرام نجس نيست و كسى كه از حرام جنب شده اگر با آب گرم هم غسل كند صحيح است . ولى بهتر آن است كه با آب ملايم غسل كند .\r\n( مسأله 321 ) چيزى را كه مانع رسيدن آب به بدن است ، بايد بر طرف كند و اگر پيش از آن كه يقين كند ، بر طرف شده به اميد آنكه بر طرف شده ، غسل نمايد و سپس معلوم شود كه بر طرف شده بود ، غسل او صحيح است .\r\n( مسأله 322 ) در غسل بايد موهاى كوتاه را كه جزء بدن حساب مىشود ، بشويد و بنابر احتياط ، شستن موهاى بلند هم لازم مىباشد .\r\n( مسأله 323 ) تمام شرطهايى كه براى صحيح بودن وضو گفته شد ، مثل پاك بودن آب و غصبى نبودن آن ؛ در صحيح بودن غسل هم شرط است . ولى در غسل لازم نيست بدن را از بالا به پايين بشويد و نيز در غسل ترتيبى لازم نيست بعد از شستن هر قسمت فوراً قسمت ديگر را بشويد بلكه اگر بعد از شستن سر و گردن مقدارى صبر كند و بعد طرف راست را بشويد و بعد از مدتى طرف چپ را بشويد اشكال ندارد مگر در مورد كسى كه نمىتواند بول و غائط خود را حفظ كند ، بايد پشت سر هم بجا آورد و فوراً نماز بخواند .\r\n( مسأله 324 ) كسى كه قصد دارد پول حمامى را ندهد يا بدون اينكه بداند حمامى راضى است ، بخواهد نسيه بگذارد ، اگرچه بعد حمامى را راضى كند ، بنابر احتياط غسل او باطل است .\r\n( مسأله 325 ) اگر از اول قصدش اين باشد پول حرام به حمامى بدهد ، غسل او باطل است . ولى اگر قصدش اين باشد از پولى كه خمس آن را نداده بدهد ، غسل او صحيح است ، ولى بايد مقدار خمس را از مال ديگر بدهد .\r\n( مسأله 326 ) اگر شك كند كه غسل كرده يا نه بايد غسل كند ولى اگر بعد از غسل شك\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nكند ، كه غسل او درست بوده يا نه ، لازم نيست دوباره غسل نمايد .\r\n( مسأله 327 ) اگر در بين غسل ، حدث اصغر از او سر زند مثلا بول كند ، غسل را ، از سر بگيرد و بعد از غسل براى نماز وضو لازم است .\r\n( مسأله 328 ) هرگاه به خيال اين كه به اندازه غسل و نماز وقت دارد براى نماز غسل كند ، غسل او صحيح است اگر چه بعد از غسل بفهمد كه به اندازه غسل وقت نداشته است .\r\n( مسأله 329 ) كسى كه جنب شده اگر شك كند غسل كرده يا نه نمازهايى را كه خوانده صحيح است ولى براى نمازهاى بعدى بايد غسل كند .\r\n( مسأله 330 ) كسى كه چند غسل بر او واجب است مىتواند به نيّت همه آنها - جنابت ، حيض ، مسّ ميّت و غسل جمعه و مانند آن - يك غسل بجا آورد .\r\n( مسأله 331 ) كسى كه جنب است اگر بر جايى از بدن او آيه قرآن يا اسم خداوند متعال نوشته شده باشد ، بنابر احتياط حرام است دست به آن نوشته بگذارد و اگر بخواهد غسل كند بايد آب را طورى به بدن برساند كه دست او به نوشته نرسد .\r\n( مسأله 332 ) كسى كه غسل جنابت كرده ، نبايد براى نماز وضو بگيرد ولى با غسل‌هاى ديگر نمىشود نماز خواند و بايد وضو هم گرفت .\r\n\r\nاستحاضه\r\nيكى از خون‌هايى كه از زن خارج مىشود خون استحاضه است و زن را در موقع ديدن خون استحاضه ، مستحاضه مىگويند .\r\n( مسأله 333 ) خون استحاضه خونى است غير از حيض و نفاس و زخم و دمل . در بيشتر اوقات زرد رنگ و سرد است و بدون فشار و سوزش بيرون مىآيد و غليظ هم نيست ولى ممكن است گاهى سياه يا سرخ و گرم و غليظ باشد و با فشار و سوزش بيرون آيد .\r\n( مسأله 334 ) استحاضه سه قسم است : قليله و متوسطه و كثيره . 1 . « استحاضه قليله » آن است كه خون در پنبه‌اى كه زن داخل فرج مىنمايد نفوذ نكند يعنى از طرف ديگر ظاهر نشود . 2 . « استحاضه متوسطه » آن است كه خون در پنبه فرو رود و از طرف ديگر ظاهر شود ولى به دستمالى كه معمولا زن‌ها براى جلوگيرى از خون مىبندند ، جارى\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nنشود . 3 . « استحاضه كثيره » آن است كه خون ، از پنبه به دستمال جارى شود .\r\n\r\nاحكام استحاضه\r\n( مسأله 335 ) در استحاضه قليله بايد زن براى هر نماز يك وضو بگيرد و پنبه را عوض كند يا آب بكشد و ظاهر فرج را هم اگر خون به آن رسيده آب بكشد .\r\n( مسأله 336 ) در استحاضه متوسطه بايد زن براى نماز صبح غسل كند و تا صبح ديگر براى نمازهاى خود - حتّى نماز صبح - كارهاى استحاضه قليله را كه در مسأله پيش گفته شد انجام دهد . و اگر عمداً يا از روى فراموشى براى نماز صبح غسل نكند بايد براى نماز ظهر و عصر غسل كند و اگر براى نماز ظهر و عصر غسل نكند بايد پيش از نماز مغرب و عشاء غسل نمايد چه آن كه خون بيايد يا قطع شده باشد ؛ و نمازهايى را كه بدون غسل خوانده بايد غسل كند و وضو بگيرد و آنها را دوباره بخواند .\r\n( مسأله 337 ) در استحاضه كثيره علاوه بر كارهاى استحاضه متوسطه كه در مسأله پيش گفته شد ، بايد براى هر نماز دستمال را عوض كند ، يا آب بكشد و يك غسل براى نماز ظهر و عصر و يكى براى نماز مغرب و عشاء بجا آورد و بين نماز ظهر و عصر فاصله نيندازد و اگر فاصله بيندازد ، بايد براى نماز عصر دوباره غسل كند و نيز اگر بين نماز مغرب و عشاء فاصله بيندازد ، بايد براى نماز عشاء دوباره غسل نمايد .\r\n( مسأله 338 ) اگر خون استحاضه پيش از وقت نماز هم بيايد اگرچه زن براى آن خون ، وضو و غسل را انجام داده باشد بنابر احتياط واجب ، بايد در موقع نماز ، وضو و غسل را بجا آورد .\r\n( مسأله 339 ) مستحاضه متوسطه و كثيره كه بايد وضو بگيرد و غسل كند هر كدام را اول بجا آورد صحيح است ، جز مستحاضه كثيره احتياط واجب آن است كه قبلا وضو بگيرد .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\n( مسأله 340 ) اگر استحاضه قليله زن بعد از نماز صبح متوسطه شود ، بايد براى نماز ظهر و عصر غسل كند و اگر بعد از نماز ظهر و عصر متوسطه شود بايد براى نماز مغرب و عشاء غسل نمايد .\r\n( مسأله 341 ) اگر استحاضه قليله يا متوسطه زن بعد از نماز صبح كثيره شود بايد براى نماز ظهر و عصر ، يك غسل و براى نماز مغرب و عشاء غسل ديگرى بجا آورد و اگر بعد از نماز ظهر و عصر كثيره شود ، بايد براى نماز مغرب و عشاء غسل نمايد .\r\n( مسأله 342 ) مستحاضه كثيره يا متوسطه اگر پيش از داخل شدن وقت نماز براى نماز غسل كند ، غسل او باطل است و اگر نزديك اذان صبح ، براى نماز شب غسل كند و نماز شب را بخواند احتياط واجب آن است كه بعد از داخل شدن صبح ، دوباره غسل و وضو را بجا آورد .\r\n( مسأله 343 ) زن مستحاضه براى هر نمازى چه واجب باشد و چه مستحب ، بايد وضو بگيرد و نيز اگر بخواهد نمازى را كه خوانده احتياطاً دوباره بخواند ، يا بخواهد نمازى را كه تنها خوانده است دوباره با جماعت بخواند ، بايد تمام كارهايى را كه براى استحاضه گفته شده انجام دهد ؛ ولى براى خواندن نماز احتياط و سجده فراموش‌شده و تشهد فراموش‌شده و سجده سهو ، اگر آنها را بعد از نماز فوراً بجا آورد لازم نيست كارهاى استحاضه را انجام دهد .\r\n( مسأله 344 ) زن مستحاضه بعد از آنكه خونش قطع شد ، فقط براى نماز اولى كه مىخواند ، بايد كارهاى استحاضه را انجام دهد و براى نمازهاى بعد لازم نيست .\r\n( مسأله 345 ) اگر زن نداند استحاضه او از كدام يك از اقسام سه‌گانه است ، موقعى كه مىخواهد نمار بخواند ، بنابر احتياط واجب مقدارى پنبه داخل فرج نمايد و كمى صبر كند و بيرون آورد و بعد از آنكه فهميد استحاضه او كدام يك از آن سه قسم است ، كارهايى را كه براى آن قسم بيان گرديد انجام دهد .\r\n( مسأله 346 ) زن مستحاضه اگر پيش از آن كه خود را وارسى كند ، مشغول نماز شود ، چنانچه قصد قربت داشته و به وظيفه خود عمل كرده مثلا استحاضه‌اش قليله بوده و به وظيفه استحاضه قليله عمل نموده ، نماز او صحيح است و اگر قصد قربت نداشته يا عمل او مطابق وظيفه‌اش نباشد مثل آن‌كه استحاضه او متوسطه بوده و به وظيفه قليله رفتار كرده ، نماز او باطل است .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\n( مسأله 347 ) زن مستحاضه اگر نتواند خود را وارسى نمايد ، بايد به آنچه مسلّماً وظيفه اوست عمل كند ، مثلا اگر نمىداند استحاضه او قليله است يا متوسطه ، بايد كارهاى استحاضه قليله را انجام دهد و اگر نمىداند متوسطه است يا كثيره ، بايد كارهاى استحاضه متوسطه را انجام دهد ولى اگر بداند سابقاً كدام يك از آن سه قسم بوده ، بايد به وظيفه همان قسم رفتار كند .\r\n( مسأله 348 ) اگر خون استحاضه در باطن باشد و بيرون نيايد ، وضو و غسل باطل نمىشود و اگر بيرون بيايد هرچند كم باشد وضو و غسل را به تفصيلى كه گذشت باطل مىكند .\r\n( مسأله 349 ) زن مستحاضه اگر بعد از نماز خود را وارسى نمايد و خون نبيند اگرچه بداند دوباره خون مىآيد ، با وضويى كه دارد مىتواند نماز بخواند .\r\n( مسأله 350 ) زن مستحاضه اگر بداند از وقتى كه مشغول وضو يا غسل شده خونى از او بيرون نيامده و اطمينان دارد كه بيرون نخواهد آمد مىتواند خواندن نماز را به تأخير بيندازد .\r\n( مسأله 351 ) اگر مستحاضه بداند كه پيش از گذشتن وقت نماز به كلى پاك مىشود ، يا به اندازه خواندن نماز خون بند مىآيد ، بنابر احتياط واجب ، بايد صبر كند و نماز را در وقتى كه پاك است بخواند .\r\n( مسأله 352 ) مستحاضه كثيره و متوسطه وقتى به كلى از خون پاك شد بايد غسل كند ، ولى اگر بداند از وقتى كه براى نماز پيش ، مشغول غسل شده ديگر خون نيامده و موقع غسل و وضو ، خون نيز از باطن قطع شده بود ، لازم نيست دوباره غسل كند .\r\n( مسأله 353 ) مستحاضه قليله بعد از وضو ، و مستحاضه كثيره و متوسطه بعد از غسل و وضو ، بايد فوراً مشغول نماز شود ولى گفتن اذان و اقامه و خواندن دعاهاى قبل از نماز اشكال ندارد ، و در نماز هم مىتواند كارهاى مستحب مثل قنوت و غير آن را بجا آورد .\r\n( مسأله 354 ) زن مستحاضه اگر بين غسل و نماز فاصله بيندازد و خون بيرون آيد - هرچند فضاى فرج - بايد دوباره غسل كند و بلافاصله مشغول نماز شود .\r\n( مسأله 355 ) اگر خون استحاضه زن ، جريان داشته باشد و قطع نشود ، چنانچه براى او\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nضرر ندارد ، بايد پيش از غسل و بعد از آن به وسيله پنبه از بيرون آمدن خون جلوگيرى كند ، ولى اگر هميشه جريان ندارد ، فقط بايد بعد از وضو و غسل از بيرون آمدن خون جلوگيرى كند و چنانچه كوتاهى كند و خون بيرون آيد ، بايد دوباره غسل كند و وضو هم بگيرد و اگر نماز هم خوانده بايد دوباره بخواند .\r\n( مسأله 356 ) اگر در موقع غسل ، خون قطع نشود ، غسل صحيح است ولى اگر در بين غسل ، استحاضه متوسطه ، كثيره شود ، بنابر احتياط واجب چنانچه مشغول غسل ترتيبى بوده همان را از سر بگيرد و اگر مشغول غسل ارتماسى بوده بهتر آن است كه همان را دوباره انجام دهد .\r\n( مسأله 357 ) احتياط مستحب آن است كه زن مستحاضه در تمام روزى كه روزه است به مقدارى كه مىتواند ، از بيرون آمدن خون جلوگيرى كند .\r\n( مسأله 358 ) زن مستحاضه بايد روزه ماه رمضان را بگيرد و در صورتى روزه او درست است كه غسل نماز مغرب و عشاى شبى كه مىخواهد فرداى آن روز روزه بگيرد ، بجا آورد و همچنين غسل ، روزى كه روزه است .\r\n( مسأله 359 ) اگر بعد از نماز عصر ، مستحاضه شود و تا غروب غسل نكند روزه او صحيح است .\r\n( مسأله 360 ) اگر استحاضه كثيره ، قليله شود ، بايد براى نماز اول عمل كثيره و براى نمازهاى بعد عمل قليله را انجام دهد و نيز اگر استحاضه متوسطه ، قليله شود بايد براى نماز اول ، عمل متوسطه و براى نمازهاى بعد عمل قليله را بجا آورد . اگر استحاضه كثيره زن ، متوسطه شود ، بايد براى نماز اول عمل كثيره و براى نمازهاى بعد عمل متوسطه را بجا آورد . مثلا اگر پيش از نماز ظهر ، استحاضه كثيره ، متوسطه شود ، بايد براى نماز ظهر غسل كند و براى نماز عصر و مغرب و عشاء فقط وضو بگيرد .\r\n( مسأله 361 ) اگر استحاضه قليله زن ، پيش از نماز يا بين نماز ، متوسطه يا كثيره شود بايد كارهاى متوسطه يا كثيره را كه گفته شد انجام دهد . و اگر استحاضه متوسطه ، كثيره شود بايد كارهاى استحاضه كثيره را انجام دهد و چنانچه براى استحاضه متوسطه غسل كرده باشد\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nفايده ندارد و بايد دوباره براى كثيره غسل كند .\r\n( مسأله 362 ) اگر در بين نماز ، استحاضه متوسطه زن ، كثيره شود ، بايد نماز را بشكند و براى استحاضه كثيره غسل كند و وضو بگيرد و كارهاى ديگر آن را انجام دهد و همان نماز را بخواند . و اگر براى هيچ‌كدام از غسل و وضو وقت ندارد بايد دو تيمّم كند ؛ يكى بدل از غسل و ديگرى بدل از وضو و اگر براى يكى از آنها وقت ندارد بايد عوض آن تيمّم كند و ديگرى را بجا آورد ولى اگر براى تيمّم هم وقت ندارد نمىتواند نماز را بشكند و بايد نماز را تمام كند و بنابر احتياط واجب قضا نمايد و همچنين است اگر در بين نماز ، استحاضه قليله او ، متوسطه يا كثيره شود .\r\n( مسأله 363 ) اگر در بين نماز خون بند بيايد و مستحاضه نداند كه در باطن هم قطع شده يا نه ، چنانچه بعد از نماز بفهمد قطع شده بوده ، بنابر احتياط بايد وضو و غسل و نماز را دوباره بجا آورد .\r\n( مسأله 364 ) اگر مستحاضه يكى از كارهايى را كه بر او واجب مىباشد حتى عوض كردن پنبه را ترك كند نمازش باطل است .\r\n( مسأله 365 ) مستحاضه قليله اگر بخواهد غير از نماز كارى انجام دهد ، كه شرط آن وضو داشتن است ، مثلا بخواهد دست به خط قرآن بزند بايد وضو بگيرد و وضويى كه براى نماز گرفته كافى نيست .\r\n( مسأله 366 ) رفتن در مسجد مكه و مدينه و توقف در ساير مساجد و خواندن سوره‌اى كه سجده واجب دارد براى زن مستحاضه اشكال ندارد ولى نزديكى شوهر با او بنابر احتياط واجب در صورتى حلال مىشود كه غسل كند ؛ اگرچه كارهاى ديگرى را كه براى نماز واجب است ، مثل وضو و عوض كردن پنبه و دستمال انجام نداده باشد .\r\n( مسأله 367 ) نماز آيات بر مستحاضه واجب است . و بايد براى نماز آيات هم كارهايى را كه براى نماز يوميّه گفته شد ، انجام دهد .\r\n( مسأله 368 ) هرگاه در وقت نماز يوميه ، نماز آيات بر مستحاضه واجب شود\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nاگرچه بخواهد هر دو را پشت سر هم بجا آورد ، بايد براى نماز آيات هم تمام كارهايى را كه براى نماز يوميه او واجب است انجام دهد .\r\n( مسأله 369 ) زن مستحاضه نبايد نماز قضا بخواند مگر اين‌كه وقت تنگ شود ، در اين صورت بايد براى هر نماز ، كارهايى را كه براى نماز ادا بر او واجب است بجا آورد .\r\n( مسأله 370 ) اگر زن بداند خونى كه از او خارج مىشود خون زخم نيست و شرعاً حكم حيض و نفاس را ندارد بنابر احتياط واجب ، بايد به دستور استحاضه عمل كند بلكه اگر شك داشته باشد كه خون استحاضه است يا خون‌هاى ديگر ، چنانچه نشانه آنها را نداشته باشد ، بنابر احتياط واجب بايد كارهاى استحاضه را انجام دهد .\r\n\r\nعادت ماهانه\r\n( مسأله 371 ) حيض خونى است كه غالباً در هر ماه چند روزى از رحم زن‌ها خارج مىشود . و زن را در موقع ديدن خون حيض ، « حائض » مىگويند .\r\n( مسأله 372 ) خون حيض در بيشتر اوقات ، غليظ و گرم و رنگ آن سرخ مايل به سياهى يا سرخ است و با فشار و سوزش بيرون مىآيد .\r\n( مسأله 373 ) زن‌هاى قرشى بعد از تمام شدن شصت سال ، يائسه مىشوند ، يعنى خون حيض نمىبينند و زن‌هايى كه قرشى نيستند بعد از تمام شدن پنجاه سال يائسه مىشوند .\r\n( مسأله 374 ) خونى كه دختر ، پيش از تمام شدن نه سال و زن بعد از يائسه‌شدن مىبينند ، حيض نيست .\r\n( مسأله 375 ) زن حامله و زنى كه بچه شير مىدهد ، ممكن است حيض ببينند .\r\n( مسأله 376 ) دخترى كه نمىداند نه سالش تمام شده يا نه ، اگر خونى ببيند كه نشانه‌هاى حيض را نداشته باشد حيض نيست . و اگر نشانه‌هاى حيض را داشته باشد و اطمينان به حيض بودنش پيدا كند حيض است و معلوم مىشود نه سال او تمام شده است .\r\n( مسأله 377 ) زنى كه شك دارد يائسه شده يا نه ، اگر خونى ببيند و نداند حيض است يا\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nنه ، بايد بنا بگذارد كه حيض است و يائسه نشده است .\r\n( مسأله 378 ) مدت حيض كمتر از سه روز و بيشتر از ده روز نمىشود و اگر مختصرى هم از سه روز كمتر باشد حيض نيست .\r\n( مسأله 379 ) بايد سه روز اول حيض ، پشت سر هم باشد ، پس اگر مثلا دو روز خون ببيند و يك روز پاك شود و دوباره يك روز خون ببيند ، اگر اين حالت بيش از ده روز طول نكشد احتياط واجب آن است كه هم اعمال مستحاضه را انجام دهد و هم از محرمات حائض اجتناب كند .\r\n( مسأله 380 ) لازم نيست در تمام سه روز خون بيرون بيايد ، بلكه اگر در فرج خون باشد كافى است و چنانچه در بين سه روز مختصرى پاك شود و مدت پاك شدن به قدرى كم باشد كه بگويند در تمام سه روز در فرج خون بوده ، باز هم حيض است .\r\n( مسأله 381 ) لازم نيست شب اول و شب چهارم را خون ببيند ، ولى بايد در شب دوم و سوم خون قطع نشود ؛ پس اگر از اذان صبح روز اول تا غروب روز سوم به نحوى كه گفته شد پشت سر هم خون بيايد ، يا در وسطهاى روز اول شروع شود و در همان موقع از روز چهارم قطع شود و در شب دوم و سوم هم هيچ خون قطع نشود ، حيض است .\r\n( مسأله 382 ) اگر سه روز پشت سر هم خون ببيند و پاك شود ، چنانچه دوباره خون ببيند و روزهايى كه خون ديده و در وسط ، پاك بوده ، روى هم از ده روز بيشتر نشود ، روزهايى هم كه در وسط ، پاك بوده حيض است .\r\n( مسأله 383 ) اگر خونى ببيند كه از سه روز بيشتر و از ده روز كمتر باشد و نداند خون دمل است يا خون حيض بايد به وظيفه مستحاضه عمل كند و از محرمات حائض اجتناب نمايد .\r\n( مسأله 384 ) اگر خونى ببيند و شك كند كه خون حيض است يا نفاس ، چنانچه شرايط حيض را داشته باشد ، بايد حيض قرار دهد .\r\n( مسأله 385 ) اگر خونى ببيند كه نداند خون حيض است يا بكارت ، بايد خود را وارسى\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nكند ، يعنى مقدارى پنبه داخل فرج نمايد و كمى صبر كند ، بعد بيرون آورد پس اگر اطراف آن آلوده باشد ، خون بكارت است و اگر به همه آن رسيده ، حيض است .\r\n( مسأله 386 ) اگر كمتر از سه روز خون ببيند و پاك شود و بعد سه روز خون ببيند ، خون دوم حيض است و در خون اول و روزهاى بعد كه پاك بود بين عمل مستحاضه و محرمات حائض جمع كند .\r\n\r\nاحكام حائض\r\n( مسأله 387 ) چند چيز بر حائض حرام است : اول عبادت‌هايى كه مانند نماز بايد با وضو يا غسل يا تيمّم بجا آورده شود ولى بجا آوردن عبادت‌هايى كه وضو و غسل و تيمّم براى آنها لازم نيست ، مانند نماز ميّت ، مانعى ندارد . دوم تمام چيزهايى كه بر جنب حرام است و در احكام جنابت گفته شد . سوم جماع‌كردن در فرج ، كه هم براى مرد حرام و هم براى زن ، اگرچه به مقدار ختنه‌گاه داخل شود و منى هم بيرون نيايد ، بلكه احتياط واجب آن است كه مقدار كمتر از ختنه‌گاه را هم داخل نكند .\r\n( مسأله 388 ) جماع‌كردن در روزهايى هم كه حيض زن قطعى نيست ولى شرعاً بايد براى خود حيض قرار دهد حرام است . پس زنى كه بيشتر از ده روز خون مىبيند و بايد به نحوى كه بعداً گفته مىشود روزهاى عادت خويشان خود را حيض قرار دهد و شوهرش نمىتواند در آن روز با او نزديكى نمايد .\r\n( مسأله 389 ) اگر شماره روزهاى حيض زن به سه قسمت تقسيم شود و مرد در قسمت اول آن با زن خود در قُبُل جماع كند ، بنابر احتياط واجب بايد هيجده نخود طلا كفاره به فقير بدهد و اگر در قسمت دوم جماع كند ، نه نخود و اگر در قسمت سوم جماع كند ، بايد چهار و نيم نخود بدهد . مثلا زنى كه شش روز خون حيض مىبيند ، اگر شوهرش در شب يا روز اول و دوم با او جماع كند بايد هيجده نخود طلا بدهد و در شب و يا روز سوم و چهارم ، نه نخود و در شب يا روز پنجم و ششم ، بايد چهار نخود و نيم بدهد .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\n( مسأله 390 ) لازم نيست طلاى كفاره را سكه‌دار بدهد ولى اگر بخواهد قيمت آن را بدهد بايد به قيمت روزى كه مىپردازد حساب كند .\r\n( مسأله 391 ) اگر كسى هم در قسمت اول و هم در قسمت دوم و هم در قسمت سوم حيض ، با زن خود جماع كند ، بايد هر سه كفاره را كه روى هم سيويك نخود و نيم مىشود بدهد .\r\n( مسأله 392 ) اگر انسان بعد از آن كه در حال حيض جماع كرده و كفاره آن را داده دوباره جماع كند بنابر احتياط واجب ، باز هم بايد كفاره بدهد .\r\n( مسأله 393 ) اگر با زن حائض چند مرتبه جماع كند و در بين آنها كفاره ندهد احتياط واجب آن است كه براى هر جماع يك كفاره بدهد .\r\n( مسأله 394 ) اگر مرد در حال جماع بفهمد ، زن حائض شده ، بايد فوراً از او جدا شود و اگر جدا نشود بنابر احتياط واجب بايد كفاره بدهد .\r\n( مسأله 395 ) اگر مرد با زن حائض زنا كند يا با زن حائض نامحرمى به گمان اين‌كه عيال خود او است جماع نمايد ، احتياط واجب آن است كه كفاره بدهد .\r\n( مسأله 396 ) كسى كه نمىتواند كفاره بدهد بهتر آن است كه صدقه‌اى به فقير بدهد و اگر نمىتواند بنا بر احتياط واجب بايد استغفار كند و هر وقت توانست بايد كفاره را بدهد .\r\n( مسأله 397 ) طلاق دادن زن در حال حيض ، به طورى كه در كتاب طلاق گفته مىشود باطل است .\r\n( مسأله 398 ) اگر زن بگويد حائضم يا از حيض پاك شده‌ام ، بايد سخن او را پذيرفت .\r\n( مسأله 399 ) اگر زن در بين نماز حائض شود ، نماز او باطل است .\r\n( مسأله 400 ) اگر زن در بين نماز شك كند كه حائض شده يا نه ، نماز او صحيح است . ولى اگر بعد از نماز بفهمد كه در بين نماز حائض شده ، نمازى كه خوانده باطل است .\r\n( مسأله 401 ) بعد از آن كه زن از خون حيض پاك شد ، واجب است براى نماز و عبادت‌هاى ديگرى كه بايد با وضو يا غسل يا تيمّم بجا آورده شود ، غسل كند . و شيوه آن مثل\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nغسل جنابت است . ولى براى نماز بايد پيش از غسل يا بعد از آن ، وضو هم بگيرد و اگر پيش از غسل وضو بگيرد بهتر است .\r\n( مسأله 402 ) هرگاه زن از خون حيض پاك شد ، اگرچه غسل نكرده باشد ؛ طلاق او صحيح است و شوهرش هم پس از شستن محل مىتواند با او نزديكى كند ؛ ولى احتياط مستحب آن است كه پيش از غسل از نزديكى با او خوددارى نمايد . اما كارهاى ديگرى كه در وقت حيض بر او حرام بوده مانند توقف در مسجد و مس خط قرآن ، تا غسل نكند بر او حلال نمىشود .\r\n( مسأله 403 ) اگر آب ، براى وضو و غسل كافى نباشد و به اندازه‌اى باشد كه بتواند يا غسل كند يا وضو بگيرد بنابر احتياط واجب بايد غسل كند و بدل از وضو ، تيمّم كند و اگر فقط براى وضو كافى باشد و به اندازه غسل نباشد ، بايد وضو بگيرد و عوض غسل تيمّم نمايد . و اگر براى هيچ‌يك از آنها آب ندارد ، بايد دو تيمّم كند ، يكى بدل از غسل و ديگرى بدل از وضو .\r\n( مسأله 404 ) نمازهاى يوميه‌اى كه زن در حال حيض نخوانده ، قضا ندارد ولى روزه‌هاى واجب را بايد قضا نمايد .\r\n( مسأله 405 ) هرگاه وقت نماز داخل شود و بداند كه اگر نماز را تأخير بيندازد حائض مىشود ، بايد فوراً نماز بخواند .\r\n( مسأله 406 ) اگر زن نماز را تأخير بيندازد و از اول وقت به اندازه انجام واجبات يك نماز بگذرد و حائض شود ؛ قضاى آن نماز بر او واجب است ولى در تندخواندن و كندخواندن و چيزهاى ديگر ، بايد ملاحظه حال خود را بكند مثلا زنى كه مسافر نيست اگر در اول ظهر نماز نخواند ، قضاى آن در صورتى واجب مىشود كه به مقدار خواندن چهار ركعت نمازبه بيانى كه گفته شد از اول ظهر بگذرد و حائض شود و براى كسى كه مسافر است ، گذشتن وقت به مقدار خواندن دو ركعت كافى است و نيز بايد ملاحظه تهيّه شرايطى را كه دارا نيست بنمايد پس اگر به مقدار فراهم‌آوردن آن مقدمات و خواندن يك نماز بگذرد و حائض شود قضا واجب است و گرنه واجب نيست .\r\n( مسأله 407 ) اگر زن در آخر وقت نماز ، از خون پاك شود و به اندازه غسل و وضو و\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nمقدمات ديگر نماز مانند تهيه كردن لباس يا آب كشيدن آن و خواندن يك ركعت نماز يا بيشتر از يك ركعت وقت داشته باشد ، بايد نماز را بخواند و اگر نخواند ، بايد قضاى آن را بجا آورد .\r\n( مسأله 408 ) اگر زن حائض به اندازه غسل و وضو وقت ندارد ، ولى مىتواند با تيمّم نماز را در وقت بخواند بنابر احتياط واجب ، آن نماز را بخواند و اگر گذشته از تنگى وقت ، تكليفش تيمّم است ، مثل آن كه آب برايش ضرر دارد ، بايد تيمّم كند و آن نماز را بخواند .\r\n( مسأله 409 ) اگر زن حائض بعد از پاك شدن شك كند كه براى نماز وقت دارد يا نه بايد نمازش را بخواند .\r\n( مسأله 410 ) اگر به خيال اين‌كه به اندازه تهيه مقدمات نماز و خواندن يك ركعت وقت ندارد ؛ نماز نخواند و بعد بفهمد وقت داشته ، بايد قضاى آن نماز را بجا آورد .\r\n( مسأله 411 ) مستحب است زن حائض در وقت نماز ، خود را از خون پاك نمايد و پنبه و دستمال را عوض كند و وضو بگيرد و اگر نمىتواند وضو بگيرد ، تيمّم نمايد و در جاى نماز رو به قبله بنشيند و مشغول ذكر و دعا و صلوات شود .\r\n( مسأله 412 ) خواندن و همراه داشتن قرآن و رساندن جايى از بدن به حاشيه ومابين خطهاى قرآن و نيز خضاب كردن به حنا و مانند آن براى حائض مكروه است .\r\n\r\nاقسام زنان حائض\r\n( مسأله 413 ) زنان حائض بر شش گونه هستند : 1 - صاحب عادت وقتيّه و عدديّه ؛ و آن زنى است كه دو ماه پشت سر هم در وقت معيّن خون حيض ببيند و شماره روزهاى حيض او هم در هر دو ماه يك اندازه باشد ، مثل آن كه دو ماه پشت سر هم از اول ماه تا هفتم خون ببيند . 2 - صاحب عادت وقتيّه ؛ و آن زنى است كه دو ماه پشت سر هم در وقت معيّن ، خون حيض ببيند ولى شماره روزهاى حيض او در هر دو ماه يك اندازه نباشد ؛ مثلا دو ماه پشت سر هم از روز اول ماه خون ببيند ولى ماه اول روز هفتم و ماه دوم روز هشتم از خون پاك شود . 3 - صاحب عادت عدديه ؛ و آن زنى است كه شماره روزهاى حيض او در دو ماه پشت\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nسرهم به يك اندازه باشد ؛ ولى وقت ديدن آن دو خون يكى نباشد ؛ مثل آنكه ماه اول از پنجم تا دهم و ماه دوم از دوازدهم تا هفدهم خون ببيند . 4 - مضطربه ؛ و آن زنى است كه چند ماه خون ديده ، ولى عادت معيّنى پيدا نكرده يا عادتش به هم خورده ؛ مثلا سه دفعه يا بيشتر بر خلاف عادت سابقه حائض شده و عادت تازه‌اى پيدا نكرده است . 5 - مبتدئه ؛ و آن زنى است كه براى اولين بار حائض مىشود . 6 - ناسيه ؛ و آن زنى است كه عادت خود را فراموش كرده است . هر كدام از اينها احكامى دارند كه در مسايل آينده گفته مىشود .\r\n\r\n1 - صاحب عادت وقتيه و عدديه\r\n( مسأله 414 ) زنهايى كه عادت وقتيه و عدديه دارند سه دسته‌اند :\r\n1 . زنى كه دو ماه پشت سر هم در وقت معين خون حيض ببيند و در وقت معين هم پاك شود ، مثلا دو ماه پشت سر هم از روز اول ماه خون ببيند و روز هفتم پاك شود كه عادت حيض اين زن از اول ماه تا هفتم است .\r\n2 . زنى كه از خون پاك نمىشود ولى دو ماه پشت سر هم چند روز معين مثلا از اول ماه تا هشتم خونى كه مىبيند نشانه‌هاى حيض را دارد ؛ يعنى غليظ و سياه و گرم است و با فشار و سوزش بيرون مىآيد و بقيه خون‌هاى او نشانه‌هاى استحاضه را دارد ، عادت او از اول ماه تا هشتم مىشود .\r\n3 . زنى كه دو ماه پشت سر هم در وقت معين خون حيض ببيند و بعد از آنكه سه روز يا بيشتر خون ديد ، يك روز يا بيشتر پاك شود و دوباره خون ببيند ، و تمام روزهايى كه خون ديده با روزهايى كه در وسط پاك بوده از ده روز بيشتر نشود ، عادت او به اندازه تمام روزهايى است كه خون ديده و در وسط پاك بوده است و لازم نيست روزهايى كه پاك بوده در هر دو ماه يك اندازه باشد .\r\n( مسأله 415 ) زنى كه عادت وقتيه و عدديه دارد ، اگر در وقت عادت يا دو سه روز جلوتر يا دو سه روز عقب‌تر خون ببيند ، به طورى كه بگويند حيض را جلو يا عقب انداخته اگرچه آن خون ، نشانه‌هاى حيض را نداشته باشد ، بايد به احكامى كه براى زن حائض گفته شد عمل كند .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nو چنانچه بعد بفهمد حيض نبوده مثل اين‌كه پيش از سه روز پاك شود ، بايد عبادت‌هايى را كه بجا نياورده قضا نمايد .\r\n( مسأله 416 ) زنى كه عادت وقتيه و عدديه دارد گاهى سه حالت به او دست مىدهد :\r\n1 . چند روز پيش از عادت و همه روزهاى عادت و چند روز بعد از عادت خون ببيند و روى هم از ده روز بيشتر نشود ، همه حيض است . و اگر از ده روز بيشتر شود ، فقط خونى را كه در روزهاى عادت خود ديده ، حيض است و خونى كه پيش از آن و بعد از آن ديده استحاضه مىباشد . و بايد عبادت‌هايى را كه در روزهاى پيش از عادت و بعد از عادت بجا نياورده قضا نمايد .\r\n2 . اگر همه روزهاى عادت را فقط با چند روز پيش از عادت خون ببيند و روى هم از ده روز بيشتر نشود همه حيض است و اگر از ده روز بيشتر شود ، فقط روزهاى عادت او حيض است و خونى كه جلوتر از آن ديده استحاضه مىباشد و چنانچه در آن روزها عبادت نكرده بايد قضا نمايد .\r\n3 . اگر همه روزهاى عادت را فقط با چند روز بعد از عادت خون ببيند و روى هم از ده روز بيشتر نشود ، همه حيض است . و اگر بيشتر شود فقط روزهاى عادت حيض و باقى استحاضه است .\r\n( مسأله 417 ) زنى كه عادت دارد ، اگر بعد از آن كه سه روز يا بيشتر خون ديد پاك شود و دوباره خون ببيند و فاصله بين دو خون ، كمتر از ده روز باشد و همه روزهايى كه خون ديده با روزهايى كه در وسط پاك بوده از ده روز بيشتر باشد ، مثل آنكه پنج روز خون ببيند و پنج روز پاك شود و دوباره پنج روز خون ببيند ، چند صورت دارد :\r\n1 . آن كه تمام خونى كه دفعه اول ديده ، يا مقدارى از آن ، در روزهاى عادت باشد و خون دوم كه بعد از پاك شدن مىبيند در روزهاى عادت نباشد ، كه بايد همه خون اول را حيض و خون دوم را استحاضه قرار دهد .\r\n2 . آن كه خون اول در روزهاى عادت نباشد و تمام خون دوم يا مقدارى از آن در روزهاى\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nعادت باشد كه بايد همه خون دوم را حيض و خون اول را استحاضه قرار دهد .\r\n3 . آن كه مقدارى از خون اول و دوم در روزهاى عادت باشد و خون اولى كه در روزهاى عادت بوده از سه روز كمتر نباشد و با پاكى وسط و مقدارى از خون دوم كه آن هم در روزهاى عادت بوده از ده روز بيشتر نباشد ، كه در اين صورت همه آنها حيض است و مقدارى از خون اول كه پيش از روزهاى عادت بوده و مقدارى از خون دوم كه بعد از روزهاى عادت بوده استحاضه است ؛ مثلا اگر عادتش از سوم ماه تا دهم بوده ، در صورتى كه يك ماه از اول تا ششم خون ببيند و دو روز پاك شود و بعد تا پانزدهم خون ببيند ، از سوم تا دهم ، حيض است و از اول تا سوم و همچنين از دهم تا پانزدهم استحاضه مىباشد .\r\n4 . آن كه مقدارى از خون اول و دوم در روزهاى عادت باشد ولى خون اولى كه در روزهاى عادت بوده ، از سه روز كمتر باشد كه بايد در تمام دو خون و پاكى وسط ، كارهايى را كه بر حائض حرام است و سابقاً گفته شد ترك كند و كارهاى استحاضه را بجا آورد ؛ يعنى به شيوه‌اى كه براى زن مستحاضه گفته شد ، عبادت‌هاى خود را انجام دهد .\r\n( مسأله 418 ) زنى كه عادت وقتيه و عدديه دارد ، اگر در وقت عادت خون نبيند و در غير آن وقت به شماره روزهاى حيضش خون ببيند ، بايد همان را حيض قرار دهد ، چه پيش از وقت عادت ديده باشد چه بعد از آن .\r\n( مسأله 419 ) زنى كه عادت وقتيه و عدديه دارد ، اگر در وقت عادت خود خون ببيند ولى شماره روزهاى آن كمتر و يا بيشتر از روزهاى عادت او باشد و بعد از پاك شدن ، دوباره به شماره روزهاى عادتى كه داشته خون ببيند ، بايد در هر دو خون كارهايى را كه بر حائض حرام است ترك كند و كارهاى استحاضه را بجا آورد .\r\n( مسأله 420 ) زنى كه عادت وقتيه و عدديه دارد ، اگر بيشتر از ده روز خون ببيند ، خونى كه در روزهاى عادت ديده اگرچه نشانه‌هاى حيض را نداشته باشد ، حيض است و خونى كه بعد از روزهاى عادت ديده اگرچه نشانه‌هاى حيض را داشته باشد استحاضه است . مثلا زنى كه عادت حيض او از اول ماه تا هفتم است ، اگر از اول تا دوازدهم خون ببيند ، هفت روز اول آن حيض و پنج روز بعد استحاضه مىباشد .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\n\r\n2 . صاحب عادت وقتيه\r\n( مسأله 421 ) زن‌هايى كه عادت وقتيه دارند ؛ يعنى دو ماه پشت سر هم در وقت معين ، خون ببينند ، سه دسته‌اند :\r\n1 . زنى كه دو ماه پشت سر هم در وقت معين خون حيض ببيند و بعد از چند روز پاك شود ولى شماره روزهاى آن در هر دو ماه يك اندازه نباشد ؛ مثلا دو ماه پشت سر هم روز اول ماه خون ببيند ولى ماه اول روز هفتم و ماه دوم روز هشتم از خون پاك شود ، كه اين زن بايد روز اول ماه را عادت حيض خود قرار دهد .\r\n2 . زنى كه از خون پاك نمىشود ولى دو ماه پشت سر هم در وقت معين خون او نشانه‌هاى حيض را دارد يعنى غليط و سياه و گرم است و با فشار و سوزش بيرون مىآيد و بقيه خون‌هاى او نشانه استحاضه را دارد و شماره روزهايى كه خون او نشانه حيض دارد در هر دو ماه يك اندازه نيست . مثلا در ماه اول ، از اول ماه تا هفتم و در ماه دوم ، از اول ماه تا هشتم خون او نشانه‌هاى حيض و بقيه نشانه استحاضه را داشته باشد . اين زن هم بايد روز اول ماه را روز اول عادت حيض خود قرار دهد .\r\n3 . زنى كه دو ماه پشت سر هم در وقت معين سه روز يا بيشتر خون حيض ببيند و بعد پاك شود و دو مرتبه خون ببيند و تمام روزهايى كه خون ديده با روزهايى كه در وسط پاك بوده از ده روز بيشتر نشود ولى ماه دوم كمتر يا بيشتر از ماه اول باشد ، مثلا در ماه اول هشت روز و در ماه دوم نه روز باشد . اين زن هم بايد روز اول ماه را روز اول عادت حيض خود قرار دهد .\r\n( مسأله 422 ) زنى كه عادت وقتيه دارد ، اگر در وقت عادت خود يا دو سه روز پيش از عادت يا دو سه روز بعد از عادت خون ببيند به طورى كه بگويند حيض را جلو يا عقب انداخته ، اگرچه آن خون نشانه‌هاى حيض را نداشته باشد ، بايد به احكامى كه براى زن‌هاى حائض گفته شد ، عمل نمايد . و اگر بعد بفهمد حيض نبوده ، مثل آنكه پيش از سه روز پاك شود ، بايد عبادت‌هايى را كه بجا نياورده قضا نمايد .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n( مسأله 423 ) زنى كه عادت وقتيه دارد ، اگر بيشتر از ده روز خون ببيند و نتواند حيض را به واسطه نشانه‌هاى آن تشخيص دهد ، بايد شماره عادت خويشان خود را حيض قرار دهد ، چه پدرى باشند و چه مادرى ، زنده باشند يا مرده ، ولى در صورتى مىتواند عادت آنان را حيض خود قرار دهد كه شماره روزهاى حيض همه آنان يك اندازه باشد و اگر شماره روزهاى حيض آنان يك اندازه نباشد ؛ مثلا عادت بعضى پنج روز و عادت بعضى ديگر هفت روز باشد ، احتياط واجب آن است كه در هر ماه هفت روز ، ايام عادت خود قرار دهد .\r\n\r\n3 - صاحب عادت عدديه\r\n( مسأله 424 ) زن‌هايى كه عادت عدديه دارند يعنى شماره روزهاى حيض معين ولى وقت آن مشخص نيست ، سه دسته‌اند :\r\n1 . زنى كه شماره روزهاى حيض او در دو ماه پشت سر هم يك اندازه باشد ، ولى وقت خون ديدن او يكى نباشد كه در اين صورت هرچند روزى كه خون ديده عادت اومى شود . مثلا اگر ماه اول از روز اول تا پنجم و ماه دوم از يازدهم تا پانزدهم خون ببيند ، عادت او پنج روز مىشود .\r\n2 . زنى كه از خون پاك نمىشود ولى دو ماه پشت سر هم چند روز از خونى كه مىبيند نشانه حيض و بقيه استحاضه را دارد و شماره روزهايى كه خون نشانه حيض دارد در هر دو ماه يك اندازه است ؛ اما وقت آن يكى نيست ، در اين صورت هر چند روزى كه خون او نشانه حيض را دارد ، عادت او مىشود . مثلا اگر يك ماه از اول ماه تا پنجم و ماه بعد از يازدهم تا پانزدهم ، خون او نشانه حيض و بقيه نشانه استحاضه را داشته باشد ، شماره روزهاى عادت او پنج روز مىشود .\r\n3 . زنى كه دو ماه پشت سر هم سه روز يا بيشتر خون ببيند و يك روز يا بيشتر پاك شود و دو مرتبه خون ببيند و وقت خون ديدن ، در ماه اول با ماه دوم فرق داشته باشد ، كه اگر تمام روزهايى كه خون ديده و روزهايى كه در وسط پاك بوده از ده روز بيشتر نشود و شماره روزهاى آن هم به يك اندازه باشد ، تمام روزهايى كه خون ديده با روزهاى وسط كه پاك بوده عادت\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nحيض او مىشود و لازم نيست روزهايى كه در وسط پاك بوده در هر دو ماه به يك اندازه باشد ؛ مثلا اگر ماه اول از روز اول ماه تا سوم خون ببيند و دو روز پاك شود و دوباره سه روز خون ببيند و ماه دوم از يازدهم تا سيزدهم خون ببيند و دو روز يا بيشتر يا كمتر پاك شود و دوباره خون ببيند و روى هم از هشت روز بيشتر نشود ، عادت او هشت روز مىشود .\r\n\r\n4 - مضطربه\r\n( مسأله 425 ) زنى كه چند ماه خون ديده ولى عادت معينى پيدا نكرده است چند صورت دارد :\r\n1 . در تمام ماه فقط ده روز يا كمتر - يك تا چهار روز - خون مىبيند ، همه‌اش حيض است .\r\n2 . در تمام ماه بيشتر از ده روز خون مىبيند و روزهايى كه آن خون نشانه‌هاى حيض را دارد ، بيشتر از سه روز و كمتر از ده روز است ، همه اين روزها حيض محسوب مىشود .\r\n3 . اگر همه روزهاى بيشتر از ده روز از نظر اوصاف يكسان است به عادت اكثريت قاطع خويشان از نظر عدد عمل كند .\r\n4 . اگر خويشان از نظر شماره ايام ، مختلف هستند هفت روز حيض و باقىمانده را استحاضه محسوب كند .\r\n\r\n5 - مبتدئه\r\n( مسأله 426 ) مبتدئه يعنى زنى كه دفعه اول خون ديدن اوست ، اگر بيشتر از ده روز خون ببيند و همه خون‌هايى كه ديده يك جور باشد ، بايد عادت خويشان خود را به‌طورى كه در وقتيه گفته شد حيض و بقيه را استحاضه قرار دهد .\r\n( مسأله 427 ) مبتدئه اگر بيشتر از ده روز خونى ببيند كه چند روز آن نشانه حيض و چند روز ديگر نشانه استحاضه را داشته باشد ، چنانچه خونى كه نشانه حيض دارد كمتر از سه روز و بيشتر از ده روز نباشد ، همه آن حيض است .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n( مسأله 428 ) اگر مبتدئه بيشتر از ده روز خونى ببيند كه چند روز آن نشانه حيض و چند روز ديگر آن نشانه استحاضه داشته باشد ، چنانچه خونى كه نشانه حيض دارد از سه روز كمتر يا از ده روز بيشتر باشد ، بايد از روز اولى كه خون نشانه حيض دارد ، حيض قرار دهد و در عدد ، به خويشاوندان خود رجوع كند و بقيه را استحاضه قرار دهد .\r\n\r\n6 - ناسيه\r\n( مسأله 429 ) ناسيه يعنى زنى كه عادت خود را فراموش كرده است ؛ اگر بيشتر از ده روز خون ببيند بايد روزهايى كه خون او نشانه حيض را دارد تا ده روز ، حيض و بقيه را استحاضه قرار دهد و اگر نتواند حيض را به واسطه نشانه‌هاى آن تشخيص دهد ، بنابر احتياط واجب بايد هفت روز اول را حيض و بقيه را استحاضه قرار دهد .\r\n\r\nمسائل متفرقه حيض\r\n( مسأله 430 ) مبتدئه و مضطربه و ناسيه و زنى كه فقط عادت عدديه دارد ، اگر خونى ببينند كه نشانه‌هاى حيض داشته باشد ، يا يقين كنند كه سه روز طول مىكشد ، بايد عبادت را ترك كنند و چنانچه بعد بفهمند حيض نبوده بايد عبادت‌هايى را كه بجا نياورده‌اند قضا نمايند .\r\nولى اگر يقين نكنند كه تا سه روز طول مىكشد و نشانه‌هاى حيض را هم نداشته باشد ، بنابر احتياط واجب بايد تا سه روز كارهاى استحاضه را بجا آورند و كارهايى را كه بر حائض حرام است ترك نمايند و چنانچه پيش از سه روز پاك نشدند ، بايد آن را حيض قرار دهند . ولى زنى كه عادت وقتيه يا « وقتيه و عدديه » دارد ، به محض ديدن خون در ايام عادت ، عبادت را ترك مىكند .\r\n( مسأله 431 ) زنى كه در حيض عادت دارد ، چه در وقت حيض ، عادت داشته باشد چه در عدد حيض يا هم در وقت و هم در عدد آن ، اگر دو ماه پشت سر هم بر خلاف عادت خود خونى ببيند كه وقت آن يا شماره روزهاى آن ، يا هم وقت و هم شماره روزهاى آن يكى باشد ، عادتش برمىگردد به آنچه در اين دو ماه ديده است ؛ مثلا اگر از روز اول ماه تا هفتم خون\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nمىديده و پاك مىشده چنانچه دو ماه از دهم تا هفدهم ماه خون ببيند و پاك شود ، از دهم تا هفدهم عادت او مىشود .\r\n( مسأله 432 ) مقصود از يك ماه ، از ابتداى خون ديدن است تا سى روز ، نه از روز اول ماه تا آخر ماه .\r\n( مسأله 433 ) زنى كه معمولا هر ماه يك مرتبه خون مىبيند ، اگر در يك ماه دو مرتبه خون ببيند و هر دو خون نشانه‌هاى حيض را داشته باشد ، چنانچه روزهايى كه در وسط پاك بوده از ده روز كمتر نباشد ، بايد هر دو را حيض قرار دهد .\r\n( مسأله 434 ) اگر سه روز يا بيشتر خونى ببيند كه نشانه حيض را دارد ، بعد ، ده روز يا بيشتر خونى ببيند كه نشانه استحاضه را دارد و دوباره سه روز خونى به نشانه‌هاى حيض ببيند ، بايد خون اول و خون آخر را كه نشانه‌هاى حيض داشته ، حيض قرار دهد .\r\n( مسأله 435 ) اگر زن پيش از ده روز پاك شود و بداند كه در باطن ، خون نيست ؛ بايد براى عبادت‌هاى خود غسل كند ، اگرچه گمان داشته باشد كه پيش از تمام شدن ده روز دوباره خون مىبيند ؛ ولى اگر يقين داشته باشد كه پيش از تمام شدن ده روز دوباره خون مىبيند نبايد غسل كند و نمىتواند نماز بخواند و بايد به احكام حائض رفتار نمايد .\r\n( مسأله 436 ) اگر زن پيش از ده روز پاك شود ، و احتمال دهد كه در باطن خون هست ، بايد قدرى پنبه داخل فرج نمايد و كمى صبر كند و بيرون آورد ، پس اگر پاك بود ، غسل كند و عبادت‌هاى خود را بجا آورد و اگر پاك نبود اگرچه به آب زرد رنگى هم آلوده باشد ، در اين صورت به احكامى كه قبلا گفته شد عمل كند .\r\n\r\nنفاس\r\n( مسأله 437 ) از وقتى كه اولين جزء بچه از شكم مادر بيرون مىآيد ، هر خونى كه زن مىبيند ، اگر پيش از ده روز يا سر ده روز قطع شود ، خون نفاس است . و زن را در حال نفاس ، نفساء مىگويند .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n( مسأله 438 ) خونى كه زن پيش از بيرون آمدن اولين جزء بچه مىبيند نفاس نيست .\r\n( مسأله 439 ) لازم نيست كه خلقت بچه تمام باشد ، بلكه اگر خون بسته‌اى هم از رحم زن خارج شود و خود زن بداند ، يا دو نفر قابله بگويند كه اگر در رحم مىماند انسان مىشد ، خونى كه تا ده روز ببيند خون نفاس است .\r\n( مسأله 440 ) ممكن است خون نفاس يك آن بيشتر نيايد ، ولى بيشتر از ده روز نمىشود .\r\n( مسأله 441 ) هرگاه شك كند كه چيزى سقط شده يا نه ، يا چيزى كه سقط شده اگر مىماند انسان مىشد يا نه ، اگر وارسى آسان باشد ، وارسى كند .\r\n( مسأله 442 ) توقف در مسجد و دست زدن و مانند آن به خط قرآن و كارهاى ديگرى كه بر حائض حرام است ، بر نفساء هم حرام است و آنچه بر حائض واجب و مستحب و مكروه است ، بر نفساء هم واجب و مستحب و مكروه مىباشد .\r\n( مسأله 443 ) طلاق دادن زنى كه در حال نفاس مىباشد باطل است و نزديكى كردن با او حرام مىباشد . و اگر شوهرش با او نزديكى كند ، احتياط واجب آن است كه به شيوه‌اى كه در احكام حيض گفته شد كفاره بدهد .\r\n( مسأله 444 ) وقتى زن از خون نفاس پاك شد ، بايد غسل كند و عبادت‌هاى خود را بجا آورد . و اگر دوباره خون ببيند ، چنانچه روزهايى كه خون ديده با روزهايى كه در وسط پاك بوده ، روى هم ده روز يا كمتر از ده روز باشد ، تمام آن نفاس است و اگر روزهايى كه پاك بوده روزه گرفته باشد بايد قضا نمايد .\r\n( مسأله 445 ) اگر زن از خون نفاس پاك شود و احتمال دهد كه در باطن خون هست ، بايد مقدارى پنبه داخل فرج نمايد و كمى صبر كند كه اگر پاك است ، براى عبادت‌هاى خود غسل كند .\r\n( مسأله 446 ) اگر خون نفاس زن از ده روز بگذرد . چنانچه در حيض ، عادت دارد به اندازه روزهاى عادت او ، نفاس و بقيه استحاضه است . و اگر عادت ندارد تا ده روز نفاس و بقيه\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nاستحاضه مىباشد و احتياط مستحب آن است كسى كه عادت دارد از روز بعد از عادت و كسى كه عادت ندارد بعد از روز دهم تا روز هيجدهم زايمان ، كارهاى استحاضه را بجا آورد و كارهايى را كه بر نفساء حرام است ترك كند .\r\n( مسأله 447 ) زنى كه عادت حيضش كمتر از ده روز است ، اگر بيشتر از روزهاى عادتش خون نفاس ببيند ، بايد به اندازه روزهاى عادت خود نفاس قرار دهد و بعد از آن تا روز دهم عبادت را ترك نمايد . پس اگر از ده روز بگذرد ، به اندازه روزهاى عادتش ، نفاس و بقيه استحاضه است و اگر عبادت را ترك كرده بايد قضا كند .\r\n( مسأله 448 ) اگر پس از وضع حمل ، يك ماه يا بيشتر ، خون ببيند ، اگر در حيض عادت دارد ، به مقدار روزهاى عادتش نفاس قرار دهد ، پس از آن تا ده روز حكم استحاضه را دارد و اگر پس از گذشتن ده روز ، ايام عادت او فرا رسد ، مطابق احكام حائض عمل كند خواه نشانه‌هاى حيض داشته باشد يا نه و اگر همزمان با ايام عادت نباشد حكم استحاضه را دارد ، مگر اين‌كه نشانه‌هاى حيض در آن باشد .\r\n( مسأله 449 ) زنى كه در حيض عادت ندارد ، اگر بعد از زايمان تا يك ماه يا بيشتر از يك ماه خون ببيند ، ده روز اول آن نفاس و ده روز دوم آن استحاضه است . و خونى كه بعد از آن مىبيند ، اگر نشانه حيض را داشته باشد حيض و گرنه آن هم استحاضه مىباشد .\r\n\r\nغسل مسّ ميّت\r\n( مسأله 450 ) اگر كسى بدن انسان مرده‌اى را كه سرد شده و غسلش نداده‌اند مسّ كند يعنى جايى از بدن خود را به آن برساند بايد غسل مسّ ميّت نمايد ، چه در خواب مس كند چه در بيدارى ، با اختيار مس كند يا بىاختيار ، حتّى اگر ناخن و استخوان او به ناخن و استخوان ميّت برسد بايد غسل كند ، ولى اگر حيوان مرده‌اى را مس كند غسل بر او واجب نيست .\r\n( مسأله 451 ) اگر موى خود را به بدن ميّت برساند يا بدن خود را به موى ميّت يا موى خود را به موى ميّت برساند ، اگر مو به قدرى باشد كه تابع بدن محسوب شود ، احتياط واجب آن است كه غسل كند .\r\n\r\n","description":"","footnote":"","page_name":" 186 ","page_number":186},
  {"content":"\r\n\r\n( مسأله 452 ) براى مس بچه مرده ، حتى بچه سقطشده‌اى كه چهار ماه او تمام شده غسل مسّ ميّت واجب است . و براى مس بچه سقطشده‌اى كه از چهار ماه كمتر دارد ، غسل مستحب است . بنابراين اگر بچه چهارماهه‌اى مرده به دنيا بيايد مادر او بنابر احتياط واجب بايد غسل مس ميت كند ؛ بلكه اگر از چهار ماه كمتر هم داشته باشد بهتر است مادر او غسل نمايد .\r\n( مسأله 453 ) اگر انسان ، ميّتى را كه سه غسل او كاملا تمام شده مس نمايد ، غسل بر او واجب نمىشود ولى اگر پيش از آن‌كه غسل سوم تمام شود جايى از بدن او را مس كند اگرچه غسل سوم آنجا تمام شده باشد ، بايد غسل مس ميّت نمايد .\r\n( مسأله 454 ) اگر ديوانه يا بچه نابالغى ميّت را مس كند ، بعد از آن‌كه آن ديوانه عاقل شد يا بچه بالغ شد بايد غسل مس ميت نمايد .\r\n( مسأله 455 ) اگر از بدن زنده يا مرده‌اى كه غسلش نداده‌اند ، قسمتى كه داراى استخوان است جدا شود و پيش از آن‌كه قسمت جداشده را غسل دهند ، انسان آن را مس نمايد ، بايد غسل مس ميت كند ، ولى اگر قسمتى كه جدا شده ، استخوان نداشته باشد احتياط واجب آن است كه براى مس آن غسل كند .\r\n( مسأله 456 ) براى مس استخوان و دندانى كه از مرده جدا شده باشد و آن را غسل نداده‌اند ، بايد غسل كرد . ولى براى مس استخوان و دندانى كه از زنده جدا شده و گوشت ندارد ، غسل واجب نيست .\r\n( مسأله 457 ) غسل مس ميت را بايدمثل غسل جنابت انجام دهند ولى كسى كه غسل مسّ ميت كرده ، اگر بخواهد نماز بخواند ، بايد وضو هم بگيرد .\r\n( مسأله 458 ) اگر چند ميّت را مس كند يا يك ميت را چند بار مس نمايد ، يك غسل كافى است .\r\n( مسأله 459 ) براى كسى كه بعد از مس ميّت غسل نكرده است ، توقف در مسجد و جماع و خواندن سوره‌هايى كه سجده واجب دارد مانعى ندارد ، ولى براى نماز و مانند آن بايد غسل كند و بنابر احتياط واجب وضو بگيرد .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\n\r\nاحكام محتضر\r\n( مسأله 460 ) مسلمانى را كه محتضر است يعنى در حال جان دادن مىباشد مرد باشد يا زن ، بزرگ باشد يا كوچك ، بايد به پشت بخوابانند به طورى كه كف پاهايش به طرف قبله باشد و اگر خواباندن او كاملا به اين طور ممكن نيست بنابر احتياط تا اندازه‌اى كه ممكن است بايد به اين شيوه عمل كنند و چنانچه خواباندن او به هيچ قسم ممكن نباشد به قصد احتياط او را رو به قبله بنشانند و اگر آن هم نشود ، باز به قصد احتياط او را به پهلوى راست يا به پهلوى چپ ، رو به قبله بخوابانند .\r\n( مسأله 461 ) احتياط واجب آن است كه تا وقتى ، او را غسل نداده‌اند رو به قبله باشد و بعد از حركت دادن اين احتياط ، واجب نيست .\r\n( مسأله 462 ) رو به قبله كردن محتضر بر هر مسلمان واجب است و اجازه گرفتن از ولىّ او لازم نيست .\r\n( مسأله 463 ) مستحب است شهادتين و اقرار به دوازده امام ( عليهم السلام ) و ساير عقائد حقّه را ؛ به كسى كه در حال جان دادن است ، طورى تلقين كنند كه بفهمد و نيز مستحب است چيزهايى را كه گفته شد تا وقت مرگ تكرار كنند .\r\n( مسأله 464 ) مستحب است اين دعاها را طورى به محتضر تلقين كنند كه بفهمد :\r\n« الّلهُمَّ اغْفِرْلِىَ الكَثيرَ مِنْ مَعاصيكَ واقْبَلْ مِنّى اليَسيرَ مِنْ طاعَتِكَ يا مَنْ يَقْبَلُ اليَسيرَ و يَعْفُو عَنِ الكَثيرِ إقْبَلْ مِنِّى اليَسيرَ و اعْفُ عَنِّى الكَثيرَ إنَّكَ أنْتَ العَفُوٌّ الغَفُورُ الّلهُمَّ ارْحَمْنى فَإنَّكَ رَحيمٌ » .\r\n( مسأله 465 ) مستحب است كسى را كه سخت جان مىدهد ، اگر ناراحت نمىشود به جايى كه نماز مىخوانده ببرند .\r\n( مسأله 466 ) مستحب است براى راحت شدن محتضر بر بالين او سوره مباركه يس و الصافات و احزاب و آيةالكرسى و آيه پنجاه و چهارم از سوره اعراف (  إنَّ ربَّكُمُ اللهُ الّذى \r\n\r\n","description":"","footnote":"","page_name":" 188 ","page_number":188},
  {"content":"\r\n\r\n خَلَقَ السماوات و الارض  ) تا آخر ، و سه آيه آخر سوره بقره بلكه هرچه از قرآن ممكن است بخوانند .\r\n( مسأله 467 ) تنها گذاشتن محتضر و گذاشتن چيز سنگين روى شكم او و بودن جنب و حائض نزد او و همچنين حرف زدن زياد و گريه كردن و تنها گذاشتن زن‌ها نزد او مكروه است .\r\n\r\nاحكام پس از مرگ\r\n( مسأله 468 ) بعد از مرگ مستحب است ، چشم‌ها و چانه ميّت را ببندند و دست و پاى او را دراز كنند و پارچه‌اى روى او بيندازند و اگر شب مرده است ، در جايى كه مرده چراغ روشن كنند و براى تشييع جنازه او مؤمنين را خبر كنند و در دفن او عجله نمايند ، ولى اگر يقين به مردن او ندارند ؛ بايد صبر كنند تا معلوم شود . و نيز اگر ميّت حامله باشد و بچه در شكم او زنده باشد ، بايد به قدرى دفن را عقب بيندازند ، كه پهلوى چپ او را بشكافند و طفل را بيرون آورند و پهلو را بدوزند .\r\n\r\nاحكام غسل و كفن و نماز و دفن ميّت\r\n( مسأله 469 ) غسل و كفن و نماز و دفن مسلمان بر هر مكلّفى واجب است و اگر بعضى انجام دهند ، از ديگران ساقط مىشود و چنانچه هيچ‌كس انجام ندهد همه معصيت كرده‌اند .\r\n( مسأله 470 ) اگر كسى مشغول كارهاى ميّت شود بر ديگران واجب نيست اقدام نمايند ولى اگر او عمل را نيمه‌كاره بگذارد ، بايد ديگران تمام كنند .\r\n( مسأله 471 ) اگر كسى بداند غسل يا كفن يا نماز يا دفن ميّت را باطل انجام داده‌اند ؛ بايد دوباره انجام دهد ولى اگر گمان دارد كه باطل بوده ، يا شك دارد كه درست بوده يا نه ، لازم نيست اقدام نمايد .\r\n( مسأله 472 ) براى غسل و كفن و نماز و دفن ميّت ، بايد از ولى او كه در ارث بردن مقدم بر ديگران است اجازه بگيرند .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n( مسأله 473 ) ولى زن كه در غسل و كفن و دفن او دخالت مىكند شوهر اوست ، سپس كسانى كه از آن زن ارث مىبرند با حفظ تقدم مرد بر زن .\r\n( مسأله 474 ) اگر كسى بگويد من وصى يا ولى ميّتم ، يا ولى ميّت به من اجازه داده كه غسل و كفن و دفن ميّت را انجام دهم ، چنانچه ديگرى نمىگويد من ولى يا وصى ميّتم يا ولى ميّت به من اجازه داده است ، انجام كارهاى ميّت با اوست و در صورت اختلاف ، هرگاه دو عادل بر گفته يكى شهادت داد ، قول او پذيرفته مىشود .\r\n( مسأله 475 ) اگر ميّت براى غسل و كفن و دفن و نماز خود غير از ولى ، كس ديگرى را معين كند ، تعيين ميّت نافذ است .\r\n\r\nاحكام غسل ميّت\r\n( مسأله 476 ) واجب است ميّت را سه غسل بدهند ، اول به آبى كه با سدر مخلوط باشد . دوم به آبى كه با كافور مخلوط باشد و سوم با آب خالص .\r\n( مسأله 477 ) سدر و كافور بايد به اندازه‌اى زياد نباشد كه آب را مضاف كند و به اندازه‌اى هم كم نباشد كه نگويند سدر و كافور با آب مخلوط شده است .\r\n( مسأله 478 ) اگر سدر و كافور به اندازه‌اى كه لازم است پيدا نشود ، بنابر احتياط واجب بايد مقدارى كه به آن دسترسى دارند در آب بريزند .\r\n( مسأله 479 ) كسى كه براى حج ، احرام بسته است اگر پيش از تمام كردن سعى بين صفا و مروه بميرد ، نبايد او را با آب كافور غسل دهند و بجاى آن بايد با آب خالص غسلش بدهند و همچنين اگر در احرام عمره پيش از كوتاه كردن مو بميرد .\r\n( مسأله 480 ) اگر سدر و كافور يا يكى از اينها پيدا نشود ، يا استعمال آن جايز نباشد مثل آن‌كه غصبى باشد ، بايد به جاى هر كدام كه ممكن نيست ، ميّت را با آب خالص غسل بدهند .\r\n( مسأله 481 ) كسى كه ميّت را غسل مىدهد ، بايد مسلمان و بالغ و عاقل باشد و مسايل غسل را هم بداند .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\n( مسأله 482 ) كسى كه ميّت را غسل مىدهد ، بايد قصد قربت داشته باشد يعنى غسل را براى انجام فرمان خداوند عالم بجا آورد و اگر به همين نيّت تا آخر غسل سوم باقى باشد كافى است و تجديد نيت لازم نيست .\r\n( مسأله 483 ) غسل بچه مسلمان اگرچه زنازاده باشد ، واجب است . و كسى كه از بچگى ديوانه بوده و به حال ديوانگى بالغ شده ، چنانچه پدر و مادر او يا يكى از آنان مسلمان باشند ، بايد او را غسل داد .\r\n( مسأله 484 ) بچه سقط شده را اگر چهار ماه يا بيشتر دارد ، بايد غسل بدهند و اگر چهار ماه ندارد ، بايد در پارچه‌اى بپيچند و بدون غسل دفن كنند .\r\n( مسأله 485 ) اگر مرد ، زن را و زن ، مرد را غسل بدهد باطل است ولى زن مىتواند شوهر خود را غسل دهد و شوهر هم مىتواند زن خود را غسل دهد ؛ اگرچه احتياط مستحب آن است كه زن ، شوهر خود و شوهر ، زن خود را غسل ندهد ، مگر اين كه وصيتى در ميان باشد .\r\n( مسأله 486 ) مرد مىتواند دختر بچه‌اى را كه سن او از سه سال بيشتر نيست ؛ غسل دهد . زن هم مىتواند پسر بچه‌اى را كه سه سال بيشتر ندارد ، غسل دهد .\r\n( مسأله 487 ) اگر جايى از بدن ميّت ، نجس باشد بايد پيش از آن‌كه آنجا را غسل بدهند ، آب بكشند و احتياط مستحب آن است كه تمام بدن ميّت ، پيش از شروع به غسل پاك باشد .\r\n( مسأله 488 ) غسل ميّت مثل غسل جنابت است و احتياط واجب آن است كه تا غسل ترتيبى ممكن است ، ميّت را غسل ارتماسى ندهند و احتياط مستحب آن است كه در غسل ترتيبى ، هر يك از سه قسمت بدن را در آب فرو نبرند ، بلكه آب را روى آن بريزند .\r\n( مسأله 489 ) كسى را كه در حال حيض يا در حال جنابت مرده ، لازم نيست غسل حيض يا غسل جنابت بدهند ، بلكه همان غسل ميّت براى او كافى است .\r\n( مسأله 490 ) براى غسل دادن ميّت ، نبايد مزد بگيرند ولى مزد گرفتن براى كارهاى مقدماتى غسل ، حرام نيست .\r\n( مسأله 491 ) اگر آب پيدا نشود ، يا استعمال آن مانعى داشته باشد بايد عوض هر غسل ،\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nميّت را يك تيمّم بدهند .\r\n( مسأله 492 ) كسى كه ميّت را تيمّم مىدهد روبه‌روى ميّت قرار مىگيرد و دست خود را بر زمين مىزند و به صورت و پشت دست‌هاى ميّت مىكشد و بهتر است علاوه بر اين دست ميّت را به زمين بزند و به صورت و پشت دست‌هايش بكشد .\r\n\r\nاحكام كفن كردن ميّت\r\n( مسأله 493 ) ميّت مسلمان را بايد با سه پارچه كه آنها را لنگ و پيراهن و سرتاسرى مىگويند كفن نمايند .\r\n( مسأله 494 ) لنگ بايد از ناف تا زانو ؛ اطراف بدن را بپوشاند . و بهتر آن است كه از سينه تا روى پا برسد . و بنابر احتياط واجب ، پيراهن بايد از سر شانه تا نصف ساق پا ، تمام بدن را بپوشاند و درازى سرتاسرى بايد به قدرى باشد كه بستن دو سر آن ممكن باشد و پهناى آن بايد به اندازه‌اى باشد كه يك طرف آن روى طرف ديگر بيايد .\r\n( مسأله 495 ) قيمت كفن متعارف و يا مطابق شأن ميّت را مىتوان از اصل مال برداشت ؛ هرچند صغير داشته باشد و زايد بر نياز به اجازه ورثه دارد .\r\n( مسأله 496 ) كفن زن ، بر شوهر است . اگرچه زن از خود مال داشته باشد و همچنين اگر زن را به شرحى كه در كتاب طلاق گفته مىشود ، طلاق رجعى بدهند و پيش از تمام شدن عدّه بميرد ، شوهرش بايد كفن او را بدهد و چنانچه شوهر بالغ نباشد يا ديوانه باشد ولى شوهر بايد از مال او كفن زن را بدهد .\r\n( مسأله 497 ) هرگاه ميت چيزى نداشته باشد احتياط واجب آن است كه كسانى كه مخارج او در حال زندگى بر آنان واجب بود هزينه كفن او را نيز بدهند .\r\n( مسأله 498 ) كفن كردن با چيز غصبى ، اگر چيز ديگرى هم پيدا نشود ، جايز نيست . و چنانچه كفن ميّت ، غصبى باشد و صاحب آن راضى نباشد ، بايد از تنش بيرون آورند ، اگرچه او را دفن كرده باشند .\r\n( مسأله 499 ) كفن كردن ميّت با چيز نجس و با پارچه ابريشمى خالص ، جايز نيست . ولى\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nدر حال ناچارى اشكال ندارد و احتياط واجب آن است كه با پارچه طلاباف هم ميّت را كفن نكنند مگر در حال ناچارى .\r\n( مسأله 500 ) اگر كفن ميّت به نجاست خود او ، يا به نجاست ديگرى نجس شود ، بايد مقدار نجس را بشويند يا ببرند و يا عوض كنند .\r\n( مسأله 501 ) كسى كه براى حج يا عمره ، احرام بسته اگر بميرد ، بايد مثل ديگران كفن شود و پوشاندن سر و صورتش اشكال ندارد .\r\n\r\nاحكام حنوط\r\n( مسأله 502 ) بعد از غسل ، واجب است ميّت را حنوط كنند . يعنى به پيشانى و كف دست‌ها و سر زانوها و سر دو انگشت بزرگ پاهاى او كافور بگذارند . و مستحب است به سر بينى ميّت هم كافور بمالند و بايد كافور ، ساييده و تازه باشد و اگر به واسطه كهنه بودن ، عطر او از بين رفته باشد كافى نيست .\r\n( مسأله 503 ) احتياط مستحب آن است كه اول كافور را به پيشانى ميّت بمالند و در جاهاى ديگر هم ترتيب لازم نيست .\r\n( مسأله 504 ) كسى كه براى حج ، احرام بسته است ، اگر پيش از تمام كردن سعى صفا و مروه بميرد ، حنوط كردن او جايز نيست و نيز اگر در احرام عمره پيش از آن كه موى خود را كوتاه كند بميرد نبايد او را حنوط كنند .\r\n( مسأله 505 ) زنى كه شوهر او مرده و هنوز عده‌اش تمام نشده ، اگرچه حرام است خود را خوشبو كند ولى چنانچه بميرد حنوط او واجب است .\r\n( مسأله 506 ) مكروه است ميّت را با مشك و عنبر و عود و عطرهاى ديگر خوشبو كنند يا براى حنوط اينها را با كافور مخلوط نمايند .\r\n( مسأله 507 ) مستحب است ، قدرى تربت حضرت سيّد الشّهدا ( عليه السلام ) را با كافور مخلوط كنند ولى بايد از آن كافور به جاهايى كه بىاحترامى مىشود نرسانند و نيز بايد تربت به قدرى زياد\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nنباشد ، كه وقتى با كافور مخلوط شد ، آن را كافور نگويند .\r\n( مسأله 508 ) اگر كافور به اندازه غسل و حنوط نباشد بنابر احتياط واجب غسل را مقدم دارند و اگر براى هفت عضو نرسد پيشانى را مقدم دارند .\r\n( مسأله 509 ) مستحب است دو چوب تر و تازه در قبر ، همراه ميّت بگذارند .\r\n\r\nاحكام نماز ميّت\r\n( مسأله 510 ) نمازخواندن بر ميّت مسلمان ، اگرچه بچه باشد واجب است ، ولى بايد پدر و مادر آن بچه يا يكى از آنان مسلمان باشند و شش سال بچه تمام شده باشد .\r\n( مسأله 511 ) نماز ميّت بايد بعد از غسل و حنوط و كفن كردن او خوانده شود و اگر پيش از اينها ، يا در بين اينها بخوانند ، اگرچه از روى فراموشى يا نداسنتن مسأله باشد ، كافى نيست .\r\n( مسأله 512 ) كسى كه مىخواهد نمار ميّت بخواند ، لازم نيست با وضو يا غسل يا تيمّم باشد و بدن و لباسش پاك باشد و اگر لباس او غصبى هم باشد اشكال ندارد ؛ اگرچه احتياط لازم آن است كه از سخن گفتن و يا خنديدن و پشت به قبله كردن در نماز خوددارى كند .\r\n( مسأله 513 ) كسى كه نماز ميّت مىخواند ، بايد رو به قبله باشد و نيز واجب است ميّت را مقابل او به پشت بخوابانند ، به طورى كه سر او به طرف راست نمازگزار و پاى او به طرف چپ نمازگزار باشد .\r\n( مسأله 514 ) مكان نمازگزار بايد از جاى ميّت پست‌تر يا بلندتر نباشد ولى پستى و بلندى مختصر اشكال ندارد .\r\n( مسأله 515 ) نمازگزار بايد از ميّت دور نباشد ولى كسى كه نماز ميّت را به جماعت مىخواند ، اگر از ميّت دور باشد ، چنانچه صف‌ها به يكديگر متّصل باشند اشكال ندارد .\r\n( مسأله 516 ) نمازگزار بايد مقابل ميّت بايستد ، ولى اگر نماز به جماعت خوانده شود و صف جماعت از دو طرف ميّت بگذرد ، نماز كسانى كه مقابل ميّت نيستند اشكال ندارد .\r\n( مسأله 517 ) بين ميّت و نمازگزار ، بايد پرده و ديوار يا چيزى مانند اينها نباشد ولى اگر\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nميّت در تابوت و مانند آن باشد اشكال ندارد .\r\n( مسأله 518 ) نمار ميّت را بايد ايستاده و با قصد قربت بخواند . و در موقع نيّت ، ميّت را معيّن كند ، مثلا نيّت كند : نماز مىخوانم بر اين ميّت ، قربةً الى الله .\r\n( مسأله 519 ) اگر كسى نباشد كه بتواند نماز ميّت را ايستاده بخواند ، مىشود نشسته بر او نماز خواند .\r\n( مسأله 520 ) اگر ميّت وصيّت كرده باشد كه شخص معينى بر او نماز بخواند ، احتياط مستحب آن است كه آن شخص از ولى ميّت اجازه بگيرد و بر ولى هم واجب است كه اجازه بدهد .\r\n( مسأله 521 ) چند مرتبه نمازخواندن بر ميّت ، مكروه است ولى اگر ميّت ، اهل علم و تقوى باشد ، مكروه نيست .\r\n( مسأله 522 ) اگر ميّت را عمداً يا از روى فراموشى يا به جهت عذرى ، بدون نماز دفن كنند ، يا بعد از دفن معلوم شود ، نمازى كه بر او خوانده شده باطل بوده است تا وقتى جسد او از هم نپاشيده واجب است با همان ترتيب به قبرش نماز بخوانند .\r\n\r\nكيفيّت نماز ميّت\r\n( مسأله 523 ) نماز ميّت پنج تكبير دارد و اگر نمازگزار پنج تكبير به اين ترتيب بگويد كافى است : بعد از نيّت و گفتن تكبير اول بگويد : أشْهَدُ أنْ لا إلهَ إلّا اللهُ و أنَّ مُحَمَّداً رَسولُ اللهِ و بعد از تكبير دوم بگويد : اللّهُمَّ صَلِّ على مُحَمَّد و آلِ مُحَمَّد و بعد از تكبير سوم بگويد : اللّهُمَّ اغْفِرْ لِلْمُؤْمِنينَ و المُؤْمِناتِ و بعد از تكبير چهارم ، اگر ميّت مرد است بگويد : اللّهُمَّ اغْفِرْ لِهذَا المَيِّتِ و اگر زن است بگويد : اللّهُمَّ اغْفِرْ لِهذِهِ المَيِّتِ و بعد تكبير پنجم را بگويد و بهتر است بعد از تكبير اول بگويد : أشْهَدُ أنْ لا إلهَ إلّا اللهُ وَحْدَهُ لا شَريكَ لَهْ و أشْهَدُ أنَّ مُحَمَّداً عَبْدُهُ و رَسولُهُ أرْسَلَهُ بِالحَقِّ بَشيراً و نَذيراً بَيْنَ يَدَىِ السّاعَةِ و بعد از تكبير دوم بگويد : اللّهُمَّ صَلِّ على مُحَمَّد و آلِ مُحَمَّد و بارِكْ على مُحَمَّد و آلِ مُحَمَّد و ارْحَمْ مُحَمَّداً و آلِ مُحَمَّد\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nكَافْضَلِ ما صَلَّيْتَ و بارَكْتَ و تَرَحَّمْتَ عَلى إبْراهيمَ و آلِ إبْراهيمَ إنَّكَ حَميدٌ مجيدٌ و صَلِّ على جَميعِ الأنْبياءِ و المُرْسَلينَ و الشُّهَداءِ و الصِّدِّيقينَ و جَميعِ عِبادِ اللهِ الصّالِحينَ و بعد از تكبير سوم بگويد : اللّهُمَّ اغْفِرْ لِلْمُؤْمِنينَ و المُؤْمِناتِ و المُسْلِمينَ و المُسْلِماتِ الأحياءِ مِنْهُم و الأمْواتِ تابِعْ بَيْنَنا و بَيْنَهُمْ بِالخَيْراتِ إنَّكَ مُجيبُ الدَّعَواتِ إنَّكَ على كُلِّ شَىء قَدِيرٌ و بعد از تكبير چهارم اگر ميّت مرد است بگويد : اللّهُمَّ إنَّ هذا عَبْدُكَ و ابْنُ عَبْدِكَ و ابْنُ امَتِكَ نَزَلَ بِكَ و أنْتَ خَيْرُ مَنْزول بِهِ اللّهُمَّ إنّا لا نَعْلَمُ مِنْهُ إلّا خَيْراً و أنْتَ أعْلَمُ بِهِ مِنّا اللّهُمَّ إنْ كانَ مُحْسِناً فَزِدْ فِى إحْسانِهِ و إنْ كانَ مُسيئاً فَتَجاوَزْ عَنْهُ و اغْفِرْ لَهُ اللّهُمَّ اجْعَلْهُ عِنْدَكَ فِى أعْلى عِلِّيِّينَ و اخْلُفْ على أهْلِهِ فِى الغابِرِينَ و ارْحَمْهُ بِرَحْمَتِكَ يا أرْحَمَ الرّاحِمينَ و بعد تكبير پنجم را بگويد ولى اگر ميّت ، زن است بعد از تكبير چهارم بگويد : اللّهُمَّ إنَّ هذِهِ أمتُكَ وابْنَةُ أمَتِكَ و ابْنَةُ عَبْدِكَ نَزَلْتَ بِكَ و أنْتَ خَيْرُ مَنْزول بِهِ اللّهُمَّ إنّا لا نَعْلَمُ مِنْها إلّا خَيْراً و أنْتَ أعْلَمُ بِها مِنّا اللّهُمَّ إنْ كانت مُحْسِنةً فَزِدْ فِى إحْسانِها و إنْ كانَت مُسيئةً فَتَجاوَزْ عَنْها و اغْفِرْ لَها اللّهُمَّ اجْعَلْها عِنْدَكَ فِى أعْلى عِلِّيِّينَ و اخْلُفْ على أهْلِها فِى الغابِرِينَ و ارْحَمْها بِرَحْمَتِكَ يا أرْحَمَ الرّاحِمينَ .\r\n( مسأله 524 ) بايد تكبيرها و دعاها را طورى پشت سر هم بخواند ، كه نماز از صورت خود خارج نشود . و شايسته است نمازگزار قصد معنى كند و به حكايت الفاظ اكتفا ننمايد .\r\n( مسأله 525 ) كسى كه نماز ميّت را به جماعت مىخواند بايد تكبيرها و دعاهاى آن را هم بخواند .\r\n\r\nمستحبّات نماز ميّت\r\n( مسأله 526 ) چند چيز در نماز ميّت مستحب است اول كسى كه نماز ميّت مىخواند با وضو يا غسل يا تيمّم باشد . احتياط مستحب آن است ، در صورتى تيمّم كند كه وضو و غسل ممكن نباشد ، يا بترسد كه اگر وضو بگيرد يا غسل كند به نماز ميّت نرسد . دوم اگر ميّت ، مرد است ، امام جماعت يا كسى كه فرادى بر او نماز مىخواند مقابل وسط قامت او بايستد و اگر ميّت ، زن است مقابل سينه‌اش بايستد . سوم با كفش نماز نخواند چهارم در هر تكبير دست‌ها را\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nبلند كند پنجم فاصله او با ميّت به قدرى كم باشد كه اگر باد لباسش را حركت دهد به جنازه برسد . ششم نماز ميّت را به جماعت بخواند . هفتم امام جماعت تكبيرو دعاها را بلند بخواند و كسانى كه با او نماز مىخوانند ، آهسته بخوانند . هشتم در جماعت اگرچه مأموم يك نفر باشد ، پشت سر امام بايستد . نهم نمازگزار به ميّت و مؤمنين زياد دعا كند . دهم پيش از نماز سه مرتبه بگويد : الصّلاة . يازدهم نماز را در جايى بخوانند كه مردم براى نماز ميّت بيشتر به آنجا مىروند . دوازدهم زن حائض اگر نماز ميّت را به جماعت مىخواند ، در صفى تنها بايستد .\r\n( مسأله 527 ) خواندن نماز ميّت در مساجد مكروه است ولى در مسجدالحرام مكروه نيست .\r\n\r\nاحكام دفن\r\n( مسأله 528 ) واجب است ميّت را طورى در زمين دفن كنند ، كه بوى او بيرون نيايد و درندگان هم نتوانند بدنش را بيرون آورند و اگر ترس آن باشد كه جانور ، بدن او را بيرون آورد بايد قبر را با آجر و مانند آن محكم كنند .\r\n( مسأله 529 ) ميّت را بايد در قبر به پهلوى راست طورى بخوابانند كه جلوى بدن او رو به قبله باشد .\r\n( مسأله 530 ) اگر زن كافره بميرد و بچه در شكم او مرده باشد ، چنانچه پدر بچه ، مسلمان باشد ، بايد زن را در قبر به پهلوى چپ ، پشت به قبله بخوابانند كه روى بچه به طرف قبله باشد بلكه اگر هنوز روح هم به بدن او داخل نشده باشد ، بنابر احتياط واجب بايد به همين دستور عمل كنند .\r\n( مسأله 531 ) دفن مسلمان ، در قبرستان كفّار و دفن كافر در قبرستان مسلمانان جايز نيست .\r\n( مسأله 532 ) دفن مسلمان در جايى كه بىاحترامى به او باشد ، مانند جايى كه خاكروبه و كثافت مىريزند ، جايز نيست .\r\n( مسأله 533 ) ميّت را نبايد در جاى غصبى دفن كنند و همچنين دفن كردن در جايى كه\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nبراى غير دفن كردن وقف شده است - مانند مساجد و مدارس - مگر اين كه قبلًا جايى براى اين كار استثناء شود .\r\n( مسأله 534 ) دفن ميّت در قبر مرده ديگر جايز نيست مگر اين‌كه جسد مرده از بين رفته باشد .\r\n( مسأله 535 ) چيزى كه از ميّت جدا مىشود ، اگرچه مو و ناخن و دندانش باشد بايد با او دفن شود و اگر موجب نبش شود احتياط آن است كه جدا دفن شود . و دفن ناخن و دندانى كه در حال زندگى از انسان جدا مىشود ، مستحب است .\r\n( مسأله 536 ) اگر بچه در رحم مادر بميرد و ماندنش در رحم براى مادر خطر داشته باشد بايد به آسان‌ترين راه او را بيرون آورند و چنانچه ناچار شوند كه او را قطعه‌قطعه كنند اشكال ندارد ، ولى بايد اين كار به وسيله شوهرش اگر اهل فن است يا زنى كه اهل فن باشد انجام گيرد و اگر ممكن نيست ، مرد محرمى كه اهل فن باشد و اگر آن هم ممكن نشود مرد نامحرمى كه اهل فن باشد بچه را بيرون بياورد و در صورتى كه آن هم پيدا نشود كسى كه اهل فن نباشد مىتواند بچه را بيرون آورد .\r\n( مسأله 537 ) هرگاه مادر بميرد و بچه در شكمش زنده باشد بايد به وسيله كسانى كه در مسأله پيش گفته شد از هر طرفى كه بچه سالم بيرون مىآيد بچه را بيرون آورند و دوباره بدوزند ولى اگر بين پهلوى چپ و راست در سالم بودن بچه فرقى نباشد احتياط واجب آن است كه از پهلوى چپ بيرون آورند .\r\n\r\nمستحبات دفن\r\n( مسأله 538 ) پس از رفتن كسانى كه تشييع جنازه كرده‌اند ، مستحب است ولىّ ميّت يا كسى كه از طرف ولى اجازه دارد ، دعاهايى را كه دستور داده شده ، به ميّت تلقين كند .\r\n( مسأله 539 ) بعد از دفن ، مستحب است صاحبان عزا را سرسلامتى دهند ولى اگر مدتى گذشته است كه به واسطه سرسلامتى دادن ، مصيبت يادشان مىآيد ، ترك آن بهتر است و نيز\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nمستحب است تا سه روز براى اهل خانه ميّت غذا بفرستند و غذاخوردن نزد آنان و در منزلشان مكروه است .\r\n( مسأله 540 ) مستحب است انسان در مرگ خويشان ، مخصوصاً در مرگ فرزند ، صبر كند و هر وقت ميّت را ياد مىكند إنّا للّهِ و إنّا إلَيْهِ راجِعونَ بگويد و براى ميّت قرآن بخواند و سر قبر پدر و مادر از خداوند حاجت بخواهد و قبر را محكم بسازد كه زود خراب نشود .\r\n( مسأله 541 ) جايز نيست ، انسان در مرگ كسى صورت و بدن را بخراشد و به خود لطمه بزند .\r\n( مسأله 542 ) پاره كردن يقه در مرگ غير پدر و برادر جايز نيست .\r\n( مسأله 543 ) اگر مرد در مرگ زن يا فرزند يقه يا لباس خود را پاره كند يا اگر زن در عزاى ميّت صورت خود را بخراشد به طورى كه خون بيايد يا موى خود را بكند ، بايد يك بنده آزاد كند ، يا ده فقير را طعام دهد و يا آنها را بپوشاند و اگر نتواند بايد سه روز روزه بگيرد بلكه اگر خون هم نيايد بنابر احتياط واجب ، به اين دستور عمل نمايد .\r\n( مسأله 544 ) احتياط واجب آن است كه در گريه بر ميّت صدا را خيلى بلند نكنند .\r\n\r\nنماز ليلة الدفن\r\n( مسأله 545 ) مستحب است در شب اول قبر ، دو ركعت نماز ليلة الدفن براى ميّت بخوانند و دستور آن اين است كه در ركعت اول بعد از حمد يك مرتبه آيةالكرسى و در ركعت دوم بعد از حمد ده مرتبه سوره قدر ( انّا أنزلناه ) بخوانند و بعد از سلام نماز بگويند : اللّهُمَّ صَلِّ عَلى مُحَمَّد و آلِ مُحَمَّد و ابْعَثْ ثَوابَها إلى قَبْرِ فلان و به جاى فلان ، اسم ميّت را بگويند .\r\n( مسأله 546 ) اين نماز را در هر موقع از شبِ اول قبر مىشود خواند ؛ ولى بهتر است در اول شب ، بعد از نماز عشاء خوانده شود .\r\n( مسأله 547 ) اگر بخواهند ميّت را به شهر دورى ببرند ، يا به جهت ديگرى دفن او را به تأخير اندازند ، بايد نماز ليلةالدفن را تا شب اول قبر او تأخير بيندازند .\r\n\r\n","description":"","footnote":"","page_name":" 199 ","page_number":199},
  {"content":"\r\n\r\n\r\nنبش قبر\r\n( مسأله 548 ) نبش قبر مسلمان ، يعنى شكافتن قبر او اگرچه طفل يا ديوانه باشد حرام است . ولى اگر بدنش از بين رفته و خاك شده باشد اشكال ندارد .\r\n( مسأله 549 ) نبش قبر امامزاده‌ها و شهدا و علما و صلحا اگرچه سال‌ها بر آن گذشته باشد حرام است .\r\n( مسأله 550 ) شكافتن قبر در چند مورد حرام نيست :\r\nاول آن‌كه ميّت در زمين غصبى دفن شده باشد و مالك زمين راضى نشود كه در آن‌جا بماند .\r\nدوم آن‌كه كفن يا چيز ديگرى كه با ميّت دفن شده غصبى باشد و صاحب آن راضى نشود كه در قبر بماند و همچنين است اگر چيزى از مال خود ميّت كه به ورثه او رسيده با او دفن شده باشد و ورثه راضى نشوند كه آن چيز در قبر بماند .\r\nسوم آن‌كه ميّت بىغسل يا بىكفن دفن شده باشد ، يا بفهمند غسلش باطل بوده ، يا به غير قانون شرع كفن شده ، يا در قبر ، او را رو به قبله نگذاشته‌اند .\r\nچهارم آن‌كه براى ثابت شدن حقى بخواهند بدن ميّت را ببينند .\r\nپنجم آن‌كه ميّت را در جايى كه بىاحترامى به اوست مثل قبرستان كفّار يا جايى كه كثافت و خاكروبه مىريزند دفن كرده باشند .\r\nششم آن‌كه براى يك مطلب شرعى كه اهمّيّت آن از شكافتن قبر بيشتر است ، قبر را بشكافند مثلا بخواهند بچه زنده را از شكم زن حامله‌اى كه دفنش كرده‌اند بيرون آورند و در اين صورت ، نبش واجب است .\r\nهفتم آن‌كه بترسند درنده‌اى بدن ميّت را پاره كند ، يا سيل او را ببرد ، يا دشمن بيرون آورد . هشتم آن‌كه قسمتى از بدن ميّت را كه با او دفن نشده بخواهند دفن كنند ، ولى احتياط واجب آن است كه آن قسمت از بدن را طورى در قبر بگذارند كه بدن ميّت ديده نشود .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n\r\nغسل‌هاى مستحب\r\n( مسأله 551 ) غسل‌هاى مستحب در شرع مقدّس اسلام بسيار است و از آن جمله است :\r\n1 . غسل جمعه ؛ و وقت آن از اذان صبح است تا ظهر و بهتر است نزديك ظهر به جا آورده شود و اگر تا ظهر انجام ندهد بهتر است كه بدون نيّت ادا و قضا تا غروب جمعه به جا آورد . و اگر در روز جمعه غسل نكند مستحب است از صبح شنبه تا غروب ، قضاى آن را به جا آورد . و كسى كه مىترسد در روز جمعه آب پيدا نكند مىتواند روز پنجشنبه و شب جمعه غسل را به اميد آن‌كه مطلوب خداوند عالم است به جا آورد و مستحب است انسان در موقع غسل جمعه بگويد :\r\n« أشْهَدُ أنْ لا إلهَ إلّا اللهُ وَحْدَهُ لا شَريكَ لَهُ و أنَّ مُحَمَّداً عَبْدُهُ و رَسولُهُ اللّهُمَّ صَلِّ على مُحَمَّد و آلِ مُحَمَّد و اجْعَلْنى مِنَ التَّوّابينَ و اجْعَلْنى مِنَ المُتَطَهِّرينَ » .\r\n2 . غسل شب اول ماه رمضان و تمام شب‌هاى طاق ؛ مثل شب سوم و پنجم و هفتم ولى از شب بيست و يكم مستحب است همه شب غسل كند و براى غسل شب اول ، پانزدهم و هفدهم و نوزدهم و بيستويكم و بيستوسوم و بيستوپنجم و بيستوهفتم و بيستونهم بيشتر سفارش شده است . و وقت غسل شب‌هاى ماه رمضان ، تمام شب است و بهتر است مقارن غروب يا كمى پيش از آن به جا آورده شود ولى از شب بيستويكم تا آخر ماه بهتر است غسل را بين نماز مغرب و عشا به جا آورد . و نيز مستحب است در شب بيست‌سوم غير از غسل اول شب ، يك غسل هم در آخر شب انجام دهد .\r\n3 . غسل روز عيد فطر و عيد قربان و وقت آن از اذان صبح است تا غروب و بهتر است آن را پيش از نماز عيد به جا آورد .\r\n4 . غسل شب عيد فطر و وقت آن از اول مغرب است تا اذان صبح و بهتر است در اول شب به جا آورده شود .\r\n5 . غسل روز هشتم و نهم ذىالحجّة و در روز نهم بهتر است آن را نزديك ظهر به جا آورد .\r\n6 . غسل روز اول و پانزدهم و بيستوهفتم و آخر ماه رجب .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\n7 . غسل روز عيد غدير و بهتر است پيش از ظهر آن را انجام دهند .\r\n8 . غسل روز عيد نوروز و پانزدهم شعبان و نهم و هفدهم ربيع‌الاول و روز بيستوپنجم ذىقعده ولى غسل روز پانزدهم شعبان و غسل‌هاى ديگرى كه تا آخر مسأله ذكر شده رجاءً انجام دهد .\r\n9 . غسل دادن بچه‌اى كه تازه به دنيا آمده در زمان تولد تا سه روز .\r\n10 . غسل زنى كه براى غيرشوهرش بوى خوش استعمال كرده است .\r\n11 . غسل كسى كه در حال مستى خوابيده .\r\n12 . غسل كسى كه جايى از بدنش را به بدن ميّتى كه غسل داده‌اند رسانده .\r\n13 . غسل كسى كه در موقع گرفتن خورشيد و ماه نماز آيات را عمداً نخوانده در صورتى كه تمام ماه و خورشيد گرفته باشد .\r\n14 . غسل كسى كه براى تماشاى دار آويخته رفته و آن را ديده باشد ولى اگر اتفاقاً يا از روى ناچارى نگاهش بيفتد يا مثلا براى شهادت‌دادن رفته باشد ، غسل مستحب نيست .\r\n( مسأله 552 ) پيش از داخل شدن در حرم مكه ، شهر مكه ، مسجدالحرام ، خانه كعبه ، حرم مدينه ، شهر مدينه ، مسجد پيغمبر و حرم امامان ( عليهم السلام ) ( كه غسل در زيارت آنها وارد شده ) مستحب است انسان غسل كند و اگر در يك‌روز چند مرتبه مشرف شود ، يك غسل كافى است و كسى كه مىخواهد در يك‌روز داخل حرم مكه و مسجدالحرام و خانه كعبه شود ، اگر به نيّت همه يك غسل كند كافى است و نيز اگر در يك‌روز بخواهد داخل حرم مدينه و شهر مدينه و مسجد پيامبر ( صلى الله عليه وآله ) شود ، يك غسل براى همه كفايت مىكند و براى زيارت پيامبر ( صلى الله عليه وآله ) و امامان ( عليهم السلام ) از دور يا نزديك و براى حاجت خواستن از خداوند عالم و همچنين براى توبه و نشاط به جهت عبادت و براى سفر رفتن خصوصاً سفر زيارت حضرت سيّدالشّهدا ( عليه السلام ) مستحب است انسان غسل كند و اگر يكى از غسل‌هايى را كه در اين مسأله گفته شد به جا آورد و بعد كارى كند كه وضو را باطل مىكند مثلا بخوابد ؛ غسل او باطل مىشود و مستحب است دوباره غسل را به جا آورد .\r\n( مسأله 553 ) انسان نمىتواند با غسل مستحبى كارى كه مانند نماز ، وضو لازم دارد انجام دهد .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n( مسأله 554 ) اگر چند غسل بر كسى مستحب باشد و به نيّت همه يك غسل به جا آورد كافى است .\r\n\r\nاحكام تيمّم\r\n\r\nدر هفت مورد به جاى وضو و غسل بايد تيمّم كرد :\r\n\r\nنخست از موارد تيمم\r\nهر جا كه تهيّه آب به قدر وضو يا غسل ، ممكن نباشد ، بايد تيمم كرد .\r\n( مسأله 555 ) اگر انسان در آبادى باشد ، بايد براى تهيه آب وضو و غسل ، به قدرى جستوجو كند كه از پيداشدن آن نااميد شود و اگر در بيابان باشد ، چنانچه زمين آن پست و بلند است و يا به واسطه درخت و مانند آن عبور در آن زمين مشكل است بايد در هر يك از چهار طرف به اندازه پرتاب يك تير قديمى كه با كمان پرتاب ميكردند ( « 1 » ) در جستوجوى آب برود و اگر زمين آن ، اين‌طور نيست بايد در هر طرف به اندازه پرتاب دو تير جستوجو نمايد .\r\n( مسأله 556 ) كسى كه وقت نماز او تنگ نيست و براى تهيه آب وقت دارد ، اگر يقين دارد ، در محلى دور تر از مقدارى كه بايد جستوجو كند آب هست در صورتى كه مانعى نباشد و مشقّت هم نداشته باشد بايد براى تهيه آب برود و اگر گمان دارد آب هست ، رفتن به آن محل لازم نيست ولى اگر اطمينان داشته باشد ؛ بنابر احتياط واجب بايد براى تهيه آب به آن محل برود .\r\n( مسأله 557 ) اگر احتمال دهد كه داخل ماشين ، يا در منزلى كه به آنجا وارد شده يا در قافله آب هست ، بايد به قدرى جستوجو نمايد كه به نبودن آب يقين كند ، يا از پيدا كردن آن نااميد شود .\r\n\r\n\r\n","description":"","footnote":"\r\n( 1 ) . مجلسى ( قدس سره ) در كتاب « شرح من لا يحضره الفقيه » مقدار پرتاب تير را دويست گام معين فرموده است .\r\n","page_name":" 203 ","page_number":203},
  {"content":"\r\n\r\n( مسأله 558 ) اگر بعد از داخل شدن وقت نماز جستوجو كند و آب پيدا نكند و تا وقت نماز ديگر در همان‌جا بماند ، جستوجو لازم نيست .\r\n( مسأله 559 ) اگر از درنده بترسد ، يا جستوجوى آب به قدرى سخت باشد كه نتواند تحمّل كند يا وقت نماز به قدرى تنگ باشد كه هيچ نتواند جستوجو كند ، جستوجو لازم نيست ولى اگر بتواند مقدارى جستوجو كند به همان مقدار جستوجو لازم است و اگر از دزد بر جان يا مال خودش بترسد نبايد در جستوجوى آب برود ولى اگر مالى كه احتمال مىدهد از بين برود به حسب حال او قابل اعتنا نباشد و ترس ديگرى هم نداشته باشد جستوجوى آب واجب است .\r\n( مسأله 560 ) اگر در جستجوى آب نرود تا وقت نماز تنگ شود ، معصيت كرده ولى نمازش با تيمّم صحيح است .\r\n( مسأله 561 ) كسى كه يقين دارد آب پيدا نمىكند چنانچه دنبال آب نرود و با تيمّم نماز بخواند و بعد از نماز بفهمد كه اگر جستوجو مىكرد آب پيدا مىشد ، نمازش را دو مرتبه بخواند .\r\n( مسأله 562 ) اگر بعد از جستوجو آب پيدا نكند و با تيمّم نماز بخواند و بعد از نماز بفهمد ، در جايى كه جستوجو كرده آب بوده نماز او صحيح است و احتياط مستحب آن است كه نماز را با وضو اعاده كند .\r\n( مسأله 563 ) اگر بعد از داخل شدن وقت نماز ، وضو داشته باشد و بداند كه اگر وضوى خود را باطل كند نمىتواند وضو بگيرد چنانچه بتواند بدون ضرر و مشقت وضوى خود را نگهدارد ، نبايد آن را باطل نمايد ، و همچنين است اگر بداند يا يك شاهد عادل خبر دهد كه تهيه آب براى او ممكن نيست . بلكه اگر احتمال صحيح عقلائى هم بدهد احتياط واجب آن است كه وضوى خود را باطل نكند .\r\n( مسأله 564 ) اگر پيش از وقت نماز وضو داشته باشد و بداند يا احتمال عقلائى دهد يا يك شاهد عادل خبر دهد كه اگر وضوى خود را باطل كند ، تهيه براى او ممكن نيست ، چنانچه بتواند بدون ضرر و مشقت وضوى خود را نگهدارد ، احتياط واجب آن است كه آن را باطل نكند .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\n( مسأله 565 ) كسى كه فقط به مقدار وضو يا به مقدار غسل آب دارد اگر بداند يا يك شاهد عادل خبر دهد كه اگر آن را بريزد آب پيدا نمىكند ، چنانچه وقت نماز داخل باشد ؛ ريختن آن حرام است و احتياط واجب آن است كه پيش از وقت نماز هم آن را نريزد بلكه هرگاه احتمال عقلائى هم بدهد كه اگر آب را بريزد ديگر آب پيدا نمىكند احتياط واجب آن است كه پيش از وقت نماز هم آب را نريزد .\r\n( مسأله 566 ) كسى كه مىداند يا يك شاهد عادل خبر دهد كه آب پيدا نمىكند ، اگر بعد از داخل شدن وقت نماز ، وضوى خود را باطل كند يا آبى كه دارد بريزد معصيت كرده . ولى نمازش با تيمّم صحيح است اگر چه احتياط مستحب آن است كه قضاى آن نماز را بخواند .\r\n\r\nدوم از موارد تيمّم\r\n( مسأله 567 ) اگر به واسطه پيرى ، يا ترس از دزد و جانور و مانند اينها ، يا نداشتن وسيله‌اى كه آب از چاه بكشد ، دسترسى به آب نداشته باشد ، بايد تيمّم كند و همچنين است اگر تهيه كردن آب يا استعمال آن براى شخص او مشقّت‌زا باشد .\r\n( مسأله 568 ) اگر آب را به چندين برابر قيمتش بفروشند بايد آن را بخرد ولى اگر تهيه آنها به قدرى پول مىخواهد كه نسبت به حال او آن مقدار ضرر دارد ، تهيه آن واجب نيست .\r\n( مسأله 569 ) اگر ناچار شود كه براى تهيه آب قرض كند ، بايد قرض نمايد ولى كسى كه مىداند يا گمان دارد كه نمىتواند قرض خود را بدهد واجب نيست قرض كند .\r\n( مسأله 570 ) اگر كسى مقدارى آب بىمنّت به او ببخشد بايد قبول كند .\r\n\r\nسوم از موارد تيمّم\r\n( مسأله 571 ) اگر از استعمال آب بر جان خود بترسد ، يا بترسد كه به واسطه استعمال آن مرض يا عيبى در او پيدا شود ، يا مرضش طول بكشد ، يا شدت كند ، يا به سختى معالجه شود ، بايد تيمّم نمايد ولى اگر آب گرم براى او ضرر ندارد ، بايد با آب گرم وضو بگيرد يا غسل كند .\r\n( مسأله 572 ) اگر به واسطه يقين يا ترس ضرر ، تيمّم كند و پيش از نماز بفهمد كه آب\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nبرايش ضرر ندارد ، تيمّم او باطل است . و اگر بعد از گذشتن وقت نماز بفهمد ، نمازش صحيح است .\r\n( مسأله 573 ) كسى كه مىداند آب برايش ضرر ندارد ، چنانچه غسل كند يا وضو بگيرد و بعد بفهمد كه آب براى او ضرر داشته ، وضو و غسل او صحيح است .\r\n\r\nچهارم از موارد تيمّم\r\n( مسأله 574 ) هرگاه بترسد كه اگر آب را به مصرف وضو ؛ يا غسل برساند خود او يا عيال و اولاد او ، يا رفيقش و كسانى كه با او مربوطند مانند نوكر و كلفت از تشنگى بميرند يا مريض شوند ، يا به قدرى تشنه شوند كه تحمل آن مشقت دارد ؛ بايد به جاى وضو و غسل ، تيمّم نمايد ، و نيز اگر بترسد حيوانى كه مانند اسب معمولا براى خوردن سرش را نمىبرند از تشنگى تلف شود ، بايد آب را به آن بدهد و تيمّم نمايد اگرچه حيوان مال خودش نباشد ، و همچنين است اگر كسى كه حفظ جان او واجب است به‌طورى تشنه باشد كه اگر انسان آب را به او ندهد تلف شود .\r\n( مسأله 575 ) اگر غير از آب پاكى كه براى وضو يا غسل دارد ، آب نجسى هم به مقدار آشاميدن خود و كسانى كه با او مربوطند داشته باشد ، بايد آب پاك را براى آشاميدن بگذارد و با تيمّم نماز بخواند ولى چنانچه آب را براى حيوانش بخواهد بايد آب نجس را به آن بدهد و با آب پاك وضو و غسل را انجام دهد .\r\n\r\nپنجم از موارد تيمّم\r\n( مسأله 576 ) كسى كه بدن يا لباسش نجس است و كمى آب دارد كه اگر با آن وضو بگيرد يا غسل كند ؛ براى آب‌كشيدن بدن يا لباس او نمىماند ، بايد بدن يا لباس را آب بكشد و با تيمّم نماز بخواند . ولى اگر چيزى نداشته باشد كه بر آن تيمّم كند ، بايد آب را به مصرف وضو يا غسل برساند و با بدن يا لباس نجس نماز بخواند .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\n\r\nششم از موارد تيمّم\r\n( مسأله 577 ) اگر غير از آب يا ظرفى كه استعمال آن حرام است آب يا ظرف ديگرى ندارد ، مثلا آب يا ظرفش غصبى است و غير از آن ، آب و ظرف ديگرى ندارد ؛ بايد به جاى وضو و غسل ، تيمّم كند .\r\n\r\nهفتم از موارد تيمّم\r\n( مسأله 578 ) هرگاه وقت به قدرى تنگ باشد كه اگر وضو بگيرد ، يا غسل كند تمام نماز ، يا مقدارى از آن بعد از وقت خوانده مىشود ، بايد تيمّم كند .\r\n( مسأله 579 ) اگر عمداً نماز را به قدرى تأخير بيندازد كه وقت وضو يا غسل نداشته باشد ، معصيت كرده ولى نماز او با تيمّم صحيح است ، اگرچه احتياط مؤكّد آن است كه قضاى آن نماز را بخواند .\r\n( مسأله 580 ) كسى كه شك دارد كه اگر وضو بگيرد ، يا غسل كند وقت براى نماز او مىماند يا نه ، بايد وضو يا غسل كند .\r\n( مسأله 581 ) كسى كه به واسطه تنگى وقت تيمّم كرده ، چنانچه بعد از نماز آبى كه داشته از دستش برود ، اگرچه تيمّم خود را نشكسته باشد ، در صورتى كه پس از نماز و براى گرفتن وضو وقت داشته باشد ولى وضو نگيرد بايد دوباره تيمّم نمايد .\r\n( مسأله 582 ) كسى كه آب دارد ، اگر به واسطه تنگى وقت با تيمّم مشغول نماز شود و در بين نماز آبى كه داشته از دستش برود ، براى نمازهاى بعد مىتواند با همان تيمّم نماز بخواند .\r\n( مسأله 583 ) اگر انسان به قدرى وقت دارد كه مىتواند وضو بگيرد ، يا غسل كند و نماز را بدون كارهاى مستحبى آن مثل اقامه و قنوت بخواند ، بايد غسل كند يا وضو بگيرد و نماز را بدون كارهاى مستحبى آن به جا آورد ، بلكه اگر به اندازه سوره هم وقت ندارد ، بايد غسل كند يا وضو بگيرد و نماز را بدون سوره بخواند .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\n\r\nچيزهايى كه تيمّم به آنها صحيح است\r\n( مسأله 584 ) تا آنجا كه ممكن است بايد به خاك پاك تيمم كرد و اگر خاك نباشد مىتوان بر ريگ و شن و كلوخ و سنگ ، در صورتى كه به هنگام تيمم گردى از آنها بر دست‌ها بنشيند ، تيمم كرد .\r\n( مسأله 585 ) اگر خاك و ريگ و كلوخ و سنگ پيدا نشود ، بايد به گرد و غبارى كه روى فرش و لباس و مانند اينهاست تيمّم نمايد و اگر غبار در لاى لباس و فرش باشد تيمّم به آن صحيح نيست مگر آنكه قبلا تكان دهد تا روى آن غبار آلوده شود بعد تيمّم كند و چنانچه گرد پيدا نشود ، بايد به گل تيمّم كند ، و اگر گل هم پيدا نشود ، احتياط واجب آن است كه نماز را بدون تيمّم بخواند و بنابر احتياط بعداً قضاى آن را به جا آورد .\r\n( مسأله 586 ) اگر بتواند با تكاندن فرش و مانند آن خاك تهيه كند با وجود خاك تيمّم به گرد باطل است و نيز اگر بتواند گل را خشك كند و از آن خاك تهيه نمايد ، تيمّم به گل باطل مىباشد .\r\n( مسأله 587 ) كسى كه آب ندارد اگر برف يا يخ داشته باشد ، چنانچه ممكن است بايد آن را آب كند و با آن وضو بگيرد يا غسل نمايد ، و اگر ممكن نيست و چيزى هم كه تيمّم به آن صحيح است ندارد ؛ احتياط واجب آن است كه نماز را بدون وضو و تيمّم بخواند و بنابر احتياط واجب بعداً قضا كند .\r\n( مسأله 588 ) اگر با خاك و ريگ چيزى مانند كاه كه تيمّم به آن باطل است مخلوط شود ، نمىتواند به آن تيمّم كند ولى اگر آن چيز به قدرى كم باشد كه در خاك يا ريگ ، از بين رفته حساب شود ؛ تيمّم به آن خاك و ريگ صحيح است .\r\n( مسأله 589 ) اگر چيزى ندارد كه بر آن تيمّم كند چنانچه ممكن است ؛ بايد به خريدن و مانند آن تهيه نمايد .\r\n( مسأله 590 ) چيزى كه بر آن تيمّم مىكند بايد پاك باشد و اگر چيز پاكى كه تيمّم به آن\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nصحيح است ندارد بنابر احتياط واجب بدون تيمّم نماز بخواند ، ولى بايد قضاى آن را به جا آورد .\r\n( مسأله 591 ) اگر يقين داشته باشد كه تيمّم به چيزى صحيح است و به آن تيمّم نمايد ، بعد بفهمد تيمّم به آن باطل بوده نمازهايى را كه با آن تيمّم خوانده بايد دوباره بخواند .\r\n( مسأله 592 ) چيزى كه بر آن تيمّم مىكند بايد غصبى نباشد .\r\n( مسأله 593 ) اگر نداند محل تيمّم غصبى است ، و يا فراموش كرده باشد ، تيمّم او صحيح است . اگرچه فراموش كننده خود غاصب باشد .\r\n( مسأله 594 ) كسى كه در جاى غصبى حبس است ، اگر آب و خاك او غصبى است ، احتياطاً با تيمّم نماز بخواند .\r\n( مسأله 595 ) واجب است چيزى كه بر آن تيمّم مىكند ، گردى داشته باشد كه به دست بماند .\r\n( مسأله 596 ) در تيمّم چهار چيز واجب است :\r\nاول ، نيت .\r\nدوم ، زدن كف دو دست با هم بر چيزى كه تيمّم به آن صحيح است .\r\nسوم ، كشيدن كف هر دو دست به تمام پيشانى و دو طرف آن ، از جايى كه موى سر مىرويد ، تا ابروها و بالاى بينى و بنابر احتياط واجب بايد دستها روى ابروها هم ، كشيده شود .\r\nچهارم ، كشيدن كف دست چپ به تمام پشت دست راست و بعد از آن كشيدن كف دست راست به تمام پشت دست چپ .\r\n( مسأله 597 ) در تيمّم بدل از وضو و غسل يك مرتبه دست‌ها را به زمين بزند و به پيشانى و پشت دست‌ها بكشد ، و يك مرتبه ديگر به زمين بزند و فقط پشت دستها را مسح كند .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n\r\nاحكام متفرقه تيمّم\r\n( مسأله 598 ) اگر مختصرى از پيشانى و پشت دستها را هم مسح نكند تيمّم باطل است ، چه عمداً مسح نكند ، يا مسأله را نداند ، يا فراموش كرده باشد ولى دقت زياد هم لازم نيست و همين قدر كه بگويند تمام پيشانى و پشت دست مسح شده ، كافى است .\r\n( مسأله 599 ) براى آنكه يقين كند تمام پشت دست را مسح كرده ، بايد مقدارى بالاتر از مچ را هم مسح نمايد ، ولى مسح بين انگشتان لازم نيست .\r\n( مسأله 600 ) پيشانى و پشت دستها را بايد از بالا به پائين مسح نمايد و كارهاى آن را بايد پشت سر هم به جا آورد و اگر بين آنها به قدرى فاصله دهد ، كه نگويند تيمّم مىكند ، باطل است .\r\n( مسأله 601 ) در موقع نيت اگر يك تيمّم بر او واجب باشد ، تنها نيت تيمّم كافى است . و اگر تيمم‌هاى متعدد بر او باشد ، بايد معين كند كه تيمّم او بدل از غسل است يا بدل از وضو و اگر بدل از غسل باشد ، بايد آن غسل را معين نمايد ، و چنانچه اشتباهاً به جاى بدل از وضو ، بدل از غسل يا به جاى بدل از غسل ، بدل از وضو نيّت كند ، يا مثلا در تيمّم بدل از غسل جنابت ، نيّت تيمّم بدل از غسل مس ميّت نمايد ، بنابر احتياط ، دوباره تيمم كند .\r\n( مسأله 602 ) در تيمّم بايد پيشانى و كف دستها و پشت دست‌ها پاك باشد . و اگر كف دست نجس باشد و نتواند آن را آب بكشد ، بايد با همان كف دست نجس تيمّم كند . و احتياط مستحب آن است علاوه بر اين ، پشت دست‌ها را به چيزى كه تيمّم بر آن صحيح است ، بزند و بر دست‌ها و پيشانى بكشد .\r\n( مسأله 603 ) انسان بايد براى تيمّم انگشتر را از دست بيرون آورد و اگر در پيشانى يا پشت دست‌ها يا در كف دست‌ها مانعى باشد ، مثلا چيزى به آنها چسبيده باشد ، بايد بر طرف نمايد .\r\n( مسأله 604 ) اگر پيشانى يا پشت دست‌ها زخم است و پارچه يا چيز ديگرى را كه بر آن\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nبسته نمىتواند باز كند ، بايد دست را روى آن بكشد و نيز اگر كف دست زخم باشد و پارچه يا چيز ديگرى را كه بر آن بسته نتواند باز كند ، بايد دست را با همان پارچه به چيزى كه تيمّم به آن صحيح است بزندو به پيشانى و پشت دست‌ها بكشد . و براى احتياط ، پشت دست‌ها را به چيزى كه تيمّم بر آن صحيح است بزند و تيمّم كند .\r\n( مسأله 605 ) اگر احتمال دهد كه در پيشانى و كف دست‌ها يا پشت دست‌ها مانعى هست ، چنانچه احتمال او در نظر مردم به جا باشد بايد جستجو نمايد ، تا يقين يا اطمينان پيدا كند كه مانعى نيست .\r\n( مسأله 606 ) اگر وظيفه او تيمّم است و نمىتواند تيمّم كند ؛ بايد نائب بگيرد . و كسى كه نائب مىشود ، بايد او را با دست خود او تيمّم دهد و اگر ممكن نباشد بايد نائب ؛ دست خود را به چيزى كه تيمّم به آن صحيح است بزند و به پيشانى و پشت دست‌هاى او بكشد .\r\n( مسأله 607 ) اگر بعد از مسح دست چپ شك كند كه درست تيمّم كرده يا نه ، تيمّم او صحيح است .\r\n( مسأله 608 ) كسى كه وظيفه‌اش تيمّم است بنابر احتياط واجب نبايد پيش از وقت نماز براى نماز تيمّم كند ، ولى اگر براى كار واجب ديگر يا مستحبى تيمّم كند و تا وقت نماز عذر او باقى و از پيدا كردن آب مأيوس باشد . مىتواند با همان تيمّم نماز بخواند .\r\n( مسأله 609 ) كسى كه وظيفه‌اش تيمّم است ؛ اگر بداند تا آخر وقت عذر او باقى مىماند ، در وسعت وقت مىتواند با تيمّم نماز بخواند ولى اگر بداند يا احتمال عقلائى دهد كه تا آخر وقت عذر او بر طرف مىشود ، بايد صبر كند و با وضو يا غسل نماز بخواند .\r\n( مسأله 610 ) كسى كه احتياطاً بايد غسل جبيره‌اى و تيمّم نمايد مثلا جراحتى در پشت او است ، اگر بعد از غسل و تيمّم نماز بخواند و بعد از نماز حدث اصغرى از او سر زند مثلا بول كند ، براى نمازهاى بعد ، بايد وضو بگيرد و بهتر است تيمّم نيز نمايد .\r\n( مسأله 611 ) اگر به واسطه نداشتن آب يا عذر ديگرى تيمّم كند ، بعد از بر طرف شدن عذر ، تيمّم او باطل مىشود .\r\n\r\n","description":"","footnote":"","page_name":" 211 ","page_number":211},
  {"content":"\r\n\r\n( مسأله 612 ) چيزهايى كه وضو را باطل مىكند ، تيمّم بدل از وضو را هم باطل مىكند و چيزهايى كه غسل را باطل مىنمايد ، تيمّم بدل از غسل را هم باطل مىنمايد .\r\n( مسأله 613 ) كسى كه نمىتواند غسل كند ، اگر چند غسل بر او واجب باشد ، يك تيمّم بدل از همه كافى است احتياط مستحب آن است كه بدل هريك از آنها يك تيمّم نمايد .\r\n( مسأله 614 ) كسى كه نمىتواند غسل كند ، اگر بخواهد عملى را كه براى آن غسل واجب است انجام دهد ، بايد بدل از غسل تيمّم نمايد و كسى كه نتواند وضو بگيرد و بخواهد عملى را كه براى آن وضو واجب است انجام دهد ، بايد بدل از وضو تيمّم نمايد .\r\n( مسأله 615 ) اگر بدل از غسل جنابت تيمّم كند ، لازم نيست براى نماز وضو بگيرد ، ولى اگر بدل از غسل‌هاى ديگر تيمّم كند ، بايد وضو بگيرد و اگر نتواند وضو بگيرد ، بايد تيمّم ديگرى هم بدل از وضو بنمايد .\r\n( مسأله 616 ) اگر بدل از غسل تيمّم كند و بعد كارى كه وضو را باطل مىكند براى او پيش آيد ، چنانچه براى نمازهاى بعد نتواند غسل كند بايد وضو بگيرد و اگر نمىتواند وضو بگيرد ، بايد بدل از وضو تيمّم نمايد .\r\n( مسأله 617 ) كسى كه وظيفه‌اش تيمّم است اگر براى كارى تيمّم كند ، تا تيمّم و عذر او باقى است ، كارهايى را كه بايد با وضو يا غسل انجام داد ، مىتواند بجا آورد ولى اگر عذرش تنگى وقت بوده ، يا با داشتن آب براى نماز ميّت يا خوابيدن ، تيمّم كرده ، فقط كارى را كه براى آن تيمّم نموده ؛ مىتواند انجام دهد .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\n\r\n( 3 ) احكام نماز\r\nنماز مهمترين اعمال دينى است كه اگر قبول درگاه خداوند عالم شود ، عبادت هاى ديگر هم قبول مىشود و اگر پذيرفته نشود اعمال ديگر هم قبول نمىشود . و همانطور كه اگر انسان شبانه‌روزى پنج نوبت در نهر آبى شستشو كند ، از آلودگى پاك مىشود ، نمازهاى پنجگانه هم انسان را از گناهان پاك مىكند .\r\nو سزاوار است كه انسان نماز را در اول وقت بخواند و كسى كه نماز را كوچك و سبك شمارد ، مانند كسى است كه نماز نمىخواند پيغمبر اكرم ( صلى الله عليه وآله ) فرمود : كسى كه به نماز اهميت ندهد و آن را سبك شمارد سزاوار عذاب آخرت است . روزى حضرت در مسجد تشريف داشتند ، مردى وارد و مشغول نماز شد و ركوع و سجودش را كاملا بجا نياورد ؛ حضرت فرمودند اگر اين مرد در حالى كه نمازش اين طور است از دنيا برود ، به دين من از دنيا نرفته است . پس انسان بايد مواظب باشد كه به عجله و شتابزدگى نماز نخواند و در حال نماز به ياد خدا و با خضوع و خشوع و وقار باشد و متوجه باشد كه با چه كسى سخن مىگويد و خود را در مقابل عظمت و بزرگى خداوند عالم بسيار پست و ناچيز ببيند .\r\n\r\nنمازهاى واجب\r\nنمازهاى واجب شش است : اول ، نماز يوميه . دوم ، نماز آيات . سوم ، نماز ميّت .\r\nچهارم ، نماز طواف واجب خانه كعبه . پنجم ، نماز قضاى پدر و بنابراحتياط واجب مادر\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nكه بر پسر بزرگتر واجب است . ششم ، نمازى كه به واسطه اجاره و نذر و قسم و عهد واجب مىشود .\r\n\r\nنمازهاى واجب يوميّه\r\nنمازهاى واجب يوميه پنج است : ظهر و عصر ، هركدام چهار ركعت ، مغرب سه ركعت ، عشا چهار ركعت ، صبح دو ركعت .\r\n( مسأله 618 ) در سفر بايد نمازهاى چهار ركعتى را با شرائطى كه گفته مىشود دو ركعت خواند .\r\n\r\nوقت نماز ظهر و عصر\r\n( مسأله 619 ) اگر چوب يا چيزى مانند آن را ، راست در زمين هموار فرو برند صبح كه خورشيد بيرون مىآيد ، سايه آن به طرف مغرب مىافتد و هرچه آفتاب بالا مىآيد اين سايه كم مىشود هنگامى كه به آخرين درجه كمى رسيد و به سوى مشرق برگشت اوّل ظهر شرعى است . ( « 1 » ) ولى در بعضى شهرها مثل مكه كه گاهى موقع ظهر سايه به كلى از بين مىرود ، بعد از آنكه سايه دوباره پيدا شد ، معلوم مىشود ظهر شده است .\r\n( مسأله 620 ) چوب يا چيز ديگرى را كه براى معين كردن ظهر به زمين فرو مىبرند شاخص گويند .\r\n( مسأله 621 ) نماز ظهر و عصر هركدام وقت مخصوص و مشتركى دارند ، وقت مخصوص نماز ظهر از اول ظهر است تا وقتى كه از ظهر به اندازه خواندن نماز ظهر بگذرد ؛ و وقت مخصوص نماز عصر موقعى است كه به اندازه خواندن نماز عصر ، وقت به مغرب مانده باشد ، كه اگر كسى تا اين موقع نماز ظهر را نخواند ، نماز ظهر او قضا شده و بايد نماز عصر را\r\n\r\n\r\n","description":"","footnote":"\r\n( 1 ) . ظهر شرعى در بعضى از مواقع سال ، چند دقيقه پيش از ساعت دوازده ( به ساعت ظهر كوك ) و گاهى چند دقيقه بعد از ساعت دوازده است .\r\n","page_name":" 214 ","page_number":214},
  {"content":"\r\n\r\nبخواند و ما بين وقت مخصوص نماز ظهر و وقت مخصوص نماز عصر ، وقت مشترك نماز ظهر و نماز عصر است ، و اگر كسى در وقت مختص ظهر ، نماز عصر و در وقت مختص عصر نماز ظهر بخواند ، نماز او در هر دو مورد باطل است .\r\n( مسأله 622 ) اگر پيش از خواندن نماز ظهر ، سهواً مشغول نماز عصر شودو در بين نماز بفهمد اشتباه كرده است ، چنانچه در وقت مشترك باشد ، بايد نيت را به نماز ظهر برگرداند يعنى نيت كند كه آنچه تا حال خوانده‌ام و آنچه را مشغولم و آنچه بعد مىخوانم هم نماز ظهر باشد و بعد از آنكه نماز را تمام كرد ، نماز عصر را بخواند . و اگر در وقت مخصوص به ظهر باشد ، اگر التفات به اشتباه در وقت مختص باشد ، نماز او باطل و اگر التفات در وقت مشترك بوده اگرچه شروع در وقت مختص به ظهر بوده بايد نيت را به نماز ظهر برگرداند و نماز را تمام كند و بعد نماز عصر را بخواند .\r\n( مسأله 623 ) كسى كه به قصد نماز عصر مثلا مشغول نماز مىشود ، در بين نماز خيال مىكند نماز ظهر مىخواند ، مقدارى از نماز را با همين خيال مىخواند و قبل از تمام شدن نماز يادش مىآيد كه نمازش نماز عصر بوده و اول هم قصد نماز عصر كرده ، نماز او صحيح است . در اين قسمت فرقى بين اثناء و بعد از فراغ نيست .\r\n( مسأله 624 ) در روز جمعه انسان مىتواند به جاى نماز ظهر دو ركعت نماز جمعه بخواند .\r\n( مسأله 625 ) احتياط واجب آن است كه نماز جمعه را از موقعى كه عرفاً اول ظهر مىگويند تأخير نيندازد و اگر از اوائل ظهر تأخير افتاد به جاى نماز جمعه نماز ظهر بخواند .\r\n\r\nوقت نماز مغرب و عشاء\r\n( مسأله 626 ) مغرب موقعى است كه سرخى طرف مشرق كه بعد از غروب آفتاب پيدا مىشود ، از بين برود .\r\n( مسأله 627 ) نماز مغرب و عشاء هركدام وقت مخصوص و مشتركى دارند : وقت مخصوص نماز مغرب از اول مغرب است ، تا وقتى كه از مغرب به اندازه خواندن سه ركعت نماز\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nبگذرد ، كه اگر كسى مثلا مسافر باشد و تمام نماز عشاء را سهواً در اين وقت بخواند نمازش باطل است . وقت مخصوص نماز عشاء موقعى است كه به اندازه خواندن نماز عشاء به نصف شب مانده باشد كه اگر كسى تا اين موقع نماز مغرب را نخواند ، بايد اول نماز عشاء و بعد از آن نماز مغرب را بخواند . و بين وقت مخصوص نماز مغرب و وقت مخصوص نماز عشاء وقت مشترك نماز مغرب و عشاء است .\r\n( مسأله 628 ) اگر كسى در وقت مشترك اشتباهاً نماز عشاء را پيش از نماز مغرب بخواند و بعد از نماز ملتفت شود ، نمازش صحيح است و بايد نماز مغرب را بعد از آن به جا آورد .\r\n( مسأله 629 ) اگر پيش از خواندن نماز مغرب ؛ سهواً مشغول نماز عشاء شود و در بين نماز بفهمد كه اشتباه كرده ، اگر به ركوع ركعت چهارم نرفته است ، بايد نيت را به نماز مغرب برگرداند و نماز را تمام كند و بعد نماز عشاء را بخواند و اگر به ركوع ركعت چهارم رفته بايد نماز را تمام كند ، بعد نماز مغرب را بخواند .\r\n( مسأله 630 ) آخر وقت نماز عشاء نصف شب است . و احتياط واجب آن است كه براى نماز مغرب و عشاء و مانند اينها شب را از اول غروب تا اذان صبح حساب كرد ؛ و براى نماز شب و مانند آن تا اول آفتاب حساب نمايد ( « 1 » ) .\r\n( مسأله 631 ) اگر از روى معصيت ، يا به واسطه عذرى نماز مغرب يا نماز عشاء را تا نصف شب نخواند ، بنابر احتياط واجب ، بايد تا قبل از اذان صبح ، بدون اينكه نيت ادا و قضاء كند بجا آورد .\r\n\r\nوقت نماز صبح\r\n( مسأله 632 ) نزديك اذان صبح از طرف مشرق ؛ سفيده‌اى رو به بالا حركت مىكند كه آن را فجر اول گويند ؛ موقعى كه آن سفيده پهن شد ، فجر دوم و اول وقت نماز صبح است . و آخر وقت نماز صبح موقعى است كه آفتاب بيرون بيايد .\r\n\r\n\r\n","description":"","footnote":"\r\n( 1 ) . بنابراين تقريباً يازده ساعت و يك ربع بعد از ظهر شرعى آخر وقت نماز مغرب و عشاء است .\r\n","page_name":" 216 ","page_number":216},
  {"content":"\r\n\r\n\r\nاحكام وقت نماز\r\n( مسأله 633 ) موقعى انسان مىتواند مشغول نماز شود ، كه يقين كند وقت داخل شده است ، يا يك مرد عادل به داخل شدن وقت خبر دهد . يا خود اطمينان به دخول وقت پيدا كند .\r\n( مسأله 634 ) در اعذار خاصّه مانند نابينا و كسى كه در زندان است و مانند اينها بنابر احتياط واجب بايد تا اطمينان به داخل شدن وقت نكنند مشغول نماز نشوند ولى در اعذار همگانى مانند ابر يا غبار و مانند اينها كه براى همه مانع از يقين كردن است ، نتواند در اول وقت نماز ، به داخل شدن وقت يقين كند ، چنانچه گمان قوى داشته باشد كه وقت داخل شده ، مىتواند مشغول نماز شود .\r\n( مسأله 635 ) اگر يك مرد عادل به داخل شدن وقت خبر دهد ، يا انسان يقين كند كه وقت نماز شده و مشغول نماز شود و در بين نماز بفهمد كه هنوز وقت داخل نشده ، نماز او باطل است . و همچنين است اگر بعد از نماز بفهمد كه تمام نماز را پيش از وقت خوانده ، ولى اگر در بين نماز بفهمد وقت داخل شده ، يا بعد از نماز بفهمد كه در بين نماز وقت داخل شده ، نماز او صحيح است .\r\n( مسأله 636 ) اگر يقين كند وقت داخل شده و مشغول نماز شود و در بين نماز شك كند كه وقت داخل شده يا نه ، نماز او باطل است ولى اگر در بين نماز يقين داشته باشد كه وقت شده ، و شك كند كه آنچه از نماز خوانده در وقت بوده يا نه نمازش صحيح است .\r\n( مسأله 637 ) كسى كه به اندازه خواندن يك ركعت نماز وقت دارد ، بايد نماز را به نيت اداء بخواند ، ولى نبايد عمداً نماز را تا اين وقت تأخير بيندازد .\r\n( مسأله 638 ) هرگاه انسان عذرى دارد كه اگر بخواهد در اول وقت نماز بخواند ؛ مثلا ناچار است با تيمم يا با لباس نجس نماز بخواند ، اگر يقين يا اطمينان دارد كه عذر او تا آخر وقت باقى است مىتواند در اول وقت نماز بخواند ، و اگر يقين يا اطمينان دارد كه عذر او پيش از پايان يافتن وقت مرتفع مىشود بايد صبر كند . و اگر هيچ‌يك از دو طرف روشن نشد ، احتياط\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nواجب اين است كه صبر كند تا وضع او روشن گردد .\r\n( مسأله 639 ) وقت اذان صبح براى نماز و روزه در شب‌هاى مهتابى و غير مهتابى يكسان است و معيار ظاهر شدن نور شفق در افق است هرچند بر اثر مهتاب يا عوامل ديگر نمايان نباشد و وقت نماز صبح از اول طلوع فجر صادق تا طلوع آفتاب است ، و فجر صادق سپيده صبح است . كه در افق پهن مىشود .\r\n\r\nنمازهايى كه بايد به ترتيب خوانده شود\r\n( مسأله 640 ) انسان بايد نماز عصر را بعد از نماز ظهر و نماز عشاء را بعد ز نماز مغرب بخواند و اگر عمداً نماز عصر را پيش از نماز ظهر و نماز عشاء را پيش از نماز مغرب بخواند باطل است .\r\n( مسأله 641 ) اگر به نيت نماز ظهر مشغول نماز شود و در بين نماز يادش بيايد كه نماز ظهر را خوانده است ، نمىتواند نيت را به نماز عصر برگرداند بلكه بايد نماز را بشكند و نماز عصر را بخواند و همين‌طور است در نماز مغرب و عشاء . اما اگر نيت نماز عصر كند و بعد متوجه شود كه نماز ظهر را نخوانده ، در هر جاى نماز باشد مىتواند نيت خود را به ظهر برگرداند . و همچنين اگر شروع به نماز عشاء كند و متوجه شود كه نماز مغرب را نخوانده اگر پيش از ركوع ركعت چهارم باشد ، نيّت را برگردانده و اگر پس از ركوع ركعت چهارم باشد ، نماز به نيّت عشاء تمام كند سپس نماز مغرب را بخواند و احتياطاً نماز عشاء را دو مرتبه بخواند .\r\n( مسأله 642 ) اگر در بين نماز عصر شك كند كه نماز ظهر را خوانده يا نه ، بايد نيت را به نماز ظهر برگرداند . ولى اگر وقت به قدرى كم است كه بعد از تمام شدن نماز ، مغرب مىشود بايد به نيت نماز عصر ، نماز را تمام كند و نماز ظهرش قضا ندارد .\r\n( مسأله 643 ) اگر در نماز عشاء ، پيش از ركوع ركعت چهارم شك كند كه نماز مغرب را خوانده يا نه ، چنانچه وقت به قدرى كم است كه بعد از تمام شدن نماز ، نصف شب مىشود ، بايد به نيت عشاء نماز را تمام كند و اگر بيشتر وقت دارد ، بايد نيت را به نماز مغرب برگرداند و نماز\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nرا سه ركعتى تمام كند ، بعد نماز عشاء را بخواند .\r\n( مسأله 644 ) اگر در نماز عشاء بعد از رسيدن به ركوع ركعت چهارم شك كند كه نماز مغرب را خوانده يا نه ، بايد نماز را تمام كند ، بعد نماز مغرب را بخواند و احتياطاً عشاء دو مرتبه بخواند ولى اگر اين شك در وقت مخصوص به نماز عشاء باشد خواندن نماز مغرب لازم نيست .\r\n( مسأله 645 ) اگر انسان نمازى را كه خوانده احتياطاً دوباره بخواند و در بين نماز يادش بيايد ، نمازى را كه بايد پيش از آن بخواند نخوانده است ، نمىتواند نيت را به آن نماز برگرداند مثلا موقعى كه نماز عصر را احتياطاً مىخواند . اگر يادش بيايد نماز ظهر را نخوانده است ، نمىتواند نيت را به نماز ظهر برگرداند .\r\n( مسأله 646 ) برگرداندن نيت از نماز قضاء به نماز ادا و از نماز مستحب به نماز واجب جايز نيست .\r\n( مسأله 647 ) اگر وقت نماز ادا وسعت داشته باشد ، انسان مىتواند در بين نماز نيت را به نماز قضاء برگرداند ، ولى بايد برگردان نيت ، به نماز قضاء ممكن باشد ، مثلا اگر مشغول نماز ظهر است ؛ در صورتى مىتواند نيت را به قضاى صبح برگرداند كه داخل ركوع ركعت سوم نشده باشد .\r\n\r\nنمازهاى مستحب\r\n( مسأله 648 ) نمازهاى مستحبى زياد است و آنها را نافله گويند و بين نمازهاى مستحبى به خواندن نافله‌هاى شبانه‌روز بيشتر سفارش شده و آنها در غير روز جمعه سى و چهار ركعتند كه هشت ركعت آن نافله ظهر و هشت ركعت نافله عصر و چهار ركعت نافله مغرب و دو ركعت نافله عشاء و يازده ركعت نافله شب و دو ركعت نافله صبح مىباشد . و چون دو ركعت نافله عشاء را بنابر احتياط واجب بايد نشسته خواند ؛ يك ركعت حساب مىشود . ولى در روز جمعه بر شانزده ركعت نافله ظهر و عصر ؛ چهار ركعت اضافه مىشود .\r\n\r\n","description":"","footnote":"","page_name":" 219 ","page_number":219},
  {"content":"\r\n\r\n( مسأله 649 ) از يازده ركعت نافله شب ، هشت ركعت آن بايد به نيت نافله شب و دو ركعت آن به نيت نماز شفع و يك ركعت آن ، به نيت نماز وتر خوانده شود . و دستور كامل نافله شب در كتاب‌هاى دعا گفته شده است .\r\n( مسأله 650 ) نمازهاى نافله را مىشود نشسته خواند ، ولى بهتر است دو ركعت نماز نافله نشسته را يك ركعت حساب كند ، مثلا كسى كه مىخواهد نافله ظهر را كه هشت ركعت است نشسته بخواند ، بهتر است شانزده ركعت بخواند و اگر مىخواهد نماز وتر را نشسته بخواند ، دو نماز يك ركعتى نشسته بخواند .\r\n( مسأله 651 ) نافله ظهر و عصر را در سفر نبايد خواند ولى نافله عشاء را به نيت اينكه شايد مطلوب باشد مىتواند بجا آورد .\r\n\r\nوقت نافله‌هاى يوميّه\r\n( مسأله 652 ) نافله نماز ظهر پيش از نماز ظهر خوانده مىشود و وقت آن از اول ظهر است تا موقعى كه آن مقدار از سايه شاخص كه بعد از ظهر پيدا مىشود ، به اندازه دو هفتم آن شود ، مثلا اگر درازى شاخص هفت وجب باشد ، هر وقت مقدار سايه‌اى كه بعد از ظهر پيدا مىشود به دو وجب رسيد . آخر وقت نافله ظهر است .\r\n( مسأله 653 ) نافله عصر پيش از نماز عصر خوانده مىشود و وقت آن تا موقعى است كه آن مقدار از سايه شاخص كه بعد از ظهر پيدا مىشود ، به چهار هفتم آن برسد و چنانچه بخواهد نافله ظهر يا نافله عصر را بعد از وقت آنها بخواند ، بهتر است نافله ظهر را بعد از نماز ظهر و نافله عصر را بعد از نماز عصر بخواند و بنابر احتياط واجب ، نيت ادا و قضاء نكند .\r\n( مسأله 654 ) وقت نافله مغرب بعد از تمام شدن نماز مغرب است تا وقتى كه سرخى طرف مغرب كه بعد از غروب كردن آفتاب در آسمان پيدا مىشود از بين برود .\r\n( مسأله 655 ) وقت نافله عشاء بعد از تمام شدن نماز عشاء تا نصف شب است و بهتر است بعد از نماز عشاء بلافاصله خوانده شود .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\n( مسأله 656 ) نافله صبح پيش از نماز صبح خوانده مىشود و وقت آن بعد از گذشتن از نصف شب به مقدار خواندن يازده ركعت نماز شب است ولى احتياط آن است كه قبل از فجر اول نخوانند مگر آنكه بعد از نافله شب بلافاصله بخوانند كه در اين صورت مانعى ندارد .\r\n( مسأله 657 ) وقت نافله شب از نصف شب است تا اذان صبح و بهتر است نزديك اذان صبح خوانده شود .\r\n( مسأله 658 ) مسافر و كسى كه براى او سخت است نافله شب را بعد از نصف شب بخواند ، مىتواند انرا در اول شب به جا آورد .\r\n\r\nنماز غفيله\r\n( مسأله 659 ) يكى از نمازهاى مستحبى نماز غفيله است كه بين نماز مغرب و عشاء خوانده مىشود . و وقت آن بعد از نماز مغرب است تا وقتى كه سرخى طرف مغرب از بين برود و در ركعت اول آن ، بعد از حمد بايد به جاى سوره اين آيه را بخوانند :\r\n( وَ ذَالنُّونِ اذْ ذَهَبَ مُغاضِباً فَظَنَّ انْ لَنْ نَقْدِرَ عَلَيْهِ فَنادى فِى الظُّلُماتِ انْ لا الهَ الّا أَنْتَ سُبْحانَكَ انّى كُنْتُ مِنَ الظّالِمينَ فَاسْتَجِبْنا لَهُ وَ نَجَّيْناهُ مِنَ الغَمِّ وَ كَذلِكَ نُنْجِى المُؤمِنينَ ) . و در ركعت دوم بعد از حمد به جاى سوره اين آيه را بخوانند : ( وَ عِنْدَهُ مَفاتِحُ الغَيْبِ لا يَعْلَمُها الّا هُوَ وَ يَعْلَمُ مَا فِى البَرِّ وَ البَحْرِ وَ مَا تَسْقُطُ مِنْ وَرَقَة الَّا يَعْلَمُهَا وَ لَا حَبَّة فِى ظُلُماتِ الأرَضِ وَ لا رَطَب وَ لَا يابِس الَّا فِى كِتاب مُبِين ) و در قنوت آن بگويند : « اللّهُمَّ انّى أَسْألُكَ بِمَفاتِحِ الغَيْبِ الَّتِى لَا يَعلَمُها الّا أَنْتَ أَنْ تُصَلِّىَ عَلَى مُحَمَّد وَ آلِ مُحَمَّد وَ أَنْ تَفْعَلَ بِى كَذا و كَذا » و به جاى كلمه كذا و كذا حاجت‌هاى خود را بگويند و بعد بگويند : « اللّهُمَّ أَنْتَ وَلِىُّ نِعْمَتِى وَ القادِرُ عَلى طَلِبَتِى تَعْلَمُ حاجَتِى فَأسألُكَ بِحَقِّ مُحَمَّد وَ آلِ مُحَمَّد عَلَيْهِ وَ عَلَيْهِمُ السَّلامُ لَمّا قَضَيْتَهَالِى » .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\n\r\nاحكام قبله\r\n( مسأله 660 ) خانه كعبه كه در مكه معظمه مىباشد قبله است ، و بايد روبروى آن نماز خواند ، ولى كسى كه دور است اگر طورى بايستد كه بگويند رو به قبله نماز مىخواند كافى است . و همچنين است كارهاى ديگرى كه بايد رو به قبله انجام گيرد . مانند سربريدن حيوانات .\r\n( مسأله 661 ) كسى كه نمىتواند نشسته نماز بخواند ، بايد در حال نماز به پهلوى راست طورى بخوابد كه جلوى بدن او رو به قبله باشد و اگر ممكن نيست بايد به پهلوى چپ طورى بخوابد كه جلوى بدن او رو به قبله باشد و اگر اين را هم نتواند بايد به پشت بخوابد به‌طورى كه كف پاى او رو به قبله باشد .\r\n( مسأله 662 ) نماز احتياط و سجده و تشهد فراموش شده و سجده سهو را بايد رو به قبله به جا آورد .\r\n( مسأله 663 ) نماز مستحبى را مىشود در حال راه رفتن و سوارى خواند و اگر انسان در اين دو حال ، نماز مستحبى بخواند ، لازم نيست رو به قبله باشد .\r\n( مسأله 664 ) كسى كه مىخواهد نماز بخواند ، بايد براى پيداكردن قبله كوشش نمايد ، تا اطمينان پيدا كند كه قبله كدام طرف است ، و مىتواند به گفته يك شاهد عادل كه از روى نشانه‌هاى حسّى شهادت مىدهد يا به قول كسى كه از روى قاعده علمى قبله را مىشناسد و محل اطمينان است عمل كند و اگر اينها ممكن نشد بايد به گمانى كه از محراب مسجد مسلمانان يا قبرهاى آنان يا از راه‌هاى ديگر پيدا مىشود عمل نمايد حتى اگر از گفته فاسق يا كافرى كه به واسطه قواعد علمى قبله را مىشناسد گمان به قبله پيدا كند ، كافى است .\r\n( مسأله 665 ) اگر براى پيداكردن قبله وسيله‌اى ندارد ، يا با اينكه كوشش كرده ، گمانش به طرفى نمىرود ، چنانچه وقت نماز وسعت دارد بايد چهار نماز به چهار طرف بخواند و اگر به اندازه چهار نماز وقت ندارد ، بايد به اندازه‌اى كه وقت دارد ، نماز بخواند مثلا اگر فقط به اندازه يك نماز وقت دارد ؛ بايد يك نماز به هر طرفى كه مىخواهد بخواند و اگر در حال ابهام بماند\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nپس از خروج وقت به سه طرف ديگر احتياطاً نماز بخواند . و بايد نمازها را طورى بخواند كه يقين كند يكى از آنها رو به قبله بوده يا اگر از قبله كج بوده به طرف دست راست و دست چپ قبله نرسيده است .\r\n( مسأله 666 ) كسى كه يقين به قبله ندارد ؛ اگر بخواهد غير از نماز ، كارى كند كه بايد رو به قبله انجام داد ، مثلا بخواهد سر حيوانى را ببرد ، بايد به گمان عمل نمايد و اگر گمان ممكن نيست در صورت ضرورت به ذبح حيوان و خوف از فوت آن به هر طرف كه انجام دهد صحيح است .\r\n\r\nپوشانيدن بدن در نماز\r\n( مسأله 667 ) مرد بايد در حال نماز ، اگرچه كسى او را نمىبيند عورتين خود را بپوشاند . و بهتر است از ناف تا زانو را هم بپوشاند .\r\n( مسأله 668 ) زن بايد در موقع نماز ، تمام بدن حتى سر و موى خود را بپوشاند ولى پوشاندن صورت به مقدارى كه در وضو شسته مىشود و دستها تا مچ و پاها تا مچ ، خواه روى پا و يا كف آن لازم نيست . اما براى آنكه يقين كند كه مقدار واجب را پوشانده است ، بايد مقدارى از اطراف صورت و قدرى پائين‌تر از مچ را هم بپوشاند .\r\n( مسأله 669 ) اگر در بين نماز بفهمد كه عورتش پيدا است ، بايد فوراً آن را بپوشاند و چنانچه پوشاندن عورت زياد طول بكشد احتياط واجب آن است كه نماز را تمام كند و دوباره بخواند ، ولى اگر بعد از نماز بفهمد كه در نماز عورت او پيدا بوده ، نمازش صحيح است .\r\n( مسأله 670 ) كسى كه مىخواهد نماز بخواند ، و احتمال ندهد ، كه تا آخر وقت چيزى پيدا كند كه خود را با آن بپوشاند ، در صورتى كه شخص مميزى غير از همسرش او را مىبيند بايد نشسته نماز بخواند و عورت خود را با ران خود بپوشاند . و اگر كسى او را نمىبيند ، ايستاده نماز بخواند و جلو خود را با دست بپوشاند و در هر دو صورت ركوع و سجود را با اشاره انجام مىدهد و براى سجود سر را قدرى پائين‌تر مىآورد .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\n\r\nلباس نمازگزار\r\n( مسأله 671 )\r\n\r\nلباس نمازگزار شش شرط دارد :\r\nاول ، آنكه پاك باشد . دوم ، آنكه مباح باشد . سوم ، آنكه از اجزاء مردار نباشد . چهارم ، آنكه از حيوان حرام‌گوشت نباشد . پنجم و ششم ، آنكه اگر نمازگزار مرد است ، لباس او ابريشم خالص و طلاباف نباشد و تفصيل اينها در مسائل آينده گفته مىشود .\r\n\r\nشرط اول\r\n( مسأله 672 ) لباس نمازگزار بايد پاك باشد و اگر كسى عمداً با بدن يا لباس نجس نماز بخواند ، نمازش باطل است .\r\n( مسأله 673 ) اگر به واسطه ندانستن مسأله ، چيز نجسى را نداند نجس است ، مثلا نداند عرق شتر نجاستخوار نجس است و با آن نماز بخواند بنابر احتياط لازم نمازش را اعاده كند .\r\n( مسأله 674 ) اگر نداند كه بدن يا لباسش نجس است و بعد از نماز بفهمد نجس بوده نماز او صحيح است ولى اگر در اثناء نماز بداند كه بدن و يا لباس او از آغاز نماز نجس بوده است اگر وقت وسيع است نماز را رها كند و با بدن و لباس پاك نماز بخواند . و اگر وقت تنگ است با همان حالت نماز بخواند . احتياط مستحب آن است كه اگر وقت دارد ، دوباره آن نماز را بخواند .\r\n( مسأله 675 ) اگر فراموش كند كه بدن يا لباسش نجس است و در بين نماز يا بعد از آن يادش بيايد ؛ بايد نماز را دوباره بخواند و اگر وقت گذشته قضاء نمايد .\r\n( مسأله 676 ) كسى كه مشغول نماز است ، اگر در بين نماز لباس او نجس شود و پيش از آنكه چيزى از نماز را با نجاست بخواند بفهمد كه نجس شده ، يا بفهمد كه لباس او نجس است و شك كند كه همان وقت نجس شده يا از پيش نجس بوده ، در صورتى كه آب كشيدن يا عوض كردن يا بيرون آوردن لباس ، نماز را به هم نمىزند همان موقع آن را آب بكشد يا عوض\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nكند سپس نماز را ادامه دهد و اگر ممكن نيست نماز را بشكند و با بدن و لباس پاك نماز بخواند .\r\n( مسأله 677 ) كسى كه در تنگى وقت مشغول نماز است ، اگر در بين نماز بدن او نجس شود و پيش از آنكه چيزى از نماز را با نجاست بخواند ملتفت شود كه نجس شده ، يا بفهمد بدن او نجس است و شك كند كه همان وقت نجس شده يا از پيش نجس بوده در صورتى كه آب كشيدن بدن ، نماز را به هم نمىزند ، بايد آب بكشد و اگر نماز را به هم مىزند ، بايد با همان حال نماز را تمام كند و نماز او صحيح است .\r\n( مسأله 678 ) اگر خونى در بدن يا لباس خود ببيند و يقين كند كه از خون‌هاى نجس نيست ، مثلا يقين كند كه خون پشه است ؛ چنانچه بعد از نماز بفهمد از خون‌هايى بوده كه نمىشود با آن نماز خواند ؛ نماز او صحيح است .\r\n( مسأله 679 ) هرگاه يقين كند خونى كه در بدن يا لباس اوست خون نجسى است كه نماز با آن صحيح است ، مثلا يقين كند خون زخم و دمل است ، اگر چنانچه بعد از نماز بفهمد خونى بوده كه نماز با آن باطل است ، نمازش صحيح است .\r\n( مسأله 680 ) كسى كه غير از لباس نجس ، لباس ديگرى ندارد و وقت تنگ است يا احتمال نمىدهد كه لباس پاك پيدا كند ، بايد نماز را با همان لباس نجس بخواند .\r\n( مسأله 681 ) كسى كه دو لباس دارد ، اگر بداند يكى از آنها نجس است و نتواند آنها را آب بكشد و نداند كدام يك آنهاست ، چنانچه وقت دارد ، بايد با هر دو لباس نماز بخواند . مثلا اگر مىخواهد نماز ظهر و عصر بخواند بايد با هركدام يك نماز ظهر و نماز عصر بخواند .\r\n\r\nشرط دوم\r\n( مسأله 682 ) لباس نمازگزار بايد مباح باشد و كسى كه مىداند پوشيدن لباس غصبى حرام است ، اگر عمداً در لباس غصبى يا در لباسى كه نخ يا تكمه يا چيز ديگر آن غصبى است نماز بخواند ، نماز را دوباره با لباس غير غصبى بخواند .\r\n( مسأله 683 ) كسى كه مىداند پوشيدن لباس غصبى حرام است ، ولى نمىداند نماز را\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nباطل مىكند ، اگر عمداً با لباس غصبى نماز بخواند بايد آن نماز را دو مرتبه با لباس غيرغصبى بخواند .\r\n( مسأله 684 ) اگر نداند يا فراموش كند كه لباس او غصبى است اگر خودش آن لباس را غصب كرده باشد و با آن نماز بخواند ، اعاده كند .\r\n( مسأله 685 ) اگر نداند يا فراموش كند كه لباس او غصبى است و در بين نماز بفهمد ، چنانچه چيز ديگرى عورت او را پوشانده است و مىتواند فوراً يا بدون اينكه موالات يعنى پى در پى بودن نماز به هم بخورد ، لباس غصبى را بيرون آورد ، بايد آن را بيرون آورد و نمازش صحيح است و اگر چيز ديگرى در تن ندارد نماز را بكشند و با لباس غير غصبى نماز بخواند .\r\n( مسأله 686 ) اگر كسى براى حفظ جانش با لباس غصبى نماز بخواند ، يا مثلا براى اينكه دزد لباس غصبى را نبرد با آن نماز بخواند ، نمازش صحيح است .\r\n( مسأله 687 ) اگر با عين پولى كه خمس يا زكات آن را نداده لباس بخرد ، و در آن نماز بخواند صحيح است و حق صاحبان خمس و زكات ، به ذمّه منتقل مىشود .\r\n\r\nشرط سوم\r\n( مسأله 688 ) لباس نمازگزار بايد از اجزاء حيوان مرده‌اى كه خون جهنده دارد ، يعنى حيوانى كه اگر رگش را ببرند خون از آن به فشار مىآيد ، نباشد . بلكه اگر از حيوان مرده‌اى كه مانند ماهى و مار ، خون جهنده ندارد لباس تهيه كند ؛ احتياط واجب آن است كه با آن نماز نخواند .\r\n( مسأله 689 ) نمازگزار بايد چيزى از مردار مانند گوشت و پوست آن كه روح داشته ، همراه نداشته ، نباشد .\r\n( مسأله 690 ) اگر چيزى از مردار حلال‌گوشت مانند مو و پشم كه روح ندارد همراه نمازگزار باشد ؛ يا با لباسى كه از آنها تهيه كرده‌اند ، نماز بخواند نمازش صحيح است .\r\n\r\n","description":"","footnote":"","page_name":" 226 ","page_number":226},
  {"content":"\r\n\r\n\r\nشرط چهارم\r\n( مسأله 691 ) لباس نمازگزار بايد از حيوان حرام گوشت نباشد و اگر موئى از آن به بدن و يا به لباس او چسبيده باشد ، نماز او اشكال دارد .\r\n( مسأله 692 ) اگر آب دهان يا بينى يا رطوبت ديگرى از حيوان حرام‌گوشت مانند گربه بر بدن يا لباس نمازگزار باشد ، چنانچه تَر باشد نماز باطل و اگر خشك شده و عين آن بر طرف شده باشد ، نماز صحيح است .\r\n\r\nشرط پنجم\r\n( مسأله 693 ) پوشيدن لباس طلاباف براى مرد حرام و نماز با آن باطل است ، ولى براى زن در نماز و غير نماز اشكال ندارد .\r\n( مسأله 694 ) زينت‌كردن به طلا مثل آويختن زنجير طلا به سينه و انگشتر طلا به دست كردن و بستن ساعت مچى طلا به دست براى مرد حرام و نمازخواندن با آنها باطل است . و احتياط واجب آن است كه از استعمال عينك طلا هم خوددارى كند ؛ ولى زينت‌كردن به طلا ، براى زن در نماز و غير نماز اشكال ندارد .\r\n( مسأله 695 ) اگر مردى نداند يا فراموش كند كه انگشترى يا لباسش از طلا است و با آن نماز بخواند نمازش صحيح است .\r\n\r\nشرط ششم\r\n( مسأله 696 ) لباس مرد نمازگزار حتى عرقچين و بند شلوار او بايد ابريشم خالص نباشد و در غير نماز هم پوشيدن آن براى مرد حرام است .\r\n( مسأله 697 ) اگر آستر تمام لباس يا آستر مقدارى از آن ابريشم خالص باشد ، پوشيدن آن براى مرد حرام و نماز در آن باطل است .\r\n( مسأله 698 ) لباسى را كه نمىداند از ابريشم خالص است يا چيز ديگر ، پوشيدن آن\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nاشكال ندارد ، و نماز با آن صحيح است .\r\n( مسأله 699 ) دستمال ابريشمى و مانند آن اگر در جيب مرد باشد اشكال ندارد و نماز را باطل نمىكند .\r\n( مسأله 700 ) پوشيدن لباس ابريشمى براى زن در نماز و غير نماز اشكال ندارد .\r\n( مسأله 701 ) پوشيدن لباس غصبى و ابريشمى خالص و طلاباف و لباسى كه از مردار تهيه شده در حال ناچارى مانعى ندارد . و نيز كسى كه ناچار است لباس بپوشد و لباس ديگرى غير از اينها ندارد و تا آخر وقت هم ناچارى او از بين نمىرود ، مىتواند با اين لباس‌ها نماز بخواند .\r\n( مسأله 702 ) بنابر احتياط واجب بايد انسان از پوشيدن لباس شهرت كه پارچه يا رنگ يا دوخت آن براى كسى كه مىخواهد آن را بپوشد معمول نيست و نوعى رياكارى حساب مىشود ، خوددارى كند ، ولى اگر با آن لباس نماز بخواند اشكال ندارد .\r\n( مسأله 703 ) احتياط واجب آن است كه مرد لباس زنانه و زن لباس مردانه نپوشد ؛ ولى اگر با آن لباس نماز بخواند اشكال ندارد .\r\n( مسأله 704 ) كسى كه بايد خوابيده نماز بخواند ؛ اگر برهنه باشد و لحاف يا تشك او نجس يا ابريشم خالص يا از اجزاء حيوان حرام‌گوشت باشد ؛ احتياط واجب آن است كه در نماز ، خود را با آنها نپوشاند .\r\n\r\nمواردى كه پاك بودن بدن و لباس شرط نيست\r\n( مسأله 705 ) در شش صورت كه تفصيل آنها بعداً گفته مىشود ، اگر بدن يا لباس نمازگزار نجس باشد ، نماز او صحيح است : اول ، آنكه به واسطه زخم يا جراحت يا دملى كه در بدن او است لباس يا بدنش به خون آلوده شده باشد . دوم ، آنكه بدن يا لباس او به مقدار كمتر از درهم ( كه تقريباً به اندازه گودى كف دست مىشود ) به خون آلوده باشد . سوم ، آنكه ناچار باشد با بدن يا لباس نجس نماز بخواند . چهارم ، لباس‌هاى كوچك مانند جوراب و عرقچين او\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nنجس باشد . پنجم ، محمول متنجّس . ششم ، لباس زنى كه پرستار بچه است نجس شده باشد و احكام اين شش صورت مفصلا در مسائل بعد گفته مىشود .\r\n( مسأله 706 ) اگر در بدن يا لباس نمازگزار ، خون زخم يا جراحت يا دمل باشد ، چنانچه طورى است كه آب كشيدن بدن يا لباس يا عوض كردن لباس براى او سخت است ، تا وقتى كه زخم يا جراحت يا دمل خوب نشده است ، مىتواند با آن خون نماز بخواند ، و همچنين است اگر چركى كه با خون بيرون آمده يا دوائى كه روى زخم گذاشته‌اند و نجس شده ؛ در بدن يا لباس او باشد . ولى زخمى كه به زودى خوب مىشود و شستن آن آسان است ، در بدن يا لباس نمازگزار باشد ، بايد آن را آب بكشد .\r\n( مسأله 707 ) اگر جايى از بدن يا لباس كه با زخم فاصله دارد به رطوبت زخم نجس شود ، جايز نيست با آن نماز بخواند . ولى اگر مقدارى از بدن يا لباس كه معمولا به رطوبت زخم آلوده مىشود ، به رطوبت آن نجس شود ؛ نمازخواندن با آن مانعى ندارد .\r\n( مسأله 708 ) اگر از زخمى كه توى دهان و بينى و مانند اينها است ، خونى به بدن يا لباس برسد ، حكم زخم ظاهرى دارد ، و نظير آن خون بواسير است خواه دانه‌هاى آن در داخل بدن باشد يا خارج آن .\r\n( مسأله 709 ) كسى كه بدنش زخم است ، اگر در بدن يا لباس خود خونى ببيند و نداند از زخم است يا خون ديگر ، نمازخواندن با آن اشكال دارد .\r\n( مسأله 710 ) اگر چند زخم در بدن باشد و به‌طورى نزديك هم باشند كه يك زخم حساب شود ، تا وقتى همه خوب نشده‌اند ، نمازخواندن با خون آنها اشكال ندارد ، ولى اگر به قدرى از هم دور باشند كه هركدام يك زخم حساب شود ؛ هركدام كه خوب شد ؛ بايد براى نماز ، بدن و لباس را از خون آن آب بكشد .\r\n( مسأله 711 ) اگر سر سوزنى خون حيض ، در بدن يا لباس نمازگزار باشد نماز او باطل است و بنابر احتياط واجب بايد خون نفاس ، و استحاضه ، و خون سگ و خوك ، و كافر و مردار و حيوان حرام‌گوشت در بدن ، يا لباس نمازگزار نباشد ، ولى خون‌هاى ديگر مثل خون بدن انسان يا خون حيوان حلال‌گوشت اگرچه در چند جاى بدن و لباس باشد در صورتى كه روى هم كمتر\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nاز مقدار يك « درهم » باشد . نمازخواندن با آن اشكال ندارد .\r\n( مسأله 712 ) خونى كه به لباس بىآستر كه زياد ضخيم نباشد بريزد و به پشت آن برسد ، يك خون حساب مىشود ، ولى اگر خون ، روى لباسى كه آستر دارد بريزد و به آستر آن برسد و يا به آستر بريزد و روى لباس خونى شود هر كدام خون جداگانه حساب مىشود . پس اگر كمتر از درهم باشد نماز با آن صحيح و اگر بيشتر باشد نماز با آن باطل است .\r\n( مسأله 713 ) اگر خون بدن يا لباس كمتر از درهم باشد و رطوبتى به آن برسد در صورتى كه خون و رطوبتى كه به آن رسيده به اندازه درهم يا بيشتر شود و اطراف را آلوده كند ، نماز با آن باطل است . بلكه اگر رطوبت و خون به اندازه درهم نيز نشود و اطراف را هم آلوده نكند ، نمازخواندن با آن اشكال دارد ولى اگر رطوبت مخلوط به خون شود و از بين برود نماز صحيح است .\r\n( مسأله 714 ) اگر خونى كه در بدن يا لباس است كمتر از درهم باشد و نجاست ديگرى به آن برسد ، مثلا يك قطره بول روى آن بريزد ، نمازخواندن با آن جايز نيست .\r\n( مسأله 715 ) اگر لباس‌هاى كوچك نمازگزار مثل عرقچين و جوراب كه نمىشود با آنها عورت را پوشانيد نجس باشد ، چنانچه از مردار و حيوان حرام‌گوشت يا نجس‌العين و ابريشم خالص و طلا ( خصوصاً براى مردان ) درست نشده باشد ، نماز با آنها صحيح است و نيز اگر با انگشتر نجس نماز بخواند اشكال ندارد .\r\n( مسأله 716 ) احتياط مستحب آن است كه چيز نجسى مانند دستمال كه با آن نمىشود عورت را پوشاند و كليد و چاقو همراه نمازگزار نباشد .\r\n( مسأله 717 ) زنى كه پرستار بچه است و بيشتر از يك لباس ندارد و نمىتواند لباس طاهر تهيه كند ، هرگاه شبانه‌روزى يك مرتبه لباس خود را آب بكشد ، اگرچه تا روز ديگر لباس به بول بچه نجس شود ، مىتواند با آن لباس نماز بخواند . و نيز اگر بيشتر از يك لباس دارد ولى ناچار است كه همه آنها را بپوشد ، چنانچه شبانه‌روزى يك مرتبه به دستورى كه گفته شده همه آنها را آب بكشد كافى است .\r\n\r\n","description":"","footnote":"","page_name":" 230 ","page_number":230},
  {"content":"\r\n\r\n( مسأله 718 ) هرگاه بتواند با وسايلى مانند پوشك جلو سرايت نجاست به لباس خود را بگيرد ، بايد انجام دهد .\r\n\r\nچيزهايى كه در لباس نمازگزار مستحب است\r\n( مسأله 719 ) چند چيز در لباس نمازگزار مستحب است كه از آن جمله است : پوشيدن عبا و لباس سفيد و پاكيزه‌ترين لباس‌ها و استعمال بوى خوش و انگشتر عقيق به دست كردن .\r\n\r\nچيزهايى كه در لباس نمازگزار مكروه است\r\n( مسأله 720 ) چند چيز در لباس نمازگزار مكروه است و از آن جمله است : پوشيدن لباس سياه و چرك و تنگ و لباس شرابخوار و لباس كسى كه از نجاست پرهيز نمىكند و لباسى كه نقش صورت دارد و نيز بازبودن تكمه‌هاى لباس و دست كردن انگشترى كه نقش صورت دارد .\r\n\r\nمكان نمازگزار\r\n\r\nمكان نمازگزار چند شرط دارد :\r\n\r\nشرط اول ، آنكه مباح باشد\r\n( مسأله 721 ) كسى كه در ملك غصبى نماز مىخواند اگرچه روى فرش و تخت و مانند اينها باشد ، نمازش باطل است ولى نمازخواندن در زير سقف غصبى و خيمه غصبى مانعى ندارد .\r\n( مسأله 722 ) نمازخواندن در ملكى كه منفعت آن مال ديگرى است ، بدون اجازه كسى كه منفعت ملك ، مال او مىباشد باطل است : مثلا در خانه اجاره‌اى اگر صاحب خانه يا ديگرى بدون اجازه كسى كه آن خانه را اجاره كرده نماز بخواند ، نمازش باطل است . ولى اگر ميت وصيت كرده باشد كه ثلث مال او را به مصرفى برسانند و نماز خواندن عرفاً مزاحم با حق او\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nنباشد ، نماز صحيح است .\r\n( مسأله 723 ) كسى كه در مسجد نشسته ، اگر ديگرى جاى او را غصب كند و در آنجا نماز بخواند بنابر احتياط واجب بايد دوباره نمازش را در محل ديگرى بخواند .\r\n( مسأله 724 ) اگر در جايى كه نمىداند غصبى است نماز بخواند و بعد از نماز بفهمد ، يا در جايى كه غصبىبودن آن را فراموش كرده نماز بخواند و بعد از نماز يادش بيايد ، نماز او صحيح است ، ولى اگر خودش غصب كرده باشد و فراموش كند ، نماز او اشكال دارد .\r\n( مسأله 725 ) اگر بداند جايى غصب است ولى نداند كه در جاى غصبى نماز باطل است و در آنجا نماز بخواند ، نماز او باطل است .\r\n( مسأله 726 ) كسى كه ناچار است نماز واجب را سواره بخواند ، چنانچه حيوان سوارى يا زين آن غصبى باشد نماز او باطل است و همچنين است اگر بخواهد سواره نماز مستحبى بخواند .\r\n( مسأله 727 ) كسى كه در ملكى با ديگرى شريك است اگر سهم او جدا نباشد ، بدون اجازه شريكش نمىتواند در آن ملك تصرف كند و نماز بخواند .\r\n( مسأله 728 ) اگر با عين پولى كه خمس و زكات آن را نداده ملكى بخرد ، حقوق واجبه به ملك منتقل مىشود ، در اين صورت بدون اجازه حاكم شرع در آن نماز نخواند .\r\n( مسأله 729 ) اگر صاحب ملك به زبان ، اجازه نمازخواندن بدهد و انسان بداند كه قلباً راضى نيست ، نمازخواندن در ملك او باطل است . ولى اگر به زبان از او اجازه نگرفته باشند ولى انسان يقين كند كه قلباً راضى است ، نماز صحيح است .\r\n( مسأله 730 ) نمازگزاردن در ملك ميتى كه به مردم بدهكار است ، با اذن ورثه اشكال ندارد بلكه هر نوع تصرفى كه غير فروختن و از بين بردن مال باشد اشكال ندارد .\r\n( مسأله 731 ) اگر ميت قرض نداشته باشد ولى بعضى از ورثه او صغير يا ديوانه يا غايب باشند ، نماز گزاردن در آن به اذن ديگر ورثه ، اگر مزاحم با حق « صغير » يا « ديوانه » نباشد ، اشكال ندارد .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n( مسأله 732 ) نمازخواندن در مسافرخانه و حمام و مانند اينها كه براى واردين آماده است ، اشكال ندارد . ولى در غير اين جاها ؛ در صورتى مىشود نماز خواند كه مالك آن اجازه بدهد ، يا حرفى بزند كه معلوم شود ، براى نمازخواندن اذن داده است ، مثل اينكه به كسى اجازه دهد در ملك او بنشيند و بخوابد ، كه از اينها فهميده مىشود براى نمازخواندن هم اذن داده است .\r\n( مسأله 733 ) در زمين بسيار وسيعى كه دور از ده و چراگاه حيوانات است اگرچه صاحبانش راضى نباشند نمازخواندن و نشستن و خوابيدن در آن اشكال ندارد و در زمين‌هاى زراعتى هم كه نزديك ده است و ديوار ندارد اگرچه در مالكين آنها صغير و ديوانه باشد نماز و عبور و تصرفات جزئى اشكال ندارد ولى اگر يكى از صاحبانش ناراضى باشند تصرف در آن حرام و نماز باطل است .\r\n\r\nشرط دوم ، استقرار\r\n( مسأله 734 ) مكان نمازگزار بايد بىحركت باشد و اگر موقع خواندن نماز تكان نداشته باشد و نماز را با آرامش و با رعايت ديگر شرايط بخواند صحيح است و اگر به واسطه تنگى وقت يا جهت ديگر ناچار باشد در جايى كه حركت دارد ، مانند اتومبيل و كشتى و ترن نماز بخواند ، به قدرى كه ممكن است بايد در حال حركت چيزى نخواند و اگر آنها از قبله به طرف ديگر حركت كنند ؛ به طرف قبله برگردد . و در حال چرخيدن به سمت قبله چيزى نگويد .\r\n( مسأله 735 ) نمازخواندن در اتومبيل و كشتى و ترن و مانند اينها ، وقتى ايستاده‌اند ، مانعى ندارد .\r\n( مسأله 736 ) روى خرمن گندم و جو و مانند اينها كه نمىشود بىحركت ماند ، نماز باطل است .\r\n( مسأله 737 ) در جايى كه به واسطه احتمال باد و باران و زيادى جمعيت و مانند اينها اطمينان ندارد كه بتواند نماز را تمام كند ، اگر به اميد تمام‌كردن شروع كند ، اشكال ندارد و اگر به مانعى برنخورد ، نمازش صحيح است .\r\n\r\n","description":"","footnote":"","page_name":" 233 ","page_number":233},
  {"content":"\r\n\r\n( مسأله 738 ) در جايى كه ماندن در آن حرام است . مثلا زير سقفى كه نزديك است خراب شود بايد نماز نخواند و همچنين روى چيزى كه ايستادن و نشستن روى آن حرام است ، مثل فرشى كه اسم خدا بر آن نوشته شده نبايد نماز بخواند .\r\n\r\nشرط سوم ، وسعت و گنجايش براى نماز .\r\n( مسأله 739 ) در جايى كه سقف آن كوتاه است و انسان نمىتواند در آنجا راست بايستد ، يا به اندازه‌اى كوچك است كه جاى ركوع و سجود ندارد ، نماز نخواند و اگر ناچار شود كه در چنين جايى نماز بخواند بايد به قدرى كه ممكن است قيام و ركوع و سجود را به جا آورد .\r\n\r\nشرط چهارم ، پاكى از نجاست سرايت‌كننده .\r\n( مسأله 740 ) مكان نمازگزار اگر نجس است نبايد به‌طورى تَر باشد كه رطوبت آن به بدن يا لباس او برسد ولى جايى كه پيشانى را بر آن مىگذارد اگر نجس باشد در صورتى كه خشك هم باشد نماز باطل است ، و احتياط مستحب آن است كه مكان نمازگزار اصلا نجس نباشد .\r\n\r\nشرط پنجم ، تقدم مرد بر زن .\r\n( مسأله 741 ) بنابر احتياط واجب بايد زن عقب‌تر از مرد بايستد و جاى سجده او از جاى ايستادن مرد كمى عقب‌تر باشد .\r\n( مسأله 742 ) اگر بين مرد و زن ، ديوار يا پرده ، يا چيز ديگرى يا تقريباً چهار متر و نيم فاصله باشد نمازشان صحيح است .\r\n\r\nشرط ششم ، بلندتر نبودن جاى پيشانى از محل ايستادن .\r\n( مسأله 743 ) جاى پيشانى نمازگزار از جاى زانوها و سرانگشتان پاى او ، نبايد بيش از چهار انگشت بسته پست‌تر يا بلندتر باشد .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\n( مسأله 744 ) بودن مرد و زن نامحرم در جاى خلوت حرام است و نمازخواندن در آنجا اشكال دارد .\r\n( مسأله 745 ) نمازخواندن در جايى كه موسيقى مىنوازند ، باطل نيست ولى گوش دادن به آنها حرام است .\r\n( مسأله 746 ) احتياط لازم آن است در خانه كعبه و بر بام آن نماز واجب نخواند .\r\n( مسأله 747 ) خواندن نماز مستحب در خانه كعبه مستحب است و در داخل خانه مقابل هر ركنى دو ركعت نماز بخوانند .\r\n\r\nجاهايى كه نمازخواندن در آنها مستحب است\r\n( مسأله 748 ) در شرع مقدس اسلام بسيار سفارش شده است ، كه نماز را در مسجد بخوانند و بهتر از همه مسجدها مسجدالحرام است و بعد از آن مسجد پيغمبر ( صلى الله عليه وآله ) و بعد مسجد كوفه و بعد از آن مسجد بيت‌المقدس و بعد از مسجد بيت‌المقدس ، مسجد جامع هر شهر و بعد از آن مسجد محله و بعد از مسجد محله ، مسجد بازار است .\r\n( مسأله 749 ) براى زنها نمازخواندن در خانه بهتر است ، ولى اگر بتوانند كاملا خود را از نامحرم حفظ كنند ، بهتر است در مسجد نماز بخوانند .\r\n( مسأله 750 ) نماز در حرم امامان ( عليهم السلام ) مستحب است و نماز در حرم مطهر حضرت اميرالمؤمنين ( عليه السلام ) برابر دويست هزار نماز است .\r\n( مسأله 751 ) زياد رفتن به مسجد و رفتن به مسجدى كه نمازگزار ندارد مستحب است و همسايه مسجد اگر عذرى نداشته باشد ، مكروه است در غير مسجد نماز بخواند .\r\n( مسأله 752 ) مستحب است انسان با كسى كه در مسجد حاضر نمىشود غذا نخورد و در كارها با او مشورت نكند و همسايه او نشود ، و از او زن نگيرد و به او زن ندهد .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\n\r\nجاهايى كه نمازخواندن در آنها مكروه است\r\n( مسأله 753 ) نمازخواندن در چند جا مكروه است و از آن جمله است : حمام ، زمين نمكزار ، مقابل انسان ، مقابل درى كه باز است ، در جاده و خيابان و كوچه اگر براى كسانى كه عبور مىكنند زحمت نباشد و چنانچه زحمت باشد حرام و نماز اشكال دارد . مقابل آتش و چراغ ، در آشپزخانه و هرجا كه كوره آتش باشد ، مقابل چاه و چاله‌اى كه محل بول باشد ، روبروى عكس و مجسّمه چيزى كه روح دارد ، مگر آنكه روى آن پرده بكشند ، در اطاقى كه جنب در آن باشد ، در جايى كه عكس باشد اگر چه روبروى نمازگزار نباشد ، مقابل قبر ، روى قبر ، بين دو قبر ، در قبرستان .\r\n( مسأله 754 ) كسى كه در محل عبور مردم نماز مىخواند ، يا كسى روبروى اوست ، مستحب است جلوى خود چيزى بگذارد و اگر چوب يا ريسمانى هم باشد كافى است .\r\n\r\nاحكام مسجد\r\n( مسأله 755 ) نجس كردن زمين و سقف و بام و طرف داخل ديوار مسجد حرام است و هركس بفهمد كه نجس شده است بايد فوراً نجاست آن را بر طرف كند . و احتياط واجب آن است كه طرف بيرون ديوار مسجد را هم نجس نكنند ، و اگر نجس شود نجاستش را بر طرف نمايند مگر آنكه واقف آن را جزء مسجد قرار نداده باشد .\r\n( مسأله 756 ) اگر نتواند مسجد را تطهير نمايد ، يا كمك لازم داشته باشد و پيدا نكند ، تطهير مسجد بر او واجب نيست ولى اگر بىاحترامى به مسجد باشد بنابر احتياط واجب ، بايد به كسى كه مىتواند تطهير كند اطلاع دهد .\r\n( مسأله 757 ) اگر جايى از مسجد نجس شود كه تطهير آن بدون كندن يا خراب‌كردن ممكن نيست ، بايد آنجا را بكنند يا اگر خرابى جزئى باشد خراب نمايند و پركردن جايى كه كنده‌اند ، و ساختن جايى كه خراب كرده‌اند ، واجب نيست . ولى اگر آن كس كه نجس كرده بكند\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nيا خراب كند در صورت امكان بايد پر كند و تعمير نمايد .\r\n( مسأله 758 ) اگر مسجدى را غصب كنند و به جاى آن خانه و مانند آن بسازند . كه ديگر به آن مسجد نگويند باز هم بنابر احتياط واجب نجس كردن آن حرام و تطهير آن واجب است .\r\n( مسأله 759 ) نجس كردن حرم امامان ( عليهم السلام ) حرام است . و اگر يكى از آنها نجس شود ، چنانچه نجس ماندن آن بىاحترامى باشد ، تطهير آن واجب است ، بلكه احتياط مستحب آن است كه اگر بىاحترامى هم نباشد آن را تطهير كنند .\r\n( مسأله 760 ) اگر حصير مسجد نجس شود ، بنابر احتياط واجب بايد آن را آب بكشند ، ولى چنانچه به واسطه آب كشيدن ، خراب مىشود و بريدن جاى نجس بهتر است ؛ بايد آن را ببرند و اگر كسى كه نجس كرده ببرد بايد خودش اصلاح كند .\r\n( مسأله 761 ) بردن عين نجس مانند خون در مسجد اگر بىاحترامى به مسجد باشد حرام است و همچنين بردن چيزى كه نجس شده ، در صورتى كه بىاحترامى به مسجد باشد حرام است .\r\n( مسأله 762 ) اگر مسجد را براى روضه‌خوانى چادر بزنند و فرش كنند و سياهى بكوبند و اسباب چاى در آن ببرند ، در صورتى كه اين كارها به مسجد ضرر نرساند و مانع نمازخواندن نشود اشكال ندارد .\r\n( مسأله 763 ) بنابر احتياط واجب مسجد را به طلا نبايد زينت نمايند و همچنين نبايد صورت چيزهايى كه مثل انسان و حيوان روح دارد در مسجد نقش كنند . و نقاشى چيزهايى كه روح ندارد ، مثل گل و بوته مكروه است .\r\n( مسأله 764 ) اگر مسجد خراب هم شود نمىتوانند آن را بفروشند ، يا داخل ملك و جاده نمايند .\r\n( مسأله 765 ) فروختن در و پنجره و چيزهاى ديگر مسجد حرام است و اگر مسجد خراب شود ، بايد اينها را صرف تعمير همان مسجد كنند ، و چنانچه به درد آن مسجد نخورد ، بايد در مسجد ديگر مصرف شود ولى اگر به درد مسجدهاى ديگر هم نخورد ، مىتوانند آن را بفروشند\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nو پول آن را ، اگر ممكن است صرف تعمير همان مسجد و گرنه صرف تعمير مسجد ديگر نمايند .\r\n( مسأله 766 ) ساختن مسجد و تعمير مسجدى كه نزديك به خرابى مىباشد مستحب است و اگر مسجد طورى خراب شود كه تعمير آن ممكن نباشد ، مىتوانند آن را خراب كنندو دوباره بسازند بلكه مىتوانند مسجدى را كه خراب نشده ، براى نماز خواندن در آن خراب كنند و بزرگتر بسازند .\r\n( مسأله 767 ) تميزكردن مسجد و روشن كردن چراغ آن مستحب است و كسى كه مىخواهد مسجد برود ، مستحب است خود را خوشبو كند و لباس پاكيزه و قيمتى بپوشد و ته كفش خود را وارسى كند كه نجاستى به آن نباشد و موقع داخل شدن به مسجد اول پاى راست و موقع بيرون آمدن ، اول پاى چپ را بگذارد و همچنين مستحب است از همه زودتر به مسجد آيد و از همه ديرتر از مسجد بيرون رود .\r\n( مسأله 768 ) وقتى انسان وارد مسجد مىشود ؛ مستحب است دو ركعت نماز به قصد تحيت و احترام مسجد بخواند و اگر نماز واجب يا مستحب ديگرى هم بخواند كافى است .\r\n( مسأله 769 ) خوابيدن در مسجد ، اگر انسان ناچار نباشد و صحبت كردن راجع به كارهاى دنيا و خواندن شعرى كه نصيحت و مانند آن نباشد مكروه است . و همچنين گمشده‌اى را طلب كند و صداى خود را بلند كند ولى بلند كردن صدا براى اذان مانعى ندارد .\r\n( مسأله 770 ) راه دادن بچه و ديوانه به مسجد مكروه است و كسى كه پياز و سير و مانند اينها خورده كه بوى دهانش مردم را اذيت مىكند مكروه است به مسجد برود .\r\n( مسأله 771 ) نهادن جسد ميت در مسجد پيش از غسل دادن اگر موجب سرايت نجاست و مستلزم هتك مسجد نباشد مانع ندارد ، و بعد از غسل دادن بىاشكال است . و صحن مسجد اگر مسجد نباشد شستن و غسل دادن ميت در آنجا اگر مخالف با وقف نباشد و موجب هتك نشود اشكال ندارد .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n\r\nاذان و اقامه\r\n( مسأله 772 ) براى مرد و زن مستحب است پيش از نمازهاى يوميه اذان و اقامه بگويند و گفتن اقامه مستحب مؤكد است . ولى پيش از نماز عيد فطر و قربان ، مستحب است سه مرتبه بگويند الصَلاة و در نمازهاى واجب ديگر سه مرتبه الصَّلاة را به قصد رجاء بگويند .\r\n( مسأله 773 ) مستحب است در روز اولى كه بچه به دنيا مىآيد ، يا پيش از آنكه بند نافش بيفتد ، در گوش راست او اذان و در گوش چپش اقامه بگويند .\r\n( مسأله 774 ) اذان هيجده جمله است : اللّهُ أَكْبَر چهار مرتبه .\r\nأَشْهَدُ أَنْ لا الَهَ الَّا اللّهُ ، أَشْهَدُ أَنَّ مُحَمَّداً رَسُولُ اللّهِ ، حَىَّ عَلَى الصَّلَاةِ ، حَىَّ عَلَى الفَلَاح ، حَىَّ عَلَى خَيْرِ العَمَلِ ، اللّهُ أَكْبَر ، لَا الهَ الَّا اللّهُ هر يك دو مرتبه .\r\nو اقامه هفده جمله است يعنى دو مرتبه اللّهُ أَكْبَر از اول اذان و يك مرتبه لَا الهَ الَّا اللّهُ از آخر آن كم مىشود و بعد از گفتن حَىَّ عَلَى خَيْرِ العَمَلِ بايد دو مرتبه قَدْ قامَتِ الصَّلاةُ اضافه نمود .\r\n( مسأله 775 ) أَشْهَدُ أَنَّ عَلِيّاً وَلِىُّ اللّه جزو اذان و اقامه نيست ولى خوب است بعد از أَشْهَدُ أَنَّ مُحَمَّداً رَسُولُ اللّهِ ، به قصد قربت مطلقه و زينت اذان و اقامه گفته شود .\r\n\r\nترجمه اذان و اقامه\r\n( مسأله 776 ) اللّه اكبر يعنى خداى بزرگ‌تر از آن است كه او را وصف كنند . أَشْهَدُ أَنْ لا الَهَ الَّا اللّهُ ، يعنى شهادت مىدهم كه خدايى جز اللّه نيست . أَشْهَدُ أَنَّ مُحَمَّداً رَسُولُ اللّهِ ، يعنى شهادت مىدهم كه حضرت محمد بن عبدالله ( صلى الله عليه وآله ) پيغمبر و فرستاده خداست . أَشْهَدُ أَنَّ عَلِيّاً أميرالمؤمنينَ وَلِىُّ اللّه ، يعنى شهادت مىدهم كه حضرت على ( عليه السلام ) اميرالمؤمنين ، و ولى خدا بر همه خلق است . حَىَّ عَلَى الصَّلَاةِ ، يعنى بشتاب براى نماز . حَىَّ عَلَى الفَلَاح ، يعنى بشتاب براى رستگارى . حَىَّ عَلَى خَيْرِ العَمَلِ ، يعنى بشتاب براى بهترين كارها كه نماز است . قَدْ\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nقامَتِ الصَّلاةُ ، يعنى نماز برپا شده است . لا الَهَ الَّا اللّهُ ، يعنى خدايى جز اللّه نيست .\r\n( مسأله 777 ) بين جمله‌هاى اذان و اقامه بايد خيلى فاصله نشود و اگر بين آنها بيشتر از معمول فاصله بيندازد ، بايد دوباره آن را از سر بگيرد .\r\n( مسأله 778 ) در پنج نماز اذان ساقط مىشود : اول ، نماز عصر روز جمعه . دوم ، نماز عصر روز عرفه كه روز نهم ذىحجه است . سوم ، نماز عشاى شب عيد قربان ، براى كسى كه در مشعر الحرام باشد . چهارم ، نماز عصر و عشاى زن مستحاضه . پنجم ، نماز عصر و عشاى كسى كه نمىتواند از بيرون آمدن بول و غائط خوددارى كند . بلكه در هر موردى كه دو نماز را باهم مىخوانند ، اذان براى نماز دوم ساقط است ، مادامى كه فاصله ميان آن دو زياد نباشد ، و فاصله شدن تعقيب و نافله ضرر ندارد .\r\n( مسأله 779 ) اگر براى نماز جماعتى اذان و اقامه گفته باشند ، كسى كه با آن جماعت نماز مىخواند ، نبايد براى نماز خود اذان و اقامه بگويد .\r\n( مسأله 780 ) اگر براى خواندن نماز جماعت به مسجد رود و ببيند جماعت تمام شده ، تا وقتى كه صف‌ها به هم نخورده و جمعيت متفرق نشده ، اذان و اقامه ساقط است با شرائطى كه در مسأله بعد مىآيد .\r\n( مسأله 781 ) در جايى كه عده‌اى مشغول نماز جماعتند ، يا نماز آنان تازه تمام شده و صف‌ها به هم نخورده است ، اگر انسان بخواهد فرادى يا با جماعت ديگرى كه برپا مىشود نماز بخواند ، با سه شرط اذان و اقامه از او ساقط مىشود : اول ، آنكه براى آن نماز ، اذان و اقامه گفته باشند . دوم ، آنكه نماز جماعت باطل نباشد . سوم ، آنكه نماز او و نماز جماعت در يك مكان باشد . پس اگر نماز جماعت ، داخل مسجد باشد و او بخواهد در بام مسجد نماز بخواند ، مستحب است اذان و اقامه بگويد .\r\n( مسأله 782 ) اگر در شرط دوم از شرطهايى كه در مسأله پيش گفته شد شك كند ، يعنى شك كند كه نماز جماعت صحيح بوده يا نه ، اذان و اقامه از او ساقط است ولى اگر در يكى از دو شرط ديگر شك كند رجاءً اذان و اقامه بگويد .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\n( مسأله 783 ) كسى كه اذان و اقامه ديگرى را مىشنود مستحب است هر قسمتى را كه مىشنود بگويد ولى از ( حى على الصلاة ) تا ( حى على خير العمل ) را به اميد ثواب بگويد .\r\n( مسأله 784 ) اگر مرد اذان زن را با قصد لذت بشنود ، اذان از مرد ساقط نمىشود ، بلكه اگر قصد لذت هم نداشته باشد ، ساقط شدن اذان اشكال دارد .\r\n( مسأله 785 ) اذان و اقامه نماز جماعت را بايد مرد بگويد ، ولى در جماعت زنان اگر زن اذان و اقامه بگويد كافى است .\r\n( مسأله 786 ) اقامه بايد بعد از اذان گفته شود و اگر قبل از اذان بگويند صحيح نيست .\r\n( مسأله 787 ) اگر كلمات اذان و اقامه را بدون ترتيب بگويد ، مثلا حى على الفلاح را پيش از حى على الصلاة بگويد ، بايد از جايى كه ترتيب به هم خورده ، دوباره بگويد .\r\n( مسأله 788 ) بايد بين اذان و اقامه فاصله نيندازد و اگر بين آنها به قدرى فاصله بيفتد ، كه اذانى را كه گفته اذان اين اقامه حساب نشود ، مستحب است دوباره اذان و اقامه را بگويد و نيز اگر بين اذان و اقامه و نماز به قدرى فاصله بيندازد كه اذان و اقامه آن نماز حساب نشود ، مستحب است دوباره براى آن نماز ، اذان و اقامه بگويد .\r\n( مسأله 789 ) اذان و اقامه بايد به عربى صحيح گفته شود ، پس اگر به عربى غلط بگويد ، يا به جاى حرفى حرف ديگر بگويد يا مثلا ترجمه آنها را به فارسى بگويد صحيح نيست .\r\n( مسأله 790 ) اذان و اقامه بايد بعد از داخل‌شدن وقت نماز گفته شود و اگر عمداً يا از روى فراموشى پيش از وقت بگويد باطل است .\r\n( مسأله 791 ) اگر پيش از گفتن اقامه شك كند كه اذان گفته يا نه ، بايد اذان را بگويد ، ولى اگر مشغول اقامه شود و شك كند كه اذان گفته يا نه گفتن اذان لازم نيست .\r\n( مسأله 792 ) اگر در بين اذان يا اقامه پيش از آنكه قسمتى را بگويد شك كند كه قسمت پيش از آن را گفته يا نه ، بايد قسمتى را كه در گفتن آن شك كرده بگويد ، ولى اگر در حال گفتن قسمتى از اذان يا اقامه شك كند كه آنچه پيش از آن است گفته يا نه ، گفتن آن لازم نيست .\r\n( مسأله 793 ) مستحب است انسان در موقع گفتن اذان ، رو به قبله بايستد و با وضو يا\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nغسل باشد و دست‌ها را به گوش بگذارد و صدا را بلند نمايد و بكشد و بين جمله‌هاى اذان كمى فاصله دهد و بين آنها حرف نزند .\r\n( مسأله 794 ) مستحب است بدن انسان در موقع گفتن اقامه آرام باشد و آن را از اذان آهسته‌تر بگويد و جمله‌هاى آن را به هم نچسباند ولى به اندازه‌اى كه بين جمله‌هاى اذان فاصله مىدهد ، بين جمله‌هاى اقامه فاصله ندهد .\r\n( مسأله 795 ) مستحب است بين اذان و اقامه يك قدم بردارد ، يا قدرى بنشيند يا سجده كند ، يا ذكر بگويد يا دعا بخواند يا قدرى ساكت باشد ، يا حرفى بزند يا دو ركعت نماز بخواند .\r\n( مسأله 796 ) مستحب است كسى را كه براى گفتن اذان معين مىكنند ، عادل و وقت‌شناس و صدايش بلند باشد و اذان را در جاى بلند بگويد .\r\n\r\nواجبات نماز\r\n( مسأله 797 ) واجبات نماز يازده چيز است : اول ، نيت . دوم ، قيام يعنى ( ايستادن ) . سوم ، تَكْبِيرَةُ الإحْرامِ ، يعنى گفتن اللّه اكبر در اول نماز . چهارم ، ركوع . پنجم ، سجود . ششم ، قرائت . هفتم ، ذكر . هشتم ، تشهد . نهم ، سلام . دهم ، ترتيب . يازدهم ، موالات يعنى پى در پى بودن اجزاى نماز .\r\n( مسأله 798 ) بعضى از واجبات نماز ركن است ، يعنى اگر انسان آنها را بجا نياورد ، يا در نماز اضافه كند ، عمداً باشد يا اشتباهاً ، نماز باطل مىشود . و بعضى ديگر ركن نيست ، يعنى اگر عمداً كم يا زياد شود ، نماز باطل مىشود و چنانچه اشتباهاً كم يا زياد گردد ، نماز باطل نمىشود . و ركن نماز پنج چيز است : اول ، نيت . دوم ، تكبيرةالإحرام . سوم ، قيام در موقع گفتن تكبيرةالإحرام و قيام متصل به ركوع ، يعنى ايستادن پيش از ركوع . چهارم ، ركوع . پنجم ، دو سجده .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\n\r\nنيت\r\n( مسأله 799 ) انسان بايد نماز را به نيت قربت ، يعنى براى انجام فرمان خداوندعالم به جا آورد و لازم نيست نيت را از قلب خود بگذراند يا مثلا به زبان بگويد كه چهار ركعت نماز ظهر مىخوانم قربةً الى اللّه .\r\n( مسأله 800 ) اگر در نماز ظهر يا در نماز عصر نيت كند كه چهار ركعت نماز مىخوانم و معين نكند ، ظهر است يا عصر ، نماز او باطل است . و نيز كسى كه مثلا قضاى نماز ظهر بر او واجب است ، اگر در وقت نماز ظهر بخواهد نماز قضا يا نماز ظهر را بخواند ، بايد نمازى را كه مىخواند ، در نيت معين كند كه نماز قضا يا نماز ادا است .\r\n( مسأله 801 ) انسان بايد فقط براى انجام امر خداوند عالم نماز بخواند ، پس كسى كه ريا كند ، يعنى براى نشان دادن به مردم نماز بخواند ، نمازش باطل است خواه فقط براى مردم باشد ، يا خدا و مردم هر دو را در نظر بگيرد .\r\n\r\nتكبيرة الإحرام\r\n( مسأله 802 ) گفتن اللّه اكبر در اول هر نماز واجب و ركن است و بايد حروف ( الله ) و حروف ( اكبر ) و دو كلمه ( الله و اكبر ) را پشت سر هم بگويد و نيز بايد اين دو كلمه به عربى صحيح گفته شود و اگر به عربى غلط بگويد ، يا مثلا ترجمه آن را به فارسى بگويد صحيح نيست .\r\n( مسأله 803 ) احتياط واجب آن است كه تكبيرةالإحرام نماز را به چيزى كه پيش از آن مىخواند ، مثلا به اقامه يا به دعائى كه پيش از تكبير مىخواند نچسباند .\r\n( مسأله 804 ) اگر انسان بخواهد ( الله اكبر ) را به چيزى كه بعد از آن مىخواند مثلا به ( بسم الله الرحمن الرحيم ) بچسباند ، بايد ( ر ) اكبر را پيش بدهد .\r\n( مسأله 805 ) موقع گفتن تكبيرةالإحرام بايد بدن آرام باشد و اگر عمداً در حالى كه\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nبدنش حركت دارد ، تكبيرةالإحرام را بگويد باطل است و چنانچه سهواً حركت كند بنابر احتياط واجب بايد اول ، عملى كه نماز را باطل مىكند انجام دهد و دوباره تكبير بگويد .\r\n( مسأله 806 ) تكبير و حمد و سوره و ذكر و دعا را بايد طورى بخواند كه خودش بشنود و اگر به واسطه سنگينى يا كرى گوش يا سر و صداى زياد نمىشنود ، بايد طورى بگويد ، كه اگر مانعى نباشد بشنود .\r\n( مسأله 807 ) اگر شك كند كه تكبيرةالاحرام را گفته يا نه ، چنانچه مشغول خواندن چيزى شده ، به شك خود اعتنا نكند و اگر چيزى نخوانده ، بايد تكبير را بگويد .\r\n( مسأله 808 ) اگر بعد از گفتن تكبيرةالاحرام شك كند كه آن را صحيح گفته يا نه ، بايد به شك خود اعتنا نكند .\r\n\r\nقيام ( ايستادن )\r\n( مسأله 809 ) قيام در موقع گفتن تكبيرةالاحرام و قيام پيش از ركوع كه آن را قيام متصل به ركوع مىگويند ، ركن است ولى قيام در موقع خواندن حمد و سوره و قيام بعد از ركوع ، ركن نيست و اگر كسى آن را از روى فراموشى ترك كند ، نمازش صحيح است .\r\n( مسأله 810 ) واجب است پيش از گفتن تكبير و بعد از آن مقدارى بايستد تا يقين كند كه در حال ايستادن تكبير گفته است .\r\n( مسأله 811 ) اگر ركوع را فراموش كند و بعد از حمد و سوره بنشيند و يادش بيايد كه ركوع نكرده ، بايد بايستد و به ركوع رود و اگر بدون اين‌كه بايستد ، به حال خميدگى به ركوع برگردد ، چون قيام متصل به ركوع را به جا نياورده ، نماز او باطل است .\r\n( مسأله 812 ) موقعى كه ايستاده است ، بايد بدن را حركت ندهد و به طرفى خم نشود و به جايى تكيه نكند ولى اگر از روى ناچارى باشد ، اشكال ندارد .\r\n( مسأله 813 ) اگر موقعى كه ايستاده ، از روى فراموشى بدن را حركت دهد يا به طرفى خم شود ، يا به جايى تكيه دهد ، اشكال ندارد ولى در قيام براى گفتن تكبيرةالاحرام و قيام متصل\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nبه ركوع اگر از روى فراموشى حركتى كرده باشد ، بنابر احتياط واجب ، بايد نماز را تمام كند و دوباره بخواند .\r\n( مسأله 814 ) احتياط واجب آن است كه در موقع ايستادن ، هر دو پا روى زمين باشد ، ولى لازم نيست سنگينى بدن روى هر دو پا باشد و اگر روى يك پا هم باشد اشكال ندارد .\r\n( مسأله 815 ) موقعى كه انسان در نماز مىخواهد كمى جلو يا عقب رود ، يا كمى بدن را به طرف راست يا چپ حركت دهد ، بايد چيزى نگويد ولى بِحَوْلِ اللهِ و قُوَّتِهِ أقُومُ و أقْعُدُ را بايد در حال برخاستن بگويد و در موقع گفتن ذكرهاى واجب هم بدن بايد بىحركت باشد .\r\n( مسأله 816 ) اگر موقع خواندن حمد و سوره ، يا خواندن تسبيحات ، بىاختيار ، به قدرى حركت كند كه از حال آرام بودن بدن خارج شود ، مثلا كسى به او تنه بزند و او را حركت دهد ، احتياط واجب آن است كه بعد از آرام گرفتن بدن ، آنچه را در حال حركت خوانده دوباره بخواند .\r\n( مسأله 817 ) اگر در بين نماز از ايستادن عاجز شود ، بايد بنشيند و اگر از نشستن هم عاجز شود ، بايد بخوابد ، ولى تا بدنش آرام نگرفته بايد چيزى نخواند .\r\n( مسأله 818 ) تا انسان مىتواند ايستاده نماز بخواند ، نبايد بنشيند مثلا كسى كه در موقع ايستادن ، بدنش حركت مىكند ، يا مجبور است به چيزى تكيه دهد ، يا بدنش را كج كند ، يا خم شود يا پاها را بيشتر از معمول گشاد بگذارد ، بايد به هرطور كه مىتواند ايستاده نماز بخواند ولى اگر به هيچ قسم حتى مثل حال ركوع هم نتواند بايستد ، بايد راست بنشيند و نشسته نماز بخواند .\r\n( مسأله 819 ) تا انسان مىتواند بنشيند نبايد خوابيده نماز بخواند و اگر نتواند راست بنشيند ، بايد هرطور كه مىتواند بنشيند و اگر به هيچ قسم نمىتواند بنشيند ، بايد به طورى كه در احكام قبله گفته شد ، به پهلوى راست بخوابد و اگر نمىتواند ؛ به پهلوى چپ و اگر آن هم ممكن نيست به پشت بخوابد ، به طورى كه كف پاهاى او رو به قبله باشد .\r\n( مسأله 820 ) كسى كه نشسته نماز مىخواند ، اگر بعد از خواندن حمد و سوره بتواند بايستد ، و ركوع را ايستاده به جا آورد ، بايد بايستد و از حال ايستاده به ركوع رود و اگر نتواند ،\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nبايد ركوع را هم نشسته به جا آورد .\r\n( مسأله 821 ) كسى كه خوابيده نماز مىخواند ، اگر در بين نماز بتواند بنشيند ، بايد مقدارى را كه مىتواند نشسته بخواند ، و نيز اگر مىتواند بايستد ، بايد مقدارى را كه مىتواند ايستاده بخواند . ولى تا بدنش آرام نگرفته بايد چيزى نخواند .\r\n( مسأله 822 ) كسى كه نشسته نماز مىخواند اگر در بين نماز بتواند بايستد ، بايد مقدارى را كه مىتواند ، ايستاده بخواند ولى تا بدنش آرام ، نگرفته ، بايد چيزى نخواند .\r\n( مسأله 823 ) كسى كه مىتواند بايستد اگر بترسد كه به واسطه ايستادن ، مريض شود يا ضررى به او برسد ، مىتواند نشسته نماز بخواند و اگر از نشستن هم بترسد ، مىتواند خوابيده نماز بخواند .\r\n( مسأله 824 ) اگر انسان احتمال بدهد كه تا آخر وقت بتواند ايستاده نماز بخواند ، احتياط واجب آن است كه نماز را تأخير بيندازد .\r\n\r\nقرائت\r\n( مسأله 825 ) در ركعت اول و دوم نمازهاى واجب يوميه ، انسان بايد ، اول حمد و بعد از آن يك سوره تمام بخواند .\r\n( مسأله 826 ) اگر وقت نماز تنگ باشد ، يا انسان ناچار شود كه سوره را نخواند ، مثلا بترسد كه اگر سوره را بخواند ، دزد يا درنده ، يا چيز ديگرى به او صدمه بزند ، نبايد سوره را بخواند و اگر براى كار مهمّى عجله داشته باشد مىتواند سوره را نخواند .\r\n( مسأله 827 ) اگر عمداً سوره را پيش از حمد بخواند نمازش باطل است و اگر اشتباهاً سوره را پيش از حمد بخواند و در بين آن يادش بيايد ، بايد سوره را رها كند و بعد از خواندن حمد ، سوره را از اول بخواند .\r\n( مسأله 828 ) اگر حمد و سوره يا يكى از آنها را فراموش كند و بعد از رسيدن به ركوع بفهمد ، نمازش صحيح است .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\n( مسأله 829 ) اگر پيش از آن‌كه براى ركوع خم شود ، بفهمد كه حمد و سوره را نخوانده ، بايد بخواند . و اگر بفهمد سوره را نخوانده بايد فقط سوره را بخواند ولى اگر بفهمد حمد تنها را نخوانده ؛ بايد اوّل حمد و بعد از آن دوباره سوره را بخواند ، و نيز اگر خم شود و پيش از آن‌كه به ركوع برسد ، بفهمد حمد و سوره ، يا سوره تنها ، يا حمد تنها را نخوانده ، بايد بايستد و به همين شيوه عمل نمايد .\r\n( مسأله 830 ) اگر در نماز يكى از چهار سوره‌اى ( « 1 » ) را كه آيه سجده دارد عمداً بخواند نمازش باطل است .\r\n( مسأله 831 ) اگر در نماز ، آيه سجده را بشنود ، و به اشاره سجده كند نمازش صحيح است .\r\n( مسأله 832 ) در نماز مستحبى ، خواندن سوره لازم نيست ؛ اگرچه آن نماز به واسطه نذر كردن واجب شده باشد مگر اين‌كه نماز متعارف را نذر كند . ولى در بعضى از نمازهاى مستحبى مثل نماز ليلةالدفن ، كه سوره مخصوصى دارد ، اگر بخواهد به دستور آن نماز رفتار كرده باشد ، بايد همان سوره را بخواند .\r\n( مسأله 833 ) در نماز جمعه و در نماز ظهر روز جمعه ، مستحب است در ركعت اول بعد از حمد ، سوره جمعه و در ركعت دوم بعد از حمد ، سوره منافقين بخواند و اگر مشغول يكى از اينها شود ، بنابر احتياط واجب نمىتواند آن را رها كند و سوره ديگر بخواند .\r\n( مسأله 834 ) بر مرد واجب است حمد و سوره نماز صبح و مغرب و عشا را بلند بخواند و بر مرد و زن واجب است حمد و سوره نماز ظهر و عصر را آهسته بخوانند .\r\n( مسأله 835 ) مرد بايد در نماز صبح و مغرب و عشا مواظب باشد كه تمام كلمات حمد و سوره حتى حرف آخر آنها را بلند بخواند .\r\n( مسأله 836 ) زن مىتواند حمد و سوره نماز صبح و مغرب و عشا را بلند يا آهسته بخواند ، ولى اگر نامحرم صدايش را بشنود بنابر احتياط واجب بايد آهسته بخواند .\r\n\r\n\r\n","description":"","footnote":"\r\n( 1 ) . سوره‌هاى : الم سجده ، فصّلت ، نجم و علق .\r\n","page_name":" 247 ","page_number":247},
  {"content":"\r\n\r\n( مسأله 837 ) اگر در جايى كه بايد نماز را بلند بخواند عمداً آهسته بخواند ، يا در جايى كه بايد آهسته خواند عمداً بلند بخواند ، نمازش باطل است ولى اگر از روى فراموشى يا ندانستن مسأله باشد صحيح است و اگر در بين خواندن حمد و سوره هم بفهمد اشتباه كرده ؛ لازم نيست مقدارى را كه خوانده دوباره بخواند .\r\n( مسأله 838 ) اگر كسى در خواندن حمد و سوره بيشتر از معمول صدايش را بلند كند ، مثل آن‌كه آنها را با فرياد بخواند ، نمازش باطل است .\r\n( مسأله 839 ) انسان بايد نماز را ياد بگيرد كه غلط نخواند و كسى كه اصلًا نمىتواند صحيح آن را ياد بگيرد ، بايد هرطور كه مىتواند بخواند و احتياط واجب آن است كه نماز را به جماعت به جا آورد .\r\n( مسأله 840 ) كسى كه حمد و سوره و چيزهاى ديگر نماز را به خوبى نمىداند و مىتواند ياد بگيرد ، چنانچه وقت نماز وسعت دارد ، بايد ياد بگيرد و اگر وقت تنگ است ، بنابر احتياط واجب در صورتى كه ممكن باشد ، بايد نمازش را به جماعت بخواند .\r\n( مسأله 841 ) احتياط واجب آن است كه براى ياددادن واجبات نماز مزد نگيرند ولى براى مستحبات آن اشكال ندارد .\r\n( مسأله 842 ) اگر يكى از كلمات حمد و سوره را نداند ، يا عمداً آن را نگويد يا به جاى حرفى ، حرف ديگر بگويد مثلا به جاى ( ض ) ، ( ظ ) بگويد يا جايى كه بايد بدون زير و زبر خوانده شود ، زير و زبر بدهد ، يا تشديد را نگويد نماز او باطل است .\r\n( مسأله 843 ) اگر زير و زبر كلمه‌اى را نداند بايد ياد بگيرد ولى اگر كلمه‌اى كه وقف كردن آخر آن جايز است مىتواند هميشه وقف كند و ياد گرفتن زير و زبر آن لازم نيست و نيز اگر نداند مثلا كلمه‌اى با ( س ) است يا با ( ص ) بايد ياد بگيرد و چنانچه دو جور يا بيشتر بخواند ، مثل آن‌كه در اهدنا الصراط المستقيم ، « مستقيم » را يك‌مرتبه با ( س ) و يك‌مرتبه با ( ص ) بخواند نمازش باطل است مگر آن‌كه هر دو جور قرائت شده باشد و به اميد رسيدن به واقع بخواند .\r\n\r\n","description":"","footnote":"","page_name":" 248 ","page_number":248},
  {"content":"\r\n\r\n( مسأله 844 ) احتياط مستحب آن است كه در نماز ، وقف به حركت و وصل به سكون ننمايد و معنى وقف به حركت آن است كه زير يا زبر يا پيشِ آخر كلمه‌اى را بگويد و بين آن كلمه و كلمه بعد ، فاصله بيندازد ، مثلا بگويد الرَّحْمنِ الرَّحيمِ و ميم الرّحيم را زير بدهد و بعد قدرى فاصله دهد و بگويد مالك يوم الدّين . معنى وصل به سكون آن است كه زير يا زبر يا پيشِ كلمه‌اى را نگويد و آن كلمه را به كلمه بعد بچسباند مثل آن‌كه بگويد الرَّحمنِ الرَّحيمِ و ميم الرّحيم را زير ندهد و فوراً مالك يوم الدّين را بگويد .\r\n( مسأله 845 ) در ركعت سوم و چهارم نماز مىتواند فقط يك حمد بخواند ، يا سه مرتبه تسبيحات اربعه بگويد . يعنى سه مرتبه بگويد سُبْحانَ اللهِ و الحَمْدُ للّهِ و لا إلهَ إلّا اللهُ و اللهُ أكْبَر و مىتواند در يك ركعت حمد و در ركعت ديگر تسبيحات بخواند و بهتر است در هر دو ركعت تسبيحات بخواند .\r\n( مسأله 846 ) در تنگى وقت بايد تسبيحات اربعه را يك مرتبه بگويد .\r\n( مسأله 847 ) بر مرد و زن واجب است كه در ركعت سوم و چهارم نماز ، حمد يا تسبيحات را آهسته بخوانند .\r\n( مسأله 848 ) اگر در ركعت سوم و چهارم حمد بخواند ، بنابر احتياط واجب بايد بسم‌الله آن را هم آهسته بگويد .\r\n( مسأله 849 ) كسى كه نمىتواند تسبيحات را ياد بگيرد يا درست بخواند ، بايد در ركعت سوم و چهارم حمد بخواند .\r\n( مسأله 850 ) اگر در دو ركعت اول نماز به خيال اين‌كه دو ركعت آخر است تسبيحات بگويد ، چنانچه پيش از ركوع بفهمد ، بايد حمد و سوره را بخواند و اگر در ركوع بفهمد ، نمازش صحيح است و براى ترك هر يك از حمد و سوره دو سجده سهو بعد از نماز انجام دهد .\r\n( مسأله 851 ) اگر در دو ركعت آخر نماز به خيال اين‌كه در دو ركعت اول است حمد بخواند يا در دو ركعت اول نماز با اين‌كه گمان مىكرده در دو ركعت آخر است حمد بخواند ، چه پيش از ركوع بفهمد و چه بعد از آن ، نمازش صحيح است .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\n( مسأله 852 ) اگر در ركعت سوم يا چهارم مىخواست حمد بخواند تسبيحات به زبانش آمد ، يا مىخواست تسبيحات بخواند ، حمد به زبانش آمد بايد آن را رها كند و دوباره حمد يا تسبيحات را بخواند . ولى اگر عادتش خواندن چيزى بوده كه به زبانش آمده و در خزانه قلبش آن را قصد داشته مىتواند همان را تمام كند و نمازش صحيح است .\r\n( مسأله 853 ) مستحب است در تمام نمازها در ركعت اول ، سوره توحيد و در ركعت دوم ، سوره قدر را بخواند و عكس آن نيز وارد شده است و بهتر است به صورت نخست خوانده شود .\r\n\r\nركوع\r\n( مسأله 854 ) در هر ركعت بعد از قرائت بايد به اندازه‌اى خم شود كه بتواند دست را به زانو برساند و اين عمل را ركوع مىگويند و احتياط واجب است كه دست‌ها را بر زانوان خود بگذارد .\r\n( مسأله 855 ) هرگاه ركوع را به طور غير معمول به جا آورد ، مثلا به چپ يا راست خم شود اگرچه دست‌هاى او به زانو برسد ، صحيح نيست .\r\n( مسأله 856 ) خم شدن بايد به قصد ركوع باشد ، پس اگر به قصد كار ديگرى مثلا براى كشتن جانور خم شود ؛ نمىتواند آن را ركوع حساب كند ، بلكه بايد بايستد و دوباره براى ركوع خم شود و به واسطه اين عمل ، ركن زياد نشده و نماز باطل نمىشود .\r\n( مسأله 857 ) كسى كه نشسته ركوع مىكند ، بايد به قدرى خم شود كه صورتش مقابل زانوها برسد و بهتر است به قدرى خم شود كه صورت ؛ نزديك جاى سجده برسد .\r\n( مسأله 858 ) ذكر ركوع ، بنابر احتياط واجب آن است كه سه مرتبه سبحان الله يا يك مرتبه سُبْحانَ رَبِّىَ العَظِيمِ و بِحَمْدِهِ بگويد .\r\n( مسأله 859 ) ذكر ركوع بايد دنبال هم و به عربى صحيح گفته شود و مستحب است آن را سه يا پنج يا هفت مرتبه بلكه بيشتر بگويند .\r\n( مسأله 860 ) در ركوع بايد به مقدار ذكر واجب ، بدن آرام باشد و در ذكر مستحب هم اگر\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nآن را به قصد ذكرى كه براى ركوع دستور داده‌اند بگويد بنابر احتياط واجب ، آرام بودن بدن لازم است .\r\n( مسأله 861 ) اگر پيش از آن‌كه به مقدار ركوع خم شود و بدن آرام گيرد ، عمداً ذكر ركوع را بگويد ، احتياط آن است كه نماز را اعاده نمايد .\r\n( مسأله 862 ) اگر پيش از تمام شدن ذكر واجب ، عمداً سر از ركوع بردارد ، نمازش باطل است و اگر سهواً سر بردارد ، چنانچه پيش از آن‌كه از حال ركوع خارج شود ، يادش بيايد كه ذكر ركوع را تمام نكرده بايد در حال آرامى بدن دوباره ذكر را بگويد و اگر بعد از آن‌كه از حال ركوع خارج شد يادش بيايد ، نماز او صحيح است .\r\n( مسأله 863 ) هرگاه نتواند به اندازه ركوع خم شود ، بايد به چيزى تكيه دهد و ركوع كند و اگر موقعى هم كه تكيه داده نتواند به طور معمول ركوع كند بايد به هر اندازه مىتواند ، خم شود و اگر هيچ نتواند خم شود ، بايد موقع ركوع بنشيند و نشسته ركوع كند و احتياط واجب آن است كه نماز ديگرى هم بخواند و براى ركوع آن با سر ، در حال ايستاده ، اشاره نمايد .\r\n( مسأله 864 ) كسى كه مىتواند ايستاده نماز بخواند اگر در حال ايستاده يا نشسته نتواند ركوع كند ، بايد ايستاده نماز بخواند و براى ركوع با سر اشاره كند و اگر نتواند اشاره كند ، بايد به نيّت ركوع چشم‌ها را هم بگذارد و ذكر آن را بگويد و به نيّت برخاستن از ركوع ، چشم‌ها را باز كند و اگر از اين هم عاجز است بايد در قلب ، نيّت ركوع كند و ذكر آن را بگويد .\r\n( مسأله 865 ) اگر بعد از رسيدن به حد ركوع و آرام گرفتن بدن ، سر بردارد و دو مرتبه به قصد ركوع به اندازه ركوع خم شود ، نمازش باطل است و نيز اگر بعد از آنكه به اندازه ركوع خم شد و بدنش آرام گرفت ، به قصد ركوع به قدرى خم شود كه از اندازه ركوع بگذرد و دوباره به ركوع برگردد ، بنابر احتياط واجب نماز را تمام كند و سپس اعاده كند .\r\n( مسأله 866 ) بعد از تمام شدن ذكر ركوع ، بايد راست بايستد و بعد از آنكه بدن آرام گرفت به سجده رود و اگر عمداً پيش از ايستادن ، يا پيش از آرام گرفتن بدن به سجده رود نمازش باطل است .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\n( مسأله 867 ) اگر ركوع را فراموش كند و پيش از آنكه به سجده برسد ، يادش بيايد ، بايد بايستد بعد به ركوع رود و چنانچه به حالت خميدگى به ركوع برگردد ، نمازش باطل است .\r\n( مسأله 868 ) اگر بعد از آنكه پيشانى به زمين برسد ، يادش بيايد كه ركوع نكرده بنابر احتياط واجب بايد بايستد و ركوع كند و نماز را تمام كند و دو سجده سهو پس از نماز بجا آورد و سپس دوباره نماز را بخواند .\r\n\r\nسجود\r\n( مسأله 869 ) نمازگزار بايد در هر ركعت از نمازهاى واجب و مستحب ؛ بعد از ركوع دو سجده كند و سجده آن است كه پيشانى را بر زمين بگذارد و گذاردن كف دو دست ، و سر دو زانو ، و سر دو انگشت بزرگ پاها ، بر زمين از واجبات سجده است .\r\n( مسأله 870 ) دو سجده روى هم در يك ركعت يك ركن است كه اگر كسى در نماز واجب عمداً يا از روى فراموشى هر دو را ترك كند ، يا دو سجده ديگر به آنها اضافه نمايد ، نمازش باطل است .\r\n( مسأله 871 ) اگر عمداً يك سجده كم يا زياد كند ، نماز باطل مىشود . و اگر سهواً يك سجده كم كند حكم آن بعداً گفته خواهد شد .\r\n( مسأله 872 ) اگر پيشانى را عمداً يا سهواً به زمين نگذارد ، سجده نكرده است . اگرچه جاهاى ديگر به زمين برسد . ولى اگر پيشانى را به زمين بگذارد و سهواً جاهاى ديگر را به زمين نرساند ، يا سهواً ذكر نگويد سجده صحيح است .\r\n( مسأله 873 ) احتياط واجب آن است كه مقدار ذكر از سه مرتبه سبحان الله يا يك مرتبه سُبْحانَ رَبِّىَ الأَعْلى وَ بِحَمْدِهِ كمتر نباشد و مستحب است سبحان ربى الأعلى و بحمده را سه يا پنج يا هفت مرتبه بگويد .\r\n( مسأله 874 ) در سجود بايد به مقدار ذكر واجب ، بدن آرام باشد و موقع گفتن ذكر مستحب هم ، اگر آن را به قصد ذكرى كه براى سجده دستور داده‌اند بگويد ، آرام بودن بدن\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nلازم است . ولى در گفتن ذكر به قصد قربت مطلقه ، آرام بودن بدن لازم نيست .\r\n( مسأله 875 ) اگر پيش از آنكه پيشانى به زمين برسد و بدن آرام بگيرد عمداً ذكر سجده را بگويد ، يا پيش از تمام شدن ذكر عمداً سر از سجده بردارد ، نماز باطل است .\r\n( مسأله 876 ) اگر پيش از آنكه پيشانى به زمين برسد و بدن آرام گيرد ، سهواً ذكر سجده را بگويد و پيش از آنكه سر از سجده بردارد ، بفهمد اشتباه كرده بايد دوباره در حال آرام بودن ، ذكر را بگويد .\r\n( مسأله 877 ) اگر پيش از تمام شدن ذكر سجده سهواً پيشانى را از زمين بردارد نمىتواند دوباره به زمين بگذارد و بايد آن را يك سجده حساب كند . ولى اگر جاهاى ديگر را سهواً از زمين بردارد ، بايد دو مرتبه به زمين بگذارد و ذكر را بگويد .\r\n( مسأله 878 ) بعد از تمام شدن ذكر سجده اول بايد بنشيند تا بدن آرام گيرد و دوباره به سجده رود .\r\n( مسأله 879 ) در سجده بايد كف دست را بر زمين بگذارد ولى در حال ناچارى پشت دست هم مانعى ندارد . و اگر پشت دست ممكن نباشد ؛ بايد مچ دست را بگذارد و چنانچه آن را هم نتواند ، بايد تا آرنج هر جا كه مىتواند بر زمين بگذارد و اگر آن هم ممكن نيست ، گذاشتن بازو كافى است .\r\n( مسأله 880 ) در سجده بايد سر دو انگشت بزرگ پاها را به زمين بگذارد . و اگر انگشت‌هاى ديگر پا ، يا روى پا را به زمين بگذارد ، يا به واسطه بلند بودن‌ناخن ، سر شست به زمين نرسد نماز باطل است . و كسى كه به واسطه ندانستن مسأله نمازهاى خود را اينطور خوانده بنابر احتياط مستحب ؛ بايد دوباره بخواند .\r\n( مسأله 881 ) كسى كه نمىتواند پيشانى را به زمين برساند بايد به قدرى كه مىتواند خم شود و مهر يا چيز ديگرى را كه سجده بر آن صحيح است روى چيز بلندى گذاشته و طورى پيشانى را بر آن بگذارد كه بگويند سجده كرده است ؛ ولى بايد كف دست‌ها و زانوها و انگشتان پا را به‌طور معمول بر زمين بگذارد .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n( مسأله 882 ) كسى كه هيچ نمىتواند خم شود بايد براى سجده بنشيندو با سر اشاره كند و اگر نتواند بايد با چشم‌ها اشاره نمايد يعنى چشم‌ها را به قصد سجده ببندد و به نيت سربرداشتن باز كند و در هر دو صورت احتياط واجب آن است كه اگر مىتواند به قدرى مهر را بلند كند كه پيشانى را بر آن بگذارد و اگر نمىتواند احتياط مستحب آن است كه مهر را بلند كند و به پيشانى بگذارد ، و اگر با سر يا چشم‌ها هم نمىتواند اشاره كند ، بايد در قلب نيت سجده كند و بنابر احتياط واجب با دست و مانند آن براى سجده اشاره نمايد .\r\n( مسأله 883 ) جايى كه انسان بايد تقيه كند مىتواند بر فرش و مانند آن سجده نمايد و اگر بدون زحمت مىتواند در جاى ديگر نماز بخواند براى نماز به جاى ديگر برود .\r\n( مسأله 884 ) در ركعت اول و ركعت سومى كه تشهد ندارد ، مثل ركعت سوم نماز ظهر و عصر و عشا بايد بعد از سجده دوم قدرى بىحركت بنشيند و بعد برخيزد .\r\n\r\nچيزهايى كه سجده بر آنها صحيح است\r\n( مسأله 885 ) بايد بر زمين و چيزهاى غير خوراكى كه از زمين مىرويد ، مانند چوب و برگ درخت سجده كرد و سجده بر چيزهاى خوراكى و پوشاكى صحيح نيست و نيز سجده كردن بر چيزهاى معدنى مانند طلا و نقره و عقيق و فيروزه باطل است اما سجده كردن بر سنگ‌هاى معدنى مانند سنگ مرمر و سنگ‌هاى سياه اشكال ندارد .\r\n( مسأله 886 ) احتياط واجب آن است كه بر برگ درخت مو اگر تازه باشد سجده نكنند .\r\n( مسأله 887 ) سجده بر چيزهايى كه از زمين مىرويد و خوراك حيوان است مثل علف و كاه صحيح است .\r\n( مسأله 888 ) اگر چيزى كه سجده بر آن صحيح است ندارد ، يا اگر دارد به واسطه سرما يا گرماى زياد و مانند اينها نمىتواند بر آن سجده كند ؛ بايد به لباسش اگر از كتان يا پنبه است ، سجده كند و اگر از چيز ديگر است ( مثلا از پشم است ) بر همان چيز و يا فرش سجده كند و اگر آن هم نيست بر اشياى معدنى مانند عقيق و فيروزه سجده كند و اگر آن هم نيست بايد بر\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nپشت دست سجده كند .\r\n( مسأله 889 ) اگر در بين نماز چيزى كه بر آن سجده مىكند گم شود و چيزى كه سجده بر آن صحيح است نداشته باشد چنانچه وقت وسعت دارد ؛ بايد نماز را تمام كند و دوباره بخواند و اگر وقت تنگ است ، بايد به ترتيبى كه اكنون گفته شد عمل كند .\r\n( مسأله 890 ) مهر يا چيزى كه بر آن سجده مىكند بايد پاك باشد ولى اگر مثلًا مهر را روى فرش نجس بگذارد ، يا يك طرف مهر نجس باشد ، و پيشانى را به طرف پاك آن بگذارد ، اشكال ندارد .\r\n\r\nمكروهات سجده\r\nقرآن خواندن در سجده مكروه است . و نيز مكروه است براى بر طرف كردن گرد و غبار ، جاى سجده را فوت كند . و اگر در اثر فوت كردن ، دو حرف از دهان بيرون آيد ؛ نماز باطل است . و غير از اينها مكروهات ديگرى هم در كتاب‌هاى مفصل گفته شده است .\r\n\r\nسجده واجب قرآن\r\n( مسأله 891 ) اگر انسان موقعى كه آيه سجده را مىخواند و از ديگرى هم بشنود يك سجده كافى است .\r\n( مسأله 892 ) در غير نماز ، اگر در حال سجده آيه سجده را بخواند يا به آن گوش بدهد بايد سر از سجده بردارد و دوباره سجده كند .\r\n( مسأله 893 ) اگر آيه سجده را از نوار و يا راديو بشنود لازم است سجده نمايد .\r\n( مسأله 894 ) در سجده واجب قرآن نمىشود بر چيزهاى خوراكى و پوشاكى سجده كرد ولى ساير شرايط سجده را كه در نماز است لازم نيست مراعات كنند .\r\n( مسأله 895 ) در سجده واجب قرآن بايد طورى عمل كند كه بگويند سجده كرد .\r\n( مسأله 896 ) هر گاه در سجده واجب قرآن پيشانى را به قصد سجده بر زمين بگذارد ؛ اگر\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nچه ذكر نگويد كافيست و گفتن ذكر ، مستحب است و بهتر است بگويد :\r\n« لا الَهَ الَّا اللهُ حَقّاً حَقّاً لا الهَ الَّا اللهُ ايماناً وَ تَصْدِيقاً لا الهَ الَّا اللهُ عُبُودِيَّةً وَ رِقاً سَجَدْتُ لَكَ يَا رَبِّ تَعَبُّداً وَرِقّاً لا مُسْتَنْكِفاً وَ لا مُسْتَكْبِراً بَلْ انَا عَبْدٌ ذَلِيلٌ ضَعِيفٌ خَائِفٌ مُسْتَجِيرٌ » .\r\n\r\nتشهّد\r\n( مسأله 897 ) در ركعت دوم تمام نمازهاى واجب و ركعت سوم نماز مغرب و ركعت چهارم نماز ظهر و عصر و عشا بايد انسان بعد از سجده دوم بنشيند و در حال آرام بودن بدن تشهّد بخواند يعنى بگويد : اشْهَدُ انْ لا الهَ الَّا اللهُ وَحْدَهُ لا شَرِيكَ لَهُ وَ اشْهَدُ انَّ مُحَمَّداً عَبْدُهُ وَ رَسولُهُ اللَّهُمَّ صَلِّ عَلَى مُحَمَّد وَ آلِ مُحَمَّد .\r\n( مسأله 898 ) كلمات تشهّد بايد به عربى صحيح و به طورى كه معمول است پشت سر هم گفته شود .\r\n( مسأله 899 ) اگر تشهّد را فراموش كند و بايستد و پيش از ركوع يادش بيايد كه تشهّد را نخوانده ، بايد بنشيند و تشهد را بخواند و دوباره بايستد و آنچه بايد در آن ركعت خوانده شود بخواند و نماز را تمام كند و بنابر احتياط واجب براى ايستادن بىجا دو سجده سهو به‌جا آورد و اگر در ركوع يا بعد از آن يادش بيايد ؛ بايد نماز را تمام كند و بعد از سلام نماز ، تشهد را قضا كند و بنابر احتياط واجب براى تشهّد فراموش شده دو سجده سهو به جا آورد .\r\n\r\nسلام نماز\r\n( مسأله 900 ) بعد از تشهّد ركعت آخر نماز ؛ مستحب است در حالى كه نشسته و بدن آرام است بگويد : الْسَّلامُ عَلَيْكَ ايُّهَا النَّبِىُّ وَ رَحْمَةُ اللهِ وَ بَرَكاتُهُ و بعد از آن بايد بگويد : الْسَّلامُ عَلَيْكُمْ وَ رَحْمَةُ اللهِ وَ بَرَكاتُهُ يا بگويد السَّلامُ عَلَيْنَا وَ عَلى عِبَادِ اللهِ الصَّالِحينَ .\r\n\r\n","description":"","footnote":"","page_name":" 256 ","page_number":256},
  {"content":"\r\n\r\n( مسأله 901 ) هر گاه سلام را فراموش كند ، اين مسأله سه صورت دارد :\r\n1 - موقعى يادش بيايد كه نه صورت نماز به هم خورده ، و نه كارى كه نماز را در هر دو حالت ( عمد و سهو ) باطل مىكند ( مانند پشت به قبله كردن ) انجام داده است در اين صورت سلام را مىگويد و نمازش صحيح است .\r\n2 - موقعى يادش بيايد كه صورت نماز به هم خورده و پيش از به هم خوردن صورت نماز ، چيزى كه نماز را در هر دو حالت باطل مىكند ، انجام نداده است در اين صورت سلام را نيز بگويد و نماز او صحيح است .\r\n3 - به همين صورت ولى قبل از به هم خوردن صورت نماز ، چيزى كه نماز را در هر دو حالت باطل مىكند ، انجام داده باشد ، در اين صورت سلام بگويد و دو مرتبه آن نماز را اعاده كند .\r\n\r\nترتيب\r\n( مسأله 902 ) اگر عمداً ترتيب نماز را به هم بزند ، مثلًا سوره را پيش از حمد بخواند ، يا سجود را پيش از ركوع به جا آورد ؛ نماز باطل مىشود .\r\n( مسأله 903 ) اگر ركنى از نماز را فراموش كند و ركن بعد از آن را به جا آورد ، مثلًا پيش از آنكه ركوع كند دو سجده نمايد ؛ نماز باطل است .\r\n( مسأله 904 ) اگر ركنى را فراموش كند و چيزى را كه بعد از آن است و ركن نيست به جا آورد ، مثلًا پيش از آنكه دو سجده كند تشهّد بخواند ، بايد ركن را به جا آورد و آنچه را اشتباهاً پيش از آن خوانده دوباره بخواند .\r\n( مسأله 905 ) اگر چيزى را كه ركن نيست فراموش كند و ركن بعد از آن را به جا آورد ، مثلًا حمد را فراموش كند و مشغول ركوع شود ، نمازش صحيح است .\r\n( مسأله 906 ) اگر چيزى را كه ركن نيست فراموش كند و چيزى را كه بعد از آنست و آن هم ركن نيست به جا آورد ، مثلًا حمد را فراموش كند و سوره را بخواند چنانچه مشغول ركن بعد\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nشده باشد ، مثلًا در ركوع يادش بيايد كه حمد را نخوانده ، بايد بگذرد و نماز او صحيح است ، و اگر مشغول ركن بعد نشده باشد ، بايد آنچه را فراموش كرده به جا آورد و بعد از آن ، چيزى را كه اشتباهاً جلوتر خوانده دوباره بخواند .\r\n( مسأله 907 ) اگر سجده اول را به خيال اينكه سجده دوم است ، يا سجده دوم را به خيال اينكه سجده اول است به جا آورد ، نماز صحيح است و سجده اول او سجده اول و سجده دوم او سجده دوم حساب مىشود .\r\n\r\nموالات\r\n( مسأله 908 ) انسان بايد نماز را با موالات بخواند ، يعنى كارهاى نماز مانند ركوع و سجود و تشهد را پشت سر هم به جا آورد و چيزهائى را كه در نماز مىخواند به طورى كه معمول است پشت سر هم بخواند و اگر به قدرى بين آنها فاصله بيندازد كه نگويند نماز مىخواند ؛ نمازش باطل است .\r\n( مسأله 909 ) اگر در نماز سهواً بين حرف‌ها يا كلمات فاصله بيندازد و فاصله به قدرى نباشد كه صورت نماز از بين برود ، چنانچه مشغول ركن بعد نشده باشد ، بايد آن حرف‌ها يا كلمات را به طور معمول بخواند و اگر مشغول ركن بعد شده باشد ، نمازش صحيح است . مگر اينكه بين كلمات تكبيرة الاحرام آن قدر فاصله دهد كه از صورت تكبيرة الاحرام خارج شود در اين صورت نمازش باطل است .\r\n( مسأله 910 ) طول دادن ركوع و سجود و خواندن سوره‌هاى بزرگ ، موالات را به هم نمىزند .\r\n\r\nقنوت\r\n( مسأله 911 ) در تمام نمازهاى واجب و مستحب . پيش از ركوع ركعت دوم مستحب است قنوت بخواند و در نماز « وتر » با آنكه يك ركعت مىباشد . خواندن قنوت پيش از ركوع\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nمستحب است و نماز جمعه در هر ركعت يك قنوت دارد و نماز آيات پنج قنوت و نماز عيد فطر و قربان در ركعت اول پنج قنوت و در ركعت دوم چهار قنوت دارد .\r\n( مسأله 912 ) در قنوت هر ذكرى بگويد ، اگر چه يك سبحان الله باشد ، كافيست و بهتر است بگويد : لا الهَ الَّا اللهُ الْحَلِيمُ الْكَريمُ لا الهَ الَّا اللهُ الْعَلِىُّ الْعَظِيمُ سُبْحَانَ اللهِ رَبِّ السَّمَوَاتِ السَّبْع وَ رَبِّ اْلأرَضِينَ السَّبْع وَ ما فِيهِنَّ وَ ما بَيْنَهُنَّ وَ رَبِّ الْعَرْشِ الْعَظِيمِ وَالْحَمْدُ للهِ رَبِّ العْالَمِينَ .\r\n\r\nمبطلات نماز\r\n( مسأله 913 ) دوازده چيز نماز را باطل مىكند و آنها را مبطلات مىگويند :\r\nاول آنكه در بين نماز يكى از شرطهاى آن از بين برود ؛ مثلًا در بين نماز بفهمد مكانش غصبى است . و امكان خواندن در وقت در مكان مباح ممكن است .\r\nدوم آنكه در بين نماز عمداً يا سهواً يا از روى ناچارى ، چيزى كه وضو يا غسل را باطل مىكند پيش آيد ؛ مثلًا بول از او بيرون آيد ولى كسى كه نمىتواند از بيرون آمدن بول و غائط خوددارى كند ، اگر در بين نماز بول يا غائط از او خارج شود چنانچه به شيوه‌اى كه در احكام وضو گفته شد ، رفتار نمايد نمازش باطل نمىشود و نيز اگر در بين نماز از زن مستحاضه خون خارج شود ، در صورتى كه به شيوه استحاضه رفتار كرده باشد ، نمازش صحيح است .\r\nسوم از مبطلات نماز آن است كه دست‌ها را روى هم بگذارد .\r\n( مسأله 914 ) هر گاه براى ادب دست‌ها را به عنوان جزء نمازش روى هم بگذارد ، بنابر احتياط واجب بايد نماز را دوباره بخواند ، ولى اگر از روى فراموشى يا ناچارى يا براى كار ديگر مثل خاراندن دست و مانند آن ، دست‌ها را روى هم بگذارد اشكال ندارد .\r\nچهارم از مبطلات نماز آن است كه بعد از خواندن حمد ، « آمين » بگويد . ولى اگر اشتباهاً يا از روى ناچارى بگويد ، نمازش باطل نمىشود .\r\nپنجم از مبطلات نماز آن است كه عمداً يا از روى فراموشى پشت به قبله كند ، يا به\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nطرف راست يا چپ قبله برگردد ، بلكه اگر عمداً به قدرى برگردد كه نگويند رو به قبله است ، اگر چه به طرف راست يا چپ نرسد ، نمازش باطل است .\r\n( مسأله 915 ) اگر عمداً و يا سهواً همه صورت را به طرف راست يا چپ قبله برگرداند به نحوى كه « استقبال به صورت گفته نشود » نمازش باطل است ولى اگر سر را كمى بگرداند عمداً باشد ؛ يا اشتباهاً نمازش باطل نمىشود .\r\nششم از مبطلات نماز ، سخن گفن است .\r\n( مسأله 916 ) اگر كلمه‌اى بگويد كه دو حرف دارد ؛ مثل « من » و « ما » نماز او باطل مىشود و هر گاه كلمه‌اى بگويد كه يك حرف بيشتر نباشد مانند « ق » كه در زبان عرب به معنى نگهدارى كن ، چنانچه معنى آن را قصد كند نيز نماز او باطل مىشود اگر قصد معناى آن را نكند ولى ملتفت معناى آن باشد ، احتياط واجب آن است كه نماز را دوباره بخواند .\r\n( مسأله 917 ) اگر چيزى از حمد و سوره و ذكرهاى نماز را عمداً يا احتياطاً چند مرتبه بگويد اشكال ندارد مشروط بر اين كه از روى وسواس نباشد .\r\n( مسأله 918 ) در حال نماز ، انسان نبايد به ديگرى سلام كند و اگر ديگرى به او سلام كند ، بايد طورى جواب دهد كه سلام مقدم باشد مثلًا بگويد « سلام عليكم » و نبايد « عليكم السلام » بگويد .\r\n( مسأله 919 ) انسان بايد جواب سلام را چه در نماز يا در غير نماز فوراً بگويد ، و اگر عمداً يا از روى فراموشى جواب سلام را به قدرى طول دهد ، كه اگر جواب بگويد جواب آن سلام حساب نشود ، چنانچه در نماز باشد نبايد جواب بدهد و اگر در نماز نباشد ، جواب دادن واجب نيست .\r\n( مسأله 920 ) بايد نمازگزار جواب سلام را به قصد جواب بگويد نه به قصد دعا .\r\n( مسأله 921 ) اگر زن يا مرد نامحرم يا بچه مميز يعنى بچه‌اى كه خوب و بد را مىفهمد به نمازگزار سلام كند ، نمازگزار بايد جواب او را بدهد .\r\n( مسأله 922 ) اگر كسى به عده‌اى سلام كند ، جواب سلام او بر همه آنان واجب است ولى\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nاگر يكى از آنان جواب دهد ، كافى است .\r\n( مسأله 923 ) اگر به عده‌اى سلام كند و كسى كه بين آنها مشغول نماز است شك كند كه سلام كننده قصد سلام كردن به او را هم داشته يا نه ، نبايد جواب بدهد . و همچنين است اگر بداند كه قصد او را هم داشته ولى ديگرى جواب سلام را بدهد . اما اگر بداند كه قصد او را هم داشته ولى ديگرى جواب ندهد ، بايد جواب او را بگويد .\r\n( مسأله 924 ) سلام كردن مستحب است و خيلى سفارش شده است كه سواره به پياده و ايستاده به نشسته و كوچكتر به بزرگتر سلام كند .\r\n( مسأله 925 ) اگر دو نفر همزمان به يكديگر سلام كنند ، بر هر يك واجب است جواب سلام ديگرى را بدهد .\r\n( مسأله 926 ) در غير نماز ، مستحب است جواب سلام را بهتر از سلام بگويد ، مثلًا اگر كسى گفت سلام عليكم در جواب بگويد سلام عليكم و رحمة الله .\r\nهفتم از مبطلات نماز خنده با صدا و عمدى است و چنانچه سهواً با صدا بخندد يا لبخند بزند نمازش باطل نمىشود .\r\n( مسأله 927 ) اگر براى جلوگيرى از صداى خنده حالش تغيير كند ؛ مثلًا رنگش سرخ شود ، چنانچه از صورت نمازگزار بيرون رود ؛ بايد نمازش را دوباره بخواند .\r\nهشتم از مبطلات نماز آن است كه براى كار دنيا عمداً با صدا و يا بى صدا گريه كند ، و اگر از ترس خدا يا براى آخرت گريه كند ، آهسته باشد يا بلند اشكال ندارد ؛ بلكه از بهترين اعمال است .\r\nنهم از مبطلات نماز كاريست كه صورت نماز را به هم بزند مثل دست زدن و به هوا پريدن و مانند اينها كم باشد يا زياد ؛ عمداً باشد يا از روى فراموشى . ولى كارى كه صورت نماز را به هم نزند مثل اشاره كردن با دست اشكال ندارد .\r\n( مسأله 928 ) اگر در بين نماز به قدرى ساكت بماند كه نگويند نماز مىخواند نمازش باطل مىشود و در اين قسمت بين عمد و سهو فرقى ندارد .\r\n\r\n","description":"","footnote":"","page_name":" 261 ","page_number":261},
  {"content":"\r\n\r\n( مسأله 929 ) اگر در بين نماز كارى انجام دهد ؛ يا مدتى ساكت شود و شك كند كه نماز به هم خورده يا نه ؛ نمازش صحيح است .\r\nدهم از مبطلات نماز ، خوردن و آشاميدن است ؛ اگر در نماز طورى بخورد يا بياشامد كه نگويند نماز مىخواند . نمازش باطل است .\r\n( مسأله 930 ) احتياط واجب آن است كه در نماز هيچ چيز نخورد و نياشامد چه موالات نماز به هم بخورد يا نخورد و چه بگويند نماز مىخواند يا نگويند .\r\n( مسأله 931 ) اگر در بين نماز ، غذائى را كه لاى دندانهامانده فرو ببرد ، نمازش باطل نمىشود . و اگر قند يا شكر و مانند اينها در دهان مانده باشد و در حال نماز كم كم آب شود و فرو رود نمازش اشكال پيدا مىكند .\r\nيازدهم از مبطلات نماز شك در ركعت‌هاى نماز دو ركعتى يا سه ركعتى ، يا در دو ركعت اول نمازهاى چهار ركعتى است .\r\nدوازدهم از مبطلات نماز آن است كه ركن نماز را عمداً يا سهواً كم يا زياد كند ، يا چيزى را كه ركن نيست عمداً كم يا زياد نمايد .\r\n( مسأله 932 ) اگر بعد از نماز شك كند كه در بين نماز كارى كه نماز را باطل مىكند انجام داده يا نه نمازش صحيح است .\r\n\r\nچيزهائى كه در نماز مكروه است\r\n( مسأله 933 ) مكروه است در نماز صورت را كمى به طرف راست يا چپ بگرداند و چشم‌ها را هم بگذارد ، يا به طرف راست و چپ بگرداند و با ريش و دست خود بازى كند و انگشت‌ها را داخل هم نمايد و آب دهان بيندازد و به خط قرآن يا كتاب يا خط انگشتر نگاه كند و نيز مكروه است ، موقع خواندن حمد و سوره و گفتن ذكر ؛ براى شنيدن حرف كسى ساكت شود ، بلكه هر كارى كه خضوع و خشوع را از بين ببرد مكروه مىباشد .\r\n( مسأله 934 ) موقعى كه انسان خوابش مىآيد و نيز موقع خوددارى كردن از بول و غائط ؛ مكروه است نماز بخواند . و همچنين پوشيدن جوراب تنگ كه پا را فشار دهد در نماز مكروه\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nمىباشد و غير اينها مكروهات ديگرى هم در كتاب‌هاى مفصل گفته شده است .\r\n\r\nمواردى كه مىشود نماز واجب را شكست\r\n( مسأله 935 ) شكستن نماز واجب از روى اختيار حرام است ، ولى براى حفظ مال و جلوگيرى از ضرر مالى يا بدنى مانعى ندارد .\r\n( مسأله 936 ) اگر حفظ جان خود انسان يا كسى كه حفظ جان او واجب است يا حفظ مالى كه نگهدارى آن واجب مىباشد ، بدون شكستن نماز ممكن نباشد بايد نماز را بشكند ولى شكستن نماز براى مالى كه اهميت ندارد مكروه است .\r\n( مسأله 937 ) اگر در وسعت وقت مشغول نماز باشد و طلبكار طلب خود را از او مطالبه كند ، چنانچه بتواند در بين نماز طلب او را بدهد ، بايد در همان حال بپردازد و اگر بدون شكستن نماز ، دادن طلب او ممكن نيست ، طلب‌كار بايد صبر كند تا نماز تمام شود ، مگر صبر كردن براى او مايه زحمت باشد .\r\n( مسأله 938 ) اگر در بين نماز بفهمد كه مسجد نجس است ، چنانچه وقت تنگ باشد ، بايد نماز را تمام كند و اگر وقت وسعت دارد و تطهير مسجد ، نماز را به هم نمىزند بايد در بين نماز تطهير كند ، بعد بقيه نماز را بخواند و اگر نماز را به هم مىزند ، بايد نماز را به سرعت بخواند و مسجد را تطهير نمايد .\r\n( مسأله 939 ) كسى كه بايد نماز را بشكند ، اگر نماز را تمام كند معصيت كرده ولى نماز او اشكال ندارد .\r\n( مسأله 940 ) اگر پيش از آنكه به اندازه ركوع خم شود ، يادش بيايد كه اذان يا اقامه را فراموش كرده ، چنانچه وقت نماز وسعت دارد ، بهتر است براى گفتن آنها نماز را بشكند .\r\n\r\n","description":"","footnote":"","page_name":" 263 ","page_number":263},
  {"content":"\r\n\r\n\r\nشكيات\r\nشكيات نماز 23 قسم است :\r\n1 . شكهائى است كه نماز را باطل مىكند و آن 8 قسم است .\r\n2 . شك‌هايى كه به آن نبايد اعتنا كرد و آن 6 قسم است .\r\n3 . شكهاى صحيح و آن 9 قسم است :\r\n\r\nشك‌هاى باطل\r\n( مسأله 941 ) شك هائى كه نماز را باطل مىكند از اين قرار است :\r\nاول : شك در شماره ركعت‌هاى نماز دو ركعتى مثل نماز صبح و نماز مسافر ولى شك در شماره ركعت‌هاى نماز مستحب دو ركعتى و بعضى از نمازهاى احتياط نماز را باطل نمىكند .\r\nدوم : شك در شماره ركعت‌هاى نماز سه ركعتى .\r\nسوم : آنكه در نماز چهار ركعتى هر گاه طرف شك يك باشد مثل اين كه شك كند كه يك ركعت خوانده يا بيشتر .\r\nچهارم : شك در نماز چهار ركعتى پيش از تمام شدن سجده دوم ، يعنى طرف شك دو باشد مثل اين كه شك كند كه دو ركعت خوانده يا بيشتر .\r\nپنجم : شك بين دو و پنج يا دو و بيشتر از پنج .\r\nششم : شك بين سه و شش يا سه و بيشتر از شش .\r\nهفتم : شك بين چهار و شش يا چهار و بيشتر از شش .\r\nهشتم : شك در ركعت‌هاى نماز كه نداند چند ركعت خوانده است .\r\n( مسأله 942 ) اگر يكى از شك‌هاى باطل كننده براى انسان پيش آيد ، نمىتواند نماز را به هم بزند ، ولى اگر به قدرى فكر كند كه شك پا بر جا شود در اين صورت به هم زدن نماز مانعى ندارد .\r\n\r\n","description":"","footnote":"","page_name":" 264 ","page_number":264},
  {"content":"\r\n\r\n\r\nشك هائى كه نبايد به آنها اعتنا كرد\r\n( مسأله 943 ) شك هائى كه نبايد به آن‌ها اعتنا كرد از اين قرار است :\r\nاول : شك در چيزى كه محل به جا آوردن آن گذشته است : مثل آنكه در ركوع شك كند كه حمد را خوانده يا نه .\r\nدوم : شك بعد از سلام نماز .\r\nسوم : شك بعد از گذشتن وقت نماز .\r\nچهارم : شك كثيرالشك يعنى كسى كه زياد شك مىكند .\r\nپنجم : شك امام در شماره ركعت‌هاى نماز ، در صورتى كه مأموم شماره آنها را بداند و همچنين شك مأموم در صورتى كه امام شماره ركعت‌هاى نماز را بداند .\r\nششم : شك در نماز مستحبى .\r\n1 . شك در چيزى كه محل آن گذشته است\r\n( مسأله 944 ) اگر در بين نماز شك كند كه يكى از كارهاى واجب آن را انجام داده يا نه ، مثلًا شك كند كه حمد خوانده يا نه ، چنانچه مشغول كارى كه بايد بعد از آن انجام دهد نشده ، بايد آنچه را كه در انجام آن شك كرده به جا آورد و اگر مشغول كارى كه بايد بعد از آن انجام دهد شده ؛ به شك خود اعتنا نكند .\r\n( مسأله 945 ) اگر در بين خواندن آيه‌اى شك كند كه آيه پيش را خوانده يا نه ، يا وقتى آخر آيه را مىخواند شك كند كه اول آن را خوانده يا نه ، بنابر احتياط واجب بايد برگردد و به قصد قربت انجام دهد .\r\n( مسأله 946 ) اگر بعد از ركوع يا سجود شك كند كه كارهاى واجب آن ، مانند ذكر و آرام بودن بدن را انجام داده يا نه ، بايد به شك خود اعتنا نكند .\r\n( مسأله 947 ) اگر در حالى كه به سجده مىرود شك كند كه ركوع كرده يا نه ؛ برگردد ركوع\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nكند ، و سپس نماز را اعاده كند .\r\n( مسأله 948 ) اگر در حال برخاستن شك كند كه تشهد را به جا آورده يا نه ؛ يا شك كند كه سجده را به جا آورده يا نه بايد برگردد و به جا آورد .\r\n( مسأله 949 ) كسى كه نشسته يا خوابيده نماز مىخواند ؛ اگر موقعى كه حمد يا تسبيحات مىخواند ، شك كند كه سجده يا تشهد را به جا آورده يا نه ، بايد به شك خود اعتنا نكند و اگر پيش از آنكه مشغول حمد يا تسبيحات شود ، شك كند كه سجده يا تشهد را به جا آورده يا نه ، بايد به جا آورد .\r\n( مسأله 950 ) اگر شك كند كه يكى از ركن‌هاى نماز را به جا آورده يا نه ، چنانچه مشغول كارى كه بعد از آن است نشده ، بايد آن را به جا آورد مثلًا اگر چنانچه مشغول تشهد باشد به شك اعتنا نكند و اگر پيش از خواندن تشهد شك كند كه دو سجده را به جا آورده يا نه ، بايد به جا آورد و چنانچه بعد يادش بيايد كه آن ركن را به جا آورده بوده ، چون ركن زياد شده نمازش باطل است .\r\n( مسأله 951 ) اگر شك كند عملى را كه ركن نيست به جا آورده يا نه ، چنانچه مشغول كارى كه بعد از آن است نشده ، بايد آن را به جا آورد ، مثلًا اگر پيش از خواندن سوره شك كند كه حمد را خوانده يا نه ، بايد حمد را بخواند و اگر بعد از انجام آن يادش بيايد كه آن را به جا آورده بوده چون ركن زياد نشده نماز صحيح است .\r\n( مسأله 952 ) اگر شك كند كه سلام نماز را گفته يا نه ، يا شك كند درست گفته يا نه ، چنانچه مشغول تعقيب نماز يا مشغول نماز ديگر شده ؛ يا به واسطه انجام كارى كه نماز را به هم مىزند ؛ از حال نمازگزار بيرون رفته ، بايد به شك خود اعتنا نكند و اگر پيش از اينها شك كند ، بايد سلام را بگويد .\r\n2 . شك بعد از سلام\r\n( مسأله 953 ) اگر بعد از سلام نماز شك كند كه نمازش صحيح بوده يا نه ، مثلًا شك كند ركوع كرده يا نه ، يا بعد از سلام نماز چهار ركعتى شك كند كه چهار ركعت خوانده يا پنج ركعت ؛\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nبه شك خود اعتنا نكند ولى اگر هر دو طرف شك او باطل باشد ، مثلًا بعد از سلام نماز چهار ركعتى شك كند كه سه ركعت خوانده يا پنج ركعت ، نمازش باطل است .\r\n3 . شك بعد از وقت\r\n( مسأله 954 ) اگر بعد از گذشتن وقت نماز شك كند كه نماز خوانده يا نه ؛ يا گمان كند كه نخوانده ، خواندن آن لازم نيست ، ولى اگر پيش از گذشتن وقت ، شك كند كه نماز خوانده يا نه ، يا گمان كند كه نخوانده ، بايد آن نماز را بخواند بلكه اگر گمان كند كه خوانده ، بايد آن را به جا آورد .\r\n( مسأله 955 ) اگر بعد از گذشتن وقت نماز ظهر و عصر بداند يك نماز چهار ركعتى خوانده ولى نداند به نيت ظهر خوانده يا به نيت عصر بايد چهار ركعت نماز قضا به نيت نمازى كه بر او واجب است بخواند .\r\n( مسأله 956 ) اگر بعد از گذشتن وقت نماز مغرب و عشا ، بداند يك نماز خوانده ولى نداند سه ركعتى خوانده يا چهار ركعتى بايد قضاى نماز مغرب و عشا را بخواند .\r\n4 . كثيرالشك ( كسى كه زياد شك مىكند )\r\n( مسأله 957 ) اگر كسى در يك نماز سه مرتبه شك كند ، يا در سه نماز پشت سر هم مثلًا در نماز صبح و ظهر و عصر شك كند ، كثيرالشك است . و چنانچه زياد شك كردن او از غضب يا ترس يا پريشانى حواس نباشد ، به شك خود اعتنا نكند .\r\n( مسأله 958 ) كثيرالشك اگر در به جا آوردن چيزى شك كند ، بايد آن طرف را بگيرد كه به سود او است چنانچه به جا آوردن آن نماز را باطل نمىكند ، بايد بنا بگذارد كه آن را به جا آورده ، مثلًا اگر شك كند كه ركوع كرده يا نه ؛ بايد بنا بگذارد كه ركوع كرده است ، و اگر به جا آوردن آن نماز را باطل مىكند بايد بنا بگذارد كه آن را انجام نداده ، مثلًا اگر شك كند كه يك ركوع كرده يا بيشتر ، چون زياد شدن ركوع نماز را باطل مىكند بايد ، بنا بگذارد كه بيشتر از يك ركوع نكرده است .\r\n( مسأله 959 ) كسى كه در نماز مخصوصى مثلًا در نماز ظهر زياد شك مىكند اگر در نماز\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nديگر مثلًا در نماز عصر شك كند ، بايد به حكم شك رفتار نمايد .\r\n( مسأله 960 ) كسى كه زياد شك مىكند ، اگر شك كند ركنى را به جا آورده يا نه ، و اعتنا نكند بعد يادش بيايد كه آن را به جا نياورده ، چنانچه مشغول ركن بعد نشده ، بايد آن را به جا آورد و اگر مشغول ركن بعد شده نمازش باطل است ، مثلًا اگر شك كند ركوع كرده يا نه و اعتنا نكند ، چنانچه پيش از سجده يادش بيايد كه ركوع نكرده ، بايد ركوع كند و اگر در سجده يادش بيايد ، نمازش باطل است .\r\n( مسأله 961 ) كسى كه زياد شك مىكند ، اگر شك كند چيزى را كه ركن نيست به جا آورده يا نه و اعتنا نكند و بعد يادش بيايد كه آن را به جا نياورده ؛ چنانچه از محل به جا آوردن آن نگذشته ، بايد آن را به جا آورد و اگر از محل آن گذشته نمازش صحيح است ، مثلًا اگر شك كند كه حمد خوانده يا نه و اعتنا نكند ، چنانچه در قنوت يادش بيايد كه حمد نخوانده ، بايد بخواند و اگر در ركوع يادش بيايد . نماز او صحيح است .\r\n5 . شك امام و مأموم\r\n( مسأله 962 ) اگر امام جماعت در شماره ركعت‌هاى نماز شك كند ؛ مثلًا شك كند كه سه ركعت خوانده يا چهار ركعت ، چنانچه مأموم يقين داشته باشد كه چهار ركعت خوانده و به امام بفهماند كه چهار ركعت خوانده است ، امام بايد نماز را تمام كند و خواندن نماز احتياط لازم نيست . و نيز اگر امام يقين داشته باشد كه چند ركعت خوانده است و مأموم در شماره ركعت‌هاى نماز شك كند ، بايد به شك خود اعتنا ننمايد .\r\n6 . شك در نماز مستحبى\r\n( مسأله 963 ) اگر در شماره ركعت‌هاى نماز مستحبى شك كند ، چنانچه طرف بيشتر شك ، نماز را باطل مىكند ، بايد بنا را بر كمتر بگذارد مثلًا اگر در نافله صبح شك كند كه دو ركعت خوانده يا سه ركعت ، بايد بنا بگذارد كه دو ركعت خوانده است و اگر طرف بيشتر شك نماز را باطل نمىكند ، مثلا شك كند كه دو ركعت خوانده يا يك ركعت به هر طرف شك عمل كند ؛ نمازش صحيح است .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\n( مسأله 964 ) كم شدن ركن ، نافله را باطل مىكند ولى زياد شدن ركن ، آن را باطل نمىكند ، پس اگر يكى از كارهاى نافله را فراموش كند و موقعى يادش بيايد كه مشغول ركن بعد از آن شده بايد آن كار را انجام دهد و دوباره آن ركن را به جا آورد مثلًا اگر در بين ركوع يادش بيايد كه سوره را نخوانده ، بايد برگردد و سوره را بخواند و دوباره به ركوع رود .\r\n\r\nشك‌هاى صحيح\r\n( مسأله 965 ) در نه صورت اگر در شماره ركعت‌هاى نماز چهار ركعتى شك كند ؛ بايد فوراً فكر نمايد پس اگر يقين يا گمان به يك طرف شك پيدا كرد . همان طرف را بگيرد و نماز را تمام كند و گرنه به نحوى كه گفته مىشود عمل نمايد و آن « نه » صورت از اين قرار است :\r\nاول : آنكه بعد از سر برداشتن از سجده دوم شك كند دو ركعت خوانده يا سه ركعت ، كه بايد بنا بگذارد سه ركعت خوانده و يك ركعت ديگر بخواند و نماز را تمام كند و بعد از نماز ، يك ركعت نماز احتياط ايستاده به شيوه‌اى كه بعداً گفته مىشود به جا آورد .\r\nدوم : شك بين دو و چهار بعد از سر برداشتن از سجده دوم كه بايد بنا بگذارد چهار ركعت خوانده و نماز را تمام كند و بعد از نماز دو ركعت نماز احتياط ايستاده بخواند .\r\nسوم : شك بين دو و سه و چهار بعد از سر برداشتن از سجده دوم كه بايد بنابر چهار بگذارد و بعد از نماز دو ركعت نماز احتياط ايستاده و بعد دو ركعت نشسته به جا آورد .\r\nچهارم : شك بين چهار و پنج بعد از سر برداشتن از سجده دوم كه بايد بنابر چهار بگذارد و نماز را تمام كند و بعد از نماز دو سجده سهو به جا آورد . ولى اگر بعد از سجده اول ؛ يا پيش از سر برداشتن از سجده دوم ، اين شك براى او پيش آيد ، بنا را به چهار بگذارد و نماز را هم دوباره بخواند .\r\nپنجم : شك بين سه و چهار ؛ كه در هر جاى نماز باشد ، بايد بنابر چهار بگذارد و نماز را تمام كند و بعد از نماز يك ركعت نماز احتياط ايستاده يا دو ركعت نشسته به جا آورد .\r\nششم : شك بين چهار و پنج در حال ايستاده كه بايد بنشيند و تشهد بخواند و نماز را\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nسلام دهد و يك ركعت نماز احتياط ايستاده يا دو ركعت نشسته به جا آورد .\r\nهفتم : شك بين سه و پنج در حال ايستاده كه بايد بنشيند و تشهد بخواند و نماز را سلام دهد و دو ركعت نماز احتياط ايستاده به جا آورد .\r\nهشتم : شك بين سه و چهار و پنج در حال ايستاده ؛ كه بايد بنشيند و تشهد بخواند و بعد از سلام نماز دو ركعت نماز احتياط ايستاده و بعد دو ركعت نشسته به جا آورد .\r\nنهم : شك بين پنج و شش در حال ايستاده كه بايد بنشيند و تشهد بخواند و نماز را سلام دهد و دو سجده سهو به جا آورد و بنابر احتياط واجب نماز را اعاده كند .\r\n\r\nطريقه نماز احتياط\r\n( مسأله 966 ) كسى كه نماز احتياط بر او واجب است بعد از سلام نماز بايد فوراً نيت نماز احتياط كند و تكبير بگويد و حمد را بخواند و به ركوع رود و دو سجده نمايد پس اگر يك ركعت نماز احتياط بر او واجب است ، بعد از دو سجده تشهد بخواند و سلام دهد و اگر دو ركعت نماز احتياط بر او واجب است بعد از دو سجده ، يك ركعت ديگر مثل ركعت اول به جا آورد و بعد از تشهد سلام دهد .\r\n( مسأله 967 ) نماز احتياط سوره و قنوت ندارد ، و بايد آن را آهسته بخوانند و نيت آن را به زبان نياورند و احتياط واجب آن است كه بسم الله آن را هم آهسته بگويند .\r\n( مسأله 968 ) اگر پيش از خواندن نماز احتياط بفهمد كه ركعت‌هاى نمازش كم بوده ، چنانچه كارى كه نماز را باطل مىكند انجام نداده ، بايد آنچه از نماز نخوانده بخواند و براى سلام بى جا دو سجده سهو بنمايد . و اگر كارى كه نماز را باطل مىكند ؛ انجام داده ، مثلًا پشت به قبله كرده ، بايد نماز را دوباره به جا آورد .\r\n( مسأله 969 ) اگر بعد از خواندن نماز احتياط بفهمد كسرى نماز كمتر از نماز احتياط بوده ، مثلًا در شك بين دو و چهار ، دو ركعت نماز احتياط بخواند بعد بفهمد نماز را سه ركعت خوانده ، بنابر احتياط واجب بايد كسرى نماز را بلافاصله انجام دهد و اصل نماز را هم دوباره بخواند .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\n( مسأله 970 ) اگر بعد از خواندن نماز احتياط بفهمد كسرى نماز بيشتر از نماز احتياط بوده مثلًا در شك بين سه و چهار يك ركعت نماز احتياط بخواند ، بعد بفهمد نماز را دو ركعت خوانده ، چنانچه بعد از نماز احتياط كارى كه نماز را باطل مىكند انجام داده ؛ مثلًا پشت به قبله كرده ، بايد نماز را دوباره بخواند و اگر كارى كه نماز را باطل مىكند انجام نداده بايد يك ركعت كسرى نمازش را به طور متصل به جا آورد .\r\n( مسأله 971 ) اگر بين دو و سه و چهار شك كند و موقعى كه دو ركعت نماز احتياط ايستاده را مىخواند پيش از ركوع ركعت دوم يادش بيايد كه نماز را سه ركعت خوانده ، بايد بنشيند و نماز احتياط را يك ركعتى تمام كند و دو سجده سهو به جا آورد .\r\n( مسأله 972 ) اگر در بين نماز احتياط بفهمد كسرى نمازش بيشتر يا كمتر از نماز احتياط بوده ، چنانچه نتواند نماز احتياط را مطابق كسرى نمازش تمام كند ، بايد آن را رها كند و كسرى نماز را به جا آورد و مثلًا در شك بين سه و چهار اگر موقعى كه دو ركعت نماز احتياط نشسته را مىخواند ، يادش بيايد كه نماز را دو ركعت خوانده ؛ چون نمىتواند دو ركعت نشسته را به جاى دو ركعت ايستاده حساب كند ، بايد نماز احتياط نشسته را رها كند و دو ركعت كسرى نمازش را بخواند و دو سجده سهو براى زيادى سلام به جا آورد .\r\n( مسأله 973 ) اگر در نماز احتياط ، ركنى را زياد كند ، يا مثلًا به جاى يك ركعت دو ركعت بخواند ، نماز احتياط باطل مىشود ، بايد اصل نماز را بخواند .\r\n( مسأله 974 ) موقعى كه مشغول نماز احتياط است اگر در يكى از كارهاى آن شك كند ، چنانچه محل آن نگذشته ، بايد به جا آورد و اگر محلش گذشته ، بايد به شك خود اعتنا نكند ، مثلًا اگر شك كند كه حمد خوانده يا نه ، چنانچه به ركوع نرفته بايد بخواند ؛ و اگر به ركوع رفته بايد به شك خود اعتنا نكند .\r\n( مسأله 975 ) اگر در شماره ركعت‌هاى نماز احتياط شك كند ، بايد بنا را بر بيشتر بگذارد ولى چنانچه طرف بيشتر شك نماز را باطل مىكند بنا را بر كمتر مىگذارد . و بنابر احتياط نماز را اعاده كند .\r\n( مسأله 976 ) حكم گمان در ركعت‌هاى نماز حكم يقين است ، مثلًا اگر در نماز چهار\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nركعتى انسان گمان دارد كه نماز را چهار ركعت خوانده ، نبايد نماز احتياط بخواند .\r\n( مسأله 977 ) حكم شك و سهو در نمازهاى واجب يوميه و نمازهاى واجب ديگر فرق ندارد ، مثلًا اگر در نماز آيات شك كند كه يك ركعت خوانده يا دو ركعت ، چون شك او در نماز دو ركعتى است ، نمازش باطل مىشود .\r\n\r\nسجده سهو\r\n( مسأله 978 ) براى هفت چيز بعد از سلام نماز ، انسان بايد دو سجده سهو به نحوى كه بعداً گفته مىشود به جا آورد :\r\nاول : آنكه در بين نماز ، سهواً حرف بزند .\r\nدوم : سلام بى جا ، مانند سلام در ركعت اول .\r\nسوم : آنكه يك سجده را فراموش كند .\r\nچهارم : تشهد را فراموش كند .\r\nپنجم : آنكه در نماز چهار ركعتى بعد از سجده دوم شك كند كه چهار ركعت خوانده يا پنج ركعت .\r\nششم : ايستادن بىجا .\r\nهفتم : نشستن بى جا .\r\n( مسأله 979 ) اگر انسان اشتباهاً يا به خيال اينكه نمازش تمام شده حرف بزند بايد دو سجده سهو به جا آورد .\r\n( مسأله 980 ) براى حرفى كه از آه كشيدن و سرفه پيدا مىشود ، سجده سهو واجب نيست ولى اگر مثلًا سهواً آخ يا آه بگويد ، بايد سجده سهو نمايد .\r\n( مسأله 981 ) اگر چيزى را كه غلط خوانده دوباره به طور صحيح بخواند براى دوباره خواندن آن سجده سهو واجب نيست .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\n( مسأله 982 ) اگر در نماز سهواً مدتى حرف بزند و تمام آنها يك مرتبه حساب شود ، دو سجده سهو بعد از سلام نماز كافيست .\r\n( مسأله 983 ) اگر سهواً تسبيحات اربعه را نگويد يا بيشتر يا كمتر از سه مرتبه بگويد ، احتياط واجب آن است كه بعد از نماز دو سجده سهو به جا آورد .\r\n( مسأله 984 ) اگر در جائى كه نبايد سلام نماز را بگويد سهواً بگويد : « السَّلامُ عَلَيْنا وَ عَلى عِبادِاللهِ الصّالِحينَ » يا بگويد : « السّلامُ عَلَيْكُمْ وَ رَحْمَةُ اللهِ وَ بَرَكاتُهُ » بايد دو سجده سهو بنمايد ، ولى اگر اشتباهاً مقدارى از اين دو سلام را بگويد ، يا بگويد « السَّلامُ عَلَيْكَ ايُّهَا النَّبِىُّ وَ رَحْمَةُ اللهِ وَ بَرَكاتُه » احتياط آن است كه دو سجده سهو به جا آورد .\r\n( مسأله 985 ) اگر در جائى كه نبايد سلام دهد اشتباهاً هر سه سلام را بگويد دو سجده سهو كافى است .\r\n( مسأله 986 ) اگر يك سجده يا تشهد را فراموش كند و پيش از ركوع ركعت بعد يادش بيايد ؛ بايد برگردد و به جا آورد . و براى ايستادن بى جا دو سجده سهو به جا آورد .\r\n( مسأله 987 ) اگر در ركوع يا بعد از آن يادش بيايد كه يك سجده يا تشهد را از ركعت پيش فراموش كرده ، بايد بعد از سلام نماز سجده يا تشهد را قضا نمايد و بعد از آن دو سجده سهو به جا آورد .\r\n( مسأله 988 ) اگر سجده سهو را بعد از سلام نماز عمداً به جا نياورد ، معصيت كرده و واجب است هر چه زودتر آن را انجام دهد و چنانچه سهواً به جا نياورد ، هر وقت يادش آمد بايد فوراً انجام دهد و لازم نيست نماز را دوباره بخواند .\r\n( مسأله 989 ) اگر شك دارد كه سجده سهو بر او واجب شده يا نه ، لازم نيست به جا آورد .\r\n( مسأله 990 ) كسى كه شك دارد مثلًا دو سجده سهو بر او واجب شده يا چهار تا ، اگر دو سجده بنمايد كافى است .\r\n( مسأله 991 ) اگر بداند يكى از دو سجده سهو را به جا نياورده ، بايد دو سجده سهو به جا آورد و اگر بداند سهواً سه سجده كرده ، احتياط مستحب آن است كه دوباره دو سجده سهو بنمايد .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\n- كسى كه سجده سهو به عهده‌اش آمده و فراموش كرده تا وارد نماز شده و در بين نماز متذكر شده اگر نماز فريضه است لازم است نماز را تمام كند بعد از آن بلافاصله سجده را به جا آورد .\r\n\r\nكيفيت سجده سهو\r\n( مسأله 992 ) دستور سجده سهو اين است كه بعد از سلام نماز فوراً نيّت سجده سهو كند و پيشانى را به چيزى كه سجده بر آن صحيح است بگذارد و بگويد :\r\n« بِسْمِ اللهِ و باللهِ وَ صَلَّى اللهُ عَلى مُحَمَّد وَ آلهِ يا بِسْمِ الله وَ بِاللهِ اللَّهُمَّ صَلّ عَلى مُحَمَّد وَ آلِ مُحَمَّد » ولى بهتر است بگويد « بِسْمِ اللهِ وَ بِاللهِ السَّلامُ عَلَيكَ ايُّهَا النَّبِىُّ وَ رَحْمَة الله وَ بَرَكاتُه » ، بعد بايد بنشيند و دوباره به سجده رود و يكى از ذكرهائى را كه گفته شد بگويد و بنشيند و بعد از خواندن تشهد سلام دهد .\r\n\r\nقضاى سجده و تشهد فراموش شده\r\n( مسأله 993 ) سجده و تشهدى را كه انسان فراموش كرده و بعد از نماز قضاى آن را به جا مىآورد ؛ بايد تمام شرائط نماز : مانند پاك بودن بدن و لباس و رو به قبله بودن و شرطهاى ديگر را داشته باشد .\r\n( مسأله 994 ) اگر سجده يا تشهد را چند دفعه فراموش كند ، مثلًا يك سجده از ركعت اول و يك سجده از ركعت دوم فراموش نمايد ، بايد بعد از نماز ، قضاى هر دو را با سجده‌هاى سهوى كه براى آنها لازم است به جا آورد و لازم نيست معين كند كه قضاى كدام يك آنها است .\r\n( مسأله 995 ) اگر يك سجده و تشهد را فراموش كند ، احتياط واجب آن است كه هر كدام را اول فراموش كرده ، اول قضا نمايد . و اگر نداند كدام اول فراموش شده ، بايد احتياطاً يك سجده و تشهد و بعد يك سجده ديگر به جا آورد ، يا يك تشهد و يك سجده و بعد يك تشهد\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nديگر به جا آورد تا يقين كند سجده و تشهد را به ترتيبى كه فراموش كرده قضا نمايد .\r\n( مسأله 996 ) اگر به خيال اينكه اول سجده را فراموش كرده ، اول قضاى آن را به جا آورد و بعد از خواندن تشهد يادش بيايد كه اول تشهد را فراموش كرده احتياط مستحب آن است كه دوباره سجده را قضا نمايد . و نيز اگر به خيال اينكه اول تشهد را فراموش كرده ، اول قضاى آن را به جا آورد ، و بعد از سجده يادش بيايد كه اول سجده را فراموش كرده ، بنابر احتياط مستحب بايد دوباره تشهد را بخواند .\r\n( مسأله 997 ) اگر بين سلام نماز و قضاى سجده يا تشهد فراموش شده كارى كند كه اگر عمداً يا سهواً در نماز اتفاق بيفتد نماز باطل مىشود ، مثلًا پشت به قبله نمايد ، بايد قضاى سجده و تشهد را به جا آورد و نمازش صحيح است .\r\n( مسأله 998 ) اگر بعد از سلام نماز يادش بيايد كه يك سجده از ركعت آخر را فراموش كرده ؛ بايد قضاى سجده‌اى را كه فراموش كرده به جا آورد و بعد از آن دو سجده سهو به جا آورد چه كارى كه نماز را باطل مىكند كرده باشد يا نه . و اگر تشهد ركعت آخر را فراموش كرده باشد ، بايد قضاى تشهد را به جا آورد و بعد از آن دو سجده سهو به جا آورد .\r\n( مسأله 999 ) اگر بين سلام نماز و قضاى سجده يا تشهد فراموش شده كارى كند كه براى آن سجده سهو واجب مىشود ، مثل آنكه سهواً حرف بزند ، بايد سجده يا تشهد را قضا كند . ولى سجده سهو براى حرف زدن واجب نيست .\r\n( مسأله 1000 ) اگر نداند كه سجده را فراموش كرده يا تشهد را ، بايد هر دو را قضا نمايد و بهتر است اول سجده را قضا كند .\r\n( مسأله 1001 ) اگر شك دارد كه سجده يا تشهد را فراموش كرده يا نه ، واجب نيست قضا نمايد .\r\n( مسأله 1002 ) كسى كه بايد سجده يا تشهد را قضا نمايد ، اگر براى كار ديگرى هم سجده سهو بر او واجب شود ، بايد بعد از نماز ، سجده يا تشهد را قضا نمايد ، بعد سجده سهو را به جا آورد .\r\n\r\n","description":"","footnote":"","page_name":" 275 ","page_number":275},
  {"content":"\r\n\r\n( مسأله 1003 ) اگر شك دارد كه بعد از نماز ، قضاى سجده يا تشهد فراموش شده را به جا آورده يا نه ، چنانچه وقت نماز نگذشته ، بايد سجده يا تشهد را قضا نمايد ، و اگر وقت نماز هم گذشته ، بنابر احتياط بايد سجده يا تشهد را قضا نمايد .\r\n\r\nكم و زياد كردن اجزاء و شرائط نماز\r\n( مسأله 1004 ) هر گاه چيزى از واجبات نماز را عمداً كم يا زياد كند ، اگرچه يك حرف آن باشد ، نماز باطل است .\r\n( مسأله 1005 ) اگر به واسطه ندانستن مسأله ، چيزى از اجزاء نماز را كم يا زياد كند اگر آن جزء ركن نباشد و جاهل قاصر باشد نمازش صحيح است و الا بنابر احتياط واجب ، نماز را دوباره بخواند .\r\n( مسأله 1006 ) اگر در بين نماز بفهمد وضو يا غسلش باطل بوده ؛ يا بدون وضو يا غسل مشغول نماز شده ، بايد نماز را به هم بزند و دوباره با وضو يا غسل بخواند و اگر بعد از نماز بفهمد بايد دوباره نماز را با وضو يا غسل به جا آورد و اگر وقت گذشته قضا نمايد .\r\n( مسأله 1007 ) اگر بعد از رسيدن به ركوع يادش بيايد كه دو سجده از ركعت پيش فراموش كرده ، نمازش باطل است . و اگر پيش از رسيدن به ركوع يادش بيايد ، بايد برگردد و دو سجده را به جا و برخيزد و حمد و سوره يا تسبيحات را بخواند و نماز را تمام كند و بعد از نماز بنابر احتياط واجب ، براى ايستادن بى جا دو سجده سهو بنمايد .\r\n( مسأله 1008 ) اگر پيش از گفتن « السّلام علينا » و « السّلام عليكم » يادش بيايد كه دو سجده ركعت آخر را به جا نياورده . بايد دو سجده را به جا آورد و دوباره تشهّد بخواند و نماز را سلام دهد و براى زيادى تشهّد دو سجده سهو به جا آورد .\r\n( مسأله 1009 ) اگر پيش از سلام نماز يادش بيايد كه يك ركعت يا بيشتر از آخر نماز نخوانده ، بايد مقدارى را كه فراموش كرده به جا آورد .\r\n( مسأله 1010 ) اگر بعد از سلام نماز يادش بيايد كه يك ركعت يا بيشتر از آخر نماز را نخوانده ، چنانچه كارى انجام داده كه اگر در نماز عمداً يا سهواً اتفاق بيفتد نماز را باطل مىكند ،\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nمثلًا پشت به قبله كرده ، نمازش باطل است . و اگر كارى كه عمدى و سهوى آن ، نماز را باطل مىكند انجام نداده بايد فوراً مقدارى را كه فراموش كرده به جا آورد و دو سجده سهو جهت سلام بىجا انجام دهد .\r\n( مسأله 1011 ) هر گاه بعد از سلام نماز عملى انجام دهد كه اگر در نماز عمداً يا سهواً اتفاق بيفتد نماز را باطل مىكند ، مثلًا پشت به قبله نمايد و بعد يادش بيايد كه دو سجده آخر را به جا نياورده ، نمازش باطل است . و اگر پيش از انجام كارى كه نماز را باطل مىكند ، يادش بيايد ، بايد دو سجده‌اى را كه فراموش كرده به جا آورد و دوباره تشهّد بخواند و نماز را سلام دهد و دو سجده سهو براى سلامى كه اول گفته است بنمايد .\r\n( مسأله 1012 ) اگر بفهمد نماز را پيش از وقت خوانده ، يا پشت به قبله يا سمت راست و يا چپ خوانده بايد دوباره بخواند و اگر وقت گذشته قضا نمايد .\r\n\r\nاحكام نماز مسافر\r\n\r\nمسافر بايد نماز ظهر و عصر و عشاء را با هشت شرط شكسته به جا آورد\r\nيعنى دو ركعت بخواند :\r\n\r\nشرط اول : آن كه سفر او كمتر از هشت فرسخ شرعى نباشد\r\n( مسأله 1013 ) كسى كه رفتن و برگشتن او هشت فرسخ است ، خواه رفتن او كمتر از چهار فرسخ باشد خواه نباشد ، بايد نماز را شكسته بخواند . بنابر اين اگر رفتن سه فرسخ و برگشتن پنج فرسخ باشد يا بالعكس ، بايد نماز را شكسته بخواند .\r\n( مسأله 1014 ) اگر رفتن و برگشتن هشت فرسخ باشد بايد نماز را شكسته بخواند خواه همان روز و شب برگردد يا شب را در محل بماند و فردا و يا پس فرداى آن برگردد .\r\n( مسأله 1015 ) اگر سفر از هشت فرسخ كمتر باشد ، يا انسان نداند كه سفر او هشت فرسخ است يا نه ؛ بايد نماز را تمام بخواند و چنانچه شك كند كه سفر او هشت فرسخ است يا نه ، در\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nصورتى كه تحقيق كردن برايش مشقّت دارد ، بايد نمازش را تمام بخواند و اگر مشقّت ندارد ، بايد تحقيق كند كه اگر يك عادل بگويد يا بين مردم معروف باشد كه سفر او هشت فرسخ است ، نماز را شكسته بخواند .\r\n( مسأله 1016 ) اگر محلى دو راه داشته باشد ، يك راه آن كمتر از هشت فرسخ و راه ديگر آن هشت فرسخ يا بيشتر باشد ، چنانچه انسان از راهى كه هشت فرسخ است به آنجا برود ، بايد نماز را شكسته بخواند و اگر از راهى كه هشت فرسخ نيست برود ، بايد تمام بخواند .\r\n( مسأله 1017 ) اگر شهر ديوار دارد ، بايد ابتداى هشت فرسخ را از ديوار شهر حساب كند و اگر ديوار ندارد ، بايد از خانه‌هاى آخر شهر حساب نمايد ولى انتهاى هشت فرسخ را همان نقطه‌اى حساب كند كه مىخواهد برود خواه آن نقطه اول شهر يا وسط و يا آخر آن باشد .\r\n\r\nشرط دوم : قصد هشت فرسخ از آغاز سفر\r\nشرط دوم اين است كه از اول مسافرت قصد هشت فرسخ را داشته باشد ، پس اگر به جائى كه كمتر از هشت فرسخ است مسافرت كند و بعد از رسيدن به آنجا قصد كند جائى برود كه با مقدارى كه آمده هشت فرسخ شود ، چون از اول قصد هشت فرسخ را نداشته ، بايد نماز را تمام بخواند . ولى اگر بخواهد از آنجا به مقدار هشت فرسخ مسافرت كند بايد نماز را شكسته بخواند و همچنين است حكم برگشت به وطن اگر هشت فرسخ باشد ، بايد نماز را شكسته بخواند .\r\n( مسأله 1018 ) كسى كه نمىداند سفرش چند فرسخ است ، مثلًا براى پيدا كردن گمشده‌اى مسافرت مىكند و نمىداند كه چه مقدار بايد برود تا آن را پيدا كند ؛ بايد نماز را تمام بخواند . ولى در برگشتن ، چنانچه تا وطنش يا جائى كه مىخواهد ده روز در آنجا بماند ، هشت فرسخ يا بيشتر باشد ، بايد نماز را شكسته بخواند .\r\n\r\n","description":"","footnote":"","page_name":" 278 ","page_number":278},
  {"content":"\r\n\r\n\r\nشرط سوم : تصميم بر ادامه سفر\r\nشرط سوم آن است كه در بين راه از قصد خود برنگردد . پس اگر پيش از رسيدن به چهار فرسخ از قصد خود برگردد يا مردّد شود ، بايد نماز را تمام بخواند .\r\n( مسأله 1019 ) اگر بعد از رسيدن به چهار فرسخ از مسافرت منصرف شود ، چنانچه تصميم داشته باشد كه همانجا بماند يا بعد از ده روز برگردد ، يا در برگشتن و ماندن مردّد باشد ، بايد نماز را تمام بخواند .\r\n( مسأله 1020 ) اگر بعد از رسيدن به چهار فرسخ از مسافرت منصرف شود و تصميم داشته باشد كه برگردد ، بايد نماز را شكسته بخواند .\r\n( مسأله 1021 ) اگر براى رفتن به محلى حركت كند و بعد از رفتن مقدارى از راه بخواهد جاى ديگرى برود ، چنانچه از محل اولى كه حركت كرده تا جائى كه مىخواهد برود ، هشت فرسخ باشد ، بايد نماز را شكسته بخواند .\r\n\r\nشرط چهارم : از وطن عبور نكند\r\nشرط چهارم اين است كه نخواهد پيش از رسيدن به هشت فرسخ از وطن خود بگذرد ، يا ده روز يا بيشتر در جائى بماند در اين صورت سفر او قطع مىشود . پس كسى كه مىخواهد پيش از رسيدن به هشت فرسخ از وطنش بگذرد ، يا ده روز در محلى بماند ، بايد نماز را تمام بخواند .\r\n\r\nشرط پنجم : سفر براى كار حرام نباشد\r\nشرط پنجم آن كه براى كار حرام سفر نكند و اگر براى كار حرامى مانند دزدى سفر كند ، بايد نماز را تمام بخواند . و همچنين است اگر خود سفر حرام باشد ، مثل آن كه براى او ضرر داشته باشد ، يا زن بدون اجازه شوهر و فرزند با نهى پدر و مادر كه از روى دلسوزى باشد براى منافع شخصى خود سفرى بروند كه بر آنان واجب نباشد ، ولى اگر مثل سفر حج واجب باشد ، بايد نماز را شكسته بخوانند .\r\n\r\n","description":"","footnote":"","page_name":" 279 ","page_number":279},
  {"content":"\r\n\r\n( مسأله 1022 ) سفرى كه اسباب اذيت پدر و مادر باشد حرام است و انسان بايد در آن سفر نماز را تمام بخواند و روزه هم بگيرد .\r\n( مسأله 1023 ) اگر كسى با ماشين غصبى سفر كند ، نماز او شكسته است و احتياط مستحب آن است كه هم تمام و هم شكسته بخواند .\r\n( مسأله 1024 ) اگر به قصد تفريح و گردش مسافرت كند حرام نيست و بايد نماز را شكسته بخواند .\r\n( مسأله 1025 ) اگر براى لهو و خوش گذرانى به شكار رود ، مسافرت حرام و نمازش تمام است و چنانچه براى تهيه معاش و يا براى كسب و زياد كردن مال به شكار برود ، بايد نماز را شكسته بخواند و روزه نگيرد .\r\n( مسأله 1026 ) كسى كه براى معصيت سفر كرده ، موقعى كه از سفر به وطن برمى گردد بايد نماز را شكسته بخواند خصوصاً اگر توبه كرده باشد .\r\n( مسأله 1027 ) شخصى كه از سفر معصيت برمىگردد ، چنانچه انگيزه رجوعش مقصد مستقلى غير از رجوع به وطن باشد ، نماز او نيز شكسته است .\r\n( مسأله 1028 ) كسى كه سفر او سفر معصيت است ، اگر در بين راه از قصد معصيت برگردد ، چنانچه باقيمانده راه و يا مسافتى را كه بعد از پشيمان شدن از معصيت ، مىرود و برمى گردد هشت فرسخ باشد ، بايد نماز را شكسته بخواند .\r\n\r\nشرط ششم : خانه به دوش نباشد\r\nشرط ششم آن كه از صحرانشين هائى نباشد كه در بيابان‌ها گردش مىكنند و هر جا آب و خوراك براى خود و حشمشان پيدا كنند مىمانند و بعد از چندى به جاى ديگر مىروند ، و صحرا نشين‌ها در اين مسافرت‌ها بايد نماز را تمام بخوانند .\r\n( مسأله 1029 ) اگر يكى از صحرا نشين‌ها براى پيدا كردن منزل و چراگاه حيواناتش سفر كند بايد نمازش را تمام بخواند هر چند سفر او هشت فرسخ باشد .\r\n\r\n","description":"","footnote":"","page_name":" 280 ","page_number":280},
  {"content":"\r\n\r\n( مسأله 1030 ) اگر صحرانشين براى زيارت يا حج يا تجارت و مانند اينها مسافرت كند ، بايد نماز را تمام بخواند ، خصوصاً اگر با همان چادر و اثاثيه سفر كند .\r\n\r\nشرط هفتم : سفر براى شغل نباشد\r\nشغل و كار او مسافرت نباشد كسانى كه داراى چنين شرطى نيستند به سه گروه تقسيم مىشوند :\r\n1 . راننده‌ها و خلبان‌ها و كشتيبان‌ها و ساربان‌ها و مانند آنها سفر شغل آنها است بايد نماز را تمام بخوانند .\r\n2 . كسى كه سفر شغل او نيست ولى سفر مقدّمه شغل او است يعنى براى انجام به طور مرتب سفر كند مانند معلمى كه بايد هر روز يا غالباً به مقدار مسافت شرعى سفر مىكند ، و پس از تدريس به وطن بازمى گردد و همچنين است محصل و بيله ورى كه براى خريد و يا فروش بايد به مقدار مسافت شرعى سفر كند سپس برگردد آن گروه نيز بايد نماز خود را تمام بخواند .\r\n3 . كسى كه سفر شغل او و يا مقدمه شغل او نيست ، ولى براى زيارت هر هفته مرتب سفر مىكند ، اين گروه نيز بايد نماز را تمام و روزه را بگيرند خلاصه كسانى كه سفر براى آنان به صورت يك امر عادى درآيد ، نماز آنان تمام و روزه را بايد بگيرند .\r\n( مسأله 1031 ) اگر راننده‌اى براى كار ديگرى مثلًا براى زيارت يا حج هم مسافرت كند ، بايد نماز را تمام بخواند و همچنين است اگر اتومبيل خود را براى زيارت كرايه بدهد و در ضمن خودش هم زيارت كند ، بايد نماز را تمام بخواند .\r\n( مسأله 1032 ) كسانى كه راهنماى حج و مدير كاروان حجاج و مانند آنها مىباشند ، چون سالى يك بار اتفاق مىافتد و در مدت كمى انجام مىگيرد ، نماز آنها شكسته است و حكم آنها با حمله دارى كه سال‌هاى گذشته كه بخش عمده سال را در سفر بودند تفاوت دارد .\r\n( مسأله 1033 ) كسى كه در مقدارى از سال شغلش مسافرت است ، مثل شوفرى كه فقط در تابستان يا زمستان اتومبيل خود را كرايه مىدهد ، بايد در سفرى كه مشغول به كارش هست نماز را تمام بخواند .\r\n\r\n","description":"","footnote":"","page_name":" 281 ","page_number":281},
  {"content":"\r\n\r\n( مسأله 1034 ) راننده و دوره گردى كه در دو سه فرسخى شهر رفت و آمد مىكند ، چنانچه اتفاقاً سفر هشت فرسخى برود ، بايد نماز را شكسته بخواند .\r\n( مسأله 1035 ) كسى كه به يكى از عناوين سه گانه بايد نماز خود را تمام بخواند اگر ده روز يا بيشتر در وطن خود بماند يا در نقطه‌اى ده روز قصد اقامه كند بايد در سفر اولى كه بعد از ده روز مىرود ، نماز را شكسته بخواند .\r\n( مسأله 1036 ) اگر چنين گروهى شك كنند كه در وطن خود يا جاى ديگر ده روز مانده‌اند يا نه ، بايد نماز را تمام بخواند .\r\n( مسأله 1037 ) كسى كه در شهرها سياحت مىكند و براى خود وطنى اختيار نكرده ، بايد نماز را تمام بخواند .\r\n( مسأله 1038 ) كسى كه شغلش مسافرت نيست ، اگر مثلًا در شهرى يا در دهى جنسى دارد كه براى حمل آن در يك زمان معين مسافرت‌هاى پى در پى مىكند ، بايد نماز را شكسته بخواند .\r\n( مسأله 1039 ) كسى كه از وطنش صرف نظر كرده و مىخواهد وطن ديگرى براى خود اختيار كند اگر سفرش طولانى است بايد نماز را تمام بخواند .\r\nنماز كارمندان هواپيما و قطار تمام و روزه را بايد بگيرند و اگر ده روز يا بيشتر در وطن خود يا جاى ديگر بمانند در غير سفر اول نمازشان تمام است .\r\nكسى كه در سال دو يا سه سفر مىرود كه هر كدام سه يا چهار ماه طول مىكشد ، و بقيه سال را در وطن است نماز او تمام است .\r\nچوپانى كه در سال نه ماه همراه گوسفندان مىرود ، بدون آنكه در جائى ده روز بماند ، و سه ماه زمستان را در وطن خود به سر مىبرد ، نماز او تمام و بايد روزه را بگيرد .\r\n\r\nشرط هشتم : رسيدن به حد ترخّص\r\nشرط هشتم آن كه به حد ترخّص برسد يعنى از وطنش يا جائى كه قصد كرده بود ده روز\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nدر آنجا بماند ، به قدرى دور شود كه ديوار شهر را نبيند و صداى اذان آن را نشنود ولى بايد در هوا غبار يا چيز ديگرى نباشد كه از ديدن ديوار و شنيدن اذان جلوگيرى كند و لازم نيست به قدرى دور شود كه مناره‌ها و گنبدها را نبيند ، يا ديوارها هيچ پيدا نباشد ، بلكه همين قدر كه ديوارها كاملًا معلوم نباشد ، كافى است .\r\n( مسأله 1040 ) كسى كه به سفر مىرود اگر به جائى برسد كه اذان را نشنود ولى ديوار شهر را ببيند ، يا ديوارها را نبيند و صداى اذان را بشنود ، چنانچه بخواهد در آنجا نماز بخواند ، بنابر احتياط واجب بايد هم شكسته و هم تمام بخواند .\r\n( مسأله 1041 ) مسافرى كه به وطنش برمى گردد ، وقتى ديوار وطن خود را ببيند و صداى اذان آن را بشنود ، بايد نماز را تمام بخواند ولى مسافرى كه مىخواهد ده روز در محلى بماند . وقتى ديوار آنجا را ببيند و صداى اذانش را بشنود ، بنابر احتياط واجب بايد نماز را تأخير بيندازد تا به منزل برسد . يا نماز را هم شكسته و هم تمام بخواند .\r\n( مسأله 1042 ) اگر به قدرى دور شود كه نداند صدائى را كه مىشنود صداى اذان است يا صداى ديگر ، و يا بفهمد اذان مىگويند ولى كلمات آن را تشخيص ندهد ، احتياط جمع ميان تمام و شكسته است .\r\n( مسأله 1043 ) اگر بخواهد در محلى نماز بخواند كه شك دارد به حد ترخص يعنى جائى كه اذان را نشنود و ديوار را نبيند ، رسيده يا نه ، بايد نماز را تمام بخواند . و در موقع برگشتن اگر شك كند كه به حد ترخص رسيده يا نه ، بايد شكسته بخواند . و چون در بعضى موارد اشكال پيدا مىكند بايد يا آنجا نماز نخواند يا هم شكسته و هم تمام بخواند .\r\n\r\n","description":"","footnote":"","page_name":" 283 ","page_number":283},
  {"content":"\r\n\r\n\r\nچيزهائى كه سفر را قطع مىكند\r\nچند چيز است كه سفر را قطع مىكند و بايد نماز را تمام خواند :\r\n\r\nاول : رسيدن به وطن\r\n( مسأله 1044 ) مسافرى كه در سفر از وطن خود عبور مىكند ، وقتى به جائى برسد كه ديوار وطن خود را ببيند و صداى اذان آن را بشنود بايد نماز را تمام بخواند .\r\n( مسأله 1045 ) مسافرى كه در بين مسافرت به وطنش رسيده ، تا وقتى در آنجا هست بايد نماز را تمام بخواند . ولى اگر بخواهد از آنجا هشت فرسخ برود ، يا مقدارى برود و برگردد كه رفتن و برگشتن هشت فرسخ مىشود . وقتى به جائى برسد كه ديوار وطن را نبيند و صداى اذان آن را نشنود ، بايد نماز را شكسته بخواند .\r\n( مسأله 1046 ) محلى را كه انسان براى اقامت و زندگى خود اختيار كرده وطن اوست ، چه در آنجا به دنيا آمده و وطن پدر و مادرش باشد ، يا خودش آنجا را براى زندگى اختيار كرده باشد .\r\n( مسأله 1047 ) اگر قصد دارد در محلى كه وطن اصليش نيست مدتى بماند و بعد به جاى ديگر رود ، اين محل حكم وطن را دارد بنابر اين كارمندان دولت كه براى مدتى معيّن يا غير معيّن براى محلى اعزام مىشوند چون در آنجا مسافر نيستند ، حكم وطن را دارد .\r\n( مسأله 1048 ) كسى كه در دو محل زندگى مىكند ، مثلًا شش ماه در شهرى و شش ماه در شهر ديگر مىماند ، هر دو به حكم وطن اوست . و نيز اگر بيشتر از دو محل را براى زندگى خود اختيار كرده باشد ، همه آنها حكم وطن او حساب مىشود .\r\n( مسأله 1049 ) در غير وطن اصلى و وطن غيراصلى كه ذكر شد در جاهاى ديگر اگر قصد اقامه نكند نمازش شكسته است چه ملكى در آنجا داشته باشد يا نداشته باشد و چه در آنجا شش ماه مانده باشد يا نه .\r\n\r\n","description":"","footnote":"","page_name":" 284 ","page_number":284},
  {"content":"\r\n\r\n( مسأله 1050 ) اگر به جائى برسد كه وطن او بوده و از آنجا صرف نظر كرده نبايد نماز را تمام بخواند ، اگر چه وطن ديگرى هم براى خود اختيار نكرده باشد .\r\n\r\nدوم : قصد اقامت ده روز\r\n( مسأله 1051 ) مسافرى كه قصد دارد ، ده روز پشت سر هم در محلى بماند ، يا مىداند كه بدون اختيار ده روز در محلى مىماند ، در آن محل بايد نماز را تمام بخواند .\r\n( مسأله 1052 ) مسافرى كه مىخواهد ده روز در محلى بماند ، در صورتى بايد نماز را تمام بخواند كه بخواهد تمام ده روز را در يك جا بماند پس اگر بخواهد مثلًا ده روز در نجف و كوفه يا در تهران و شميران بماند ، بايد نماز را شكسته بخواند .\r\n( مسأله 1053 ) مسافرى كه مىخواهد ده روز در محلى بماند ، اگر از اول قصد داشته باشد كه در بين ده روز به اطراف آنجا برود ؛ چنانچه جائى كه مىخواهد برود اگر به اندازه‌اى دور نيست كه مسافرت حساب شود ، بايد در همه ده روز نماز را تمام بخواند و اگر به اندازه‌اى باشد كه عرفا مسافرت حساب شود بايد در تمام ده روز نماز را شكسته بخواند .\r\n( مسأله 1054 ) اگر مسافر قصد كند ده روز در محلى بماند ؛ چنانچه پيش از خواندن يك نماز چهار ركعتى از ماندن منصرف شود . يا مردّد شود كه در آنجا بماند يا به جاى ديگر برود ، بايد نماز را شكسته بخواند و اگر بعد از خواندن يك نماز چهار ركعتى از ماندن منصرف شود ؛ يا مردّد شود ، تا وقتى در آنجا هست ، بايد نماز را تمام بخواند .\r\n( مسأله 1055 ) مسافرى كه قصد كرده ده روز در محلى بماند ، اگر روزه بگيرد و بعد از ظهر از ماندن در آنجا منصرف شود ، چنانچه يك نماز چهار ركعتى خوانده باشد ، روزه‌اش صحيح است و تا وقتى در آنجا هست بايد نمازهاى خود را تمام بخواند و روزه‌ها را هم بگيرد و اگر يك نماز چهار ركعتى نخوانده باشد ، احتياط واجب آن است كه روزه آن روز را تمام كند و قضاء آن را نيز بگيرد اما نمازهاى خود را بايد شكسته بخواند و روزهاى بعد هم نمىتواند روزه بگيرد .\r\n( مسأله 1056 ) مسافرى كه قصد كرده ده روز در محلى بماند ، اگر از ماندن منصرف شود و\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nشك كند پيش از آن كه از قصد ماندن برگردد ، يك نماز چهار ركعتى خوانده يا نه ، بايد نمازهاى خود را شكسته بخواند .\r\n( مسأله 1057 ) اگر مسافر به نيّت اين كه نماز را شكسته بخواند ؛ مشغول نماز شود و در بين نماز تصميم بگيرد كه ده روز يا بيشتر بماند ، بايد نماز را چهار ركعتى تمام نمايد .\r\n( مسأله 1058 ) مسافرى كه قصد كرده ده روز در جائى بماند ، اگر در بين نماز چهار ركعتى از قصد خود برگردد ، چنانچه مشغول ركعت سوم نشده ، بايد نماز را دو ركعتى تمام نمايد و بقيه نمازهاى خود را شكسته بخواند . و اگر به ركوع ركعت سوم رفته نمازش باطل ولى تا وقتى در آنجا هست بايد نماز را شكسته بخواند .\r\n( مسأله 1059 ) مسافرى كه قصد كرده ده روز در جائى بماند اگر بعد از خواندن يك نماز چهار ركعتى بخواهد به جائى كه كمتر از چهار فرسخ است برود و به محل اقامه خود به عنوان محل اقامت برگردد ، بايد نماز را تمام بخواند و اگر به عنوان منزلى كه در بين راه است عبور كند ، نماز او شكسته است .\r\n( مسأله 1060 ) مسافرى كه قصد كرده ده روز در جائى بماند ، اگر بعد از خواندن يك نماز چهار ركعتى بخواهد به جاى ديگرى كه كمتر از هشت فرسخ است ، برود و ده روز در آنجا بماند ، بايد در رفتن و در جائى كه قصد ماندن ده روز كرده ، نمازهاى خود را تمام بخواند . ولى اگر جائى كه مىخواهد برود هشت فرسخ يا بيشتر است بايد موقع رفتن نمازهاى خود را شكسته بخواند و چنانچه در آنجا قصد ماندن ده روز كرد ، نمازش را تمام بخواند .\r\n( مسأله 1061 ) مسافرى كه قصد كرده ده روز در محلى بماند اگر بعد از خواندن يك نماز چهار ركعتى بخواهد به جائى كه كمتر از چهار فرسخ است برود ، چنانچه مردد باشد كه به محل اولش برگردد يا نه ، يا به كلى از برگشتن به آنجا غافل باشد ، يا بخواهد برگردد ولى مردد باشد كه ده روز در آنجا بماند يا نه ، يا آن كه از ده روز ماندن در آنجا و مسافرت از آنجا غافل باشد ، بايد از وقتى كه مىرود و برمى گردد و بعد از برگشتن ؛ نمازهاى خودرا تمام بخواند .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\n\r\nسوم : توقف يك ماه بدون قصد\r\n( مسأله 1062 ) اگر مسافر بعد از رسيدن به هشت فرسخ سى روز در محلى بماند و در تمام سى روز در رفتن و ماندن مردد باشد ، بعد از گذشتن سى روز اگرچه مقدار كمى در آنجا بماند ، بايد نماز را تمام بخواند ولى اگر پيش از رسيدن به هشت فرسخ در رفتن بقيه راه مردد شود ؛ اگر به مقدار چهار فرسخ نرفته باشد از وقتى كه مردد مىشود ، بايد نماز را تمام بخواند .\r\n( مسأله 1063 ) مسافرى كه مىخواهد نه روز يا كمتر در محلى بماند اگر بعد از آن كه نه روز يا كمتر در آنجا ماند ، بخواهد دوباره نه روز ديگر يا كمتر بماند همين‌طور تا سى روز ، روز سى و يكم بايد نماز را تمام بخواند .\r\n( مسأله 1064 ) مسافرى كه سى روز مردد بوده در صورتى بايد نماز را تمام بخواند كه سى روز در يك جا بماند ، پس اگر مقدارى از آن را در جائى و مقدارى را در جاى ديگر بماند ، بعد از سى روز هم بايد نماز را شكسته بخواند .\r\n\r\nمسائل متفرّقه\r\n( مسأله 1065 ) مسافر مىتواند در مسجدالحرام و مسجد پيغمبر ( صلى الله عليه وآله و سلم ) و مسجد كوفه نمازش را تمام بخواند و تمام افضل و شكسته احوط است . ولى اگر بخواهد در جائى كه اول ، جزء اين مساجد نبوده و بعد از زمان ائمه ( عليهم السلام ) به اين مساجد اضافه شده نماز بخواند ، بايد شكسته بخواند و نيز مسافر مىتواند در حرم حضرت سيدالشهداء ( عليه السلام ) در شعاع 25 ذراع ( تقريباً 11 متر ) از ضريح مقدس نماز را تمام بخواند .\r\n( مسأله 1066 ) كسى كه مىداند مسافر است و بايد نماز را شكسته بخواند ، اگر در غير چهار مكانى كه در مسأله پيش گفته شد عمداً تمام بخواند ، نمازش باطل است .\r\n( مسأله 1067 ) اگر فراموش كند كه مسافر است و نماز را تمام بخواند ، چنانچه در وقت يادش بيايد ، بايد شكسته به جا آورد و اگر بعد از وقت يادش بيايد ، قضاى آن نماز بر او واجب نيست . و اگر مىداند كه مسافر است ولى حكم نماز مسافر را فراموش كند احتياط واجب آن\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nاست كه در وقت و خارج آن قضاء كند .\r\n( مسأله 1068 ) كسى كه مىداند مسافر است و بايد نماز را شكسته بخواند ، اگر فراموش نكند ، بلكه غفلت كند و بدون توجه و به طور عادت تمام بخواند نمازش باطل است . در داخل وقت بايد اعاده و در خارج از وقت احتياطاً قضاء نمايد .\r\n( مسأله 1069 ) مسافرى كه نمىداند بايد نماز را شكسته بخواند ، اگر تمام بخواند ، نمازش صحيح است .\r\n( مسأله 1070 ) كسى كه بايد نماز را تمام بخواند ، اگر شكسته به جا آورد ، در هر صورت نمازش باطل است .\r\n( مسأله 1071 ) اگر مشغول نماز چهار ركعتى شود و در بين نماز يادش بيايد كه مسافر است ، يا ملتفت شود كه سفر او هشت فرسخ است ، چنانچه به ركوع ركعت سوم نرفته ، بايد نماز را دو ركعتى تمام كند و اگر به ركوع ركعت سوم رفته ، نمازش باطل است و بايد شكسته بخواند .\r\n( مسأله 1072 ) مسافرى كه بايد نماز را تمام بخواند اگر به واسطه ندانستن مسأله به نيت نماز دو ركعتى مشغول نماز شود و در بين نماز مسأله را بفهمد ، بايد نماز را چهار ركعتى تمام كند و احتياط مستحب آن است كه بعد از تمام شدن نماز ، دوباره آن نماز را چهار ركعتى بخواند .\r\n( مسأله 1073 ) مسافرى كه نماز نخوانده ، اگر پيش از تمام شدن وقت به وطنش برسد ، يا به جائى برسد كه مىخواهد ده روز در آنجا بماند ، بايد نماز را تمام بخواند . و كسى كه مسافر نيست ؛ اگر در اول وقت نماز نخواند و مسافرت كند ، در سفر بايد نماز را شكسته بخواند .\r\n( مسأله 1074 ) اگر از مسافرى كه بايد نماز را شكسته بخواند نماز ظهر يا عصر يا عشا قضا شود ، بايد آن را دو ركعتى قضا نمايد اگرچه در غير سفر بخواهد قضاى آن را به جا آورد . و اگر از كسى كه مسافر نيست يكى از اين سه نماز قضا شود ، بايد چهار ركعتى قضا نمايد اگرچه در سفر بخواهد آن را قضا نمايد .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\n\r\nنماز قضا\r\n( مسأله 1075 ) كسى كه نماز واجب خود را در وقت آن نخوانده بايد قضاى آن را به جا آورد ، اگرچه در تمام وقت نماز ، خواب مانده يا به واسطه بى هوشى كه به دست خود انجام گرفته و يا مستى نماز نخوانده باشد ، ولى نمازهائى را كه كافر مسلمان شده و زن در حال حيض يا نفاس نخوانده قضا ندارد چه نمازهاى يوميّه باشد چه غير آن .\r\n( مسأله 1076 ) اگر بعد از وقت نماز بفهمد نمازى را كه خوانده باطل بوده بايد قضاى آن را بخواند .\r\n( مسأله 1077 ) كسى كه نماز قضا دارد . بايد در خواندن آن كوتاهى نكند ولى واجب نيست فوراً آن را به جا آورد .\r\n( مسأله 1078 ) كسى كه نماز قضا دارد مىتواند نماز مستحبى بخواند .\r\n( مسأله 1079 ) اگر انسان احتمال دهد كه نماز قضائى دارد يا نمازهائى را كه خوانده صحيح نبوده ، خوب است قضاى آنهارا به جا آورد .\r\n( مسأله 1080 ) در قضاى نمازهاى يوميّه ترتيب لازم نيست - مگر در نمازهائى كه در اداى آنها ترتيب هست مثل نماز ظهر و عصر يا مغرب و عشا از يك روز - اگرچه بهتر مراعات ترتيب است .\r\n( مسأله 1081 ) كسى كه مثلًا چند نماز صبح يا چند نماز ظهر از او قضا شده و شماره آنها را نمىداند يا فراموش كرده مثلًا نمىداند كه سه يا چهار يا پنج نماز بوده ، چنانچه مقدار كمتر را بخواند كافى است . ولى بهتر اين است كه به قدرى نماز بخواند كه يقين كند تمام آنها را خوانده است مثلًا اگر فراموش كرده كه چند نماز صبح از او قضا شده است و يقين دارد كه بيشتر از ده تا نبوده ، احتياطاً ده نماز صبح بخواند .\r\n( مسأله 1082 ) كسى كه فقط يك نماز قضا از روزهاى پيش دارد ، احتياط واجب آن است اوّل آن را بخواند بعد مشغول نماز آن روز شود . و نيز اگر از روزهاى پيش نماز قضا ندارد ولى يك نماز يا بيشتر از همان روز از او قضا شده است ، احتياط واجب آن است كه نماز قضاى آن\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nروز را پيش از نماز ادا بخواند مگر اينكه وقت تنگ باشد در اين صورت فقط نماز ادا بخواند .\r\n( مسأله 1083 ) اگر در بين نماز يادش بيايد كه يك نماز يا بيشتر از همان روز از او قضا شده ، يا فقط يك نماز قضا از روزهاى پيش دارد چنانچه وقت وسعت دارد و ممكن است نيّت را به نماز قضا برگرداند مثلًا اگر در نماز ظهر پيش از ركوع ركعت سوم يادش بيايد كه نماز صبح آن روز قضا شده در صورتى كه وقت نماز ظهر تنگ نباشد ، نيّت را به نماز صبح برگرداند و آن را دو ركعتى تمام كند بعد ظهر را بخواند ، ولى اگر وقت تنگ است يا نمىتواند نيّت را به نماز قضا برگرداند مثلًا در ركوع ركعت سوم نماز ظهر يادش بيايد كه نماز صبح را نخوانده ، چون اگر بخواهد نيّت نماز صبح كند يك ركوع كه ركن است زياد مىشود ، نبايد نيّت را به قضاى صبح برگرداند .\r\n( مسأله 1084 ) نماز قضا را با جماعت مىشود خواند ، به شرط اين كه نماز قضاء بر ذمّه امام قطعى باشد چه نماز امام جماعت ادا باشد يا قضا و لازم نيست هر دو يك نماز را بخوانند مثلًا اگر نماز قضاى صبح را با نماز ظهر يا عصر امام بخواند اشكال ندارد .\r\n( مسأله 1085 ) مستحب است بچه مميز را يعنى بچه‌اى كه خوب و بد را مىفهمد به نماز خواندن و عبادت‌هاى ديگر عادت دهند .\r\n\r\nنماز قضاى پدر و مادر\r\n( مسأله 1086 ) اگر پدر و بنابر احتياط مادر نماز خود را به جا نياورده باشند ، و مىتوانسته‌اند قضا كنند ، بر پسر بزرگترشان كه پس از فوت آنها در حال حيات است واجب است كه بعد از مرگشان به جا آورد ، يا براى آنها اجير بگيرد .\r\n( مسأله 1087 ) اگر پسر بزرگتر شك دارد كه پدر نماز و روزه قضا داشته يا نه ؛ چيزى بر او واجب نيست .\r\n( مسأله 1088 ) اگر پسر بزرگتر بداند كه پدرش نماز قضا داشته و شك كند كه به جا آورده يا نه ، بنابر احتياط واجب بايد قضا نمايد .\r\n\r\n","description":"","footnote":"","page_name":" 290 ","page_number":290},
  {"content":"\r\n\r\n( مسأله 1089 ) اگر معلوم نباشد كه پسر بزرگتر كدام است ، قضاى نماز و روزه پدر بر هيچ كدام از پسرها واجب نيست . ولى احتياط مستحب آن است . كه نماز و روزه او را بين خودشان قسمت كنند ، يا براى انجام آن قرعه بزنند .\r\n( مسأله 1090 ) اگر ميت وصيت كرده باشد كه براى نماز و روزه او اجير بگيرند بعد از آنكه اجير ، نماز و روزه او را به طور صحيح به جا آورد ؛ بر پسر بزرگتر چيزى واجب نيست .\r\n( مسأله 1091 ) اگر پسر بزرگتر بخواهد نماز پدر را بخواند ، بايد به تكليف خود عمل كند . مثلًا قضاى نماز صبح و مغرب و عشاء مادرش بلند بخواند .\r\n( مسأله 1092 ) كسى كه خودش نماز و روزه قضا دارد ، اگر نماز و روزه پدر هم بر او واجب شود ؛ هر كدام را اول به جا آورد صحيح است .\r\n( مسأله 1093 ) اگر پسر بزرگتر موقع مرگ پدر نابالغ يا ديوانه باشد وقتى كه بالغ شد يا عاقل گرديد ، بايد نماز و روزه پدر را قضا نمايد و چنانچه پيش از بالغ شدن يا عاقل شدن بميرد ، پسر دوم بنابر احتياط واجب ، بايد به جا آورد .\r\n( مسأله 1094 ) اگر پسر بزرگتر پيش از آنكه نماز و روزه پدر را قضا كند بميرد ؛ بر پسر دوم چيزى واجب نيست .\r\n\r\nنماز جماعت\r\n( مسأله 1095 ) مستحب است نمازهاى واجب خصوصاً نمازهاى يوميه را به جماعت بخوانند و در نماز صبح و مغرب و عشا ، خصوصاً براى همسايه مسجد و كسى كه صداى اذان مسجد را مىشنود بيشتر سفارش شده است .\r\n( مسأله 1096 ) در روايتى وارد شده است كه اگر يك نفر به امام جماعت اقتدا كند ، هر ركعت از نماز آنان ثواب صد و پنجاه نماز دارد و اگر دو نفر اقتدا كنند هر ركعتى ثواب ششصد نماز دارد و هر چه بيشتر شوند ثواب نمازشان بيشتر مىشود تا بده نفر برسند و عده آنان كه از ده گذشت ، اگر تمام آسمان‌ها كاغذ و درياها مركب و درخت‌ها قلم و جن و انس و ملائكه\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nنويسنده شوند ؛ نمىتوانند ثواب يك ركعت آن را بنويسند .\r\n( مسأله 1097 ) حاضر نشدن به نماز جماعت از روى بى اعتنائى جايز نيست و سزاوار نيست كه انسان بدون عذر نماز جماعت را ترك كند .\r\n( مسأله 1098 ) مستحب است انسان صبر كند كه نماز را به جماعت بخواند و نماز جماعت از نماز اول وقت كه فرادى يعنى تنها خوانده شود بهتر است . و نيز نماز جماعتى را كه مختصر بخوانند از نماز فرادى كه آن را طول بدهند بهتر مىباشد .\r\n( مسأله 1099 ) وقتى كه جماعت بر پا مىشود مستحب است كسى كه نمازش را فرادى خوانده دوباره با جماعت بخواند . و اگر بعد بفهمد كه نماز اولش باطل بوده ؛ نماز دوم او كافيست .\r\n( مسأله 1100 ) نماز عيد فطر و قربان را در زمان غيبت امام ( عليه السلام ) مىتوان با جماعت خواند و نمازهاى مستحبى را هم نمىشود به جماعت خواند ، مگر نماز استسقاء كه براى آمدن باران مىخوانند .\r\n( مسأله 1101 ) موقعى كه امام جماعت نماز يوميه مىخواند ، هر كدام از نمازهاى يوميه را مىشود به او اقتدا كرد ولى اگر نماز يوميه‌اش را احتياطاً دوباره مىخواند ، فقط در صورتى كه مأموم احتياطش با امام يكى باشد مىتواند به او اقتدا كند .\r\n( مسأله 1102 ) اگر امام جماعت ، قضاى نماز يوميه خود را مىخواند ؛ مىشود به او اقتدا كرد و همچنين اگر نماز قضاى كسى را مىخواند كه نماز از او به طور قطعى فوت شده است .\r\n( مسأله 1103 ) اگر انسان نداند نمازى را كه امام مىخواند نماز واجب يوميه است يا نماز مستحب ، نمىتواند به او اقتدا كند .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n\r\nشرائط نماز جماعت\r\nدر نماز جماعت چند چيز بايد رعايت شود :\r\n\r\nاول : نبودن حايل\r\nميان امام و مأموم و همچنين ميان مأمومين نسبت به يكديگر بايد چيزى كه مانع است نباشد حتى مانند حايل شيشه‌اى . اگر مأموم زن باشد حايل ميان او و مردم مانع ندارد .\r\n( مسأله 1104 ) هر گاه محراب در درون ديوار مسجد باشد ، و امام در آن قرار گيرد نماز كسانى كه پشت سر امام هستند و او را مىبينند صحيح است ولى نماز كسانى كه در دو طرف صف قرار دارند و امام را نمىبينند اشكال دارد . ولى صف‌هاى طولانى كه پشت سر فردى يا افرادى كه امام را مىبينند قرار دارد صحيح است ، هر چند امام را نبينند .\r\n( مسأله 1105 ) اگر صف‌هاى جماعت تا در مسجد برسد ، كسى كه در صحن مسجد مقابل در پشت صف ايستاده نمازش صحيح است و نيز نماز كسانى كه پشت سر او اقتدا مىكنند صحيح مىباشد ؛ ولى نماز كسانى كه دو طرف او ايستاده‌اند و صف جلو را نمىبينند اشكال دارد .\r\n( مسأله 1106 ) كسى كه پشت ستون ايستاده ، اگر از طرف راست يا چپ به واسطه مأموم ديگر به امام متصل باشد و صف جلوتر را مىبيند نماز او صحيح است .\r\n\r\nدوم : بلند نبودن محل ايستادن امام\r\n( مسأله 1107 ) جاى ايستادن امام نبايد از جاى مأموم از يك وجب بلندتر باشد .\r\n( مسأله 1108 ) اگر جاى مأموم بلندتر از جاى امام باشد در صورتى كه بلندى به مقدار متعارف زمان قديم باشد مثل آنكه امام در صحن مسجد و مأموم در پشت بام بايستد اشكال ندارد ولى اگر مثل ساختمان‌هاى چند طبقه اين زمان باشد كه از جماعت دور است اشكال دارد .\r\n\r\n","description":"","footnote":"","page_name":" 293 ","page_number":293},
  {"content":"\r\n\r\n\r\nسوم : نبودن فاصله ميان مأمومين\r\n( مسأله 1109 ) اگر بين كسانى كه در يك صف ايستاده‌اند بچه‌اى باشد مىتوانند اقتدا كنند .\r\n( مسأله 1110 ) بعد از تكبير امام ، اگر صف جلو آماده نماز و تكبير گفتن آنان نزديك باشد كسى كه در صف بعد ايستاده ، مىتواند تكبير بگويد . ولى احتياط مستحب آن است كه صبر كند تا تكبير صف جلو تمام شود .\r\n( مسأله 1111 ) اگر بداند نماز يك صف از صف‌هاى جلو باطل است ، در صف‌هاى بعد نمىتواند اقتدا كند ، ولى اگر نداند نماز آنان صحيح است يا نه ، مىتواند اقتدا نمايد .\r\n( مسأله 1112 ) اگر مأموم بعد از نماز بفهمد كه امام عادل نبوده ، يا به جهتى نمازش باطل بوده ، مثلًا بى وضو نماز خوانده ، ولى مأموم كليه واجبات نماز جز قرائت را انجام داده باشد نمازش صحيح است .\r\n( مسأله 1113 ) اگر در بين نماز شك كند كه اقتدا كرده يا نه ، چنانچه خود را در حالى ديد و اطمينان پيدا كند كه اقتدا كرده است نماز را به جماعت تمام كند و در غير اين صورت احتياط آن است كه نماز به جماعت تمام و دو مرتبه به طور فرادى بخواند .\r\n( مسأله 1114 ) انسان در بين نماز جماعت ، بدون عذر نمىتواند نيت فرادى كند خواه از اول قصد فرادى داشته باشد يا نه .\r\n( مسأله 1115 ) اگر مأموم به واسطه عذرى بعد از حمد و سوره امام نيت فرادى كند لازم نيست حمد و سوره را بخواند ، ولى اگر پيش از تمام شدن حمد و سوره نيت فرادى نمايد ، بايد مقدارى را كه امام نخوانده ، بخواند .\r\n( مسأله 1116 ) اگر در بين نماز جماعت به خاطر عذرى نيت فرادى نمايد ، بنابر احتياط واجب نبايد دوباره نيت جماعت كند . و اگر مردد شود كه نيّت فرادى كند يا نه و بعد تصميم بگيرد نماز را با جماعت تمام كند ، نماز او اشكال دارد .\r\n( مسأله 1117 ) اگر موقعى كه امام در ركوع است اقتدا كند و به ركوع امام برسد ، اگر چه ذكر\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nامام تمام شده باشد ؛ نمازش به طور جماعت صحيح است و يك ركعت حساب مىشود . اما اگر به مقدار ركوع خم شود و به ركوع امام نرسد نماز را به نيت فرادى تمام كند و احتياطاً دوباره بخواند .\r\n( مسأله 1118 ) اگر موقعى كه امام در ركوع است اقتدا كند و به مقدار ركوع خم شود و شك كند كه به ركوع امام رسيده يا نه ، نمازش را به نيّت فرادى تمام كند و دوباره بخواند .\r\n\r\nچهارم : مأموم جلوتر از امام نايستد\r\n( مسأله 1119 ) مأموم نبايد جلوتر از امام بايستد و احتياط اين است كه مساوى نباشد بلكه كمى عقب‌تر بايستد .\r\n( مسأله 1120 ) در نماز جماعت بايد بين مأموم و امام پرده و مانند آن كه پشت آن ديده نمىشود فاصله نباشد و همچنين است بين انسان و مأموم ديگرى كه انسان به واسطه او به امام متصل شده است ، ولى اگر امام مرد و مأموم زن باشد ؛ چنانچه بين آن زن و امام يا بين آن زن و مأموم ديگرى كه مرد است و زن به واسطه او به امام متصل شده است پرده و مانند آن باشد اشكال ندارد .\r\n( مسأله 1121 ) اگر در نماز ، بين مأموم و امام يا بين مأموم و كسى كه مأموم به واسطه او به امام متصل است بيشتر از يك قدم بلند فاصله پيدا شود نمازش قهراً فُرادى مىشود و صحيح است .\r\n( مسأله 1122 ) اگر نماز همه كسانى كه در صف جلو هستند تمام شود ؛ يا همه نيت فرادى نمايند ، نماز صف بعد فرادى مىشود و بهتر است قصد فرادى نيز كنند .\r\n( مسأله 1123 ) اگر در ركعت دوم اقتدا كند ، قنوت و تشهد را با امام مىخواند و احتياط آن است كه موقع خواندن تشهد نيم خيز بنشيند يعنى انگشتان دست و سينه پا را به زمين بگذارد و زانوها را بلند كند ، و بايد بعد از تشهد با امام برخيزد و حمد و سوره را بخواند ، و اگر براى سوره وقت ندارد ، حمد را تمام كند و در ركوع يا سجده خود را به امام برساند و اگر مىداند كه به امام در ركوع نمىرسد نيت فرادى كند و نمازش صحيح است .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\n( مسأله 1124 ) اگر موقعى كه امام در ركعت دوم نماز چهار ركعتى است اقتدا كند ؛ بايد در ركعت دوم نمازش كه ركعت سوم امام است بعد از دو سجده بنشيند و تشهد را به مقدار واجب بخواند و برخيزد و چنانچه براى گفتن سه مرتبه تسبيحات وقت ندارد ، يك مرتبه بگويد و در ركوع خود را به امام برساند و اگر نرسيد نماز او فرادى مىشود .\r\n( مسأله 1125 ) اگر امام در ركعت سوم يا چهارم باشد و مأموم بداند كه اگر اقتدا كند و حمد را بخواند به ركوع امام نمىرسد ، بنا بر احتياط واجب بايد صبر كند تا امام به ركوع رود ؛ بعد اقتدا نمايد .\r\n( مسأله 1126 ) اگر در ركعت سوم يا چهارم امام اقتدا كند ، بايد حمد و سوره را بخواند و اگر براى سوره وقت ندارد ، بايد حمد را تمام كند و در ركوع خود را به امام برساند ، ولى اگر در ركوع به امام نرسيد نماز او فرادى مىشود .\r\n( مسأله 1127 ) كسى كه مىداند اگر سوره را بخواند در ركوع به امام نمىرسد ، بايد سوره را نخواند ولى اگر خواند و به ركوع امام نرسيد نماز را به صورت فرادى تمام كند و دوباره بخواند .\r\n( مسأله 1128 ) كسى كه اطمينان دارد كه اگر سوره را شروع كند يا تمام نمايد به ركوع امام مىرسد ؛ احتياط واجب آن است كه سوره را شروع كند ، يا اگر شروع كرده تمام نمايد .\r\n( مسأله 1129 ) كسى كه يقين دارد ، اگر سوره را بخواند به ركوع امام مىرسد ، چنانچه سوره را بخواند و به ركوع نرسد نماز را به صورت فرادى تمام كند و دوباره بخواند .\r\n( مسأله 1130 ) اگر امام ايستاده باشد و مأموم نداند كه در كدام ركعت است مىتواند اقتدا كند ، ولى بايد حمد و سوره را به قصد قربت بخواند و اگرچه بعد بفهمد كه امام در ركعت اول يا دوم بوده ، نمازش صحيح است .\r\n( مسأله 1131 ) اگر به خيال اينكه امام در ركعت اول يا دوم است ، حمد و سوره نخواند و بعد از ركوع بفهمد كه در ركعت سوم يا چهارم بوده ، نمازش صحيح است . ولى اگر پيش از ركوع بفهمد ؛ بايد حمد و سوره را بخواند و اگر وقت ندارد ، فقط حمد را بخواند و در ركوع خود را به امام برساند و اگر در ركوع نرسيد قصد فرادى كند .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\n( مسأله 1132 ) اگر به خيال اينكه امام در ركعت سوم يا چهارم است حمد و سوره بخواند و پيش از ركوع يا بعد از آن بفهمد كه در ركعت اول يا دوم بوده ، نمازش صحيح است .\r\n( مسأله 1133 ) اگر موقعى كه مشغول نماز مستحبى است جماعت بر پا شود ، چنانچه اطمينان ندارد كه اگر نماز را تمام كند به جماعت برسد ، مستحب است نماز را رها كند و مشغول نماز جماعت شود . بلكه اگر اطمينان نداشته باشد كه به ركعت اول برسد مستحب است به همين دستور رفتار نمايد .\r\n( مسأله 1134 ) اگر موقعى كه مشغول نماز سه ركعتى يا چهار ركعتى است جماعت بر پا شود . چنانچه وارد ركعت ، شده و اطمينان ندارد كه اگر نماز را تمام كند به جماعت برسد ، مستحب است به نيت نماز مستحبى نماز را دو ركعتى تمام كند و خود را به جماعت برساند .\r\n( مسأله 1135 ) اگر نماز امام تمام شود و مأموم مشغول تشهد يا سلام اول باشد ، لازم نيست فرادى كند .\r\n( مسأله 1136 ) كسى كه يك ركعت از امام عقب مانده وقتى امام تشهد ركعت آخر را مىخواند نيم خيز بنشيند و صبر كند تا امام تشهد نماز را بگويد و بعد برخيزد .\r\n\r\nشرائط امام جماعت\r\n( مسأله 1137 ) امام جماعت بايد بالغ و عاقل و عادل و حلال زاده باشد و نماز را به طور صحيح بخواند و نيز اگر مأموم مرد است امام او هم بايد مرد باشد و اقتدا كردن بچه مميز كه خوب و بد را مىفهمد به بچه مميّز ديگر مانعى ندارد و احتياط مستحب آن است كه امام زن نيز مرد باشد .\r\n( مسأله 1138 ) امامى را كه عادل مىدانسته ، اگر شك كند به عدالت خود باقى است يا نه ، مىتواند به او اقتدا نمايد .\r\n( مسأله 1139 ) كسى كه ايستاده نماز مىخواند ، نمىتواند به كسى كه نشسته يا خوابيده\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nنماز مىخواند اقتدا كند . و كسى كه نشسته نماز مىخواند ، نمىتواند به كسى كه خوابيده نماز مىخواند ، اقتدا نمايد .\r\n( مسأله 1140 ) هر كس نماز خود را به سبب عذرى ، ناقص مىخواند نمىتواند امام جماعت براى ديگران باشد مگر در يك مورد و آن اگر امام جماعت به واسطه عذرى با تيمم يا وضوى جبيره‌اى نماز بخواند ، مىشود به او اقتد كرد .\r\n( مسأله 1141 ) اگر امام مرضى دارد كه نمىتواند از بيرون آمدن بول و غائط خوددارى كند نمىشود به او اقتدا كرد .\r\n( مسأله 1142 ) بنابر احتياط واجب كسى كه مرض خوره يا پيسى دارد ، نبايد امام جماعت شود .\r\n\r\nاحكام جماعت\r\n( مسأله 1143 ) موقعى كه مأموم نيت مىكند ؛ بايد امام را معين نمايد . ولى دانستن اسم او لازم نيست ، مثلًا اگر نيت كند اقتدا مىكنم به امام حاضر نمازش صحيح است .\r\n( مسأله 1144 ) مأموم بايد غير از حمد و سوره همه چيز نماز را خودش بخواند ، ولى اگر ركعت اول يا دوم او ركعت سوم يا چهارم امام باشد ، بايد حمد و سوره را بخواند .\r\n( مسأله 1145 ) اگر مأموم در ركعت اول و دوم نماز صبح و مغرب و عشا صداى حمد و سوره امام را بشنود ، اگرچه كلمات را تشخيص ندهد ، بايد حمد و سوره را نخواند و اگر صداى امام را نشنود مستحب است حمد و سوره بخواند ولى بايد آهسته بخواند و چنانچه سهواً بلند بخواند اشكال ندارد .\r\n( مسأله 1146 ) اگر مأموم سهواً حمد و سوره بخواند ، يا خيال كند صدائى را كه مىشنود صداى امام نيست و حمد و سوره بخواند و بعد بفهمد صداى امام بوده ، نمازش صحيح است .\r\n( مسأله 1147 ) اگر شك كند كه صداى امام را مىشنود يا نه ، يا صدائى بشنود و نداند صداى امام است يا صداى كس ديگر بنابر احتياط حمد و سوره نخواند .\r\n\r\n","description":"","footnote":"","page_name":" 298 ","page_number":298},
  {"content":"\r\n\r\n( مسأله 1148 ) مأموم بايد در ركعت اول و دوم نماز ظهر و عصر حمد و سوره نخواند و مستحب است به جاى آن ذكر بگويد .\r\n( مسأله 1149 ) مأموم نبايد تكبيرة الاحرام را پيش از امام بگويد بلكه احتياط واجب آن است كه تا تكبير امام تمام نشده تكبير نگويد .\r\n( مسأله 1150 ) اگر مأموم پيش از امام عمداً هم سلام دهد بايد قصد فرادى كند و نمازش صحيح است .\r\n( مسأله 1151 ) اگر مأموم غير از تكبيرةالاحرام و سلام ، چيزهاى ديگر نماز را پيش از امام بگويد اشكال ندارد . ولى اگر آنها را بشنود ، احتياط مستحب آن است كه پيش از امام نگويد .\r\n( مسأله 1152 ) مأموم بايد غير از آنچه در نماز خوانده مىشود ، كارهاى ديگر آن ، مانند ركوع و سجود را با امام يا كمى بعد از امام به جا آورد . و اگر عمداً پيش از امام يا مدتى بعد از امام انجام دهد ، نماز او فرادى مىشود .\r\n( مسأله 1153 ) اگر سهواً پيش از امام سر از ركوع بردارد ، چنانچه امام در ركوع باشد ، بايد به ركوع برگردد و با امام سر بردارد و در اين صورت زياد شدن ركوع كه ركن است نماز را باطل نمىكند ولى اگر به ركوع برگردد و پيش از آنكه به ركوع برسد ، امام سر بردارد احتياط آن است كه نماز را تمام كند سپس اعاده نمايد .\r\n( مسأله 1154 ) اگر اشتباهاً سر بردارد و ببيند امام در سجده است بايد به سجده برگردد .\r\n( مسأله 1155 ) اگر اشتباهاً سر از ركوع يا سجده بردارد و سهواً يا به خيال اينكه به امام نمىرسد ، به ركوع يا سجده نرود ، نمازش صحيح است .\r\n( مسأله 1156 ) اگر سهواً پيش از امام به ركوع رود و طورى باشد كه اگر سر بردارد به مقدارى از قرائت امام مىرسد ، چنانچه سر بردارد و با امام به ركوع رود نمازش صحيح است .\r\n( مسأله 1157 ) اگر سهواً پيش از امام به ركوع رود و طورى باشد كه اگر برگردد به چيزى از قرائت امام نمىرسد ، بهتر است قصد فرادى كند .\r\n( مسأله 1158 ) اگر پيش از امام به سجده رود ، بهتر است قصد فرادى كند و اگر در اين\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nمسأله و مسأله پيش صبر كند تا امام به او برسد ، يا سر بردارد و با امام به ركوع برود و يا سجده كند ، دو مرتبه نماز خود را اعاده كند .\r\n( مسأله 1159 ) اگر امام در ركعتى كه قنوت ندارد اشتباهاً قنوت بخواند ، يا در ركعتى كه تشهد ندارد اشتباهاً مشغول خواندن تشهد شود مأموم نبايد قنوت و تشهد را بخواند ولى نمىتواند پيش از امام به ركوع رود ، يا پيش از ايستادن امام بايستد بلكه بايد صبر كند تا قنوت و تشهد امام تمام شود و بقيه نماز را با او بخواند .\r\n\r\nنماز آيات\r\n( مسأله 1160 ) نماز آيات كه كيفيت آن بعداً گفته خواهد شد به واسطه چهار چيز واجب مىشود :\r\nاول : گرفتن خورشيد .\r\nدوم : گرفتن ماه اگرچه مقدار كمى از آنها گرفته شود و كسى هم از آن نترسد .\r\nسوم : زلزله اگر چه كسى هم نترسد .\r\nچهارم : رعد و برق و بادهاى سياه و سرخ و مانند اينها در صورتى كه بيشتر مردم بترسند . بايد براى اينها هم نماز آيات بخوانند .\r\n( مسأله 1161 ) اگر از چيزهائى كه نماز آيات براى آنها واجب است بيشتر از يكى اتفاق بيفتد ، انسان بايد براى هر يك از آنها يك نماز آيات بخواند ، مثلًا اگر خورشيد بگيرد و زلزله هم بشود ، بايد دو نماز آيات بخواند .\r\n( مسأله 1162 ) كسى كه چند نماز آيات بر او واجب است ، اگر همه آنها براى يك چيز بر او واجب شده باشد ، مثلًا سه مرتبه خورشيد گرفته و نماز آنها را نخوانده است موقعى كه قضاى آنها را مىخواند ، لازم نيست معين كند كه براى كدام دفعه آنها باشد و همچنين اگر چند نماز براى رعد و برق و بادهاى سياه و سرخ و مانند اينها بر او واجب شده باشد و امّا اگر نوع اسباب مختلف باشد براى آفتاب گرفتن و ماه گرفتن و زلزله ، يا براى دو تاى اينها نمازهائى بر او\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nواجب شده باشد بنابر احتياط واجب ؛ بايد موقع نيت ، معين كند ؛ نماز آياتى را كه مىخواند براى كدام يك آنها است .\r\n( مسأله 1163 ) چيزهائى كه نماز آيات براى آنها واجب است ، در هر شهرى اتفاق بيفتد ، فقط مردم همان شهر بايد نماز آيات بخوانند و بر مردم جاهاى ديگر واجب نيست ، ولى اگر مكان آنها به قدرى نزديك باشد كه با آن شهر يكى حساب شود ، نماز آيات بر آنها هم واجب است .\r\n( مسأله 1164 ) از وقتى كه خورشيد يا ماه شروع به گرفتن مىكند ، انسان بايد نماز آيات را بخواند و وقت نماز تا باز شدن كامل باقى است .\r\n( مسأله 1165 ) موقعى كه زلزله و رعد و برق و مانند اينها اتفاق مىافتد ، انسان بايد فوراً نماز آيات را بخواند و اگر نخواند معصيت كرده و تا آخر عمر بر او واجب است و هر وقت بخواند ادا است .\r\n( مسأله 1166 ) اگر بعد از باز شدن آفتاب يا ماه بفهمد كه تمام آن گرفته بوده ، بايد قضاى نماز آيات را بخواند . ولى اگر بفهمد مقدارى از آن گرفته بوده قضا بر او واجب نيست .\r\n( مسأله 1167 ) اگر عده‌اى بگويند كه خورشيد يا ماه گرفته است ، چنانچه انسان از گفته آنان يقين پيدا نكند و نماز آيات نخواند و بعد معلوم شود راست گفته‌اند ، در صورتى كه تمام خورشيد يا ماه گرفته باشد ، بايد نماز آيات را بخواند .\r\n( مسأله 1168 ) اگر انسان به گفته كسانى كه از روى قاعده علمى وقت گرفتن خورشيد و ماه را مىدانند ، اطمينان پيدا كند كه خورشيد يا ماه گرفته ، بايد نماز آيات را بخواند و نيز اگر بگويند فلان وقت خورشيد يا ماه مىگيرد و فلان مقدار طول مىكشد و انسان به گفته آنان اطمينان پيدا كند ؛ بايد به حرف آنان عمل نمايد ، مثلًا اگر بگويند آفتاب فلان ساعت شروع به باز شدن مىكند ؛ بايد نماز را تا آن وقت تأخير نيندازد .\r\n( مسأله 1169 ) اگر بفهمد نماز آياتى كه خوانده باطل بوده ، بايد دوباره بخواند و اگر وقت گذشته قضا نمايد .\r\n\r\n","description":"","footnote":"","page_name":" 301 ","page_number":301},
  {"content":"\r\n\r\n( مسأله 1170 ) اگر در وقت نماز يوميه نماز آيات هم بر انسان واجب شود ، چنانچه براى هر دو نماز وقت دارد ، هر كدام را اول بخواند اشكال ندارد . و اگر وقت يكى از آن دو تنگ باشد ؛ بايد اول آن را بخواند . و اگر وقت هر دو تنگ باشد ، بايد اول نماز يوميه را بخواند .\r\n( مسأله 1171 ) اگر در بين نماز يوميه بفهمد كه وقت نماز آيات تنگ است ، چنانچه وقت نماز يوميه هم تنگ باشد ، بايد آن را تمام كند بعد نماز آيات را بخواند . و اگر وقت نماز يوميه تنگ نباشد ، بايد آن را بشكند و اول نماز آيات ، بعد نماز يوميه را به جا آورد .\r\n( مسأله 1172 ) اگر در بين نماز آيات بفهمد كه وقت نماز يوميه تنگ است ، بايد نماز آيات را رها كند و مشغول نماز يوميه شود و بعد از آنكه نماز را تمام كرد پيش از انجام كارى كه نماز را به هم بزند ، بقيّه نماز آيات را از همانجا كه رها كرده بخواند .\r\n( مسأله 1173 ) اگر در حال حيض يا نفاس زن آفتاب يا ماه بگيرد و تا آخر مدتى كه خورشيد يا ماه باز مىشوند در حال حيض يا نفاس باشد ؛ نماز آيات بر او واجب نيست و قضا هم ندارد .\r\n\r\nكيفيت نماز آيات\r\n( مسأله 1174 ) نماز آيات دو ركعت است و در هر ركعت پنج ركوع دارد و دستور آن اين است كه انسان بعد از نيت ، تكبير بگويد و يك حمد و يك سوره تمام بخواند و به ركوع رود و سر از ركوع بردارد ، دوباره يك حمد و يك سوره بخواند ، باز به ركوع رود تا پنج مرتبه و بعد از بلند شدن از ركوع پنجم دو سجده نمايدو برخيزد و ركعت دوم را هم مثل ركعت اول به جا آورد و تشهد بخواند و سلام دهد .\r\n( مسأله 1175 ) در نماز آيات ممكن است انسان بعد از نيت و تكبير و خواندن حمد ، آيه‌هاى يك سوره را پنج قسمت كند و يك آيه يا بيشتر از آن را بخواند و به ركوع رود و سر بردارد و بدون اينكه حمد بخواند ، قسمت دوم از همان سوره را بخواند و به ركوع رود و همين‌طور تا پيش از ركوع پنجم سوره را تمام نمايد ، مثلًا به قصد سوره قل هو الله احد ،\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nبِسْمِ اللهِ الرَّحْمنِ الرَّحيم بگويد و به ركوع رود ؛ بعد بايستد و بگويد : قُلْ هُوَ اللهُ احَدٌ دوباره به ركوع رود و بعد از ركوع بايستد و بگويد : اللهُ الصَّمَدُ باز به ركوع رود و بايستد و بگويد : لَمْ يَلِدْ و لَمْ يوُلَدْ و برود به ركوع باز هم سر بردارد و بگويد : وَ لَمْ يَكُنْ لَهُ كُفُواً احَد و بعد از آن به ركوع پنجم رود و بعد از سر برداشتن ، دو سجده كند و ركعت دوم را هم مثل ركعت اول به جا آورد و بعداز سجده دوم تشهد بخواند و نماز را سلام دهد .\r\n( مسأله 1176 ) اگر در يك ركعت از نماز آيات ، پنج مرتبه حمد و سوره بخواند و در ركعت ديگر يك حمد بخواند و سوره را پنج قسمت كند مانعى ندارد .\r\n( مسأله 1177 ) چيزهائى كه در نماز يوميه واجب و مستحب است ، در نماز آيات هم واجب و مستحب مىباشد ولى در نماز آيات مستحب است به جاى اذان و اقامه سه مرتبه به قصد اميد ثواب بگويند الصلاة .\r\n( مسأله 1178 ) مستحب است بعد از ركوع پنجم و دهم بگويد : سَمِعَ اللهُ لِمَنْ حَمِدَه و نيز پيش از هر ركوع و بعد از آن تكبير بگويد ولى بعد از ركوع پنجم و دهم گفتن تكبير مستحب نيست ولى براى رفتن به ركوع تكبير مستحب است .\r\n( مسأله 1179 ) مستحب است پيش از ركوع دوم و چهارم و ششم و هشتم و دهم قنوت بخواند و اگر فقط يك قنوت پيش از ركوع دهم بخواند كافيست .\r\n( مسأله 1180 ) اگر در نماز آيات شك كند كه چند ركعت خوانده و فكرش به جائى نرسد نماز باطل است .\r\n( مسأله 1181 ) اگر شك كند كه در ركوع آخر ركعت اول است يا در ركوع اول ركعت دوم و فكرش به جائى نرسد ، نماز باطل است . ولى اگر مثلًا شك كند كه چهار ركوع كرده يا پنج ركوع ، چنانچه به سجده نرسيده ، بايد ركوعى را كه شك دارد به جا آورده يا نه ؛ به جا آورد . و اگر به سجده رسيده است ، بايد به شك خود اعتنا نكند .\r\n( مسأله 1182 ) هر يك از ركوع‌هاى نماز آيات ركن است كه اگر عمداً يا اشتباهاً كم يا زياد شود نماز باطل است .\r\n\r\n","description":"","footnote":"","page_name":" 303 ","page_number":303},
  {"content":"\r\n\r\n\r\nاحكام نماز جمعه\r\nنماز جمعه عبادتى است كه در شرايط خاصى انجام مىگيرد و داراى فضيلت زيادى مىباشد و در قرآن مجيد مىفرمايد : « مؤمنان هر موقع صداى مؤذن را شنيدند كارهاى ديگر را ترك كنندو به سوى نمازجمعه حركت كنند . ( « 1 » )\r\n( مسأله 1183 ) در صورتى كه نمازجمعه با شرايطى كه دارد اقامه شود احتياط واجب آن است كه در آن شركت كنند و خواندن نماز ظهر در وقت امكان حضور در نماز جمعه بر خلاف احتياط است .\r\n( مسأله 1184 ) در يك نقطه نمىتوان دو نماز جمعه خواند بلكه بايد بين دو نماز جمعه يك فرسخ يا بيشتر فاصله باشد .\r\n( مسأله 1185 ) كمترين عدد براى انعقاد نمازجمعه پنج نفر است كه يكى از آنها امام مىباشد .\r\n( مسأله 1186 ) مسافر مىتواند در نمازجمعه شركت كند و اگر نماز جمعه خواند نماز ظهر ازاو ساقط است ولى هرگاه مجموع پنج نفر مسافر باشند نمىتوانند نمازجمعه تشكيل دهند بلكه بايد نمازظهر بخوانند ، مگر اين كه قصد اقامه كنند در اين صورت مىتوانند نمازجمعه بخوانند .\r\n( مسأله 1187 ) زنان مىتوانند در نمازجمعه شركت كنند و نمازشان صحيح است امّا به تنهايى نمىتوانند تشكيل نمازجمعه دهند ، همچنان كه زن نمىتواند مكمل پنج نفر باشد .\r\n( مسأله 1188 ) وقت نماز جمعه از اوّل ظهر است به مقدارى كه اذان و خطبه‌ها و نماز مطابق معمول انجام گيرد . از اين جهت نبايد خطبه‌ها را به قدرى طول داد كه از حدّ متعارف بيشتر باشد .\r\n( مسأله 1189 ) احتياط واجب آن است كه خطبه‌ها پس از زوال آفتاب شروع شود .\r\n\r\n\r\n","description":"","footnote":"\r\n( 1 ) . سوره جمعه آيه 9 .\r\n","page_name":" 304 ","page_number":304},
  {"content":"\r\n\r\n( مسأله 1190 ) هرگاه قدرى از زوال بگذرد و شك كند آيا اين مقدار از وقت كه باقى است مىتواند جمعه با شرايطش انجام دهد يا نه احتياط آن است ظهر را انتخاب كند .\r\n( مسأله 1191 ) هرگاه قبل از ركوع ركعت دوم به امام برسد ، اقتدا كند و ركعت دوم را خود بخواند به شرط اينكه بداند وقت به اندازه‌اى هست كه مىتواند ركعت دوم آن را هم در وقت بخواند .\r\n( مسأله 1192 ) نماز جمعه دو ركعت است و كيفيت آن مانند نماز صبح است و مستحب است كه حمد و سوره با صداى بلند خوانده شود و در ركعت اوّل بعد از حمد سوره جمعه و در ركعت دوم سوره منافقين را قرائت نمايد .\r\n( مسأله 1193 ) نماز جمعه داراى دو قنوت است ، قنوت اوّل قبل از ركوع ركعت اوّل و قنوت دوم بعد از ركوع ركعت دوم است .\r\n( مسأله 1194 ) نماز جمعه داراى دو خطبه است كه مانند اصل نماز واجب است ، و بايد هر دو خطبه توسط امام جمعه ايراد شود .\r\n( مسأله 1195 ) واجب است امام پس از خطبه اوّل كمى بنشيند و سپس به خطبه دوم بپردازد .\r\n( مسأله 1196 ) امام و مستمعان بايد در حال خطبه داراى طهارتى باشند كه براى نماز معتبر است .\r\n( مسأله 1197 ) لازم است مؤمنان به خطبه‌ها گوش دهند و سكوت را انتخاب كنند و اگر گوش نكنند يا حرف بزنند كار خلافى انجام داده‌اند .\r\n( مسأله 1198 ) لازم است خطبه‌ها به زبانى باشد كه مستمعان آن را بفهمند و اگر دو نوع مستمع داشته باشد برخى از مطالب را به دو زبان تكرار كند .\r\n( مسأله 1199 ) شرايط وجوب نماز جمعه بر نمازگزاران :\r\nنماز جمعه به كسى كه واجد شرايط ذيل است واجب مىشود :\r\n\r\n","description":"","footnote":"","page_name":" 305 ","page_number":305},
  {"content":"\r\n\r\n1 . بالغ ، 2 . عاقل ، 3 . مرد ، 4 . حاضر ( نه مسافر ) ، 5 . بينا ، 6 . سالم ( نه بيمار ) ، 7 . لنگ و شل نبوده ، 8 . پير و ناتوان نباشد .\r\nولى در عين حال گروهى كه نماز بر آنها واجب نيست اگر تحمل زحمت كنند و نمازجمعه بخوانند نماز جمعه آنها صحيح است .\r\n( مسأله 1200 ) كليه شرايطى كه در امام جماعت معتبر است در امام جمعه نيز معتبر مىباشد .\r\n\r\nنماز عيد فطر و قربان\r\n( مسأله 1201 ) نماز عيد فطر و قربان در زمان حضور امام ( عليه السلام ) واجب است و بايد به جماعت خوانده شود و در زمان ما كه امام ( عليه السلام ) غائب است ؛ مستحب مىباشد و مىشود به جماعت و فرادى خواند .\r\n( مسأله 1202 ) وقت نماز عيد فطر و قربان از اول آفتاب روز عيد است تا ظهر .\r\n( مسأله 1203 ) مستحب است نماز عيد قربان را بعد از بلند شدن آفتاب بخوانند و در عيد فطر مستحب است ، بعد از بلند شدن آفتاب افطار كنند و زكات فطره را هم بدهند و يا كنار بگذارند بعد نماز عيد را بخوانند .\r\n( مسأله 1204 ) نماز عيد فطر و قربان دو ركعت است كه در ركعت اول بعد از خواندن حمد و سوره ؛ بايد پنج تكبير بگويد ؛ و بعد از هر تكبير يك قنوت بخواند و بعد از قنوت پنجم تكبير ديگرى بگويد و به ركوع رود و دو سجده به جا آورد و برخيزد و در ركعت دوم چهار تكبير بگويد و بعد از هر تكبير قنوت بخواند و تكبير پنجم را بگويد و به ركوع رود و بعد از ركوع دو سجده كند و تشهد بخواند و نماز را سلام دهد .\r\n( مسأله 1205 ) در قنوت نماز عيد فطر و قربان هر دعا و ذكرى بخوانند كافيست ولى بهتر است اين دعا را به قصد اميد ثواب بخوانند :\r\n« اللَّهُمَّ اهْلَ الْكِبْرياء وَالْعَظَمَةِ وَ اهْلَ الْجُودِ والْجَبَروتِ وَ اهْلَ الْعَفوِ وَالرَّحْمَةِ وَ\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nاهْلَ التَّقْوى وَالْمَغْفِرَةِ اسْئَلُكَ بِحَقِّ هذَا الْيَوْمِ الَّذى جَعَلْتُهُ لِلْمُسْلِمينَ عيداً وَ لِمُحَمَّد صَّلى اللهُ عَلَيْهِ وَ آله ذُخْراً وَ شَرَفاً وَ كَرامَةً وَ مَزِيداً ان تُصَلِّىَ عَلى مُحَمَّد و آل محمّد وَ انْ تُدْخِلَنِى فى كُلِّ خَيْر ادْخَلْتَ فيه مُحَمَّداً وَ آلَ مُحَمَّد وَ ان تُخْرِجَنى مِنْ كُلِّ سُوء اخْرَجْتَ مِنْهُ مُحَمَّداً وَ آلَ مُحَمَّد صَلَواتُكَ عَلَيْهِ وَ عَلَيْهِمْ اللَّهُمَّ انّى اسْئَلُكَ خَيْرَ ما سَئلكَ بِه عِبادُكَ الصّالِحُونَ وَ اعُوذُبِكَ مِمَّا اسْتَعاذَ مِنْهُ عِبادُكَ الْمُخْلَصُونَ .\r\n( مسأله 1206 ) مستحب است در نماز عيد فطر و قربان قرائت را بلند بخواند .\r\n( مسأله 1207 ) نماز عيد سوره مخصوصى ندارد ولى بهتر است كه در ركعت اول آن سوره شمس ( سوره 91 ) و در ركعت دوم سوره غاشيه ( سوره 88 ) را بخوانند يا در ركعت اول سوره سبح اسم ( سوره 87 ) و در ركعت دوم سوره شمس را بخوانند .\r\n( مسأله 1208 ) مستحب است روز عيد فطر قبل از نماز عيد ، به خرما افطار كند و در عيد قربان از گوشت قربانى بعد از نماز قدرى بخورد .\r\n( مسأله 1209 ) مستحب است پيش از نماز عيد غسل كند و دعاهائى كه پيش از نماز و بعد از آن در كتاب‌هاى دعا ذكر شده به اميد ثواب بخواند .\r\n( مسأله 1210 ) مستحب است در نماز عيد بر زمين سجده كنند و در حال گفتن تكبيرها دستها را بلند كنند و نماز را بلند بخوانند .\r\n( مسأله 1211 ) بعداز نماز مغرب و عشاء شب عيد فطر و بعد از نماز صبح و ظهر و عصر روز عيد و نيز بعد از نماز عيد فطر مستحب است اين تكبيرها را بگويد : اللهُ اكْبَر اللهُ اكْبَرُ لا الهَ الَّا اللهُ وَاللهُ اكْبَرُ اللهُ اكْبَرُ وَ للهِ الْحَمْدُ اللهُ اكْبَرُ عَلى ما هَدانا .\r\n( مسأله 1212 ) مستحب است انسان در عيد قربان بعد از ده نماز كه اول آنها نماز ظهر روز عيد و آخر آنها نماز صبح روز دوازدهم است تكبيرهائى را كه در مسأله پيش گفته شد بگويد و بعد از آن بگويد : اللهُ اكْبَرُ عَلى ما رزَقَنا مِنْ بَهِيمَةِ الأنْعامِ وَالْحَمْدُ للهِ عَلى ما ابْلانا ولى اگر عيد قربان را در منى باشد ، مستحب است بعد از پانزده نماز كه اول آنها نماز ظهر روز عيد و\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nآخر آنها نماز صبح روز سيزدهم ذى حجه است ؛ اين تكبيرها را بگويد .\r\n( مسأله 1213 ) مكروه است نماز عيد را زير سقف بخواند .\r\n( مسأله 1214 ) اگر در تكبيرهاى نماز و قنوت‌هاى آن شك كند و از محل آن تجاوز نكرده باشد بنابر اقل بگذارد و اگر بعد معلوم شد كه گفته بوده اشكال ندارد .\r\n( مسأله 1215 ) اگر قرائت يا تكبيرات يا قنوت‌ها را فراموش كند و بعد از رفتن به ركوع بفهمد نمازش صحيح است .\r\n( مسأله 1216 ) اگر ركوع يا دو سجده يا تكبيرة الاحرام را فراموش كند نمازش باطل مىشود .\r\n( مسأله 1217 ) اگر در نماز عيد يك سجده ياتشهد را فراموش كند ، احتياط واجب آن است كه بعد از نماز آن را به جا آورد . و اگر كارى كند كه براى آن سجده سهو در نمازهاى يوميه لازم است احتياط واجب آن است كه بعد از نماز رجاءاً دو سجده سهو براى آن بنمايد .\r\n\r\nاجير گرفتن براى نماز\r\n( مسأله 1218 ) بعد از مرگ انسان ، مىشود براى نماز و عبادت‌هاى ديگر او كه در زندگى به جا نياورده ، ديگرى را اجير كنند يعنى به او مزد دهند كه آنها را به جا آورد . و اگر كسى بدون مزد هم آنها را انجام دهد صحيح است .\r\n( مسأله 1219 ) انسان مىتواند براى بعضى از كارهاى مستحبى مثل زيارت قبر پيغمبر و امامان ( عليهم السلام ) از طرف زندگان اجير شود ، و نيز مىتواند كار مستحبى را انجام دهد و ثواب آن را براى مردگان يا زندگان هديه نمايد .\r\n( مسأله 1220 ) كسى كه براى نماز قضاى ميت اجير شده ، بايد مسائل نماز را بداند .\r\n( مسأله 1221 ) اجير بايد موقع نيّت ، ميّت را معين نمايد . و لازم نيست اسم او را بداند ، پس اگر نيت كند از طرف كسى نماز مىخوانم كه براى او اجير شده‌ام كافيست .\r\n( مسأله 1222 ) اجير بايد واجبات ميت را نيابتاً انجام دهد و عبادت‌هاى او را قضا نمايد .\r\n\r\n","description":"","footnote":"","page_name":" 308 ","page_number":308},
  {"content":"\r\n\r\n( مسأله 1223 ) بايد كسى را اجير كنند كه اطمينان داشته باشند كه عمل را به طور صحيح انجام مىدهد .\r\n( مسأله 1224 ) كسى كه ديگرى را براى نمازهاى ميّت اجير كرده ؛ اگر بفهمد كه عمل را به جا نياورده . يا باطل انجام داده ، بايد دوباره اجير بگيرد .\r\n( مسأله 1225 ) هر گاه شك كند كه اجير عمل را انجام داده يا نه اگر بگويد انجام داده‌ام ، كافى است و اگر شك كند كه عمل او صحيح بوده يا نه ، گرفتن اجير لازم نيست .\r\n( مسأله 1226 ) كسى را كه عذرى دارد و مثلًا نشسته نماز مىخواند نمىشود ؛ براى نمازهاى ميّت اجير كرد ، بلكه بنابر احتياط واجب بايد كسى را هم كه با تيمّم يا جبيره نماز مىخواند اجير نكنند .\r\n( مسأله 1227 ) مرد براى زن و زن براى مرد مىتواند اجير شود و در بلند خواندن و آهسته خواندن نماز بايد به تكليف خود عمل نمايد .\r\n( مسأله 1228 ) در قضاى نمازهاى ميّت آنجا كه در اداء آنها ترتيب شرط است مانند نماز ظهر و عصر يك روز به ترتيب خوانده شود .\r\n( مسأله 1229 ) اگر با اجير شرط كنند كه عمل را به طور مخصوصى انجام دهد ، بايد همانطور به جا آورد . و اگر شرط نكنند ، بايد در آن عمل به تكليف خود رفتار نمايد و احتياط مستحب آن است كه از وظيفه خودش و ميّت هر كدام كه به احتياط نزديكتر است به آن عمل كند مثلًا اگر وظيفه ميّت گفتن سه مرتبه تسبيحات اربعه بوده و تكليف او يك مرتبه است ، سه مرتبه بگويد .\r\n( مسأله 1230 ) اگر با اجير شرط نكنند كه نماز را با چه مقدار از مستحبات آن بخواند ، بايد مقدارى از مستحبات نماز را كه معمول است به جا آورد .\r\n( مسأله 1231 ) هر گاه اشخاص متعددى را براى نمازها اجير بگيرد بهتر است براى هر كدام آنها وقتى را معين نمايد مثلًا اگر با يكى از آنها قرار گذاشت كه از صبح تا ظهر نماز قضا\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nبخواند ، با ديگرى قرار بگذارد كه از ظهر تا شب بخواند .\r\n( مسأله 1232 ) اگر كسى اجير شود كه مثلًا در مدت يكسال نمازهاى ميت را بخواند و پيش از تمام شدن سال بميرد ، بايد براى نمازهائى كه مىدانند به جا نياورده ديگرى را اجير نمايند بلكه براى نمازهائى هم كه احتمال مىدهند به جا نياورده بايد بنابر احتياط واجب اجير بگيرند .\r\n( مسأله 1233 ) كسى را كه براى نمازهاى ميّت اجير كرده‌اند ، اگر پيش از تمام كردن نمازها بميرد و اجرت همه آنها را گرفته باشد ، چنانچه شرط كرده باشند كه تمام نمازها را خودش بخواند ؛ بايد اجرت مقدارى را كه نخوانده از مال او به ولى ميّت بدهند مثلًا اگر نصف آنها را نخوانده ، بايد نصف پولى را كه گرفته از مال او به ولىّ ميّت بدهند و اگر شرط نكرده باشند ؛ بايد ورثه نائب از مال او اجير بگيرند . اما اگر مال نداشته باشد بر ورثه او چيزى واجب نيست .\r\n\r\n","description":"","footnote":"","page_name":" 310 ","page_number":310},
  {"content":"\r\n\r\n\r\n( 4 ) احكام روزه\r\nروزه آن است كه انسان براى انجام فرمان خداوند عالم ، از اذان صبح تا مغرب از چيزهائى كه روزه را باطل مىكند و شرح آنها بعداً گفته مىشود ، خوددارى نمايد .\r\n\r\nنيّت\r\n( مسأله 1234 ) لازم نيست انسان نيّت روزه را از قلب خود بگذراند ؛ يا مثلًا بگويد فردا را روزه مىگيرم ، بلكه همين قدر كه براى انجام فرمان خداوند عالم از اذان صبح تا مغرب كارى كه روزه را باطل مىكند انجام ندهد ، كافى است و براى آن كه يقين كند تمام اين مدت را روزه بوده ، بايد مقدارى پيش از اذان صبح و مقدارى هم بعد مغرب از انجام كارى كه روزه را باطل مىكند ، خوددارى نمايد .\r\n( مسأله 1235 ) بايد در هر شب از ماه رمضان داعى بر امساك فردا را داشته باشد و بهتر است كه شب اول ماه هم نيت روزه همه ماه را بنمايد .\r\n( مسأله 1236 ) از اول شب ماه رمضان تا اذان صبح هر وقت نيّت روزه فردا را بكند ، اشكال ندارد .\r\n( مسأله 1237 ) وقت نيّت روزه مستحبى از اول شب است تا موقعى كه به اندازه نيّت كردن به مغرب وقت مانده باشد كه اگر تا اين وقت كارى كه روزه را باطل مىكند انجام نداده باشد و نيّت روزه مستحبى كند روزه او صحيح است .\r\n( مسأله 1238 ) كسى كه پيش از اذان صبح بدون نيّت روزه ، خوابيده است ، اگر پيش از ظهر بيدار شود ونيّت كند ، روزه او صحيح است چه روزه او واجب باشد چه مستحب . و اگر بعد\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nاز ظهر بيدار شود ، نمىتواند نيّت روزه واجب نمايد ولى لازم است تا مغرب از كارى كه روزه را باطل مىكند ، اجتناب نمايد .\r\n( مسأله 1239 ) اگر بخواهد غير روزه رمضان روزه ديگرى بگيرد ، بايد آن را معين نمايد ، مثلًا نيت كند كه روزه قضا يا روزه نذر مىگيرم مگر آنجا كه روزش معيّن باشد مانند روزه اول ماه ، از اين جهت در ماه رمضان لازم نيست نيت كند كه روزه ماه رمضان مىگيرم ، بلكه اگر نداند ماه رمضان است يا فراموش نمايد ، و روزه ديگرى را نيت كند ، روزه ماه رمضان حساب مىشود .\r\n( مسأله 1240 ) اگر پيش از اذان صبح نيت كند و بيهوش شود و قبل از زوال به هوش آيد ، بنابر احتياط واجب بايد روزه آن روز را تمام نمايد و احتياط مستحب آن است روزه آن روز را قضا نمايد .\r\n( مسأله 1241 ) اگر پيش از اذان صبح نيّت كند و بخوابد و بعداز مغرب بيدار شود ، روزه‌اش صحيح است .\r\n( مسأله 1242 ) اگر بچّه پيش از اذان صبح ماه رمضان بالغ شود ، بايد روزه بگيرد و اگر بعد از اذان بالغ شود ، روزه آن روز بر او واجب نيست .\r\n( مسأله 1243 ) كسى كه براى به جا آوردن روزه ميّتى اجير شده ، اگر روزه مستحبى بگيرد اشكال ندارد . ولى كسى كه روزه قضا - بنابر احتياط - يا واجب ديگرى دارد ، نمىتواند روزه مستحبى بگيرد و چنانچه فراموش كند و روزه مستحبى بگيرد ، در صورتى كه پيش از ظهر يادش بيايد ، روزه مستحبى او به هم مىخورد و مىتواند نيّت خودرا به روزه واجب برگرداند . و اگر بعد از ظهر ملتفت شود ، روزه او باطل است و اگر بعداز مغرب يادش بيايد ، روزه‌اش بىاشكال نيست .\r\n( مسأله 1244 ) اگر غير از روزه ماه رمضان روزه معيّن ديگرى بر انسان واجب باشد ، مثلًا نذر كرده باشد كه روز معينى را روزه بگيرد ، چنانچه عمداً تا اذان صبح نيت نكند ، روزه‌اش باطل است و اگر نداند كه روزه آن روز بر او واجب است يا فراموش كند و پيش از ظهر يادش بيايد ، چنانچه كارى كه روزه را باطل مىكند ، انجام نداده باشد و فوراً نيت كند روزه او صحيح و گرنه باطل مىباشد .\r\n\r\n","description":"","footnote":"","page_name":" 312 ","page_number":312},
  {"content":"\r\n\r\n( مسأله 1245 ) اگر براى روزه واجب غيرمعيّنى مثل روزه كفّاره عمداً تا نزديك ظهر نيّت نكند اشكال ندارد ، بلكه اگر پيش از نيّت تصميم داشته باشد كه روزه نگيرد ، يا ترديد داشته باشد كه بگيرد يا نه ؛ چنانچه كارى كه روزه را باطل مىكند ، انجام نداده باشد و پيش از ظهر نيت كند ، روزه او صحيح است .\r\n( مسأله 1246 ) اگر در ماه رمضان پيش از ظهر كافر مسلمان شود و از اذان صبح تا آن وقت كارى كه روزه را باطل مىكند انجام نداده باشد ، خوب است تا مغرب امساك كند ، و اگر نكرد قضا ندارد .\r\n( مسأله 1247 ) اگر مريض پيش از ظهر ماه رمضان خوب شود و از اذان صبح تا آن وقت كارى كه روزه را باطل مىكند انجام نداده باشد احتياط مستحب آن است نيت روزه كند و بعداً قضاى آن را به جا آورد .\r\n( مسأله 1248 ) روزى را كه انسان شك دارد آخر شعبان است يا اول رمضان ، واجب نيست روزه بگيرد ، و اگر بخواهد روزه بگيرد ، نمىتواند نيت روزه رمضان كند ولى اگر نيت روزه قضا و مانند آن بنمايد و چنانچه بعداً معلوم شود رمضان بوده ، از رمضان حساب مىشود .\r\n( مسأله 1249 ) اگر روزى را كه شك دارد آخر شعبان است يا اول رمضان ، به نيّت روزه قضا يا روزه مستحبى و مانند آن روزه بگيرد و در بين روز بفهمد كه ماه رمضان است ، بايد نيت روزه رمضان كند .\r\n( مسأله 1250 ) اگر در روزه واجب معيّنى مثل روزه رمضان از نيت روزه گرفتن برگردد روزه‌اش باطل است و همچنين است اگر نيت كند كه چيزى را كه روزه را باطل مىكند به جا آورد ، خواه آن را انجام بدهد يا ندهد ، روزه‌اش باطل مىشود .\r\n( مسأله 1251 ) در روزه واجبى كه وقت آن معين نيست مثل روزه كفّاره ، اگر قصد كند كارى كه روزه را باطل مىكند انجام دهد ، يا مردّد شود كه به جا آورد يا نه ، چنانچه به جا نياورد و پيش از ظهر دوباره نيت روزه كند ، روزه او صحيح است و در روزه مستحب اگر تا غروب كارى كه روزه باطل مىكند انجام ندهد ، نيت كند ، روزه او صحيح است .\r\n\r\n","description":"","footnote":"","page_name":" 313 ","page_number":313},
  {"content":"\r\n\r\n\r\nچيزهائى كه روزه را باطل مىكند\r\n( مسأله 1252 ) نُه چيز روزه را باطل مىكند : اول : خوردن و آشاميدن . دوم : جماع ، سوم : استمناء آن است كه انسان از غير طريق نزديكى كارى كند كه منى از او بيرون آيد . چهارم : دروغ بستن به خدا و پيغمبر و جانشينان پيغمبر ( صلى الله عليه وآله و سلم ) ، پنجم : رساندن غبار غليظ به حلق ، ششم : فرو بردن تمام سر در آب ، هفتم : باقيماندن بر جنابت و حيض و نفاس تا اذان صبح ، هشتم : اماله كردن با چيزهاى روان ، نهم : قى كردن و احكام اينها در مسائل آينده گفته مىشود .\r\n\r\n1 . خوردن و آشاميدن\r\n( مسأله 1253 ) اگر روزه دار عمداً چيزى بخورد يا بياشامد ، روزه او باطل مىشود ، چه خوردن و آشاميدن آن چيز معمول باشد مثل نان و آب چه معمول نباشد مثل خاك و شيره درخت و چه كم باشد يا زياد ، حتى اگر مسواك را از دهان بيرون آورد و دوباره به دهان ببرد و رطوبت آن را فرو برد روزه او باطل مىشود . مگر آنكه رطوبت مسواك در آب دهان به طورى از بين برود كه رطوبت خارج به آن گفته نشود .\r\n( مسأله 1254 ) اگر روزه دار سهواً چيزى بخورد يا بياشامد ، روزه‌اش باطل نمىشود .\r\n( مسأله 1255 ) احتياط واجب آن است كه روزه دار از استعمال آمپولى كه به جاى غذا به كار مىرود ، خوددارى كند . ولى تزريق آمپولى كه عضو را بىحس مىكند يا به جاى دوا استعمال مىشود ، اشكال ندارد .\r\n( مسأله 1256 ) اگر روزه دار به قدرى تشنه شود كه براى او تحمل تشنگى موجب عُسر و حَرَج است ، مىتواند به اندازه‌اى كه رفع مشقّت كند ، آب بياشامد و روزه او باطل نمىشود .\r\n( مسأله 1257 ) انسان نمىتواند براى ضعف ، روزه را بخورد ، ولى اگر ضعف او به قدرى\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nاست كه معمولًا نمىشود آن را تحمل كرد ، خوردن روزه اشكال ندارد .\r\n( مسأله 1258 ) ترياك كشيدن حرام است و اشخاصى كه معتاد به كشيدن ترياك هستند و نمىتوانند ترك كنند و با اين حال نمىتوانند روزه بگيرند مىتوانند به مقدار دفع ضرورت ترياك بكشند ، و روزه را واجب است بگيرند .\r\n\r\n2 . جماع\r\n( مسأله 1259 ) جماع روزه را باطل مىكند ، اگرچه فقط به مقدار ختنه گاه داخل شود و منى هم بيرون نيايد .\r\n( مسأله 1260 ) اگر كمتر از مقدار ختنه گاه داخل شود و منى هم بيرون نيايد ، روزه باطل نمىشود .\r\n( مسأله 1261 ) اگر فراموش كند كه روزه است و جماع نمايد ، يا او را به جماع مجبور نمايند ، به گونه‌اى كه در جماع اختيار نداشته باشد مثل اين كه دست و پاى او را ببندند و با او نزديكى كنند ، روزه او باطل نمىشود ولى چنانچه در بين جماع يادش بيايد ، يا ديگر مجبور نباشد ، بايد فوراً از حال جماع خارج شود و اگر خارج نشود ، روزه او باطل است .\r\n( مسأله 1262 ) اگر كسى را به اكراه وادار به جماع كنند ، به گونه‌اى كه به خاطر ترس تن به عمل دهد ، روزه او باطل و بايد قضا كند ، هر چند گناه نكرده باشد .\r\n\r\n3 . استمناء\r\n( مسأله 1263 ) اگر روزه دار استمناء كند و منى از او بيرون آيد ، روزه‌اش باطل مىشود .\r\n( مسأله 1264 ) اگر بى اختيار منى از او بيرون آيد ، روزه‌اش باطل نيست . ولى اگر كارى كند كه بى اختيار منى از او بيرون آيد ، روزه‌اش باطل مىشود .\r\n( مسأله 1265 ) هر گاه روزه دار بداند كه اگر در روز بخوابد محتلم مىشوديعنى در خواب منى از او بيرون مىآيد ، مىتواند در روز بخوابد و چنانچه بخوابد و محتلم هم بشود ، روزه‌اش صحيح است .\r\n\r\n","description":"","footnote":"","page_name":" 315 ","page_number":315},
  {"content":"\r\n\r\n( مسأله 1266 ) اگر روزه دار در حال بيرون آمدن منى از خواب بيدار شود ، واجب نيست از بيرون آمدن آن جلوگيرى كند .\r\n( مسأله 1267 ) روزه دارى كه محتلم شده ، مىتواند بول كند و به شيوه‌اى كه قبلًا گفته شد ، استبراء نمايد ، اگر چه بداند به واسطه بول يا استبراء كردن باقى مانده منى از مجرا بيرون مىآيد .\r\n( مسأله 1268 ) روزه دارى كه محتلم شده اگر بداند منى در مجرا مانده بهتر است كه پيش از غسل بول كند ، و اگر نكرد بعد از غسل منى از او بيرون آيد ، روزه او باطل مىشود .\r\n( مسأله 1269 ) اگر به قصد بيرون آمدن منى كارى بكند در صورتى كه منى هم از او بيرون نيايد ، روزه‌اش باطل مىشود .\r\n( مسأله 1270 ) اگر روزه‌دار بدون قصد بيرون آمدن منى با كسى بازى و شوخى كند اگر مطمئن باشد كه بعد از بازى و شوخى منى از او خارج نمىشود اگرچه اتفاقاً منى بيرون آيد روزه او صحيح است و در غير اين صورت روزه او باطل است .\r\n\r\n4 . دروغ بستن به خدا و پيغمبر\r\n( مسأله 1271 ) اگر روزه دار به گفتن يا به نوشتن يا به اشاره و مانند اينها به خدا و پيغمبر و جانشينان آن حضرت عمداً نسبت دروغ بدهد . اگرچه فوراً بگويد دروغ گفتم يا توبه كند ؛ بنابر احتياط واجب روزه او باطل است . و احتياط واجب آن است كه اگر دروغ بر حضرت زهرا ( عليها السلام ) و ساير پيغمبران و جانشينان آنان بازگشت به دروغ بر خدا و رسول و ائمه ( عليهم السلام ) باشد ، در اين حكم با آنها فرقى ندارند .\r\n( مسأله 1272 ) اگر بخواهد خبرى را كه نمىداند راست است يا دروغ نقل كند ، بنابر احتياط واجب بايد از كسى كه آن خبر را گفته يا از كتابى كه آن خبر در آن نوشته شده نقل نمايد .\r\n( مسأله 1273 ) اگر چيزى را به اعتقاد اين كه راست است از قول خدا يا پيغمبر نقل كند و بعد بفهمد دروغ بوده ، روزه‌اش باطل نمىشود .\r\n\r\n","description":"","footnote":"","page_name":" 316 ","page_number":316},
  {"content":"\r\n\r\n( مسأله 1274 ) اگر بداند دروغ بستن به خدا و پيغمبر روزه را باطل مىكند و چيزى را كه مىداند دروغ است به آنان نسبت دهد و بعداً بفهمد آنچه را كه گفته راست بوده ، روزه‌اش باطل است .\r\n( مسأله 1275 ) اگر دروغى را كه ديگرى ساخته عمداً به خدا و پيغمبر ( صلى الله عليه وآله و سلم ) و جانشينان پيغمبر ( صلى الله عليه وآله و سلم ) نسبت دهد روزه‌اش باطل مىشود ، ولى اگر از قول كسى كه آن دروغ را ساخته نقل كند اشكال ندارد .\r\n\r\n5 . رساندن غبار غليظ به حلق\r\n( مسأله 1276 ) رساندن غبار غليظ به حلق ، بنابر احتياط واجب روزه را باطل مىكند ، چه غبار چيزى باشد كه خوردن آن حلال است مثل آرد ، يا غبار چيزى باشد كه خوردن آن حرام است .\r\n( مسأله 1277 ) اگر به واسطه باد ، غبار غليظى پيدا شود و انسان با اين كه متوجه است ، مواظبت نكند و به حلق برسد ، بنابر احتياط واجب روزه‌اش باطل مىشود .\r\n( مسأله 1278 ) احتياط واجب آن است كه روزه دار بخار و دود غليظ به حلق نرساند و از استعمال دخانيات مطلقا خوددارى كند .\r\n( مسأله 1279 ) اگر مواظبت نكند و غبار يا بخار يا دود و مانند اينها داخل حلق شود ، چنانچه يقين داشته كه به حلق نمىرسد ، روزه‌اش صحيح است .\r\n( مسأله 1280 ) اگر فراموش كند كه روزه است و مواظبت نكند ، يا بى اختيار غبار و مانند آن به حلق او برسد ، روزه‌اش باطل نمىشود . و چنانچه ممكن است بايد آن را بيرون آورد .\r\n\r\n6 . فرو بردن سر در آب\r\n( مسأله 1281 ) اگر روزه‌دار عمداً تمام سر را در آب فرو برد ، اگرچه باقى بدن او از آب بيرون باشد ، بايد قضاى آن روزه را بگيرد . ولى اگر تمام بدن را آب بگيرد و مقدارى از سر بيرون باشد ، روزه باطل نمىشود .\r\n\r\n","description":"","footnote":"","page_name":" 317 ","page_number":317},
  {"content":"\r\n\r\n( مسأله 1282 ) اگر نصف سر را يك دفعه و نصف ديگر آن را دفعه ديگر در آب فرو برد ، روزه‌اش باطل نمىشود .\r\n( مسأله 1283 ) اگر قصد فرو بردن سر در آب نداشته ولى اتفاقاً تمام سر زير آب رفته ، روزه‌اش صحيح است . ولى اگر قصد آن را داشته گرچه تمام سر هم زير آب فرو نرود ، روزه‌اش باطل مىشود .\r\n( مسأله 1284 ) اگر تمام سر زير آب برود ولى مقدارى از موها بيرون بماند روزه باطل مىشود .\r\n( مسأله 1285 ) اگر فراموش كند كه روزه است و به نيت غسل سر را در آب فرو برد ، روزه و غسل او صحيح است .\r\n( مسأله 1286 ) اگر بداند كه روزه است و عمداً براى غسل سر را در آب فرو برد ، چنانچه روزه او مثل روزه رمضان واجب معين باشد ، بنابر احتياط واجب بايد دوباره غسل كند و روزه را هم قضا نمايد و اگر روزه مستحب ، يا روزه واجبى باشد كه مثل روزه كفّاره ، وقت معينى ندارد ، غسل صحيح و روزه باطل مىباشد مگر در قضاء ماه رمضان آن هم بعدازظهر در اين صورت روزه و غسل هر دو باطل مىشود .\r\n\r\n7 . باقى ماندن بر جنابت و حيض و نفاس تا اذان صبح\r\n( مسأله 1287 ) اگر جنب عمداً تا اذان صبح غسل نكند ، يا اگر وظيفه او تيمم است ، عمداً تيمم ننمايد ، روزه‌اش باطل است .\r\n( مسأله 1288 ) اگر در روزه واجبى كه مثل روزه ماه رمضان وقت آن معين است ، تا اذان غسل نكند و تيمم هم ننمايد ولى از روى عمد نباشد ، مثل آن كه ديگرى نگذارد غسل و تيمم كند روزه‌اش صحيح است .\r\n( مسأله 1289 ) كسى كه جنب است و مىخواهد روزه واجبى بگيرد كه مثل روزه رمضان وقت آن معين است ، چنانچه عمداً غسل نكند تا وقت تنگ شود ، مىتواند با تيمم روزه بگيرد و روزه او صحيح ولى معصيت كرده است ، زيرا غسل را تأخير انداخته است .\r\n\r\n","description":"","footnote":"","page_name":" 318 ","page_number":318},
  {"content":"\r\n\r\n( مسأله 1290 ) اگر جنب يا حائض يا نفساء در ماه رمضان غسل را فراموش كند و بعد از يك روز يادش بيايد ، بايد روزه آن روز را قضا نمايد و اگر بعد از چند روز يادش بيايد ، بايد روزه هر چند روزى را كه يقين دارد جنب يا حائض و يا نفساء بوده ، قضا نمايد . مثلًا اگر نمىداند سه روز جنب بوده يا چهار روز ، بايد روزه سه روز را قضا كند .\r\n( مسأله 1291 ) كسى كه در شب ماه رمضان براى هيچ كدام از غسل و تيمم وقت ندارد ، اگر خود را جنب كند ، روزه‌اش باطل است و قضا و كفاره بر او واجب مىشود ولى اگر براى تيمم وقت دارد ، چنانچه خود را جنب كند ، با تيمم روزه او صحيح ولى گناهكار است .\r\n( مسأله 1292 ) اگر گمان كند به اندازه غسل وقت دارد و خود را جنب كند و بعد بفهمد وقت تنگ بوده ، چنانچه تيمم كند ، روزه‌اش صحيح است .\r\n( مسأله 1293 ) كسى كه در شب ماه رمضان جنب است و مى داند كه اگر بخوابد تا اذان صبح بيدار نمىشود ، نبايد بخوابد و چنانچه بخوابد و تا صبح بيدار نشود ، روزه‌اش باطل است و قضا و كفّاره بر او واجب مىشود .\r\n( مسأله 1294 ) هر گاه جنب در شب ماه رمضان بخوابد و بيدار شود . اگر عادت و اطمينان دارد كه اگر دوباره بخوابد براى غسل بيدار مىشود ، مىتواند بخوابد .\r\n( مسأله 1295 ) كسى كه در شب ماه رمضان جنب است و مىداند يا اطمينان دارد كه اگر بخوابد پيش از اذان صبح بيدار مىشود ، چنانچه تصميم داشته باشد كه بعد از بيدار شدن غسل كند و با اين تصميم بخوابد و تا اذان ، خواب بماند ، روزه‌اش صحيح است .\r\n( مسأله 1296 ) اگر جنب در شب ماه رمضان بخوابد و بيدار شود و بداند يا اطمينان دارد كه اگر دوباره بخوابد پيش از اذان صبح بيدار مىشود و تصميم هم داشته باشد كه بعداز بيدار شدن غسل كند ، چنانچه دوباره بخوابد و تا اذان بيدار نشود ، بايد روزه آن روز را قضا كند و كفّاره بر او واجب نمىشود ولى اگر از خواب دوم بيدار شود و براى مرتبه سوم بخوابد ، كفّاره بر او واجب مىشود .\r\n( مسأله 1297 ) خوابى را كه در آن محتلم شده ، نبايد خواب اول حساب كرد ، بلكه اگر از آن\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nخواب بيدار شود و دوباره بخوابد خواب اول حساب مىشود .\r\n( مسأله 1298 ) اگر روزه دار در روز محتلم شود ، واجب نيست فوراً غسل كند .\r\n( مسأله 1299 ) هر گاه در ماه رمضان بعد از اذان صبح بيدار شود و ببيند محتلم شده ، اگرچه بداند پيش از اذان محتلم شده . روزه او صحيح است .\r\n( مسأله 1300 ) كسى كه مىخواهد قضاى روزه رمضان را بگيرد ، اگر بعد از اذان صبح بيدار شود و ببيند محتلم شده و بداند پيش از اذان محتلم شده است ، چنانچه وقت قضاى روزه تنگ است ، مثلًا پنج روز روزه قضاى رمضان دارد و پنج روز هم به رمضان مانده است ، احتياطاً آن روز را روزه بگيرد و بعد از رمضان قضاى آن را به جا آورد و اگر وقت قضاى روزه تنگ نيست بايد روز ديگر روزه بگيرد .\r\n( مسأله 1301 ) اگر زن پيش از اذان صبح از حيض يا نفاس پاك شود و عمداً غسل نكند ، يا اگر وظيفه او تيمم است عمداً تيمم نكند ، روزه‌اش باطل است .\r\n( مسأله 1302 ) اگر زن پيش از اذان صبح از حيض يا نفاس پاك شود و براى غسل وقت نداشته باشد ، چنانچه بخواهد روزه واجبى بگيرد كه مثل روزه رمضان وقت آن معين است ، با تيمم روزه‌اش صحيح است و لازم نيست تا صبح بيدار بماند و اگر بخواهد روزه مستحب يا روزه واجبى بگيرد كه مثل روزه كفّاره وقت آن معين نيست ، نمىتواند با تيمم روزه بگيرد .\r\n( مسأله 1303 ) اگر زن نزديك اذان صبح از حيض يا نفاس پاك شود و براى هيچ كدام از غسل و تيمم وقت نداشته باشد ، يا بعد از اذان بفهمد كه پيش از اذان پاك شده ، روزه او صحيح است .\r\n( مسأله 1304 ) اگر زن بعد از اذان صبح از خون حيض يا نفاس پاك شود ، يا در بين روز خون حيض يا نفاس ببيند اگرچه نزديك مغرب باشد ، روزه او باطل است .\r\n( مسأله 1305 ) اگر زن غسل حيض يا نفاس را فراموش كند و بعد از يك روز يا چند روز يادش بيايد ، روزه هائى كه گرفته بايد قضا كند .\r\n( مسأله 1306 ) اگر زن پيش از اذان صبح از حيض يا نفاس پاك شود و تا اذان غسل نكند ، و\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nدر تنگى وقت تيمم هم نكند ، روزه‌اش باطل است . ولى اگر تيمم كند ، روزه او صحيح است .\r\n( مسأله 1307 ) اگر زنى كه در حال استحاضه است ، غسل‌هاى خود را به تفصيلى كه در احكام استحاضه گفته شد ، به جا آورد ، روزه او صحيح است .\r\n( مسأله 1308 ) كسى كه مس ميّت كرده يعنى جائى از بدن خود را به بدن ميت رسانده ، مىتواند بدون غسل مسّ ميّت روزه بگيرد ، و اگر در حال روزه هم ميّت را مس نمايد ، روزه او باطل نمىشود .\r\n\r\n8 . تنقيه\r\n( مسأله 1309 ) تنقيه با چيز روان اگرچه از روى ناچارى و براى معالجه باشد ، بنابر احتياط واجب روزه را باطل مىكند ولى استعمال شياف‌هائى كه براى معالجه است ، اشكال ندارد .\r\n\r\n9 . قى كردن\r\n( مسأله 1310 ) هر گاه روزه‌دار عمداً قى كند ، اگرچه به واسطه مرض و براى رفع مسموميت و مانند آن ناچار باشد ، روزه‌اش باطل مىشود ولى اگر سهواً يا بىاختيار قى كند ، اشكال ندارد .\r\n( مسأله 1311 ) اگر در شب چيزى بخورد كه مىداند به واسطه خوردن آن ، در روز بى اختيار قى مىكند ، احتياط واجب آن است كه روزه آن روز را قضا نمايد .\r\n( مسأله 1312 ) اگر موجبات قى كردن غيراختيارى فراهم شد خوددارى از آن لازم نيست .\r\n( مسأله 1313 ) اگر مگس در گلوى روزه دار برود ، چنانچه به قدرى پايين رود كه به فرو بردن آن خوردن نمىگويند لازم نيست آن را بيرون آورد و روزه او صحيح است . و اگر به اين مقدار پائين نرود بايد آن را بيرون آورد و چنانچه فرو برد روزه‌اش باطل مىشود و بايد كفّاره هم بدهد .\r\n( مسأله 1314 ) اگر يقين داشته باشد كه به واسطه آروغ زدن ، چيزى از گلو بيرون مىآيد ، نبايد عمداً آروغ بزند ولى اگر يقين نداشته باشد ، اشكال ندارد .\r\n\r\n","description":"","footnote":"","page_name":" 321 ","page_number":321},
  {"content":"\r\n\r\n( مسأله 1315 ) اگر آروغ بزند و بدون اختيار چيزى در گلو يا دهانش بيايد ، بايد آن را بيرون بريزد و اگر بى اختيار فرو رود ، روزه‌اش صحيح است .\r\n( مسأله 1316 ) اگر روزه‌دار سهواً يكى از كارهائى كه روزه را باطل مىكند انجام دهد و به خيال اينكه روزه‌اش باطل شده ، عمداً دوباره يكى از آنها را به جا آورد ، روزه او باطل مىشود .\r\n( مسأله 1317 ) اگر چيزى به زور در گلوى روزه‌دار بريزند ، يا سر او را به زور در آب فرو برند ، روزه او باطل نمىشود . ولى اگر مجبورش كنند كه روزه خود را باطل كند مثلًا به او بگويند اگر غذا نخورى ضرر مالى يا جانى به تو مىزنيم و خودش براى جلوگيرى از ضرر چيزى بخورد ، روزه او باطل مىشود .\r\n( مسأله 1318 ) روزه دار نبايد جائى برود كه مىداند چيزى در گلويش مىريزند يا مجبورش مىكنند كه خودش روزه خود را باطل كند و اگر قصد رفتن به چنين مكانى كند خواه برود يا نرود و خواه چيزى در گلويش بريزند يا نريزند ، روزه او باطل است .\r\n\r\nآنچه براى روزه‌دار مكروه است\r\n( مسأله 1319 ) چند چيز براى روزه‌دار مكروه است و از آن جمله است : 1 . دوا ريختن به چشم و سرمه كشيدن در صورتى كه مزه يا بوى آن به حلق برسد ، 2 . انجام دادن هر كارى كه مانند : خون گرفتن و حمام رفتن باعث ضعف مىشود ، 3 . انفيه كشيدن اگر نداند كه به حلق مىرسد و اگر بداند به حلق مىرسد نبايد انجام دهد ، 4 . بو كردن گياهان معطّر ، 5 . نشستن زن در آب ، 6 . استعمال شياف ، 7 . تر كردن لباسى كه در بدن است ، 8 . كشيدن دندان و هر كارى كه به واسطه آن از دهان خون بيايد ، 9 . مسواك كردن به چوب‌تر ، 10 . انسان بدون قصد بيرون آمدن منى زن خود را ببوسد ، يا كارى كند كه شهوت خود را به حركت آورد . و اگر به قصد بيرون آمدن منى باشد ، روزه او باطل مىشود اگرچه منى بيرون نيايد .\r\n\r\n","description":"","footnote":"","page_name":" 322 ","page_number":322},
  {"content":"\r\n\r\n\r\nكفّاره روزه\r\n( مسأله 1320 ) كسى كه كفاره روزه رمضان بر او واجب است ، بايد يك بنده آزاد كند ، يا به نحوى كه در مسأله بعد گفته مىشود دو ماه روزه بگيرد ، يا شصت فقير را سير كند يا به هر كدام يك مدّ كه تقريباً 750 گرم است ، طعام يعنى آرد گندم بدهد يا مقدار نانى كه آرد آن به اندازه 750 گرم باشد بدهد ، و چنانچه اينها برايش ممكن نباشد ، هر چند مدّ كه مىتواند به فقرا طعام بدهد و اگر نتواند طعام بدهد ، 18 روز روزه بگيرد و اگر نتواند هر چند روز كه مىتواند بگيرد و اگر نتواند بايد استغفار كند ، اگرچه مثلًا يك مرتبه بگويد استغفرالله و احتياط مستحب آن است كه هر وقت بتواند ، كفّاره را بدهد .\r\n( مسأله 1321 ) كسى كه مىخواهد دو ماه كفّاره روزه رمضان را بگيرد ، بايد سى و يك روز آن را پى در پى بگيرد و اگر بقيه آن پى در پى نباشد ، اشكال ندارد .\r\n( مسأله 1322 ) كسى كه مىخواهد دو ماه كفاره روزه رمضان را بگيرد ، نبايد موقعى شروع كند كه در بين سى و يك روز ، روزى باشد كه مانند عيد قربان ، روزه آن حرام است .\r\n( مسأله 1323 ) كسى كه بايد پى در پى روزه بگيرد ، اگر در بين آن بدون عذر يك روز روزه نگيرد . يا وقتى شروع كند كه در بين آن به روزى برسد كه روزه آن واجب است ، مثلًا به روزى برسد كه نذر كرده آن روز را روزه بگيرد ، بايد روزه‌ها را از سر بگيرد .\r\n( مسأله 1324 ) اگر در بين روزهائى كه بايد پى در پى روزه بگيرد عذرى مثل حيض ، يا نفاس ، يا سفرى كه در رفتن آن مجبور است . براى او پيش آيد ، بعد از بر طرف شدن عذر واجب نيست روزه‌ها را از سر بگيرد ، بلكه بقيه را بعد از بر طرف شدن عذر به جا مىآورد .\r\n( مسأله 1325 ) اگر به چيز حرامى روزه خود را باطل كند . چه آن چيز اصلًا حرام باشد مثل شراب و زنا ، يا به جهتى حرام شده باشد ، مثل نزديكى كردن با عيال خود در حال حيض ، بنابر احتياط بايد كفاره جمع بدهد يعنى يك بنده آزاد كند ، شصت روز روزه بگيرد و به شصت فقير هر يك 750 گرم آرد گندم بدهد .\r\n\r\n","description":"","footnote":"","page_name":" 323 ","page_number":323},
  {"content":"\r\n\r\n( مسأله 1326 ) اگر روزه دار دروغى را به خدا و پيغمبر ( صلى الله عليه وآله و سلم ) نسبت دهد ، يك كفاره بر او واجب است .\r\n( مسأله 1327 ) اگر روزه‌دار در يك روز ماه رمضان چند مرتبه جماع كند ، يك كفاره بر او واجب است و اگر جماع او حرام باشد يك كفاره جمع .\r\n( مسأله 1328 ) اگر روزه دار در يك روز ماه رمضان چند مرتبه غيرجماع كار ديگرى كه روزه را باطل مىكند انجام دهد ، براى همه آنها يك كفّاره كافى است .\r\n( مسأله 1329 ) اگر روزه دار جماع حرام كند و بعد با حلال خود جماع نمايد يك كفّاره جمع بر او واجب است .\r\n( مسأله 1330 ) اگر روزه‌دار كارى كه حلال است و روزه را باطل مىكند ، انجام دهد ، مثلًا آب بياشامد و بعد كار ديگرى كه حرام است و روزه را باطل مىكند ، انجام دهد ، مثلًا غذاى حرامى بخورد ، يك كفّاره كافى است .\r\n( مسأله 1331 ) اگر روزه‌دار آروغ بزند و چيزى در دهانش بيايد ، چنانچه عمداً آن را فرو ببرد ، روزه‌اش باطل است . و بايد قضاى آن را بگيرد و كفّاره هم بر او واجب مىشود .\r\n( مسأله 1332 ) اگر نذر كند كه روز معينى را روزه بگيرد ، چنانچه در آن روز عمداً روزه خود را باطل كند كفاره آن مانند كفاره ماه رمضان است يعنى بايد يك بنده آزاد نمايد يا دو ماه پى در پى روزه بگيرد يا به شصت فقير طعام دهد .\r\n( مسأله 1333 ) كسى كه مىتواند وقت را تشخيص دهد ، اگر به گفته كسى كه گفتارش قابل اعتماد و اطمينان نباشد و مىگويد مغرب شده افطار كند ، و بعد بفهمد مغرب نبوده است ، قضا و كفّاره بر او واجب مىشود .\r\n( مسأله 1334 ) كسى كه عمداً روزه خود را باطل كرده ، اگر بعد از ظهر يا پيش از ظهر براى فرار از كفّاره سفر نمايد ، كفّاره او ساقط نمىشود .\r\n( مسأله 1335 ) اگر عمداً روزه خود را باطل كند . و بعد عذرى مانند حيض يا نفاس يا مرض براى او پيدا شود ، كفّاره بر او واجب مىشود .\r\n\r\n","description":"","footnote":"","page_name":" 324 ","page_number":324},
  {"content":"\r\n\r\n( مسأله 1336 ) اگر يقين كند كه روز اول ماه رمضان است و عمداً روزه خود را باطل كند ، بعد معلوم شود كه آخر شعبان بوده كفّاره بر او واجب نيست .\r\n( مسأله 1337 ) اگر انسان شك كند كه آخر رمضان است يا اول شوّال و عمداً روزه خود را باطل كند ، بعد معلوم شود اول شوال بوده ، كفّاره بر او واجب نيست .\r\n( مسأله 1338 ) اگر روزه دار در ماه رمضان با زن خود كه روزه‌دار است ، جماع كند ، اگر زن بر عمل راضى باشد ، هر كدام بايد كفاره بدهد و اگر مجبور كرده باشد ، كفّاره روزه خودش و روزه زن را بايد بدهد .\r\n( مسأله 1339 ) اگر روزه‌دار در ماه رمضان ، با زن خود كه روزه دار است ، جماع كند و در بين جماع زن راضى شود ، بايد مرد دو كفّاره و زن يك كفاره بدهد .\r\n( مسأله 1340 ) اگر روزه‌دار در ماه رمضان با زن روزه‌دار خود كه خواب است جماع نمايد ، يك كفّاره بر او واجب مىشود و روزه زن صحيح است و كفّاره هم بر او واجب نيست .\r\n( مسأله 1341 ) اگر مرد زن خود را مجبور كند كه غيرجماع كار ديگرى كه روزه را باطل مىكند به جا آورد مثلًا آب و يا غذا بخورد كفاره بر هيچ كدام واجب نيست .\r\n( مسأله 1342 ) كسى كه به واسطه مسافرت يا مرض روزه نمىگيرد ، نمىتواند زن روزه‌دار خود را مجبور به جماع كند ، ولى اگر او را مجبور نمايد ، بنابر احتياط كفاره زن را بدهد .\r\n( مسأله 1343 ) انسان نبايد در به جا آوردن كفّاره كوتاهى كند ، ولى لازم نيست فوراً آن را انجام دهد .\r\n( مسأله 1344 ) اگر كفّاره بر انسان واجب شود و چند سال آن را به جا نياورد ، چيزى بر آن اضافه نمىشود .\r\n( مسأله 1345 ) كسى كه بايد براى كفّاره يك روز شصت فقير را طعام دهد ، اگر به شصت فقير دسترسى دارد ، نبايد به هر كدام از آنها بيشتر از يك مدّ كه تقريباً 750 كيلوگرم است ، طعام دهد . يا يك فقير را بيشتر از يك مرتبه سير نمايد ، ولى چنانچه انسان اطمينان داشته باشد كه فقير طعام را به عيالات خود مىدهد يا به آنها مىخوراند مىتواند براى هر يك از عيالات فقير\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nاگرچه صغير باشند ، يك مدّ به آن فقير بدهد .\r\n( مسأله 1346 ) كسى كه قضاى روزه رمضان را گرفته ، اگر بعدازظهر عمداً كارى كه روزه را باطل مىكند انجام دهد ، بايد به ده فقير ، هر كدام يك مدّ ، طعام دهد . و اگر نمىتواند بايد سه روز پى در پى روزه بگيرد .\r\n\r\nجاهائى كه فقط قضاى روزه واجب است\r\n( مسأله 1347 ) در چند صورت فقط قضاى روزه بر انسان واجب است و كفّاره واجب نيست :\r\nاول آن كه روزه دار در روز ماه رمضان عمداً قى كند .\r\nدوم آن كه در شب ماه رمضان جنب باشد و به تفصيلى كه در مسأله 1278 گفته شد ، تا اذان صبح از خواب دوم بيدار نشود .\r\nسوم عملى كه روزه را باطل مىكند ، به جا نياورد . ولى نيّت روزه نكند ، يا ريا كند ، يا قصد كند كه روزه نباشد .\r\nچهارم آن كه در ماه رمضان غسل جنابت را فراموش كند و با حال جنابت يك روز يا چند روز روزه بگيرد .\r\nپنجم آن كه در ماه رمضان بدون اينكه تحقيق كند صبح شده يا نه ، كارى كه روزه را باطل مىكند ، انجام دهد . بعد معلوم شود صبح بوده . و نيز اگر بعداز تحقيق با گمان به اين كه صبح شده ، كارى كه روزه را باطل مىكند انجام دهد بعد معلوم شود صبح بوده قضاى آن روز بر اوواجب است ، ولى اگر بعد از تحقيق يقين كند كه صبح نشده و چيزى بخورد و بعد معلوم شود صبح بوده قضا واجب نيست ، و امّا اگر بعد از تحقيق گمان كند كه صبح نشده و يا شك كند كه صبح شده يا نه و كارى كه روزه را باطل مىكند انجام دهد ، بعد معلوم شود صبح بوده ، قضاى آن روز واجب است .\r\nششم آن كسى كه مورد اعتماد و اطمينان نيست ، بگويد صبح نشده و انسان به گفته او\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nكارى كه روزه را باطل مىكند انجام دهد ، بعد معلوم شود صبح بوده است .\r\nهفتم آن كه كسى بگويد صبح شده و انسان به گفته او يقين نكند ، يا خيال كند شوخى مىكند و كارى كه روزه را باطل مىكند انجام دهد ، بعد معلوم شود صبح بوده است .\r\nهشتم آن كه نابينا و مانند آن به گفته كس ديگر افطار كند بعد معلوم شود مغرب نبوده است .\r\nنهم آن كه در هواى صاف به واسطه تاريكى يقين كند كه مغرب شده و افطار كند ، بعد معلوم شود مغرب نبوده است ، ولى اگر در هواى ابرى به گمان اينكه مغرب شده افطار كند ، بعد معلوم شود مغرب نبوده ، قضا لازم نيست .\r\nدهم آن كه براى خنك شدن ، يا بى جهت مضمضه كند يعنى آب در دهان بگرداند و بى اختيار فرو رود ولى اگر فراموش كند كه روزه است و آب را فرو دهد ، يا براى وضو مضمضه كند و بى اختيار فرو رود ، قضا بر او واجب نيست .\r\n( مسأله 1348 ) اگر انسان شك كند كه مغرب شده يا نه ، نمىتواند افطار كند و همين طور اگر شك كند كه صبح شده يا نه ، پيش از تحقيق نمىتواند كارى كه روزه را باطل مىكند ، انجام دهد .\r\n\r\nاحكام روزه قضا\r\n( مسأله 1349 ) اگر ديوانه عاقل شود ، واجب نيست روزه‌هاى دوران ديوانگى را قضا كند .\r\n( مسأله 1350 ) اگر كافر مسلمان شود ، واجب نيست روزه‌هاى وقتى را كه كافر بوده قضا نمايد . ولى اگر مسلمانى كافر شود و دوباره مسلمان گردد ، روزه‌هاى وقتى را كه كافر بوده بايد قضا نمايد .\r\n( مسأله 1351 ) روزه‌اى كه از انسان به واسطه مستى فوت شده ، بايد قضا نمايد . اگرچه چيزى را كه به واسطه آن مست شده ، براى معالجه خورده باشد .\r\n( مسأله 1352 ) اگر براى عذرى چند روز روزه نگيرد و بعد شك كند كه چه وقت عذر او\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nبر طرف شده مىتواند مقدار كمتر را كه احتمال مىدهد روزه نگرفته قضا نمايد ، مثلًا كسى كه پيش از ماه رمضان مسافرت كرده و نمىداند پنجم رمضان از سفر برگشت يا ششم ، مىتواند پنج روز روزه بگيرد و نيز كسى هم كه نمىداند چه وقت عذر برايش پيدا شده ، مىتواند مقدار كمتر را قضا نمايد ، مثلًا اگر در آخرهاى ماه رمضان مسافرت كند و بعد از رمضان برگردد و نداند كه بيست و پنجم رمضان مسافرت كرده ، يا بيست و ششم ، مىتواند مقدار كمتر يعنى پنج روز را قضا كند ولى اگر قبلًا عدد را مىدانست و بعداً فراموش كرده در اين صورت بايد احتمال بيشتر را بگيرد .\r\n( مسأله 1353 ) اگر از چند ماه رمضان ، روزه قضا داشته باشد ، قضاى هر كدام را كه اول بگيرد ، مانعى ندارد . ولى اگر وقت قضاى رمضان آخر تنگ باشد ، مثلًا پنج روز از رمضان آخر قضا داشته باشد و پنج روز هم به رمضان مانده باشد بايد اول قضاى رمضان آخر را بگيرد .\r\n( مسأله 1354 ) كسى كه قضاى روزه رمضان را گرفته ، اگر وقت قضاى او تنگ نباشد ، مىتواند پيش از ظهر روزه خود را باطل نمايد .\r\n( مسأله 1355 ) اگر قضاى روزه معينى را ( مانند قضاى روزه نذر ) گرفته باشد ، احتياط واجب آن است كه بعد از ظهر روزه را باطل نكند .\r\n( مسأله 1356 ) اگر به واسطه مرض ، يا حيض ، يا نفاس ، روزه رمضان را نگيرد و پيش از تمام شدن رمضان بميرد ، لازم نيست روزه‌هائى را كه نگرفته براى او قضا كنند .\r\n( مسأله 1357 ) اگر به واسطه مرضى روزه رمضان را نگيرد و مرض او تا رمضان سال بعد طول بكشد ، قضاى روزه هائى را كه نگرفته بر او واجب نيست و بايد براى هر روز يك مدّ كه تقريباً 750 گرم است ، طعام يعنى آرد گندم به فقير بدهد ، ولى اگر به واسطه عذر ديگرى مثلًا براى مسافرت روزه نگرفته باشد و عذر او تا رمضان بعد باقى بماند ، روزه هائى را كه نگرفته بايد قضا كند و احتياط واجب آن است كه براى هر روز يك مدّ طعام به فقير بدهد .\r\n( مسأله 1358 ) اگر به واسطه مرضى روزه رمضان را نگيرد و بعد از رمضان مرض او بر طرف شود ولى عذر ديگرى پيدا كند كه نتواند تا رمضان قضاى روزه را بگيرد بايد روزه هائى را كه نگرفته قضا نمايد . و نيز اگر در ماه رمضان ، غير مرض عذر ديگرى داشته باشد و بعد از\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nرمضان آن عذر بر طرف شود و تا رمضان سال بعد به واسطه مرض نتواند روزه بگيرد ، روزه هائى را كه نگرفته بايد قضا كند .\r\n( مسأله 1359 ) اگر در ماه رمضان به واسطه عذرى روزه نگيرد و بعد از رمضان عذر او بر طرف شود و تا رمضان آينده عمداً قضاى روزه را نگيرد ، بايد روزه را قضا كند و براى هر روز يك مدّ آرد گندم هم به فقير بدهد .\r\n( مسأله 1360 ) اگر در قضاى روزه كوتاهى كند تا وقت تنگ شود و در تنگى وقت عذرى پيدا كند ، بايد قضا را بگيرد و براى هر روز يك مد آرد گندم به فقير بدهد .\r\n( مسأله 1361 ) اگر مرض انسان چند سال طول بكشد ، بعد از آن كه خوب شد اگر تا رمضان آينده به مقدار قضا وقت داشته باشد بايد قضاى رمضان آخر را بگيرد و براى هر روز از سال‌هاى پيش يك مدّ آرد گندم به فقير بدهد .\r\n( مسأله 1362 ) كسى كه بايد براى هر روز يك مدّ طعام به فقير بدهد ، مىتواند كفّاره چند روز را به يك فقير بدهد .\r\n( مسأله 1363 ) اگر قضاى روزه رمضان را چند سال تأخير بيندازد بايد قضا را بگيرد و براى هر روز يك مدّ آرد گندم به فقير بدهد .\r\n( مسأله 1364 ) اگر روزه رمضان را عمداً نگيرد ، - علاوه بر كفّاره - بايد قضاى آن را به جا آورد و چنانچه تا رمضان آينده قضاى آن روزه را به جا نياورد ، و براى هر روز نيز يك مدّ بايد به فقير بدهد .\r\n( مسأله 1365 ) بعد از مرگ پدر و مادر ؛ پسر بزرگتر بايد قضاى نماز و روزه او را به تفصيلى كه در مسأله 1325 گفته شد ، به جا آورد ولى قضاى روزه مادر بر پسر واجب نيست .\r\n( مسأله 1366 ) اگر پدر و يا مادر غير از روزه رمضان ، روزه واجب ديگرى را مانند روزه نذر نگرفته باشد ، قضاى آن بر پسر بزرگتر واجب نيست .\r\n\r\n","description":"","footnote":"","page_name":" 329 ","page_number":329},
  {"content":"\r\n\r\n\r\nاحكام روزه مسافر\r\n( مسأله 1367 ) مسافرى كه بايد نمازهاى چهار ركعتى را در سفر دو ركعت بخواند ، نبايد روزه بگيرد و مسافرى كه نمازش را تمام مىخواند مثل كسى كه شغلش مسافرت يا سفر او معصيت است ، بايد در سفر روزه بگيرد .\r\n( مسأله 1368 ) مسافرت در ماه رمضان اشكال ندارد . ولى اگر براى فرار از روزه باشد ، مكروه است .\r\n( مسأله 1369 ) اگر غير روزه رمضان ، روزه معين ديگرى بر انسان واجب باشد ، مثل اين كه نذر كند روز معينى را روزه بگيرد نبايد در آن روز مسافرت كند و اگر در سفر باشد بايد قصد كند كه ده روز در جائى بماند و آن روز را روزه بگيرد .\r\n( مسأله 1370 ) اگر نذر كند روزه بگيرد و روز آن را معين نكند ، نمىتواند آن را در سفر به جا آورد . و اگر نذر كند روز معينى را در سفر روزه بگيرد ، بايد در سفر به جا آورد و نيز اگر نذر كند روز معينى را چه مسافر باشد يا نباشد ، روزه بگيرد بايد آن روز را اگرچه مسافر باشد ، روزه بگيرد .\r\n( مسأله 1371 ) مسافر مىتواند براى خواستن حاجت سه روز - روزهاى چهارشنبه و پنجشنبه و جمعه - در مدينه طيّبه روزه مستحبى بگيرد .\r\n( مسأله 1372 ) كسى كه نمىداند روزه مسافر باطل است اگر در سفر روزه بگيرد و در بين روز مسأله را بفهمد روزه‌اش باطل مىشود . و اگر تا مغرب نفهمد روزه‌اش صحيح است .\r\n( مسأله 1373 ) اگر فراموش كند كه مسافر است ، يا فراموش كند كه روزه مسافر باطل مىباشد و در سفر روزه بگيرد روزه او باطل است .\r\n( مسأله 1374 ) اگر روزه دار بعد از ظهر مسافرت نمايد ، بايد روزه خود را تمام كند و اگر پيش از ظهر مسافرت كند ، و پيش از ظهر به حد ترخّص برسد ، يعنى به جائى برسد كه ديوار شهر را نبيند و صداى اذان آن را نشنود ، روزه او باطل مىشود و اگر پيش از آن روزه را باطل\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nكند ، كفّاره بر او واجب است . و هر گاه پيش از ظهر از شهر خود حركت كند ولى بعد از ظهر به حد ترخص برسد ، روزه او صحيح است .\r\n( مسأله 1375 ) اگر مسافر پيش از ظهر به وطنش برسد ، يا به جائى برسد كه مىخواهد ده روز در آنجا بماند ، چنانچه كارى كه روزه را باطل مىكند انجام نداده ، بايد آن روز را روزه بگيرد و اگر انجام داده ، روزه آن روز باطل است .\r\n( مسأله 1376 ) كسى كه در روزه ماه رمضان از محل خود مسافرت مىكند و قبل از ظهر همان روز مراجعت مىكند چنانچه مفطرى انجام نداده باشد ، حكمش حكم كسى است كه مسافر بوده و قبل از ظهر به وطن مىرسد . اگر چيزى كه روزه را باطل مىكند انجام نداده باشد نيّت روزه و امساك كند و روزه او صحيح است .\r\n( مسأله 1377 ) اگر مسافر بعد از ظهر به وطنش برسد ، يا به جائى برسد كه مىخواهد ده روز در آنجا بماند ، نبايد آن روز را روزه بگيرد .\r\n( مسأله 1378 ) مسافر و كسى كه از روزه گرفتن عذر دارد ، مكروه است در روز ماه رمضان جماع نمايد و در خوردن و آشاميدن كاملًا خود را سير كند .\r\n\r\nكسانى كه روزه بر آنها واجب نيست\r\n( مسأله 1379 ) كسى كه به واسطه پيرى نمىتواند روزه بگيرد ، يا براى او مشقّت دارد ، روزه بر او واجب نيست . ولى در صورت دوم بايد براى هر روز 750 گرم آرد به فقير بدهد .\r\n( مسأله 1380 ) كسى كه به واسطه پيرى روزه نگرفته ، اگر بعد از ماه رمضان بتواند روزه بگيرد بنابر احتياط لازم است قضاى روزه‌هائى را كه نگرفته به جا آورد .\r\n( مسأله 1381 ) اگر انسان مرضى دارد كه زياد تشنه مىشود و نمىتواند تشنگى را تحمل كند ، يا براى او مشقّت دارد ، روزه بر او واجب نيست . ولى در صورت دوم بايد براى هر روز يك مد آرد گندم به فقير بدهد . و بهتر آن است كه بيشتر از مقدارى كه ناچار است آب نياشامد و چنانچه بعد بتواند در روزهاى كوتاه و هواى ملايم روزه بگيرد بنابر احتياط روزه‌هايى را كه نگرفته ، قضا نمايد .\r\n\r\n","description":"","footnote":"","page_name":" 331 ","page_number":331},
  {"content":"\r\n\r\n( مسأله 1382 ) زنى كه زائيدن او نزديك است و روزه براى حملش ضرر دارد روزه بر او واجب نيست . و بايد براى هر روز يك مدّ آرد گندم به فقير بدهد . و نيز اگر روزه براى خودش ضرر دارد ، روزه بر او واجب نيست و بايد براى هر روز يك مدّ گندم و يا آرد آن را به فقير بدهد . و در هر دو صورت روزه‌هائى را كه نگرفته بايد قضا نمايد .\r\n( مسأله 1383 ) زنى كه بچه شير مىدهد و شير او كم است چه مادر بچه ، يا دايه او باشد ، يا بى اجرت شير دهد ، اگر روزه براى بچه‌اى كه شير مىدهد ضرر دارد روزه بر او واجب نيست . و بايد براى هر روز يك مدّ طعام يعنى آرد گندم به فقير بدهد و نيز اگر براى خودش ضرر دارد ، روزه بر او واجب نيست ، و بايد براى هر روز يك مدّ طعام به فقير بدهد . و در هر دو صورت روزه هائى را كه نگرفته بايد قضا نمايد .\r\n\r\nراه ثابت شدن اول ماه\r\n( مسأله 1384 ) اول ماه به پنج چيز ثابت مىشود :\r\nاول : آن كه خود انسان ماه را ببيند .\r\nدوم : عده‌اى كه از گفته آنان يقين يا اطمينان پيدا مىشود ، بگويند ماه را ديده‌ايم . و همچنين است هر چيزى كه به واسطه آن يقين يا اطمينان پيدا شود .\r\nسوم : دو مرد عادل بگويند كه در شب ماه را ديده‌ايم و در خصوصيات ماه اختلاف نداشه باشند ، اما اگر در تشخيص بعضى خصوصيات اختلاف داشته باشند مثل آنكه يكى بگويد ماه بلند بود و ديگرى بگويد نبود ، به گفته آنان اوّل ماه ثابت مىشود .\r\nچهارم : سى روز از اول ماه شعبان بگذرد كه به واسطه آن ، اول ماه رمضان ثابت مىشود و سى روز از اول رمضان بگذرد كه به واسطه آن ، اول ماه شوّال ثابت مىشود .\r\nپنجم : حاكم شرع حكم كند كه اول ماه است .\r\n( مسأله 1385 ) هرگاه هوا ابرى باشد ، و يا صاف باشد و ديگران نيز به ديدن ماه اقدام كنند ولى هيچ كس جز اين دو نفر مدعى رؤيت نباشند در اين دو صورت به قول دو عادل نيز ماه\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nثابت نمىشود و بعيد نيست كه اشتباه باصره بوده است .\r\n( مسأله 1386 ) اگر حاكم شرع حكم كند كه اول ماه است ، كسى هم كه از او تقليد نمىكند ، بايد به حكم او عمل نمايد . ولى كسى كه مىداند حاكم شرع اشتباه كرده ، نمىتواند به حكم او عمل نمايد .\r\n( مسأله 1387 ) اول ماه با محاسبات نجومى ثابت نمىشود . ولى اگر انسان از گفته آنان يقين پيدا كند ، بايد به آن عمل نمايد و اگر با محاسبات علمى امكان رؤيت هلال را نفى كنند ثبوت هلال با شهادت دو نفر عادل مشكل مىباشد . و احاديث مربوط به عدم حجيت قول منجم و . . . مربوط به محاسبات ظنى آن روز بوده و ارتباطى به محاسبات علمى امروز ندارد .\r\n( مسأله 1388 ) بلند بودن ماه يا دير غروب كردن آن ، دليل نمىشود كه شب پيش ، شب اول ماه بوده است .\r\n( مسأله 1389 ) اگر اول ماه رمضان براى كسى ثابت نشود و روزه نگيرد . چنانچه دو مرد عادل بگويند كه شب پيش ماه را ديده‌ايم ، بايد روزه آن روز را قضا نمايد .\r\n( مسأله 1390 ) اگر در شهرى اول ماه ثابت شود ، براى مردم شهر ديگر كه به آن نزديك است كفايت مىكند و همچنين شهرهاى دور دستى كه افق آنها با هم متحد است و همچنين اگر ماه در بلاد شرقى مانند مشهد - ديده شود براى كسانى كه در بلاد غربى هستند ، كفايت مىكند . ولى رؤيت در بلاد غربى براى كسانى كه در قسمت شرقى آن هستند كفايت نمىكند ، مگر آن دو شهر با هم نزديك باشند ، يا انسان بداند كه افق آنهايكى است .\r\n( مسأله 1391 ) روزى را كه انسان نمىداند آخر رمضان است يا اول شوال ، بايد روزه بگيرد ولى اگر پيش از مغرب بفهمد كه اول شوال است ، بايد افطار كند .\r\n( مسأله 1392 ) اگر زندانى نتواند به ماه رمضان يقين كند ، بايد به گمان عمل نمايد . و اگر آن هم ممكن نباشد ، هر ماهى را كه روزه بگيرد صحيح است ، و اگر زندان او ادامه يافت بنابر احتياط واجب بايد بعد از گذشتن يازده ماه از ماهى كه روزه گرفت ، دوباره يك ماه روزه بگيرد ولى اگر بعد گمان پيدا كرد بايد به آن عمل نمايد .\r\n\r\n","description":"","footnote":"","page_name":" 333 ","page_number":333},
  {"content":"\r\n\r\n\r\nروزه‌هاى حرام و مكروه\r\n( مسأله 1393 ) روزه عيد فطر و قربان ، حرام است و نيز روزى را كه انسان نمىداند آخر شعبان است ، يا اول رمضان ، اگر به نيت اول رمضان روزه بگيرد ، حرام مىباشد .\r\n( مسأله 1394 ) اگر زن به واسطه گرفتن روزه مستحبى حق شوهرش از بين رود ، جايز نيست روزه بگيرد ، بلكه اگر حق شوهر هم از بين نرود ، ولى شوهر او را نسبت به آن ، از گرفتن روزه مستحبى جلوگيرى كند ، بنابر احتياط واجب بايد خوددارى كند .\r\n( مسأله 1395 ) روزه مستحبى اولاد اگر اسباب اذيّت پدر و مادر ، يا جد شود جايز نيست ، بلكه اگر اسباب اذيّت آنان نشود ولى او را از گرفتن روزه مستحبى جلوگيرى كنند ، احتياط مستحب آن است كه روزه نگيرد .\r\n( مسأله 1396 ) اگر پسر بدون اجازه پدر روزه مستحبى بگيرد و در بين روز پدر او را نهى كند در صورتى كه اسباب اذيت پدر شود ، بايد افطار كند .\r\n( مسأله 1397 ) كسى كه مىداند روزه براى او ضرر ندارد ، اگرچه پزشك بگويد ضرر دارد ، بايد روزه بگيرد و كسى كه يقين يا گمان دارد كه روزه برايش ضرر دارد اگرچه پزشك بگويد ضرر ندارد ، بايد روزه نگيرد و اگر روزه بگيرد صحيح نيست .\r\n( مسأله 1398 ) اگر انسان احتمال بدهد كه روزه برايش ضرر دارد ، و از آن احتمال ، ترس براى او پيدا شود چنانچه احتمال او در نظر مردم به جا باشد ، نبايد روزه بگيرد و اگر روزه بگيرد صحيح نيست .\r\n( مسأله 1399 ) كسى كه عقيده‌اش اين است كه روزه براى او ضرر ندارد ، اگر روزه بگيرد و بعد از مغرب بفهمد روزه براى او ضرر داشته ، بايد قضاى آن را به جا آورد .\r\n( مسأله 1400 ) روزه روز عاشورا و روزى كه انسان شك دارد روز عرفه است يا عيد قربان ، مكروه است .\r\n\r\n","description":"","footnote":"","page_name":" 334 ","page_number":334},
  {"content":"\r\n\r\n\r\n( 5 ) اعتكاف\r\nاعتكاف آن است كه انسان حداقل سه روز و دو شب ميانه ، در مسجد به قصد عبادت بسر ببرد ، و بهتر آن است كه علاوه بر ماندن در مسجد ، انجام عبادت ديگرى مانند خواندن نماز و قرآن را نيز نيت كند ، و فردى كه چنين عملى را انجام مىدهد « معتَكِف » مىباشد .\r\n( مسأله 1401 ) اعتكاف در همه اوقات جايز است ولى بهترين زمان آن ، ماه مبارك رمضان وبالاخص دهه آخر آن است .\r\n( مسأله 1402 ) خود اعتكاف بالذات عمل مستحبى است ، و اگر نذر كند كه اعتكافى انجام دهد ، به خاطر وفاى به نذر ، واجب مىشود .\r\n( مسأله 1403 ) انسان مىتواند اعتكاف را از جانب خود و يا از جانب افراد از دنيا رفته انجام دهد ، ولى از طرف فرد زنده جايز نيست .\r\n( مسأله 1404 ) شرايط صحت اعتكاف عبارتند از امور زير :\r\n1 . اسلام\r\n2 . عقل\r\n3 . قصد قربت\r\n4 . روزه .\r\nبنابراين فرد مسافر نمىتواند اعتكاف به جا بياورد ، ( مگر در مواردى كه روزه براى او جايز باشد ) و همچنين زن حائض ، و نفساء ( تازه زا ) و نيز اعتكاف در عيد فطر و قربان كه روزه در آنها حرام است صحيح نمىباشد .\r\n( مسأله 1405 ) كمترين مدت اعتكاف ، سه روز است ، هرگاه كمتر از آن را نيت كند ،\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nاعتكاف او صحيح نيست ، ولى فزون‌تر از سه ، مانعى ندارد ، ولو يك روز يا يك شب ، يا بخشى از آنها . و اگر پنج روز معتكف شود ، اعتكاف روز ششم براى او واجب مىگردد و همچنين اگر هشت روز معتكف شد ، روز نهم براى او واجب مىگردد . و مقصود از روز ، طلوع فجر تا غروب آفتاب است ، بنابراين ، شب نخست ، و شب چهارم ، جزء اعتكاف نيست ، در اين صورت اقل اعتكاف ، سه روز و دو شب مىباشد .\r\n( مسأله 1406 ) محل اعتكاف ، بايد مسجد جامع باشد ، و مراد از مسجد جامع اين است كه در آنجا نماز جماعت برگزار شده و به عنوان مسجد شهر حساب شود . بنابراين در بيشتر شهرها فقط يك مسجد مىتواند محل اعتكاف باشد ، مگر اين كه به خاطر بزرگى شهر دو مسجد يا بيشتر همزمان ، مسجد شهر به حساب آيند ، بنابراين ، مسجد محلّه و امثال آن ، براى اعتكاف ، كافى نيست .\r\n( مسأله 1407 ) اجازه شوهر براى همسرش ، آن گاه كه زن بخواهد معتكف شود لازم است .\r\n( مسأله 1408 ) اجازه پدر و مادر براى اعتكاف فرزندان شرط نيست ، مگر اين كه عمل آنان مايه رنجش آنان و بر خلاف خوشرفتارى با پدر و مادر باشد كه اسلام بر آن تأكيد فراوان دارد .\r\n( مسأله 1409 ) معتكف بايد مدّت سه روز يا بيشتر در مسجد به سر برد ، و هرگاه بدون عذر شرعى - كه بعداً گفته خواهد شد - ، مسجد را ترك كند ، اعتكاف او باطل مىشود ، خواه حكم شرعى مسأله را بداند يا نداند ، ولى اگر فراموش كند كه معتكف است و مسجد را ترك كند و يا به زور او را از مسجد بيرون كنند ، اعتكاف او باطل نمىشود ، و به محض يادآورى يا بر طرف شدن مانع ، بايد به مسجد برگردد ، و اعتكاف را ادامه دهد .\r\n( مسأله 1410 ) اگر براى خود ، در مسجد معتكف شود ، در نيمه عمل نمىتواند عدول كند ، و آن را به نيّت فرد ديگر ادامه دهد ، و همچنين اگر از طرف فردى معتكف شده ، در نيمه عمل نمىتواند عدول كند و به نيت خودش ادامه دهد .\r\n( مسأله 1411 ) اعتكاف عمل واحدى است ، و بايد از طرف يك نفر انجام بگيرد ، بنابراين\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nنمىتوان يك اعتكاف را از طرف چند نفر انجام داد ، فقط مىتوان ثواب عمل اعتكاف را براى گروهى اهدا نمود ، خواه زنده باشند ، يا نه .\r\n( مسأله 1412 ) آنچه كه لازم است اين است كه فرد معتكف بايد روزه‌دار باشد ، خواه روزه را براى خود بگيرد يا به طور نيابت از ديگرى .\r\n( مسأله 1413 ) اعتكاف عبادت مستحب است و مىتوان آن را در اثنا قطع كرد ولى هنگامى كه به روز سوم وارد شد ، قطع آن حرام مىباشد .\r\n( مسأله 1414 ) اگر نذر كند كه در روزهاى معينى معتكف شود ، در اين صورت قطع آن جايز نيست .\r\n( مسأله 1415 ) هرگاه نذر كند كه در روزهاى معينى معتكف شود ، مىتواند با گرفتن روزه به نيت قضا و غير آن ، اين عمل را انجام دهد .\r\n( مسأله 1416 ) هرگاه سه روز معينى را نذر كند كه معتكف باشد ، ولى روز سوم ، مصادف با عيد گردد ، اعتكاف او باطل و قضا براى او واجب نيست .\r\n( مسأله 1417 ) هرگاه نذر كند كه سه روز معتكف شود ، نخستين شب از سه روز ، جزء اعتكاف نيست ، و همچنين اگر يك ماه را نذر كند ، نخستين شب از يك ماه ، جزء اعتكاف نيست ، مگر اين كه ، به هنگام نذر نخستين شب را هم جزء اعتكاف قراردهد .\r\n( مسأله 1418 ) هرگاه نذر كند كه يك ماه در مسجد معتكف شود ، و اتفاقاً ماه ، بيست و نه روز باشد ، بايد ، يك روز به آن بيفزايد ، مگر اين كه به هنگام نذر مقصودش از ماه ، بين دو رؤيت ماه باشد ( ما بين الهلالين ) در اين صورت ، بيست و نه روز كافى است .\r\n( مسأله 1419 ) هرگاه نذر كند كه پنج روز در مسجد معتكف شود بايد يك روز بر آن بيفزايد .\r\n( مسأله 1420 ) هرگاه نذر كند كه در ايام بيض ( سيزدهم و چهاردهم و پانزدهم ) ماه رجب معتكف شود ، ولى نذر خود را فراموش كند يا در اعتكاف مسامحه نمايد ، احتياطاً بايد بعداً قضا كند .\r\n\r\n","description":"","footnote":"","page_name":" 337 ","page_number":337},
  {"content":"\r\n\r\n( مسأله 1421 ) هرگاه نذر كند كه سه روز در ماه معينى و مشخصى معتكف شود ، ولى بعداً فراموش كند كه كدام يك از ماه‌ها را نيّت كرده بود ، اگر حرجى پيش نيايد ، بايد احتياط كند ، مثلًا اگر ماه مردّد بين دو ماه يا سه ماه باشد ، سه روز از هر سه ماه معتكف گردد .\r\n( مسأله 1422 ) هرگاه در مسجد مشخصى معتكف شد و بخواهد به مسجد ديگر منتقل شود ، اعتكاف او باطل مىشود ، مگر اين كه اين دو مسجد به هم پيوسته باشند به گونه‌اى كه مسجد واحدى به شمار آيند .\r\n( مسأله 1423 ) هرگاه در مسجدى معتكف شود ولى ادامه اعتكاف ، ممكن نباشد ، مشهور اين است كه اعتكاف او باطل مىشود . و نمىتواند بقيه را در مسجد ديگر به پايان برساند ، ولى احوط اين است كه در صورت واجب بودن به مسجد ديگر منتقل شود و اعتكاف را به آخر برساند .\r\n( مسأله 1424 ) پشت بام مسجد و محراب آن ، و شبستان‌ها ، جزء مسجد محسوب مىشود مگر اين كه در شهرى كه در آن معتكف مىشود ، برخى از آنها را اهالى محل جزء مسجد ندانند .\r\n( مسأله 1425 ) هرگاه نقطه خاصى از مسجد را براى اعتكاف در نظر بگيرد ، اعتكاف در آن نقطه واجب نمىشود . مگر اين كه آن نقطه از مسجد از فضيلت خاصى برخوردار باشد ، در اين صورت بايد به نيّت خود ، جامه عمل بپوشاند .\r\n( مسأله 1426 ) هرگاه شك كند كه نقطه‌اى از نقاط مربوط به مسجد ، جزء مسجد هست يا نه اعتكاف در آن جايز نيست .\r\n( مسأله 1427 ) هرگاه بر اثر شياع يا شهادت دو عادل يا يك عادل ، ثابت شود كه نقطه مورد نظر مسجد است ، اعتكاف در آن جايز است .\r\n( مسأله 1428 ) اعتكاف بايد در مسجد صورت بگيرد ، و در اين قسمت بين زن و مرد ، فرقى نيست ، بنابراين ، هرگاه زنى در خانه خود نقطه‌اى را براى نماز اختصاص دهد ، اعتكاف در آن كافى نيست ، و همچنين در مساجد كوچك كه مسجد شهر شمرده نمىشود .\r\n\r\n","description":"","footnote":"","page_name":" 338 ","page_number":338},
  {"content":"\r\n\r\n( مسأله 1429 ) نوجوان نابالغ كه خوب و بد را تشخيص مىدهد ، اگر اعتكاف كند ، اعتكاف او صحيح است .\r\n( مسأله 1430 ) در موارد خاصى معتكف مىتواند مسجد را به طور موقت ترك كند مانند :\r\n1 . اداى شهادت در دادگاه .\r\n2 . تشييع جنازه مؤمن .\r\n3 . ضروريات عرفى و شرعى ، مانند تهيه غذا يا غسل و وضو در بيرون مسجد .\r\nبراين اساس تا ضرورتى ايجاب نكند ، مسجد را به خاطر امر مستحب ، ترك ننمايد .\r\n( مسأله 1431 ) هرگاه در مسجد در حال اعتكاف ، جنب شود ، فوراً بايد مسجد را ترك كند و غسل نمايد ، و اگر مسامحه كند و در مسجد بماند هر چند بعداً براى غسل اقدام كند اعتكاف او باطل مىشود .\r\n( مسأله 1432 ) هرگاه فرد معتكف فرد ديگري را كه در نقطه‌اى از مسجد اعتكاف كرده ، به زور از جايش بلند كند و خود به جاى أو بنشيند اعتكاف او باطل مىشود ، و همچنين اگر با جا نماز غصبى اعتكاف كند ، ولى اگر لباس او غصبى باشد ، كار او حرام ولى اعتكافش صحيح مىباشد .\r\n( مسأله 1433 ) براى پرداخت بدهى واجب ، بايد مسجد را ترك كند و بدهى را بپردازد و سپس بر گردد ولى اگر اين كار را نكرد ، اعتكاف او باطل نمىشود .\r\n( مسأله 1434 ) هرگاه ضرورت ايجاب كند كه از مسجد بيرون برود و كارى را انجام دهد ، بايد نزديك‌ترين راه به مقصد را انتخاب كند . و اگر در نيمه راه يا هنگام برگشتن ، بدون ضرورت مكث كند ، و سپس به مسجد باز گردد اعتكاف باطل مىشود .\r\n( مسأله 1435 ) هرگاه براى انجام كار لازمى مسجد را ترك گفت ، و ناخواسته آن قدر طول كشيد كه صورت اعتكاف به هم خورد ، اعتكاف او باطل مىشود .\r\n( مسأله 1436 ) در اعتكاف ، آنچه معتبر است ، مكث در مسجد است ، و حالت خاصّى در آن معتبر نيست ، مىتواند بنشيند يا دراز بكشد با بخوابد و يا راه برود .\r\n\r\n","description":"","footnote":"","page_name":" 339 ","page_number":339},
  {"content":"\r\n\r\n( مسأله 1437 ) مستحب است انسان ، به هنگام شروع در اعتكاف ، با خدا شرط كند كه هر موقع كه خواست مخيّر باشد كه ، اعتكاف را به هم بزند ، خواه براى بر هم زدن ، عذرى باشد يا نباشد .\r\n( مسأله 1438 ) همانطور كه در حال شروع مىتواند اين شرط را با خدا بكند ، به هنگام نذر نيز مىتواند اين شرط را منظور بدارد ، مثلًا بگويد : « للّه علىّ كه معتكف شوم به شرط آن كه هر موقع خواستم اعتكاف را به هم بزنم » .\r\n\r\nاحكام اعتكاف\r\n( مسأله 1439 ) فرد معتكف بايد از امورى اجتناب كند :\r\n1 . تماس جنسى با زن ، حتى بوسيدن و لمس كردن و در اين قسمت بين زن و مرد ، فرقى نيست ، و احتياط مستحب آنست از نگاه كردن شهوت آميز نيز ، خوددارى كند .\r\n2 . استمنا : كارى صورت دهد كه از او منى بيرون بيايد هر چند سبب آن نگاه شهوت آميز به همسرش باشد .\r\n3 . استفاده از بوى خوش به منظور لذت بردن ، ولى كسانى كه فاقد حس شامه هستند ، براى آنان مانعى نيست .\r\n4 . خريد و فروش ، بلكه هر نوع داد و ستد غير ضرورى ولى اشتغال به كارهاى دنيوى ، مانند خياطى و بافندگى مانعى ندارد ، ولى در صورتى كه فردى ديگر حاضر شود كه خريدهاى ضرورى او را براى ادامه اعتكاف انجام دهد ، بايد او را به اين كار بگمارد .\r\n5 . بايد در اعتكاف از هر نوع جرّ و بحث براى اظهار برترى ، خوددارى شود ، ولى مذاكره علمى براى بيان حق ، و ابطال باطل ، مانعى ندارد ، بلكه مستحب است و پوشيدن لباس دوخته براى معتكف مانعى ندارد ، و احكام اعتكاف با احكام احرام ، تفاوت دارد .\r\n( مسأله 1440 ) آنچه كه در مسأله پيش گفته شد ، براى معتكف مطلقاً حرام است ، خواه در روز ، خواه در شب ، ولى برخى از محرّمات مخصوص روز است ، مانند خوردن و نوشيدن كه به\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nخاطر روزه حرام مىشود و همچنين سر زير آب كردن .\r\n( مسأله 1441 ) فرد معتكف مىتواند كارهاى مباح را در مسجد انجام دهد ، مثلًا به حساب زندگى خود برسد ، و دفاتر خود را تنظيم كند .\r\n( مسأله 1442 ) هر چيزى كه روزه را باطل مىكند ، مايه بطلان اعتكاف مىشود ، به شرط اين كه در روز انجام بگيرد ، زيرا روزه يكى از اركان اعتكاف است . و بطلان روزه ، مايه باطل شدن اعتكاف مىشود ، ولى برخى از چيزها مطلقاً مايه بطلان اعتكاف است ، مانند جماع و معاشرت‌هاى جنسى با زن و بوسيدن و دست دادن . و احتياط آن است كه اگر در اعتكاف خريد و فروش غير ضرورى انجام داد و يا بوى خوش به كاربرد اعتكاف خود را به پايان برساند و اگر واجب بود ، قضا كند .\r\nهرگاه يكى از محرمات ، از فرد معتكف از روى سهو سر زد ، اعتكاف او صحيح است ، ولى اگر سهواً با همسر خود نزديكى كرد ، اعتكاف او باطل مىشود ، و اگر اعتكاف واجب بوده ، بايد قضا كند ، و اگر مستحب بود ، آن را به پايان برساند .\r\n( مسأله 1443 ) اگر اعتكاف به يكى از چيزها باطل شود ، اگر واجب بوده بايد قضا كند ، مگر اين كه در صيغه نذر يا به هنگام شروع ، با خدا شرط كند كه هر موقع بخواهد ، اعتكاف را بر هم بزند .\r\n( مسأله 1444 ) هرگاه اعتكاف او مستحب باشد ، اگر در اثناى دو روز آن را باطل كند ، چيزى بر او واجب نيست و اگر پس از گذشت دو روز آن را باطل كند ، بايد آن را قضا كند .\r\n( مسأله 1445 ) هرگاه در نيمه اعتكاف واجب بميرد قضا بر ولىّ او واجب نيست .\r\n( مسأله 1446 ) هرگاه در حال اعتكاف به خريد و فروش بپردازد ، معامله او درست و اعتكاف او باطل است .\r\n( مسأله 1447 ) هرگاه اعتكاف واجب را با نزديكى با همسر خود هر چند در شب باطل كند ، بايد كفاره بدهد . و كفاره آن كفاره ماه رمضان است ، يعنى بايد يكى از سه چيز را انجام دهد : غلامى را آزاد كند ، يا شصت روز پشت سر هم روزه بگيرد ، و يا شصت فقير را سير كند .\r\n\r\n","description":"","footnote":"","page_name":" 341 ","page_number":341},
  {"content":"\r\n\r\n\r\n( 6 ) خمس\r\n\r\nاحكام خمس\r\n( مسأله 1448 )\r\n\r\nدر هفت چيز خمس واجب مىشود :\r\nاول : منفعت كسب ؛ دوم : معدن ؛ سوم : گنج ؛ چهارم : مال حلال مخلوط به حرام ؛ پنجم : جواهرى كه به واسطه غوّاصى يعنى فرو رفتن در دريا به دست مىآيد ؛ ششم : غنيمت جنگ ؛ هفتم : زمينى كه كافر ذمّى از مسلمان بخرد و احكام اينها مفصّلًا گفته خواهد شد .\r\n\r\n1 - منفعت كسب\r\n( مسأله 1449 ) هر گاه انسان از تجارت يا صنعت ؛ يا كسب‌هاى ديگر مالى به دست آورد ، چنانچه از مخارج سال خود او و كسانى كه متكفل هزينه زندگى آنها است زياد بيايد ، بايد خمس يعنى پنج يك آن را به شيوه‌اى كه بعداً گفته مىشود ، بدهد .\r\n( مسأله 1450 ) اگر از غير كسب مالى به دست آورد ؛ مثلًا چيزى به او ببخشند واجب است خمس آن را بدهد و همچنين هر نوع درآمدى كه از ناحيه غيركسب به دست بيايد ، مثلًا چيزى از طريق وصيت به او برسد و يا مهريه‌اى كه زن از شوهر مىگيرد ، فقط ارثى كه از نزديكان به انسان برسد خمس ندارد .\r\n( مسأله 1451 ) ارثى كه از نزديكان به انسان برسد خمس ندارد ولى اگر مثلًا با كسى خويشاوندى دورى داشته باشد و نداند چنين خويشى دارد ، بايد خمس ارثى را كه از او مىبرد . اگر از مخارج سالش زياد بيايد ، بدهد .\r\n( مسأله 1452 ) اگر مالى به ارث به او برسد و بداند كسى كه اين مال از او به ارث رسيده\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nخمس آن را نداده ؛ بايد خمس آن را بدهد .\r\n( مسأله 1453 ) اگر به واسطه قناعت كردن ، چيزى از مخارج سال انسان زياد بيايد ، بايد خمس آن را بدهد .\r\n( مسأله 1454 ) كسى كه ديگرى مخارج او را مىدهد ، بايد خمس تمام مالى را كه به دست مىآورد بدهد . ولى اگر مقدارى از آن را خرج زيارت و مانند آن كرده باشد فقط بايد خمس باقيمانده را بدهد .\r\n( مسأله 1455 ) اگر ملكى را بر افراد معينى مثلًا بر اولاد خود وقف نمايد . چنانچه در آن ملك زراعت و درختكارى كنند و يا اجاره دهند و از آن چيزى به دست آورند و از مخارج سال آنان زياد بيايد ، بايد خمس آن را بدهند .\r\n( مسأله 1456 ) اگر مالى را كه فقير بابت خمس گرفته وتملك كرده از مخارج سالش زياد بيايد ، خمس ندارد . ولى اگر از مالى كه به او داده‌اند منفعتى ببرد ، مثلًا از درختى كه بابت خمس به او داده‌اند ميوه‌اى به دست آورد ، بايد خمس مقدارى كه از مخارج سالش زياد مىآيد ، بدهد .\r\n( مسأله 1457 ) اگر با عين پول خمس نداده جنسى را بخرد يعنى به فروشنده بگويد اين جنس را به اين پول مىخرم معامله صحيح است ، و به جنسى كه با اين پول خريده است ، خمس تعلق مىگيرد .\r\n( مسأله 1458 ) اگر جنسى را بخرد و بعد از معامله قيمت آن را از پول خمس نداده بدهد ، معامله‌اى كه كرده صحيح است . و خمس پولى را كه به فروشنده داده بايد از مال ديگر بپردازد .\r\n( مسأله 1459 ) اگر مالى را كه خمس آن داده نشده بخرد ، خمسش به عهده فروشنده است و بر خريدار چيزى نيست .\r\n( مسأله 1460 ) اگر چيزى را كه خمس آن داده نشده به كسى ببخشند پنج يك آن به عهده خود بخشنده است ، و با اين تصرّف خمس به ذمّه او تعلق مىگيرد و چيزى بر گيرنده نيست .\r\n\r\n","description":"","footnote":"","page_name":" 343 ","page_number":343},
  {"content":"\r\n\r\n( مسأله 1461 ) اگر از كافر يا كسى كه به دادن خمس عقيده ندارد ؛ مالى به دست انسان آيد ، واجب نيست خمس آن را بدهد .\r\n( مسأله 1462 ) تاجر و كاسب و صنعتگر و مانند اينها از اولين سودى كه در كاسبى مىكنند ، يك سال كه بگذرد ، بايد خمس آنچه را كه از خرج سالشان زياد مىآيد ، بدهند . و كسى كه شغلش كاسبى نيست ، اگر اتفاقاً معامله‌اى كند و منفعتى ببرد ، بعد از آن كه يك سال از موقعى كه فايده برده بگذرد ، بايد خمس مقدارى را كه از خرج سالش زياد آمده ، بدهد .\r\n( مسأله 1463 ) انسان مىتواند در بين سال هر وقت منفعتى به دستش آيد خمس آن را بدهد و همچنين جايز است دادن خمس را تا آخر سال تأخير بيندازد و اگر براى دادن خمس سال شمسى قرار دهد ، مانعى ندارد .\r\n( مسأله 1464 ) كسى كه مانند تاجر و كاسب بايد براى دادن خمس ، سال قرار دهد ، اگر منفعتى به دست آورد و در بين سال بميرد ، بايد مخارج تا موقع مرگش را از آن منفعت كسر كنند و خمس باقيمانده را بدهند .\r\n( مسأله 1465 ) اگر قيمت جنسى را كه براى تجارت خريده بالا رود ، و آن را نفروشد و در بين سال قيمتش پائين آيد ، خمس مقدارى كه بالا رفته بر او واجب نيست .\r\n( مسأله 1466 ) اگر قيمت جنسى را كه براى تجارت خريده بالا رود و به اميد اين كه قيمت آن بالاتر رود ، تا بعد از تمام شدن سال آن را نفروشد و قيمتش پائين آيد خمس مقدارى را كه بالا رفته ، بر او واجب نيست .\r\n( مسأله 1467 ) اگر غير مال التجاره مالى داشته باشد كه خمسش را داده يا خمس ندارد مثلًا ارث به او رسيده است چنانچه قيمتش بالا رود ، و آن را بفروشد مقدارى كه بر قيمتش اضافه شده ، خمس دارد و همچنين اگر گوسفندى كه خمس آن را داده ، چاق شود ، بايد خمس آنچه زياد شده ، بدهد .\r\n( مسأله 1468 ) اگر باغى احداث كند براى آن كه بعد از بالا رفتن قيمتش بفروشد ، اگر وقت فروش آن رسيده بايد خمس ميوه و درخت را بدهد ولى اگر قصدش اين باشد كه از ميوه آن\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nاستفاده كند ؛ فقط بايد خمس ميوه را بدهد . و خمس خود باغ را هنگام فروش بدهد .\r\n( مسأله 1469 ) اگر درخت بيد و چنار و مانند اينها را بكارد ، كه براى استفاده از چوبشان پرورش مىدهند ، سالى كه موقع فروش آنها است ، اگرچه آنها را نفروشد ، بايد خمس آنها را بدهد .\r\n( مسأله 1470 ) كسى كه چند رشته كسب دارد مثلًا اجاره ملك مىگيرد و خريد و فروش و زراعت هم مىكند بايد منافع همه رشته‌ها را يك جا حساب كند و خمس آن را بدهد و - لذا - اگر در رشته‌اى ضرر كند ، مىتواند از رشته ديگر آن را جبران كند .\r\n( مسأله 1471 ) خرج‌هائى را كه انسان براى به دست آوردن فايده مىكند ، مانند دلالى و باربرى مىتواند جزء مخارج ساليانه حساب نمايد .\r\n( مسأله 1472 ) آنچه از منافع كسب در بين سال به مصرف خوراك و پوشاك و اثاثيه و خريد منزل و عروسى و جهيزيه دختر و زيارت و مانند اينها مىرساند ، در صورتى كه از شأن او زياد نباشد و زياده روى هم نكرده باشد ، خمس ندارد .\r\n( مسأله 1473 ) مالى را كه انسان به مصرف نذر و كفّاره مىرساند ؛ جزء مخارج ساليانه است . و نيز مالى را كه به كسى مىبخشد يا جايزه مىدهد ، در صورتى كه از شأن او زياد نباشد ، از مخارج ساليانه حساب مىشود .\r\n( مسأله 1474 ) اگر انسان نتواند يك جا جهيزيه دختر را تهيه كند و مجبور باشد كه هر سال مقدارى از آن را تهيه نمايد يا در شهرى باشد كه معمولًا هر سال مقدارى از جهيزيه دختر را تهيه مىكنند ، چنانچه در بين سال از منافع آن سال جهيزيه بخرد ، آن مبلغ خمس ندارد .\r\n( مسأله 1475 ) كسى كه از كسب و تجارت فائده‌اى برده ، اگر مال ديگرى هم دارد كه خمس آن واجب نيست ، مىتواند مخارج سال خود را فقط از فائده كسب بردارد و به مصرف برساند .\r\n( مسأله 1476 ) اگر از منفعت كسب آذوقه‌اى كه براى مصرف سالش خريده ، در آخر سال زياد بيايد ، بايد خمس آن را بدهد . و چنانچه بخواهد قيمت آن را بدهد در صورتى كه قيمتش از\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nوقتى كه خريده زياد شده باشد ، بايد قيمت آخر سال را حساب كند .\r\n( مسأله 1477 ) اگر در اثناء سال از منفعت كسب اثاثيه‌اى براى منزل بخرد ، چنانچه در بين سال يا سال‌هاى بعد احتياجش از آن بر طرف شود ، احتياط مستحب آن است كه خمس آن را بدهد و همچنين است زيورآلات زنانه ، اگر در بين سال وقت زينت كردن زن‌ها به آنها بگذرد .\r\n( مسأله 1478 ) اگر در يك سال منفعتى نبرد ، نمىتواند مخارج آن سال را از منفعتى كه در سال بعد مىبرد ، كسر نمايد مگر اين كه براى معيشت آن سال قرض كرده باشد و تا آن زمان قادر به پرداخت آن نباشد .\r\n( مسأله 1479 ) اگر در اول سال منفعتى نبرد و از سرمايه خرج كند ، و پيش از تمام شدن سال منفعتى به دستش آيد ، مىتواند مقدارى را كه از سرمايه برداشته از منافع كسر كند .\r\n( مسأله 1480 ) اگر مقدارى از سرمايه تلف شود و از باقيمانده آن منافعى ببرد كه از خرج سالش زياد بيايد ؛ مىتواند مقدارى را كه از سرمايه كم شده ، از منافع بردارد .\r\n( مسأله 1481 ) اگر غير از سرمايه چيز ديگرى از مال‌هاى او از بين برود اگر در همان سال به آن چيز احتياج داشته باشد ، مىتواند در بين سال از منافع كسب آن را تهيه نمايد .\r\n( مسأله 1482 ) اگر در اول سال براى مخارج خود قرض كند و پيش از تمام شدن سال منفعتى ببرد ، مىتواند مقدار قرض خود را از آن منفعت كسر نمايد .\r\n( مسأله 1483 ) اگر در تمام سال منفعتى نبرد و براى مخارج خود قرض كند مىتواند از منافع سال‌هاى بعد قرض خود را ادا نمايد .\r\n( مسأله 1484 ) اگر براى زياد كردن مال يا خريدن ملكى كه به آن احتياج ندارد قرض كند نمىتواند از منافع كسب آن قرض را بدهد ولى اگر مالى را كه قرض كرده و چيزى را كه از قرض خريده از بين برود و ناچار شود كه قرض خود را بدهد ، در صورتى كه مال ديگر نداشته باشد مىتواند از منافع كسب قرض را ادا نمايد .\r\n( مسأله 1485 ) بنابر احتياط واجب بايد خمس مال حلال مخلوط به حرام را از عين همان مال بدهد ولى خمس‌هاى ديگر را مىتواند از همان چيز بدهد يا به مقدار قيمت خمس كه بدهكار است پول بدهد .\r\n\r\n","description":"","footnote":"","page_name":" 346 ","page_number":346},
  {"content":"\r\n\r\n( مسأله 1486 ) اگر خمس مال را نداده در صورتى مىتواند در آن مال تصرف كند كه موجب اتلاف حقوق صاحبان خمس نشود و در غير اين صورت تصرف در آن حرام است و در هر حال بايد خمس مال را بپردازد .\r\n( مسأله 1487 ) بهتر است كسى كه خمس بدهكار است ، با حاكم شرع مصالحه كند . سپس در تمام مال تصرف نمايد .\r\n( مسأله 1488 ) كسى كه با ديگرى شريك است ، اگر خمس منافع خود را بدهد و شريك او ندهد و در سال بعد از مالى كه خمسش را نداده براى سرمايه شركت بگذارد كسى كه خمس سهم خود را داده است مىتواند تصرف كند .\r\n( مسأله 1489 ) اگر بچه صغير سرمايه‌اى داشته باشد و از آن منافعى به دست آيد ، بنابر احتياط واجب بعد از آن كه بالغ شد ، بايد خمس آن را بدهد .\r\n( مسأله 1490 ) انسان در مالى كه يقين دارد خمسش را نداده‌اند ، مىتواند تصرف كند ، مشروط بر اين كه موجب اتلاف حقوق صاحبان خمس نشود .\r\n( مسأله 1491 ) كسى كه از اول تكليف خمس نداده ، سه حالت دارد :\r\n1 - از منافع كسب چيزى كه به آن احتياج ندارد ، خريده و يك سال از خريد آن گذشته ، بايد خمس آن را بدهد .\r\n2 - اثاث خانه و چيزهاى ديگرى كه به آنها احتياج دارد مطابق شأن خود از درآمد همان سال خريده ، خمس به آن‌ها تعلق نمىگيرد .\r\n3 - اگر نداند كه در بين سال خريده يا بعد از تمام شدن سال ، بايد تمام اموال مشكوك خود را حساب كرده و حاكم شرع و يا نماينده او ، بدهى او را جهت خمس تخمين بزند و مصالحه نمايد و با پرداخت آن ذمه او برى مىشود .\r\n( مسأله 1492 ) لباس‌هاى متعدّد و همچنين انگشتر و زيورآلات و وسايل مختلف زندگى ، اگر همه آنها مورد نياز و در حدّ شأن او باشد و از درآمد همان سال تهيّه شده باشد خمس ندارد ، ولى اگر زايد بر نياز و شأن باشد ، مقدار زيادى ، خمس دارد .\r\n\r\n","description":"","footnote":"","page_name":" 347 ","page_number":347},
  {"content":"\r\n\r\n( مسأله 1493 ) پولى را كه خرج خريدن وسايل حرام مىكند ( مانند انگشتر طلا براى مرد و وسايل لهو و لعب ) خمس دارد .\r\n( مسأله 1494 ) حقوق بازنشستگى و يا مبلغى كه به عنوان بازخريد كار داده مىشود جزء درآمد همان سال محسوب مىگردد و اگر چيزى تا آخر سال از آن باقى نماند خمس ندارد ، اما اگر اضافه بماند خمس دارد .\r\n( مسأله 1495 ) جوايزى كه به پس اندازها تعلّق مىگيرد اگر قراردادى ميان پس انداز كننده و بانك يا صندوق نباشد حلال است و با گذشتن سال خمس آن واجب مىشود ، اين در صورتى است كه پس انداز كننده خود را طلبكار جايزه نداند ، بلكه پس انداز گيرنده شخصاً براى تشويق پس انداز كنندگان جوايزى مىدهد .\r\n\r\n2 - معدن\r\n( مسأله 1496 ) اگر از معدن طلا ، نقره ، سرب ، مس ، آهن ، نفت ، زغال سنگ ، فيروزه ، عقيق ، زاج ، نمك و معدن‌هاى ديگر چيزى به دست آورد ، در صورتى كه به مقدار نصاب باشد ، بايد خمس آن را بدهد .\r\n( مسأله 1497 ) نصاب معدن بنابر احتياط ، 105 مثقال معمولى نقره سكّه‌دار يا 15 مثقال معمولى طلاى سكّه دار است ، يعنى اگر قيمت چيزى را كه از معدن بيرون آورده ، بعد از كم كردن مخارجى كه براى آن كرده به 105 مثقال نقره سكّه‌دار يا 15 مثقال طلاى سكّه دار برسد ، بايد خمس آن را بدهد .\r\n( مسأله 1498 ) استفاده‌اى كه از معدن برده ، اگر قيمت آن به 105 مثقال نقره سكّه‌دار يا 15 مثقال طلاى سكّه‌دار نرسد ، خمس آن در صورتى لازم است كه به تنهائى يا با منفعت‌هاى ديگر كسب او ، از مخارج سالش زياد بيايد .\r\n( مسأله 1499 ) گچ و آهك و گِل سرشور و گل سرخ و سنگ ، اگر معدن به آن گفته شود بايد خمس آنها را بدهد .\r\n( مسأله 1500 ) كسى كه از معدن چيزى به دست مىآورد ، بايد خمس آن را بدهد چه\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nمعدن روى زمين باشد ، يا زير آن ، در زمينى باشد كه ملك است يا در جائى باشد كه مالك ندارد .\r\n( مسأله 1501 ) اگر نداند قيمت چيزى را كه از معدن بيرون آورده به 105 مثقال نقره سكّه دار يا 15 مثقال طلاى سكّه‌دار مىرسد يا نه ، بنابر احتياط واجب ، بايد به وزن كردن يا از راه ديگر قيمت آن را معلوم كند .\r\n( مسأله 1502 ) اگر چند نفر چيزى از معدن بيرون آورند ، چنانچه بعد از كم كردن مخارجى كه براى آن كرده‌اند ، اگر سهم هر كدام آنها به 105 مثقال نقره سكّه‌دار يا 15 مثقال طلاى سكّه دار برسد ، بايد خمس آن را بدهند .\r\n( مسأله 1503 ) اگر معدنى را كه در ملك ديگرى است بيرون آورد ، آنچه از آن به دست مىآيد ، مال صاحب ملك است . و چون صاحب ملك براى بيرون آوردن آن خرجى نكرده ، بايد خمس تمام آنچه را كه از معدن بيرون آمده ، بدهد . در صورتى كه به حدّ نصاب برسد . ولى اگر اين كار به دستور او انجام گرفته هزينه آن بر عهده او است و از درآمد معدن كم مىشود .\r\n( مسأله 1504 ) اگر حكومت اسلامى معدنى را استخراج كند ، خمس به آن تعلق نمىگيرد .\r\n\r\n3 - گنج\r\n( مسأله 1505 ) گنج مالى است كه در زمين يا درخت يا كوه يا ديوار پنهان باشد و كسى آن را پيدا كند و طورى باشد كه به آن ، گنج بگويند .\r\n( مسأله 1506 ) اگر انسان در زمينى كه ملك كسى نيست گنجى پيدا كند مال خود او است و بايد خمس آن را بدهد .\r\n( مسأله 1507 ) نصاب گنج بنابراحتياط ، 105 مثقال نقره يا 15 مثقال طلا است . يعنى اگر قيمت چيزى را كه از گنج به دست مىآورد ، بعد از كم كردن مخارجى كه براى آن كرده به 105 مثقال نقره سكّه دار يا 15 مثقال طلاى سكّه‌دار برسد ، بايد خمس آن را بدهد .\r\n( مسأله 1508 ) اگر در زمينى كه از ديگرى خريده گنجى پيدا كند و بداند مال كسانى كه\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nقبلًا مالك آن زمين بوده‌اند ، نيست . مال خود او مىشود و بايد خمس آن را بدهد . ولى اگر احتمال دهد كه مال يكى از آنان است ؛ بايد به او اطلاع دهد و چنانچه معلوم شود مال او نيست ، بايد به كسى كه پيش از او مالك زمين بوده اطلاع دهد و به همين ترتيب به تمام كسانى كه پيش از او مالك زمين بوده‌اند خبر دهد ، و اگر معلوم شود مال هيچ يك از آنان نيست ، مال خود او مىشود و بايد خمس آن را بدهد .\r\n( مسأله 1509 ) اگر در ظرف‌هاى متعددى كه در يك جا دفن شده ، مالى پيدا كند كه قيمت آنها روى هم 105 مثقال نقره سكّه‌دار يا 15 مثقال طلاى سكّه‌دار باشد ، بايد خمس آن را بدهد . ولى چنانچه چند گنج در جاهاى مختلف پيدا كند . اگر قيمت هر كدام به حدّ نصاب رسيد خمس آن را بدهد ، و اگر همه آنها روى هم به اين مقدار برسد ، بنابراحتياط خمس آن را نيز بپردازد .\r\n( مسأله 1510 ) اگر دو نفر گنجى پيدا كنند كه قيمت سهم هر يك از آنان به 105 مثقال نقره يا 15 مثقال طلاى سكه دار برسد ، بايد خمس آن را بدهند .\r\n( مسأله 1511 ) اگر كسى حيوانى را بخرد و در شكم آن مالى پيدا كند چنانچه احتمال دهد كه مال فروشنده است ، بنابر احتياط واجب بايد به او خبر دهد ، و اگر معلوم شود مال او نيست ، بايد به ترتيب ، صاحبان قبلى آن را خبر كند و چنانچه معلوم شود كه مال هيچ يك از آنان نيست ، بنابر احتياط مستحب خمس آن را بدهد .\r\n\r\n4 - مال حلال مخلوط به حرام\r\n( مسأله 1512 ) اگر مال حلال با مال حرام به طورى مخلوط شود كه انسان نتواند آن‌ها را از يكديگر تشخيص دهد و صاحب مال حرام و مقدار آن ، هيچ كدام معلوم نباشد ، بايد خمس تمام مال را بدهد و بعد از دادن خمس ، بقيه مال حلال مىشود .\r\n( مسأله 1513 ) اگر مال حلال با حرام مخلوط شود و انسان مقدار حرام را بداند ولى صاحب آن را نشناسد ، بايد آن مقدار را به نيّت صاحبش صدقه بدهد و احتياط واجب آن است كه از حاكم شرع هم اذن بگيرد .\r\n\r\n","description":"","footnote":"","page_name":" 350 ","page_number":350},
  {"content":"\r\n\r\n( مسأله 1514 ) اگر مال حلال با حرام مخلوط شود و انسان مقدار حرام را نداند ولى صاحبش را بشناسد ، بايد يكديگر را راضى نمايند . و چنانچه صاحب مال راضى نشود ، در صورتى كه انسان بداند چيز معينى مال او است و شك كند كه بيشتر از آن هم مال او هست يا نه ؛ بايد چيزى را كه يقين دارد مال اوست به او بدهد ، و احتياط مستحب آن است مقدار بيشترى را كه احتمال مىدهد مال او است ، به او بدهد .\r\n( مسأله 1515 ) اگر خمس مال حلال مخلوط به حرام را بدهد و بعد بفهمد كه مقدار حرام بيشتر از خمس بوده ، بنابر احتياط مستحب بايد مقدارى را كه مىداند از خمس بيشتر بوده ؛ از طرف صاحب آن صدقه بدهد .\r\n( مسأله 1516 ) اگر خمس مال حلال مخلوط به حرام را بدهد ، يا مالى كه صاحبش را نمىشناسد به نيّت او صدقه بدهد ، بعد از آن كه صاحبش پيدا شد ، بنابر احتياط مستحب به مقدار مالش به او بدهد . مگر در گمشده كه بايد به صاحب آن بپردازد .\r\n( مسأله 1517 ) اگر مال حلالى با حرام مخلوط شود و مقدار حرام معلوم باشد و انسان بداند كه صاحب آن از چند نفر معين بيرون نيست ولى نتواند بفهمد كيست ، اگر مىتواند همه آنها را با تقسيم راضى سازد و گرنه قرعه بيندازد و به نام هر كس افتاد ، مال را به او بدهد .\r\n\r\n5 - جواهرى كه با غواصى به دست مىآيد\r\n( مسأله 1518 ) اگر به واسطه غوّاصى يعنى فرو رفتن در دريا لؤلؤ و مرجان يا جواهر ديگرى كه با فرو رفتن در دريا بيرون مىآيد بيرون آورند ، روئيدنى باشد ، يا معدنى ، چنانچه بعد از كم كردن مخارجى كه براى بيرون آوردن آن كرده‌اند ، قيمت آن به 18 نخود طلا برسد ، بايد خمس آن را بدهند ، چه در يك دفعه آن را از دريا بيرون آورده باشند يا در چند دفعه ؛ آنچه بيرون آمده از يك جنس باشد ، يا از چند جنس ولى اگر چند نفر ، آن را بيرون آورده باشند ، هر كدام آنان كه قيمت سهمش به 18 نخود طلا برسد ، فقط او بايد خمس بدهد .\r\n( مسأله 1519 ) اگر بدون فرو رفتن در دريا به وسيله اسبابى جواهر بيرون آورد و بعد از كم كردن مخارجى كه براى آن كرده قيمت آن به 18 نخود طلا برسد ، بنابر احتياط خمس آن\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nواجب است . و همين گونه است اگر از روى آب دريا يا از كنار دريا جواهر بگيرد ؛ بايد خمس آن را بدهد .\r\n( مسأله 1520 ) خمس ماهى و حيوانات ديگرى كه انسان بدون فرو رفتن در دريا مىگيرد در صورتى واجب است كه براى كسب بگيرد و به تنهائى يا با منفعت‌هاى ديگر كسب او از مخارج سالش زيادتر باشد .\r\n\r\n6 - غنيمت\r\n( مسأله 1521 ) اگر مسلمانان به امر امام ( عليه السلام ) با كفّار جنگ كنند و چيزهائى در جنگ به دست آورند . به آنها غنيمت گفته مىشود و مخارجى را كه براى غنيمت كرده‌اند ، مانند مخارج نگهدارى و حمل و نقل آن و نيز مقدارى را كه امام ( عليه السلام ) صلاح مىداند به مصرفى برساند و چيزهائى كه مخصوص به امام است ، بايد از غنيمت كنار بگذارند و خمس بقيه آن را بدهند .\r\n\r\n7 - زمينى كه كافر ذمّى از مسلمان بخرد\r\n( مسأله 1522 ) اگر كافر ذمّى زمينى را از مسلمان بخرد ، بايد خمس آن را از همان زمين بدهد . و اگر پول آن را هم بدهد ، اشكال ندارد . ولى اگر غير از پول چيز ديگر بدهد ، بايد به اذن حاكم شرع باشد ، و نيز اگر خانه و دكان و مانند اينها را از مسلمان بخرد ، چنانچه زمين آن را جداگانه قيمت كنند و بفروشند بايد خمس زمين آن را بدهد ، و اگر خانه و دكان را روى هم بفروشند و زمين به تبع آن منتقل شود خمس زمين واجب نيست . و در دادن اين خمس قصد قربت لازم نيست ، بلكه حاكم شرع هم كه خمس را از او مىگيرد ، لازم نيست قصد قربت نمايد .\r\n\r\n","description":"","footnote":"","page_name":" 352 ","page_number":352},
  {"content":"\r\n\r\n\r\nمصرف خمس\r\n( مسأله 1523 ) خمس را بايد دو قسمت كنند : يك قسمت آن سهم سادات است . بنابر اقوى بايد با اذن مجتهد جامع‌الشرائط به سيد فقير ، يا سيد يتيم ، يا به سيدى كه در سفر درمانده شده ، بدهند و نصف ديگر آن سهم امام ( عليه السلام ) است كه در اين زمان بايد به مجتهد جامع‌الشرائط بدهند ، يا به مصرفى كه او اجازه مىدهد ، برسانند . ولى اگر انسان بخواهد سهم امام را به مجتهدى كه از او تقليد نمىكند بدهد ، در صورتى مىتواند بدهد كه بداند آن مجتهد و مجتهدى كه از او تقليد مىكند ، سهم امام ( عليه السلام ) را به يك طور مصرف مىكنند .\r\n( مسأله 1524 ) سيدى كه به او خمس مىدهند ، بايد فقير باشد ولى به سيدى كه در سفر درمانده شده ، اگر در وطنش فقير هم نباشد ، مىشود خمس داد .\r\n( مسأله 1525 ) به سيدى كه در سفر درمانده شده ، اگر سفر او سفر معصيت باشد ؛ نبايد خمس بدهند .\r\n( مسأله 1526 ) به سيدى كه عادل نيست مىشود خمس داد .\r\n( مسأله 1527 ) به سيدى كه معصيت كار است ، اگر خمس دادن كمك به معصيت او باشد ، نمىشود خمس داد و به سيدى هم كه آشكارا معصيت مىكند ، اگر دادن خمس كمك به معصيت او نباشد ، مىتوان به او خمس داد .\r\n( مسأله 1528 ) اگر كسى بگويد سيدم نمىشود به او خمس داد مگر آن كه حداقل يك نفر عادل ، سيد بودن او را تصديق كند يا در بين مردم به طورى معروف باشد كه انسان يقين يا اطمينان پيدا كند كه سيد است .\r\n( مسأله 1529 ) به كسى كه در شهر خودش مشهور باشد سيد است ، اگرچه انسان به سيد بودن او يقين نداشته باشد ، مىشود خمس داد .\r\n( مسأله 1530 ) كسى كه زنش سيده است نبايد به او خمس بدهد كه به مصرف مخارج خودش برساند ولى اگر مخارج ديگران بر آن زن واجب باشد و نتواند مخارج آنان را بدهد ،\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nجايز است انسان خمس به آن زن بدهد كه به مصرف آنان برساند .\r\n( مسأله 1531 ) اگر با اذن حاكم شرع خمس را به شهر ديگر ببرد ، و از بين برود لازم نيست دوباره خمس بدهد و همچنين است اگر به كسى بدهد كه از طرف حاكم شرع وكيل بوده كه خمس را بگيرد و از آن شهر به شهر ديگر ببرد .\r\n( مسأله 1532 ) خمس را بايد از خود مال و يا از پول رايج دهد نه از جنس ديگر ، مگر اين كه آن جنس ديگر را به مستحق بفروشد سپس بدهى او را از باب خمس حساب كند .\r\n( مسأله 1533 ) كسى كه از مستحق طلبكار است و مىخواهد طلب خود را بابت خمس حساب كند ، بنابر احتياط مستحب بايد خمس رابه او بدهد و بعد مستحق بابت بدهى خود به او برگرداند ، ولى اگر با اذن حاكم شرع باشد ، اين احتياط لازم نيست .\r\n( مسأله 1534 ) مستحق نمىتواند خمس را بگيرد و به مالك ببخشد ، مگر مقدارى كه در خور شأن او است كه اگر خودش مالى داشت ممكن بود به آن شخص ببخشد .\r\n( مسأله 1535 ) اگر خمس را با حاكم شرع يا وكيل او يا با سيد دستگردان كند و بخواهد در سال بعد بپردازد نمىتواند آن را از منافع سال دوم كسر نمايد پس اگر مثلًا هزار تومان دستگردان كرده و از منافع سال بعد دو هزار تومان بيشتر از مخارجش داشته باشد ، بايد خمس دو هزار تومان را بدهد و هزار تومانى را كه بابت خمس بدهكار است ، از بقيه بپردازد .\r\n\r\n","description":"","footnote":"","page_name":" 354 ","page_number":354},
  {"content":"\r\n\r\n\r\n( 7 ) احكام زكات\r\n( مسأله 1536 ) زكات نُه چيز واجب است : اول گندم . دوم جو . سوم خرما . چهارم كشمش . پنجم طلا . ششم نقره . هفتم شتر . هشتم گاو . نهم گوسفند .\r\nو اگر كسى مالك يكى از اين نه چيز باشد ، با شرايطى كه بعداً گفته مىشود بايد مقدارى كه معين شده به يكى از مصرف هائى كه بيان خواهد شد برساند .\r\n\r\nشرايط واجب شدن زكات\r\n( مسأله 1537 ) زكات در صورتى واجب مىشود كه مال به مقدار نِصاب كه بعداً گفته مىشود برسد و مالك آن ، بالغ و عاقل و آزاد باشد و بتواند در آن مال تصرف كند .\r\n( مسأله 1538 ) بعد از آنكه انسان دوازده ماه مالك گاو و گوسفند و شتر و طلا و نقره بود بايد زكات آن را بدهد . ولى از اول ماه دوازدهم نمىتواند طورى در مال تصرف كند كه مال از بين برود و اگر تصرف كند ضامن است و چنانچه در ماه دوازدهم بدون اختيار او بعضى از شرطهاى زكات از بين برود زكات بر او واجب نيست .\r\n( مسأله 1539 ) اگر مالك گاو و گوسفند و شتر و طلا و نقره در بين سال بالغ شود ، زكات بر او واجب نيست .\r\n( مسأله 1540 ) زكات گندم و جو وقتى واجب مىشود كه دانه آنها بسته شود و زكات كشمش بنابر احتياط وقتى واجب مىشود كه غوره است ، و موقعى هم كه رنگ خرما زرد و يا سرخ شد زكات آن واجب مىشود . ولى وقت دادن زكات در گندم و جو موقع خرمن شدن و جدا\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nكردن كاه آنها و در خرما و كشمش موقعى است كه خشك شده باشند .\r\n( مسأله 1541 ) مالى را كه از انسان غصب كرده‌اند و نمىتواند در آن تصرف كند زكات ندارد . و نيز اگر زراعتى را از او غصب كنند و موقعى كه زكات آن واجب مىشود ، در دست غصب كننده باشد ، موقعى كه به صاحبش برگشت احتياط واجب آن است كه زكات آن را بپردازد .\r\n\r\nزكات گندم و جو و خرما و كشمش\r\n( مسأله 1542 ) زكات گندم و جو و خرما و كشمش وقتى واجب مىشود كه به مقدار نصاب برسند و نصاب آنها 288 من تبريز و 45 مثقال كم است كه 665 / 847 كيلوگرم مىشود .\r\n( مسأله 1543 ) اگر پيش از دادن زكات از انگور و خرما و جو و گندمى كه زكات آنها واجب شده خود و عيالاتش بخورند ، يا مثلًا به فقير بدهد ، زكات مقدارى را كه مصرف كرده واجب نيست .\r\n( مسأله 1544 ) اگر بعد از آنكه زكات گندم و جو و خرما و انگور واجب شد مالك آن بميرد ، بايد مقدار زكات را از مال او بدهند . ولى اگر پيش از واجب شدن زكات بميرد ، هر يك از ورثه كه سهم او به اندازه نصاب است ، بايد زكات سهم خود را بدهد .\r\n( مسأله 1545 ) اگر بعد از آنكه زكات گندم و جو و خرما و انگور واجب شد ، زراعت و درخت را بفروشد ، فروشنده بايد زكات آن‌ها را بدهد .\r\n( مسأله 1546 ) اگر وزن گندم و جو و خرما و كشمش موقعى كه‌تر است به اندازه نصاب برسد و بعد از خشك شدن كمتر از اين مقدار شود ، زكات آن واجب نيست .\r\n( مسأله 1547 ) اگر گندم و جو و خرما را پيش از خشك شدن مصرف كند در صورتى زكات آنها واجب مىشود كه خشك آنها به اندازه نصاب باشد .\r\n( مسأله 1548 ) خرمائى كه تازه آن را مىخورند و اگر بماند خيلى كم مىشود چنانچه مقدارى باشد كه خشك آن به اندازه نصاب برسد ، زكات آن واجب است .\r\n( مسأله 1549 ) گندم و جو و خرما و كشمشى كه زكات آنها را داده اگر چند سال هم نزد او بماند زكات ندارد .\r\n\r\n","description":"","footnote":"","page_name":" 356 ","page_number":356},
  {"content":"\r\n\r\n( مسأله 1550 ) اگر گندم و جو و خرما و انگور از آب باران يا نهر يا سدّ مشروب شود يا مثل زراعت‌هاى مصر از رطوبت زمين استفاده كند ، زكات آن ده يك است ، و اگر با آب چاه‌هاى عميق و نيمه عميق و كم عمق آبيارى شود ، زكات آن بيست يك است و اگر مقدارى از باران يا نهر يا رطوبت زمين استفاده كند و به همان مقدار از آبيارى با چاه استفاده نمايد ، زكات نصف آن ده يك و زكات نصف ديگر آن بيست يك مىباشد يعنى از چهل قسمت سه قسمت آن را بابت زكات بدهند .\r\n( مسأله 1551 ) اگر گندم و جو و خرما و انگور ، هم از آب باران يا مانند آن مشروب شود و هم از آب چاه استفاده كند ، چنانچه طورى باشد كه بگويند با آب چاه مثلًا آبيارى شده نه باران ، زكات آن بيست يك است ، و اگر بگويند با آب باران آبيارى شده نه چاه مثلًا زكات آن ده يك است . و احتياط آن است كه در نصف ده يك و در نصف ديگر بيست يك زكات بدهد .\r\n( مسأله 1552 ) مخارجى را كه براى گندم و جو و خرما و انگور كرده است ، مىتواند از حاصل كسر كند و چنانچه پس از كم كردن اينها به اندازه نصاب باشد ، بايد زكات باقى مانده آن را بدهد .\r\n( مسأله 1553 ) قيمت تخمى را كه براى زراعت پاشيده مىتواند جزء مخارج حساب نمايد ، و قيمت موقع پاشيدن ، بايد حساب شود .\r\n( مسأله 1554 ) اگر زمين و اسباب زراعت يا يكى از اين دو ملك خود او باشد ، نبايد كرايه آنها را جزء مخارج حساب كند ، و نيز براى كارهائى كه خودش كرده يا ديگرى بىاجرت انجام داده ، چيزى از حاصل كسر نمىشود .\r\n( مسأله 1555 ) اگر درخت انگور يا خرما را بخرد ، قيمت آن جزء مخارج نيست ولى اگر خرما يا انگور را پيش از تعلق زكات بخرد ، پولى را كه براى آن داده جزء مخارج حساب مىشود .\r\n( مسأله 1556 ) اگر تراكتور و ديگر لوازمى كه براى زراعت لازم است بخرد و به واسطه زراعت به كلى از بين بروند ، مىتواند تمام قيمت آنها را جزء مخارج حساب كند ، و همچنين است اگر مقدارى از قيمت آنها كم شود مىتواند آن مقدار را جزء مخارج حساب كند ، ولى اگر بعد از زراعت چيزى از قيمتشان كم نشود نبايد چيزى از قيمت آنها را ، جزء مخارج حساب نمايد .\r\n\r\n","description":"","footnote":"","page_name":" 357 ","page_number":357},
  {"content":"\r\n\r\n( مسأله 1557 ) اگر براى سال اول عملى مانند شخم زدن انجام دهد اگرچه براى سال‌هاى بعد هم فائده داشته باشد بايد مخارج آن را از سال اول كسر كند ، ولى اگر براى چند سال عمل كند بايد بين آن‌ها تقسيم نمايد .\r\n( مسأله 1558 ) كسى كه بدهكار است و مالى هم دارد كه زكات آن واجب شده اگر بميرد ، بايد اول تمام زكات را از مالى كه زكات آن واجب شده بدهند ، بعد قرض او را ادا نمايند .\r\n( مسأله 1559 ) كسى كه بدهكار است و گندم يا جو يا خرما يا انگور هم دارد ، اگر بميرد و پيش از آنكه زكات اينها واجب شود ، ورثه قرض او را از مال ديگر بدهند ، هر كدام كه سهمشان به حدّ نصاب برسد ، بايد زكات بدهد ، و اگر پيش از آنكه زكات اينها واجب شود ، قرض او را ندهند چنانچه مال ميت فقط به اندازه بدهى او باشد واجب نيست زكات اينها را بدهند ، و اگر مال ميت بيشتر از بدهى او باشد ، در صورتى كه بدهى او به قدرى است كه اگر بخواهند ادا نمايند بايد مقدارى از گندم و جو و خرما و انگور را هم به طلبكار بدهند ، آنچه را به طلبكار مىدهند زكات ندارد و بقيه مال ورثه است و هر كدام آنان كه سهمش به اندازه نصاب شود ، بايد زكات آن را بدهد .\r\n( مسأله 1560 ) اگر گندم و جو و خرما و كشمشى كه زكات آنها واجب شده خوب و بد دارد بايد زكات هر كدام از خوب و بد را از خود آنها بدهد و نمىتواند زكات همه را از بد بدهد .\r\n\r\nنصاب طلا\r\n( مسأله 1561 ) طلا دو نصاب دارد :\r\nنصاب اول آن بيست مثقال شرعى است كه هر مثقال آن 18 نخود است ، پس وقتى طلا به بيست مثقال شرعى كه پانزده مثقال صيرفى است برسد ، اگر شرايط ديگر را هم كه گفته شد داشته باشد ، انسان بايد چهل يك آن را كه نه نخود مىشود از بابت زكات بدهد و اگر به اين مقدار نرسد زكات آن واجب نيست .\r\nنصاب دوم آن چهار مثقال شرعى است كه سه مثقال صيرفى مىشود يعنى اگر سه\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nمثقال به پانزده مثقال اضافه شود ، بايد زكات تمام 18 مثقال را از قرار چهل يك بدهد و اگر كمتر از سه مثقال اضافه شود ، فقط بايد زكات 15 مثقال آن را بدهد ، و زيادى آن زكات ندارد ، و همچنين است هر چه بالا رود ، يعنى اگر سه مثقال اضافه شود ، بايد زكات تمام آنها را بدهد و اگر كمتر اضافه شود ، مقدارى كه اضافه شد زكات ندارد .\r\n\r\nنصاب نقره\r\n( مسأله 1562 ) نقره دو نصاب دارد :\r\nنصاب اول آن 105 مثقال صيرفى است كه اگر نقره به 105 مثقال برسد و شرائط ديگر را هم كه گفته شد داشته باشد انسان بايد چهل يك آن را كه 2 مثقال و 15 نخود است از بابت زكات بدهد و اگر به اين مقدار نرسد زكات آن واجب نيست .\r\nنصاب دوم آن 21 مثقال است يعنى اگر 21 مثقال به 105 مثقال اضافه شود ، بايد زكات تمام 126 مثقال را به طورى كه گفته شد بدهد و اگر كمتر از 21 مثقال اضافه شود ، فقط بايد زكات 105 مثقال آن را بدهد و زيادى آن زكات ندارد و همچنين است هر چه بالا رود ، يعنى اگر 21 مثقال اضافه شود ، بايد زكات تمام آنها را بدهد ، و اگر كمتر اضافه شود مقدارى كه اضافه شده و كمتر از 21 مثقال است زكات ندارد . بنابر اين اگر انسان چهل يك هر چه طلا و نقره دارد بدهد ، زكاتى را كه بر او واجب بوده داده و گاهى هم بيشتر از مقدار واجب داده است مثلًا كسى كه 110 مثقال نقره دارد ، اگر چهل يك آن را بدهد ، زكات 105 مثقال آن را كه واجب بوده داده و مقدارى هم براى 5 مثقال آن داده كه واجب نبوده است .\r\n( مسأله 1563 ) چنانچه سابقاً گفته شد زكات طلا و نقره در صورتى واجب مىشود كه انسان يازده ماه مالك مقدار نصاب باشد و اگر در بين يازده ماه ، طلا و نقره او از نصاب اول كمتر شود ، زكات بر او واجب نيست .\r\n( مسأله 1564 ) اگر در بين يازده ماه طلا و نقره‌اى را كه دارد با طلا يا نقره يا چيز ديگر عوض نمايد يا آنها را آب كند ، زكات بر او واجب نيست .\r\n\r\n","description":"","footnote":"","page_name":" 359 ","page_number":359},
  {"content":"\r\n\r\n( مسأله 1565 ) اگر در ماه دوازدهم پول طلا و نقره را آب كند ، بايد زكات آنها را بدهد ، و چنانچه به واسطه آب كردن ، وزن يا قيمت آنها كم شود ، بايد زكاتى را كه پيش از آب كردن بر او واجب بوده بدهد .\r\n\r\nزكات شتر و گاو و گوسفند\r\n( مسأله 1566 ) زكات شتر و گاو و گوسفند غير از شرط هائى كه گفته شد دو شرط ديگر دارد :\r\nاول آنكه حيوان ( شتر و گاو ) در تمام سال بيكار باشد ولى اگر در تمام سال چند روزى پراكنده كار بكشند به گونه‌اى كه به آن باز حيوان بيكار بگويند زكات آن واجب است .\r\nدوم آنكه در تمام سال از علف بيابان بچرد ، پس اگر تمام سال يا مقدارى از آن را از علف چيده شده ، يا از زراعتى كه ملك مالك يا ملك كس ديگر است بچرد زكات ندارد . ولى اگر در تمام سال روزهائى به صورت پراكنده از علف مالك بخورد به گونه‌اى كه به آن عرفاً حيوان « بيابان‌چر » مىگويند زكات آن واجب مىباشد .\r\n( مسأله 1567 ) اگر انسان براى شتر و گاو و گوسفند خود چراگاهى را كه كسى نكاشته بخرد ، يا اجاره كند ، يا براى چراندن در آن باج بدهد ، چون علف زمين را مالك مىشود ، زكات واجب نيست هر چند موافق احتياط است .\r\n\r\nنصاب گوسفند\r\n( مسأله 1568 ) گوسفند 5 نصاب دارد :\r\n1 . ( 40 ) گوسفند و زكات آن يك گوسفند است ، و كمتر از آن زكات ندارد .\r\n2 . ( 121 ) گوسفند و زكات آن دو گوسفند است .\r\n3 . ( 201 ) گوسفند و زكات آن سه گوسفند است .\r\n4 . ( 301 ) گوسفند و زكات آن چهار گوسفند است .\r\n\r\n","description":"","footnote":"","page_name":" 360 ","page_number":360},
  {"content":"\r\n\r\n5 . ( 400 ) گوسفند و بالاتر ، كه بايد براى هر صد تاى آنها يك گوسفند بدهد و مقدارى كه از صد تا كمتر است زكات ندارد و ميان دو نصاب نيز زكات نيست ، يعنى اگر گوسفندان به ( 40 ) رسيده است تا به نصاب دوم كه ( 121 ) گوسفند است نرسد ، فقط يك گوسفند مىدهد و همچنين در نصاب‌هاى بعد .\r\n( مسأله 1569 ) لازم نيست زكات را از خود گوسفندان بدهد ، بلكه اگر گوسفند ديگرى بدهد جايز است و همچنين مىتواند به جاى گوسفند و گاو و شتر ، پول آنها را بدهد ، مگر آن كه دادن خود حيوان براى مستحق مفيدتر باشد در اين صورت احتياط آن است كه خود آن را بدهد .\r\n\r\nنصاب گاو\r\n( مسأله 1570 ) گاو داراى دو نصاب است :\r\nنصاب اول 30 رأس است ، يعنى وقتى شماره گاوها به 30 رسد اگر شرايطى را كه قبلًا گفته شد دارا باشد ، بايد يك گوساله نر يا ماده كه لااقل داخل سال دوم شده باشد زكات دهد .\r\nنصاب دوم 40 رأس است و زكات آن يك گوساله ماده است كه لااقل داخل سال سوم شده باشد و آنچه در بين 30 و 40 باشد زكات ندارد ، مثلًا كسى كه ( 35 ) گاو دارد فقط زكات 30 رأس آن را مىدهد و همچنين اگر از ( 40 ) گاو زيادتر شود تا به 60 نرسيده ، فقط زكات همان 40 گاو را مىدهد ، و هر گاه به 60 رسيد بايد دو گوساله كه لااقل داخل سال دوم شده بدهد ، همين طور هر چه افزايش يابد آنها را سى سى ، يا چهل چهل ، و يا اگر ممكن است با 30 و 40 حساب كند و مطابق دستور بالا عمل نمايد ، اما بايد طورى حساب كند كه چيزى باقى نماند ، يا اگر مىماند از 9 بيشتر نباشد ، مثلًا كسى كه 70 رأس گاو دارد بايد به حساب 30 و 40 حساب كند و هر كدام را مطابق دستور بالا زكات بدهد و كسى كه 80 رأس گاو دارد با حساب چهل چهل حساب كند .\r\n\r\n","description":"","footnote":"","page_name":" 361 ","page_number":361},
  {"content":"\r\n\r\n\r\nنصاب شتر\r\n( مسأله 1571 ) براى شتر 12 نصاب است :\r\nاول 5 شتر و زكات آن يك گوسفند است و كمتر از اين مقدار ، زكات ندارد .\r\nدوم 10 شتر و زكات آن دو گوسفند است .\r\nسوم 15 شتر و زكات آن سه گوسفند است .\r\nچهارم 20 شتر و زكات آن چهار گوسفند است .\r\nپنجم 25 شتر و زكات آن پنج گوسفند است .\r\nششم 26 شتر و زكات آن يك شتر است كه داخل سال دوم شده باشد .\r\nهفتم 36 شتر و زكات آن يك شتر است كه داخل سال سوم شده باشد .\r\nهشتم 46 شتر و زكات آن يك شتر است كه داخل سال چهارم شده باشد .\r\nنهم 61 شتر و زكات آن يك شتر است كه داخل سال پنجم شده باشد .\r\nدهم 76 شتر و زكات آن دو شتر است كه داخل سال سوم شده باشد .\r\nيازدهم 91 شتر و زكات آن دو شتر است كه داخل سال چهارم شده باشد .\r\nدوازدهم 121 شتر و بالاتر از آن است كه بايد يا چهل چهل حساب كند و براى هر 40 شتر ، يك شتر بدهد كه داخل سال سوم شده باشد ، يا پنجاه پنجاه حساب كند و براى هر پنجاه شتر ، يك شتر بدهد كه داخل سال چهارم شده باشد و يا با چهل و پنجاه حساب كند ، ولى در اين جا نيز بايد طورى حساب كند كه چيزى باقى نماند و يا اگر باقى مىماند از 9 شتر بيشتر نباشد و شتر زكات بايد حتماً ماده باشد . و اگر ندارد از خارج بخرد .\r\n( مسأله 1572 ) ما بين دو نصاب زكات ندارد ، يعنى اگر از نصاب اول كه 5 شتر است بگذرد تا به نصاب دوم كه 10 شتر است نرسد ، فقط زكات 5 شتر را مىدهد ، همچنين در نصابهاى بعد .\r\n\r\n","description":"","footnote":"","page_name":" 362 ","page_number":362},
  {"content":"\r\n\r\n\r\nمسائل متفرقه زكات\r\n( مسأله 1573 ) اگر گوسفند براى زكات بدهد ، بايد اقلًا داخل سال دوم شده باشد ، و اگر بز بدهد بايد داخل سال سوم شده باشد .\r\n( مسأله 1574 ) گوسفندى را كه بابت زكات مىدهد ، قيمت آن از قيمت گوسفند متوسط در بين نصاب كمتر نباشد . ولى بهتر است گوسفندى را كه قيمت آن از تمام گوسفندهايش بيشتر است بدهد ، و همچنين است در گاو و شتر .\r\n( مسأله 1575 ) اگر چند نفر با هم شريك باشند هر كدام آنان كه سهمش به نصاب اول رسيده ، بايد زكات بدهد و بر كسى كه سهم او كمتر از نصاب اول است زكات واجب نيست .\r\n( مسأله 1576 ) اگر يك نفر در چند جا گاو يا شتر يا گوسفند داشته باشد و روى هم به اندازه نصاب باشند ، بايد زكات آنها را بدهد .\r\n( مسأله 1577 ) اگر گاو و گوسفند و شترى كه دارد مريض و معيوب هم باشند ، بايد زكات آنها را بدهد .\r\n( مسأله 1578 ) اگر پيش از تمام شدن ماه يازدهم ، گاو و گوسفند و شترى را كه دارد با چيز ديگر عوض كند ، يا نصابى را كه دارد با مقدار نصاب از همان جنس عوض نمايد ، مثلًا چهل گوسفند بدهد و چهل گوسفند ديگر بگيرد ، زكات بر او واجب نيست .\r\n\r\n","description":"","footnote":"","page_name":" 363 ","page_number":363},
  {"content":"\r\n\r\n\r\nمصرف زكات\r\n( مسأله 1579 ) انسان مىتواند زكات را در هشت مورد مصرف كند .\r\nاول فقير و آن كسى است كه مخارج سال خود و عيالاتش را ندارد و كسى كه صنعت يا ملك يا سرمايه‌اى دارد كه مىتواند مخارج سال خود را بگذراند فقير نيست .\r\nدوم مسكين و آن كسى است كه از فقير سختتر مىگذراند .\r\nسوم كسى كه از طرف امام ( عليه السلام ) يا نائب امام مأمور است كه زكات را جمع و نگهدارى نمايد و به حساب آن رسيدگى كند و آن را به امام ( عليه السلام ) يا نائب امام يا فقرا برساند .\r\nچهارم مسلمانانى كه ايمان آنها ضعيف است و دادن زكات مايه تقويت ايمان مىگردد يا در جنگ به مسلمانان كمك مىكنند .\r\nپنجم خريدارى بنده‌ها و آزاد كردن آنان .\r\nششم بدهكارى كه نمىتواند قرض خود را بدهد .\r\nهفتم سبيل الله يعنى كارى كه مانند ساختن مسجد ، منفعت عمومى دينى دارد ، يا مثل ساختن پل و اصلاح راه كه نفعش به عموم مسلمانان مىرسد و آنچه براى اسلام نفع داشته باشد . به هر نحو كه باشد .\r\nهشتم ابن السبيل يعنى مسافرى كه در سفر درمانده شده و احكام اينها در مسائل آينده گفته خواهد شد .\r\n( مسأله 1580 ) احتياط مستحب آن است كه فقير و مسكين بيشتر از مخارج سال خود و عيالاتش را در يك مرتبه از زكات نگيرد ، ولى اگر تدريجا بگيرد ، نبايد بيش از مخارج سالانه خود را بگيرد .\r\n( مسأله 1581 ) كسى كه مخارج سالش را داشته اگر مقدارى از آن را مصرف كند و بعد شك كند كه آنچه باقى مانده به اندازه مخارج سال او هست يا نه ، نمىتواند زكات بگيرد .\r\n\r\n","description":"","footnote":"","page_name":" 364 ","page_number":364},
  {"content":"\r\n\r\n( مسأله 1582 ) صنعتگر يا مالك يا تاجرى كه درآمد او از مخارج سالش كمتر است ، مىتواند براى كسرى مخارجش زكات بگيرد . و لازم نيست ابزار كار يا ملك يا سرمايه خود را به صرف مخارج برساند .\r\n( مسأله 1583 ) فقيرى كه خرج سال خود و عيالاتش را ندارد ، اگر خانه‌اى دارد كه ملك اوست و در آن نشسته ، يا ماشين سوارى دارد ، چنانچه بدون اينها نتواند زندگى كند ، اگرچه براى حفظ آبرويش باشد ، مىتواند زكات بگيرد و همچنين است اثاث خانه و ظرف و لباس تابستانى و زمستانى و چيزهائى كه به آنها احتياج دارد . و فقيرى كه اينها را ندارد ، اگر به اينها احتياج داشته باشد ، مىتواند از زكات خريدارى نمايد .\r\n( مسأله 1584 ) كسى كه مىگويد فقيرم و قبلًا فقير نبوده ، يا معلوم نيست فقير بوده يا نه ، اگر از ظاهر حالش اطمينان پيدا شود كه فقير است مىشود به او زكات داد .\r\n( مسأله 1585 ) كسى كه بايد زكات بدهد ، اگر از فقيرى طلبكار باشد ، مىتواندطلبى را كه از او دارد ، بابت زكات حساب كند .\r\n( مسأله 1586 ) كسى كه بدهكار است و نمىتواند بدهى خود را بدهد اگرچه مخارج سال خود را داشته باشد ، مىتواند براى دادن قرض خود زكات بگيرد ولى بايد مالى را كه قرض كرده در معصيت خرج نكرده باشد يا اگر در معصيت خرج كرده از آن معصيت توبه كرده باشد . كه در اين صورت از سهم فقرا مىشود به او داد .\r\n( مسأله 1587 ) كسى كه بدهكار است و نمىتواند بدهى خود را بدهد اگرچه فقير نباشد ، انسان مىتواندطلبى را كه از او دارد ، بابت زكات حساب كند .\r\n( مسأله 1588 ) مسافرى كه خرجى او تمام شده ، يا ماشين او از كار افتاده ، چنانچه سفر او سفر معصيت نباشد و نتواند با قرض كردن يا فروختن چيزى خود را به مقصد برساند ، اگرچه در وطن خود فقير نباشد ، مىتواند زكات بگيرد . ولى اگر بتواند در جاى ديگر با قرض كردن يا فروختن چيزى مخارج سفر خود را فراهم كند ، فقط به مقدارى كه به آنجا برسد ، مىتواند زكات بگيرد .\r\n\r\n","description":"","footnote":"","page_name":" 365 ","page_number":365},
  {"content":"\r\n\r\n( مسأله 1589 ) مسافرى كه در سفر درمانده شده و زكات گرفته بعد از آنكه به وطنش رسيد ، اگر چيزى از زكات زياد آمده باشد ، در صورتى كه بدون مشقت نتواند بقيه را به صاحب مال يا نائب او برساند بايد آن را به حاكم شرع بدهد و بگويد آن چيز زكات است .\r\n\r\nشرايط كسانى كه مستحق زكاتند\r\n( مسأله 1590 ) كسى كه زكات مىگيرد بايد شيعه دوازده امامى باشد و اگر با حجت شرعى ، شيعه بودن كسى ثابت و به او زكات بدهد ، و زكات تلف شود بعد معلوم شود شيعه نبوده لازم نيست دوباره زكات بدهد . و در عين حال در صورتى كه مصلحت شرعى ايجاب كند مىتوان از سهم « سبيل الله » به غير شيعه امامى زكات داد .\r\n( مسأله 1591 ) اگر طفل يا ديوانه‌اى از شيعه فقير باشد ، انسان مىتواند به ولىّ او زكات بدهد ، به قصد اينكه آنچه را مىدهد ملك طفل يا ديوانه باشد .\r\n( مسأله 1592 ) اگر به ولى طفل و ديوانه دسترسى ندارد ، مىتواند به اجازه حاكم شرع خودش يا به وسيله يك نفر امين زكات را به مصرف طفل يا ديوانه برساند و بايد موقعى كه زكات به مصرف آنان مىرسد نيت زكات كنند .\r\n( مسأله 1593 ) به فقير كه گدائى مىكند ، مىشود زكات داد ، ولى به كسى كه زكات را در معصيت مصرف مىكند نمىشود زكات داد .\r\n( مسأله 1594 ) به كسى كه معصيت كبيره را آشكارا به جا مىآورد ، احتياط واجب آن است كه زكات ندهند .\r\n( مسأله 1595 ) كسى كه بدهكار است و نمىتواند بدهى خود را بدهد اگرچه مخارج او بر انسان واجب باشد ، مىتوان به او زكات داد . ولى اگر زن براى خرجى خودش قرض كرده باشد شوهر نمىتواند بدهى او را از زكات بدهد بلكه اگر كس ديگرى هم كه مخارج او بر انسان واجب است براى خرجى خود قرض كند احتياط واجب آن است كه بدهى او را از زكات ندهد .\r\n( مسأله 1596 ) انسان نمىتواند مخارج كسانى را كه مثل اولاد خرجشان بر او واجب است\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nاز زكات بدهد ، ولى اگر او مخارج آنان را ندهد ديگران مىتوانند به آنان زكات بدهند .\r\n( مسأله 1597 ) اگر انسان زكات به پسرش بدهد كه خرج زن و نوكر و كلفت خود نمايد اشكال ندارد .\r\n( مسأله 1598 ) اگر پسر به كتاب‌هاى علمى مفيد و يا دينى احتياج داشته باشد پدر مىتواند براى خريدن آنها به او زكات بدهد .\r\n( مسأله 1599 ) پدر مىتواند به پسرش زكات بدهد كه براى خود زن بگيرد پسر هم مىتواند براى آنكه پدرش زن بگيرد زكات خود را به او بدهد .\r\n( مسأله 1600 ) به زنى كه شوهرش مخارج او را مىدهد ، يا خرجى نمىدهد ولى زن مىتواند او را به دادن خرجى مجبور كند ، نمىشود زكات داد .\r\n( مسأله 1601 ) زنى كه صيغه شده اگر فقير باشد ، شوهرش و ديگران مىتوانند به او زكات بدهند . ولى اگر شوهرش در ضمن عقد شرط كند كه مخارج او را بدهد ، يا به جهت ديگرى دادن مخارجش بر او واجب باشد ، در صورتى كه شوهر مخارج آن زن را بدهد يا زن بتواند او را مجبور كند ، نمىشود به آن زن زكات داد .\r\n( مسأله 1602 ) زن مىتواند به شوهر فقير خود زكات بدهد ، اگرچه شوهر زكات را صرف مخارج خود آن زن نمايد .\r\n( مسأله 1603 ) سيد نمىتواند از غيرسيد زكات بگيرد ، ولى اگر خمس و ساير وجوهات كفايت مخارج او را نكند و از گرفتن زكات ناچار باشد ، مىتواند از غيرسيد زكات بگيرد . ولى احتياط واجب آن است كه اگر ممكن باشد فقط به مقدارى كه براى مخارج روزانه‌اش ناچار است بگيرد .\r\n( مسأله 1604 ) به كسى كه معلوم نيست سيد است يا نه و در شهر خود به سيادت معروف نيست مىشود زكات داد .\r\n\r\n","description":"","footnote":"","page_name":" 367 ","page_number":367},
  {"content":"\r\n\r\n\r\nنيت زكات\r\n( مسأله 1605 ) انسان بايد زكات را به قصد قربت يعنى براى انجام فرمان خداوند عالم بدهد و در نيت معين كند كه آنچه را مىدهد زكات مال است ، يا زكات فطره . ولى اگر مثلًا زكات گندم و جو بر او واجب باشد ، لازم نيست معين كند چيزى را كه مىدهد زكات گندم است يا زكات جو .\r\n( مسأله 1606 ) كسى كه زكات چند مال بر او واجب شده ، اگر مقدارى زكات بدهد و نيت هيچ كدام آنها را نكند ، چنانچه چيزى را كه داده هم جنس يكى از آنها باشد ، زكات همان جنس حساب مىشود و اگر هم جنس هيچ كدام آنها نباشد ، به همه آنها قسمت مىشود ، پس كسى كه زكات چهل گوسفند و زكات پانزده مثقال طلا بر او واجب است ، اگر مثلًا يك گوسفند از بابت زكات بدهد و نيت هيچ كدام آنها را نكند ، زكات گوسفند حساب مىشود ، ولى اگر مقدارى نقره بدهد بر زكاتى كه براى گوسفند و طلا بدهكار است تقسيم مىشود .\r\n( مسأله 1607 ) اگر كسى را وكيل كند كه زكات مال او را بدهد چنانچه وكيل وقتى كه زكات را به فقير مىدهد ، از طرف مالك نيت زكات كند كافى است . ولى اگر كسى را فقط در رساندن زكات به فقير وكيل كند لازم است در موقع دادن به وكيل ، مالك نيّت كند .\r\n( مسأله 1608 ) اگر مالك يا وكيل او بدون قصد قربت زكات را به فقير بدهد و پيش از آنكه آن مال از بين برود ، خود مالك نيت زكات كند ، زكات حساب مىشود .\r\n\r\nمسائل متفرقه زكات\r\n( مسأله 1609 ) موقعى كه گندم و جو را از كاه جدا مىكند و موقع خشك شدن خرما و انگور ، انسان بايد زكات را به فقير بدهد ، يا از مال خود جدا كند . و زكات طلا و نقره و گاو و گوسفند و شتر را بعد از تمام شدن ماه دوازدهم بايد به فقير بدهد ، يا از مال خود جدا نمايد . ولى\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nاگر منتظر فقير معينى باشد ، يا بخواهد به فقيرى بدهد كه از جهتى برترى دارد ، مىتواند زكات را جدا نكند .\r\n( مسأله 1610 ) بعد از جدا كردن زكات اگر به كسى كه مىشود زكات داد دسترسى دارد احتياط لازم آن است كه دادن زكات را تأخير نيندازد .\r\n( مسأله 1611 ) كسى كه مىتواند زكات را به مستحق برساند اگر ندهد و به واسطه كوتاهى او از بين برود بايد عوض آن را بدهد .\r\n( مسأله 1612 ) كسى كه مىتواند زكات را به مستحق برساند ، اگر زكات را ندهد و بدون آنكه در نگهدارى آن كوتاهى كند از بين برود ، چنانچه دادن زكات را به قدرى تأخير انداخته كه نمىگويند فوراً داده است ، بايد عوض آن را بدهد و اگر به اين مقدار تأخير نينداخته ولى در همان زمان تلف شده در صورتى كه متمكن از رسانيدن به مستحق نبوده چيزى بر او واجب نيست و اگر متمكن از رسانيدن بوده ، بنابراحتياط واجب بايد عوض آن را بدهد .\r\n( مسأله 1613 ) اگر زكات را از خود مال كنار بگذارد ، مىتواند در بقيه آن تصرف كند و اگر از مال ديگرش كنار بگذارد ، مىتواند در تمام مال تصرف نمايد .\r\n( مسأله 1614 ) انسان نمىتواند زكاتى را كه كنار گذاشته براى خود بردارد و چيز ديگرى به جاى آن بگذارد .\r\n( مسأله 1615 ) اگر از زكاتى كه كنار گذاشته منفعتى ببرد مثلًا گوسفندى كه براى زكات گذاشته بره بياورد ، مال فقير است .\r\n( مسأله 1616 ) اگر موقعى كه زكات را كنار مىگذارد مستحقى حاضر باشد ، بهتر است زكات را به او بدهد ، مگر كسى را در نظر داشته باشد كه دادن زكات به او از جهتى بهتر باشد .\r\n( مسأله 1617 ) اگر با عين مالى كه براى زكات كنار گذاشته براى خودش تجارت كند صحيح نيست ، و اگر با اجازه حاكم شرع براى مصلحت زكات تجارت كند ، تجارت صحيح و نفعش مال زكات است .\r\n( مسأله 1618 ) اگر پيش از آنكه زكات بر او واجب شود ، چيزى بابت زكات به فقير بدهد ،\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nزكات حساب نمىشود و بعد از آنكه زكات بر او واجب شد . اگر چيزى را كه به فقير داده از بين نرفته و تمليك او نكرده باشد و آن فقير هم به فقر خود باقى باشد مىتواند چيزى را كه به او داده بابت زكات حساب كند .\r\n( مسأله 1619 ) فقيرى كه مىداند زكات بر انسان واجب نشده ، اگر چيزى ، بابت زكات بگيرد و پيش او تلف شود ضامن است پس موقعى كه زكات بر انسان واجب مىشود ، اگر آن فقير به فقر خود باقى باشد ، مىتواند خود عين و يا عوض آن را ، بابت زكات حساب كند .\r\n( مسأله 1620 ) فقيرى كه نمىداند زكات بر انسان واجب نشده ، اگر چيزى بابت زكات بگيرد و پيش او تلف شود ، ضامن نيست و انسان نمىتواند عوض آن را بابت زكات حساب كند .\r\n( مسأله 1621 ) مستحب است زكات گاو و گوسفند و شتر را به فقيرهاى آبرومند بدهد و در دادن زكات ، خويشان خود را بر ديگران ، و اهل علم و كمال را بر غيرآنان و كسانى را كه اهل سؤال نيستند بر اهل سؤال مقدم بدارد . ولى اگر دادن زكات به فقيرى از جهت ديگرى بهتر باشد ، مستحب است زكات را به او بدهد .\r\n( مسأله 1622 ) بهتر است زكات را آشكار ، و صدقه مستحبى را مخفى بدهند .\r\n( مسأله 1623 ) اگر در شهر كسى كه مىخواهد زكات بدهد مستحقى نباشد و نتواند زكات را به مصرف ديگرى هم كه براى آن معين شده برساند ، چنانچه اميد نداشته باشد كه بعداً مستحق پيدا كند بايد زكات را به شهر ديگر ببرد و به مصرف زكات برساند ولى مخارج بردن به آن شهر ديگر را مىتواند از زكات بردارد خصوصاً اگر به اجازه حاكم شرع باشد و اگر زكات تلف شود ضامن نيست .\r\n( مسأله 1624 ) اگر در شهر خودش مستحق پيدا شود ، مىتواند زكات را به شهر ديگر ببرد . ولى مخارج بردن به آن شهر را بايد از خودش بدهد و اگر زكات تلف شود ضامن است ، مگر آنكه با اجازه حاكم شرع برده باشد .\r\n( مسأله 1625 ) اجرت وزن كردن ، پيمانه نمودن گندم و جو و كشمش و خرمائى را كه براى زكات مىدهد با خود او است .\r\n\r\n","description":"","footnote":"","page_name":" 370 ","page_number":370},
  {"content":"\r\n\r\n( مسأله 1626 ) كسى كه 2 مثقال و 15 نخود نقره يا بيشتر از بابت زكات بدهكار است ، احتياط مستحب آن است كه كمتر از 2 مثقال و 15 نخود نقره هم به يك فقير ندهد و نيز اگر غير نقره چيز ديگرى مثل گندم و جو بدهكار باشد و قيمت آن به 2 مثقال و 15 نخود نقره هم برسد بهتر است به يك فقير كمتر از آن ندهد .\r\n( مسأله 1627 ) مكروه است انسان از مستحق درخواست كند كه زكاتى را كه از او گرفته به او بفروشد ، ولى اگر مستحق بخواهد چيزى را كه گرفته بفروشد بعد از آنكه به قيمت رساند ، كسى كه زكات را به او داده در خريدن آن بر ديگران مقدم است .\r\n( مسأله 1628 ) اگر شك كند زكاتى را كه بر او واجب بوده داده يا نه بايد زكات را بدهد ، و بنابراحتياط هر چند شك او براى زكات سالهاى پيش باشد .\r\n( مسأله 1629 ) فقير نمىتواند زكات را به كمتر از مقدار آن صلح كند يا چيزى را گران‌تر از قيمت آن بابت زكات قبول نمايد ، يا زكات را از مالك بگيرد و به او ببخشد . ولى كسى كه زكات زيادى بدهكار است و فقير شده و نمىتواند زكات را بدهد و اميد هم ندارد كه دارا شود ، چنانچه بخواهد توبه كند ، فقير مىتواند زكات را از او بگيرد و به او ببخشد .\r\n( مسأله 1630 ) انسان مىتواند از سهم « سبيل الله » ، به اندازه نياز مسلمانان قرآن يا كتاب دينى يا كتاب دعا بخرد و وقف نمايد ، اگرچه بر اولاد خود و بر كسانى وقف كند كه خرج آنان بر او واجب است . و نيز مىتواند توليت وقف را براى خود يا اولاد خود قرار دهد .\r\n( مسأله 1631 ) انسان نمىتواند از زكات ملك بخرد و بر اولاد خود يا بر كسانى كه مخارج آنان بر او واجب است وقف نمايد كه عايدى آن را به مصرف مخارج خود برسانند .\r\n( مسأله 1632 ) فقير مىتواند از سهم « سبيل الله » براى رفتن به حج و زيارت و مانند اينها زكات بگيرد ، حتّى اگر به مقدار خرج سالش زكات گرفته باشد ، باز مىتواند براى زيارت و مانند آن از سهم سبيل الله زكات بگيرد .\r\n( مسأله 1633 ) اگر مالك فقيرى را وكيل كند كه زكات مال او را بدهد چنانچه يقين نداشته باشد كه قصد مالك اين بوده كه او برندارد مىتواند براى خود نيز بردارد .\r\n\r\n","description":"","footnote":"","page_name":" 371 ","page_number":371},
  {"content":"\r\n\r\n( مسأله 1634 ) اگر فقير شتر و گاو و گوسفند و طلا و نقره را بابت زكات بگيرد ، چنانچه شرطهائى كه براى واجب شدن زكات گفته شد در آنها جمع شود بايد زكات آنها را بدهد .\r\n( مسأله 1635 ) اگر دو نفر در مالى كه با هم شريك باشند و سهم هر كدام به حد نصاب برسد و يكى از آنان زكات قسمت خود را بدهد و بعد مال را تقسيم كنند ، چنانچه بداند شريكش زكات سهم خود را نداده ، تصرف او در سهم خودش هم اشكال دارد ، مگر اين كه زكات او را به اذن خود او و در صورت امتناع به اذن حاكم شرع بدهد .\r\n( مسأله 1636 ) كسى كه خمس يا زكات بدهكار است و كفاره و نذر و مانند اينها هم بر او واجب است و قرض هم دارد ، چنانچه نتواند همه آنها را بدهد ، اگر مالى كه خمس يا زكات آن واجب شده ، از بين نرفته باشد ، بايد خمس و زكات را بدهد و اگر از بين رفته باشد ، مخيّر است مىتواند خمس يا زكات را بدهد ، يا كفاره و نذر و قرض و مانند اينها را ادا نمايد .\r\n( مسأله 1637 ) كسى كه خمس يا زكات بدهكار است و نذر و مانند اينها هم بر او واجب است و قرض هم دارد ، اگر بميرد و مال او براى همه آنها كافى نباشد چنانچه مالى كه خمس و زكات آن واجب شده از بين نرفته باشد ، بايد خمس يا زكات را بدهند و بقيه مال او را به چيزهاى ديگرى كه بر او واجب است قسمت كنند و اگر مالى كه خمس و زكات آن واجب شده از بين رفته باشد ، بايد مال او را به خمس و زكات و قرض و نذر و مانند اينها قسمت نمايند ، مثلًا اگر چهل تومان خمس بر او واجب است و بيست تومان به كسى بدهكار است و همه مال او سى تومان است ، بايد بيست تومان بابت خمس و ده تومان به دين او بدهند .\r\n( مسأله 1638 ) كسى كه مشغول تحصيل علم است و اگر تحصيل نكند مىتواند براى معاش خود كسب كند ، چنانچه تحصيل آن علم ، واجب يا مستحب باشد مىشود از سهم « فى سبيل الله » به او زكات داد .\r\n\r\n","description":"","footnote":"","page_name":" 372 ","page_number":372},
  {"content":"\r\n\r\n\r\nزكات فطره\r\n( مسأله 1639 ) كسى كه موقع غروب يعنى قبل از غروب شب عيد فطر گرچه به چند لحظه باشد بالغ و عاقل و هشيار است و فقير و بنده كس ديگر نيست ، بايد براى خودش و كسانى كه نان خور او هستند ، هر نفرى يك صاع كه تقريباً سه كيلو است گندم يا جو يا خرما يا كشمش يا برنج يا ذرت و مانند اينها به مستحق بدهد و اگر پول يكى از اينها را هم بدهد كافى است .\r\n( مسأله 1640 ) كسى كه مخارج سال خود و عيالاتش را ندارد و كسى هم ندارد كه بتواند مخارج سال خود و عيالاتش را بگذراند فقير است و دادن زكات فطره بر او واجب نيست .\r\n( مسأله 1641 ) انسان بايد فطره كسانى را كه در غروب شب عيد فطر وارد شده و مدتى نزد او مىمانند به نحوى كه نان خور او حساب مىشوند بدهد ؛ كوچك باشند يا بزرگ ، مسلمان باشند يا كافر ، دادن خرج آنان بر او واجب باشد يا نه ، در شهر خود او باشند يا در شهر ديگر .\r\n( مسأله 1642 ) اگر كسى را كه نان خور او است و در شهر ديگر است وكيل كند كه از مال او فطره خود را بدهد ، چنانچه اطمينان داشته باشد كه فطره را مىدهد ، لازم نيست خودش فطره او را بدهد .\r\n( مسأله 1643 ) فطره مهمانى كه پيش از غروب شب عيد فطر با رضايت صاحبخانه وارد شده و عرفاً نان خور او حساب مىشود بر او واجب است .\r\n( مسأله 1644 ) مهمانى كه پيش از غروب شب عيد فطر بدون رضايت صاحبخانه وارد شود و نان خور او حساب گردد و كسى كه انسان را مجبور كرده است كه خرجى او را بدهد . و در هر دو صورت احتياط واجب آن است كه خود آنها نيز فطره خود را بدهند .\r\n( مسأله 1645 ) فطره مهمانى كه بعد از غروب شب عيد فطر وارد مىشود ، بر صاحبخانه واجب نيست ، اگرچه پيش از غروب او را دعوت كرده باشد و در خانه او هم افطار كند .\r\n\r\n","description":"","footnote":"","page_name":" 373 ","page_number":373},
  {"content":"\r\n\r\n( مسأله 1646 ) اگر كسى موقع غروب شب عيد فطر ديوانه يا بيهوش باشد ، زكات فطره بر او واجب نيست .\r\n( مسأله 1647 ) اگر پيش از غروب بچه بالغ شود ، يا ديوانه عاقل گردد ، يا فقير غنى شود ، در صورتى كه شرايط واجب شدن فطره را دارا باشد ، بايد زكات فطره را بدهد .\r\n( مسأله 1648 ) كسى كه موقع غروب شب عيد فطر ، زكات فطره بر او واجب نيست ، اگر تا پيش از ظهر روز عيد شرطهاى واجب شدن فطره در او پيدا شود ، مستحب است زكات فطره را بدهد .\r\n( مسأله 1649 ) كافرى كه بعد از غروب شب عيد فطر ، مسلمان شده فطره بر او واجب نيست .\r\n( مسأله 1650 ) كسى كه فقط به اندازه يك صاع كه تقريباً سه كيلو است گندم و مانند آن دارد ، مستحب است زكات فطره را بدهد ، و چنانچه عيالاتى داشته باشد و بخواهد فطره آنها را هم بدهد مىتواند به قصد فطره ، آن يك صاع را به يكى از عيالاتش بدهد و او هم به همين قصد به ديگرى بدهد ، و همچنين تا به نفر آخر برسد ، و بهتر است نفر آخر چيزى را كه مىگيرد به كسى بدهد كه از خودشان نباشد . و اگر يكى از آنها صغير باشد ، ولىّ او به جاى او مىگيرد احتياط آن است چيزى را كه براى صغير گرفته به كسى ندهد .\r\n( مسأله 1651 ) اگر بعد از غروب شب عيد فطر بچه دار شود ، يا كسى نان خور او حساب شود ، واجب نيست فطره او را بدهد . اگر چه مستحب است فطره كسانى را كه بعد از غروب تا پيش از ظهر روز عيد نان خور او حساب مىشوند بدهد .\r\n( مسأله 1652 ) اگر انسان نان خور كسى باشد و پيش از غروب نان خور كس ديگر شود ، فطره او بر كسى كه نان خور او شده واجب است مثلًا اگر دختر پيش از غروب به خانه شوهر رود ، شوهرش بايد فطره او را بدهد .\r\n( مسأله 1653 ) كسى كه ديگرى بايد فطره او را بدهد واجب نيست فطره خود را بدهد .\r\n( مسأله 1654 ) اگر فطره انسان بر كسى واجب باشد و او فطره را ندهد ، بر خود انسان واجب نمىشود .\r\n\r\n","description":"","footnote":"","page_name":" 374 ","page_number":374},
  {"content":"\r\n\r\n( مسأله 1655 ) اگر كسى كه فطره او بر ديگرى واجب است خودش فطره را بدهد ، از كسى كه فطره بر او واجب شده ساقط نمىشود مگر اين كه به اذن او بدهد .\r\n( مسأله 1656 ) زنى كه شوهرش مخارج او را نمىدهد ، چنانچه نان خور كس ديگر باشد ، فطره‌اش بر آن كس واجب است . و اگر نان خور كس ديگر نيست ، در صورتى كه فقير نباشد ، بايد فطره خود را بدهد .\r\n( مسأله 1657 ) كسى كه سيد نيست نمىتواند به سيد فطره بدهد حتى اگر سيدى نان خور او باشد ، نمىتواند فطره او را به سيد ديگر بدهد .\r\n( مسأله 1658 ) فطره طفلى كه از مادر يا دايه شير مىخورد ، بر كسى است كه مخارج مادر يا دايه را مىدهد . ولى اگر مادر يا دايه مخارج خود را از مال طفل برمى دارد فطره طفل بر كسى واجب نيست .\r\n( مسأله 1659 ) انسان اگرچه مخارج عيالاتش را از مال حرام بدهد ، بايد فطره آنان را از مال حلال بدهد .\r\n( مسأله 1660 ) اگر انسان كسى را اجير نمايد اگر جزء عائله و نان خور حساب شود زكات او را بايد بدهد بنابراين فطره كارگران كارخانه‌ها و مانند آنها بركارفرما واجب نيست .\r\n( مسأله 1661 ) اگر كسى بعد از غروب شب عيد فطر بميرد ، بايد فطره او و عيالاتش را از مال او بدهند ، ولى اگر پيش از غروب بميرد ، واجب نيست فطره او و عيالاتش را از مال او بدهند .\r\n\r\nمصرف زكات فطره\r\n( مسأله 1662 ) اگر زكات فطره را به يكى از هشت مصرفى كه سابقاً براى زكات مال گفته شد برسانند كافى است . ولى احتياط واجب آن است كه فقط به فقراى شيعه بدهد .\r\n( مسأله 1663 ) اگر طفل شيعه‌اى فقير باشد ، انسان مىتواند فطره را به اذن ولىّ به مصرف او برساند ، يا به واسطه دادن به ولىّ طفل ، ملك طفل نمايد .\r\n\r\n","description":"","footnote":"","page_name":" 375 ","page_number":375},
  {"content":"\r\n\r\n( مسأله 1664 ) فقيرى كه فطره به او مىدهند ، لازم نيست عادل باشد ولى احتياط واجب آن است كه به شرابخوار و كسى كه آشكارا معصيت كبيره مىكند فطره ندهد .\r\n( مسأله 1665 ) به كسى كه فطره را در معصيت كبيره مصرف مىكند نبايد فطره بدهند .\r\n( مسأله 1666 ) احتياط مستحب آن است كه به يك فقير بيشتر از مخارج سالش و كمتر از يك صاع كه تقريباً سه كيلو است فطره ندهند .\r\n( مسأله 1667 ) اگر از جنسى كه قيمتش دو برابر قيمت معمولى آن است مثلًا از گندمى كه قيمت آن دو برابر قيمت گندم معمولى است ، نصف صاع كه معناى آن در مسأله پيش گفته شد بدهد كافى نيست . و اگر آن را به قصد قيمت فطره هم بدهد اشكال دارد .\r\n( مسأله 1668 ) انسان نمىتواند نصف صاع را از يك جنس مثلًا گندم و نصف ديگر آن را از جنس ديگر مثلًا جو بدهد . و اگر آن را به قصد قيمت فطره هم بدهد اشكال دارد .\r\n( مسأله 1669 ) مستحب است در دادن زكات فطره ، خويشان فقير خود را بر ديگران مقدم دارد و بعد همسايگان فقير را ، بعد اهل علم فقير را ، ولى اگر ديگران از جهتى برترى داشته باشند . مستحب است آنها را مقدم بدارد .\r\n( مسأله 1670 ) اگر انسان به خيال اينكه كسى فقير است و به او فطره بدهد و بعد بفهمد فقير نبوده چنانچه مالى را كه به او داده از بين نرفته باشد ، مىتواند پس بگيرد و به مستحق بدهد و اگر نتواند بگيرد بايد از مال خودش فطره را بدهد و اگر از بين رفته باشد ، در صورتى كه گيرنده فطره مىدانسته يا احتمال مىداده آنچه را گرفته فطره است ، بايد عوض آن را بدهد و الا ، دادن عوض بر او واجب نيست و انسان بايد دوباره فطره را بدهد .\r\n( مسأله 1671 ) اگر كسى بگويد فقيرم ، نمىشود به او فطره داد ، مگر آنكه اطمينان پيدا كند يا از ظاهر حالش گواهى دهد كه فقير است يا انسان بداند كه قبلًا فقير بوده است .\r\n\r\n","description":"","footnote":"","page_name":" 376 ","page_number":376},
  {"content":"\r\n\r\n\r\nمسائل متفرقه زكات فطره\r\n( مسأله 1672 ) انسان بايد زكات فطره را به قصد قربت يعنى براى انجام فرمان خداوند عالم بدهد و موقعى كه آن را مىدهد ، نيت دادن فطره نمايد .\r\n( مسأله 1673 ) اگر پيش از ماه رمضان فطره را بدهد صحيح نيست و احتياط واجب آن است كه در ماه رمضان هم فطره را ندهد . ولى اگر پيش از رمضان يا در ماه رمضان به فقير قرض بدهد و بعد از آنكه فطره بر او واجب شد ، طلب خود را بابت فطره حساب كند مانعى ندارد .\r\n( مسأله 1674 ) گندم يا چيز ديگرى را كه براى فطره مىدهد ، بايد به جنس ديگر يا خاك مخلوط نباشد ، يا اگر مخلوط است چيزى كه مخلوط شده به قدرى كم باشد كه قابل اعتنا نباشد و اگر بيش از اين مقدار باشد در صورتى صحيح است كه خالص آن به يك صاع برسد .\r\n( مسأله 1675 ) اگر فطره را از چيز معيوب بدهد كافى نيست . ولى اگر جائى باشد كه خوراك غالب آنها معيوب است اشكال ندارد .\r\n( مسأله 1676 ) كسى كه فطره چند نفر را مىدهد ، لازم نيست همه را از يك جنس بدهد و اگر مثلًا فطره بعضى را گندم و فطره بعض ديگر را جو بدهد كافى است .\r\n( مسأله 1677 ) كسى كه نماز عيد فطر مىخواند ، بنابر احتياط واجب فطره را پيش از نماز عيد بدهد ، ولى اگر نماز عيد نمىخواند ، مىتواند دادن فطره را تا ظهر تأخير بيندازد .\r\n( مسأله 1678 ) اگر به نيت فطره مقدارى از مال خود را كنار بگذارد و تا ظهر روز عيد به مستحق ندهد ، احتياط واجب آن است كه هر وقت آن را مىدهد نيت فطره نمايد .\r\n( مسأله 1679 ) اگر موقعى كه دادن زكات فطره واجب است ، فطره را ندهد و كنار هم نگذارد ، احتياط واجب آن است كه بعداً بدون اينكه نيت ادا و قضا كند فطره را بدهد .\r\n( مسأله 1680 ) اگر فطره را كنار بگذارد ، نمىتواند آن را براى خودش بردارد و مالى ديگر را براى فطره بگذارد .\r\n\r\n","description":"","footnote":"","page_name":" 377 ","page_number":377},
  {"content":"\r\n\r\n( مسأله 1681 ) اگر انسان مالى داشته باشد كه قيمتش از فطره بيشتر است ، چنانچه فطره را ندهد و نيت كند كه مقدارى از آن مال براى فطره باشد اشكال دارد . مگر اين كه بخواهد همه را به عنوان فطره به فقير بدهد .\r\n( مسأله 1682 ) اگر مالى را كه براى فطره كنار گذاشته از بين برود ، چنانچه دسترس به فقير داشته و دادن فطره را تأخير انداخته ، بايد عوض آن را بدهد و اگر دسترس به فقير نداشته ضامن نيست ، مگر آنكه در نگهدارى آن كوتاهى كرده باشد .\r\n( مسأله 1683 ) اگر در محل خودش مستحق پيدا شود ، احتياط مستحب آن است كه فطره را به جاى ديگر نبرد ، ولى اگر به جاى ديگر ببرد و تلف شود ، بايد عوض آن را بدهد .\r\n\r\n","description":"","footnote":"","page_name":" 378 ","page_number":378},
  {"content":"\r\n\r\n\r\n( 8 ) احكام خريد و فروش\r\n\r\nآداب معامله\r\n( مسأله 1684 ) ياد گرفتن احكام معاملات به قدرى كه مورد احتياج است لازم است ، و مستحب است فروشنده بين مشترىها در قيمت جنس فرق نگذارد . و در قيمت جنس سخت‌گيرى نكند ، و كسى كه با او معامله كرده اگر پشيمان شود و از او تقاضا كند كه معامله را به هم بزند ، بپذيرد .\r\n( مسأله 1685 ) اگر انسان نداند معامله‌اى كه كرده صحيح است يا باطل ، نمىتواند در مالى كه گرفته تصرف نمايد ولى چنانچه در موقع معامله ، احكام آن را مىدانسته و بعد از معامله شك كند ، تصرف او اشكال ندارد و معامله صحيح است .\r\n( مسأله 1686 ) كسى كه مال ندارد و مخارجى بر او واجب است مثل خرج زن و بچه ، بايد كار و يا كسب كند و براى كارهاى مستحب مانند وسعت دادن به عيالات و دست‌گيرى از فقرا ، كسب كردن مستحب است .\r\n\r\nمعاملات مكروه\r\n( مسأله 1687 ) عمده معاملات مكروه از اين قرار است :\r\nاول مِلك فروشى .\r\nدوم قصابى .\r\nسوم كفن فروشى .\r\nچهارم معامله با مردمان پست .\r\nپنجم معامله بين اذان صبح و اول آفتاب .\r\nششم آنكه كار خود را خريد و فروش گندم و جو و مانند اينها قرار دهد .\r\nهفتم آنكه براى خريدن جنسى كه ديگرى مىخواهد بخرد داخل معامله او شود .\r\n\r\nمعاملات باطل\r\n( مسأله 1688 ) در چند مورد معامله باطل است :\r\nاول خريد و فروش عين نجس مثل : بول و غائط و خون و خوك و سگ ولى خريد و فروش خون براى معالجه بيماران و خريد و فروش سگ شكارى و نگهبان جايز است .\r\nدوم خريد و فروش مال غصبى مگر آنكه صاحبش اذن دهد .\r\nسوم خريد و فروش چيزهائى كه ارزش مالى ندارد .\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nچهارم معامله چيزى كه منافع معمولى آن حرام باشد ، مثل آلات قمار و موسيقى .\r\nپنجم معامله‌اى كه در آن ربا باشد .\r\nششم فروختن اجناس تقلبى كه خريدار از وضع آن خبر نداشته باشد . و فروختن روغنى كه آن را با پيه مخلوط كرده است و اين عمل را غش مىگويند ، از پيغمبر اكرم ( صلى الله عليه وآله و سلم ) منقول است كه فرمود : كسى كه در معامله با مسلمانان غش كند يا به آنان ضرر بزند يا تقلب و حيله نمايد ، از ما نيست و هر كه با برادر مسلمان خود غش كند ، خداوند بركت روزى او را مىبرد و راه معاش او را مىبندد و او را به خودش واگذار مىكند .\r\nهفتم خريد و فروش اعضاى بدن مانند كليه و امثال آن و اگر پولى مىگيرد آن را در مقابل اجازه برداشتن عضو در بدن ، بگيرد نه در مقابل اصل و در هر حال اين كار در صورتى جائز است كه براى دهنده عضو ، ايجاد خطر نكند .\r\nهشتم خريد و فروش اراضى موات پيش از آنكه آن را احياء كند .\r\n\r\n","description":"","footnote":"","page_name":" 380 ","page_number":380},
  {"content":"\r\n\r\n( مسأله 1689 ) فروختن چيز پاكى كه نجس شده و آب كشيدن آن ممكن است اشكال ندارد . ولى اگر مشترى بخواهد آن چيز را بخورد بايد فروشنده نجس بودن آن را به او بگويد .\r\n( مسأله 1690 ) اگر چيز پاكى مانند روغن و نفت كه آب كشيدن آن ممكن نيست نجس شود ، چنانچه مثلًا روغن نجس را براى خوردن به خريدار بفروشد معامله باطل و عمل حرام است و اگر براى كارى بخواهند كه شرط آن پاك بودن نيست مثلًا بخواهند نفت نجس را بسوزانند ، فروش آن اشكال ندارد .\r\n( مسأله 1691 ) دارويى كه ذاتاً نجس نيست ولى به وسيله ملاقات با نجس ، متنجس شده باشد در صورت نياز و انحصار ، خريد و فروش آن صحيح است .\r\n( مسأله 1692 ) خريد و فروش مواد غذايى و دواهاى روان و عطرهائى كه از كشورهاى غير اسلامى مىآورند اگر نجس بودن آنها معلوم نباشد اشكال ندارد ، ولى روغنى را كه از حيوان بعد از جان دادن آن مىگيرند ، چنانچه در كشور غيراسلامى از دست كافر بگيرند و از حيوانى باشد كه اگر رگ آن را ببرند ، خون از آن جستن مىكند ، معامله آن باطل مىباشد .\r\n( مسأله 1693 ) خريد و فروش گوشت‌هايى كه از كشورهاى غيراسلامى مىآورند يا از دست كافر گرفته مىشود باطل است ، ولى اگر بداند كه آنها از حيوانى است كه مطابق قانون شرع يا با نظارت مسلمان ذبح شده . اشكال ندارد .\r\n( مسأله 1694 ) خريد و فروش گوشت‌هايى كه از بازار مسلمانان يا از دست شخص مسلمان گرفته شود اشكال ندارد ، ولى اگر بداند مسلمانى كه آن را از دست كافر گرفته يا از بلاد كفّار آورده تحقيق نكرده كه آن حيوان مطابق دستور شرع ذبح شده يا نه ، خريد و فروش آن باطل و حرام است ولى اگر از مسلمانى گرفته كه ظاهراً پايبند شرع است و احتمال مىدهد تحقيق كرده باشد معامله‌اش صحيح است ؛ اما خريدن چرم‌هايى كه از بلاد كفّار مىآورند جايز و پاك است . هر چند نماز با آن صحيح نيست .\r\n( مسأله 1695 ) خريد و فروش تمام انواع مسكرات حرام و باطل است .\r\n( مسأله 1696 ) خريد و فروش مال غصبى نيز حرام و باطل است و فروشنده بايد پول را به\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nخريدار برگرداند ، ولى خريدار حق ندارد آن مال غصبى را به غيرصاحبش بدهد و اگر صاحب ان را نمىشناسد بايد به نظر حاكم شرع عمل كند .\r\n( مسأله 1697 ) هر گاه خريدار از اول قصدش اين باشد كه پول جنس را ندهد و يا قصدش اين باشد كه از پول حرام بدهد ، معامله باطل است ولى اگر از اول قصدش اين نباشد ، بعداً از حرام بدهد معامله صحيح است ، ولى تكليف شخص خريدار اين است كه پول حرام از او گرفته به صاحبش برگرداند و به فروشنده ، پول حلال بدهد .\r\n( مسأله 1698 ) خريد و فروش آلات لهو و لعب مانند تار و ساز حتّى سازهاى كوچك حرام است ، مگر اين كه بازيچه باشد و از آلات لهو حساب نشود .\r\n( مسأله 1699 ) خريد و فروش راديو و تلويزيون و ساير وسايلى كه داراى منافع مباح و مشروع قابل ملاحظه است ، جايز است ، ولى هر گاه چيزى را كه منافع حلال دارد به كسى بفروشند كه آن را قطعاً در حرام مصرف مىكند ( مثلًا انگور را به كارخانه شراب سازى بفروشند ) ، معامله آن حرام است .\r\n( مسأله 1700 ) ساختن و خريد و فروش مجسّمه حرام است ولى خريد و فروش صابون و مانند آن كه روى آنها شكل مجسمه يا نقش‌هاى برجسته است اشكالى ندارد .\r\n( مسأله 1701 ) خريد و فروش چيزهايى كه از قمار يا دزدى يا معاملات باطل به دست آمده ، حرام و باطل است و تصرّف در آنها جايز نيست و اگر كسى آن را بخرد بايد به صاحب اصلىاش بازگرداند و اگر صاحب اصلىاش را نمىشناسد به نظر حاكم شرع عمل كند .\r\n( مسأله 1702 ) هر گاه جنس تقلّبى مانند روغنى را كه با پارافين يا جنس ديگرى مخلوط كرده است بفروشد ، چنانچه روغن معين بفروشد مثلًا بگويد اين روغن را مىفروشم مشترى هر زمان متوجه شد مىتواند معامله را فسخ كند ، ولى اگر آن را معيّن نكند ، بلكه بگويد فلان مقدار روغن را مىفروشم اما هنگام تحويل دادن جنس تقلّبى تحويل دهد ، مشترى مىتواند آن را پس بدهد و جنس سالم بگيرد .\r\n\r\n","description":"","footnote":"","page_name":" 382 ","page_number":382},
  {"content":"\r\n\r\n\r\nربا\r\n( مسأله 1703 ) رباخوارى حرام است و آن بر دو گونه است :\r\nنخست رباى در قرض كه در بحث قرض خواهد آمد .\r\nدوم رباى در معامله است و آن اين است كه مقدارى از جنسى را كه با وزن يا پيمانه مىفروشند به زيادتر از همان جنس بفروشد ، مثلًا يك من گندم را به يك من و نيم بفروشد ، در روايات اسلامى مذمّت از ربا بسيار شده است و از گناهان بسيار بزرگ محسوب مىشود .\r\n\r\nاحكام رباى معاوضى\r\n( مسأله 1704 ) هر گاه يكى از آن دو جنس ، معيوب و ديگرى سالم ، يا يكى مرغوب و ديگرى نامرغوب باشد ، يا به خاطر جهات ديگر تفاوت قيمت داشته باشد ، مثل اين كه ده كيلو گندم مرغوب يا سالم را بدهد ، و پانزده كيلو نامرغوب يا ناسالم را بگيرد به آن « رباى معاوضى » مىگويند ، و حرام است ؛ بنابر اين ، اگر طلاى ساخته را بدهد و بيشتر از آن طلاى نساخته بگيرد ، يا مس ساخته را بدهد و بيشتر از آن مس‌هاى شكسته را بگيرد ، يا برنج درجه يك بدهد و بيشتر از آن درجه دو و سه بگيرد همه ربا و حرام است و همچنين اگر اضافه‌اى از غيرجنس آن بگيرد مثل اين كه ده كيلو گندم مرغوب را بدهد و ده كيلو گندم نامرغوب به اضافه ده تومان پول بگيرد آن هم ربا و حرام است ، بلكه اگر چيزى زيادتر نگيرد ولى شرط كند خريدار كارى براى او انجام دهد آن نيز ربا و حرام است .\r\n( مسأله 1705 ) هر گاه كسى كه مقدار كمتر را مىدهد جنس ديگرى به آن اضافه كند مثلًا ده كيلوگندم به اضافه يك متر پارچه را به پانزده كيلوگندم بفروشد اشكال ندارد ، همچنين اگر به هر دو طرف چيز ديگرى اضافه كنند .\r\n( مسأله 1706 ) جنس‌هايى را كه با وزن و پيمانه نمىفروشند بلكه با عدد و متر مىفروشند مانند تخم مرغ و پارچه و بسيارى از ظروف و يا با مشاهده مىفروشند مانند\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nبسيارى از حيوانات ، اگر تعداد كمتر را به تعداد بيشتر بفروشند اشكال ندارد .\r\n( مسأله 1707 ) جنس‌هايى كه در بعضى از شهرها با وزن يا پيمانه فروخته مىشود و در بعضى از شهرها با شماره ( مانند تخم مرغ كه امروز در بعضى از مناطق با وزن و در بعضى با شماره مىفروشند ) هر گاه در شهرى كه با وزن يا پيمانه مىفروشند زيادتر بگيرند ربا و حرام است و در شهر ديگر اشكال ندارد .\r\n( مسأله 1708 ) خريد و فروش چيزهايى كه از يك جنس نيست به هر صورت كه باشد مانعى ندارد ، مثل اين كه ده كيلو برنج را به بيست كيلو گندم بفروشند .\r\n( مسأله 1709 ) معامله جنس‌هاى مختلفى كه از يك ريشه گرفته شده است با تفاوت ، اشكال دارد ، مثل اين كه ده كيلو روغن را به بيست كيلو پنير بفروشند ، يا به پنجاه كيلو شير ، يا پانزده كيلو كره .\r\n( مسأله 1710 ) جو و گندم در ربا يك جنس حساب مىشود ، بنابراين نمىتوان ده كيلوگندم را با دوازده كيلو جو يا بالعكس معامله كرد ، حتى اگر ده كيلو جو بخرد كه در مقابل آن هنگام خرمن ده كيلوگندم بدهد آن نيز حرام است ، زيرا جو را نقد گرفته و بعداز مدتى گندم را مىدهد و اين مانند آن است كه زيادى گرفته باشد .\r\n( مسأله 1711 ) در چند مورد ربا گرفتن حرام نيست :\r\n1 - ربا گرفتن مسلمان از كافر كه در پناه اسلام نيستند .\r\n2 - ربا گرفتن پدر و فرزند از يكديگر .\r\n3 - ربا گرفتن زن و شوهر از يكديگر .\r\n\r\nشرايط خريدار و فروشنده\r\n( مسأله 1712 ) براى خريدار و فروشنده چند چيز شرط است :\r\n1 - بالغ بودن .\r\n2 - عاقل بودن .\r\n\r\n","description":"","footnote":"","page_name":" 384 ","page_number":384},
  {"content":"\r\n\r\n3 - ممنوع التّصرّف در اموال نبودن ( مانند كسانى كه به خاطر ورشكستگى از طرف حاكم شرع از تصرّف در اموالشان جلوگيرى شده‌اند ) .\r\n4 - طرفين قصد جدّى براى معامله داشته باشند ، پس اگر به شوخى بگويد مالم را فروختم اثرى ندارد .\r\n5 - كسى آنها را مجبور نكرده باشد .\r\n6 - جنسى را كه خريد و فروش مىكنند ملك آنها باشد يا از طرف مالك وكيل بوده ، يا ولىّ صغير باشند .\r\n( مسأله 1713 ) معامله با بچه نابالغ باطل است ، اگر چه پدر يا جد آن بچه به او اجازه داده باشند كه معامله كند ، ولى اگر بچه مميز باشد و چيز كم قيمتى را كه معامله آن براى بچه‌ها متعارف است معامله كند اشكال ندارد ، بنابراين معامله با پول مختصرى كه بچه‌ها از والدين براى خريد شيرينى و غيره مىگيرند ، اشكال ندارد و نيز اگر طفل وكيل در اجراى صيغه معامله يا وسيله باشد كه پول را به فروشنده بدهد و جنس را به خريدار برساند ، يا جنس را به خريدار بدهد و پول را به فروشنده برساند ، - چون واقعاً دو نفر بالغ با يكديگر معامله كرده‌اند - معامله صحيح است ، ولى بايد فروشنده و خريدار يقين داشته باشند كه طفل جنس و پول را به صاحب آن مىرساند .\r\n( مسأله 1714 ) اگر از بچه نابالغ چيزى بخرد ، يا چيزى به او بفروشد بايد جنس يا پولى را كه از او گرفته به صاحب آن بدهد ، يا از صاحبش رضايت بخواهد . و اگر صاحب آن را نمىشناسد و براى شناختن او هم وسيله‌اى ندارد ، بايد چيزى را كه از بچه گرفته از طرف صاحب آن صدقه بدهد ولى اگر چيزى را كه گرفته مال خود صغير باشد بايد به وليّش برساند ، و اگر او را پيدا نكرده به حاكم شرع بدهد .\r\n( مسأله 1715 ) اگر كسى با بچه نابالغ معامله كند جنس يا پولى كه به بچه داده مىتواند بگيرد ولى اگر از بين برود نمىتواند از بچه يا ولىّ او مطالبه كند .\r\n( مسأله 1716 ) اگر خريدار يا فروشنده را به معامله مجبور كنند چنانچه بعد از معامله راضى\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nشود و بگويد راضى هستم ، معامله صحيح است .\r\n( مسأله 1717 ) اگر انسان مال كسى را بدون اجازه او بفروشد چنانچه صاحب مال اجازه دهد معامله صحيح است .\r\n( مسأله 1718 ) پدر و جد پدرى طفل در صورتى مىتوانند مال طفل را بفروشند كه براى او مصلحتى باشد و همچنين است وصى پدر و وصى جد پدرى و حاكم شرع در صورتى مىتوانند مال طفل را بفروشند كه مصلحت طفل در آن باشد .\r\n( مسأله 1719 ) اگر كسى مالى را غصب كند و بفروشد و بعد از فروش صاحب مال معامله را براى خودش اجازه دهد ، معامله صحيح است .\r\n\r\nشرائط جنس و عوض آن\r\n( مسأله 1720 ) جنسى كه مىفروشند و چيزى كه عوض آن مىگيرند پنج شرط دارد :\r\nاول آنكه مقدار آن با وزن يا پيمانه يا شماره و مانند اينها معلوم باشد .\r\nدوم آنكه بتوانند آن را تحويل دهند ، بنابر اين فروختن اتومبيل دزد برده و يا اسبى كه فرار كرده صحيح نيست مگر اين كه مشترى توان پيدا كردن آن را داشته باشد .\r\nسوم خصوصياتى را كه در جنس و عوض هست و به واسطه آنها ميل مردم به معامله فرق مىكند ، بيان كند .\r\nچهارم كسى در جنس ، يا در عوض آن حقى نداشته باشد ؛ پس مالى را كه انسان پيش كسى گرو گذاشته ، بدون اجازه او نمىتواند بفروشد .\r\nپنجم آنكه خود جنس را بفروشد نه منفعت آن را پس اگر مثلًا منفعت يك ساله خانه را بفروشد صحيح نيست ، ولى چنانچه خريدار به جاى پول ، منفعت ملك خود را بدهد ، مثلًا فرشى را از كسى بخرد و عوض آن منفعت يك ساله خانه خود را به او واگذار كند اشكال ندارد و احكام اينها در مسائل آينده گفته خواهد شد .\r\n( مسأله 1721 ) جنسى را كه در شهرى با وزن يا پيمانه معامله مىكنند ؛ در آن شهر انسان\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nبايد با وزن يا پيمانه بخرد ؛ ولى مىتواند همان جنس را در شهرى كه با ديدن معامله مىكنند ، با ديدن خريدارى نمايد .\r\n( مسأله 1722 ) چيزى را كه با وزن خريد و فروش مىكنند با پيمانه‌اى كه وزن آن معلوم است هم مىشود معامله كرد ، مثلًا مىخواهد ده من گندم بفروشد ؛ با پيمانه‌اى كه يك من گندم مىگيرد ده پيمانه بدهد .\r\n( مسأله 1723 ) اگر يكى از شرط هائى كه گفته شد در معامله نباشد ، معامله باطل است . ولى اگر خريدار و فروشنده در هر حال ( خواه معامله صحيح باشد يا باطل ) راضى باشند كه در مال يكديگر تصرف كنند تصرف آنها اشكال ندارد .\r\n( مسأله 1724 ) معامله چيزى كه وقف شده باطل است ، ولى اگر به طورى خراب شود كه نتوانند استفاده‌اى را كه مال براى آن وقف شده از آن ببرند ، مثلًا فرش مسجد به طورى پاره شود كه نتوانند روى آن نماز بخوانند ، فروش آن اشكال ندارد و در صورتى كه ممكن باشد ، بايد با پول آن چيزى كه به مقصود واقف نزديك است ، بخرند و بر همان مسجد وقف كنند .\r\n( مسأله 1725 ) هر گاه بين كسانى كه مال را براى آنان وقف كرده‌اند به طورى اختلاف پيدا شود كه اگر مال وقف را نفروشند ، گمان آن برود كه مال يا جانى تلف شود ؛ و به جز فروختن چاره‌اى نباشد مىتوانند آن مال را بفروشند و با عوض آن چيزى بخرند كه به مقصود وقف كننده نزديكتر است و وقف كنند .\r\n( مسأله 1726 ) خريد و فروش ملكى كه آن را به ديگرى اجاره داده‌اند اشكال ندارد ، ولى استفاده آن ملك در مدت اجاره مال مستأجر است . و اگر خريدار نداند كه آن ملك را اجاره داده‌اند ، يا به عنوان اين كه مدت اجاره كم است ملك را خريده باشد . پس از اطلاع مىتواند معامله را به هم بزند .\r\n\r\n","description":"","footnote":"","page_name":" 387 ","page_number":387},
  {"content":"\r\n\r\n\r\nصيغه خريد و فروش\r\n( مسأله 1727 ) در خريد و فروش لازم نيست صيغه عربى بخوانند ، مثلًا اگر فروشنده به فارسى بگويد اين مال را در عوض اين پول فروختم و مشترى بگويد قبول كردم معامله صحيح است ، ولى خريدار و فروشنده بايد قصد انشاء داشته باشند ، يعنى به گفتن اين دو جمله مقصودشان خريد و فروش باشد .\r\n( مسأله 1728 ) اگر در موقع معامله صيغه نخوانند ، ولى فروشنده در مقابل مالى كه از خريدار مىگيرد ، مال خود را ملك او كند و او بگيرد ، معامله صحيح است و هر دو مالك مىشوند .\r\n\r\nخريد و فروش ميوه‌ها\r\n( مسأله 1729 ) فروش ميوه‌اى ( غير از خرما ) كه گُل آن ريخته و دانه بسته به طورى كه معمولًا ديگر از آفت گذشته باشد ، پيش از چيدن صحيح است . و نيز فروختن غوره بر درخت اشكال ندارد .\r\n( مسأله 1730 ) اگر بخواهند ميوه‌اى را كه بر درخت است ، پيش از آنكه گُلش بريزد بفروشند ، بايد چيزى از حاصل زمين مانند سبزىها را با آن بفروشند يا ميوه دو سال و يا بيشتر را مورد معامله قرار دهند و يا درخت‌ها را اجاره دهند .\r\n( مسأله 1731 ) اگر خرمائى را كه زرد يا سرخ شده ، بر درخت بفروشند اشكال ندارد . ولى نبايد عوض آن را خرما بگيرند ، اما اگر كسى يك درخت خرما در خانه يا باغ كس ديگر داشته باشد ؛ در صورتى كه مقدار آن را تخمين كنند و صاحب درخت خرماى آن را به صاحب خانه يا باغ بفروشد و عوض آن ، از غير آن درخت ، خرما بگيرد ، چنانچه خرمائى را كه مىگيرد كمتر يا زيادتر از مقدارى كه تخمين زده‌اند نباشد اشكال ندارد .\r\n( مسأله 1732 ) فروختن خيار و بادنجان و سبزيها و مانند اينها كه سالى چند مرتبه چيده\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nمىشود ، در صورتى كه ظاهر و نمايان شده باشد و معين كنند كه مشترى در سال چند دفعه آن را بچيند اشكال ندارد .\r\n( مسأله 1733 ) اگر خوشه گندم و جو را بعد از آنكه دانه بسته ، به چيز ديگرى غير گندم و جو بفروشند اشكال ندارد .\r\n\r\nنقد و نسيه\r\n( مسأله 1734 ) اگر جنسى را نقد بفروشند ، خريدار و فروشنده ، بعد از معامله مىتوانند جنس و پول را از يكديگر مطالبه نموده و تحويل بگيرند و تحويل دادن خانه و زمين و مانند اينها به اين است كه آن را در اختيار خريدار بگذارند كه بتواند در آن تصرف كند و تحويل دادن فرش و لباس و مانند اينها از اموال منقول به اين است كه آن را طورى در اختيار خريدار بگذارند كه اگر بخواهد آن را به جاى ديگر ببرد فروشنده جلوگيرى نكند .\r\n( مسأله 1735 ) در معامله نسيه بايد مدت كاملًا معلوم باشد ، پس اگر جنسى را بفروشد كه سر خرمن پول آن را بگيرد ، چون مدت كاملًا معين نشده معامله باطل است .\r\n( مسأله 1736 ) اگر جنسى را نسيه بفروشد ، پيش از تمام شدن مدتى كه قرار گذاشته‌اند ؛ نمىتواند عوض آن را از خريدار مطالبه نمايد ، ولى اگر خريدار بميرد و از خودش مال داشته باشد ؛ فروشنده مىتواند پيش از تمام شدن مدت ، طلبى را كه دارد از ورثه او مطالبه نمايد .\r\n( مسأله 1737 ) اگر جنسى را نسيه بفروشد ، بعد از تمام شدن مدتى كه قرار گذاشته‌اند ، مىتواند عوض آن را از خريدار مطالبه نمايد ، ولى اگر خريدار نتواند بپردازد ، بايد او را مهلت دهد .\r\n( مسأله 1738 ) اگر به كسى كه قيمت جنس را نمىداند ، مقدارى نسيه بدهد و قيمت آن را به او نگويد معامله باطل است . مگر اين كه مشترى فروشنده را وكيل كند بسان ديگر نسيه‌برها با او حساب كند در اين صورت معامله صحيح است ولى اگر به كسى كه قيمت نقدى جنس را مىداند نسيه بدهد و گرانتر حساب كند ، مثلًا بگويد جنسى را كه به تو نسيه مىدهم تومانى\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nيك ريال از قيمتى كه نقد مىفروشم گرانتر حساب مىكنم و او قبول كند اشكال ندارد .\r\n( مسأله 1739 ) كسى كه جنسى را نسيه فروخته و براى گرفتن پول آن مدتى قرار داده ، اگر مثلًا بعد از گذشتن نصف مدت ، مقدارى از طلب خود را كم كند و بقيه را نقد بگيرد ، اشكال ندارد .\r\n\r\nمعامله سلف\r\n( مسأله 1740 ) معامله سلف آن است كه مشترى پول را بدهد كه بعد از مدتى جنس را تحويل بگيرد و اگر بگويد اين پول را مىدهم كه مثلًا بعد از شش ماه فلان جنس را بگيرم و فروشنده بگويد قبول كردم ، يا فروشنده پول را بگيرد و بگويد فلان جنس را فروختم كه بعد از شش ماه تحويل بدهم معامله صحيح است .\r\n( مسأله 1741 ) اگر جنسى را سلف بفروشد و عوض آن را جنس ديگر يا پول بگيرد معامله صحيح است . و احتياط مستحب آن است در عوض جنسى كه مىفروشد پول بگيرد و جنس ديگر نگيرد .\r\n\r\nشرائط معامله سلف\r\n( مسأله 1742 ) معامله سلف شش شرط دارد :\r\nاول خصوصياتى را كه قيمت جنس به واسطه آنها فرق مىكند معين نمايند . ولى دقت زياد هم لازم نيست ، همين قدر كه مردم بگويند خصوصيات آن معلوم شده كافى است ، پس معامله سلف در نان و گوشت و پوست حيوان و مانند اينها در صورتى كه نشود خصوصياتشان را به طورى معين كنند كه براى مشترى مجهول نباشد و معامله غررى باشد باطل است .\r\nدوم پيش از آنكه خريدار و فروشنده از هم جدا شوند ، خريدار تمام قيمت را به فروشنده بدهد ، يا به مقدار پول آن از فروشنده طلبكار باشد كه در اين صورت بهتر آن است كه فروشنده پول جنس را به ذمه مشترى قرار دهد پس از آن مشترىطلبى را كه از فروشنده دارد بابت پول\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nجنسى كه به ذمه اوست حساب كند به شرط اين كه وقت طلب رسيده باشد .\r\nسوم مدت را كاملًا معين كنند ، و اگر مثلًا بگويد تا اول خرمن جنس را تحويل مىدهم چون مدت كاملًا معلوم نشده معامله باطل است .\r\nچهارم وقتى را براى تحويل جنس معين كنند كه در آن وقت ، به قدرى از آن جنس وجود داشته باشد كه اطمينان داشته باشند كه ناياب نخواهد بود .\r\nپنجم بنابر احتياط واجب اگر اختلاف جاها موجب خسارت باشد جاى تحويل جنس را معين نمايد ، ولى اگر از حرف‌هاى آنان جاى آن معلوم باشد ؛ لازم نيست اسم آنجا را ببرند .\r\nششم وزن يا پيمانه يا شماره آن را معين كنند و جنسى را هم كه معمولًا با ديدن معامله مىكنند اگر سلف بفروشند اشكال ندارد ، ولى بايد مثل بعضى از اقسام گردو و تخم‌مرغ تفاوت افراد آن به قدرى كم باشد كه مردم به آن اهميت ندهند .\r\n\r\nاحكام معامله سلف\r\n( مسأله 1743 ) انسان نمىتواند جنسى را كه سلف خريده پيش از تمام شدن مدت بفروشد مگر اين كه به خود فروشنده بفروشد ولى بعد از تمام شدن مدت ، اگرچه آن را تحويل نگرفته باشد ، فروختن آن اشكال ندارد .\r\n( مسأله 1744 ) در معامله سلف اگر فروشنده جنسى را كه قرارداد كرده بدهد ؛ مشترى بايد قبول كند . و نيز اگر بهتر از آنچه قرار گذاشته بدهد يعنى همان اوصاف را با زيادتى كمال دارا باشد ، مشترى بايد قبول نمايد .\r\n( مسأله 1745 ) اگر جنسى را كه فروشنده مىدهد ، پست‌تر از جنسى باشد كه قرارداد كرده ، مشترى مىتواند قبول نكند .\r\n( مسأله 1746 ) اگر فروشنده به جاى جنسى كه قرارداد كرده ، جنس ديگرى بدهد ، در صورتى كه مشترى راضى شود اشكال ندارد .\r\n( مسأله 1747 ) اگر جنسى را كه سلف فروخته در موقعى كه بايد آن را تحويل دهد ناياب\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nشود و نتواند آن را تهيه كند ، مشترى مىتواند صبر كند تا تهيه نمايد ، يا معامله را به هم بزند و چيزى را كه داده پس بگيرد .\r\n( مسأله 1748 ) اگر جنسى را بفروشد و قرار بگذارد كه بعد از مدتى تحويل دهد و پول آن را هم بعد از مدتى بگيرد ، معامله باطل است .\r\n\r\nفروش طلا و نقره به طلا و نقره\r\n( مسأله 1749 ) اگر طلا را به طلا يا نقره را به نقره بفروشد ، سكه‌دار باشند يا بى سكه ، در صورتى كه وزن يكى از آنها زيادتر از ديگرى باشد ، معامله حرام و باطل است .\r\n( مسأله 1750 ) اگر طلا را به نقره ، يا نقره را به طلا بفروشد ، معامله صحيح است و لازم نيست وزن آنها مساوى باشد .\r\n( مسأله 1751 ) اگر طلا يا نقره را به طلا ، يا نقره بفروشند ، بايد فروشنده و خريدار پيش از آنكه از يكديگر جدا شوند ، جنس و عوض آن را به يكديگر تحويل دهند و اگر هيچ مقدار از چيزى را كه قرار گذاشته‌اند تحويل ندهند معامله باطل است .\r\n( مسأله 1752 ) اگر فروشنده يا خريدار تمام چيزى را كه قرار گذاشته تحويل دهد ولى ديگرى مقدارى از آن را تحويل دهد و از يكديگر جدا شوند ، اگرچه معامله با آن مقدار صحيح است ولى كسى كه تمام مال به دست او نرسيده مىتواند معامله را به هم بزند .\r\n( مسأله 1753 ) اگر مقدارى خاك نقره‌دار را به همان مقدار نقره خالص و يا مقدارى خاك طلادار را به همان مقدار طلاى خالص بفروشند ، معامله باطل است . ولى فروختن خاك نقره به طلا و خاك طلا به نقره به هر صورت اشكال ندارد .\r\n\r\n","description":"","footnote":"","page_name":" 392 ","page_number":392},
  {"content":"\r\n\r\n\r\nمواردى كه انسان مىتواند معامله را به هم بزند\r\n( مسأله 1754 ) حق به هم زدن معامله را « خيار » مىگويند و خريدار و فروشنده در يازده صورت مىتوانند معامله را به هم بزنند :\r\nاول آنكه از مجلس معامله متفرق نشده باشند و اين خيار را « خيار مجلس » مىگويند .\r\nدوم آنكه مغبون شده باشند « خيار غَبْن » .\r\nسوم در معامله قرارداد كند كه تا مدت معينى هر دو يا يكى از آنان بتوانند معامله را به هم بزنند « خيار شرط » .\r\nچهارم فروشنده ؛ يا خريدار ؛ مال خود را بهتر از آنچه هست نشان دهد و طورى كند كه قيمت مال در نظر مردم زياد شود « خيار تدليس » .\r\nپنجم فروشنده يا خريدار شرط كند كه كارى انجام دهد و به آن شرط عمل نكند ، يا شرط كند مالى را كه مىدهد طور مخصوصى باشد و آن مال به طور مخصوص نباشد كه در اين صورت ديگرى مىتواند معامله را به هم بزند « خيار تخلف شرط » .\r\nششم در جنس يا عوض آن عيبى باشد « خيار عيب » .\r\nهفتم معلوم شود مقدارى از جنسى را كه فروخته‌اند ، مال ديگرى است ؛ كه اگر صاحب آن به معامله راضى نشود ، خريدار مىتواند معامله را به هم بزند ، يا پول آن مقدار را از فروشنده بگيرد ، و نيز اگر معلوم شود مقدارى از چيزى را كه خريدار عوض قرار داده ، مال ديگرى است و صاحب آن راضى نشود ، فروشنده مىتواند اساساً معامله را به هم بزند ، يا عوض آن مقدار را از خريدار بگيرد « خيار شركت در صورت امتزاج يا تبعيض صفقه در غير اين صورت » .\r\nهشتم فروشنده خصوصيات جنس معينى را كه مشترى نديده به او بگويد ، بعد معلوم شود طورى كه گفته ، نبوده است . كه در اين صورت مشترى مىتواند معامله را به هم بزند و نيز اگر مشترى خصوصيات عوض معينى را كه مىدهد بگويد ، بعد معلوم شود طورى كه گفته نبوده است ، فروشنده مىتواند معامله را به هم بزند « خيار رؤيت » .\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nنهم مشترى پول جنسى را كه نقد خريده تا سه روز ندهد و فروشنده هم جنس را تحويل ندهد كه اگر مشترى شرط نكرده باشد كه دادن پول را تأخير بيندازد ، فروشنده مىتواند معامله را به هم بزند . ولى اگر جنسى را كه خريده مثل بعضى از ميوه‌ها باشد كه اگر يك روز بماند ضايع مىشود ، چنانچه تا شب پول آن را ندهد و شرط نكرده باشد كه دادن پول را تأخير بيندازد ، فروشنده مىتواند معامله را به هم بزند « خيار تأخير » .\r\nدهم حيوانى را خريده باشد كه خريدار تا سه روز مىتواند معامله را به هم بزند « خيار حيوان » .\r\nيازدهم فروشنده نتواند جنسى را كه فروخته تحويل دهد ؛ مثلًا اسبى را كه فروخته فرار نمايد كه در اين صورت مشترى مىتواند معامله را به هم بزند « خيار تعذر تسليم » .\r\nو احكام اينها در مسائل آينده گفته خواهد شد .\r\n\r\nاحكام خيارات\r\n( مسأله 1755 ) هر گاه خريدار قيمت جنس را نداند و يا غفلت كند و جنس را گرانتر از قيمت معمولى بخرد ، چنانچه به قدرى گران خريده باشد كه مردم او را مغبون بدانند مىتواند معامله را فسخ كند ، اين حكم در صورتى كه فروشنده قيمت جنس را نداند و مغبون شود نيز جارى است .\r\n( مسأله 1756 ) در معامله بيع شرط كه مثلًا خانه صد هزار تومانى را با علم و آگاهى به پنجاه هزار تومان مىفروشند و قرار مىگذارند اگر فروشنده در موعد مقرّر پول را بدهد مىتواند معامله را فسخ كند ، معامله اشكالى ندارد ، به شرط اين كه طرفين واقعاً قصد خريد و فروش داشته باشند و اگر در موعد مقرر پول را ندهد جنس از آن خريدار خواهد بود .\r\n( مسأله 1757 ) هر گاه در جنس تقلّب كند و مثلًا چاى اعلا را با چاى پست مخلوط نمايد و به اسم چاى اعلا بفروشد مشترى مىتواند معامله را به هم بزند .\r\n( مسأله 1758 ) هر گاه خريدار بفهمد جنسى را كه گرفته معيوب است ، مثلًا پارچه يا فرشى\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nرا كه خريده پوسيدگى يا پارگى دارد ، چنانچه آن عيب پيش از معامله در مال بوده و او نمىدانسته ، مىتواند معامله را فسخ كند و يا تفاوت قيمت سالم و معيوب را معيّن كند و به همان نسبت از پولى كه به فروشنده داده پس بگيرد ، مثلًا جنسى را به صد تومان خريده ، هر گاه بفهمد معيوب است و تفاوت سالم و معيوب آن در بازار يك چهارم است ، مىتواند يك چهارم پولى را كه داده يعنى بيست و پنج تومان از فروشنده بگيرد ، ولى احتياط واجب آن است كه انتخاب دومى با رضايت طرف مقابل انجام گيرد ، چه بسا ممكن است اين كار مايه ضرر فروشنده باشد همين حكم در صورتى كه عيبى در عوض باشد نيز جارى است .\r\n( مسأله 1759 ) هر گاه بعد از معامله و پيش از تحويل گرفتن جنس ، عيبى در آن پيدا شود ، مشترى مىتواند معامله را فسخ كند و نيز مىتواند تفاوت سالم و معيوب را دريافت كند همچنين اگر در عوض آن جنس بعد از معامله و پيش از تحويل گرفتن عيبى پيدا شود فروشنده مىتواند معامله را به هم زند .\r\n( مسأله 1760 ) هر گاه بعد از معامله عيب جنس را بفهمد و فوراً معامله را فسخ نكند بنابر احتياط حقّ او ساقط مىشود ، ولى مقدارى تأخير براى فكر كردن مانعى ندارد و شرط نيست كه فروشنده موقع فسخ حاضر باشد .\r\n( مسأله 1761 ) در چهار صورت با وجود عيب نمىتواند معامله را فسخ كند يا تفاوت قيمت را بگيرد :\r\n1 - در صورتى كه موقع خريدن عيب مال را بداند .\r\n2 - در صورتى كه بعداً راضى شود .\r\n3 - فروشنده موقع معامله بگويد اين مال را با هر عيبى كه دارد مىفروشم ، ولى اگر عيب معيّنى را ذكر كند و بگويد با اين عيب مىفروشم بعد معلوم شود عيب ديگرى دارد خريدار مىتواند معامله را فسخ كند .\r\n4 - خريدار در موقع معامله بگويد اگر مال عيبى داشته باشد فسخ نمىكنم و تفاوت قيمت هم نمىگيرم .\r\n\r\n","description":"","footnote":"","page_name":" 395 ","page_number":395},
  {"content":"\r\n\r\n( مسأله 1762 ) در سه صورت اگر خريدار بفهمد مال عيبى دارد ؛ نمىتواند معامله را به هم بزند ولى مىتواند تفاوت قيمت بگيرد :\r\nاول ) آنكه بعد از معامله تغييرى در مال بدهد به طورى كه مردم بگويند مال خريدارى و تحويل داده شده باقى نمانده است .\r\nدوم ) بعد از معامله بفهمد مال عيب دارد و فقط حق برگرداندن آن را ساقط كند .\r\nسوم ) بعد از تحويل گرفتن مال ، عيب ديگرى در آن پيدا شود .\r\n( مسأله 1763 ) اگر انسان مالى داشته باشد كه خودش آن را نديده و ديگرى خصوصيات آن را براى او گفته باشد ، چنانچه او همان خصوصيات را به مشترى بگويد و آن را بفروشد و بعد از فروش بفهمد كه بهتر از آن بوده مىتواند معامله را به هم بزند .\r\n( مسأله 1764 ) اگر فروشنده قيمت خريد جنس را به مشترى بگويد ، بايد تمام چيزهائى را كه به واسطه آنها قيمت مال كم يا زياد مىشود بگويد ، مثلًا بايد بگويد كه نقد خريده است يا نسيه و در هر حال اگر نگويد و بفروشد معامله باطل نيست .\r\n\r\n","description":"","footnote":"","page_name":" 396 ","page_number":396},
  {"content":"\r\n\r\n\r\n( 9 ) احكام شركت\r\n( مسأله 1765 ) اگر دو نفر بخواهند با هم شركت كنند ، چنانچه هر كدام مقدارى از مال خود را با مال ديگرى به طورى مخلوط كند كه از يكديگر تشخيص داده نشود شركت حاصل مىشود و نيازى به صيغه عربى و غيره نيست ولى براى تعيين حدود كار و شرائط ، بايد به طور زبانى و يا كتبى تعيين شود .\r\n( مسأله 1766 ) اگر چند نفر در مزدى كه از كار خودشان مىگيرند با يكديگر شركت كنند ، مثل دو كارگر كه قرار مىگذارند هر قدر مزد گرفتند با هم قسمت كنند شركت آنان صحيح نيست .\r\n( مسأله 1767 ) اگر دو نفر با يكديگر شركت كنند كه هر كدام باعتبار خود جنسى بخرد و قيمت آن را خودش بدهكار شود ولى در جنس و استفاده آن با يكديگر شريك باشند صحيح نيست ؛ اما اگر هر كدام ديگرى را وكيل كند كه جنس را براى او به طور مشترك بخرد در اين صورت شركت صحيح است .\r\n( مسأله 1768 ) كسانى كه به واسطه عقد شركت با هم شريك مىشوند ، بايد مكلف و عاقل باشند و از روى قصد و اختيار شركت كنند و نيز بايد بتوانند در مال خود تصرف نمايند ، پس آدم سَفيهى كه مال خود را در كارهاى بيهوده مصرف مىكند ، يا فرد « مفلس » ( ورشكسته ) كه حاكم شرع او را از تصرف در اموالش جلوگيرى كرده باشد ، اگر شركت كند صحيح نيست .\r\n( مسأله 1769 ) اگر در عقد شركت شرط كنند كسى كه كار مىكند ، يا بيشتر از شريك ديگر\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nكار مىكند بيشتر منفعت ببرد ؛ شركت و شرط صحيح است و بايد به شرط عمل كنند ولى اگر شرط كنند كسى كه كار نمىكند ، يا كمتر كار مىكند بيشتر منفعت ببرد ، شركت آنان اشكال دارد .\r\n( مسأله 1770 ) اگر قرار بگذارند كه همه استفاده را يك نفر ببرد ، و يا قرار بگذارند كه تمام ضرر يا بيشتر آن را يكى از آنان بدهد شركت آنان باطل است .\r\n( مسأله 1771 ) اگر شرط نكنند كه يكى از شريك‌ها بيشتر منفعت ببرد چنانچه سرمايه آنان يك اندازه باشد منفعت و ضرر را هم به يك اندازه مىبرند و اگر سرمايه آنان يك اندازه نباشد ، بايد منفعت و ضرر را به نسبت سرمايه قسمت نمايند مثلًا اگر دو نفر شركت كنند و سرمايه يكى از آنان دو برابر سرمايه ديگرى باشد سهم او از منفعت و ضرر دو برابر سهم ديگرى است چه هر دو به يك اندازه كار كنند يا يكى كمتر كار كند ، يا هيچ كار نكند .\r\n( مسأله 1772 ) اگر در عقد شركت شرط كنند كه هر دو با هم خريد و فروش نمايند ، يا هر كدام به تنهائى معامله كنند ، يا فقط يكى از آنان ( به خاطر خبره بودن ) معامله كند ، بايد به قرارداد عمل نمايند .\r\n( مسأله 1773 ) اگر معين نكنند كه كدام يك از آنان با سرمايه خريد و فروش نمايد ، هيچ يك آنان بدون اجازه ديگرى نمىتواند با آن سرمايه معامله كند .\r\n( مسأله 1774 ) شريكى كه اختيار سرمايه شركت با اوست بايد به قرارداد شركت عمل كند ، مثلًا اگر با او قرار گذاشته‌اند كه نسيه بخرد ، يا نقد بفروشد ، يا جنس را از محل مخصوصى بخرد ، بايد به همان قرارداد رفتار نمايد ، و اگر با او قرارى نگذاشته باشند ، بايد داد و ستدى نمايد كه براى شركت ضرر نداشته باشد و معاملات را به طورى كه متعارف است انجام دهد پس اگر مثلًا معمول است كه نقد بفروشد ، يا مال شركت رادر مسافرت همراه خود نبرد بايد به همين طور عمل نمايد و اگر معمول است كه نسيه بدهد يا مال را به سفر ببرد مىتواند همين‌طور عمل كند .\r\n( مسأله 1775 ) شريكى كه با سرمايه شركت معامله مىكند ؛ اگر بر خلاف قراردادى كه با او كرده‌اند خريد و فروش كند و خسارتى براى شركت پيش آيد ضامن است و نيز اگر با او قراردادى نكرده باشند و بر خلاف معمول معامله كند ، ضامن مىباشد .\r\n\r\n","description":"","footnote":"","page_name":" 398 ","page_number":398},
  {"content":"\r\n\r\n( مسأله 1776 ) شريكى كه با سرمايه شركت معامله مىكند اگر زياده‌روى ننمايد و در نگهدارى سرمايه كوتاهى نكند و اتفاقاً مقدارى از آن يا تمام آن تلف شود ضامن نيست .\r\n( مسأله 1777 ) شريكى كه با سرمايه شركت معامله مىكند اگر بگويد سرمايه تلف شده و پيش حاكم شرع قسم بخورد ، بايد حرف او را قبول كرد .\r\n( مسأله 1778 ) شركت از معاملات لازم است و يكى از طرفين نمىتواند پيش خود اين قرارداد را به هم بزند و يا قبل از پايان مدت ، تقاضاى تقسيم كند مگر اين كه همگان پذيراى توقف و يا تقسيم شوند اگر تمام شريك‌ها از اجازه‌اى كه به تصرف در مال يكديگر داده‌اند برگردند ؛ هيچ كدام نمىتوانند در مال شركت تصرف كنند .\r\n( مسأله 1779 ) اگر يكى از شريك‌ها بميرد ، يا ديوانه ، يا بيهوش شود يا سفيه شود و حاكم شرع او را از تصرف در اموالش جلوگيرى كند شريك‌هاى ديگر نمىتوانند در مال شركت تصرف كنند .\r\n( مسأله 1780 ) اگر شريك ، چيزى را نسيه براى خود بخرد ، نفع و ضررش مال خود اوست ولى اگر براى شركت بخرد در صورتى كه معامله نسيه خلاف متعارف نباشد معامله صحيح و نيازى به اجازه شريك ديگر ندارد ، نفع و ضررش مال هر دوى آنان است .\r\n( مسأله 1781 ) اگر با سرمايه شركت معامله‌اى كنند ؛ بعد بفهمند شركت باطل بوده ؛ چنانچه همه شركا معامله را امضاء كنند ، معامله صحيح است و سود و زيان از آنِ همه آنان است .\r\n\r\n","description":"","footnote":"","page_name":" 399 ","page_number":399},
  {"content":"\r\n\r\n\r\n( 10 ) احكام صلح\r\n( مسأله 1782 ) صلح آن است كه انسان با ديگرى سازش كند كه مقدارى از مال يا منفعت مال خود را ملك او كند ، يا از طلب ؛ يا حق خود بگذرد كه او هم در عوض ، مقدارى از مال ، يا منفعت مال خود را به او واگذار نمايد ؛ يا از طلب ، يا حقى كه دارد بگذرد .\r\n( مسأله 1783 ) دو نفرى كه چيزى را به يكديگر صلح مىكنند ، بايد بالغ و عاقل باشند و كسى آنها را مجبور نكرده باشد و قصد صلح داشته باشند و حاكم شرع هم آنان را از تصرف در اموالشان جلوگيرى نكرده باشد .\r\n( مسأله 1784 ) صيغه صلح لازم نيست به عربى خوانده شود ، بلكه با هر لفظى كه بفهمانند با هم صلح و سازش كرده‌اند صحيح است .\r\n( مسأله 1785 ) اگر كسى بخواهد طلب يا حق خود را به ديگرى صلح كند در صورتى صحيح است كه او قبول نمايد .\r\n( مسأله 1786 ) اگر انسان مقدار بدهى خود را بداند و طلبكار اونداند ، چنانچه طلبكار طلب خودر ا به كمتر از مقدارى كه هست صلح كند ، مثلًا پنجاه تومان طلبكار باشد و طلب خود را به ده تومان صلح نمايد ، زيادى براى بدهكار حلال نيست مگر آنكه مقدار بدهى خود را به او بگويد و او را راضى كند يا طورى باشد كه اگر مقدار طلب خود را مىدانست ، باز هم به آن مقدار صلح مىكرد .\r\n( مسأله 1787 ) اگر بخواهند دو چيزى را كه از يك جنس و وزن آنها معلوم است به يكديگر صلح كنند ، در صورتى صحيح است كه وزن يكى بيشتر از ديگرى نباشد ، ولى اگر وزن آنها معلوم نباشد ، ا گرچه احتمال دهند كه وزن يكى بيشتر از ديگرى است صلح صحيح است .\r\n\r\n","description":"","footnote":"","page_name":" 400 ","page_number":400},
  {"content":"\r\n\r\n( مسأله 1788 ) اگر دو نفر از يك نفر طلبكار باشند ، يا دو نفر از دو نفر ديگر طلبكار باشند و بخواهند طلب‌هاى خود را به يكديگر صلح كنند ، چنانچه طلب آنان از يك جنس و وزن آنها يكى باشد مثلًا هر دو ده من گندم طلبكار باشند ؛ مصالحه آنان صحيح است و همچنين است اگر جنس طلب آنان يكى نباشد مثلًا يكى ده من برنج و ديگرى دوازده من گندم طلبكار باشد . ولى اگر طلب آنان از يك جنس و چيزى باشد كه معمولًا با وزن يا پيمانه آنان را معامله مىكنند ، در صورتى كه وزن يا پيمانه آنها مساوى نباشد ، مصالحه باطل است .\r\n( مسأله 1789 ) اگر از كسى طلب دارد كه بايد بعد از مدتى بگيرد ، چنانچه طلب خود را به مقدار كمترى صلح كند و مقصودش اين باشد كه از مقدارى از طلب خود گذشت كند و بقيه را نقد بگيرد اشكال ندارد .\r\n( مسأله 1790 ) اگر دو نفر چيزى را با هم صلح كنند ، با رضايت يكديگر مىتوانند صلح را به هم بزنند . و نيز اگر در ضمن مصالحه براى هر دو ، يا يكى از آنان ، حق به هم زدن مصالحه را قرار داده باشند ، كسى كه آن حق را دارد مىتواند صلح را به هم بزند .\r\n( مسأله 1791 ) در احكام خريد و فروش گفته شد كه يازده مورد مىتوان معامله را فسخ كرد و در تمام اين موارد صلح را نيز مىتوان فسخ كرد مگر در دو مورد :\r\n1 - خيار مجلس 2 - خيار حيوان .\r\nاگر صلح تمام شد و يكى از دو طرف پشيمان گرديد حق فسخ ندارد هرچند متفرّق نشده باشند .\r\nو همچنين گيرنده حيوان ، حق فسخ حيوان در سه روز ندارد .\r\n( مسأله 1792 ) هرگاه صلح را به قيد نقد انجام دهد و يا قيد نكند امّا رويكرد صلح اين باشد كه وجه را به طور نقد بپردازد ، اگر در پرداخت وجه تأخير كرد مىتواند آن را به هم بزند .\r\n( مسأله 1793 ) اگر چيزى را كه به صلح گرفته معيوب باشد ، مىتواند صلح را به هم بزند ، ولى نمىتواند تفاوت قيمت صحيح و معيوب را بگيرد .\r\n( مسأله 1794 ) هر گاه مال خود را به كسى صلح نمايد و با او شرط كند كه بعد از مرگ چيزى را كه به تو صلح كردم وقف كنى و او هم اين شرط را قبول كند ؛ بايد به شرط عمل نمايد .\r\n\r\n","description":"","footnote":"","page_name":" 401 ","page_number":401},
  {"content":"\r\n\r\n\r\n( 11 ) احكام اجاره\r\n( مسأله 1795 ) اجاره دهنده و كسى كه چيزى را اجاره مىكند بايد مكلف و عاقل باشند و به اختيار خودشان اجاره را انجام دهند و نيز بايد در مال خود حق تصرف داشته باشند ، پس سفيهى كه مال خود را در كارهاى بيهوده مصرف مىكند اگر چيزى را اجاره كند ؛ يا اجاره دهد صحيح نيست مگر اين كه ولىّ آن را امضا كند .\r\n( مسأله 1796 ) انسان مىتواند از طرف ديگرى وكيل شود و مال او را اجاره دهد .\r\n( مسأله 1797 ) اگر ولىّ ، يا قيّم بچه ، مال او را اجاره دهد ، يا خود او را اجير ديگرى نمايد اشكال ندارد . و اگر مدتى از زمان بالغ شدن او را جزء مدت اجاره قرار دهد ، بعد از آنكه بچه بالغ شد ، مىتواند بقيه اجاره را به هم بزند ، ولى هر گاه طورى بوده كه اگر مقدارى از زمان بالغ بودن بچه را جزء مدت اجاره نمىكرد ؛ بر خلاف مصلحت بچه بود ، نمىتواند اجاره را به هم بزند .\r\n( مسأله 1798 ) بچه صغيرى را كه ولىّ ندارد بدون اجازه مجتهد نمىشود اجير كرد . و كسى كه به مجتهد دسترسى ندارد ، مىتواند از يك نفر مؤمن كه عادل باشد ؛ اجازه بگيرد و او را اجير نمايد .\r\n( مسأله 1799 ) اجاره دهنده و مستأجر لازم نيست صيغه عربى بخوانند ، بلكه اگر مالك به كسى بگويد ، ملك خود را به تو اجاره دادم و او بگويد قبول كردم ، اجاره صحيح است . و نيز اگر حرفى نزنند و مالك به قصد اينكه ملك را اجاره دهد ، آن را به مستأجر واگذار كند و او هم به قصد اجاره كردن بگيرد اجاره صحيح مىباشد .\r\n\r\n","description":"","footnote":"","page_name":" 402 ","page_number":402},
  {"content":"\r\n\r\n( مسأله 1800 ) اگر انسان بدون خواندن صيغه بخواهد براى انجام عملى اجير شود ؛ همين كه با رضايت طرف معامله ، مشغول آن عمل شد اجاره صحيح است .\r\n( مسأله 1801 ) كسى كه نمىتواند حرف بزند ، اگر با اشاره بفهماند كه ملك را اجاره داده ، يا اجاره كرده صحيح است .\r\n( مسأله 1802 ) اگر خانه يا دكان يا اطاقى را اجاره كند و صاحب ملك با او شرط كند كه فقط خود او از آنها استفاده نمايد ، در اين صورت مستأجر نمىتواند آن را به ديگرى اجاره دهد . و اگر شرط نكند و ظاهر كار هم اين نباشد كه او شخصاً استفاده كند مىتواند آن را به ديگرى اجاره دهد . ولى اگر بخواهد به زيادتر از مقدارى كه اجاره كرده آن را اجاره دهد ، بايد در آن ، كارى مانند تعمير و سفيدكارى انجام داده باشد .\r\n( مسأله 1803 ) خانه يا دكّان يا چيز ديگرى را كه اجاره كرده نمىتواند به ديگرى اجاره دهد ، مگر اين كه موقع اجاره كردن ، چنين حقّى به مستأجر داده شود .\r\n( مسأله 1804 ) كسى كه خانه يا مغازه يا اطاقى را اجاره كرده و حق دارد به ديگرى واگذار كند نمىتواند به زيادتر از آن مبلغ اجاره دهد مگر اين كه كارى ( مانند تعمير و سفيد كردن يا گذاردن قفسه و فرش ) در آن انجام داده باشد تا مقداراضافى در برابر آن قرار گيرد .\r\n( مسأله 1805 ) هر گاه كارگر يا كارمندى خود را استخدام و اجاره شخصى قرار دهد آن شخص نمىتواند اورا به استخدام و اجاره ديگرى درآورد ، مگر اين كه ظاهر كلام يا عملش اين باشد كه مستأجر از اين جهت آزاد است ، در اين صورت نبايد او را به زيادتر از آن مبلغ واگذار كند .\r\n( مسأله 1806 ) اگر خانه يا دكانى را مثلًا يك ساله به صد هزار تومان اجاره كند و از نصف آن خودش استفاده نمايد ، بايد نصف ديگر آن را به كمتر از صد هزار تومان اجاره دهد ولى اگر بخواهد نصف آن را به صد هزار تومان يا بيشتر اجاره دهد ، بايددر آن كارى مانند تعمير انجام داده باشد يا به غير جنسى كه اجاره كرده اجاره دهد .\r\n\r\n","description":"","footnote":"","page_name":" 403 ","page_number":403},
  {"content":"\r\n\r\n\r\nشرائط اجاره\r\n( مسأله 1807 ) مالى را كه اجاره مىدهند چند شرط دارد :\r\nاول آنكه معين باشد ، پس اگر بگويد يكى از خانه‌هاى خود را اجاره دادم درست نيست .\r\nدوم مستأجر آن را ببيند . يا كسى كه آن را اجاره مىدهد طورى خصوصيات آن را بگويد كه كاملًا معلوم باشد .\r\nسوم بهره‌گيرى آن ممكن باشد ، پس اجاره دادن خودرو ، كه در اختيار انسان نيست باطل است مگر اين كه مستأجر قدرت پيدا كردن آن را داشته باشد .\r\nچهارم آن مال به واسطه استفاده كردن از بين نرود ، پس اجاره دادن نان و ميوه و خوردنىهاى ديگر صحيح نيست .\r\nپنجم استفاده‌اى كه مال را براى آن اجاره داده‌اند ممكن باشد ، پس اجاره دادن زمين براى زراعت در صورتى كه آب باران آن را كفايت نكند و از آب نهر هم مشروب نشود ؛ صحيح نيست .\r\nششم چيزى را كه اجاره مىدهد مال خود او باشد و اگر مال كس ديگر را اجاره دهد در صورتى صحيح است كه صاحبش رضايت دهد .\r\n( مسأله 1808 ) اجاره دادن درخت براى آنكه از ميوه‌اش استفاده كنند اشكال ندارد .\r\n( مسأله 1809 ) زن مىتواند براى آنكه از شيرش استفاده كند اجير شود و لازم نيست از شوهر خود اجازه بگيرد ، ولى اگر به واسطه شير دادن ، حق شوهر از بين برود ، بدون اجازه او نمىتواند اجير شود .\r\n( مسأله 1810 ) استفاده‌اى كه مال را براى آن اجاره مىدهند چهار شرط دارد :\r\n1 . آنكه حلال باشد ، بنابراين اجاره دادن دكان براى شراب‌فروشى يا نگهدارى شراب و كرايه دادن اتومبيل براى حمل و نقل شراب باطل است .\r\n\r\n","description":"","footnote":"","page_name":" 404 ","page_number":404},
  {"content":"\r\n\r\n2 . پرداخت وجه اجاره براى آن استفاده در نظر مردم بيهوده نباشد .\r\n3 . اگر چيزى را كه اجاره مىدهند چند استفاده دارد ، استفاده‌اى را كه مستأجر بايد از آن ببرد معين نمايند مثلًا اگر حيوانى را كه سوارى مىدهد و بار مىبرد اجاره دهند ؛ بايد در موقع اجاره معين كنند كه سوارى يا باربرى آن ، مال مستأجر است يا همه استفاده‌هاى آن .\r\n4 . مدت استفاده را معين نمايند مثلًا خانه را به يك سال تمام خورشيدى اجاره دهد .\r\n( مسأله 1811 ) اگر ابتداى مدت اجاره را معين نكنند ، ابتداى آن بعد از خواندن صيغه اجاره و يا حصول توافق است .\r\n( مسأله 1812 ) اگر خانه‌اى را مثلًا يك ساله اجاره دهند و ابتداى آن را يك ماه بعد از خواندن صيغه قرار دهند اجاره صحيح است ، اگرچه موقعى كه صيغه مىخوانند خانه در اجاره ديگرى باشد .\r\n( مسأله 1813 ) اگر مدت اجاره را معلوم نكند و بگويد هر وقت در خانه نشستى اجاره آن ، ماهى هزار تومان است اجاره صحيح نيست .\r\n( مسأله 1814 ) اگر به مستأجر بگويد خانه را يك ماهه هزار تومان به تو اجاره دادم و بقيه هر چه بمانى ، به همان قيمت ، در ماه اول صحيح است ولى اگر بگويد هر ماهى هزار تومان و اول و آخر آن را معين نكند اجاره حتى براى ماه اول هم باطل است .\r\n( مسأله 1815 ) مسافرخانه و هتل‌هايى كه معلوم نيست انسان در آن چقدر مىماند اگر قرار بگذارند كه مثلًا شبى صد تومان بدهند و صاحب خانه راضى شود ، استفاده از آن خانه اشكال ندارد . ولى چون مدت اجاره را معلوم نكرده‌اند اجاره صحيح نيست و صاحب خانه هر وقت بخواهد مىتواند آنانرا بيرون كند ولى اگر تعداد شب‌ها را معين كند حق دارد تا آخر مدت بماند .\r\n\r\n","description":"","footnote":"","page_name":" 405 ","page_number":405},
  {"content":"\r\n\r\n\r\nمسائل متفرقه اجاره\r\n( مسأله 1816 ) مالى را كه مستأجر بابت اجاره مىدهد بايد معلوم باشد .\r\n( مسأله 1817 ) اگر زمينى را براى زراعت جو ؛ يا گندم اجاره دهد و مال‌الاجاره را جو ، يا گندم يا ديگر محصولات همان زمين قرار دهد اجاره صحيح نيست .\r\n( مسأله 1818 ) كسى كه چيزى را اجاره داده ، تا آن چيز را تحويل ندهد ، حق ندارد وجه اجاره آن را مطالبه كند و نيز اگر براى انجام عملى اجير شده باشد ، پيش از انجام عمل حق مطالبه اجرت ندارد . مگر اين كه عرف و عادت بر خلاف باشد .\r\n( مسأله 1819 ) هر گاه چيزى را كه اجاره داده تحويل دهد ، اگر چه مستأجر تحويل نگيرد ، يا تحويل بگيرد و تا آخر مدت اجاره از آن استفاده نكند ، بايد مال‌الاجاره آن را بدهد .\r\n( مسأله 1820 ) اگر انسان اجير شود كه در روز معينى كارى را انجام دهد و در آن روز براى انجام آن كار حاضر شود ، كسى كه او را اجير كرده مقدمات كار او را فراهم نكند بايد اجرت او را بدهد .\r\n( مسأله 1821 ) اگر بعد از تمام شدن مدت اجاره معلوم شود كه اجاره باطل بوده ، مستأجر بايد مال الاجاره را به مقدار معمول به صاحب ملك بدهد ، مثلًا اگر خانه‌اى را يك ساله به صد هزار تومان اجاره كند بعد بفهمد اجاره باطل بوده ؛ چنانچه اجاره آن خانه معمولًا پنجاه هزار تومان است ؛ بايد پنجاه تومان را بدهد و اگر دويست تومان است ، بايد دويست تومان را بپردازد . و نيز اگر بعد از گذشتن مقدارى از مدت اجاره معلوم شود كه اجاره باطل بوده ، بايد اجاره آن مدت را به مقدار معمول به صاحب ملك بدهد .\r\n( مسأله 1822 ) اگر چيزى را كه اجاره كرده از بين برود ، چنانچه در نگهدارى آن كوتاهى نكرده و در استفاده بردن از آن هم زياده روى ننموده ضامن نيست .\r\n( مسأله 1823 ) هر گاه صنعتگر چيزى را كه گرفته ضايع كند ضامن است .\r\n( مسأله 1824 ) اگر قصاب سر حيوانى را ببرد و آن را حرام كند چه مزد گرفته باشد ، - و\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nبنابر احتياط - چه مجانى سربريده باشد ، بايد قيمت آن را به صاحبش بدهد .\r\n( مسأله 1825 ) اگر حيوانى را اجاره كند و معين نمايد كه چقدر بار بر آن بگذارد ، چنانچه بيشتر از آن مقدار بار كند و آن حيوان بميرد يا معيوب شود ضامن است . و نيز اگر مقدار بار را معين نكرده باشند و بيشتر از معمول بار كند و حيوان تلف شود ، يا معيوب گردد ضامن مىباشد .\r\n( مسأله 1826 ) اگر حيوانى را براى بردن بار شكستنى اجاره دهد ؛ چنانچه آن حيوان بلغزد ، يا رم كند و بار را بشكند ، صاحب حيوان ضامن نيست . ولى اگر به واسطه زدن و مانند آن كارى كند كه حيوان زمين بخورد و بار را بشكند ضامن است و همچنين اتومبيل اگر چپ شود و مال تلف گردد ، اگر راننده كوتاهى نكند ، ضامن نيست .\r\n( مسأله 1827 ) اگر كسى بچه‌اى را ختنه كند و ضررى به آن بچه برسد ؛ يا بميرد چنانچه بيشتر از معمول بريده باشد ضامن است . و اگر بيشتر از معمول نبريده باشد ضامن نيست .\r\n( مسأله 1828 ) اگر پزشك به دست خود به مريض دوا بدهد ، يا درد و دواى مريض را به او بگويد و مريض دوا را بخورد ؛ چنانچه در معالجه خطا كند و به مريض ضررى برسد يا بميرد ، پزشك ضامن است . ولى اگر فقط بگويد فلان دوا براى فلان مرض فائده دارد و به واسطه خوردن دوا ضررى به مريض برسد ، يا بميرد پزشك ضامن نيست .\r\n( مسأله 1829 ) هر گاه پزشك به مريض يا ولىّ او بگويد كه اگر ضررى به مريض برسد ضامن نباشد ؛ در صورتى كه دقت و احتياط خود را بكند و به مريض ضررى برسد ، يا بميرد ، پزشك ضامن نيست .\r\n( مسأله 1830 ) مستأجر و كسى كه چيزى را اجاره داده ، با رضايت يكديگر مىتوانند معامله را به هم بزنند . و نيز اگر در اجاره شرط كنند كه هر دو يا يكى از آنان حق به هم زدن معامله را داشته باشند ، مىتوانند مطابق قرارداد ، اجاره را به هم بزنند .\r\n( مسأله 1831 ) اگر اجاره دهنده ، يا مستأجر بفهمد كه مغبون شده است ، چنانچه در موقع خواندن صيغه ملتفت نباشد كه مغبون است ، مىتواند اجاره را به هم بزند . ولى اگر در صيغه\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nاجاره شرط كنند كه اگر مغبون هم باشند اجاره را به هم نزنند ؛ نمىتوانند اجاره را به هم بزنند .\r\n( مسأله 1832 ) اگر چيزى را اجاره دهد و پيش از آنكه تحويل دهد كسى آن را غصب نمايد ، مستأجر مىتواند اجاره را به هم بزند و چيزى را كه به اجاره دهنده داده ، پس بگيرد ، يا اجاره را به هم نزند و اجاره مدتى را كه در تصرف غصب كننده بوده به ميزان معمول از غاصب بگيرد ، پس اگر حيوانى را يك ماهه هزار تومان اجاره نمايد و كسى آن را ده روز غصب كند و اجاره معمولى ده روز آن سيصد تومان باشد مىتواند سيصد تومان را از غصب كننده بگيرد .\r\n( مسأله 1833 ) اگر چيزى را كه اجاره كرده تحويل بگيرد ؛ و بعد ديگرى آن را غصب كند ؛ نمىتواند اجاره را به هم بزند و فقط حق دارد كرايه آن چيز را به مقدار معمول از غصب كننده بگيرد .\r\n( مسأله 1834 ) اگر پيش از آنكه مدت اجاره تمام شود ، ملك را به مستأجر بفروشد اجاره به هم نمىخورد و مستأجر بايد مال الاجاره را به فروشنده بدهد ، و همچنين است اگر آن را به ديگرى بفروشد .\r\n( مسأله 1835 ) اگر پيش از ابتداى مدت اجاره ، ملك به طورى خراب شود كه هيچ قابل استفاده نباشد ، يا قابل استفاده‌اى كه شرط كرده‌اند نباشد ، اجاره باطل مىشود ، و پولى كه مستأجر به صاحب ملك داده به او برمى گردد ، بلكه اگر طورى باشد كه بتواند استفاده مختصرى هم از آن ببرد ، مىتواند اجاره را به هم بزند .\r\n( مسأله 1836 ) اگر ملكى را اجاره كند و بعد از گذشتن مقدارى از مدت اجاره به طورى خراب شود كه هيچ قابل استفاده نباشد ، يا قابل استفاده‌اى كه شرط كرده‌اند نباشد ، اجاره مدتى كه باقى مانده باطل مىشود و اگر استفاده مختصرى هم بتواند از آن ببرد ، مىتواند اجاره مدت باقيمانده را به هم بزند .\r\n( مسأله 1837 ) اگر خانه‌اى را كه مثلًا دو اطاق دارد اجاره دهد و يك اطاق آن خراب شود ، چنانچه فوراً آن را بسازد و عرفاً استفاده آن از بين نرود اجاره باطل نمىشود و مستأجر هم نمىتواند اجاره را به هم بزند ، ولى اگر ساختن آن به قدرى طول بكشد كه مقدارى از استفاده\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nمستاجر از بين برود ، اجاره به آن مقدار باطل مىشود و مستأجر مىتواند اجاره باقيمانده را به هم بزند .\r\n( مسأله 1838 ) اگر اجاره دهنده يا مستأجر بميرد ، اجاره باطل نمىشود . ولى اگر خانه مال اجاره دهنده نباشد مثلًا ديگرى وصيت كرده كه تا او زنده است منفعت خانه مال او باشد ، چنانچه آن خانه را اجاره دهد و پيش از تمام شدن مدت اجاره بميرد ، از وقتى كه مرده اجاره باطل است .\r\n( مسأله 1839 ) اگر صاحب كار بنّا را وكيل كند كه براى او عمله بگيرد ، چنانچه بنّا كمتر از مقدارى كه از صاحب كار مىگيرد به عمله بدهد ، زيادى آن بر او حرام است و بايد آن را به صاحب كار بدهد ، ولى اگر اجير شود كه ساختمان را تمام كند و براى خود اختيار بگذارد كه خودش بسازد ، يا به ديگرى بدهد در صورتى كه كمتر از مقدارى كه اجير شده به ديگرى بدهد ، زيادى براى او حرام است مگر اين كه در مورد اجاره مقدارى كار كرده و يا كار كند و يا نظارت و يا تهيه مصالح را برعهده بگيرد در اين صورت زيادى آن بر او حلال مىباشد .\r\n( مسأله 1840 ) اگر رنگرز قرار بگذارد كه مثلًا پارچه را با نيل رنگ كند ، چنانچه با رنگ ديگر رنگ نمايد حق ندارد چيزى بگيرد .\r\n\r\n","description":"","footnote":"","page_name":" 409 ","page_number":409},
  {"content":"\r\n\r\n\r\n( 12 ) احكام جُعاله\r\n( مسأله 1841 ) جعاله آن است كه انسان قرار بگذارد در مقابل كارى كه براى او انجام مىدهند مال معينى بدهد ، مثلًا بگويد هر كس گمشده مرا پيدا كند ، هزار تومان به او مىدهم و به كسى كه اين قرار را مىگذارد جاعل و به كسى كه كار را انجام مىدهد عامل مىگويند ، و فرق بين جعاله و اينكه كسى را براى كارى اجير كنند ، اين است كه در اجاره بعد از خواندن صيغه ؛ اجير بايد عمل را انجام دهد و كسى هم كه او را اجير كرده اجرت را به او بدهكار مىشود ، ولى در جعاله عامل مىتواند مشغول عمل نشود و تا عمل را انجام ندهد ، جاعل بدهكار نمىشود .\r\n( مسأله 1842 ) جاعل بايد بالغ و عاقل باشد و از روى قصد و اختيار قرار داد كند و شرعاً بتواند در مال خود تصرف نمايد ، بنابر اين جعاله آدم سفيهى كه مال خود را در كارهاى بيهوده مصرف مىكند و يا كسى از تصرف در مال خود ممنوع شده است صحيح نيست .\r\n( مسأله 1843 ) كارى را كه جاعل مىگويد براى او انجام دهند ، بايد حرام نباشد و نيز بايد غرض عقلائى به آن تعلق گرفته باشد ، پس اگر بگويد هر كس شراب بخورد ، يا در شب به جاى تاريكى برود هزار تومان به او مىدهم ، جعاله صحيح نيست .\r\n( مسأله 1844 ) اگر مالى را كه قرار مىگذارد بدهد معين كند مثلًا بگويد هر كس اتومبيل مرا پيدا كند ، اين گندم را به او مىدهم ، لازم نيست بگويد آن گندم مال كجاست و قيمت آن چيست . ولى اگر مال را معين نكند مثلًا بگويد كسى كه اتومبيل مرا پيدا كند ده من گندم به او مىدهم ؛ احتياط آن است كه خصوصيات آن را معين نمايد .\r\n\r\n","description":"","footnote":"","page_name":" 410 ","page_number":410},
  {"content":"\r\n\r\n( مسأله 1845 ) اگر جاعل مزد معينى براى كار قرار ندهد ، مثلًا بگويد هر كس بچه مرا پيدا كند پولى به او مىدهم و مقدار آن را معين نكند ، چنانچه كسى آن عمل را انجام دهد بايد مزد او را به مقدارى كه كار او در نظر مردم ارزش دارد بدهد . مگر اين كه ظاهر گفتار او اين باشد كه كمتر از آن در نظر گرفته است .\r\n( مسأله 1846 ) اگر عامل پيش از قرارداد ، كار را انجام داده باشد ، يا بعد از قرارداد ، به قصد اينكه پول نگيرد انجام دهد ، حقى به مزد ندارد .\r\n( مسأله 1847 ) پيش از آنكه عامل شروع به كار كند ، جاعل و عامل مىتوانند جعاله را به هم بزنند .\r\n( مسأله 1848 ) بعداز آنكه عامل شروع به كار كند ، اگر جاعل بخواهد جعاله را به هم بزند اشكال ندارد ، ولى بايد مزد مقدار عملى را كه انجام داده به او بدهد .\r\n( مسأله 1849 ) عامل مىتواند عمل را ناتمام بگذارد ، ولى اگر تمام نكردن عمل اسباب ضرر جاعل شود ؛ بايد آن را تمام نمايد . مثلًا اگر كسى بگويد هر كس چشم مرا عمل كند فلان مقدار به او مىدهم و پزشك شروع به عمل كند ، چنانچه طورى باشد كه اگر عمل را تمام نكند ، چشم معيوب مىشود ؛ بايد آن را تمام نمايد و در صورتى كه ناتمام بگذارد ، حقى به جاعل ندارد و عيبى را كه در ناتمامى عمل حاصل مىشود ضامن مىباشد .\r\n( مسأله 1850 ) اگر عامل كار را ناتمام بگذارد ؛ چنانچه آن كار مثل پيدا كردن اسب است كه تا تمام نشود ، براى جاعل فائده ندارد عامل نمىتواند چيزى مطالبه كند و همچنين است اگر جاعل مزد را براى تمام كردن عمل قرار بگذارد مثلًا بگويد هر كس لباس مرا بدوزد هزار تومان به او مىدهم .\r\n\r\n","description":"","footnote":"","page_name":" 411 ","page_number":411},
  {"content":"\r\n\r\n\r\n( 13 ) احكام مضاربه\r\nهرگاه شخصى سرمايه‌اى در اختيار كسى بگذارد كه با آن كار كند و سود ميان آن دو ، به نسبت معينى تقسيم شود چنين قراردادى را « مضاربه » مىنامند . و در حقيقت مضاربه نوعى شركت ميان سرمايه و كار است . صاحب سرمايه را مالك ، و فرد ديگر را عامل مىنامند .\r\n« مضاربه » با « ربا » تفاوت‌هاى روشنى دارد كه در ذيل به برخى اشاره مىكنيم :\r\n1 . هرگاه مضاربه زيان آور باشد زيان متوجه سرمايه مىشود نه عامل ( مگر اين كه عامل كوتاهى كند ) در حالى كه در ربا ضرر متوجه وام گيرنده است نه مالك .\r\n2 . هرگاه مضاربه سودآور نباشد مالك حق مطالبه سود ندارد در حالى كه در ربا وام گيرنده بايد در هر مدت مبلغى را به وام دهنده بپردازد خواه سود بكند يا نه .\r\n3 . در مضاربه سود به نسبت معين تقسيم مىشود مثلًا مىگويند نيمى از سود ، از آنِ مالك و نيم ديگر از آنِ عامل است ، و مقدار نيم مشخص نيست در حالى كه در ربا مقدار مشخص مىگردد ، مثلًا مىگويد : در هر ماه مقابل هزار تومان بيست تومان بپردازد .\r\n4 . در مضاربه عامل بايد حتماً كار كند و حق ندارد سرمايه را راكد نگاه دارد در حالى كه در ربا ، گيرنده وام هيچ مسئوليتى در برابر وام دهنده ندارد جز اين كه هر ماه بايد مبلغى به وام دهنده بپردازد .\r\n5 . سرمايه در دست عامل امانتى است از جانب مالك در حالى كه در ربا از نظر قوانين عرفى وام ، ملك وام گيرنده است نه وام دهنده .\r\nاسلام به خاطر جلوگيرى از رباخوارى كه ضررهاى روشنى دارد عقد مضاربه را تصويب كرده است .\r\n\r\n","description":"","footnote":"","page_name":" 412 ","page_number":412},
  {"content":"\r\n\r\n( مسأله 1851 ) عقد مضاربه بدون تعيين مدت صحيح نيست و بايد براى آن در عقد مضاربه اجل معين شود .\r\n( مسأله 1852 ) عقد مضاربه در طول مدت ، لازم است ، و هيچ يك از مالك يا عامل به تنهايى نمىتواند عقد را به هم بزند مگر اين كه هر دو توافق بر فسخ كنند .\r\n( مسأله 1853 ) هرگاه يكى از دو نفر براى خود حق فسخى در اثنا معين كند مىتواند معامله را به هم بزند .\r\n( مسأله 1854 ) سرمايه بايد به صورت پول مشخص شود ، در اين قسمت ميان پول مسكوك و غير مسكوك مانند اسكناس فرقى نيست .\r\n( مسأله 1855 ) هرگاه كسى از فردى طلبى داشته باشد نمىتواند آن را به عنوان سرمايه تعيين كند تا بدهكار با آن تجارت كند بلكه بايد پس از دريافت بدهى خود ، آن را به عنوان سرمايه در اختيار طرف قرار دهد .\r\n( مسأله 1856 ) هرگاه تجارت با سرمايه ، به سفر نياز داشته باشد هزينه سفر از آنِ مالك است مگر اين كه در قرارداد برعهده عامل معين شده باشد .\r\n( مسأله 1857 ) عامل در سفر خود بايد در حد امكان صرفه‌جويى كند و از هزينه كردن سرمايه در مواردى كه ارتباط به تجارت ندارد خوددارى كند .\r\n( مسأله 1858 ) هرگاه در عقد مضاربه ، تجارت با كالاى مشخصى معين شود مثلًا قرار بگذارند كه عامل به وسيله سرمايه به خريد و فروش فرش بپردازد در اين صورت عامل حق ندارد سرمايه را در مورد ديگر به كار گيرد .\r\n( مسأله 1859 ) هرگاه در قرارداد شرط كنند كه معامله‌ها به صورت نقدى صورت گيرد عامل نبايد جنس را به صورت نسيه بفروشد .\r\n( مسأله 1860 ) آنجا كه در قرارداد ، تجارت با كالاى مشخص ذكر شود ولى او به وسيله سرمايه ، كالاى ديگرى را بخرد و بفروشد هرگاه سود كرد و مالك معامله را تنفيذ نمود ، سود ميان آن دو به نسبت معين تقسيم مىشود و اگر ضرر كرد ضرر از آن عامل است .\r\n( مسأله 1861 ) هرگاه عامل پيش از وقت معين بميرد عقد مضاربه باطل مىشود زيرا\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nعامل وكيلى بيش نبود و با مرگ وكيل وكالت پايان مىپذيرد ولى اگر مالك بميرد اختيار با وارثان است خواستند مضاربه استمرار پيدا مىكند و اگر نخواستند به هم مىزنند .\r\n( مسأله 1862 ) معمولًا تجارت با سود و زيان همراه است ضرر از سود كم مىشود نه از سرمايه .\r\n( مسأله 1863 ) هرگاه مقدارى از مال مضاربه بدون كوتاهى عامل از بين برود مثل اين كه آفت سماوى و يا دزدى نابود كند ، چنين ضررى با سود جبران نمىشود بلكه متوجه اصل سرمايه مىگردد .\r\n( مسأله 1864 ) هرگاه عقد مضاربه از نظر قوانين شرعى فاسد باشد و مالك كارهاى مطابق شرع عامل را تنفيذ كند سود حاصل از آن مالك است و براى عامل اجرة المثل پرداخت مىشود ، به شرط اين كه جاهل به فساد عقد مضاربه باشد .\r\n( مسأله 1865 ) هرگاه عامل از محدوده اذنى كه مالك داده تجاوز كند مثل اين كه به جاى نقد نسيه بفروشد و يا از قيمت متعارف كمتر بفروشد و مالك اجازه دهد معامله صحيح است و سود ميان آن دو تقسيم مىشود و تفاوت اين مسأله با مسأله قبلى روشن است .\r\n( مسأله 1866 ) مضاربه‌اى كه بانكها با پول افراد انجام مىدهند چنانچه شرايط شرعيه در آن رعايت شود و تنها صورت كاغذبازى نداشته باشد صحيح است و سود حاصل از آن مشروع مىباشد .\r\n( مسأله 1867 ) در صحت مضاربه صيغه عقد لازم نيست بلكه به صورت معاطات نيز صحيح است .\r\n( مسأله 1868 ) عامل از پيش خود و بدون اجازه مالك نمىتواند وكيل و اجير بگيرد مگر اين كه طبيعت كار ملازم با اين كارها باشد .\r\n( مسأله 1869 ) هرگاه پيش از آغاز كار يا در اثناء ، سرمايه به كلى تلف شود مضاربه خود به خود فسخ مىشود .\r\n( مسأله 1870 ) هرگاه عامل و مالك در سودآورى و يا ضرر كردن تجارت اختلاف كنند قول عامل با سوگند مقدم است ، مگر اين كه مالك شاهدى بر گفتار خود داشته باشد .\r\n\r\n","description":"","footnote":"","page_name":" 414 ","page_number":414},
  {"content":"\r\n\r\n\r\n( 14 ) احكام مُزارَعَه\r\n( مسأله 1871 ) مزارعه آن است كه مالك زمين را در اختيار زارع بگذارد ؛ تا زراعت كند و سهم معينى از حاصل آن را به مالك بدهد .\r\n( مسأله 1872 ) مزارعه چند شرط دارد :\r\n1 - صاحب زمين و زارع هر دو مكلف و عاقل باشند و با قصد و اختيار خود مزارعه را انجام دهند و سفيه و يا به حكم حاكم شرع ممنوع المعامله نباشند .\r\n2 - همه حاصل زمين به يكى اختصاص داده نشود .\r\n3 - سهم هر كدام به طور مشاع باشد مثل نصف يا ثلث حاصل و مانند اينها پس اگر قرار دهند حاصل يك قطعه مال يكى و قطعه ديگر مال ديگرى صحيح نيست و نيز بايد تعيين شده باشد و اگر مالك بگويد در اين زمين زراعت كن و هر چه مىخواهى به من بده صحيح نيست .\r\n4 - مدتى را كه بايد زمين در اختيار زارع باشد معين كنند و بايد مدت به قدرى باشد كه در آن مدت به دست آمدن حاصل ممكن باشد .\r\n5 - زمين قابل زراعت باشد و اگر زراعت در آن ممكن نباشد ، اما بتوانند كارى كنند كه زراعت ممكن شود ، مزارعه صحيح است .\r\n6 - اگر در محلى هستند كه مثلًا يكنوع زراعت مىكنند چنانچه اسم هم نبرند همان زراعت معين مىشود و اگر چند نوع زراعت مىكنند بايد زراعتى را كه مىخواهد انجام دهد\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nمعين نمايند مگر آنكه معمولى داشته باشد كه به همان نحو بايد عمل شود .\r\n7 - مالك ، زمين را معين كند ، پس كسى كه چند قطعه زمين دارد و با هم تفاوت دارند ، اگر به زارع بگويد در يكى از اين زمين‌ها زراعت كن و آن را معين نكند مزارعه باطل است .\r\n8 - خرجى را كه هر كدام آنان بايد بكنند معين نمايند ولى اگر خرجى را كه هر كدام بايد بكنند معلوم باشد ، لازم نيست آن را معين نمايند .\r\n( مسأله 1873 ) اگر مالك با زارع قرار بگذارد كه مقدارى از حاصل براى او باشد و بقيه را بين خودشان قسمت كنند ، چنانچه بدانند كه بعد از برداشتن آن مقدار ، چيزى باقى مىماند مزارعه صحيح است .\r\n( مسأله 1874 ) اگر مدت مزارعه تمام شود و حاصل به دست نيايد ، هر گاه به خاطر كوتاهى زارع باشد مالك مىتواند زارع را وادار كند كه زراعت را بچيند ولى اگر به خاطر عقب افتادن سال باشد مالك بايد صبر كند تا زراعت برسد و اگر به اين خاطر متضرر شود ، زارع بايد ، وجه اجاره زمين را بپردازد .\r\n( مسأله 1875 ) اگر به واسطه پيش آمدى زراعت در زمين ممكن نباشد مثلًا آب از زمين قطع شود در صورتى كه مقدارى از زراعت به دست آمده باشد حتى مثل قصيل كه مىتوان به حيوانات داد آن مقدار مطابق قرارداد مال هر دوى آنها است و در بقيه مزارعه باطل است .\r\n( مسأله 1876 ) اگر زارع زراعت نكند ، چنانچه زمين در تصرف او بوده و مالك در آن تصرفى نداشته است ، بايد اجاره آن مدت را به مقدار معمول به مالك بدهد و نقصى كه بر زمين به خاطر ترك زراعت وارد شده جبران نمايد .\r\n( مسأله 1877 ) اگر مالك و زارع صيغه خوانده باشند ، بدون رضايت يك ديگر نمىتوانند مزارعه را به هم بزنند و همچنين است اگر مالك به قصد مزارعه زمين را به كسى واگذار كند و طرف هم به همين قصد بگيرد ولى اگر در ضمن خواندن صيغه مزارعه شرط كرده باشند كه هر دو يا يكى از آنان حق به هم زدن معامله را داشته باشند مىتوانند مطابق قرارى كه گذاشته‌اند معامله را به هم بزنند .\r\n\r\n","description":"","footnote":"","page_name":" 416 ","page_number":416},
  {"content":"\r\n\r\n( مسأله 1878 ) اگر بعد از قرارداد مزارعه ، مالك يا زارع بميرد ، مزارعه به هم نمىخورد و وارثشان به جاى آنان است ، ولى اگر زارع بميرد و شرط كرده باشند كه خود زارع زراعت را انجام دهد ، مزارعه به هم مىخورد و چنانچه زراعت نمايان شده باشد سهم زارع به ورثه منتقل مىشود و اگر نمايان نگشته ، هرگاه چيدن زراعت مايه ضرر ورثه شود مالك بايد صبر كند تا وقت چيدن آنها برسد و هزينه‌هاى زراعت پس از مرگ زارع به حسب نسبت سهام تقسيم مىشود .\r\n( مسأله 1879 ) اگر بعد از زراعت بفهمند كه مزارعه باطل بوده ، چنانچه تخم مال مالك بوده حاصلى هم كه به دست مىآيد مال اوست و بايد مزد زارع و مخارجى را كه كرده به او بدهد ، و اگر تخم مال زارع بوده زراعت هم مال اوست و بايد اجاره زمين و خرج هائى را كه مالك كرده به او بدهد .\r\n( مسأله 1880 ) اگر تخم مال زارع باشد و بعد از زراعت بفهمند كه مزارعه باطل بوده ، چنانچه مالك و زارع راضى شوند كه با اجرت يا بى اجرت زراعت در زمين بماند اشكال ندارد و در غير اين صورت ، مالك بايد صبر كند تا زراعت چيده شود ، و زارع بايد اجرت زمين را بپردازد و اگر خسارتى هم به زمين وارد شده جبران كند .\r\n( مسأله 1881 ) اگر بعد از جمع كردن حاصل و تمام شدن مدت مزارعه ريشه زراعت در زمين بماند و سال بعد دو مرتبه حاصل دهد ، چنانچه مالك و زارع از زراعت صرف نظر نكرده باشند ، حاصل سال دوم را هم بايد مثل سال اول قسمت كنند .\r\n\r\n","description":"","footnote":"","page_name":" 417 ","page_number":417},
  {"content":"\r\n\r\n\r\n( 15 ) مُساقات\r\n( مسأله 1882 ) هر گاه كسى درختهاى ميوه خود را به ديگرى واگذار كند كه در قبال دريافت سهمى از ميوه باغ ، در مقابل رسيدگى و آبيارى . اين معامله را مساقات مىگويند .\r\n( مسأله 1883 ) معامله مساقات در درخت هائى كه مثل بيد و چنار ميوه نمىدهد صحيح نيست ولى در مثل درخت حنا كه از برگ آن استفاده مىكنند يا درختى كه از گل آن استفاده مىكنند اشكال ندارد .\r\n( مسأله 1884 ) در معامله مساقات لازم نيست صيغه بخوانند بلكه اگر صاحب درخت به قصد مساقات آن را واگذار كند و كسى كه كار مىكند به همين قصد تحويل بگيرد معامله صحيح است .\r\n\r\nشرايط مُساقات\r\n( مسأله 1885 ) مُساقات چند شرط دارد :\r\n1 - مالك و كسى كه تربيت درخت‌ها را به عهده مىگيرد ، بايد مكلف و عاقل باشند .\r\n2 - كسى آنها را مجبور نكرده باشد و نيز بايد سفيه و حاكم شرع آنان را از تصرف در مال خودشان منع نكرده باشد .\r\n3 - مدت مساقات بايد معلوم باشد و اگر اول آن را معين كنند و آخر آن را موقعى قرار دهند كه ميوه آن سال به دست مىآيد صحيح است .\r\n4 - بايد سهم هر كدام نصف يا ثلث حاصل و مانند اينها باشد و اگر قرار بگذارند كه مثلًا\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nصد من از ميوه‌ها مال مالك و بقيه مال كسى باشد كه كار مىكند ، معامله باطل است .\r\n5 - بايد قرار معامله مساقات را پيش از ظاهر شدن ميوه بگذارند و اگر بعد از ظاهر شدن ميوه و پيش از رسيدن آن قرار بگذارند ، پس اگر كارى مانند آبيارى و شيميايى كه براى تربيت درخت لازم است باقى مانده باشد ، معامله صحيح است و اگر قرارداد براى چيدن ميوه و نگهدارى آن داشته باشد صحيح است ولى مساقات نيست .\r\n\r\nاحكام مساقات\r\n( مسأله 1886 ) در مورد بوته خربزه و خيار و مانند آن اگر قرارداد روشنى بگذارند و تعداد چيدن و سهم هر كدام را مشخص كنند صحيح است . هر چند مساقات ناميده نمىشود .\r\n( مسأله 1887 ) درختانى كه احتياج به آبيارى ندارند و از آب باران يا رطوبت زمين استفاده مىكنند ، اگر به كارهاى ديگرى مانند بيل زدن و كود دادن و سمپاشى كه موجب زياد شدن يا مرغوبيت ميوه مىشود احتياج داشته باشد معامله مساقات در آن صحيح است .\r\n( مسأله 1888 ) طرفين معامله مىتوانند با رضايت يكديگر معامله مساقات را فسخ كنند و نيز اگر در ضمن قرارداد ، حقّ فسخ براى هر دو يا براى يكى قرار داده باشند مىتوانند معامله را به هم زنند و اگر در قرارداد مساقات شرطى ذكر كرده باشند و آن شرط عملى نشود و كسى كه شرط به نفع اوست نتواند طرف را وادار به انجام آن كند ، مىتواند معامله را به هم زند .\r\n( مسأله 1889 ) معامله مساقات با مرگ صاحب باغ به هم نمىخورد و ورثه او به جاى او هستند ، اما اگر كسى كه تربيت درخت‌ها به او واگذار شده بميرد در صورتى كه شرطى كرده باشند خودش باغدارى كند معامله به هم مىخورد ، در اين مورد بايد بسان « مزارعه » عمل نمود آنجا كه زارع بميرد و تفصيل آن در مسأله 1878 گذشت ، ولى اگر چنين شرطى نكرده باشند ورثه او جانشين او مىشوند .\r\n( مسأله 1890 ) بايد اعمالى را كه بر عهده هر كدام از دو طرف مىباشد قبلًا معين كنند ، مانند تعمير قنات ، يا موتور چاه و همچنين تهيه كود و وسيله سمپاشى و غير اينها و اگر عرف و\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nقاعده‌اى در محل باشد همان كافى است .\r\n( مسأله 1891 ) اگر معلوم شود معامله مساقات باطل بوده ميوه‌هاى باغ مال صاحب باغ است ، ولى بايد اجرت آبيارى و كارهاى ديگر را مطابق معمول به كسى كه درختان را سرپرستى كرده بدهد .\r\n( مسأله 1892 ) اگر زمين را به ديگرى واگذار كنند كه در آن درخت بكارد و آنچه عمل مىآيد مال هر دو باشد در صورتى كه تمام جهات را روشن كنند معامله صحيح است ، هر چند مساقات ناميده نمىشود .\r\n( مسأله 1893 ) ممكن است طرف قرارداد در مساقات متعدّد باشد يعنى صاحب باغ آن را در اختيار چند نفر بگذارد و با آنها قرارداد مساقات ببندد .\r\n\r\n","description":"","footnote":"","page_name":" 420 ","page_number":420},
  {"content":"\r\n\r\n\r\n( 16 ) محجورين\r\n\r\n( كسانى كه نمىتوانند در مال خود تصرف كنند )\r\n( مسأله 1894 ) بچه‌اى كه بالغ نشده شرعاً نمىتواند بدون اذن ولى در مال خود تصرف كند و نشانه بالغ شدن يكى از سه چيز است :\r\nاول ) روئيدن موى درشت ، زير شكم ، بالاى عورت .\r\nدوم ) بيرون آمدن منى .\r\nسوم ) تمام شدن پانزده سال قمرى در مرد و تمام شدن نه سال قمرى در زن .\r\n( مسأله 1895 ) روئيدن موى درشت در صورت و پشت لب و در سينه و زير بغل و درشت شدن صدا و مانند اينها نشانه بالغ شدن نيست ، مگر انسان به واسطه اينها به بالغ شدن يقين كند .\r\n( مسأله 1896 ) ديوانه و سفيه يعنى كسى كه مال خود را در كارهاى بيهوده مصرف مىكند يا حاكم شرع او را از تصرف در اموال جلوگيرى كرده باشد نمىتوانند در مال خود تصرف نمايند .\r\n( مسأله 1897 ) كسى كه گاهى عاقل و گاهى ديوانه است ، تصرفى كه موقع ديوانگى در مال خود مىكند صحيح نيست .\r\n( مسأله 1898 ) انسان مىتواند در مرضى كه به آن مرض از دنيا مىرود ، هر قدر از مال خود را به مصرف خود و عيال و مهمان و كارهائى كه اسراف شمرده نمىشود برساند و نيز اگر مال خود را به كسى ببخشد يا ارزانتر از قيمت بفروشد يا اجاره دهد صحيح است ولى احتياط آن است كه در بيش از ثلث مال خود تصرف نكند ، مگر به اجازه ورثه .\r\n\r\n","description":"","footnote":"","page_name":" 421 ","page_number":421},
  {"content":"\r\n\r\n\r\n( 17 ) احكام وكالت\r\n( مسأله 1899 ) وكالت آن است كه انسان كارى را كه مىتواند در آن دخالت و تصرف كند ، به ديگرى واگذار نمايد تا از طرف او انجام دهد ، مثلًا كسى را وكيل كند كه خانه او را بفروشد يا زنى را براى او عقد نمايد پس آدم سفيهى كه مال خود را در كارهاى بيهوده مصرف مىكند ؛ يا حاكم شرع او را از تصرف منع كرده نمىتواند براى فروش مال خودش كسى را وكيل نمايد .\r\n( مسأله 1900 ) در وكالت لازم نيست صيغه بخوانند و اگر انسان به ديگرى بفهمانند كه او را وكيل كرده و او هم بفهماند قبول نموده ، مثلًا مال خود را به كسى بدهد كه براى او بفروشد و او مال را بگيرد وكالت صحيح است .\r\n( مسأله 1901 ) اگر انسان كسى را كه در شهر ديگر است وكيل نمايد و براى او وكالت‌نامه بفرستد و او قبول كند ، اگرچه وكالت نامه بعد از مدتى برسد وكالت صحيح است .\r\n( مسأله 1902 ) موكل ( كسى كه ديگرى را وكيل مىكند ) و نيز كسى كه وكيل مىشود ، بايد بالغ و عاقل باشند و از روى قصد و اختيار اقدام كنند و بچه مميز هم اگر فقط در خواندن صيغه وكيل شده باشد و صيغه را با شرائطش بخواند صيغه‌اى كه خوانده صحيح است .\r\n( مسأله 1903 ) كارى را كه انسان نمىتواند انجام دهد ، يا شرعاً نبايد انجام دهد نمىتواند براى انجام آن از طرف ديگرى وكيل شود ، مثلًا كسى كه در احرام حج است چون نبايد صيغه عقد زناشوئى را بخواند ، نمىتواند براى خواندن صيغه از طرف ديگرى وكيل شود .\r\n( مسأله 1904 ) اگر انسان كسى را براى انجام تمام كارهاى خودش وكيل كند صحيح است ، ولى اگر براى يكى از كارهاى شخصى وكيل نمايد و آن كار را معين نكند وكالت صحيح نيست .\r\n\r\n","description":"","footnote":"","page_name":" 422 ","page_number":422},
  {"content":"\r\n\r\n( مسأله 1905 ) اگر وكيل را عزل كند يعنى از كار بر كنار نمايد ، بعد از آنكه خبر به او رسيد نمىتواند آن كار را انجام دهد ، ولى اگر پيش از رسيدن خبر آن كار را انجام داده باشد صحيح است .\r\n( مسأله 1906 ) وكيل مىتواند از وكالت كناره كند و اگر موكل غائب هم باشد اشكال ندارد . مگر در شرايطى كه كناره‌گيرى او مايه متضرر شدن موكل باشد .\r\n( مسأله 1907 ) وكيل نمىتواند براى انجام كارى كه به او واگذار شده ديگرى را وكيل نمايد ، ولى اگر موكل به او اجازه داده باشد كه وكيل بگيرد ، به هر طورى كه با او قرار گذاشته ، مىتواند رفتار نمايد ، پس اگر گفته باشد براى من وكيل بگير ، بايد از طرف او وكيل بگيرد و نمىتواند كسى را از طرف خودش وكيل كند .\r\n( مسأله 1908 ) اگر انسان با اجازه موكل خودش كسى را از طرف او وكيل كند ، نمىتواند آن وكيل را عزل نمايد . و اگر وكيل اول بميرد ، يا موكل ، او را عزل كند وكالت دومى باطل نمىشود .\r\n( مسأله 1909 ) اگر وكيل با اجازه موكل ، كسى را از طرف خودش وكيل كند موكل مىتواند آن وكيل را عزل كند ولى وكيل اوّل نمىتواند او را عزل كند مگر اينكه وكيل در عزل نيز باشد ولى اگر وكيل اول بميرد ، يا عزل شود ، وكالت دومى باطل مىشود .\r\n( مسأله 1910 ) اگر چند نفر را براى انجام كارى وكيل كند و به آنها اجازه دهد كه هر كدام به تنهائى در آن كار اقدام كنند ، هر يك از آنان مىتواند آن كار را انجام دهد و چنانچه يكى از آنان بميرد ؛ وكالت ديگران باطل نمىشود . و اگر گفته باشد اين كار را با هم انجام دهيد يا ظاهر سخنان او اين باشد كه با هم انجام دهند در اين صورت نمىتوانند به تنهائى اقدام نمايند . و در صورتى كه يكى از آنان بميرد ، وكالت ديگران باطل مىشود .\r\n( مسأله 1911 ) اگر وكيل يا موكل بميرد ، يا ديوانه هميشگى شود ، وكالت باطل مىشود و نيز اگر گاه‌گاهى ديوانه شود بنابر احتياط واجب بايد به معامله‌اى كه انجام مىدهد ترتيب اثر ندهند ولى اگر بيهوش شود ، وكالت باطل نمىشود و نيز اگر چيزى كه براى تصرف در آن وكيل\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nشده است از بين برود مثلًا گوسفندى كه براى فروش آن وكيل شده بميرد ، وكالت باطل مىشود .\r\n( مسأله 1912 ) اگر انسان كسى را براى كارى وكيل كند و چيزى براى او قرار بگذارد ، بعد از انجام آن كار ، چيزى را كه قرار گذاشته بايد به او بدهد .\r\n( مسأله 1913 ) اگر وكيل در نگهدارى مالى كه در اختيار اوست كوتاهى كند ، يا غير از تصرفى كه به او اجازه داده‌اند تصرف ديگرى در آن بنمايد و آن مال از بين برود ، ضامن است . پس اگر لباسى را كه گفته‌اند به فروش بپوشد و آن لباس تلف شود ، بايد عوض آن را بدهد .\r\n\r\n","description":"","footnote":"","page_name":" 424 ","page_number":424},
  {"content":"\r\n\r\n\r\n( 18 ) قرض\r\nقرض دادن از كارهاى مستحبى است كه در آيات قرآن و اخبار راجع به آن زياد سفارش شده است ، از پيغمبر اكرم ( صلى الله عليه وآله و سلم ) روايت شده كه هر كس به برادر مسلمان خود قرض بدهد مال او زياد مىشود و ملائكه بر او رحمت مىفرستند و اگر با بدهكار خود مدارا كند ، بدون حساب و به سرعت از صراط مىگذرد . و كسى كه برادر مسلمانش از او قرض بخواهد و ندهد ، بهشت بر او حرام مىشود .\r\n\r\nاحكام قرض\r\n( مسأله 1914 ) در قرض لازم نيست صيغه بخوانند بلكه اگر چيزى را به نيت قرض به كسى بدهد و او هم به همين قصد بگيرد ، صحيح است ولى مقدار آن بايد كاملًا معلوم باشد . تا بعداً اختلاف پيش نيايد .\r\n( مسأله 1915 ) اگر در قرض شرط كنند كه در وقت معين آن را بپردازند پيش از رسيدن آن وقت ، لازم نيست طلبكار قبول كند ولى اگر تعيين وقت فقط براى همراهى با بدهكار باشد چنانچه پيش از آن وقت هم قرض را بدهند بايد قبول نمايد .\r\n( مسأله 1916 ) اگر در صيغه قرض براى پرداخت آن مدتى قرار دهند ، طلبكار پيش از تمام شدن آن مدت نمىتواند طلب خود را مطالبه نمايد ولى اگر مدت نداشته باشد ، طلبكار هر وقت بخواهد مىتواند طلب خود را مطالبه نمايد .\r\n( مسأله 1917 ) اگر طلبكار طلب خود را مطالبه كند ، چنانچه بدهكار بتواند بدهى خود را\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nبدهد ، بايد فوراً آن را بپردازد و اگر تأخير بيندازد گناهكار است .\r\n( مسأله 1918 ) اگر بدهكار غير از خانه‌اى كه در آن نشسته و اثاثيه منزل و چيزهاى ديگرى كه به آنها احتياج دارد ، چيزى نداشته باشد ، طلبكار نمىتواند طلب خود را از او مطالبه نمايد ، بلكه بايد صبر كند تا بتواند بدهى خود را بدهد .\r\n( مسأله 1919 ) اگر كسى مقدارى پول طلا يا نقره قرض كند و قيمت آن كم شود ، يا چند برابر گردد ، چنانچه همان مقدار را كه گرفته پس بدهد كافى است ولى اگر هر دو به غير آن راضى شوند اشكال ندارد .\r\n( مسأله 1920 ) اگر كسى كه قرض مىدهد شرط كند كه زيادتر از مقدارى كه مىدهد بگيرد ، مثلًا ده تخم مرغ بدهد كه يازده تا بگيرد ، ربا و حرام است . بلكه اگر قرار بگذارد كه بدهكار كارى براى او انجام دهد ، يا چيزى را كه قرض كرده با مقدارى جنس ديگر پس دهد ، مثلًا شرط كند يك تومانى را كه قرض كرده با يك كبريت پس دهد ؛ ربا و حرام است و نيز اگر با او شرط كند كه چيزى را كه قرض مىگيرد به طور مخصوصى پس دهد ، مثلًا مقدارى طلاى نساخته به او بدهد و شرط كند كه ساخته پس بگيرد ، باز هم ربا و حرام مىباشد . ولى اگر بدون اينكه شرط كند ؛ خود بدهكار زيادتر از آنچه قرض كرده پس بدهد اشكال ندارد بلكه مستحب است .\r\n( مسأله 1921 ) ربا دادن مثل ربا گرفتن حرام است و كسى كه قرض ربائى گرفته مالك آن نمىشود و نمىتواند در آن تصرف كند . ولى چنانچه طورى باشد كه اگر قرار ربا هم در كار نبود ، صاحب پول راضى بود كه گيرنده قرض در آن پول تصرف كند ، قرض گيرنده مىتواند در آن تصرف نمايد .\r\n( مسأله 1922 ) اگر گندم ، يا چيزى مانند آن را به طور قرض ربائى بگيرد و با آن زراعت كند ، حاصلى كه از آن به دست مىآيد مال قرض دهنده است .\r\n\r\n","description":"","footnote":"","page_name":" 426 ","page_number":426},
  {"content":"\r\n\r\n\r\n( 19 ) احكام حواله\r\n( مسأله 1923 ) هر گاه انسان طلب‌كار خود را حواله بدهد كه طلب خود را از ديگرى بگيرد و طلبكار قبول نمايد ، بعد از آنكه حواله درست شد ، كسى كه به او حواله شده بدهكار مىشود ، و ديگر طلبكار نمىتواند طلبى را كه دارد از بدهكار اولى مطالبه نمايد .\r\n( مسأله 1924 ) بدهكار و طلبكار و كسى كه سر او حواله شده ، بايد مكلف و عاقل باشند و كسى آنها را مجبور نكرده باشد و نيز بايد سفيه نباشند ، يعنى مال خود رادر كارهاى بيهوده مصرف نكند و نيز حاكم شرع او را به واسطه ورشكستگى از تصرف در اموالش جلوگيرى نكرده باشد ولى اگر ممنوع التصرف سر كسى حواله بدهد كه به او بدهكار نيست اشكال ندارد .\r\n( مسأله 1925 ) اگر سر كسى حواله بدهد كه بدهكار است احتياط واجب آن است كه قبول كند ولى حواله دادن سر كسى كه بدهكار نيست ، در صورتى صحيح است كه او قبول كند ، و نيز اگر انسان بخواهد به كسى كه جنسى بدهكار است ؛ جنس ديگر حواله دهد مثلًا به كسى كه جو بدهكار است گندم حواله دهد ؛ تا او قبول نكند حواله صحيح نيست .\r\n( مسأله 1926 ) موقعى كه انسان حواله مىدهد بايد بدهكار باشد ، پس اگر بخواهد از كسى قرض كند ، تا وقتى از او قرض نكرده نمىتواند او را به كسى حواله دهد كه آنچه را بعداً قرض مىدهد از آن كس بگيرد .\r\n( مسأله 1927 ) حواله دهنده و طلبكار بايد مقدار حواله و جنس آن را بدانند ، پس اگر مثلًا ده من گندم و ده تومان پول به يكنفر بدهكار باشد و به او بگويد يكى از دو طلب خود را از\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nفلانى بگير ؛ و آن را معين نكند ، حواله درست نيست .\r\n( مسأله 1928 ) اگر بدهى واقعاً معين باشد ولى بدهكار و طلبكار در موقع حواله دادن ، مقدار آن يا جنس آن را ندانند حواله صحيح است مثلًا اگر طلب كسى را در دفتر نوشته باشد و پيش از ديدن دفتر حواله بدهد و بعد دفتر را ببيند و به طلبكار مقدار طلبش را بگويد ، حواله صحيح مىباشد .\r\n\r\n","description":"","footnote":"","page_name":" 428 ","page_number":428},
  {"content":"\r\n\r\n\r\n( 20 ) احكام رَهن\r\n( مسأله 1929 ) رهن آن است كه بدهكار مقدارى از مال خود را نزد طلبكار بگذارد كه اگر طلب او را ندهد طلبش را از آن مال به شرطى كه گفته مىشود به دست آورد .\r\n( مسأله 1930 ) در رهن لازم نيست صيغه بخوانند و همين قدر كه بدهكار مال خود را به قصد گرو ، به طلبكار بدهد و طلبكار هم به همين قصد بگيرد رهن صحيح است .\r\n( مسأله 1931 ) گرو دهنده و كسى كه مال را گرو مىگيرد بايد مكلف و عاقل باشند و كسى آنها را مجبور نكرده باشد و نيز گرو دهنده پس از بلوغ بايد سفيه نباشد يعنى مال خود رادر كارهاى بيهوده مصرف نكند و نيز حاكم شرع او را از تصرف در اموالش جلوگيرى نكرده باشد .\r\n( مسأله 1932 ) انسان مالى را مىتواند گرو بگذارد كه شرعاً بتواند در آن تصرف كند . و اگر مال كس ديگر را گرو بگذارد ، در صورتى صحيح است كه صاحب مال بگويد به گرو گذاشتن راضى هستم .\r\n( مسأله 1933 ) چيزى را كه گرو مىگذارند ، بايد خريد و فروش آن صحيح باشد ، پس اگر شراب و مانند آن را گروه بگذارند درست نيست .\r\n( مسأله 1934 ) هر باغ و يا گوسفندى را كه گرو مىگذارند درآمد آنها مانند ميوه درخت يا شير مال كسى است كه آن را گرو گذاشته است .\r\n( مسأله 1935 ) طلبكار و بدهكار نمىتوانند مالى را كه گرو گذاشته شده ، بدون اجازه يكديگر ملك كسى كنند ، مثلًا ببخشند يا بفروشند . ولى اگر يكى از آنان آن را ببخشد يا بفروشد ، بعد ديگرى بگويد راضى هستم اشكال ندارد .\r\n\r\n","description":"","footnote":"","page_name":" 429 ","page_number":429},
  {"content":"\r\n\r\n( مسأله 1936 ) اگر طلبكار چيزى را كه گرو برداشته با اجازه بدهكار بفروشد اگر فروش با اين شرط باشد كه پول به جاى عين مال باشد پول آن هم مثل خود مال ، گرو مىباشد .\r\n( مسأله 1937 ) اگر موقعى كه بايد بدهى خود را بدهد طلبكار مطالبه كند و او ندهد . طلبكار اگر وكيل در فروش باشد مىتواند بفروشد و الا با اجازه بدهكار مىتواند مالى را كه گرو برداشته بفروشد و طلب خود را بردارد و بايد بقيه را به بدهكار بدهد ؛ و اگر اجازه ندهد از حاكم شروع اجازه بگيرد .\r\n( مسأله 1938 ) اگر بدهكار غير از خانه‌اى كه در آن نشسته و چيزهائى كه مانند اثاثيه خانه محل احتياج او است ، چيز ديگرى نداشته باشد ، طلبكار نمىتواند طلب خود را از او مطالبه كند ولى اگر مالى را كه گرو گذاشته علاوه بر خانه و اثاثيه باشد ، طلبكار مىتواند بفروشد و طلب خود را بردارد .\r\n\r\n","description":"","footnote":"","page_name":" 430 ","page_number":430},
  {"content":"\r\n\r\n\r\n( 21 ) احكام ضامن شدن\r\n( مسأله 1939 ) اگر انسان بخواهد ضامن شود كه بدهى كسى را بدهد ، ضامن شدن او در صورتى صحيح است كه به هر لفظى اگرچه عربى نباشند به طلبكار بگويد كه من ضامن شده‌ام طلب تو را بدهم و طلبكار هم رضايت خود را بفهماند ؛ ولى راضى بودن بدهكار شرط نيست .\r\n( مسأله 1940 ) ضامن و طلبكار بايد مكلف و عاقل باشند و كسى هم آنها را محبور نكرده باشد و نيز بايد سفيه و ممنوع‌التصرف در مال نباشد و اين شرايط در بدهكار معتبر نيست .\r\n( مسأله 1941 ) هر گاه براى ضامن شدن خودش شرطى قرار دهد ، مثلًا بگويد اگر بدهكار قرض تو را نداد من مىدهم تعهد او صحيح است ولى در صورتى قطعى مىشود كه بدهى او را در موقعش ندهد و ضمانت رايج در بانك‌ها از اين قبيل است و - لذا - بانك اوّل به بدهكار رجوع مىكند و اگر نداد ، از ضامن مىگيرد و از نظر فقهى اين نوع ضمان از قبيل نقل ذمّه نيست بلكه ضم ذمه به ذمه است .\r\n( مسأله 1942 ) كسى كه انسان ضامن بدهى او مىشود بايد بدهكار باشد ، پس اگر كسى بخواهد از ديگرى قرض كند ؛ تا وقتى قرض نكرده ، انسان نمىتواند ضامن او شود .\r\n( مسأله 1943 ) در صورتى انسان مىتواند ضامن شود كه طلبكار و بدهكار و جنس بدهى همه معين باشد ، پس اگر دو نفر از كسى طلبكار باشند و انسان بگويد من ضامن هستم كه طلب يكى از شماها را بدهم ، چون معين نكرده كه طلب كدام را مىدهد ، ضامن شدن او باطل است . و نيز اگر كسى از دو نفر طلبكار باشد و انسان بگويد من ضامن هستم كه بدهى يكى از آن دو نفر را به تو بدهم ، چون معين نكرده كه بدهى كدام را مىدهد ، ضامن شدن او باطل\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nمىباشد و همچنين اگر كسى از ديگرى مثلًا ده من گندم و ده تومان پول طلبكار باشد و انسان بگويد من ضامن يكى از دو طلب تو هستم و معين نكند كه ضامن گندم است ، يا ضامن پول صحيح نيست .\r\n( مسأله 1944 ) اگر طلبكار ذمّه ضامن را ابراء كند ضامن نمىتواند از بدهكار چيزى بگيرد و اگر مقدارى از آن را ابراء كند نمىتواند آن مقدار را مطالبه نمايد .\r\n( مسأله 1945 ) اگر انسان ضامن شود كه بدهى كسى را بدهد ؛ نمىتواند از ضامن شدن خود برگردد .\r\n( مسأله 1946 ) هر گاه ضامن و طلبكار شرط كنند كه هر وقت بخواهند مىتوانند قرارداد ضمان را فسخ كنند چنين شرطى اشكال دارد .\r\n( مسأله 1947 ) هر گاه انسان در موقع ضامن شدن ، بتواند طلب طلبكار را بدهد ولى بعداً فقير شود ، طلبكار نمىتواند ضامن بودن او را به هم زند و طلب خود را از بدهكار اول مطالبه نمايد .\r\n( مسأله 1948 ) اگر انسان در موقعى كه ضامن مىشود ، نتواند طلب طلبكار را بدهد و طلبكار در آن وقت نداند و بعد ملتفت شود ؛ مىتواند ضامن بودن او را به هم بزند .\r\n( مسأله 1949 ) اگر كسى بدون اجازه بدهكار ضامن شود كه بدهى او را بدهد ، نمىتواند چيزى از او بگيرد .\r\n( مسأله 1950 ) اگر كسى با اجازه بدهكار ضامن شود كه بدهى او را بدهد ؛ پس از پرداختن مىتواند مقدارى را كه پرداخته از او مطالبه نمايد ، ولى اگر به جاى جنسى كه بدهكار بوده جنس ديگرى به طلبكار او بدهد ، نمىتواند چيزى را كه داده از او مطالبه نمايد ، مثلًا اگر ده من گندم بدهكار باشد و ضامن ده من برنج بدهد ، نمىتواند برنج را از او مطالبه نمايد ، اما اگر خودش راضى شود كه برنج بدهد اشكال ندارد .\r\n\r\n","description":"","footnote":"","page_name":" 432 ","page_number":432},
  {"content":"\r\n\r\n\r\n( 22 ) احكام كفالت\r\n( مسأله 1951 ) كفالت آن است كه انسان ضامن شود كه هر وقت طلبكار ، بدهكار را خواست ، در اختيار او قرار دهد و همچنين اگر كسى بر ديگرى حقى داشته باشد يا ادعاى حقى كند كه دعواى او قابل قبول باشد چنانچه انسان ضامن شود كه هر وقت صاحب حق يا مدعى طرف را خواست او را احضار كند عملش را كفالت و به كسى كه اين طور ضامن مىشود كفيل مىگويند .\r\n( مسأله 1952 ) كفالت در صورتى صحيح است كه كفيل به هر لفظى اگرچه عربى نباشد يا فعلى به طلبكار بگويد يا بفهماند كه من ضامنم هر وقت بدهكار خود را بخواهى او را در اختيار تو بگذارم و طلبكار هم قبول نمايد .\r\n( مسأله 1953 ) كفيل بايد مكلف و عاقل باشد و او را در كفالت مجبور نكرده باشند و بتواند كسى را كه كفيل او شده حاضر نمايد و نيز سفيه و مفلس نباشد .\r\n( مسأله 1954 ) يكى از هفت چيز ؛ كفالت را به هم مىزند :\r\nاوّل كفيل ، بدهكار را در اختيار طلبكار قرار دهد .\r\nدوم طلب طلبكار داده شود .\r\nسوم طلبكار از طلب خود بگذرد .\r\nچهارم بدهكار بميرد .\r\nپنجم طلبكار كفيل را از كفالت آزاد كند .\r\nششم كفيل بميرد .\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nهفتم كسى كه صاحب حق است به وسيله حواله يا طور ديگرى حق خود را به ديگرى واگذار نمايد .\r\n( مسأله 1955 ) اگر كسى به زور بدهكار را از دست طلبكار رها كند ؛ چنانچه طلبكار دسترسى به او نداشته باشد ، كسى كه بدهكار را رها كرده ؛ بايد او را به دست طلبكار بدهد يا بدهى او را به طلبكار بپردازد .\r\n\r\n","description":"","footnote":"","page_name":" 434 ","page_number":434},
  {"content":"\r\n\r\n\r\n( 23 ) احكام وديعه ( امانت )\r\n( مسأله 1956 ) اگر انسان مال خود را به كسى بدهد و بگويد نزد تو امانت باشد و او هم قبول كند ، يا بدون اينكه حرفى بزنند صاحب مال بفهماند كه مال را براى نگهدارى به او مىدهد و او هم به قصد نگهدارى كردن بگيرد ، بايد به احكام وديعه و امانتدارى كه بعداً گفته مىشود عمل نمايد .\r\n( مسأله 1957 ) امانت‌دار و كسى كه مال را امانت مىگذارد ، بايد هر دو بالغ و عاقل باشند ، پس اگر انسان مالى را پيش بچه يا ديوانه امانت بگذارد ، يا ديوانه و بچه مالى را پيش كسى امانت بگذارند صحيح نيست .\r\n( مسأله 1958 ) اگر از بچه يا ديوانه چيزى را به طور امانت قبول كند ، بايد آن را به صاحبش بدهد و اگر آن چيز مال خود بچه يا ديوانه است ، بايد به ولىّ او برساند و چنانچه مال تلف شود ، بايد عوض آن را بدهد ولى اگر براى اينكه مال از بين نرود آن را از بچه گرفته چنانچه در نگهدارى آن كوتاهى نكرده باشد ضامن نيست .\r\n( مسأله 1959 ) كسى كه امانت را قبول مىكند ، اگر براى آن جاى مناسبى ندارد ، بايد جاى مناسب تهيه نمايد و طورى آن را نگهدارى كند كه مردم نگويند در امانت خيانت كرده و در نگهدارى آن كوتاهى نموده است و اگر در جائى كه مناسب نيست بگذارد و تلف شود ، بايد عوض آن را بدهد .\r\n( مسأله 1960 ) كسى كه امانت را قبول مىكند ، اگر در نگهدارى آن كوتاهى نكند و تعدى\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nيعنى زياده روى هم ننمايد و اتفاقاً آن مال تلف شود ، ضامن نيست . ولى اگر به اختيار خودش آن را در جائى بگذارد كه ايمن از تلف آن نيست چنانچه تلف شود بايد عوض آن را به صاحبش بدهد مگر آنكه جائى محفوظتر از آن نداشته باشد و نتواند مال را به صاحبش يا به كسى كه بهتر حفظ كند برساند كه در اين صورت ضامن نيست .\r\n( مسأله 1961 ) اگر صاحب مال ديوانه شود كسى كه امانت را قبول كرده بايد فوراً امانت را به ولى او برساند و يا به ولى او خبر دهد ، و اگر بدون عذر شرعى مال را به ولى او ندهد و از خبر دادن هم كوتاهى كند و مال تلف شود ، بايد عوض آن را بدهد .\r\n( مسأله 1962 ) اگر صاحب مال بميرد ، امانت‌دار بايد مال را به وارث او برساند ، يا به وارث او خبر دهد و چنانچه مال را به وارث او ندهد و از خبر دادن هم كوتاهى كند و مال تلف شود ضامن است ، ولى اگر براى آنكه مىخواهد بفهمد كسى كه مىگويد من وارث ميّتم ، راست مىگويد يا نه ، يا ميت وارث ديگرى دارد يا نه ؛ مال را ندهد و از خبر دادن هم كوتاهى كند و مال تلف شود ضامن نيست .\r\n( مسأله 1963 ) اگر كسى كه امانت را قبول كرده بميرد ، يا ديوانه شود ، وارث يا ولى او بايد هر چه زودتر به صاحب مال اطلاع دهد ، يا امانت را به او برساند .\r\n\r\n","description":"","footnote":"","page_name":" 436 ","page_number":436},
  {"content":"\r\n\r\n\r\n( 24 ) احكام عارِيَه\r\n( مسأله 1964 ) عاريه آن است كه انسان مال خود را به ديگرى بدهد كه از آن استفاده كند و در عوض ، چيزى هم از او نگيرد .\r\n( مسأله 1965 ) لازم نيست در عاريه صيغه بخوانند ، و اگر مثلًا لباس را به قصد عاريه به كسى بدهد و او به همين قصد بگيرد عاريه صحيح است .\r\n( مسأله 1966 ) اگر ديوانه و بچه ، مال خود را عاريه بدهند صحيح نيست ، اما اگر ولى بچه مصلحت بداند كه مال او را عاريه دهد و بچه آن مال را به گفته ولى به عاريه كننده برساند اشكال ندارد .\r\n( مسأله 1967 ) اگر در نگهدارى چيزى كه عاريه كرده كوتاهى نكند و در استفاده از آن هم زياده‌روى ننمايد و اتفاقاً آن چيز تلف شود ضامن نيست ؛ ولى چنانچه شرط كنند كه اگر تلف شود عاريه كننده ضامن باشد ؛ يا چيزى را كه عاريه كرده طلا و نقره باشد ، بايد عوض آن را بدهد .\r\n( مسأله 1968 ) اگر عاريه دهنده بميرد ، عاريه گيرنده بايد چيزى را كه عاريه كرده به ورثه او بدهد .\r\n( مسأله 1969 ) اگر عاريه دهنده طورى شود كه شرعاً نتواند در مال خود تصرف كند مثلًا ديوانه شود ؛ عاريه كننده بايد مالى را كه عاريه كرده به ولى او بدهد .\r\n( مسأله 1970 ) كسى كه چيزى عاريه داده هر وقت بخواهد مىتواند آن را پس بگيرد و كسى هم كه عاريه كرده هر وقت بخواهد مىتواند آن را پس دهد .\r\n( مسأله 1971 ) اگر ظرف طلا و نقره را براى زينت اطاق عاريه بدهند اشكال ندارد ولى اگر براى استفاده حرام بدهند باطل است .\r\n\r\n","description":"","footnote":"","page_name":" 437 ","page_number":437},
  {"content":"\r\n\r\n\r\n( 25 ) احكام غَصب\r\nغصب آن است كه انسان از روى ظلم بر مال ، يا حق كسى مسلط شود و اين يكى از گناهان بزرگ است كه اگر كسى انجام دهد ، در قيامت به عذاب سخت گرفتار مىشود . از حضرت پيغمبر اكرم ( صلى الله عليه وآله و سلم ) روايت شده است كه هر كسى يك وجب زمين از ديگرى غصب كند در قيامت آن زمين را از هفت طبقه آن مثل طوق به گردن او مىاندازند .\r\n( مسأله 1972 ) اگر انسان نگذارد مردم از مسجد و مدرسه و پل و جاهاى ديگرى كه براى عموم ساخته شده استفاده كنند ؛ حق آنان را غصب نموده و همچنين است اگر كسى در مسجد جائى براى خود بگيرد و ديگرى نگذارد كه از آنجا استفاده نمايد .\r\n( مسأله 1973 ) چيزى را كه انسان پيش طلبكار گرو مىگذارد ، بايد پيش او بماند كه اگر طلب او را ندهد طلب خود را از آن به دست آورد ، پس اگر پيش از آنكه طلب او را بدهد آن چيز را از او بگيرد ، حق او را غصب كرده است .\r\n( مسأله 1974 ) مالى را كه نزد كسى گرو گذاشته‌اند ، اگر ديگرى غصب كند صاحب مال و طلبكار مىتوانند چيزى را كه غصب كرده از او مطالبه نمايند و چنانچه آن چيز را از او بگيرند ، باز هم در گرو است و اگر آن چيز از بين برود و عوض آن را بگيرند ، آن عوض هم مثل خود آن چيز ، گرو مىباشد .\r\n( مسأله 1975 ) اگر انسان چيزى را غصب كند ، بايد به صاحبش برگرداند و اگر آن چيز از بين برود ، بايد عوض آن را به او بدهد .\r\n\r\n","description":"","footnote":"","page_name":" 438 ","page_number":438},
  {"content":"\r\n\r\n( مسأله 1976 ) اگر از چيزى كه غصب كرده منفعتى به دست آيد مثلًا از گوسفندى كه غصب كرده بره‌اى پيدا شود ، مال صاحب مال است و نيز كسى كه مثلًا خانه‌اى را غصب كرده ، اگرچه در آن ننشيند بايد اجاره آن را بدهد .\r\n( مسأله 1977 ) اگر از بچه يا ديوانه چيزى را غصب كند ، بايد آن را به ولىّ او بدهد و اگر از بين رفته ، بايد عوض آن را بدهد .\r\n( مسأله 1978 ) هرگاه دو نفر باهم چيزى را غصب كنند ، اگر در تصرّف هر دو باشد ، هركدام ضامن تمام مال است . و اگر تلف شود و به يكى رجوع كرد و مثل و يا قيمت آن را گرفت ديگر نمىتواند به ديگرى رجوع كند .\r\n( مسأله 1979 ) اگر چيزى را كه غصب كرده با چيز ديگرى مخلوط كند مثلًا گندمى را كه غصب كرده با جو مخلوط نمايد ، چنانچه جدا كردن آنها ممكن است اگرچه زحمت داشته باشد ، بايد جدا كند و به صاحبش برگرداند .\r\n( مسأله 1980 ) اگر ظرف طلا و نقره يا چيز ديگرى را كه نگاه داشتنش مانند گوشواره جائز است غصب كند و خراب نمايد بايد تفاوت ساخت و نساخته را بدهد ، و چنانچه براى اينكه تفاوت ندهد ، بگويد آن را مثل اولش مىسازم مالك مجبور نيست قبول نمايد . و نيز مالك نمىتواند او را مجبور كند كه آن را مثل اولش بسازد . فقط مىتواند تفاوت قيمت ساخته و نساخته را بگيرد .\r\n( مسأله 1981 ) اگر چيزى را كه غصب كرده به طورى تغيير دهد كه از اولش بهتر شود مثلًا طلائى را كه غصب كرده گوشواره بسازد ، چنانچه صاحب مال بگويد مال را به همين صورت بده ، بايد به او بدهد و نمىتواند براى زحمتى كه كشيده مزد بگيرد بلكه بدون اجازه مالك حق ندارد آن را به صورت اولش درآورد . و اگر بدون اجازه او آن چيز را مثل اولش كند ، بنابراحتياط لازم بايد تفاوت ساخته و نساخته را بدهد خواه كمتر از مزد ساختن باشد يا بيشتر .\r\n( مسأله 1982 ) اگر چيزى را كه غصب كرده به طورى تغيير دهد كه از اولش بهتر شود ، و صاحب مال براى غرض خاصى بگويد بايد آن را به صورت اول درآورى واجب است آن را به\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nصورت اولش درآورد و چنانچه قيمت آن به واسطه تغيير دادن از اولش كمتر شود ، بايد تفاوت آن را به صاحبش بدهد .\r\n( مسأله 1983 ) اگر در زمينى كه غصب كرده زراعت كند ، يا درخت بنشاند ، زراعت و درخت و ميوه آن مال خود اوست . و چنانچه صاحب زمين راضى نباشد كه زراعت و درخت در زمين بماند ، كسى كه غصب كرده بايد فوراً زراعت يا درخت خود را اگرچه ضرر نمايد از زمين بكند و نيز بايد اجاره زمين را در مدتى كه زراعت و درخت در آن بوده به صاحب زمين بدهد و خرابىهائى را كه در زمين پيدا شده ، درست كند مثلًا جاى درخت‌ها را پر نمايد . و اگر به واسطه اينها قيمت زمين از اولش كمتر شود ، بايد تفاوت آن را هم بدهد . و نمىتواند صاحب زمين را مجبور كند كه زمين را به او بفروشد ؛ يا اجاره دهد . و نيز صاحب زمين نمىتواند او را مجبور كند كه درخت يا زراعت را به او بفروشد .\r\n( مسأله 1984 ) اگر صاحب زمين راضى شود كه زراعت و درخت در زمين او بماند ، كسى كه آن را غصب كرده ، مىتواند آن را بپذيرد ولى بايد اجاره آن زمين را از وقتى كه غصب كرده تا وقتى كه صاحب زمين راضى شده بدهد .\r\n( مسأله 1985 ) اگر چيزى را كه غصب كرده از بين برود ، در صورتى كه مثل گاو و گوسفند و فرش‌هاى دست‌بافت باشد بايد قيمت آن را بدهد و چنانچه قيمت بازار آن فرق كرده باشد ، بايد قيمت روزى را كه ادا مىكند بدهد .\r\n( مسأله 1986 ) اگر چيزى را كه غصب كرده و از بين رفته مانند گندم و جو و فرش‌هاى ماشينى ، انواع پارچه‌ها و ظرف‌هائى كه با كارخانه‌ها درست مىشود كه معمولًا مثل آن فراوان است باشد بايد مثل همان چيزى را كه غصب كرده بدهد ولى چيزى را كه مىدهد بايد خصوصياتش مثل چيزى باشدكه آن را غصب كرده و از بين رفته است .\r\n( مسأله 1987 ) اگر چيزى مثل گوسفند غصب نمايد و از مدتى كه پيش او بوده مثلًا چاق شود سپس تلف گردد بايد علاوه بر قيمت گوسفند ، قيمت چاقى را نيز بدهد .\r\n( مسأله 1988 ) اگر چيزى را كه غصب كرده ديگرى از او غصب نمايد و از بين برود ،\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nصاحب مال مىتواند عوض آن را از هر كدام آنان بگيرد .\r\n( مسأله 1989 ) اگر چيزى را كه مىفروشند يكى از شرطهاى معامله در آن نباشد مثلًا چيزى را كه بايد با وزن خريد و فروش كنند بدون وزن معامله نمايند ، معامله باطل است . و چنانچه فروشنده و خريدار با قطع نظر از معامله راضى باشند كه در مال يكديگر تصرف كنند اشكال ندارد و گرنه چيزى را كه از يكديگر گرفته‌اند مثل مال غصبى است و بايد آن را به هم برگردانند . و در صورتى كه مال هر يك در دست ديگرى تلف شود ، چه بداند معامله باطل است چه نداند ؛ بايد عوض آن را بدهد .\r\n( مسأله 1990 ) هر گاه مالى را از فروشنده بگيرد كه آن را ببيند تا اگر پسنديد بخرد ، در صورتى كه آن مال تلف شود ، بايد عوض آن را به صاحبش بدهد .\r\n\r\n","description":"","footnote":"","page_name":" 441 ","page_number":441},
  {"content":"\r\n\r\n\r\n( 26 ) احكام اموال گمشده\r\n( مسأله 1991 ) مالى كه انسان پيدا مىكند اگر نشانه‌اى نداشته باشد ( مانند صد تومانى يا سكه طلا ) كه به واسطه آن ؛ صاحبش معلوم شود ؛ آن را از طرف صاحبش صدقه بدهد . و اگر خود او مستحق است ، مىتواند بردارد .\r\n( مسأله 1992 ) اگر مالى پيدا كند كه نشانه دارد و قيمت آن كمتر از يك درهم ( « 1 » ) است چنانچه صاحب آن معلوم باشد و انسان نداند راضى است يا نه ، نمىتواند آن را بردارد و اگر صاحب آن معلوم نباشد ، مىتواند به قصد اينكه ملك خودش شود بردارد و در اين صورت اگر تلف شود نبايد عوض آن را بدهد ، بلكه اگر قصد ملك شدن هم نكرده و بدون تقصير او تلف شود ، دادن عوض بر او واجب نيست .\r\n( مسأله 1993 ) هر گاه چيزى را كه پيدا كرده نشانه‌اى دارد كه به واسطه آن مىتواند صاحبش را پيدا كند ، اگرچه بداند صاحب آن كافرى است كه در امان مسلمانان است ، در صورتى كه قيمت آن چيز به 6 / 12 نخود نقره سكه دار برسد بايد يك سال در محل اجتماع مردم اعلان كند و همين قدر كه مردم بگويند : فلانى در طول سال اعلان كرده و مىكند ، كافى است .\r\n( مسأله 1994 ) اگر انسان خودش نخواهد اعلان كند مىتواند به كسى كه اطمينان دارد بگويد از طرف او اعلان نمايد .\r\n( مسأله 1995 ) اگر تا يك سال اعلان كند و صاحب مال پيدا نشود ، مىتواند يكى از چهار\r\n\r\n\r\n","description":"","footnote":"\r\n( 1 ) . درهم عبارت از 6 / 12 نخود نقره سكه دار .\r\n","page_name":" 442 ","page_number":442},
  {"content":"\r\n\r\nكار را انجام دهد : 1 . آن را براى خود بردارد ، به قصد اينكه هر وقت صاحبش پيدا شد عوض آن را به او بدهد ، 2 . به صورت امانت براى او نگهدارى كند كه هر وقت پيدا شد به او بدهد ، 3 . از طرف صاحبش صدقه بدهد ، 4 . آن را به حاكم شرع بسپارد .\r\n( مسأله 1996 ) اگر بعد از آنكه يك سال اعلان كرد و صاحب مال پيدا نشد مال را براى صاحبش نگهدارى كند و از بين برود ، چنانچه در نگهدارى آن كوتاهى نكرده و تعدى يعنى زياده روى هم ننموده ضامن نيست ولى اگر از طرف صاحبش صدقه داده باشد ؛ يا براى خود برداشته باشد ، اگر صاحب مال راضى نشد بايد مثل و يا قيمت آن را بدهد .\r\n( مسأله 1997 ) كسى كه مالى را پيدا كرده ، اگر عمداً به شيوه‌اى كه گفته شد اعلان نكند ، گذشته از اينكه معصيت كرده ، باز هم واجب است اعلان كند .\r\n( مسأله 1998 ) اگر بچه نابالغ چيزى پيدا كند ولى او بايد اعلان نمايد .\r\n( مسأله 1999 ) اگر انسان در بين سالى كه اعلان مىكند ، از پيدا شدن صاحب مال نااميد شود مىتواند آن را صدقه بدهد .\r\n( مسأله 2000 ) اگر در بين سالى كه اعلان مىكند مال از بين برود ، چنانچه در نگهدارى آن كوتاهى كرده ، يا تعدى يعنى زياده روى كرده باشد ، بايد عوض آن را به صاحبش بدهد ، و اگر كوتاهى نكرده و زياده روى هم ننموده چيزى بر او واجب نيست .\r\n( مسأله 2001 ) اگر مالى را كه نشانه دارد و قيمت آن به 6 / 12 نخود نقره سكه‌دار مىرسد در جائى پيدا كند كه معلوم است به واسطه اعلان ، صاحب آن پيدا نمىشود مىتواند در روز اول آن را از طرف صاحبش صدقه بدهد يا تملك نمايد و چنانچه صاحبش پيدا شود و به صدقه دادن راضى نشود بايد عوض آن را به او بدهد و ثواب صدقه‌اى كه داده مال خود او است .\r\n( مسأله 2002 ) اگر چيزى را پيدا كند و به خيال اينكه مال خود او است بردارد بعد بفهمد مال خودش نبوده ، بايد تا يك سال اعلان نمايد .\r\n( مسأله 2003 ) لازم نيست موقع اعلان ، جنس چيزى را كه پيدا كرده بگويد بلكه همين قدر كه بگويد چيزى پيدا كرده‌ام كافى است مگر اين كه اعلان بدون تعيين جنس بىفائده باشد\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nدر اين صورت بايد نوع جنس را اعلان كند .\r\n( مسأله 2004 ) اگر كسى چيزى را پيدا كند و ديگرى بگويد مال من است ، در صورتى بايد به او بدهد كه نشانه‌هاى آن را بگويد و اطمينان حاصل شود كه مال او است ولى لازم نيست نشانه هائى را كه بيشتر اوقات صاحب مال هم ملتفت آنها نيست بگويد .\r\n( مسأله 2005 ) اگر قيمت چيزى كه پيدا كرده به 6 / 12 نخود نقره سكه دار برسد چنانچه اعلان نكند و در مسجد ؛ يا جاى ديگرى كه محل اجتماع مردم است بگذارد و آن چيز از بين برود ، يا ديگرى آن را بردارد كسى كه آن را پيدا كرده ضامن است .\r\n( مسأله 2006 ) هر گاه چيزى پيدا كند كه اگر بماند فاسد مىشود ، بايد تا مقدارى كه ممكن است آن را نگهدارد بعد قيمت كند و خودش بردارد يا بفروشد و پولش را نگهدارد و اگر صاحب آن پيدا نشد از طرف او صدقه بدهد .\r\n( مسأله 2007 ) اگر چيزى را كه پيدا كرده موقع وضو گرفتن و نماز خواندن همراه او باشد ، در صورتى كه قصدش اين باشد كه صاحب آن را پيدا كند اشكال ندارد .\r\n( مسأله 2008 ) اگر كفش او را ببرند و كفش ديگرى به جاى آن بگذارند چنانچه بداند كفشى كه مانده مال كسى است كه كفش او را برده در صورتى كه از پيدا شدن صاحبش مأيوس و يا برايش مشقت داشته باشد مىتواند به جاى كفش خودش بردارد ولى اگر قيمت آن از كفش خودش بيشتر باشد ، بايد هر وقت صاحب آن پيدا شد زيادى قيمت را به او بدهد ، و چنانچه از پيدا شدن او نااميد شود ، بايد با اجازه حاكم شرع زيادى قيمت را از طرف صاحبش صدقه بدهد .\r\nو اگر احتمال دهد كفشى كه مانده مال كسى نيست كه كفش او را برده در صورتى كه قيمت آن از 6 / 12 نخود نقره سكه‌دار كمتر باشد ؛ مىتواند براى خود بردارد و اگر بيشتر باشد حكم « مجهول المالك » دارد ، هر موقع از پيدا كردن صاحبش مأيوس شد ، از طرف صاحبش صدقه بدهد .\r\n( مسأله 2009 ) اگر مالى را كه كمتر از 6 / 12 نخود نقره سكه‌دار ارزش دارد پيدا كند و از آن صرف نظر نمايد و در مسجد يا جاى ديگر بگذارد ؛ چنانچه كسى آن را بردارد ، براى او حلال است .\r\n\r\n","description":"","footnote":"","page_name":" 444 ","page_number":444},
  {"content":"\r\n\r\n\r\n( 27 ) احكام نكاح يا ازدواج\r\nازدواج از مستحبات مؤكد است ، اگر كسى بترسد كه با ترك ازدواج در حرام بيفتد ، ازدواج بر او واجب است و به واسطه عقد ازدواج ، زن به مرد حلال مىشود و آن بر دو قسم است دائم و موقت . عقد دائم آن است كه مدت زناشوئى در آن معيّن نشود و زنى را كه به اين قسم عقد مىكنند ، دائمه گويند و عقد موقت آن است كه مدت زناشوئى در آن معيّن شود ، خواه كوتاه مدت باشد ، خواه طولانى و زنى را كه به اين قسم عقد كنند ، متعه و صيغه مىنامند .\r\n\r\nاحكام عقد\r\n( مسأله 2010 ) در زناشوئى چه دائم و چه موقّت ، بايد صيغه خوانده شود و تنها راضى بودن زن و مرد كافى نيست و صيغه عقد را يا خود زن و مرد مىخوانند ، يا ديگرى را وكيل مىكنند كه از طرف آنان بخواند .\r\n( مسأله 2011 ) وكيل لازم نيست مرد باشد ، زن هم مىتواند براى خواندن صيغه عقد از طرف ديگرى وكيل شود .\r\n( مسأله 2012 ) زن و مرد تا يقين نكنند كه وكيل آنها صيغه را خوانده است ، نمىتوانند به يكديگر حلال شوند و گمان به اين كه وكيل صيغه را خوانده است ، كفايت نمىكند ولى اگر وكيل بگويد صيغه را خوانده‌ام و مورد اعتماد باشد كافى است .\r\n( مسأله 2013 ) اگر زنى كسى را وكيل كند كه مثلًا ده روز او را به عقد مردى درآورد و ابتداى ده روز را معين نكند بايد آغاز آن را از روز و ساعتى كه عقد مىكند قرار دهد .\r\n\r\n","description":"","footnote":"","page_name":" 445 ","page_number":445},
  {"content":"\r\n\r\n( مسأله 2014 ) يك نفر مىتواند براى خواندن صيغه عقد دائم يا غيردائم از طرف دو نفر وكيل شود و نيز انسان مىتواند از طرف زن وكيل شود و او را براى خود به طور دائم يا غيردائم عقد كند ولى احتياط مستحب آن است كه عقد را دو نفر بخوانند .\r\n\r\nكيفيت خواندن عقد دائم\r\n( مسأله 2015 ) اگر صيغه عقد دائم را خود زن و مرد بخوانند و اول زن بگويد : « زَوَّجْتُكَ نَفْسِى عَلَى الصَّداقِ المَعْلُوم » ( يعنى خود را زن تو نمودم ، به مهرى كه معيّن شده ) . پس از آن بدون فاصله مرد بگويد : « قَبِلْتُ التَّزْوِيجَ على الصَّداقِ المعلومِ » ( يعنى قبول كردم ازدواج را با همان مهر معلوم ) عقد صحيح است و اگر ديگرى را وكيل كنند كه از طرف آنها صيغه عقد را بخواند چنانچه مثلًا اسم مرد احمد و اسم زن فاطمه باشد و وكيل زن بگويد : « زَوَّجْتُ مُوَكِّلَتِى فاطِمَةَ مُوَكِّلِكَ احْمَدَ عَلَى الصَّداقِ المَعْلُومِ » . پس بدون فاصله وكيل مرد بگويد : « قَبِلْتُ التَّزويج لِمُوَكِّلِى احْمَدَ عَلَى الصَّداقِ الْمَعْلُومِ » صحيح مىباشد .\r\n\r\nدستور خواندن عقد موقت\r\n( مسأله 2016 ) اگر خود زن و مرد بخواهند صيغه عقد موقت را بخوانند ، بعد از آن كه مدت و مهر را معين كردند ، چنانچه زن بگويد : « زَوَّجْتُكَ نَفْسِى الى الاجل المعلوم عَلَى المَهْرِ المَعْلُومِ » ، بعد بدون فاصله مرد بگويد : « قَبِلْتُ التزويجَ الى الاجلِ المعلومِ على المهرِ المعلومِ » ، صحيح است . و اگر ديگرى را وكيل كنند و اول وكيل زن به وكيل مرد بگويد : « مَتَّعْتُ مُوَكِّلَتِى مُوَكّلَكَ الى الاجل المعلوم عَلَى المَهْرِ المَعْلُومِ » ، پس بدون فاصله وكيل مرد بگويد : « قَبِلْتُ ذلك لِمُوَكِّلِى » صحيح مىباشد .\r\n\r\n","description":"","footnote":"","page_name":" 446 ","page_number":446},
  {"content":"\r\n\r\n\r\nشرائط عقد\r\n( مسأله 2017 ) عقد ازدواج چند شرط دارد :\r\nاول آن كه عقد را به عربى صحيح بخوانند . و اگر خود مرد و زن نتوانند صيغه را به عربى صحيح بخوانند ؛ بايد كسى را كه مىتواند عقد را به عربى صحيح بخواند وكيل كنند ، و اگر نتوانند كسى را كه به عربى صحيح مىخواند وكيل كنند بايد خودشان به غيرعربى بخوانند اما بايد لفظى بگويند كه معنى « زَوَّجت و قبلت » را بفهماند .\r\nدوم مرد و زن يا وكيل آنها كه صيغه را مىخوانند قصد انشاء داشته باشند يعنى اگر خود مرد و زن صيغه را مىخوانند ، زن به گفتن « زَوَّجتك نفسى » قصدش اين باشد كه خود را زن او قرار دهد و مرد به گفتن « قبلت التزويج » زن بودن او را براى خود قبول نمايد ، و اگر وكيل مرد و زن صيغه را مىخوانند ، به گفتن « زوَّجت و قبلت » قصدشان اين باشد كه مرد و زنى كه آنان را وكيل كرده‌اند ، زن و شوهر شوند .\r\nسوم كسى كه صيغه را مىخواند عاقل باشد ، و بنابر احتياط بالغ باشد چه براى خودش بخواند ، يا از طرف ديگرى وكيل شده باشد .\r\nچهارم اگر وكيل زن و شوهر يا ولى آنها صيغه را مىخوانند ، در عقد ، زن و شوهر را معين كنند مثلًا اسم آنها را ببرند يا به آنها اشاره نمايند . پس كسى كه چند دختر دارد ، اگر به مردى بگويد « زَوَّجْتُكَ احْدَى بَناتِى » ( يعنى زن تو نمودم يكى از دخترانم را ) و او بگويد قبلت يعنى قبول كردم ، چون در موقع عقد ، دختر را معين نكرده‌اند عقد باطل است .\r\nپنجم زن و مرد به ازدواج راضى باشند .\r\n( مسأله 2018 ) اگر در عقد يك حرف غلط خوانده شود كه معنى آن را عوض كند عقد باطل است .\r\n( مسأله 2019 ) كسى كه دستور زبان عربى را نمىداند ، اگر قرائتش صحيح باشد و معناى هر كلمه از عقد را جداگانه بداند و از هر لفظى معناى آن را قصد نمايد ، مىتواند عقد را بخواند .\r\n\r\n","description":"","footnote":"","page_name":" 447 ","page_number":447},
  {"content":"\r\n\r\n( مسأله 2020 ) اگر بستگان يا نزديكان زن ، او را براى مردى بدون اجازه او عقد كنند و بعداً زن بگويد به آن عقد راضى هستم ، عقد صحيح است و همچنين است در مورد مرد .\r\n( مسأله 2021 ) اگر زن و مرد يا يكى از آن دو را به ازدواج مجبور نمايند و بعد از خواندن عقد راضى شوند و بگويند با آن عقد راضى هستيم عقد صحيح است .\r\n( مسأله 2022 ) پدر و جد پدرى در صورت ضرورت مىتوانند براى فرزند نابالغ يا ديوانه خود كه به حال ديوانگى بالغ شده است ازدواج كنند . و بعد از آن كه طفل بالغ شد يا ديوانه عاقل گرديد ، نبايد آن را به هم بزنند .\r\n( مسأله 2023 ) دخترى كه به حد بلوغ رسيده و رشيده است يعنى مصلحت خود را تشخيص مىدهد ؛ اگر بخواهد شوهر كند ، چنانچه باكره باشد ، بايد از پدر يا جد پدرى خود اجازه بگيرد و اجازه مادر و برادر لازم نيست . ولى اگر همسر مناسبى براى دختر پيدا شود و پدر مخالفت كند ، اذن او شرط نيست .\r\n( مسأله 2024 ) اگر پدر و جد پدرى غائب باشند ، به طورى كه نشود از آنان اذن گرفت و دختر هم احتياج به شوهر كردن داشته باشد ، اجازه پدر و جد پدرى ساقط است و نيز اگر دختر باكره نباشد در صورتى كه بكارتش به واسطه شوهر كردن از بين رفته باشد ، اجازه پدر و جد لازم نيست .\r\n( مسأله 2025 ) اگر پدر ، يا جد پدرى براى پسر نابالغ خود زن بگيرد ، پسر بايد بعد از بالغ شدن خرج آن زن را - در صورت تمكين و قابليت براى مسائل زناشويى - بدهد .\r\n( مسأله 2026 ) اگر پدر ، يا جد پدرى براى پسر نابالغ خود زن بگيرد ، چنانچه پسر در موقع عقد مالى داشته ، مديون مهر زن است و اگر در موقع عقد مالى نداشته ، پدر يا جد او بايد مهر زن را بدهند .\r\n\r\n","description":"","footnote":"","page_name":" 448 ","page_number":448},
  {"content":"\r\n\r\n\r\nعيب هائى كه به واسطه آنها مىشود عقد را به هم زد\r\n( مسأله 2027 ) اگر مرد بعد از عقد بفهمد كه زن يكى از اين هفت عيب را دارد مىتواند عقد را به هم بزند :\r\nاول : ديوانگى .\r\nدوم : مرض خوره .\r\nسوم : مرض برص .\r\nچهارم : كورى .\r\nپنجم : شَلْ بودن . به طورى كه معلوم باشد .\r\nششم : آن كه افضا شده ، يعنى راه بول و حيض او يكى شده باشد . ولى اگر راه حيض و غائط او يكى شده باشد ، به هم زدن عقد اشكال دارد و بايد احتياط شود .\r\nهفتم : آن كه گوشت ، يا استخوانى يا غدّه‌اى در فرج او باشد كه مانع نزديكى شود .\r\n( مسأله 2028 ) اگر زن بعد از عقد بفهمد كه شوهر او ديوانه است ، يا آلت مردى ندارد ، يا عنّين است و نمىتواند نزديكى نمايد ، يا تخم‌هاى او را كشيده‌اند ؛ مىتواند عقد را به هم بزند .\r\n( مسأله 2029 ) اگر مرد يا زن ، به واسطه يكى از عيب هائى كه در دو مسأله پيش گفته شد عقد را به هم بزند ، بايد بدون طلاق از هم جدا شوند .\r\n( مسأله 2030 ) اگر به واسطه آن كه مرد عنّين است و نمىتواند نزديكى كند ؛ زن عقد را به هم بزند ، شوهر بايد نصف مهر را بدهد . ولى اگر به واسطه يكى از عيب‌هاى ديگرى كه گفته شد مرد ، يا زن عقد را به هم بزند ، چنانچه مرد با زن نزديكى نكرده باشد ، چيزى بر او نيست و اگر نزديكى كرده ، بايد تمام مهر را بدهد .\r\nاز آنجا كه مسائل مربوط « فسخ عقد » از جانب مرد و يا زن ، شرايط خاصى دارد ، لازم است هر نوع فسخ زير نظر حاكم شرع صورت پذيرد .\r\n\r\n","description":"","footnote":"","page_name":" 449 ","page_number":449},
  {"content":"\r\n\r\n\r\nزنانى كه ازدواج با آنان حرام است\r\n( مسأله 2031 ) ازدواج با زن هائى كه مثل مادر و خواهر و مادر زن با انسان محرم هستند ، حرام است .\r\n( مسأله 2032 ) اگر كسى زنى را براى خود عقد نمايد ، اگرچه با او نزديكى نكند ، مادر و مادرِ مادرِ آن زن و مادرِ پدر او هر چه بالا روند ، به آن مرد محرم مىشوند .\r\n( مسأله 2033 ) اگر زنى را عقد كند و با او نزديكى نمايد ، دختر و نوه دخترى و پسرى آن زن هر چه پائين روند ، چه در وقت عقد باشند يا بعداً به دنيا بيايند ، به آن مرد محرم مىشوند .\r\n( مسأله 2034 ) اگر با زنى زنا كند ، نمىتواند با دختر او ازدواج كند ، و اگر زنى را عقد نمايد و با او نزديكى كند بعد با مادر او زنا كند ، آن زن بر او حرام نمىشود و اگر پيش از آن كه با او نزديكى كند با مادر او زنا نمايد ، احتياط واجب آن است كه از آن زن به وسيله طلاق جدا شود .\r\n( مسأله 2035 ) زن مسلمان نمىتواند به عقد كافر درآيد ولى مرد مسلمان مىتواند با زن‌هاى كافر به طور موقت ازدواج كند .\r\n( مسأله 2036 ) اگر با زنى كه در عدّه طلاق رجعى است زنا كند ، آن زن بر او حرام مىشود و اگر با زنى كه در عدّه متعه ، يا طلاق بائن ، يا عده وفات است زنا كند ، بعداً مىتواند او را عقد نمايد ، اگرچه احتياط مستحب آن است كه با او ازدواج نكند و معناى طلاق رجعى و طلاق بائن و عده متعه و عده وفات در احكام طلاق گفته خواهد شد .\r\n( مسأله 2037 ) اگر با زن بى شوهرى كه در عدّه نيست زنا كند ، بعداً مىتواند آن زن را براى خود عقد نمايد ، ولى احتياط مستحب آن است كه صبر كند تا آن زن حيض ببيند بعد او را عقد نمايد و همچنين است اگر ديگرى بخواهد آن زن را عقد كند .\r\n( مسأله 2038 ) اگر زنى را كه در عدّه ديگرى است براى خود عقد كند . چنانچه مرد و زن ، يا يكى از آنان بدانند كه كار حرامى انجام مىدهند يعنى بدانند كه عدّه زن تمام نشده و عقد كردن زن در عده حرام است آن زن بر او حرام مىشود ، اگرچه مرد بعد از عقد با آن زن ، نزديكى نكرده باشد .\r\n\r\n","description":"","footnote":"","page_name":" 450 ","page_number":450},
  {"content":"\r\n\r\n( مسأله 2039 ) اگر زنى را براى خود عقد كند و بعد معلوم شود كه در عدّه بوده چنانچه هيچ كدام نمىدانسته‌اند زن در عده است و نمىدانسته‌اند كه عقد كردن زن در عده حرام است ، در صورتى كه مرد با او نزديكى كرده باشد ، آن زن بر او حرام مىشود . و در غير اين صورت مىتوانند صبر كنند ، پس از خروج از عده ، مجدداً عقد كنند .\r\n( مسأله 2040 ) اگر انسان بداند زنى شوهر دارد و او را عقد كند بايد از او جدا شود و بعداً هم نمىتواند او را براى خود عقد كند ، هر چند با او نزديكى نكرده باشد .\r\n( مسأله 2041 ) زن شوهردار اگر زنا بدهد ، بر شوهر خود حرام نمىشود و چنانچه توبه نكند و بر عمل خود باقى باشد ، بهتر است كه شوهر ، او را طلاق دهد ولى بايد مهرش را بدهد .\r\n( مسأله 2042 ) زنى را كه طلاق داده‌اند و زنى كه صيغه بوده و شوهرش مدت او را بخشيده يا مدتش تمام شده ، چنانچه بعد از مدتى شوهر كند و بعد شك كند كه موقع عقد شوهر دوم ، عده شوهر اول تمام بوده يا نه ، بايد به شك خود اعتنا نكند .\r\n( مسأله 2043 ) مادر و خواهر و دختر پسرى كه لواط داده بر لواط كننده حرام است اگرچه لواط كننده و لواط دهنده بالغ نباشند . ولى اگر گمان كند كه دخول شده ، يا شك كند كه دخول شده يا نه ، بر او حرام نمىشوند .\r\n( مسأله 2044 ) اگر با مادر يا خواهر يا دختر كسى ازدواج نمايد و بعد از ازدواج با آن كس لواط كند آنها بر او حرام نمىشوند . مگر اين كه زن را طلاق ، و بخواهد پس از خروج از عده مجدداً بگيرد ، در اين احتياط لازم اين است كه ازدواج نكند .\r\n( مسأله 2045 ) اگر با زنى كه براى خود عقد كرده نزديكى هم نكرده باشد ، تا وقتى كه آن زن در عقد اوست ، نمىتواند با دختر او ازدواج كند .\r\n( مسأله 2046 ) عمّه و خاله پدر و عمّه و خاله پدرِ پدر و عمّه و خاله مادر و عمّه و خاله مادرِ مادر هر چه بالا روند ، به انسان محرمند .\r\n( مسأله 2047 ) پدر و جد شوهر ، هر چه بالا روند و پسر و نوه پسرى و دخترى او هر چه پائين آيند ، چه در موقع عقد باشند ، يا بعداً به دنيا بيايند ، به زن او محرم هستند .\r\n\r\n","description":"","footnote":"","page_name":" 451 ","page_number":451},
  {"content":"\r\n\r\n( مسأله 2048 ) اگر زنى را براى خود عقد كند ، دائمه باشد ، يا صيغه ، تا وقتى كه آن زن در عقد اوست ، نمىتواند با خواهر آن زن ازدواج نمايد . و در ازدواج موقت اگر مدت زن تمام بشود يا به وى بخشند تا عده او به پايان نرسد ، نمىتواند با خواهر او ازدواج كند .\r\n( مسأله 2049 ) اگر زن خود را به ترتيبى كه در كتاب طلاق گفته مىشود ، طلاق رِجعى دهد ، در بين عدّه نمىتواند خواهر او را عقد نمايد ، بلكه در عدّه طلاق بائن هم كه بعداً بيان مىشود ، احتياط مستحب آن است كه از ازدواج با خواهر او خوددارى نمايد .\r\n( مسأله 2050 ) انسان نمىتواند بدون اجازه زن خود با خواهرزاده و برادرزاده او ازدواج كند ولى اگر بدون اجازه زنش آنان را عقد نمايد و بعداً زن بگويد به آن عقد راضى هستم ، اشكال ندارد و احتياط موكد اين است كه عقد را تجديد كند .\r\n( مسأله 2051 ) اگر زن بفهمد شوهرش برادرزاده يا خواهرزاده او را عقد كرده و حرفى نزند ، چنانچه بعداً رضايت ندهد ، عقد آنان باطل است . ولى اگر از حرف نزدنش معلوم باشد كه باطناً راضى بوده شوهرش نمىتواند از برادرزاده او جدا شود مگر آن كه او را طلاق دهد .\r\n( مسأله 2052 ) اگر زنى كه در حال احرام است با مردى كه در حال احرام نيست ، ازدواج كند عقد او باطل است ، و اگر زن مىدانسته كه ازدواج كردن در حال احرام حرام است ، بايد با آن مرد ازدواج نكند . و همچنين است اگر مرد در حال احرام باشد ، و زن در حال احرام نباشد .\r\n( مسأله 2053 ) اگر مرد طواف نساء را كه يكى از كارهاى حج است ، به جا نياورد ، زنش كه به واسطه مُحْرِم شدن بر او حرام شده بود ، حلال نمىشود . و نيز اگر زن طواف نساء نكند ، شوهرش بر او حلال نمىشود ولى اگر بعداً طواف نساء را انجام دهند ، به يكديگر حلال مىشوند .\r\n( مسأله 2054 ) اگر كسى دختر نابالغى را براى خود عقد كند ، پيش از آن كه نه سال دختر تمام شود ، نبايد با او نزديكى كند ، و اگر نه سال او تمام شد و استعداد جسمانى براى نزديكى نداشته باشد نبايد با او نزديكى نمايد و اگر نزديكى انجام داد و او را « افضا » نمود هيچ وقت نبايد با او نزديكى كند .\r\n\r\n","description":"","footnote":"","page_name":" 452 ","page_number":452},
  {"content":"\r\n\r\n( مسأله 2055 ) زنى را كه سه مرتبه طلاق داده‌اند ، بر شوهرش حرام مىشود ، ولى اگر با شرائطى كه در كتاب طلاق گفته مىشود با مرد ديگرى ازدواج كند ، شوهر اول مىتواند دوباره او را براى خود عقد نمايد .\r\n\r\nاحكام عقد دائم\r\n( مسأله 2056 ) زنى كه عقد دائمى شده ، نبايد بدون اجازه شوهر از خانه بيرون رود يا كارى را در خارج خانه انتخاب كند مگر براى نيازمندىهاى جزئى كه با حقوق زوج و شئون او منافات نداشته باشد و بدون عذر شرعى نبايد از نزديكى كردن او جلوگيرى كند در اين صورت ، تهيه غذا و لباس و منزل او و لوازم ديگرى كه در كتاب‌هاى فقهى ذكر شده بر شوهر واجب است و اگر تهيه نكند ، چه توانائى داشته باشد ، يا نداشته باشد ، مديون زن است .\r\n( مسأله 2057 ) اگر زن در كارهائى كه در مسأله پيش گفته شد اطاعت شوهر را نكند ، گناهكار است و حق غذا و لباس و منزل و همخوابى ندارد ولى مهر او از بين نمىرود .\r\n( مسأله 2058 ) مرد حق ندارد زن خود را به خدمت خانه مجبور كند .\r\n( مسأله 2059 ) مخارج سفر زن اگر بيشتر از مخارج وطن باشد با شوهر نيست ولى اگر شوهر مايل باشد كه زن را سفر ببرد بايد خرج سفر او را بدهد .\r\n( مسأله 2060 ) زنى كه از شوهر اطاعت مىكند اگر مطالبه خرجى كند و شوهر ندهد مىتواند در هر روز به اندازه خرجى آن روز بدون اجازه از مال او بردارد و اگر ممكن نيست چنانچه ناچار باشد كه معاش خود را تهيه كند ، در موقعى كه مشغول تهيه معاش است ، اطاعت شوهر بر او واجب نيست .\r\n( مسأله 2061 ) مرد نمىتواند زن دائمى خود را به طورى ترك كند كه نه مثل زن شوهردار باشد نه مثل زن بىشوهر ، لكن واجب نيست هر چهار شب يك شب نزد او بماند .\r\n( مسأله 2062 ) شوهر نمىتواند بيش از چهارماه نزديكى با عيال دائمى خود را ترك كند . مگر اين كه زن در سن بالائى باشد .\r\n\r\n","description":"","footnote":"","page_name":" 453 ","page_number":453},
  {"content":"\r\n\r\n( مسأله 2063 ) اگر در عقد دائمى ، مهر را معين نكنند عقد صحيح است و چنانچه مرد با زن نزديكى كند ، بايد مهر او را مطابق مهر زنهائى كه مثل او هستند ، بدهد .\r\n( مسأله 2064 ) اگر موقع خواندن عقد دائمى براى دادن مهر مدتى معين نكرده باشند ، زن مىتواند پيش از گرفتن مهر از نزديكى كردن شوهر جلوگيرى كند . چه شوهر توانائى دادن مهر را داشته باشد چه نداشته باشد . مگر اين كه ناتوانى مالى شوهر قرينه باشد كه پرداخت مهر « عندالاستطاعه » خواهد بود .\r\n\r\nازدواج موقت\r\n( مسأله 2065 ) صيغه كردن زن در صورتى كه قصد زناشوئى داشته باشد صحيح است اگرچه براى لذت بردن هم نباشد .\r\n( مسأله 2066 ) شوهر بيش از چهار ماه نبايد نزديكى با متعه خود را ترك كند مگر اين كه زن در سن بالايى باشد .\r\n( مسأله 2067 ) زنى كه صيغه مىشود اگر در عقد شرط كند كه شوهر با او نزديكى نكند ، عقد و شرط او صحيح است و شوهر فقط مىتواند لذت‌هاى ديگر از او ببرد ، ولى اگر بعداً به نزديكى راضى شود ، شوهر مىتواند با او نزديكى نمايد .\r\n( مسأله 2068 ) زنى كه صيغه شده اگرچه آبستن شود ، حق خرجى ندارد .\r\n( مسأله 2069 ) زنى كه صيغه شده حق همخوابى ندارد و از شوهر ارث نمىبرد ، و شوهر هم از او ارث نمىبرد .\r\n( مسأله 2070 ) زنى كه صيغه شده اگر نداند كه حق خرجى و همخوابى ندارد ، عقد او صحيح است و براى آن كه نمىدانسته حقى به شوهر پيدا نمىكند .\r\n( مسأله 2071 ) زنى كه صيغه شده ، مىتواند بدون اجازه شوهر از خانه بيرون برود ، ولى اگر به واسطه بيرون رفتن ، حق شوهر از بين مىرود ، بيرون رفتن او حرام است .\r\n( مسأله 2072 ) اگر زنى مردى را وكيل كند كه به مدت و مبلغ معيّن او را براى خود صيغه\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nنمايد ، چنانچه مرد او را به عقد دائم خود درآورد يا به غير از مدت يا مبلغى كه معين شده او را صيغه كند ، وقتى آن زن فهميد ، اگر بگويد راضى هستم عقد صحيح و گرنه باطل است .\r\n( مسأله 2073 ) پدر و جد پدرى مىتوانند براى محرم شدن ، با زنى كه در يك خانه زندگى مىكنند او را به عقد موقت پسر نابالغ خود درآورند به شرط اين كه مدت عقد به اندازه‌اى باشد كه پسر به حد بهره‌گيرى جنسى برسد و نيز مىتوانند دختر نابالغ خود را براى محرم شدن بستگان به عقد كسى درآورد به شرط آنكه مدت آن به قدرى باشد كه امكان استمتاع از او باشد سپس بعد از عقد مرد مىتواند بقيه مدت را به دختر نابالغ ببخشد .\r\n( مسأله 2074 ) اگر مرد مدت صيغه را ببخشد ، خواه با او نزديكى كرده يا نزديكى نكرده باشد ، بايد تمام چيزى را كه قرار گذاشتند به او بدهد .\r\n( مسأله 2075 ) مرد مىتواند زنى را كه صيغه او بوده و هنوز عده‌اش تمام نشده به عقد دائم خود درآورد .\r\n( مسأله 2076 ) ازدواج موقت پس از تمام شدن مدت عده دارد ، و فرزندانى كه از آن متولد مىشوند ، تمام حقوق فرزندى را دارند و از پدر و مادر و بستگان خود ارث مىبرند هر چند آن زن و شوهر از يكديگر ارث نبرند .\r\n\r\nاحكام نگاه كردن\r\n( مسأله 2077 ) نگاه كردن مرد به بدن زن نامحرم چه با قصد لذّت و چه بدون آن حرام است . و نگاه كردن به صورت و دست‌ها اگر به قصد لذت باشد ، حرام است ، و نيز نگاه كردن زن به بدن مرد نامحرم حرام مىباشد مگر آن مقدار كه معمولًا نمىپوشانند و نگاه كردن به صورت و بدن و موى دختر نابالغ اگر به قصد لذت نباشد ، و به واسطه نگاه كردن هم انسان نترسد كه به حرام بيفتد ، اشكال ندارد ولى بنابر احتياط بايد جاهائى را كه مثل ران و شكم معمولًا مىپوشانند نگاه نكند .\r\n( مسأله 2078 ) اگر انسان بدون قصد لذت به صورت و دست‌هاى زن‌هاى اهل كتاب مثل\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nزن‌هاى يهود و نصارى نگاه كند ، در صورتى كه نترسد كه به حرام بيفتد ، اشكال ندارد .\r\n( مسأله 2079 ) زن بايد بدن و موى خود را از مرد نامحرم بپوشاند ، بلكه احتياط واجب آن است كه بدن و موى خود را از پسرى هم كه بالغ نشده ، ولى خوب و بد را مىفهمد و به حدى رسيده كه موردنظر شهوانى است ، بپوشاند .\r\n( مسأله 2080 ) نگاه كردن به عورت ديگرى حرام است ، اگرچه از پشت شيشه يا در آئينه يا آب صاف و مانند اينها باشد . و احتياط واجب آن است كه به عورت بچّه مميّز هم نگاه نكنند . ولى زن و شوهر مىتوانند به تمام بدن يكديگر نگاه كنند .\r\n( مسأله 2081 ) مرد و زنى كه با يكديگر محرمند ، اگر قصد لذت نداشته باشند ، مىتوانند غير از عورت به تمام بدن يكديگر نگاه كنند .\r\n( مسأله 2082 ) مرد نبايد با قصد لذت به بدن مرد ديگر نگاه كند و نگاه كردن زن هم به بدن زن ديگر با قصد لذت حرام است .\r\n( مسأله 2083 ) عكس برداشتن مرد از زن نامحرم حرام نيست مگر اين كه براى عكس برداشتن مجبور شود كه دست به بدن او بزند و اگر زن نامحرمى را بشناسد در صورتى كه آن زن با حجاب باشد ، نبايد به عكس بدون حجاب او نگاه كند .\r\n( مسأله 2084 ) هر گاه پرستار و يا طبيب ناچار باشد دست به عورت بيمار بزند بايد دستكش در دست كند كه دست او به عورت آنها نرسد و همچنين است اگر پرستار و يا طبيب مرد ناچار شود دست به بدن زن بزند يا پرستار و طبيب زن دست به بدن مرد بزند بايد دستكش در دست كنند ، مگر اين كه ضرورتى در كار باشد .\r\n( مسأله 2085 ) اگر مرد براى معالجه زن نامحرم ناچار باشد كه او را نگاه كند و يا دست به بدن او بزند ، اشكال ندارد ولى اگر با نگاه كردن بتواند معالجه كند ، نبايد دست به بدن او بزند و اگر با دست زدن بتواند معالجه كند ، نبايد او را نگاه كند .\r\n( مسأله 2086 ) اگر انسان براى معالجه كسى ناچار شود كه به عورت او نگاه كند ، بنابر احتياط واجب بايد آئينه را در مقابل گذاشته و در آن نگاه كند ولى اگر چاره‌اى جز نگاه كردن به عورت نباشد ، اشكال ندارد .\r\n\r\n","description":"","footnote":"","page_name":" 456 ","page_number":456},
  {"content":"\r\n\r\n\r\nمسائل متفرّقه زناشوئى\r\n( مسأله 2087 ) كسى كه به واسطه نداشتن زن به حرام مىافتد ، براى حفظ عفت خود لازم است زن بگيرد .\r\n( مسأله 2088 ) اگر شوهر در عقد شرط كند كه زن باكره باشد و بعد از عقد ثابت شود كه بكارت او به وسيله نزديكى قبل از عقد از بين رفته ، مىتواند عقد را به هم بزند .\r\n( مسأله 2089 ) اگر مرد و زن نامحرم در محل خلوتى باشند كه كسى در آنجا نباشد و ديگرى هم نمىتواند وارد شود بايد از آنجا بيرون بروند .\r\n( مسأله 2090 ) اگر مرد مهر زن را در عقد معين كند و قصدش اين باشد كه آن را ندهد ، عقد صحيح است ولى مهر را بايد بدهد .\r\n( مسأله 2091 ) مسلمانى كه منكر خدا يا پيغمبر يا معاد شود ، يا حكم ضرورى دين يعنى حكمى را كه مسلمانان جزء دين اسلام مىدانند مثل واجب بودن نماز و روزه انكار كند ، در صورتى كه منكر شدن آن حكم ؛ به انكار خدا يا پيغمبر برگردد ، مرتد است .\r\n( مسأله 2092 ) اگر زن پيش از آن كه شوهرش با او نزديكى كند ، به طورى كه در مسأله پيش گفته شد مرتد شود ؛ عقد او باطل مىگردد . و همچنين است اگر بعد از نزديكى مرتد شود ولى يائسه باشد يعنى اگر سيده است شصت سال و اگر سيده نيست پنجاه سال او تمام شده باشد اما اگر يائسه نباشد ، بايد به دستورى كه در احكام طلاق گفته خواهد شد عده نگهدارد ؛ پس اگر در بين عده مسلمان شود عقد باقى و اگر تا آخر عده مرتد بماند ، عقد باطل است .\r\n( مسأله 2093 ) اگر زن در عقد با مرد شرط كند كه او را از شهر بيرون نبرد و مرد هم قبول كند ، نبايد زن را از آن شهر بيرون ببرد مگر با رضايت او .\r\n( مسأله 2094 ) اگر زن انسان ، از شوهر ديگرش دخترى داشته باشد ؛ انسان مىتواند آن دختر را براى پسر خود كه از آن زن نيست ، عقد كند و نيز اگر دخترى را براى پسر خود عقد كند مىتواند با مادر آن دختر ازدواج نمايد .\r\n( مسأله 2095 ) اگر زنى از زنا آبستن شود ، جايز نيست بچه‌اش را سقط كند .\r\n\r\n","description":"","footnote":"","page_name":" 457 ","page_number":457},
  {"content":"\r\n\r\n( مسأله 2096 ) اگر كسى با زنى كه شوهر ندارد و در عدّه كسى هم نيست زنا كند ، چنانچه بعد او را عقد كند و بچه‌اى از آنان پيدا شود ، در صورتى كه ندانند از نطفه حلال است يا حرام ، آن بچه حلال زاده است .\r\n( مسأله 2097 ) اگر مرد نداند كه زن در عده است و با او ازدواج كند ، چنانچه زن هم نداند و بچه‌اى از آنان به دنيا بيايد ، حلال زاده است و شرعاً فرزند هر دو مىباشد ولى اگر زن مىدانسته كه در عدّه است و مىدانسته كه ازدواج در عده حرام است شرعاً بچه ، فرزند پدر است و در هر دو صورت عقد آنان باطل است و به يكديگر حرام مىباشند .\r\n( مسأله 2098 ) اگر زن بگويد يائسه‌ام نبايد حرف او را قبول كرد ، ولى اگر بگويد شوهر ندارم ، حرف او قبول مىشود .\r\n( مسأله 2099 ) اگر بعد از آن كه انسان با زنى ازدواج كرد ، كسى بگويد آن زن شوهر دارد و زن بگويد ندارم ، چنانچه شرعاً ثابت نشود كه زن شوهر دارد ، بايد حرف زن را قبول كرد . مگر اين كه مدعى شوهر داشتن مورد اعتماد باشد در اين صورت بايد از او جدا شود .\r\n( مسأله 2100 ) اگر زنى كه آزاد و مسلمان و عاقل است دخترى داشته باشد تا هفت سال دختر تمام نشده ، پدر نمىتواند او را از مادرش جدا كند .\r\n( مسأله 2101 ) مستحب است در شوهر دادن دخترى كه بالغه است يعنى مكلّف شده عجله كنند ، حضرت صادق ( عليه السلام ) فرمودند : يكى از سعادت‌هاى مرد آن است كه دخترش در خانه او حيض نبيند .\r\n( مسأله 2102 ) اگر زن مهر خود را به شوهر صلح كند كه زن ديگر نگيرد ، به اين معنى كه از حق شرعى خود استفاده نكند ، لازم است به مصالحه عمل كنند ، يعنى زن مهر را نگيرد ، و مرد هم با زن ديگر ازدواج ننمايد .\r\n( مسأله 2103 ) كسى كه از زنا به دنيا آمده ، اگر زن بگيرد و بچه‌اى پيدا كند آن بچه حلال زاده است .\r\n( مسأله 2104 ) هر گاه مرد در روزه ماه رمضان يا در حال حيض زن با او نزديكى كند معصيت كرده ، ولى اگر بچه‌اى از آنان به دنيا بيايد ، حلال زاده است .\r\n\r\n","description":"","footnote":"","page_name":" 458 ","page_number":458},
  {"content":"\r\n\r\n( مسأله 2105 ) زنى كه يقين دارد شوهرش در سفر مرده اگر بعد از عده وفات كه مقدار آن در احكام طلاق گفته خواهد شد ، شوهر كند ، و شوهر اول از سفر برگردد ، بايد از شوهر دوم جدا شود و به شوهر اول حلال است ولى اگر شوهر دوم با او نزديكى كرده باشد ؛ زن بايد عده نگهدارد و شوهر دوم بايد مهر او را مطابق زن هائى كه مثل او هستند ، بدهد ولى خرج عده ندارد .\r\n\r\nاحكام شير دادن ( رضاع )\r\n( مسأله 2106 ) اگر زنى بچه‌اى را با شرائطى كه در آينده گفته خواهد شد ، شير دهد ، آن بچه به اين عده محرم مىشود :\r\nاول خود زن و آن را مادر رضاعى مىگويند .\r\nدوم شوهر زن كه شير مال اوست و او را پدر رضاعى مىگويند .\r\nسوم پدر و مادر آن زن هر چه بالا روند ، اگرچه پدر و مادر رضاعى او باشند .\r\nچهارم بچه هائى كه از آن زن به دنيا آمده‌اند ، يا به دنيا مىآيند .\r\nپنجم بچه‌هاى اولاد آن زن هر چه پائين روند ، چه از اولاد او به دنيا آمده ، يا اولاد او آن بچه‌ها را شير داده باشند .\r\nششم خواهر و برادر آن زن اگرچه رضاعى باشند يعنى به واسطه شير خوردن ، با آن زن خواهر و برادر شده باشند .\r\nهفتم عمو و عمه آن زن اگرچه رضاعى باشند .\r\nهشتم دائى و خاله آن زن اگرچه رضاعى باشند .\r\nنهم اولاد شوهر آن زن كه شير مال آن شوهر است ، هر چه پائين روند ، اگرچه اولاد رضاعى او باشند .\r\nدهم پدر و مادر شوهر آن زن كه شير مال آن شوهر است ، هر چه بالا روند .\r\nيازدهم خواهر و برادر شوهرى كه شير مال او است اگرچه خواهر و برادر رضاعى او باشند .\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nدوازدهم عمو و عمه و دائى و خاله شوهرى كه شير مال اوست ، هر چه بالا روند . اگرچه رضاعى باشند . و نيز عدّه ديگرى هم كه در مسائل بعد گفته مىشود ، به واسطه شير دادن محرم مىشوند .\r\n( مسأله 2107 ) اگر زنى بچه‌اى را با شرائطى كه در آينده گفته مىشود شير دهد ، پدر آن بچه نمىتواند با دخترهائى كه از آن زن به دنيا آمده‌اند ، ازدواج كند . و نيز نمىتواند دخترهاى شوهرى را كه شير مال اوست ، براى خود عقد نمايد ، بلكه احتياط واجب آن است كه دخترهاى رضاعى او را هم براى خود عقد ننمايد ولى جايز است با دخترهاى رضاعى آن زن ازدواج كند ، اگرچه احتياط مستحب آن است كه با آنان هم ازدواج نكند ، و نگاه محرمانه يعنى نگاهى كه انسان مىتواند به محرم‌هاى خود كند ، به آنان ننمايد .\r\n( مسأله 2108 ) اگر زنى بچه‌اى را با شرائطى كه در آينده گفته مىشود شير دهد ، شوهر آن زن كه صاحب شير است ، به خواهرهاى آن بچه محرم نمىشود ولى احتياط مستحب آن است كه با آنان ازدواج ننمايد و نيز خويشان شوهر به خواهر و برادر آن بچه محرم نمىشوند .\r\n( مسأله 2109 ) اگر زنى بچه‌اى را شير دهد ، به برادرهاى آن بچه محرم نمىشود . و نيز خويشان آن زن به برادر و خواهر بچه‌اى كه شير خورده محرم نمىشوند .\r\n( مسأله 2110 ) اگر انسان با زنى كه دخترى را شير كامل داده ازدواج كند و با آن زن نزديكى نمايد ، ديگر نمىتواند آن دختر را براى خود عقد كند .\r\n( مسأله 2111 ) اگر انسان با دخترى ازدواج كند ، ديگر نمىتواند با زنى كه آن دختر را شير كامل داده ، ازدواج نمايد .\r\n( مسأله 2112 ) انسان نمىتواند با دخترى كه مادر ، يا مادر بزرگ انسان او را شير كامل داده ازدواج كند . و نيز اگر زن پدر انسان ، از شير پدر او دخترى را شير داده باشد ؛ انسان نمىتواند با آن دختر ازدواج نمايد . و چنانچه دختر شيرخوارى را براى خود عقد كند ، بعد مادر يا مادربزرگ ، يا زن پدر او از شير همان پدر آن دختر را شير دهد ، عقد باطل مىشود .\r\n( مسأله 2113 ) با دخترى كه خواهر ، يا زن برادر انسان از شير برادرش او را شير كامل داده\r\n\r\n","description":"","footnote":"","page_name":" 460 ","page_number":460},
  {"content":"\r\n\r\nاست ، نمىشود ازدواج كرد . و همچنين است اگر خواهرزاده ، يا برادرزاده ، يا نوه خواهر ، يا نوه برادر انسان آن دختر را شير داده باشد .\r\n( مسأله 2114 ) اگر زنى بچه دختر خود را با شرائطى كه گفته خواهد شد شير دهد ، آن دختر به شوهر خود حرام مىشود و همچنين است اگر بچه‌اى را كه شوهر دخترش از زن ديگر دارد شير دهد . ولى اگر بچه پسر خود را شير دهد ، زن پسرش كه مادر آن طفل شيرخوار است ، بر شوهر خود حرام نمىشود .\r\n( مسأله 2115 ) اگر زن پدر دخترى ، بچه شوهر آن دختر را از شير آن پدر ، شير دهد ، آن دختر به شوهر خود حرام مىشود . چه بچه از همان دختر يا از زن ديگر شوهر او باشد .\r\n\r\nشرائط شير دادنى كه علت محرم شدن است\r\n( مسأله 2116 ) شير دادنى كه علت محرم شدن است ، هشت شرط دارد :\r\nاول بچه ، شير زن زنده را بخورد ، پس اگر از پستان زنى كه مرده است شير بخورد ، فائده ندارد .\r\nدوم شير آن زن از حرام نباشد ؛ پس اگر شير بچه‌اى را كه از زنا به دنيا آمده به بچه ديگر بدهند ، به واسطه آن شير ، بچه به كسى محرم نمىشود .\r\nسوم بچه شير را از پستان بمكد ، پس اگر شير را در گلوى او بريزند نتيجه ندارد .\r\nچهارم شير ، خالص و با چيز ديگر مخلوط نباشد ، مگر اين كه به قدرى كم باشد كه در آن مستهلك شود .\r\nپنجم شير از يك شوهر باشد . پس اگر زن شيردهى را طلاق دهند ، بعد شوهر ديگرى كند و از او آبستن شود و تا موقع زائيدن . شيرى كه از شوهر اول داشته باقى باشد و مثلًا هشت دفعه پيش از زائيدن از شير شوهر اول و هفت دفعه بعد از زائيدن از شير شوهر دوم به بچه‌اى بدهد ، آن بچه به كسى محرم نمىشود .\r\nششم بچه به واسطه مرض شير را قى نكند و اگر قى كند ، بنابر احتياط واجب كسانى كه\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nبه واسطه شير خوردن به آن بچه محرم مىشوند ، بايد با او ازدواج نكنند و نگاه محرمانه هم به او ننمايند .\r\nهفتم پانزده مرتبه ، يا يك شبانه روز به طورى كه در مسأله بعد گفته مىشود ، شير سير بخورد ، يا مقدارى شير به او بدهند كه بگويند از آن شير استخوانش محكم شده و گوشت در بدنش روئيده است ، بلكه اگر ده مرتبه هم به او شير دهند ، احتياط مستحب آن است كسانى كه به واسطه شير خوردن او به او محرم مىشوند ، با او ازدواج نكنند و نگاه محرمانه هم به او ننمايند .\r\nهشتم دو سال بچه تمام نشده باشد و اگر بعد از تمام شدن دو سال . او را شير دهند ، به كسى محرم نمىشود . ولى چنانچه از موقع زائيدن زن شيرده بيشتر از دو سال گذشته باشد و شير او باقى باشد و بچه‌اى را شير دهد آن بچه به كسانى كه گفته شد ، محرم مىشود .\r\n( مسأله 2117 ) بايد بچه در بين يك شبانه روز غذا يا شير كس ديگر را نخورد ولى اگر كمى غذا بخورد كه نگويند در بين غذا خورده ، اشكال ندارد و نيز بايد پانزده مرتبه را از شير يك زن بخورد و در بين پانزده مرتبه شير كس ديگر را نخورد و در هر دفعه بدون فاصله شير بخورد . ولى اگر در بين شير خوردن نفس تازه كند ، يا كمى صبر كند ، كه از وقتى كه پستان در دهان مىگيرد تا وقتى سير مىشود ، يك دفعه حساب شود ، اشكال ندارد .\r\n( مسأله 2118 ) اگر زن از شير شوهر خود بچه‌اى را شير دهد ، بعد شوهر ديگر كند و از شير آن شوهر هم بچه ديگر را شير دهد آن دو بچه به يكديگر محرم نمىشوند . اگرچه بهتر است با هم ازدواج نكنند و نگاه محرمانه به يكديگر ننمايند .\r\n( مسأله 2119 ) اگر زن از شير يك شوهر چندين بچه را شير دهد ، همه آنان به يكديگر و به شوهر و به زنى كه آنان را شير داده ، محرم مىشوند .\r\n( مسأله 2120 ) اگر كسى چند زن داشته باشد و هر كدام آنان با شرائطى كه گفتيم ، بچه‌اى را شير دهد ، همه آن بچه‌ها به يكديگر و به آن مرد و به همه آن زن‌ها محرم مىشوند .\r\n( مسأله 2121 ) اگر كسى دو زن شيرده داشته باشد و يكى از آنان بچه‌اى را مثلًا هشت مرتبه و ديگرى هفت مرتبه شيربدهد آن بچه به كسى محرم نمىشود .\r\n\r\n","description":"","footnote":"","page_name":" 462 ","page_number":462},
  {"content":"\r\n\r\n( مسأله 2122 ) اگر زنى از شير يك شوهر پسر و دخترى را شير كامل بدهد خواهر و برادر آن دختر به خواهر و برادر آن پسر محرم نمىشوند . و احتياط مستحب اين است كه با يكديگر ازدواج نكنند .\r\n( مسأله 2123 ) انسان نمىتواند بدون اذن زن خود ، با زن هائى كه به واسطه شير خوردن ، خواهرزاده يا برادرزاده زن او شده‌اند ، ازدواج كند . و نيز اگر با پسرى لواط كند ، نمىتواند با دختر و خواهر و مادر و مادربزرگ آن پسر كه رضاعى هستند يعنى به واسطه شير خوردن ، دختر و خواهر و مادر او شده‌اند ، ازدواج نمايد .\r\n( مسأله 2124 ) زنى كه برادر انسان را شير داده ، به انسان محرم نمىشود ، اگرچه احتياط مستحب آن است كه با او ازدواج نكند .\r\n( مسأله 2125 ) انسان نمىتواند با دو خواهر ، اگرچه رضاعى باشند ، يعنى به واسطه شير خوردن خواهر يكديگر شده باشند ، ازدواج كند ؛ و چنانچه دو زن را عقد كند و بعد بفهمد خواهر بوده‌اند . در صورتى كه عقد آنان در يك وقت بوده هر دو باطل است و اگر در يك وقت نبوده ، عقد اولى صحيح و عقد دومى باطل مىباشد .\r\n( مسأله 2126 ) اگر زن از شير شوهر خود كسانى را كه بعداً گفته مىشود شير دهد ، شوهرش بر او حرام نمىشود ، اگرچه بهتر آن است كه احتياط كنند :\r\nاوّل برادر و خواهر خود را .\r\nدوم عمو و عمه و دائى و خاله خود را .\r\nسوم اولاد عمو و اولاد دائى خود را .\r\nچهارم برادرزاده خود را .\r\nپنجم برادر شوهر ، يا خواهر شوهر خود را .\r\nششم خواهرزاده خود ، يا خواهرزاده شوهرش را .\r\nهفتم عمو و عمه و دائى و خاله شوهرش را .\r\nهشتم نوه زن ديگر شوهر خود را .\r\n\r\n","description":"","footnote":"","page_name":" 463 ","page_number":463},
  {"content":"\r\n\r\n( مسأله 2127 ) اگر كسى دختر عمه يا دختر خاله انسان را شير دهد به انسان محرم نمىشود ولى احتياط مستحب آن است كه از ازدواج با او خوددارى نمايد .\r\n\r\nآداب شير دادن\r\n( مسأله 2128 ) براى شير دادن بچه بهتر از هر كس مادر او است و سزاوار است كه مادر براى شير دادن از شوهر خود مزد نگيرد و خوب است كه شوهر مزد بدهد . و اگر مادر بخواهد بيشتر از دايه مزد بگيرد ، شوهر مىتواند بچه را از او گرفته و به دايه بدهد .\r\n( مسأله 2129 ) مستحب است دايه‌اى كه براى طفل مىگيرند ، داراى عقل و عفّت و صورت نيكو باشد و مكروه است كم عقل يا بدصورت ، يا بدخلق ، يا زنازاده باشد . و نيز مكروه است دايه‌اى بگيرند كه بچه‌اى كه دارد ، از زنا به دنيا آمده باشد .\r\n\r\nمسائل متفرّقه شير دادن\r\n( مسأله 2130 ) مستحب است از زن‌ها جلوگيرى كنند كه هر بچه‌اى را شير ندهند ، زيرا ممكن است فراموش شود كه به چه كسانى شير داده‌اند و بعداً دو نفر محرم با يكديگر ازدواج نمايند .\r\n( مسأله 2131 ) كسانى كه به واسطه شير خوردن ، خويشى پيدا مىكنند ، مستحب است يكديگر را احترام نمايند ، ولى از يكديگر ارث نمىبرند و حق‌هاى خويشى كه انسان با خويشان خود دارد ، براى آنان نيست .\r\n( مسأله 2132 ) در صورتى كه ممكن باشد ، مستحب است بچه را دو سال تمام شير بدهند .\r\n( مسأله 2133 ) اگر به واسطه شير دادن ، حق شوهر از بين نرود ، زن مىتواند بدون اجازه شوهر ؛ بچه كس ديگر را شير دهد ، ولى جايز نيست بچه‌اى را شير دهد كه به واسطه شير دادن به آن بچه به شوهر خود حرام شود . مثلًا اگر شوهر او دختر شيرخوارى را براى خود عقد كرده باشد ، زن نبايد آن دختر را شير دهد ، چون اگر آن دختر را شير دهد ، خودش مادر زن شوهر مىشود و بر او حرام مىگردد .\r\n\r\n","description":"","footnote":"","page_name":" 464 ","page_number":464},
  {"content":"\r\n\r\n( مسأله 2134 ) اگر كسى بخواهد زن برادرش به او محرم شود ، بايد دختر شيرخوارى را براى مدتى كه قابليت بهره‌گيرى جنسى داشته باشد براى خود صيغه كند و با شرائطى كه در مسأله 2116 گفته شد ، زن برادرش آن دختر را شير دهد . و پس از مدتى مىتواند مدت را ببخشد .\r\n( مسأله 2135 ) اگر مرد پيش از آن كه زنى را براى خود عقد كند ، بگويد به واسطه شير خوردن ، آن زن بر او حرام شده : مثلًا بگويد شير مادر او را خورده ؛ چنانچه معلوم نباشد كه دروغ مىگويد نمىتواند با آن زن ازدواج كند . و اگر بعد از عقد بگويد و خود زن هم حرف او را قبول نمايد ، عقد باطل است پس اگر مرد با او نزديكى نكرده باشد ، يا نزديكى كرده باشد ، ولى در وقت نزديكى كردن ، زن بداند بر آن مرد حرام است ، مهر ندارد و اگر بعد از نزديكى بفهمد كه بر آن مرد حرام بوده ، شوهر بايد مهر او را مطابق زن هائى كه مثل او هستند ، بدهد .\r\n( مسأله 2136 ) اگر زن پيش از عقد بگويد به واسطه شير خوردن بر مردى حرام شده ، چنانچه معلوم نباشد كه دروغ مىگويد نمىتواند با آن مرد ازدواج كند و اگر بعد از عقد بگويد ، مثل صورتى است كه مرد بعد از عقد بگويد كه زن بر او حرام است و حكم آن در مسأله پيش گفته شد .\r\n( مسأله 2137 ) شير دادنى كه علت محرم شدن است ، به دو چيز ثابت مىشود :\r\nاول خبر دادن عده‌اى كه انسان از گفته آنان اطمينان پيدا كند .\r\nدوم شهادت دادن دو مرد عادل يا چهار زن يا يك مرد و دو زن كه همگى عادل باشند ، ولى بايد شرائط شير دادن را هم بگويند . مثلًا بگويند ما ديده‌ايم كه فلان بچه بيست و چهار ساعت از پستان فلان زن شير خورده و چيزى هم در بين نخورده و همچنين ساير شرطها را كه قبلًا گفته شد ، شرح دهند . ولى اگر معلوم باشد كه شرائط را مىدانند و در عقيده با هم مخالف نيستند و مرد و زن هم در عقيده مخالفت ندارند ، لازم نيست شرائط را شرح دهند .\r\n( مسأله 2138 ) اگر شك كنند بچه به مقدارى كه علت محرم شدن است ، شير خورده يا نه ؟ يا گمان داشته باشند كه به آن مقدار شير خورده ، بچه به كسى محرم نمىشود . ولى بهتر آن است كه احتياط كنند .\r\n\r\n","description":"","footnote":"","page_name":" 465 ","page_number":465},
  {"content":"\r\n\r\n\r\n( 28 ) احكام طلاق\r\n( مسأله 2139 ) مردى كه زن خود را طلاق مىدهد ، بايد عاقل و بالغ باشد و به اختيار خود طلاق دهد و اگر او را مجبور كنند كه زنش را طلاق دهد ، طلاق باطل است و نيز بايد قصد طلاق داشته باشد ؛ پس اگر صيغه طلاق را به شوخى بگويد ، صحيح نيست .\r\n( مسأله 2140 ) زن بايد در وقت طلاق از خون حيض و نفاس پاك باشد و شوهرش در آن پاكى يا در حال نفاس يا حيض كه پيش از اين پاكى بود با او نزديكى نكرده باشد و تفصيل اين دو شرط در مسائل آينده گفته مىشود .\r\n( مسأله 2141 ) طلاق دادن زن در حال حيض يا نفاس در سه صورت صحيح است :\r\nاول آن كه شوهرش بعد از ازدواج با او نزديكى نكرده باشد .\r\nدوم آبستن باشد و اگر معلوم نباشد كه آبستن است و شوهر در حال حيض طلاقش بدهد ، بعد بفهمد آبستن بوده ، اشكال ندارد .\r\nسوم مرد به واسطه غائب و يا محبوس بودن نتواند يا برايش مشكل باشد كه پاك بودن زن را بفهمد .\r\n( مسأله 2142 ) اگر زن را از خون حيض پاك بداند طلاقش دهد بعد معلوم شود كه موقع طلاق در حال حيض بوده ، طلاق او باطل است و اگر او را در حيض بداند و جدّاً او را طلاق دهد بعد معلوم شود پاك بوده ، طلاق او صحيح است .\r\n( مسأله 2143 ) كسى كه مىداند زنش در حال حيض يا نفاس است ، اگر غائب شود مثلًا مسافرت كند و بخواهد او را طلاق دهد ، اگر استعلام ممكن نباشد بايد تا مدتى كه معمولًا\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nزن‌ها از حيض يا نفاس پاك مىشوند ، صبر كند .\r\n( مسأله 2144 ) اگر مردى كه غائب است بخواهد زن خود را طلاق دهد چنانچه بتواند اطلاع پيدا كند كه زن او در حال حيض يا نفاس است يا نه ، اگرچه اطلاع او از روى عادت حيض زن ؛ يا نشانه‌هاى ديگرى باشد كه در شرع معين شده ، بايدتا مدتى كه معمولًا زن‌ها از حيض يا نفاس پاك مىشوند ، صبر كند .\r\n( مسأله 2145 ) اگر با عيالش كه از خون حيض و نفاس پاك است ، نزديكى كند و بخواهد طلاقش دهد ، بايد صبر كند تا دوباره حيض ببيند و پاك شود . ولى زنى را كه نه سالش تمام نشده ، يا آبستن است ؛ اگر بعد از نزديكى طلاق دهد ، اشكال ندارد و همچنين است اگر يائسه باشد يعنى اگر سيّده است ، بيشتر از شصت سال و اگر سيده نيست ، بيشتر از پنجاه سال داشته باشد .\r\n( مسأله 2146 ) هر گاه با زنى كه از خون حيض و نفاس پاك است نزديكى كند و در همان پاكى جدّاً طلاقش دهد اگر بعد معلوم شود كه موقع طلاق آبستن بوده ، اشكال ندارد .\r\n( مسأله 2147 ) اگر با زنى كه از خون حيض و نفاس پاك است نزديكى كند و مسافرت نمايد چنانچه بخواهد در سفر طلاقش دهد ، اگر استعلام ممكن نباشد بايد به قدرى كه زن معمولًا بعد از آن پاكى خون مىبيند و دوباره پاك مىشود ، صبر كند و بهتر اين است كه يك ماه صبر نمايد .\r\n( مسأله 2148 ) اگر مرد بخواهد زن خود را كه به واسطه مرضى كه حيض نمىبيند يا در آفرينش چنين است طلاق دهد ، بايد از وقتى كه با او نزديكى كرده تا سه ماه از نزديكى با او خوددارى نمايد و بعد او را طلاق دهد .\r\n( مسأله 2149 ) طلاق بايد به صيغه عربى صحيح خوانده شود و دو مرد عادل آن را بشنوند و اگر خود شوهر بخواهد صيغه طلاق را بخواند و اسم زن او مثلًا فاطمه باشد ، بايد بگويد : زَوْجَتِى فاطِمَهُ طالِق يعنى زن من فاطمه رها است و اگر ديگرى را وكيل كند آن وكيل بايد بگويد : زَوْجَةُ مَوَكِّلِى فاطِمَةُ طالِق .\r\n\r\n","description":"","footnote":"","page_name":" 467 ","page_number":467},
  {"content":"\r\n\r\n( مسأله 2150 ) زنى كه صيغه شده ، مثلًا يك ماهه يا يك ساله او را عقد كرده‌اند طلاق ندارد و رها شدن او به اين است كه مدتش تمام شود ، يا مرد مدت را به او ببخشد به اين ترتيب كه بگويد : مدت را به تو بخشيدم و شاهد گرفتن و پاك بودن زن از حيض لازم نيست .\r\n\r\nعدّه طلاق\r\n( مسأله 2151 ) زن يائسه عده ندارد ؛ اگرچه شوهرش با او نزديكى كرده باشد و بعد از طلاق مىتواند فوراً شوهر كند و زنى كه نه سالش تمام نشده نيز عده ندارد .\r\n( مسأله 2152 ) زنى كه نه سالش تمام شده و يائسه نيست اگر شوهرش با او نزديكى كند و طلاقش دهد ، بعداز طلاق بايد عده نگهدارد يعنى بعد از آن كه در پاكى طلاقش داد ، به قدرى صبر كند كه دوبار حيض ببيند و پاك شود و همين كه حيض سوم را ديد ، عده او تمام مىشود و مىتواند شوهر كند . ولى اگر پيش از نزديكى كردن با او طلاقش بدهد عده ندارد ، يعنى مىتواند بعد از طلاق فوراً شوهر كند .\r\n( مسأله 2153 ) زنى كه حيض نمىبيند اگر در سن زنهائى باشد كه حيض مىبينند ، چنانچه شوهرش بعد از نزديكى كردن او را طلاق دهد ، بايد بعد از طلاق تا سه ماه يعنى نود روز تمام عده نگاه دارد .\r\n( مسأله 2154 ) اگر زن آبستن را طلاق دهند ، عده آن يا دنيا آمدن ، يا سقط شدن بچه او است ، بنابر اين اگر مثلًا يك ساعت بعد از طلاق بچه او به دنيا آيد ، عده‌اش تمام مىشود .\r\n( مسأله 2155 ) عده ازدواج موقت پس از تمام شدن و يا بخشيدن باقى مانده مدت ، دو حيض است و اگر حيض نمىبيند ، چهل و پنج روز بايد از شوهر كردن خوددارى نمايد .\r\n( مسأله 2156 ) ابتداى عده طلاق از موقعى است كه خواندن صيغه طلاق تمام مىشود ، چه زن بداند طلاقش داده‌اند ، يا نداند پس اگر بعد از تمام شدن عده بفهمد كه او را طلاق داده‌اند ؛ لازم نيست دوباره عده نگهدارد .\r\n\r\n","description":"","footnote":"","page_name":" 468 ","page_number":468},
  {"content":"\r\n\r\n\r\nعده زنى كه شوهرش مرده\r\n( مسأله 2157 ) زنى كه شوهرش مرده اگر آبستن نباشد ، بايد تا چهار ماه و ده روز عده نگهدارد اگرچه يائسه يا صيغه باشد ، يا شوهرش با او نزديكى نكرده باشد و اگر آبستن باشد ، بايد تا موقع زائيدن عده نگهدارد ، ولى اگر پيش از گذشتن چهار ماه و ده روز ، بچه‌اش به دنيا بيايد بايد تا چهار ماه و ده روز از مرگ شوهرش صبر كند و اين عده را عده وفات مىگويند .\r\n( مسأله 2158 ) زنى كه در عده وفات مىباشد حرام است لباسى كه در عرف زينت حساب مىشود بپوشد و سرمه بكشد و همچنين كارهاى ديگرى كه زينت حساب شود بر او حرام مىباشد .\r\n( مسأله 2159 ) اگر زن يقين كند كه شوهرش مرده و بعد از تمام شدن عده وفات ، شوهر كند چنانچه معلوم شود شوهر او بعداً مرده است ، بايد از شوهر دوم جدا شود و در صورتى كه آبستن باشد ، به مقدارى كه در عده طلاق گفته شد مسأله 2153 ، براى شوهر دوم عده طلاق و بعد براى شوهر اول عده وفات نگهدارد ؛ و اگر آبستن نباشد ، براى شوهر اول عده وفات و بعد براى شوهر دوم عده طلاق نگهدارد .\r\n( مسأله 2160 ) ابتداى عده وفات از موقعى است كه زن از مرگ شوهر مطلع شود .\r\n( مسأله 2161 ) اگر زن بگويد عده‌ام تمام شده ، با دو شرط از او قبول مىشود :\r\nاول : آن كه مورد تهمت نباشد .\r\nدوم : از طلاق يا مردن شوهرش به قدرى گذشته باشد كه در آن مدت تمام شدن عده ممكن باشد .\r\n\r\n","description":"","footnote":"","page_name":" 469 ","page_number":469},
  {"content":"\r\n\r\n\r\nطلاق بائن و طلاق رجعى\r\n( مسأله 2162 ) طلاق بائن آن است كه بعد از طلاق ، مرد حق ندارد به زن خود رجوع كند ، يعنى بدون عقد او را به زنى قبول نمايد و آن بر پنج قسمت است :\r\nاول : طلاق زنى كه نه سالش تمام نشده باشد .\r\nدوم : طلاق زنى كه يائسه باشد يعنى اگر سيده است ، بيشتر از شصت سال و اگر سيده نيست بيشتر از پنجاه سال داشته باشد .\r\nسوم : طلاق زنى كه شوهرش بعد از عقد با او نزديكى نكرده باشد .\r\nچهارم : طلاق زنى كه او را سه دفعه طلاق داده‌اند .\r\nپنجم : طلاق خُلع و مُبارات . و احكام اينها بعداً گفته خواهد شد . و غير اينها طلاق رجعى است كه بعد از طلاق تا وقتى زن در عده است ، مرد مىتواند به او رجوع نمايد .\r\n( مسأله 2163 ) كسى كه زنش را طلاق رجعى داده ، حرام است او را از خانه‌اى كه موقع طلاق در آن خانه بوده ، بيرون كند . ولى در بعضى از مواقع كه در كتاب‌هاى مفصل گفته شده . بيرون كردن او اشكال ندارد و نيز حرام است زن براى كارهاى غيرلازم از آن خانه بيرون رود .\r\n\r\nاحكام رجوع كردن\r\n( مسأله 2164 ) در طلاق رجعى مرد به دو قسم مىتواند به زن خود رجوع كند :\r\nاول : حرفى بزند كه معنايش اين باشد كه او را دوباره زن خود قرار داده است .\r\nدوم : كارى كند كه از آن بفهمند رجوع كرده است و در هر دو مورد در باطن قصد رجوع كند .\r\n( مسأله 2165 ) براى رجوع كردن لازم نيست مرد شاهد بگيرد ، يا به زن خبر دهد ، بلكه اگر بدون اين كه كسى بفهمد ، بگويد به زنم رجوع كردم ، صحيح است .\r\n\r\n","description":"","footnote":"","page_name":" 470 ","page_number":470},
  {"content":"\r\n\r\n( مسأله 2166 ) مردى كه زن خود را طلاق رجعى داده ، اگر حق رجوع خود را در برابر مبلغى مصالحه كند ، مصالحه صحيح و ديگر حق رجوع نخواهد داشت .\r\n( مسأله 2167 ) اگر زنى را دو بار طلاق دهد و بعد از هر طلاقى به او رجوع كند ، يا دو بار او را طلاق دهد و بعد از هر طلاق عقدش كند ، بعد از طلاق سوم آن زن بر او حرام است ، ولى اگر بعد از طلاق سوم به ديگرى شوهر كند ، با چهار شرط به شوهر اول حلال مىشود ، يعنى مىتواند آن زن را دوباره عقد نمايد :\r\nاوّل : آن كه عقد شوهر دوم هميشگى باشد و اگر مثلًا يك ماهه يا يك ساله او را صيغه كند ، بعد از آن كه از او جدا شد ، شوهر اول نمىتواند او را عقد كند .\r\nدوم : شوهر دوم با او نزديكى كند .\r\nسوم : شوهر دوم طلاقش دهد يا بميرد .\r\nچهارم : عدّه طلاق يا عدّه وفات شوهر دوم تمام شود .\r\n\r\nطلاق خُلع\r\n( مسأله 2168 ) طلاق زنى را كه به شوهرش مايل نيست و مهر يا مال ديگر خود را به او مىبخشد كه طلاقش دهد طلاق خلع گويند .\r\n( مسأله 2169 ) اگر شوهر بخواهد صيغه طلاق خلع را بخواند ، چنانچه اسم زن مثلًا فاطمه باشد مىگويد : زَوْجَتِى فاطِمَةُ خلعتها عَلى ما بَذَلَتْ هِىَ طالِق ( يعنى زنم فاطمه را طلاق خلع دادم او رها است ) .\r\n( مسأله 2170 ) اگر زنى كسى را وكيل كند كه مهر او را به شوهرش ببخشد و شوهر همان كس را وكيل كند كه زن را طلاق دهد ، چنانچه اسم شوهر محمد و اسم زن فاطمه باشد وكيل ، صيغه طلاق را اين طور مىخواند :\r\nعَنْ مُوَكِّلَتِى فاطِمَة بَذَلْتُ مَهْرَها لِمُوَكِّلِى مُحَمَّد لِيَخْلَعَها عَلَيْهِ پس از آن بدون فاصله مىگويد : زَوجَةُ مَوَكِّلِى خلعتها عَلى ما بَذَلَتْ هِىَ طالِق و اگر زنى كسى را وكيل كند كه غير از\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nمهر چيز ديگرى را به شوهر او ببخشد كه او را طلاق دهد وكيل بايد به جاى كلمه ( مهرها ) آن چيز را بگويد مثلًا اگر صدهزار تومان داده ، بايد بگويد : بَذَلْتُ مِأَةَ الف تُومان . سپس از طرف شوهر قبول كند و بگويد قبلت ذلك بعداً بگويد زوجة موكّلى خلعتها على ما بذلت هي طالق .\r\n\r\nطلاق مُبارات\r\n( مسأله 2171 ) اگر زن و شوهر يكديگر را نخواهند و زن مالى به مرد بدهد كه او را طلاق دهد آن طلاق را مبارات گويند .\r\n( مسأله 2172 ) اگر شوهر بخواهد صيغه مبارات را بخواند چنانچه مثلًا اسم زن فاطمه باشد ، بايد بگويد : بارَأْتُ زَوْجَتِى فاطِمَةَ عَلى مَهْرِها فَهِىَ طالِق . يعنى از زنم فاطمه در مقابل مهر او جدا شدم پس او رهاست ، و اگر ديگرى را وكيل كند وكيل بايد بگويد : بارَأْتُ زَوْجَةُ مُوَكِّلِى فاطِمَةَ عَلى مَهْرِها فَهِىَ طالِق . و در هر دو صورت اگر به جاى كلمه ( على مهرها ) « لمهرها » بگويد ، اشكال ندارد .\r\n( مسأله 2173 ) صيغه طلاق خلع و مبارات بايد به عربى صحيح خوانده شود ولى اگر زن براى آن كه مال خود را به شوهر ببخشد مثلًا به فارسى بگويد براى طلاق ، فلان مال را به تو بخشيدم اشكال ندارد .\r\n( مسأله 2174 ) اگر زن در بين عده طلاق خلع ، يا مبارات از بخشش خود برگردد ، شوهر مىتواند رجوع كند و بدون عقد دوباره او را زن خود قرار دهد .\r\n( مسأله 2175 ) مالى را كه شوهر براى طلاق مبارات مىگيرد ، بايد بيشتر از مهر نباشد ، ولى در طلاق خلع اگر بيشتر باشد ، اشكال ندارد .\r\n\r\nاحكام متفرّقه طلاق\r\n( مسأله 2176 ) اگر با زن نامحرمى به گمان اين كه عيال خود او است ، نزديكى كند ، چه زن بداند كه او شوهرش نيست ، يا گمان كند شوهرش مىباشد ، بايد عده نگهدارد .\r\n\r\n","description":"","footnote":"","page_name":" 472 ","page_number":472},
  {"content":"\r\n\r\n( مسأله 2177 ) اگر با زنى كه مىداند عيالش نيست زنا كند ، چنانچه زن گمان كند كه شوهر او است ، بنابر احتياط واجب بايد عده نگهدارد .\r\n( مسأله 2178 ) اگر مرد ؛ زنى را گول بزند كه از شوهرش طلاق بگيرد و زن او شود طلاق و عقد آن زن صحيح است ولى هر دو معصيت بزرگى كرده‌اند .\r\n( مسأله 2179 ) هر گاه زن در ضمن عقد با شوهر شرط كند كه اگر شوهر مسافرت نمايد ، يا مثلًا شش ماه به او خرجى ندهد ، اختيار طلاق با او باشد ، اين شرط باطل است و چنانچه شرط كند كه اگر مرد مسافرت كند . يا مثلًا تا شش ماه خرجى ندهد ، از همين حالا از طرف شوهر وكيل باشد خود را طلاق دهد چنانچه پس از مسافرتِ مَرد ، يا خرجى ندادن شش ماه ، خود را طلاق دهد ، صحيح است .\r\n( مسأله 2180 ) زنى كه شوهرش گم شده ؛ اگر بخواهد به ديگرى شوهر كند ، بايد نزد مجتهد عادل برود و به راهنمايى او عمل نمايد .\r\n( مسأله 2181 ) پدر و جد پدرى ديوانه اگر مصلحت باشد مىتوانند زن او را طلاق بدهند .\r\n( مسأله 2182 ) اگر پدر يا جد پدرى براى طفل خود - در صورت مصلحت - زنى را صيغه كند ؛ اگرچه مقدارى از زمان تكليف بچه جزء مدت صيغه باشد ، مثلًا براى پسر چهارده ساله خودش زنى را دو ساله صيغه كند ، چنانچه صلاح بچه باشد ، مىتواند مدت آن زن را ببخشد ولى زن دائمى او را نمىتواند طلاق دهد .\r\n( مسأله 2183 ) اگر از روى علاماتى كه در شرع معين شده ، مرد دو نفر را عادل بداند و زن خود را پيش آنان طلاق دهد ، ديگرى كه آنان را عادل نمىداند بنابر احتياط واجب نبايد آن زن را براى كس ديگر عقد كند .\r\n\r\n","description":"","footnote":"","page_name":" 473 ","page_number":473},
  {"content":"\r\n\r\n\r\n( 29 ) احكام ارث\r\n( مسأله 2184 ) كسانى كه به واسطه خويشى ارث مىبرند ، سه دسته هستند :\r\nدسته اول : پدر و مادر و اولاد ميّت است و با نبودن اولاد ، اولاد اولاد هر چه پائين روند هر كدام آنان كه به ميّت نزديكتر است ، ارث مىبرد و تا يك نفر از اين دسته هست ، دسته دوم ارث نمىبرند .\r\nدسته دوم : جدّ و جدّه ( يعنى پدربزرگ و مادربزرگ ) خواه پدرى باشد يا مادرى و هر چه بالا رود و خواهر و برادر و با نبودن برادر و خواهر ، اولاد ايشان هر كدام به ميّت نزديكتر است ارث مىبرد و تا يك نفر از اين دسته هست ، دسته سوم ارث نمىبرند .\r\nدسته سوم : عمو و عمّه و دائى و خاله هر چه بالا رود و اولاد آنان هر چه پائين روند و تا يك نفر از عموها و عمه‌ها و دائىها و خاله‌هاى ميّت زنده‌اند ، اولاد آنان ارث نمىبرند ولى اگر ميّت عموى پدرى و پسر عموى پدر و مادرى داشته باشد و غير از اينها وارثى نداشته باشد ، ارث به پسر عموى پدر و مادرى مىرسد و عموى پدرى ارث نمىبرد .\r\n( مسأله 2185 ) اگر عمو و عمه و دائى و خاله خود ميّت و اولاد آنان و اولاد اولاد آنان نباشند ، عمو و عمه و دائى و خاله پدر و مادر ميت ارث مىبرند و اگر اينها نباشند ، اولادشان ارث مىبرند و اگر اينها هم نباشند ، عمو و عمه و دائى و خاله جد و جده ميّت و اگر اينها نباشند ، اولادشان ارث مىبرند .\r\n( مسأله 2186 ) زن و شوهر به تفصيلى كه بعداً گفته مىشود ، از يكديگر ارث مىبرند .\r\n\r\n","description":"","footnote":"","page_name":" 474 ","page_number":474},
  {"content":"\r\n\r\n\r\nارث دسته اوّل\r\n( مسأله 2187 ) اگر وارث ميّت فقط يك نفر از دسته اول باشد ، مثلًا پدر يا مادر يا يك پسر يا يك دختر باشد ، همه مال ميت به او مىرسد و اگر چند پسر يا چند دختر باشند ، همه مال به طور مساوى بين آنان قسمت مىشود و اگر يك پسر و يك دختر باشند ، مال را سه قسمت مىكنند ، دو قسمت را پسر و يك قسمت را دختر مىبرد و اگر چند پسر و چند دختر باشند ، مال را طورى قسمت مىكنند كه هر پسرى دو برابر دختر ببرد .\r\n( مسأله 2188 ) اگر وارث ميّت فقط پدر و مادر او باشند ، مال سه قسمت مىشود ، دو قسمت آن را پدر و يك قسمت را مادر مىبرد ولى اگر ميّت دو برادر ، يا چهار خواهر ، يا يك برادر و دو خواهر داشته باشد كه همه آنان پدرى باشند ، يعنى پدر آنان با پدر ميت يكى باشد ، خواه مادرشان هم با مادر ميت يكى باشد يا نه ، اگرچه تا ميت پدر و مادر دارد ، اينها ارث نمىبرند ، اما به واسطه بودن اينها مادر شش يك مال را مىبرد و بقيه را به پدر مىدهند . و در حقيقت وجود آنان مانع از آن مىشود كه مادر يك سوم ببرد ، بلكه يك ششم مىبرد .\r\n( مسأله 2189 ) اگر وارث ميّت فقط پدر و مادر و يك دختر باشد ، چنانچه ميت دو برادر يا چهار خواهر يا يك برادر و دو خواهر پدرى نداشته باشد ، مال را پنج قسمت مىكنند ، پدر و مادر ، هر كدام يك قسمت و دختر سه قسمت آن را مىبرد و اگر دو برادر يا چهار خواهر يا يك برادر و دو خواهر پدرى داشته باشد ، مال ميت را 24 قسمت مىكنند 15 قسمت آن را به دختر و 5 قسمت آن را به پدر و 4 قسمت آن را به مادر مىدهند .\r\n( مسأله 2190 ) اگر وارث ميّت فقط پدر و مادر و يك پسر باشد ، مال را شش قسمت مىكنند ، پدر و مادر هر كدام يك قسمت و پسر چهار قسمت آن را مىبرد و اگر چند پسر يا چند دختر باشند ، آن چهار قسمت را به طور مساوى بين خودشان قسمت مىكنند و اگر پسر و دختر باشند ، آن چهار قسمت را طورى تقسيم مىكنند كه هر پسرى دو برابر دختر ببرد .\r\n( مسأله 2191 ) اگر وارث ميّت فقط پدر و يك پسر يا مادر و يك پسر باشد ، مال را شش قسمت مىكنند . يك قسمت آن را پدر يا مادر و پنج قسمت را پسر مىبرد .\r\n\r\n","description":"","footnote":"","page_name":" 475 ","page_number":475},
  {"content":"\r\n\r\n( مسأله 2192 ) اگر وارث ميت فقط پدر ، يا مادر ، با پسر و دختر باشد ، مال را شش قسمت مىكنند ، يك قسمت آن را پدر ، يا مادر مىبرد و بقيه را طورى قسمت مىكنند كه هر پسرى دو برابر دختر ببرد .\r\n( مسأله 2193 ) اگر وارث ميت فقط پدر و يك دختر ، يا مادر و يك دختر باشد ، مال را چهار قسمت مىكنند ، يك قسمت آن را پدر يا مادر و بقيه را دختر مىبرد .\r\n( مسأله 2194 ) اگر وارث ميت فقط پدر و چند دختر يا مادر و چند دختر باشد ، مال را پنج قسمت مىكنند ، يك قسمت را پدر يا مادر مىبرد و چهار قسمت را دخترها به طور مساوى بين خودشان قسمت مىكنند .\r\n( مسأله 2195 ) اگر ميت اولاد نداشته باشد ، نوه پسرى او اگرچه دختر باشد ، سهم پسر ميت را مىبرد و نوه دخترى او اگرچه پسر باشد ، سهم دختر ميت را مىبرد مثلًا اگر ميت يك پسر از دختر خود و يك دختر از پسرش داشته باشد ، مال را سه قسمت مىكنند ، يك قسمت را به پسر دختر و دو قسمت را به دختر پسر مىدهند .\r\n( مسأله 2196 ) وجوهى كه به بازماندگان افراد بازنشسته پس از فوت پرداخت مىشود در صورتى كه از حقوق آنها در زمان خدمت كم شده و در وقت بازنشستگى پرداخت مىشود ، جزء تَرَكه است و به تمام ورثه مىرسد و اگر از طرف خود اداره پرداخت مىشود ، به هر كس بدهند به او اختصاص دارد .\r\n\r\nارث دسته دوّم\r\n( مسأله 2197 ) دسته دوم از كسانى كه به واسطه خويشى ارث مىبرند جد يعنى پدر بزرگ و جده يعنى مادربزرگ و برادر و خواهر ميت است و اگر برادر و خواهر نداشته باشد ، اولادشان ارث مىبرند .\r\n( مسأله 2198 ) اگر وارث ميت فقط يك برادر ، يا يك خواهر باشد همه مال به او مىرسد و اگر چند برادر پدر و مادرى ، يا چند خواهر پدر و مادرى باشند ، مال به طور مساوى بين آنان قسمت مىشود و اگر برادر و خواهر پدر و مادرى با هم باشند ، هر برادرى دو برابر خواهر\r\n\r\n","description":"","footnote":"","page_name":" 476 ","page_number":476},
  {"content":"\r\n\r\nمىبرد ، مثلًا اگر دو برادر و يك خواهر پدر و مادرى دارد ، مال را پنج قسمت مىكنند هر يك از برادرها دو قسمت و خواهر يك قسمت آن را مىبرد .\r\n( مسأله 2199 ) اگر ميت برادر و خواهر پدر و مادرى دارد ، برادر و خواهر پدرى كه از مادر با ميت جدا است ، ارث نمىبرد . و اگر برادر و خواهر پدر و مادرى ندارد . چنانچه فقط يك خواهر يا يك برادر پدرى داشته باشد ، همه مال به او مىرسد و اگر چند برادر يا چند خواهر پدرى داشته باشد ، مال به طور مساوى بين آنان قسمت مىشود و اگر هم برادر و هم خواهر پدرى داشته باشد ، هر برادرى دو برابر خواهر مىبرد .\r\n( مسأله 2200 ) اگر وارث ميت فقط يك خواهر يا يك برادر مادرى باشد كه از پدر با ميت جدا است ، همه مال به او مىرسد . و اگر چند برادر مادرى يا چند خواهر مادرى يا چند برادر و خواهر مادرى باشند ، مال به طور مساوى بين آنان قسمت مىشود .\r\n( مسأله 2201 ) اگر ميت برادر و خواهر پدرى و مادرى و برادر و خواهر پدرى و يك برادر يا يك خواهر مادرى داشته باشد ، برادر و خواهر پدرى ارث نمىبرند و مال را شش قسمت مىكنند ، يك قسمت آن را به برادر يا خواهر مادرى و بقيه را به برادر و خواهر پدر و مادرى مىدهند و هر برادرى دو برابر خواهر مىبرد .\r\n( مسأله 2202 ) اگر ميت برادر و خواهر پدر و مادرى و برادر و خواهر پدرى و برادر و خواهر مادرى داشته باشد ، برادر و خواهر پدرى ارث نمىبرد و مال را سه قسمت مىكنند ، يك قسمت آن را برادر و خواهر مادرى به طور مساوى بين خودشان قسمت مىكنند و بقيه را به برادر و خواهر پدر و مادرى مىدهند و هر برادرى دو برابر خواهر مىبرد .\r\n( مسأله 2203 ) اگر وارث ميت فقط برادر و خواهر پدرى و يك برادر مادرى يا يك خواهر مادرى باشد ، مال را شش قسمت مىكنند ، يك قسمت آن را برادر يا خواهر مادرى مىبرد و بقيه را به برادر و خواهر پدرى مىدهند و هر برادرى دو برابر خواهر مىبرد .\r\n( مسأله 2204 ) اگر وارث ميت فقط برادر و خواهر پدرى و چند برادر و خواهر مادرى باشد ، مال را سه قسمت مىكنند يك قسمت آن را برادر و خواهر مادرى به طور مساوى بين خودشان قسمت مىكنند و بقيه را به برادر و خواهر پدرى مىدهند و هر برادرى دو برابر خواهر مىبرد .\r\n\r\n","description":"","footnote":"","page_name":" 477 ","page_number":477},
  {"content":"\r\n\r\n( مسأله 2205 ) اگر وارث ميت فقط برادر و خواهر و زن او باشد ، زن ارث خود را به تفصيلى كه بعداً گفته مىشود ، مىبرد . و خواهر و برادر به طورى كه در مسائل گذشته گفته شد ، ارث خود را مىبرند . و نيز اگر زنى بميرد و وارث او فقط خواهر و برادر و شوهر او باشد ، شوهر نصف مال را مىبرد و خواهر و برادر به طورى كه در مسائل پيش گفته شد ، ارث خود را مىبرند . اگر وارث ميت شوهر و برادر و خواهر مادرى و برادر و خواهر پدر و مادرى او باشد ، نصف مال به شوهر مىرسد و يك قسمت از سه قسمت اصل مال را به برادر و خواهر مادرى مىدهند و آنچه مىماند ، مال برادر و خواهر پدر و مادرى است . پس اگر همه مال او شش تومان باشد ، سه تومان به شوهر و دو تومان به برادر و خواهر مادرى و يك تومان به برادر و خواهر پدر و مادرى مىدهند .\r\n( مسأله 2206 ) اگر ميت خواهر و برادر نداشته باشد ولى برادرزاده و خواهرزاده دارد مال ميت به آنها مىرسد . و سهم برادرزاده و خواهرزاده مادرى به طور مساوى بين آنان قسمت مىشود و از سهمى كه به برادرزاده و خواهرزاده پدرى يا پدر و مادرى مىرسد ، هر پسرى دو برابر دختر مىبرد .\r\n( مسأله 2207 ) اگر وارث ميت فقط يك جد يا يك جده است ، چه پدرى باشد يا مادرى ؛ همه مال به او مىرسد و با بودن جد ميت ، پدر جد او ارث نمىبرد .\r\n( مسأله 2208 ) اگر وارث ميت فقط جد و جده پدرى باشد ، مال سه قسمت مىشود دو قسمت را جد و يك قسمت را جده مىبرد و اگر جد و جده مادرى باشد ، مال را به طور مساوى بين خودشان قسمت مىكنند .\r\n( مسأله 2209 ) اگر وارث ميت فقط يك جد يا جده پدرى و يك جد يا جده مادرى باشد ، مال سه قسمت مىشود : دو قسمت را جد يا جده پدرى و يك قسمت را جد يا جده مادرى مىبرد .\r\n( مسأله 2210 ) اگر وارث ميت جد و جده پدرى و جد و جده مادرى باشد ، مال سه قسمت مىشود . يك قسمت آن را جد و جده مادرى به طور مساوى بين خودشان قسمت مىكنند و دو قسمت آن را به جد و جده پدرى مىدهند و جد دو برابر جده مىبرد .\r\n\r\n","description":"","footnote":"","page_name":" 478 ","page_number":478},
  {"content":"\r\n\r\n( مسأله 2211 ) اگر وارث ميت فقط زن و جد و جده پدرى و جد و جده مادرى او باشد ، زن ارث خود را به تفصيلى كه بعداً گفته مىشود ، مىبرد . و يك قسمت از سه قسمت اصل مال را به جد و جده مادرى مىدهند كه به طور مساوى بين خودشان قسمت كنند و بقيه را به جد و جده پدرى مىدهند و جد دو برابر جده مىبرد و اگر وارث ميت شوهر و جد و جده باشد ، شوهر نصف مال را مىبرد و جد و جده به دستورى كه در مسائل گذشته گفته شد ، ارث خود را مىبرند .\r\n\r\nارث دسته سوّم\r\n( مسأله 2212 ) دسته سوم عمو و عمّه و دائى و خاله و اولاد آنان است ، به تفصيلى كه گفته شد كه اگر از طبقه اول و دوم كسى نباشد ، اينها ارث مىبرند .\r\n( مسأله 2213 ) اگر وارث ميت فقط يك عمو يا يك عمه است ، خواه با پدر ميت از يك پدر و مادر باشد ، يا پدرى باشد يا مادرى ، همه مال به او مىرسد و اگر چند عمو يا چند عمه باشند و همه پدر و مادرى ، يا همه پدرى يا همه مادرى باشند ؛ مال به طور مساوى بين آنان قسمت مىشود و اگر عمو و عمه هر دو باشند و همه پدر و مادرى ، يا همه پدرى باشند ، عمو دو برابر عمه مىبرد مثلًا اگر وارث ميت دو عمو و يك عمه باشد ، مال را پنج قسمت مىكنند ، يك قسمت را به عمه مىدهند و چهار قسمت را عموها به طورى مساوى بين خودشان قسمت مىكنند .\r\n( مسأله 2214 ) اگر وارث ميت فقط چند عموى مادرى يا چند عمّه مادرى باشد مال به طور مساوى بين آنان قسمت مىشود . ولى اگر فقط چند عمو و عمه مادرى داشته باشد بنابراحتياط واجب ، بايد با هم صلح كنند .\r\n( مسأله 2215 ) اگر وارث ميت عمو و عمه باشد و بعضى پدرى و بعضى مادرى و بعضى پدر و مادرى باشند ، عمو و عمه پدرى ارث نمىبرند ، پس اگر ميت يك عمو يا يك عمه مادرى دارد ، مال را شش قسمت مىكنند ، يك قسمت را به عمو يا عمه مادرى و بقيه را به عمو و عمه پدر و مادرى مىدهند و عموى پدر و مادرى دو برابر عمه پدر و مادرى مىبرد و اگر هم عمو ،\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nهم عمّه مادرى دارد ، مال را سه قسمت مىكنند دو قسمت را به عمو و عمه پدر و مادرى مىدهند و عمو دو برابر عمّه مىبرد و يك قسمت را به عمو و عمه مادرى مىدهند و احتياط واجب آن است كه عمو و عمه مادرى در تقسيم با يكديگر صلح كنند .\r\n( مسأله 2216 ) اگر وارث ميت فقط يك دائى يا يك خاله باشد ، همه مال به او مىرسد و اگر هم دائى و هم خاله باشد و همه پدر و مادرى ، يا پدرى ، يا مادرى باشند ، مال به طور مساوى بين آنان قسمت مىشود .\r\n( مسأله 2217 ) اگر وارث ميت فقط يك دائى ، يا يك خاله مادرى و دائى و خاله پدر و مادرى و دائى و خاله پدرى باشد ، دائى و خاله پدرى ارث نمىبرد ، و مال را شش قسمت مىكنند ، يك قسمت را به دائى يا خاله مادرى و بقيه را به دائى و خاله پدر و مادرى مىدهند كه به طور مساوى بين خودشان قسمت كنند .\r\n( مسأله 2218 ) اگر وارث ميت فقط دائى و خاله پدرى و دائى و خاله مادرى و دائى و خاله پدر و مادرى باشد ، دائى و خاله پدرى ارث نمىبرد و بايد مال را سه قسمت كنند ، يك قسمت آن را دائى و خاله مادرى به طور مساوى بين خودشان قسمت نمايند و بقيه را به دائى و خاله پدر و مادرى بدهند تا به‌طور مساوى بين خودشان قسمت كنند .\r\n( مسأله 2219 ) اگر وارث ميت يك دائى يا يك خاله و يك عمو يا يك عمه باشد ، مال را سه قسمت مىكنند ؛ يك قسمت را دائى يا خاله و بقيه را عمو يا عمه مىبرد .\r\n( مسأله 2220 ) اگر وارث ميت يك دائى يا يك خاله و عمو و عمه باشد ، چنانچه عمو و عمه پدر و مادرى يا پدرى باشند ، مال را سه قسمت مىكنند ، يك قسمت را دائى يا خاله مىبرد و از بقيه دو قسمت به عمو و يك قسمت به عمه مىدهند ، بنابراين اگر مال را نُه قسمت كنند ، سه قسمت را به دائى يا خاله و چهار قسمت را به عمو و دو قسمت را به عمه مىدهند .\r\n( مسأله 2221 ) اگر وارث ميت يك دائى يا يك خاله و يك عمو يا يك عمه مادرى و عمو و عمه پدر و مادرى يا پدرى باشد ، مال را سه قسمت مىكنند ، يك قسمت آن را به دائى يا خاله مىدهند و دو قسمت باقيمانده را شش قسمت مىكنند ، يك قسمت را به عمو يا عمه مادرى و بقيه را به عمو و عمه پدر و مادرى يا پدرى مىدهند و عمو دو برابر عمه مىبرد . بنابر اين اگر\r\n\r\n","description":"","footnote":"","page_name":" 480 ","page_number":480},
  {"content":"\r\n\r\nمال را نُه قسمت كنند ، سه قسمت را به دائى يا خاله و يك قسمت را به عمو يا عمّه مادرى و پنج قسمت ديگر را به عمو و عمّه پدر و مادرى يا پدرى مىدهند .\r\n( مسأله 2222 ) اگر وارث ميت يك دائى يا يك خاله و عمو و عمه مادرى و عمو و عمه پدر و مادرى يا پدرى باشد ، مال را سه قسمت مىكنند يك قسمت را دائى يا خاله مىبرد و دو قسمت باقيمانده را سه سهم مىكنند ؛ يك سهم آن را به عمو و عمه مادرى مىدهند كه بنابر احتياط واجب با هم مصالحه مىكنند و دو سهم ديگر را بين عمو و عمه پدر و مادرى يا پدرى قسمت مىنمايند و عمو دو برابر عمه مىبرد . بنابر اين مال را نُه قسمت مىكنند . سه قسمت آن ، سهم خاله يا دائى و دو قسمت سهم عمو و عمه مادرى و چهار قسمت سهم عمو و عمه پدر و مادرى يا پدرى مىباشد .\r\n( مسأله 2223 ) اگر وارث ميت چند دائى و چند خاله باشد كه همه پدرو مادرى يا پدرى يا مادرى باشند و عمو و عمه هم داشته باشد ، مال سه سهم مىشود : دو سهم آن را به دستورى كه در مسأله پيش گفته شد ، عمو و عمه بين خودشان قسمت مىكنند و يك سهم آن را دائىها و خاله‌ها به طور مساوى بين خودشان قسمت مىنمايند .\r\n( مسأله 2224 ) اگر وارث ميت دائى يا خاله مادرى و چند دائى و خاله پدر و مادرى يا پدرى و عمو و عمه باشد ، مال سه سهم مىشود و دو سهم آن را به دستورى كه سابقاً گفته شد ، عمو و عمه بين خودشان قسمت مىكنند ، پس اگر ميت يك دائى يا يك خاله مادرى دارد ، يك سهم ديگر آن را شش قسمت مىكنند ، يك قسمت را به دائى يا خاله مادرى مىدهند و بقيه را به دائى و خاله پدر و مادرى يا پدرى مىدهند و به طور تساوى قسمت مىكنند و اگر چند دائى مادرى يا چند خاله مادرى يا هم دائى مادرى و هم خاله مادرى دارد ، آن يك سهم را سه قسمت مىكنند ، يك قسمت را دائىها و خاله‌هاى مادرى به طور مساوى بين خودشان قسمت مىكنند و بقيه را به دائى و خاله پدر و مادرى يا پدرى مىدهند كه به طور مساوى قسمت كنند .\r\n( مسأله 2225 ) اگر ميت عمو و عمه و دائى و خاله نداشته باشد ، مقدارى كه به عمو و عمه مىرسد ، به اولاد آنان و مقدارى كه به دائى و خاله مىرسد ، به اولاد آنان داده مىشود .\r\n( مسأله 2226 ) اگر وارث ميت عمو و عمه و دائى و خاله پدر و عمو و عمه و دائى و خاله\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nمادر او باشند ، مال سه سهم مىشود ، يك سهم آن مال عمو و عمه و دائى و خاله مادر ميت است به طور مساوى ولى احتياط واجب در عمو و عمه مادر ميت آن است كه با هم صلح كنند ، و دو سهم ديگر آن را سه قسمت مىكنند يك قسمت را دائى و خاله پدر ميت به طور مساوى بين خودشان قسمت مىنمايند و دو قسمت ديگر آن را به عمو و عمه پدر ميت مىدهند و عمو دو برابر عمه مىبرد .\r\n\r\nارث زن و شوهر\r\n( مسأله 2227 ) اگر زنى بميرد و اولاد نداشته باشد ، نصف همه مال را شوهر او و بقيه را ورثه ديگر مىبرند و اگر از آن شوهر يا از شوهر ديگر اولاد داشته باشد ، چهار يك همه مال را شوهر و بقيه را ورثه ديگر مىبرند .\r\n( مسأله 2228 ) اگر مردى بميرد و اولاد نداشته باشد ، چهار يك مال او را زن دائمى و بقيه را ورثه ديگر مىبرند . و اگر از آن زن و زن ديگرى اولاد داشته باشد ، هشت يك اموال منقول را زن ، و بقيّه را ورثه ديگر مىبرند . و امّا غير منقول از زمين مسكونى و قيمت آن ارث نمىبرد و نيز از خود هوائى مثل ساختمان و درخت ارث نمىبرد بلكه از قيمت آن ارث مىبرد ، همچنان كه از زمين باغ و زراعت ارث مىبرد .\r\n( مسأله 2229 ) اگر زن بخواهد در چيزى كه از آن ارث نمىبرد - مانند خانه مسكونى يا هوايى كه از عين آن ارث نمىبرد و از قيمت آن ارث مىبرد ) تصرف كند ، بايد از ورثه ديگر اجازه بگيرد . ونيز ورثه تا سهم زن را نداده‌اند ؛ نبايد در چيزهائى كه زن از عين و يا قيمت آنها ارث مىبرد ، بدون اجازه او تصرف كنند . و چنانچه پيش از دادن سهم زن ، اينها را بفروشند ، در صورتى كه زن معامله را اجازه دهد ، صحيح و گرنه نسبت به سهم او باطل است .\r\n( مسأله 2230 ) اگر بخواهند بنا و درخت و مانند آن را قيمت نمايند ، بايد حساب كنند كه اگر آنها بدون اجاره در زمين بمانند ، تا از بين بروند ، چقدر ارزش دارند و سهم زن را از آن قيمت بدهند .\r\n( مسأله 2231 ) مجراى آب قنات و مانند آن حكم زمين را دارد و آجر و چيزهائى كه در آن\r\n\r\n","description":"","footnote":"","page_name":" 482 ","page_number":482},
  {"content":"\r\n\r\nبه كار رفته ، در حكم ساختمان است .\r\n( مسأله 2232 ) اگر ميت بيش از يك زن داشته باشد ، چنانچه اولاد نداشته باشد ؛ چهار يك مال و اگر اولاد داشته باشد ؛ هشت يك مال به شرحى كه گفته شد ، به طور مساوى بين زن‌هاى عقدى او قسمت مىشود . اگرچه شوهر با هيچ يك از آنان يا بعض آنان نزديكى نكرده باشد ؛ ولى اگر در مرضى كه به آن مرض از دنيا رفته ؛ زنى را عقد كرده و با او نزديكى نكرده است ، آن زن از او ارث نمىبرد و حق مهر هم ندارد .\r\n( مسأله 2233 ) اگر زن در حال بيمارى ، شوهر كند و به همان بيمارى بميرد ، شوهرش اگرچه با او نزديكى نكرده باشد ، از او ارث مىبرد .\r\n( مسأله 2234 ) اگر زن را به ترتيبى كه در احكام طلاق گفته شد ، طلاق رجعى بدهند و در بين عده بميرد ، شوهر از او ارث مىبرد . و نيز اگر شوهر در بين عده زن بميرد ، زن از او ارث مىبرد . ولى اگر بعداز گذشتن عده رجعى يا در عده طلاق بائن يكى از آنان بميرد ، ديگرى از او ارث نمىبرد .\r\n( مسأله 2235 ) اگر شوهر در حال مرض ، عيالش را طلاق دهد و پيش از گذشتن دوازده مال هلالى بميرد ، زن با سه شرط از او ارث مىبرد :\r\nاول آن كه در اين مدت شوهر ديگر نكرده باشد .\r\nدوم طلاق به تقاضا و يا رضايت زن نباشد .\r\nسوم شوهر در مرضى كه در آن مرض زن را طلاق داده ، به واسطه آن مرض يا به جهت ديگرى بميرد ، پس اگر از آن مرض خوب شود و به جهت ديگرى از دنيا برود ، زن از او ارث نمىبرد .\r\n( مسأله 2236 ) لباسى كه مرد براى پوشيدن زن خود گرفته اگرچه زن آن را پوشيده باشد ، بعداز مردن شوهر ، جزء مال شوهر است مگر اين كه به او تمليك كرده باشد .\r\n\r\n","description":"","footnote":"","page_name":" 483 ","page_number":483},
  {"content":"\r\n\r\n\r\nمسائل متفرّقه ارث\r\n( مسأله 2237 ) اگر پدر بميرد چهار چيز مال پسر بزرگ‌تر است :\r\n1 - قرآن 2 - انگشترى 3 - شمشير 4 - لباسى را كه پوشيده يا براى پوشيدن گرفته و دوخته است ، اگرچه نپوشيده باشد ، و اگر ميت از اين چهار چيز بيشتر از يكى دارد ، مثلًا دو قرآن يا دو انگشتر دارد ، چنانچه مورد استعمال است ، يا براى استعمال مهيّا شده ، مال پسر بزرگتر است .\r\n( مسأله 2238 ) اگر پسر بزرگ ميت بيش از يكى باشد . مثلًا از دو زن او در يك وقت دو پسر به دنيا آمده باشد ، بايد لباس و قرآن و انگشتر و شمشير ميت را به طور مساوى بين خودشان قسمت كنند .\r\n( مسأله 2239 ) اگر ميت قرض داشته باشد ، خواه قرضش به اندازه مال او يا زيادتر و يا كمتر باشد ؛ لازم نيست چهار چيزى هم كه مال پسر بزرگتر است ، و در مسأله پيش گفته شد ، به قرض او بدهند .\r\n( مسأله 2240 ) مسلمان از كافر ارث مىبرد . ولى كافر اگرچه پدر يا پسر ميت باشد ، از او ارث نمىبرد .\r\n( مسأله 2241 ) اگر كسى يكى از خويشان خود را عمداً و به ناحق بكشد از او ارث نمىبرد ولى اگر از روى خطا باشد ، مثل آن كه سنگ به هوا بيندازد و اتفاقاً به يكى از خويشان او بخورد و او را بكشد از او ارث مىبرد ولى از ديه قتل ارث نمىبرد .\r\n( مسأله 2242 ) هر گاه بخواهند ارث را تقسيم كنند ، در صورتى كه ميت بچه‌اى داشته باشد كه در شكم مادر است ، و در طبقه او وارث ديگرى هم مانند اولاد و پدر و مادر باشد . براى بچه‌اى كه در شكم است ، كه اگر زنده به دنيا بيايد ، ارث مىبرد . سهم دو پسر را كنار مىگذارند . ولى اگر احتمال بدهند بيشتر است ، مثلًا احتمال بدهند كه زن به سه بچه حامله باشد ، سهم سه پسر را كنار مىگذارند . و چنانچه مثلًا يك پسر يا يك دختر به دنيا آمده ؛ زيادى را ورثه بين خودشان تقسيم مىكنند .\r\n\r\n","description":"","footnote":"","page_name":" 484 ","page_number":484},
  {"content":"\r\n\r\n\r\n( 30 ) احكام سر بريدن و شكار كردن حيوانات\r\n( مسأله 2243 ) اگر حيوان حلال گوشت را به شيوه‌اى كه بعداً گفته مىشود سر ببرند : چه وحشى باشد و چه اهلى ، بعد از جان دادن ، گوشت آن حلال و بدن آن پاك است ، ولى چهارپائى كه انسان با آن نزديكى كرده و حيوانى كه نجاستخوار شده ، و گوسفندى كه شير خوك خورده اگر به شيوه‌اى كه شرع معين نموده است آن را استبراء نكرده باشند ؛ بعد از سر بريدن گوشت آن حلال نيست .\r\n( مسأله 2244 ) حيوان حلال گوشت وحشى مانند آهو و كبك و بز كوهى ، و حيوان حلال گوشتى كه اهلى بوده و بعداً وحشى شده مثل گاو و شتر اهلى كه فرار كرده و وحشى شده است ، اگر به شيوه‌اى كه بعداً گفته مىشود آنها را شكار كنند پاك و حلال است ولى حيوان حلال گوشت اهلى مانند گوسفند و مرغ خانگى و حيوان حلال گوشت وحشى كه به واسطه تربيت كردن اهلى شده است با شكار كردن پاك و حلال نمىشود .\r\n( مسأله 2245 ) حيوان حلال گوشتى كه مانند ماهى خون جهنده ندارد ، اگر به خودى خود بميرد پاك است ولى گوشت آن را نمىشود خورد . مگر اينكه در بيرون آب بميرد در اين صورت گوشت او حلال است .\r\n\r\n","description":"","footnote":"","page_name":" 485 ","page_number":485},
  {"content":"\r\n\r\n\r\nحكم سر بريدن حيوانات\r\n( مسأله 2246 ) شيوه سر بريدن حيوان آن است كه چهار رگ بزرگ گردن آن را ، از پائين برآمدگى زير گلو به طور كامل ببرند . و مقصود از چهار رگ : 1 - « مرى » كه مجراى غذاست 2 - « حلقوم » كه مجراى نفس است 3 و 4 - دو رگ ديگر كه به حلقوم احاطه دارند . و اگر آنها را بشكافند كافى نيست .\r\n( مسأله 2247 ) اگر بعضى از چهار رگ را ببرند و صبر كنند تا حيوان بميرد بعد بقيه را ببرند فائده ندارد ، بلكه اگر به اين مقدار هم صبر نكنند ولى به طور معمول چهار رگ را پشت سر هم نبرند ، مگر اين كه عرفاً يك عمل محسوب شود .\r\n( مسأله 2248 ) اگر گرگ گلوى گوسفند را به طورى بكند كه از چهار رگى كه در گردن است و بايد بريده شود ، چيزى نماند ، آن حيوان حرام مىشود ، ولى اگر مقدارى از گردن را بكند و چهار رگ باقى باشد ، يا جاى ديگر بدن را بكند ، در صورتى كه گوسفند زنده باشد و به شيوه‌اى كه گفته مىشود سر آن را ببرند حلال و پاك مىشود .\r\n\r\nشرائط سر بريدن حيوانات\r\n( مسأله 2249 ) سر بريدن حيوان پنج شرط دارد :\r\nاول كسى كه سر حيوان را مىبرد چه مرد باشد ، چه زن ، بايد مسلمان باشد و اظهار دشمنى با اهل بيت پيغمبر ( صلى الله عليه وآله و سلم ) نكند . و بچه مسلمان هم اگر مميز باشد يعنى خوب و بد را بفهمد مىتواند سر آن را ببرد .\r\nدوم سر حيوان را با چيزى ببرند كه از آهن باشد ولى چنانچه آهن پيدا نشود و طورى باشد كه اگر سر حيوان را نبرند مىميرد ، با چيز تيزى كه چهار رگ آن را جدا كند مانند شيشه و سنگ تيز ، مىشود سر آن را بريد .\r\nسوم در موقع سر بريدن ، جلو بدن حيوان رو به قبله باشد اگر عمداً حيوان را رو به قبله\r\n\r\n","description":"","footnote":"","page_name":" 486 ","page_number":486},
  {"content":"\r\n\r\nنكند حيوان حرام مىشود ولى اگر فراموش كند ، يا مسأله را نداند ؛ يا قبله را اشتباه كند ، يا نداند قبله كدام طرف است ، يا نتواند حيوان را رو به قبله كند اشكال ندارد و احتياط واجب اين است اگر كسى سر مىبرد او نيز رو به قبله باشد .\r\nچهارم وقتى مىخواهد سر حيوان را ببرد ، يا كارد به گلويش بگذارد ؛ به نيت سر بريدن ، نام خدا را ببرد و همين قدر كه بگويد بسم الله كافى است و اگر بدون قصد سر بريدن نام خدا را ببرد ، آن حيوان پاك نمىشود و گوشت آن هم حرام است ، ولى اگر از روى فراموشى نام خدا را نبرد اشكال ندارد . بهتر است هر موقع يادش آمد ، نام خدا را بگويد .\r\nپنجم حيوان بعد از سر بريدن حركتى بكند . اگر چه مثلًا چشم يادم خود را حركت دهد ، يا پاى خود را به زمين زند كه معلوم شود زنده بوده .\r\n\r\nدستور كشتن شتر\r\n( مسأله 2250 ) اگر بخواهند شتر را بكشند كه بعد از جان دادن پاك و حلال باشد ، بايد با پنج شرطى كه براى سربريدن حيوانات گفته شد ، كارد يا چيز ديگرى را كه از آهن و برنده باشد ، در گودى بين گردن و سينه‌اش فرو كنند .\r\n( مسأله 2251 ) اگر حيوانى سركش شود و نتوانند آن را به شيوه‌اى كه در شرع معين شده بكشند ، يا مثلًا در چاه بيفتد و احتمال بدهند كه در آنجا بميرد و كشتن آن به دستور شرع ممكن نباشد ، چنانچه با چيزى مثل شمشير كه به واسطه تيزى آن بدن زخم مىشود به بدن حيوان زخم بزنند و در اثر زخم جان بدهد حلال مىشود و رو به قبله بودن آن لازم نيست ، ولى بايد شرطهاى ديگرى را كه براى سر بريدن حيوانات گفته شد دارا باشد .\r\n( مسأله 2252 ) سر بريدن حيوانات با وسايل ماشينى در صورتى كه شرائط شرعى رعايت شود ، اشكال ندارد ، و هر گاه چند حيوان و يا مرغ را با هم سر مىبرند يك بسم الله كافى است و اگر ماشين مرتباً كار مىكند ، بايد « بسم الله » نيز تكرار شود .\r\n( مسأله 2253 ) گوشت‌ها يا مرغ‌هاى سر بريده كه از بلاد كفر مىآورند ، اگر بدانيم كه خود به خود نمرده است پاك ولى گوشت آن حرام است .\r\n\r\n","description":"","footnote":"","page_name":" 487 ","page_number":487},
  {"content":"\r\n\r\n\r\nچيزهائى كه موقع سر بريدن حيوانات مستحب است\r\n( مسأله 2254 ) چند چيز در سر بريدن حيوانات مستحب است :\r\nاول موقع سر بريدن گوسفند . دو دست و يك پاى آن را ببندند و پاى ديگرش را باز بگذارند و موقع سر بريدن گاو چهار دست و پايش را ببندند و دم آن را باز بگذارند و موقع كشتن شتر دو دست آن را از پائين تا زانو ، يا تا زير بغل به يكديگر ببندند و پاهايش را باز بگذارند و مستحب است مرغ را بعد از سر بريدن رها كنند تا پر و بال بزند .\r\nدوّم پيش از كشتن حيوان آب جلوى آن بگذارند .\r\nسوّم كارى كنند كه حيوان كمتر اذيت شود مثلًا كارد را خوب تيز كنند و با عجله سر حيوان را ببرند .\r\n\r\nچيزهائى كه در كشتن حيوانات مكروه است\r\n( مسأله 2255 ) چند چيز در كشتن حيوانات مكروه است :\r\nاول آنكه كارد را پشت حلقوم فرو كنند و به طرف جلو بياورند كه حلقوم از پشت بريده شود .\r\nدوم در جائى حيوان را بكشند كه حيوان ديگر آن را ببيند .\r\nسوم در شب يا پيش از ظهر روز جمعه سر حيوان را ببرند ولى در صورت احتياج عيبى ندارد .\r\nچهارم خود انسان چهارپائى را كه پرورش داده است بكشد .\r\nو احتياط آن است كه پيش از بيرون آمدن روح پوست حيوان را نكنند . و پيش از بيرون آمدن روح ، سر حيوان را از بدنش جدا نكنند .\r\n\r\n","description":"","footnote":"","page_name":" 488 ","page_number":488},
  {"content":"\r\n\r\n\r\nاحكام شكار كردن با اسلحه\r\n( مسأله 2256 ) اگر حيوان حلال گوشت وحشى را با اسلحه شكار كنند ، با پنج شرط حلال و بدنش پاك است :\r\nاول آنكه اسلحه شكار مثل كارد و شمشير برنده باشد ؛ يا مثل نيزه و تير ، تيز باشد كه به واسطه تيز بودن ، بدن حيوان را پاره كند و اگر به وسيله دام يا چوب و سنگ و مانند اينها حيوانى را شكار كنند پاك نمىشود و خوردن آن هم حرام است . و اگر حيوانى را با تفنگ شكار كنند ، چنانچه گلوله آن تيز باشد كه در بدن حيوان فرو رود و آن را پاره كند پاك و حلال است . و اگر گلوله تيز نباشد بلكه با فشار در بدن حيوان فرو رود و حيوان را بكشد ، يا به واسطه حرارتش بدن حيوان را بسوزاند و در اثر سوزاندن ، حيوان بميرد پاك و حلال بودنش اشكال دارد .\r\nدوم كسى كه شكار مىكند بايد مسلمان باشد يا بچه مسلمان باشد كه خوب و بدن را بفهمد و اگر كافر يا كسى كه اظهار دشمنى با اهل بيت پيغمبر ( صلى الله عليه وآله و سلم ) مىكند ، حيوانى را شكار نمايد ، آن شكار حلال نيست .\r\nسوم اسلحه را براى شكار كردن حيوان به كار برد و اگر مثلًا جائى را نشان كند و اتفاقاً حيوانى را بكشد ، آن حيوان پاك نيست و خوردن آن هم حرام است .\r\nچهارم در وقت به كار بردن اسلحه نام خدا را ببرد و چنانچه عمداً نام خدا را نبرد شكار حلال نمىشود ولى اگر فراموش كند اشكال ندارد .\r\nپنجم وقتى به حيوان برسد كه مرده باشد ، يا اگر زنده است به اندازه سر بريدن آن وقت نباشد و چنانچه به اندازه سر بريدن وقت باشد و سر حيوان را نبرد تا بميرد حرام است .\r\n( مسأله 2257 ) اگر حيوانى را تير زدند سپس در آب بيفتد ، و انسان بداند كه حيوان به واسطه تير و افتادن در آب جان داده ، حلال نيست . بلكه اگر شك كند كه فقط با تير بوده يا نه ، نيز حلال نمىباشد .\r\n( مسأله 2258 ) اگر با شمشير يا چيز ديگرى كه شكار كردن با آن صحيح است با\r\n\r\n","description":"","footnote":"","page_name":" 489 ","page_number":489},
  {"content":"\r\n\r\nشرطهائى كه در صفحه گذشته گفته شد ، حيوانى را دو قسمت كنند ، و سر و گردن در يك قسمت بماند و انسان وقتى برسد كه حيوان جان داده باشد ، هر دو قسمت حلال است و اگر حيوان زنده باشد و وقت براى سر بريدن به آداب شرع تنگ باشد در اين صورت قسمتى كه سر و گردن ندارد حرام و قسمتى كه سر و گردن دارد حلال است و اگر براى سر بريدن وقت باشد ، آن قسمت كه در آن سر نيست حرام است و آن قسمت ديگر اگر سر آن را به دستورى كه در شرع معين شده ببرند حلال است .\r\n( مسأله 2259 ) اگر حيوانى را شكار كنند ، يا سر ببرند و بچه زنده‌اى از آن بيرون آيد چنانچه آن بچه را به دستورى كه در شرع معين شده سر ببرند حلال و گرنه حرام مىباشد .\r\n( مسأله 2260 ) اگر حيوانى را شكار كنند يا سر ببرند و بچه مرده‌اى از شكمش بيرون آورند ، و مرگ او به خاطر كشتن مادر باشد چنانچه خلقت آن بچه كامل باشد و مو يا پشم در بدنش روئيده باشد پاك و حلال است .\r\n\r\nشكار كردن با سگ شكارى\r\n( مسأله 2261 ) اگر سگ شكارى ، حيوان وحشى حلال گوشتى را شكار كند پاك بودن و حلال بودن آن حيوان شش شرط دارد :\r\nاول : سگ به طورى تربيت شده باشد كه هر وقت آن را براى گرفتن شكار بفرستند برود و هر وقت از رفتن جلوگيرى كنند بايستد ولى اگر در وقت نزديك شدن به شكار با جلوگيرى نايستد مانع ندارد و احتياط واجب آن است كه اگر عادت دارد كه پيش از رسيدن صاحبش شكار را مىخورد از شكار او اجتناب كنند ، ولى اگر اتفاقاً شكار را بخورد اشكال ندارد .\r\nدوم : صاحبش آن را بفرستد و اگر از پيش خود دنبال شكار رود و حيوانى را شكار كند خوردن آن حيوان حرام است . بلكه اگر از پيش خود دنبال شكار رود و بعداً صاحبش بانگ بزند كه زودتر آن را به شكار برساند ؛ اگرچه به واسطه صداى صاحبش شتاب كند ، بنابر احتياط واجب بايد از خوردن آن شكار خوددارى نمايد .\r\n\r\n","description":"","footnote":"","page_name":" 490 ","page_number":490},
  {"content":"\r\n\r\nسوم : كسى كه سگ را مىفرستد بايد مسلمان باشد يا بچه مسلمان باشد كه خوب و بد را بفهمد و اگر كافر يا كسى كه اظهار دشمنى با اهل‌بيت پيغمبر ( صلى الله عليه وآله و سلم ) مىكند سگ را بفرستد ، شكار آن سگ حرام است .\r\nچهارم : وقت فرستادن سگ نام خدا را ببرد و اگر عمداً نام خدا را نبرد : آن شكار حرام است ولى اگر از روى فراموشى باشد اشكال ندارد . و اگر وقت فرستادن سگ نام خدا را عمداً نبرد و پيش از آنكه سگ به شكار برسد نام خدا را ببرد بنابر احتياط واجب بايد از آن شكار اجتناب نمايند .\r\nپنجم : شكار به واسطه زخمى كه از دندان سگ پيدا كرده بميرد پس اگر سگ ، شكار را خفه كند ، يا شكار از دويدن يا ترس بميرد حلال نيست .\r\nششم : كسى كه سگ را فرستاده ؛ وقتى برسد كه حيوان مرده باشد ، يا اگر زنده است به اندازه سر بريدن آن وقت نباشد و چنانچه وقتى برسد كه به اندازه سر بريدن وقت باشد مثلًا حيوان چشم يا دم خود را حركت دهد ، يا پاى خود را به زمين بزند ، چنانچه سر حيوان را نبرد تا بميرد حلال نيست .\r\n( مسأله 2262 ) كسى كه سگ را فرستاده اگر وقتى برسد كه بتواند سر حيوان را ببرد ، چنانچه به طور معمول و با شتاب مثلا كارد را بيرون آورد و وقت سر بريدن بگذرد و آن حيوان بميرد حلال است ؛ ولى اگر مثلًا به واسطه زياد تنگ بودن غلاف يا چسبندگى آن بيرون آوردن كارد طول بكشد و وقت بگذرد از خوردن آن خودددارى كند و نيز اگر چيزى همراه او نباشد كه با آن ، سر حيوان را ببرد و حيوان بميرد ، از خوردن آن نيز خوددارى كند .\r\n\r\nصيد ماهى\r\n( مسأله 2263 ) اگر ماهى فلس‌دار را زنده از آب بگيرند و بيرون آب جان دهد ، پاك و خوردن آن حلال است . و چنانچه در آب بميرد پاك است ولى خوردن آن حرام مىباشد و ماهى بىفلس را اگرچه زنده از آب بگيرند و بيرون آب جان دهد حرام است .\r\n\r\n","description":"","footnote":"","page_name":" 491 ","page_number":491},
  {"content":"\r\n\r\n( مسأله 2264 ) اگر ماهى از آب بيرون بيفتد ، يا موج آن را بيرون بيندازد ، ماهى در خشكى بماند ، چنانچه پيش از آنكه بميرد ، با دست يا به وسيله ديگرى آن را بگيرند ، بعد از جان دادن حلال است .\r\n( مسأله 2265 ) كسى كه ماهى را صيد مىكند ، لازم نيست مسلمان باشد و در موقع گرفتن ، نام خدا را ببرد ولى مسلمان بايد بداند كه آن را زنده گرفته و در خارج آب جان داده است .\r\n( مسأله 2266 ) ماهى مرده‌اى كه معلوم نيست آن را زنده از آب گرفته‌اند يا نه ، چنانچه در دست مسلمان باشد ، حلال است و اگر در دست كافر باشد ؛ و معلوم نباشد كه زنده از آب گرفته يا زنده در دام افتاده حرام مىباشد .\r\n( مسأله 2267 ) خوردن ماهى كوچك زنده اشكال دارد .\r\n( مسأله 2268 ) اگر ماهى را بيرون آب دو قسمت كنند و يك قسمت آن درحالى كه زنده است در آب بيفتد ، خوردن قسمتى را كه بيرون آب مانده اشكال ندارد .\r\n\r\n","description":"","footnote":"","page_name":" 492 ","page_number":492},
  {"content":"\r\n\r\n\r\n( 31 ) خوردنىها و آشاميدنىها\r\n\r\nحيوانات حلال و حرام گوشت\r\n( مسأله 2269 ) گوشت گاو و گوسفند و شتر اهلى و همچنين گاو و گوسفند و بز و خر وحشى و آهو حلال است ، ولى گوشت اسب و قاطر و الاغ مكروه مىباشد ، حيوانات درنده عموماً ، همچنين فيل و خرگوش و حشرات گوشتشان حرام است .\r\n( مسأله 2270 ) گوشت پرندگانى را كه داراى چنگال هستند حرام است ، همچنين پرندگانى كه موقع پرواز بال‌هاى خود را صاف نگه مىدارند ، يا اگر بال مىزنند بال زدن آنها كمتر و صاف نگه داشتن آنها بيشتر است ، اما پرندگانى كه بال مىزنند يا بال زدن آنها از صاف نگه داشتن بيشتر است گوشتشان حلال است از جمله انواع كبوترها و قمرى و كبك حلال است ، ولى گوشت هدهد مكروه است .\r\n( مسأله 2271 ) اگر از حيوانى كه زنده است قطعه‌اى جدا كننده خواه دنبه يا گوشت بوده باشد خوردن آن حرام است .\r\n\r\nاجزاء حرام حيوانات حلال گوشت\r\n( مسأله 2272 ) چهارده چيز از حيوانات حلال گوشت ( بنابر احتياط واجب در بعضى از آنها ) حرام است :\r\n1 - خون 2 - نرى 3 - فرج 4 - بچه دان 5 - غدد كه آن را دشول مىگويند . 6 - تخم كه آن را دنبلان مىگويند 7 - دانه كوچكى كه در مغز سر است و به شكل نخود مىباشد . 8 - مغز حرام كه\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nدر ميان تيره پشت است 9 - پى كه در دو طرف گردن قرار دارد و تا تيره پشت كشيده شده . 10 - زهره دان 11 - سپرز ( طحال ) 12 - مثانه ( محل اجتماع بول ) 13 - سياهى چشم 14 - چيزى كه در ميان سم است و عرب آن را ذات الاشاجع مىگويد ، اين در حيوانات بزرگ است ، اما در حيوانات كوچكى مانند گنجشك چنانچه بعضى از اين امور قابل تشخيص ، يا جدا كردن نيست خوردن آن اشكالى ندارد .\r\n\r\nخوردنىها و آشاميدنىهاى حرام\r\n( مسأله 2273 ) خوردن اشياء خبيث و پليد كه طبع انسان از آن تنفّر دارد ( مانند فضله حيوانات و آب بينى و امثال آن ) حرام است هر چند پاك باشد .\r\n( مسأله 2274 ) خوردن خاك و گِل حرام است ، ولى خوردن كمى از تربت پاك حضرت سيّدالشهداء امام حسين ( عليه السلام ) كه از قبر شريف اخذ شود ( كمتر از يك نخود ) به قصد شفاء اشكال ندارد و همچنين گل داغستان و گل ارمنى كه براى معالجه مىخورند در صورتى كه علاج منحصر به آن باشد جايز است .\r\n( مسأله 2275 ) خوردن يا نوشيدن چيزى كه براى انسان ضرر مهمى دارد حرام است ، كشيدن سيگار و ساير انواع دخانيات مخصوصاً مواد مخدر مطلقاً حرام است خواه به صورت تزريق يا دود كردن يا خوردن و يا به هر طريق ديگرى بوده باشد . و همچنين توليد ، خريد و فروش و هر گونه كمك به انتشار آن حرام است .\r\n( مسأله 2276 ) اگر با گاو و گوسفند و شتر نزديكى كنند ، علاوه بر اين كه گوشت آنها حرام است ، بول و مدفوع آنها نيز بنابر احتياط واجب نجس مىباشد و آشاميدن شير آنها نيز حرام است و بايد آن حيوان را ذبح كنند و لاشه آن را بسوزانند و كسى كه با آن نزديكى كرده بايد پول آن را به صاحبش بدهد .\r\n( مسأله 2277 ) آشاميدن شراب حرام و از گناهان كبيره است ، بلكه در بعضى از اخبار بزرگترين گناه شمرده شده است و اگر كسى آن را حلال بداند در صورتى كه متوجه باشد كه لازمه حلال دانستن آن تكذيب خدا و پيغمبر ( صلى الله عليه وآله و سلم ) مىباشد كافر است .\r\n\r\n","description":"","footnote":"","page_name":" 494 ","page_number":494},
  {"content":"\r\n\r\n\r\n( 32 ) احكام نذر و عهد\r\n( مسأله 2278 ) نذر آن است كه انسان براى خدا چيزى را بر خود قرار دهد مثلًا كارى را انجام دهد يا ترك كند .\r\n( مسأله 2279 ) در نذر بايد صيغه خوانده شود و لازم نيست آن را به عربى بخوانند پس اگر بگويد چنانچه مريض من خوب شود ، براى خدا بر من است كه مبلغى به فقير بدهم نذر او صحيح است .\r\n( مسأله 2280 ) نذر كننده بايد مكلف و عاقل باشد و به اختيار و قصد خود نذر كند ، بنابراين نذر كردن كسى كه بى اختيار نذر كرده صحيح نيست .\r\n( مسأله 2281 ) آدم سفيهى كه مال خود را در كارهاى بيهوده مصرف مىكند ، نذرهاى مربوط به مالش صحيح نيست .\r\n( مسأله 2282 ) نذر زن در صورتى كه با حقوق شوهر منافى باشد صحيح نيست و اگر در چنين مورد با اذن او نذر كرد ، شوهر نمىتواند از انجام آن ممانعت كند .\r\n( مسأله 2283 ) هر گاه فرزند نذرى كند بدون اين كه به پدر خبر دهد ، بايد به آن نذر عمل نمايد .\r\n( مسأله 2284 ) انسان كارى را مىتواند نذر كند كه انجام آن برايش ممكن باشد بنابر اين كسى كه نمىتواند پياده كربلا برود ، اگر نذر كند كه پياده برود ، نذر او صحيح نيست .\r\n( مسأله 2285 ) نذر در صورتى صحيح است كه انجام و يا ترك فعلى كه به عهده گرفته ،\r\n\r\n","description":"","footnote":"","page_name":" 495 ","page_number":495},
  {"content":"\r\n\r\nرجحان داشته باشد و همچنين نذر كارى كه فعل و ترك آن مساوى است صحيح نيست .\r\n( مسأله 2286 ) اگر نذر كند روزه بگيرد ولى وقت و مقدار آن را معين نكند چنانچه يك روز روزه بگيرد كافى است . و اگر نذر كند نماز بخواند و مقدار و خصوصيات آن را معين نكند ؛ اگر يك نماز دو ركعتى بخواند كفايت مىكند و اگر نذر كند صدقه بدهد و جنس و مقدار آن را معين نكند اگر چيزى بدهد كه بگويند صدقه داده ، به نذر عمل كرده است و اگر نذر كند كارى براى خدا به جا آورد ، در صورتى كه يك نماز بخواند يا يك روز روزه بگيرد ، يا چيزى صدقه بدهد ، نذر خود را انجام داده است .\r\n( مسأله 2287 ) اگر نذر كند روز معينى را روزه بگيرد ، بايد همان روز را روزه بگيرد و تا ناچار نباشد مسافرت نكند و چنانچه در آن روز براى ضرورت مسافرت كند ، قضاى آن روز را بگيرد و كفّاره ندارد .\r\n( مسأله 2288 ) اگر انسان از روى اختيار به نذر خود عمل نكند ، بايد كفاره بدهد يعنى يك بنده آزاد كند يا به شصت فقير طعام دهد يا دو ماه پى در پى روزه بگيرد .\r\n( مسأله 2289 ) اگر نذر كند كه به فقير معينى صدقه بدهد نمىتواند آن را به فقير ديگر بدهد و اگر آن فقير بميرد ؛ بنابر احتياط بايد به ورثه او بدهد .\r\n( مسأله 2290 ) اگر نذر كند كه به زيارت يكى از امامان مثلًا به زيارت حضرت اباعبدالله ( عليه السلام ) مشرف شود ، چنانچه به زيارت امام ديگر برود كافى نيست و اگر به واسطه عذرى نتواند آن امام را زيارت كند چيزى بر او واجب نيست .\r\n( مسأله 2291 ) اگر براى حرم يكى از امامان يا امامزادگان چيزى نذر كند بايد آن را به مصارف حرم برساند از قبيل فرش و پرده و روشنائى و در صورت بىنيازى حرم مىتواند به خدامى كه مشغول خدمت هستند يا به زائران فقير بدهد .\r\n( مسأله 2292 ) اگر براى خود امام ( عليه السلام ) چيزى نذر كند ، چنانچه مصرف معينى را قصد كرده ، بايد به همان مصرف برساند و اگر مصرف معينى را قصد نكرده ، بايد به زوار فقير بدهد ، يا\r\n\r\n","description":"","footnote":"","page_name":" 496 ","page_number":496},
  {"content":"\r\n\r\nمسجد و مانند آن بسازد و ثواب آن را هديه آن امام نمايد و همچنين است اگر چيزى را براى امامزاده‌اى نذر كند .\r\n( مسأله 2293 ) گوسفندى را كه براى صدقه ؛ يا براى يكى از امامان نذر كرده‌اند پشم آن و مقدارى كه چاق مىشود جزء نذر است و اگر پيش از آنكه به مصرف نذر برسد شير بدهد ، يا بچه بياورد بنابر احتياط واجب بايد به مصرف نذر برسانند .\r\n( مسأله 2294 ) هر گاه با خدا عهد كند كه اگر به حاجت شرعى خود برسد كار خيرى را انجام دهد ، بعد از آنكه حاجتش برآورده شد ، بايد آن كار را انجام دهد و نيز اگر بدون آنكه حاجتى داشته باشد ؛ عهد كند كه عمل خيرى را انجام دهد ، آن عمل بر او واجب مىشود .\r\n( مسأله 2295 ) در عهد هم مثل نذر بايد صيغه خوانده شود ، و نيز كارى را كه عهد مىكند انجام دهد ، بايد نكردنش بهتر از انجام آن نباشد .\r\n( مسأله 2296 ) اگر به عهد خود عمل نكند ، بايد كفاره بدهد يعنى شصت فقير را سير كند ، يا دو ماه روزه بگيرد ، يا يك بنده آزاد كند .\r\n\r\nاحكام قسم خوردن\r\n( مسأله 2297 ) اگر قسم بخورد كه كارى را انجام دهد يا ترك كند مثلًا قسم بخورد كه روزه بگيرد ، يا دود استعمال نكند ، چنانچه عمداً مخالفت كند ؛ بايد كفاره بدهد ، يعنى يك بنده آزاد كند ، يا ده فقير را سير كند ، يا آنانرا بپوشاند و اگر اينها را نتواند بايد سه روز روزه بگيرد .\r\n( مسأله 2298 ) قسم چند شرط دارد :\r\nاول كسى كه قسم مىخورد بايد بالغ و عاقل باشد و اگر مىخواهد راجع به مال خودش قسم بخورد بايد در حال بالغ شدن سفيه نباشد و از روى قصد و اختيار قسم بخورد پس قسم خوردن بچه و ديوانه و مست و خارج از اختيار درست نيست .\r\nدوم كارى را كه قسم مىخورد انجام دهد ، بايد حرام و مكروه نباشد و كارى را كه قسم مىخورد ترك كند ، بايد واجب و مستحب نباشد و اگر قسم بخورد كه كار مباحى را به جا آورد ،\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nبايد ترك آن در نظر مردم بهتر از انجامش نباشد و نيز اگر قسم بخورد كار مباحى را ترك كند بايد انجام آن در نظر مردم بهتر از تركش نباشد .\r\nسوم به يكى از اسم‌هاى خداوند عالم قسم بخورد كه به غير ذات مقدس او گفته نمىشود مانند « خدا » و « الله » و نيز اگر به اسمى قسم بخورد كه به غير خدا هم مىگويند ولى به قدرى به خدا گفته مىشود كه هر وقت كسى آن اسم را بگويد ؛ ذات مقدس حق در نظر مىآيد ، مثل آنكه به خالق و رازق قسم بخورد صحيح است بلكه اگر به لفظى قسم بخورد كه بدون قرينه ، خدا به نظر نمىآيد ولى او قصد خدا را كند بنابر احتياط بايد به آن قسم عمل نمايد .\r\nچهارم قسم را به زبان بياورد و اگر بنويسد يا در قلبش آن را قصد كند صحيح نيست ولى آدم لال اگر با اشاره قسم بخورد صحيح است .\r\nپنجم عمل كردن به قسم براى او ممكن باشد و اگر موقعى كه قسم مىخورد ممكن باشد و بعداً از عمل به آن عاجز شود و يا عمل به آن برايش مشقت داشته باشد قسم او از وقتى كه عاجز و يا مشقت‌زا شده به هم مىخورد .\r\n\r\n","description":"","footnote":"","page_name":" 498 ","page_number":498},
  {"content":"\r\n\r\n\r\n( 33 ) احكام وقف\r\n( مسأله 2299 ) اگر كسى چيزى را وقف كند ، از ملك او خارج مىشود و خود او و ديگران نمىتوانند آن را ببخشند ، يا بفروشند و كسى هم از آن ملك ارث نمىبرد .\r\n( مسأله 2300 ) وقف چيزى هم با صيغه عربى و ديگر زبان‌ها انجام مىگيرد مثلًا بگويد اين خانه را وقف كردم ، و همچنين با فعل نيز صورت مىپذيرد و به آن « وقف معاطاطى » مىگويند : مثلا فرش را براى وقف به مسجد ، ببرد ، و روى آن دو ركعت نماز به عنوان اين كه فرش مسجد است بگذارد ، و تحويل ، متولّى مسجد بدهد .\r\n( مسأله 2301 ) در صحت وقف عام مانند وقف بر فقرا و علما ، قبول شرط نيست ولى در وقف خاص مانند وقف بر شخص معينى ، احتياط لازم قبول او يا وكيل او است .\r\n( مسأله 2302 ) اگر ملكى را براى وقف معين كند و پيش از خواندن صيغه وقف پشيمان شود ؛ يا بميرد ؛ وقف درست نيست .\r\n( مسأله 2303 ) كسى كه مالى را وقف مىكند ؛ بايد از موقع خواندن صيغه ، مال را براى هميشه وقف كند و اگر مثلًا بگويد اين مال بعد از مردن من وقف باشد ، چون از موقع خواندن صيغه تا مردنش وقف نبوده اشكال دارد . و نيز اگر بگويد تا ده سال وقف باشد و بعد از آن نباشد ، يا بگويد تا ده سال وقف باشد ، بعد پنج سال وقف نباشد و دوباره وقف باشد ؛ وقف بودنش اشكال دارد .\r\n( مسأله 2304 ) وقف در صورتى صحيح است كه مال وقف را به تصرف كسى كه براى او\r\n\r\n","description":"","footnote":"","page_name":" 499 ","page_number":499},
  {"content":"\r\n\r\nوقف شده يا وكيل ، يا ولى او بدهند ولى اگر چيزى را بر اولاد صغير خود وقف كند و به قصد اينكه آن چيز ملك آنان شود ، از طرف آنان نگهدارى نمايد وقف صحيح است .\r\n( مسأله 2305 ) وقف كننده بايد مكلف و عاقل و با قصد و اختيار باشد و شرعاً بتواند در مال خود تصرف كند ، بنابر اين چون سفيه ، حق ندارد در مال خود تصرف نمايد اگر چيزى را وقف كند صحيح نيست .\r\n( مسأله 2306 ) وقف بر معدوم صحيح نيست بنابراين اگر مالى را براى كسانى كه به دنيا نيامده‌اند وقف كند درست نيست ولى وقف براى اولاد كه بعضى از آنها به دنيا آمده‌اند صحيح و آنها كه به دنيا نيامده‌اند بعد از آمدن به دنيا با ديگران شريك مىشوند .\r\n( مسأله 2307 ) اگر ملكى را مثلا بر فقرا يا سادات وقف كند يا وقف كند كه منافع آن به مصرف خيرات برسد ، در صورتى كه براى آن ملك متولى معين نكرده باشد اختيار آن با حاكم شرع است .\r\n( مسأله 2308 ) اگر مسجد خراب شود ، عرصه آن به حال وقف باقى مىماند ، و همچنين اگر خانه‌اى كه براى گروهى وقف بوده ويران گردد ، عرصه آن به عنوان صدقه مطلقه باقى مىماند .\r\n( مسأله 2309 ) فرشى را كه براى حسينيه وقف كرده‌اند ، نمىشود براى نماز به مسجد ببرند ، اگر چه آن مسجد نزديك حسينيه باشد .\r\n( مسأله 2310 ) اگر ملكى را براى تعمير مسجدى وقف نمايند ، چنانچه آن مسجد احتياج به تعمير ندارد و احتمال هم نمىرود كه تا مدتى احتياج به تعمير پيدا كند ، در صورتى كه غير از تعمير احتياج ديگرى نداشته باشد و عايداتش در معرض تلف و نگهدارى آن لغو و بيهوده باشد مىتوانند عايدات آن ملك را به مصرف مسجدى كه احتياج به تعمير دارد برسانند .\r\n\r\n","description":"","footnote":"","page_name":" 500 ","page_number":500},
  {"content":"\r\n\r\n\r\n( 34 ) احكام وصيت\r\n( مسأله 2311 ) وصيت به يكى از سه صورت انجام مىگيرد :\r\n1 - انسان سفارش كند بعد از مرگش براى او كارهائى انجام دهند .\r\n2 - بگويد بعد از مرگش چيزى از مال او ملك كسى باشد .\r\n3 - براى اولاد خود و كسانى كه اختيار آنان با اوست قيّم و سرپرست معين كند .\r\n( مسأله 2312 ) كسى كه مىخواهد وصيت كند با اشاره‌اى كه مقصودش را بفهماند مىتواند وصيت كند اگرچه لال نباشد .\r\n( مسأله 2313 ) اگر نوشته‌اى به امضاء يا مهر ميّت ببينند چنانچه مقصود او را بفهماند و معلوم باشدكه براى وصيت كردن نوشته ، بايد مطابق آن عمل كنند .\r\n( مسأله 2314 ) كسى كه وصيت مىكند بايد عاقل و بالغ باشد و از روى اختيار وصيت كند و نيز سفيه و يا از طرف حاكم شرع در تصرف در اموال ممنوع نباشد .\r\n( مسأله 2315 ) كسى كه به قصد خودكشى خود را از نقطه بلندى پرت كند يا سمى بخورد و يقين به مردن او پيدا شود ، اگر وصيت كند كه مقدارى از مال او را به مصرفى برسانند صحيح نيست . ولى اگر قبلا وصيت كند ، سپس اين كار از او سر زند ، وصيت او نافذ است .\r\n( مسأله 2316 ) اگر انسان وصيت كند كه چيزى به كسى بدهند ، در صورتى آن كس آن چيز را مالك مىشود كه آن را ردّ نكند .\r\n( مسأله 2317 ) كسى كه نشانه‌هاى مرگ را در خود مىبيند ، اگر نماز و روزه قضا دارد ، بايد\r\n\r\n","description":"","footnote":"","page_name":" 501 ","page_number":501},
  {"content":"\r\n\r\nوصيت كند كه از مال خودش براى او اجير بگيرند ، بلكه اگر مال نداشته باشد ولى احتمال بدهد كسى بدون آنكه چيزى بگيرد آنها را انجام مىدهد ، باز هم واجب است وصيت نمايد ، و اگر قضاى نماز و روزه او بر پسر بزرگترش واجب باشد ، بايد به او اطلاع دهد ، يا وصيت كند كه براى او به جا آورند .\r\n( مسأله 2318 ) وصى بايد مسلمان و بالغ و عاقل و مورد اطمينان باشد .\r\n( مسأله 2319 ) اگر انسان از وصيت خود برگردد مثلًا بگويد ثلث مالش را به كسى بدهند ، بعد بگويد به او ندهند وصيت باطل مىشود . و اگر وصيت خود را تغيير دهد ، مثل آنكه قيمى براى بچه‌هاى خود معين كند بعد ديگرى را به جاى او قيم نمايد ، وصيت اولش باطل مىشود و بايد به وصيت دوم او عمل نمايند .\r\n( مسأله 2320 ) اگر كسى در مرضى كه به آن مرض مىميرد ، مقدارى از مالش را به كسى ببخشد و وصيت كند كه بعد از مردن او هم مقدارى به كس ديگر بدهند ، چنانچه روى هم بيشتر از ثلث نباشد يا اگر بيشتر است ورثه اجازه بدهند بايد به آنچه كه گفته عمل كنند و اگر اجازه ندادند بايد مالى را كه پيش از مرگ بخشيده از ثلث بدهند و اگر از ثلث چيزى زياد آمد مال دومى است .\r\n( مسأله 2321 ) اگر وصيت كند كه ثلث مال او را بفروشند و عايدى آن را به مصرفى برسانند ، بايد مطابق گفته او عمل نمايند .\r\n( مسأله 2322 ) اگر در مرضى كه به آن مرض مىميرد ، بگويد مقدارى به كسى بدهكار است ، چنانچه متهم باشد كه براى ضرر زدن به ورثه گفته است بايد مقدارى را كه معين كرده از ثلث او بدهند و اگر متهم نباشد و كسى هم منكر گفته او نشود ، بايد از اصل مالش بدهند .\r\n( مسأله 2323 ) اگر كسى دو نفر را وصى كند ، چنانچه يكى از آن دو بميرد ، يا ديوانه ، يا كافر شود ، هر گاه هر يك به طور مستقل وصى بوده تعيين جانشين لازم نيست و الا حاكم شرع يك نفر ديگر را به جاى او معين مىكند و اگر هر دو بميرند ، يا ديوانه ، يا كافر شوند ، حاكم شرع دو نفر ديگر را معين مىكند .\r\n\r\n","description":"","footnote":"","page_name":" 502 ","page_number":502},
  {"content":"\r\n\r\n( مسأله 2324 ) اگر وصى نتواند به تنهائى كارهاى ميت را انجام دهد ، چنانچه ممكن است براى كمك خود وكيل گيرد و در غير اين صورت حاكم شرع براى كمك او يك نفر ديگر را معين مىكند .\r\n( مسأله 2325 ) حجى كه بر ميت واجب است و بدهكارى و حقوقى را كه مثل خمس و زكات و مظالم ، ادا كردن آنها واجب مىباشد ؛ بايد از اصل مال ميت بدهند ، اگرچه ميت براى آنها وصيت نكرده باشد .\r\n( مسأله 2326 ) اگر مال ميت از بدهى و حج واجب و حقوقى كه مثل خمس و زكات و مظالم بر او واجب است زياد بيايد ، چنانچه وصيت كرده باشد كه ثلث يا مقدارى از ثلث را به مصرفى برسانند ، بايد به وصيت او عمل كنند و اگر وصيت نكرده باشد ، آنچه مىماند مال ورثه است .\r\n( مسأله 2327 ) اگر مصرفى را كه ميت معين كرده ، از ثلث مال او بيشتر باشد ، وصيت او در بيشتر از ثلث در صورتى صحيح است كه ورثه اعتراض نكنند يا كارى كنند كه معلوم شود عملى شدن وصيت را اجازه داده‌اند . و اگر مدتى بعد از مردن او هم اجازه بدهند صحيح است .\r\n( مسأله 2328 ) اگر مصرفى را كه ميت معين كرده ، از ثلث مال او بيشتر باشد ، و پيش از مردن او ورثه اجازه بدهند كه وصيت او عملى شود ، بعد از مردن او نمىتوانند از اجازه خود برگردند .\r\n( مسأله 2329 ) اگر وصيت كند كه بدهى او را بدهند و براى نماز و روزه او اجير بگيرند و كار مستحبى هم انجام دهند چنانچه وصيت نكرده باشد كه اينها را از ثلث بدهند ، بايد بدهى او را از اصل مال بدهند و اگر چيزى از اصل مال باقى ماند ، ثلث آن را به مصرف نماز و روزه و كارهاى مستحبى كه معين كرده برسانند و در صورتى كه ثلث كافى نباشد ، پس اگر ورثه اجازه بدهند بايد وصيت او عملى شود و اگر اجازه ندهند ، بايد نماز و روزه را از ثلث بدهند و اگر چيزى زياد آمد به مصرف كار مستحبى كه معين كرده برسانند .\r\n( مسأله 2330 ) اگر كسى بگويد كه ميت وصيت كرده فلان مبلغ به من بدهند ، چنانچه دو مرد عادل گفته او را تصديق كنند ، يا قسم بخورد و يك مرد عادل هم گفته او را تصديق نمايد ،\r\n\r\n","description":"","footnote":"","page_name":" 503 ","page_number":503},
  {"content":"\r\n\r\nيا يك مرد عادل و دو زن عادله يا چهار زن عادله به گفته او شهادت دهند ، بايد مقدارى را كه مىگويد به او بدهند .\r\nو اگر يك زن مسلمان و غيرمتهم شهادت دهد ، بايد يك چهارم چيزى را كه مطالبه مىكند به او بدهند و اگر دو زن عادله شهادت دهند ، نصف آن را و اگر سه زن عادله شهادت دهند ، بايد سه چهارم آن را به او بدهند ، و نيز اگر دو مرد كافر ذمى كه در دين خود عادل باشند گفته او را تصديق كنند ، در صورتى كه ميت ناچار بوده است كه وصيت كند و مرد و زن عادلى هم در موقع وصيت نبوده ، بايد چيزى را كه مطالبه مىكند به او بدهند .\r\n( مسأله 2331 ) اگر كسى بگويد من وصى ميتم كه مال او را به مصرفى برسانم ، يا ميت مرا قيم بچه‌هاى خود قرار داده ، در صورتى بايد سخن او را قبول كرد كه دو مرد عادل گفته او را تصديق نمايند .\r\n( مسأله 2332 ) اگر وصيت كند چيزى به كسى بدهند و آن كس پيش از آنكه قبول كند يا رد نمايد بميرد ، تا وقتى ورثه او وصيت را رد نكرده‌اند مىتوانند آن چيز را قبول نمايند ولى اين در صورتى است كه وصيت كننده از وصيت خود برنگردد و گرنه حق به آن چيز ندارند .\r\nالحمد لله رب العالمين\r\nپايان\r\n\r\n\r\n","description":"","footnote":"","page_name":" 504 ","page_number":504}
  ]