[
  {"content":"\r\n\r\nتاريخ كامل\r\nتاريخ بزرگ اسلام وايران\r\nتأليف\r\nعلامهء شهير\r\nعز الدين علي بن الأثير\r\nجلد يازدهم\r\nترجمهء : عباس خليلي\r\nبتصحيح\r\nدكتر مهيار خليلى\r\nعلمى\r\nشركت چاپ وانتشارات علمى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nتاريخ كامل\r\nجلد : يازدهم\r\nتاليف : عز الدين علي بن الأثير\r\nترجمه : عباس خليلى\r\nناشر : علي اكبر علمى\r\nتيراژ : سه هزار جلد\r\nچاپ وصحافى :\r\nشركت چاپ وانتشارات علمى\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nسنه دويست و هفت\r\n\r\nبيان خروج و قيام عبد الرحمن بن احمد در يمن\r\nدر آن سال عبد الرحمن بن احمد بن عبد اللّه بن محمد بن عمر بن على بن ابى طالب رضى اللّه عنهم ( عين عبارت مؤلف ) در يمن قيام و براى رضا از آل محمد ( برگزيده كه بامير بودن او رضا دهند ) دعوت نمود .\r\nعلت خروج و قيام او اين بود كه امراء و عمال نسبت بمردم بدرفتارى كرده و ستم روا داشته بودند مردم هم بعبد الرحمن ( نواده على عليه السلام ) گرويدند و با او بيعت كردند ( كه بعد خليفه انتخاب كنند ) .\r\nچون مأمون شنيد دينار بن عبد اللّه ( سردار ) را با سپاهى عظيم براى جنگ او روانه كرد يك نامه امان و عهد و پيمان هم نوشت كه به او داده و از او اطاعت خواسته شود .\r\nدينار در موسم حج به مكه رفت و پس از اداء فريضه حج راه يمن را گرفت و عهدنامه امان را براى عبد الرحمن فرستاد عبد الرحمن هم آن را پذيرفت و طاعت مأمون را بگردان نهاد و نزد دينار رفت و دست در دست او گذاشت دينار هم او را نزد مأمون برد . مأمون هم مانع ملاقات او با آل ابى طالب شد و همه را دستور داد كه سياه بپوشند ( شعار بنى العباس بجاى سبز كه اول شعار مأمون و آل ابى طالب شد و بعد منسوخ گرديد ) در ماه ذى القعده\r\n\r\n","description":"","footnote":"","page_name":" 3 ","page_number":3},
  {"content":"\r\n\r\n\r\nوفات طاهر بن الحسين\r\nدر آن سال طاهر بن الحسين در ماه جمادى الاولى با عارضه تب درگذشت كه او را در بستر خود مرده ديدند .\r\nكلثوم بن ثابت بن ابى سعيد گويد : من رئيس بريد ( پست و برج كبوتر قاصد ) بودم . در سنه دويست و هفت روز جمعه طاهر بر منبر فراز شد و خطبه نمود چون بنام خليفه رسيد بر او درود نگفت و از ثنا خوددارى كرد و بجاى دعا و ثنا براى خليفه گفت : خداوندا كار امت محمد را نكو دار . چنان كه پرستندگان خود را نيك داشتى و ما را از كسانى كه نسبت بما ستم روا داشته‌اند بىنياز فرما . آنانى كه با ما مىستيزند از ما دور كن . كار ما را اصلاح كن تا خون ما بناحق ريخته نشود گفت ( رئيس بريد كه در آن زمان داراى مقام ارجمند بود و هميشه وقايع را بخليفه مىرساند و بايد شخص امين و بزرگوار و راستگو باشد ) با خود گفتم : من نخستين كسى خواهم بود كه كشته مىشود زيرا من نميتوانم اين خبر را مكتوم بدارم .\r\nمن از آنجا رفتم غسل كردم ( غسل ميت ) و كفن ( زير جامه ) پوشيدم و بمامون نوشتم ( با كبوتر قاصد ارسال كرد ) چون عصر شد او ( طاهر ) مرا احضار كرد . در پلك چشم او مرضى عارض شد و او افتاد و مرد . فرزندش طلحه از من پرسيد آيا چيزى ( در اين باره كه خلع مامون باشد ) نوشتى ؟ گفتم : آرى . گفت : خبر مرگ او را هم بنويس من هم خبر مرگ طاهر را دادم و نوشتم كه طلحه بعد از او فرمانده سپاه شد . خريطه ( لوله كاغذ ارسال شده ) بمامون رسيد خواند و دانست كه او بخلع ( خليفه ) اقدام نموده . احمد بن ابى خالد ( وزير ) را احضار كرد و گفت : اكنون خود برو و طاهر را بيار چنان كه تو خود تعهد و ضمانت كردى . گفت : امشب را به من مهلت بده گفت ( مامون ) هرگز ، او اصرار و التماس كرد و مأمون به او يك شب مهلت داد . شبانه خبر مرگ طاهر با خريطه ديگر رسيد . مأمون وزير را خواند و گفت :\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nطاهر درگذشت چه شخصى را براى فرماندهى سپاه در نظر مىگيرى . گفت : فرزندش طلحه . گفت : فرمان او را بنويس و بفرست . او هم نوشت و طلحه را بامارت پدر منصوب كرد .\r\nطلحه مدت هفت سال كه بقيه مدت خلافت مأمون بود امير خراسان بود و چون درگذشت برادرش عبد اللّه امير خراسان شد .\r\nچون خبر مرگ طاهر بمأمون رسيد گفت : « لليدين و للفم » ( ترجمه تحت اللفظ آن « بر دو دست و دهان » كه اصل آن مأخوذ از مصراع شعر است « فخر صريعا لليدين و للفم » كنايه از هلاك و شماتت بمرگ دشمن است كه چون كشته شود يا بميرد دست و دهان او بر خاك مىافتد و چون مأمون طاهر را دشمن خود و قاتل برادر و بالاخره خلع كننده و متمرد ميدانست براى تشفى آن كلمه را گفت ) پس از آن جمله گفت :\r\nخدا را سپاس كه او را پيش فرستاد و ما را پس از او خواهد فرستاد ( او را مقدم كرد و ما را مؤخر - در مرگ و هلاك ) طاهر اعور ( واحد العين - يك چشم كور بود ) بعضى از شعراء در حق او گفت :\r\n يا ذا اليمينين و عين واحده * نقصان عين و يمين زائده \r\nيعنى اى دارنده دو دست راست و يك چشم . يك ديده تو كم و يك دست راست تو فزون است . ( پيش از اين اشاره شد به اين لقب ناشى از اين بود كه طاهر در نخستين جنگ با على بن عيسى بن ماهان دو دست خود را بشمشير برد و طائى را كه از سران سپاه و دليران دشمن بود با يك ضربت كشت و آن دو دست را راست گفتند . يمينين بعضى هم ادعا ميكنند كه علت اين بود كه چون به او تكليف كردند با حضرت رضا بيعت كند او با دست چپ با آن حضرت بيعت كرد و گفت : دست راست مأمون را بيعت كرده و نشايد به آن دست بيعت كنم پس هر دو دست او را راست گفتند و اين روايت عارى از صحت است ) ( مؤلف گويد ) يعنى لقب او ذو اليمينين بود . كنيه او هم ابو الطيب ( بعد اين كنيه را متنبى برگزيد ) .\r\nگفته شد : چون طاهر درگذشت سپاهيان بعضى از گنجهاى او را غارت كردند .\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nسلام ابرش اخته ( باصطلاح خواجه ) آنها را نظم و آرامش داد و مقرر نمود كه حقوق شش ماه به آنها داده شود گفته شد مامون تمام كارها و وظايف و مقامات او را بفرزندش عبد اللّه واگذار كرد و او برادر خود طلحه را بخراسان فرستاد كه جاى پدرش امير باشد .\r\nدر آن زمان عبد اللّه در « رقه » لشكر زده بود كه با نصر بن شبث نبرد كند چون طلحه بخراسان رفت مأمون احمد بن ابى خالد را فرستاد كه پيشكار او باشد .\r\nاحمد رسيد و بما وراء النهر لشكر كشيد و اشروسنه را گشود و كاوس بن خاراخره و فرزندش فضل را اسير كرد و هر دو را نزد مأمون فرستاد . ( افشين مشهور ) طلحه هم با حمد سه هزار هزار ( سه ميليون ) درهم و چيزهاى ديگر به قيمت دو هزار هزار درهم بخشيد و بابراهيم بن عباس منشى احمد هم پانصد هزار درهم داد .\r\n\r\nبيان وقايع اندلس در سال جارى\r\nدر آن سال عبد الرحمن بن حكم لشكر و مردم « بصراة » را قتل عام نمود كه آن واقعه بنام « بالس » مشهور شد علت آن واقعه اين بود كه حكم پدر عبد الرحمن دانست كه حاكم آن ديار ربيع نام بر مردم غير مسلمان و تحت حمايت اسلام ستم نموده . حكم ربيع عامل خود را بدار كشيد . و چون حكم در گذشت مردم بر قتل ربيع آگاه شدند براى گرفتن اموال خود كه ربيع بيغما برده بود در شهر قرطبه تجمع كردند و گمان بردند كه اموال غارت شده آنها مسترد خواهد شد كه به زور و ستم ربوده شده . اهالى « بيره » بيشتر از سايرين اصرار و الحاح باسترداد اموال خود داشتند . عبد الرحمن كسانى نزد آنها فرستاد كه آنها را آرام و متقاعد كند . آنها نپذيرفتند و نمايندگان عبد الرحمن را طرد نمودند . گروهى از سپاهيان آنها را قصد و نبرد كردند . اهالى بيره كه مسلح بودند گريختند بسيارى از آنها بزارى و خوارى كشته شدند و بقيه تن بفرار دادند پس از فرار هم آنها را دنبال كردند و اغلب آنها كشته شدند .\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nدر آن سال در شهر « تدمير » ميان قبايل مصر و يمن فتنه برخاست . جنگ رخ داد و عده سه هزار تن از طرفين كشته شدند . آن واقعه بنام « يوم الحضاره » معروف بود . مدت هفت سال جنگ و دشمنى ميان آنها ماند . يحيى بن عبد اللّه بن خالد با لشكر براى تفرقه آنها رفت . هر گاه او نزديك مىشد دست از جنگ مىكشيدند و چون دور مىشد دوباره بنبرد مىپرداختند تا آنكه طرفين خسته شدند .\r\nدر آن سال قحط و قلا و گرسنگى در اندلس واقع شد و بسيارى از مردم مردند و قيمت هر يك « مير » غله ( وزن مخصوص آن زمان ) بالغ برسى دينار شد .\r\n\r\nبيان حوادث\r\nدر آن سال قحط و گرانى در عراق پديد آمد بحديكه يك « قفيز » غله ( وزن و پيمانه مخصوص آن زمان ) به چهل و پنجاه درهم رسيد .\r\nدر آن سال محمد بن حفص والى طبرستان و رويان و دماوند شد .\r\nابو عيسى فرزند رشيد امير الحاج شد .\r\nمامون بوالى موصل كه سيد بن انسى بود دستور داد كه با بنى شيبان و پيوستگان آنها از اعراب جنگ كند زيرا آنها فتنه و فساد را در بلاد آغاز كرده بودند .\r\nاو لشكر كشيد و آنها را در محل « دسكره » غافل گير و قتل عام كرد و اموال آنها را بيغما برد .\r\nدر آن سال وهب بن جرير فقيه و محمد بن حبيب عدوى قاضى و عبد الصمد بن عبد الوارث بن سعيد و عبد العزيز بن آبان قرشى و جعفر بن عون بن جعفر بن عمرو بن حريت مخرومى فقيه و بشر بن عمر زاهد فقيه و كثير بن هشام و ازهر بن سعيد سحان و ابو النصر هشام بن قاسم كنانى و محمد بن عمر بن واقد واقدى كه سن او بالغ بر هفتاد و هشت سال شده بود و بتاريخ جنگ و غزا احاطه داشت ولى در روايت حديث ضعيف بود وفات يافتند .\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nمحمد بن ابى رجا ، قاضى كه از ياران ابو يوسف شاگرد ابو حنيفه بود درگذشت .\r\nمحمد بن ابى عبد الله بن عبد الاعلى معروف به ابن كناسه خواهر زاده ابراهيم بن ادهم كه بعلوم عرب و شعر تاريخ دانا بود درگذشت .\r\nيحيى بن زياد ابو زكريا فرا ، ( پوستين فروش ) نحوى ( معروف ) كوفى و ابو غانم موصلى و زيدى بن على بن ابى خداش موصلى از ياران معافى كه از او بسيار روايت كرده درگذشتند .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nسنه دويست هشت\r\nدر آن سال حسن بن حسين بن مصعب ( برادر طاهر ) از خراسان بكرمان رفت و در آنجا تمرد نمود احمد بن ابى خالد او را قصد كرد و گرفت و نزد مامون برد مأمون هم از او عفو نمود .\r\nدر آن سال اسماعيل بن حماد بن ابى حنيفه بمنصب قضا رسيد .\r\nمحمد بن عبد الرحمن مخرومى از قضا محل عسكر مهدى بر كنار و بجاى او بشر بن وليد كندى منصوب شد يكى از شعراء گفت :\r\n يا ايها الرجل الموحد ربه * قاضيك بشر بن الوليد حمار\r\nينفى شهاده من يدين بما به * نطق الكتاب و جاءت الاثار\r\nو بعد عدلا من يقول بانه * شيخ يحيط بجسمه الاقطار \r\nيعنى اى مرديكه خداوند را يگانه مىدانى ( بدان ) قاضى تو بشر بن وليد خر است . او گواهى هر كه متدين به قرآن و آثار دين باشد نفى مىكند ( نمىپذيرد ) ولى گواهى هر كه بگويد او پير محيط به تمام احوال ممالك است قبول مىكند و او را عادل ( و صادق ) مىداند .\r\nدر آن سال موسى فرزند امين و فضل بن ربيع در ماه ذى القعده در گذشتند .\r\nصالح بن الرشيد امير الحاج شد .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nيسع بن ابى القاسم امير سلجماسه درگذشت مردم شهر برادرش منتصر بن ابى القاسم را بجاى او برگزيدند . ( در اينجا عبارتى آمده كه مبهم و غير قابل فهم است و مسلما در طبع يا نسخ اشتباه و غلطى آمده كه پيچيده و مشكل است و آن عبارت از اين است : و اصول المعروف بمدرار و قد تقدم ذكر هم براى حفظ امانت نقل شد ( و فهم آن چندان ضرورت ندارد ) در آن سال عبد الرحمن بن حكم امير اندلس سپاهى براى جنگ مشركين فرستاد كه عبد الكريم بن عبد الواحد بن مغيث امير آن سپاه بود . او لشكر كشيد تا عجل « اليه » رسيد بلاد « اليه : » را گشود و آتشى افروخت و سوخت و چند قلعه را محاصره نمود و بعضى را گشود و برخى با صلح گرفت به شرط اينكه گرفتاران مسلمان را آزاد كنند و مالى بپردازند . اموال بسيار گرفت و بسيارى از اسرا ، مسلمان را آزاد كرد . آن واقعه در ماه جمادى الثانية بود . سپاه او بسلامت بازگشت .\r\nو آن سال عبد اللّه بن عبد الرحمن اموى معروف به « بلنسى » درگذشت او امير « بلنسه » بود ( بدين سبب بدان منتسب شد ) . شرح حال و وقايع او با برادرزاده‌اش حكم بن هشام پيش از اين بيان شده بود .\r\nعبد اللّه بن ابو بكر بن حبيب سهمى باهلى و يونس بن محمد مؤدب و قاسم بن الرشيد و سعيد بن تمام در بصره و عبد اللّه بن جعفر بن سليمان بن احمر نحوى شاگرد كسائى وفات يافتند . گفته شد شخص اخير الذكر در سنه صد و هشتاد و شش درگذشت .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nسنه دويست و نه\r\n\r\nبيان غلبه بر نصر بن شبث\r\nدر آن سال عبد اللّه بن طاهر بر نصر بن شبث پيروز شد و او را در در قلعه « كيسوم » محاصره نمود تا آنكه امان خواست . محمد بن جعفر عامر روايت كرد كه : مأمون بثمامة بن اشرس گفت : آيا مىتوانى كسى را به من معرفى كنى كه داراى خرد و ايمان و چرب‌زبان و نيك بيان باشد تا او را بنمايندگى خود نزد نصر روانه كنم ؟ گفت : آرى اى امير المؤمنين چنين شخصى هست و او محمد بن جعفر عامرى است . مامون دستور داد مرا احضار كردند . او با من گفتگو كرد و مرا نزد نصر فرستاد كه من با او ملاقات و گفتگو كنم . او ( مأمون در آن هنگام ) در محل « كفر عزون » در « سروج » بود من هم رفتم و كلام مامون را بنصر ابلاغ كردم . او گوش داد و چند شرط پيشنهاد كرد يكى از آنها اين بود كه او هرگز در پيشگاه مأمون حاضر نشود و پا بر بساط او نگذارد . مأمون اين شرط را نپذيرفت و گفت : چرا او از من تنفر كند و بيمناك شود . گفتم : زيرا او گناه كار است و گناه او ( در تمرد و عصيان ) قابل غفران نمىباشد . مأمون گفت : آيا گناه او بيشتر و سختر از گناه فضل بن ربيع يا عيسى بن محمد بن ابى خالد است ؟ فضل سران سپاه مرا گرفتار كرد و اموال و اسلحه مرا بيغما برد و هر چه رشيد وصيت كرده\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nبود كه به من برسد پامال كرد و كارهاى او چنين بود و چنان و او نسبت به من بدترين و سخترين دشمنان بود . عيسى بن ابن خالد هم نماينده و جانشين مرا از شهر خودم بيرون كرد و طرد نمود . خراج و حاصل مرا از شهر اباء و اجداد من ربود و خانه مرا ويران كرد و ابراهيم ( عم مأمون ) را بجاى من بخلافت برگزيد ( و من از هر دو عفو كردم ) . گفتم : اى امير المؤمنين آيا اجازه مىدهى كه سخن بگويم گفت : بگو :\r\nگفتم : اما فضل بن ربيع كه او پرورده نعمت و مولاى خاندان شما بود .\r\nپدران او نيز چنين بودند و حق خدمت آنها بشما مىرسد . و اما عيسى كه او مردى از افراد دولت شماست . سوابق او و پدران او معروف و محفوظ است و هر چه هست باز بشما مىرسد . و اما نصر كه او نزد شما چنين سابقه نداشته كه پاس آن حفظ و سپاس آن رعايت شود . پدران او از ياران و سران سپاه بنى اميه بودند . گفت :\r\nآنچه مىگوئى درست است ولى من از او دست برنمىدارم مگر اينكه پا بر بساط من بگذارد ( نزد من آيد ) .\r\nمن آنچه ميان ما جارى شد بنصر ابلاغ كرد . او نهيب داد كه ناگاه سواران شوريدند و گرد او گرويدند و آماده كارزار شدند .\r\nاو گفت : واى بر او ( مامون ) او از رام كردن چهار صد وزغ ( مقصود زط كه قومى از هندوان بودند ) عاجز است آيا بر سواران عرب غلبه مىكند ؟ عبد اللّه بن طاهر ( پس از آن گفتگو و نااميدى از تسليم او ) بجنگ كوشيد و عرصه را بر او تنگ كرد او ناگزير امان خواست و عبد اللّه به او امان داد . او از لشكرگاه خود خارج شد و برقه نزد عبد اللّه رفت ( تسليم شد ) .\r\nمدت محاصره و نبرد او پنج سال بود چون نصر تسليم شد عبد اللّه دستور داد كه قلعه كيسوم را ويران كنند . نصر را هم نزد مأمون فرستاد و او در ماه صفر سنه دويست و نه رسيد .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nبيان حوادث\r\nدر آن سال مأمون على بن صدقه معروف بزريق را بايالت ارمنستان و آذربايجان منصوب نمود و به او فرمان داد كه بجنگ بابك ( خرم دين ) بپردازد .\r\nاو احمد بن جنيد اسكافى را بجنگ بابك فرستاد و بابك او را اسير كرد . مأمون پس از آن واقعه آذربايجان را بابراهيم بن ليث بن فضل واگذار كرد .\r\nصالح بن عباس بن محمد بن على امير الحاج شد .\r\nدر آن سال ميخائيل بن جورجيس پادشاه روم درگذشت . مدت پادشاهى او نه سال بود پس از او فرزندش « توفيل » بر اورنگ نشست .\r\nدر آن سال منصور بن نصير بر امير زيادة اللّه تمرد كرد . شرح وقايع او گذشت كه ما در حوادث سنه دويست و دو بيان نموديم .\r\nابو عبيده معمر بن مثنى لغوى ( عالم بلغت ) در آن سال وفات يافت . گفته شد در سنه دويست و ده او بعقايد خوارج متمايل بود . سن او بالغ بر نود و سه سال بود .\r\nباز گفته شد او در سنه دويست و سيزده درگذشت و سن او نود و هشت سال بود .\r\nيعلى بن عبيد طنافسى ابو يوسف هم در آن سال وفات يافت همچنين فضل بن عبد الحميد موصلى محدث .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n\r\nسنه دويست و ده\r\n\r\nبيان واقعه مامون و ابن عائشه\r\nدر آن سال مأمون ابراهيم بن محمد عبد الوهاب بن ابراهيم امام معروف بابن عائشه را دستگير كرد . همچنين محمد بن ابراهيم افريقى و مالك بن شاهى و اتباع آنها را كه براى خلافت و بيعت ابراهيم بن مهدى سعى مىكردند . عمران قطر بلى اسرار آنها را افشا نمود . آنها قصد داشتند كه چون لشكر خارج شود پل را بريده نصر بن شبث را استقبال كنند ( و ضد مامون قيام نمايند ) . عمران توطئه آنها را خبر داد و آنها در ماه صفر گرفتار شدند .\r\nنصر بن شبث وارد بغداد شد و هيچ يك از سپاهيان ( از توطئه كرده ) بديدن او نرفت .\r\nابن عائشه را دستگير كردند و مدت سه روز بر در كاخ مامون زير آفتاب دست بسته بازداشت شد . پس از آن مامون دستور داد او را تازيانه زدند و به زندان سپردند مالك بن شاهى را هم تازيانه زدند همچنين ساير ياران و آنها ناگزير نام اتباع و پيروان خود را نوشتند ولى مأمون متعرض آنها نشد و گفت : من اطمينان ندارم كه آنها تهمت نزده باشند و متهمين بىگناه و برى باشند . پس از آن ابن عائشه و مالك و دو تن ديگر را كشت .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nعلت قتل آنها اين بود كه بمامون خبر داده بودند : آنها قصد فرار از بازداشتگاه را دارند . در زندان را به روى خود بسته نمىگذاشتند كسى وارد شود و خود شروع بنقب كرده بودند . چون مأمون آگاه شد خود شخصا بزندان رفت و آنها را گرفت و كشت . ابن عائشه را هم بدار آويخت . او نخستين كسى از بنى العباس بود كه بدار آويخته شد پس از آن نعش او را فرود آوردند و تكفين كردند و بر او نماز خواندند و در مقابر قريش ( در كاظمين ) به خاك سپردند . ( او نواده ابراهيم امام نخستين مدعى خلافت و مؤسس دولت بنى العباس بود كه ابو مسلم بنام او در خراسان قيام كرده بود و بنى اميه او را مسموم كردند كه شرح حال او در همين كتاب گذشت ) .\r\n\r\nبيان گرفتارى ابراهيم بن مهدى\r\nدر ماه ربيع الاول سال جارى ابراهيم بن مهدى ( كه يك سال خلافت كرده بود ) دستگير شد او با دو زن به لباس زنانه مخفى و تغيير وضع داده بود .\r\nيك پاسبان سپاه شبانه آن سه زن را ديد و بدگمان شد و از آنها پرسيد : كجا مىرويد و نام شب چيست ؟ چون نتوانستند پاسخ صحيح بدهند آنها را جلب كرد ابراهيم با لباس زنانه ) انگشترى بها دار در انگشت داشت آن را ( بعنوان رشوه ) به آن پاسبان سپاه داد كه آنها را رها كند و رازشان را مكتوم بدارد . چون پاسبان انگشترى گرانبها را ديد بيشتر بدگمان شد و با خود گفت : حتما اين بايد يك شخص ارجمندى باشد آنها را نزد رئيس پاسگاه برد و او دستور داد كه روى خود را بنمايند .\r\nابراهيم خوددارى كرد و رئيس پاسگاه او را سخت كشيد ناگاه ريش وى از پشت حجاب نمايان شد او را نزد رئيس پاسگاه كل بر سر پل بود برد كه او را شناخت او را نزد مأمون برد و پيغام داد مأمون گفت : او را تحت الحفظ نگاه دار تا طلوع بامداد . روز بعد هنگام صبح او را با مقنعه زنانه بدرون كاخ برد . مقنعه را كه بر\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nسر و رو داشت بگردنش انداخته و چادر را هم بر سينه وى نهاده بودند كه بنى هاشم او را به آن حال ببينند و مردم بدانند در چه حال ذلت بارى او را دستگير كردند .\r\nپس از آن او را نزد احمد بن خالد ( وزير ) بردند و او را هم ابراهيم را نزد خود بازداشت پس از آن احمد بن خالد كه نزد حسن بن سهل ( پدر زن مامون ) در محل صلح مىرفت ابراهيم را همراه خود برد كه حسن درباره او شفاعت كند . حسن هم پايمردى كرد . گفته شد . دختر او بوران ( همسر مامون ) براى رهائى ابراهيم شفاعت كرد .\r\nگفته شد چون او را با آن حال و وضع گرفتند نزد ابو اسحاق معتصم بردند و معتصم در آن هنگام نزد مامون بود . هنگامى كه او را مىبردند رديف فرح ترك ( غلام ترك و در طبرى نام او فرج آمده ) سوار كردند .\r\nچون بر مأمون وارد شد . مامون گفت :\r\nهيه ( كلمه تشفى نزد عرب ) اى ابراهيم . او گفت : اى امير المؤمنين شخص كينه‌جو و انتقام‌گير مختار است كه قصاص كند يا عفو . عفو هم بتقوى نزديكتر است ( اقرب التقوى - آيه قرآن ) . هر كس بفراهم شدن اسباب و موجبات بدبختى مغرور شود خود روزگار را بر خود چيره مىكند . خداوند هم ترا بالاتر و بزرگتر از هر بزه‌كار قرار داده چنان كه هر مجرمى را زير دست تو افكنده . اگر كيفر دهى كه حق دارى و اگر عفو كنى كه با فضل و همت بلند خود مىكنى . مامون گفت : اى ابراهيم عفو مىكنم . ابراهيم خود را بر زمين انداخت و سجده كرد و تكبير نمود . گفته شد . ابراهيم آن سخن را به زبان نياورد بلكه نوشت و نزد مامون فرستاد و خود در حال اختفا ماند تا از او عفو شد مامون در حاشيه رقعهء او چنين نوشت : توانائى كينه را مىزدايد و پشيمانى عبارت از توبت است . عفو خداوند عز و جل بزرگترين مطلب است كه تو آن را ميخواهى چون ابراهيم آزاد شد اين شعر را در مدح مامون سرود :\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n يا خير من رفلت يمانية به * بعد النبى لايس او طائع\r\nو ابر من عبد الإله على التقى * غيبا و اقوله به حق صادع\r\nعسل الفوارع ما اطعت فان تهج * فالصاب يمزج بالسمام الناقع\r\nمتيقظا حذرا و ما تخشى العدى * نبهان من و سنان ليل الهاجع\r\nملئت قلوب الناس منك فحافة * و تبيت تكلوهم بقلب خاشع\r\nبابى و امى فدية و ابيهما * من كل معضلة و ذنب واقع\r\nما العين الكتف الذى بوأتنى * وطنا و امرع رتعه للراتع\r\nللصالحات اخا جعلت و للتقى * و ايا رءوفا للفقير القانع\r\nنفسى فداؤك اذ تضل معاذرى * و الوذ منك بفضل حلم واسع\r\nاملا لفضلك و الفواضل شيمة * رفعت بناءك للمحل اليافع\r\nفبذلت افضل ما ما يفيق ببذله * وسع النفوس من الفعال البارع\r\nو عفوت عمن لم يكن عن مثله * عفو و لم يشفع اليك بشافع\r\nالا العلو عن العقوبة بعد ما * ظفرت يداك بمستكين خاضع\r\nفرحمت اطفالا كأفراخ القطا * و عديل عانسة كقوس النازع\r\nو عطفت آصره على كما و هى * بعد انهياخي الوثى عظم الظالع\r\nاللّه يعلم ما اقول كانها * جهد الالية من خيف راكع\r\nما ان عصبيتك و الغواة تقودنى * اسبابها الا بنية طائع\r\nحتى اذا علقت حبائل شقوتى * بردى الى حفر المهالك هائع\r\nلم أدر أن لمثل جرمى غافرا * فوتفت انظر اى حتف صارعى\r\nرد الحياة على بعد ذهابها * ورع الامام لقادر المتواضع\r\nاحياك من ولاك افضل مدة * و رمى عدوك فى الوتين بقاطع\r\nلم من يد لك لم تحدثني بها * نفسى اذا آلت الى مطامعى\r\nاسديتها عفوا الى هنيئة * و شكرت مصطنعا لاكرم صانع \r\n\r\n","description":"","footnote":"","page_name":" 17 ","page_number":17},
  {"content":"\r\n\r\n الا يسيرا عند ما اوليتنى * و هو الكبير لدى غير الضائع\r\nان انت جدت بها على تكن * اهلا و ان تمنع لها فاكرم مانع\r\nان الذى قسم الخلافة حازها * من صلب آدم للامام السابع\r\nجمع القلوب عليك جامع امرها * و حوى رد اوك كل خير جامع \r\nيعنى : اى بهترين كسى كه پس از پيغمبر جامه يمانى برازنده بر او باشد و او ذخيره هر نا اميد و هر اميدوار فرمانبردار باشد .\r\nپرهيزكارترين كسى كه در عالم غيب خداپرست باشد . و راستگوترين كسى كه حق را آشكار مىكند .\r\nتو داراى شير پنير مايه هستى براى كسانى كه مطيع هستند و اگر ترا خشمگين كنند داراى زهر تلخ و كشنده هستى ( مانند زنبور عسل كه نيش و نوش دارد ) .\r\nتو همواره بيدار و آگاه و بر حذر هستى نسبت بدشمن . تو بيدار هستى خواب را از خود دور مىكنى . شب زنده‌دار هستى .\r\nدل مردم پر از بيم و مهابت تست در حالى كه تو شب را براى نگهدارى آنان با خشوع زنده مىدارى و آنها را حمايت مىكنى .\r\nپدر و مادرم و پدران آنها همه فداى تو كه تو دچار كار دشوار يا گناه نشوى .\r\nپناه تو كه براى من روا داشتى بسى نرم و پر خير و بركت است كه بهترين وطن و چراگاه است براى چرندگان .\r\nتو براى نكوكاران و پرهيزكاران برادر و براى تهيدستان فقير و قانع پدر هستى .\r\nجانم فداى تو كه عذر مرا مىپذيرى و من به فضل و عفو و حلم تو پناه مىبرم .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nمن بفضل و نكوكارى تو اميدوارم . فضل و نيكى اسباب بلند كردن مقام ارجمند و كاخ بلند تو مىباشد .\r\nتو آنچه را كه ديگران از بذل آن خوددارى مىكنند روا داشتى و ارزان نمودى و آن عبارت از نكوكاريست .\r\nتو از كسى عفو كردى كه هرگز از او عفو نمىشود و او شفيع و پايمرد ندارد .\r\nآن عفو بسبب همت بلند تو حاصل شده كه تو از كيفر دادن بزرگتر و بلندتر هستى هرگز بيك بيچاره سرافكنده كيفر نمىدهى .\r\nتو بر كودكانى كه مانند جوجه‌هاى كبك هستند ترحم كردى ( فرزندان خود را گويد ) همچنين بر زنى كه مانند زه در كمان مىنالد رحم نمودى .\r\nتو بر خويش خود تعطف نمودى . استخوان آن خويش سست شده و پاى او لنگ شده خدا گواه است كه من چه مىگويم و من سوگند ياد مىكنم مانند سوگند كسى كه مؤمن و در حال ( سجود ) و ركوع باشد كه هرگز قصد تمرد نداشتم ولى گمراهان و متمردين مرا كشيدند و وادار كردند و در عين حال من در باطن مطيع و فرمانبردار بودم . تا آنكه بدبختى مرا بدام انداخت و سوى هلاك هول‌انگيز كشيد .\r\nما هيچ نمىدانستيم كه براى گناه من عفو و غفرانى خواهد بود . منتظر مرگ خودم شدم كه چگونه مرا خواهد كشت .\r\nآن كسى كه مرا بخشيد زندگانى مرا تجديد كرد و زندگى را پس از رفتن از دست من بازگردانيد : كسى كه زندگى را به من پس داد امام مقتدر متواضع بوده است ( مامون ) خداوندى كه بهترين روزگار را به تو داده و ترا رستگار كرده دشمنت را با تير كشنده و تيغ برنده كشت و رگ او را بريد .\r\nتو چند نعمت و موهبت نسبت به من روا داشتى كه هرگز نفس من آنها را تصور نمىكرد و هرگز بچنين نعمتى ( كه حيات باشد ) طمع نداشتم تو آن نعمت را براى\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nمن ارزان داشتى و بر من منت نگذاشتى . من هم نسبت به آن كسى كه مرا بخشيده سپاسگزار هستم .\r\nتو اين حد نسبت به من روا داشتى ( از نعمت و عفو ) اندك پنداشتى و حال اينكه بسيار بزرگ و گران است و هرگز گم و كم نخواهد شد چون تو چنين نعمتى را به من دادى اهل و سزاوار آن بوده و هستى و اگر هم نمىكردى باز تو بهترين كسى هستى كه از بخشيدن و خوددارى از عفو امتناع كرده خواهى بود ( كه به حق كيفر دادى ) كسى كه خلافت را بخشيده ( خداوند ) از روزگار آدم و از نسل او تا كنون فقط براى امام هفتم ( خليفه هفتم از بنى العباس ) آن را اختصاص داده و روا داشته است .\r\nخداوندى كه كار خلافت را براى تو فراهم كرده و راست آورده قلوب مردم را هوادار تو نموده . هر چه در جامه تو هست خير و نيكى است كه در وجود تو جمع شده است .\r\nگويند چون ( ابراهيم عم مأمون ) آن قصيده را در حضور او انشاء كرد مأمون گفت : من گفته يوسف را كه ببرادران خود خطاب نموده مىگويم  لا تَثْرِيبَ عَلَيْكُمُ الْيَوْمَ يَغْفِرُ اللَّهُ لَكُمْ وَ هُوَ أَرْحَمُ الرَّاحِمِينَ  گناهى نداريد و خداوند گناه شما را مىبخشد كه او بهترين بخشنده است .\r\n\r\nبيان ازدواج مامون با بوران\r\nدر آن سال مأمون با ( دوشيزه ) بوران دختر حسن بن سهل ( برادر فضل ذو الرياستين ) در ماه رمضان ازدواج كرد . مأمون از بغداد به محل « فم الصلح » كه لشگرگاه حسن بن سهل بود رفت و در آنجا زفاف بوران انجام گرفت . هنگامى كه مأمون وارد حجله شد در آنجا حمدونه دختر رشيد ( خواهر مأمون ) و ام جعفر زبيده مادر امين ( مقتول ) و مادر بزرگ ( خود بوران ) كه مادر فضل و حسن بود نزد بوران نشسته بودند . چون مأمون وارد حجله شد مادر حسن هزار دانه مرواريد از بهترين و\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nگرانترين مرواريدها بر او نثار كرد . مأمون دستور داد كه آن نثار را جمع كنند و به خود بوران اهدا نمايند . آنگاه بعروس گفت : هر حاجتى كه دارى از من بخواه مادر بزرگش گفت : به سيد خود ( خواجه آقا ) بگوهر حاجتى كه دارى و از او درخواست كن كه او به تو امر كرده كه تو خواهش كنى . بوران از مأمون درخواست كرد كه از ابراهيم ( عم او كه خليفه شد و شرح حال او گذشت ) عفو كند و خشنود باشد . او گفت : عفو مىكنم . و نيز از او درخواست كرد كه بزبيده مادر امين ( خليفه مخلوع و مقتول ) اجازه حج بدهد او اجازه داد ام جعفر ( زبيده ) جامه اموى كه ( از بنى اميه ربوده شده بود ) و مرواريد دوز بود به او ( بوران ) خلعت داد . مأمون در همان شب عروسى را انجام داد ( جشن آن عروسى در تاريخ عالم مانندى نداشت ) .\r\nدر آن شب يك شمع افروخته شد كه چهل من عنبر در آن به كار رفته و نهفته بود . مأمون نزد حسن هفده روز ماند . براى پذيرائى مامون و تمام همراهان همه چيز فراهم كرده بود . به تمام فرماندهان و امرا و افسران بر حسب مرتبت و منصب خود خلعت و مركب و جايزه داد . بهر يكى نيز قباله يك ملك شش دانگ بخشيد كه بهر يكى از امراء يك ده رسيد و آنها تصرف نمودند .\r\n\r\nبيان لشكر كشى عبد الله بن طاهر بمصر\r\nدر آن سال عبد اللّه بن طاهر بمصر رفت و آن را گشود .\r\nعلت لشكر كشى او اين بود كه در آن زمان عبيد اللّه تمرد و بر مصر غلبه كرده بود . عده و از مردم اندلس ( اسپانى كه تحت امارت بنى اميه بود ) هم شهر اسكندريه را گرفتند .\r\nعبد اللّه بن طاهر تا آن زمان بجنگ نصر بن شبث مشغول بود چون كار او را پايان داد راه مصر را گرفت .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nچون سپاه عبد اللّه نزديك مصر شد و يك منزل بيشتر نمانده بود يكى از فرماندهان را پيش فرستاد كه محلى براى سپاه اختيار كند . ابن السرى گرداگرد مصر خندق كنده بود چون خبر رسيدن آن فرمانده را شنيد با عدهء خود از خندق بيرون رفت و با عده آن فرمانده نبرد كرد . جنگى بسيار سخت رخ داد . عده آن فرمانده كم بود ولى دليرى كرد و پيكى نزد عبد اللّه فرستاد . عبد اللّه هم سپاهيان را بر استرها سوار كرد و اسبها را يدك كشيد ( كه خسته نشوند ) و با شتاب به يارى فرمانده خود رسيد كه او سرگرم نبرد بود . چون ابن السرى آن حال را ديد تاب پايدارى نياورد و تن بفرار داد اغلب سپاهيان ابن السرى هنگام فرار بخندق افتادند كه بيشتر آنها در حال افتادن كشته شدند و عده كشتگان در حين سقوط بيشتر از كشتگان با شمشير بود . ابن السر داخل مصر شد و دروازه‌ها را بر خود و اتباع خود بست عبد اللّه هم او را محاصره كرد . ابن السرى شبانه هزار غلام و هزار كنيز كه هر يكى حامل هزار دينار بودند نزد او فرستاد و فرزند طاهر آنها را پس داد و گفت : اگر من در روز هديه ترا قبول مىكردم در شب هم مىپذيرفتم . «  بَلْ أَنْتُمْ بِهَدِيَّتِكُمْ تَفْرَحُونَ  - آيه قرآن » شما بهديه خود خرسند مىشويد .  فَلَنَأْتِيَنَّهُمْ بِجُنُودٍ لا قِبَلَ لَهُمْ بِها وَ لَنُخْرِجَنَّهُمْ مِنْها أَذِلَّةً وَ هُمْ صاغِرُونَ  ما سپاهى براى آنها خواهيم فرستاد كه آنها طاقت جنگ او را نخواهند داشت و ما آنها را با ذلت اخراج خواهيم كرد كه آنها خوار باشند . ابن السرى ناگزير امان خواست گفته شد آن واقعه در سنه دويست و يازده رخ داد .\r\nاحمد بن حفص بن ابى الشماس گفت : ما با عبد اللّه بن طاهر در راه مصر بوديم چون به محل ميان دمشق و رمله رسيديم يك مرد اعرابى ديديم كه سوار شتر بود . بما سلام كرد و ما به او جواب داديم . من همراه اسحاق بن ابراهيم رافقى بودم . آن اعرابى پير بود . اسحاق بن ابى ربعى هم با ما بود و ما هر سه همراه امير ( عبد اللّه ) بوديم .\r\nاسبهاى ما از اسب امير بهتر و جامه ما هم از لباس او بهتر و نوتر بود . آن مرد اعرابى بما نگاه مىكرد . من گفتم . اى مرد تو بما خيره شدى آيا چيزى ديدى كه باعث ادامه نظر تو شده باشد ؟ گفت : نه به خدا قسم من قبل از اين شما را نديده و نشناخته بودم\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nولى من با هوش و مردم شناس هستم . ( ميخواست امير را بشناسد ) من به او گفتم :\r\nاسحاق بن ابى ربعى ( امير است ) تو درباره او چه مىگوئى ؟ گفت ، ( شعر )\r\n ارى كاتبا داهى الكتابة بين * عليه تاديب العراق منير\r\nله حركات قد يشاهدن انه * علم بتقسيط الخراج بصير \r\nيعنى : يك منشى ( كاتب ) قوه فكر و دها از او نمايان است . من او را چنين مىبينم كه آموزش ( تاديب - آموختن ادب ) عراق بر او روشن و نمايان است .\r\nحركات او گواهى مىدهد كه او بتقسيم و تنظيم خراج و استيفا بصيرت و علم دارد .\r\nپس از آن باسحاق بن ابراهيم رافقى توجه كرد و گفت :\r\n و مظهر نسك ما عليه ضميره * يحب الهدايا بالرجال ما مكور\r\nاخال به جبنا و بخلا و شيمة * تخبر عنه انه لوزير \r\nيعنى : او بزهد و تقوى تظاهر مىكند كه در باطن پرهيزگار است ! او ارمغان و هديه را دوست ميدارد كه مردان هدايا را پياپى و روى يك ديگر به او تقديم كنند .\r\nمن گمان مىكنم اين بخل و خست و پستى شيوه باشد كه گواهى مىدهد او بايد وزير باشد .\r\nپس از آن به من نگاه كرد و گفت :\r\n و هذا نديم الامير و مونس * يكون له بالقرب منه سرور\r\nو احسبه للشعر و العلم روايا * فبعض نديم مرة و سحر \r\nيعنى : اين ( كه خود گوينده و ناقل باشد ) بايد نديم و موسى و همدم امير باشد او شعر را حفظ و روايت مىكند . گاهى او نديم و گاهى همنشين و سخن‌گوى شبانه ( سحير - سحر حديث شب ) باشد .\r\nبعد از آن بامير نگاه كرد و گفت :\r\n و هذا الامير المرتجى سيب كفه * فما ان له فى العالمين نظير\r\nعليه رداء من جمال و هيبة * و وجه بادراك النجاح بشير \r\n\r\n","description":"","footnote":"","page_name":" 23 ","page_number":23},
  {"content":"\r\n\r\n لقد عظيم الاسلام منه بذى يد * فقد عاش معروف و مات نكير\r\nالا انما عبد الإله ابن طاهر * لنا والد بربنا و امير \r\nيعنى : اين است امير كه از عطاى دست او رجا و اميدوارى جارى مىشود .\r\nنظير او در عالم نيست .\r\nروپوش و جامعه او عبارت از هيبت و جمال ( خود مهيب و خوشرو مىباشد كنايه ) . روى او مژده رستگارى را ميدهد .\r\nاسلام از او عظمت يافت ( يد كنايه از عمل و كرم است ) . معروف زنده شد ( بواسطه اعمال او ) و منكر مرد .\r\nمسلما عبد الإله ( عبد الله ) بن طاهر براى ما پدر مهربان و امير است .\r\nگفت ( راوى ) عبد اللّه بسيار خرسند شد و به آن پير اعرابى پانصد دينار ( زر ) داد و همراه خود برد\r\n\r\nبيان فتح اسكندريه بدست عبد الله\r\nدر آن سال عبد اللّه اهالى اندلس را كه اسكندريه را گشوده و تصرف كرده بودند اخراج كرد . به آنها امان داد و آنها بيرون رفتند . آنها با كشتىها از اندلس آمده بودند كه در اين هنگام فتنه ابن السرى واقع شده و توانستند در شهر و بندر اسكندريه لنگر بيندازند . رئيس آنها ابو حفص بود آنها در آنجا بودند تا فرزند طاهر رسيد به آنها اعلان جنگ داد كه يا تسليم شوند يا نبرد كنند . آنها درخواست كردند كه با امان خارج شوند و بيكى از بنادر روم كه خارج از حمايت و بلاد اسلام است بروند ( حمله كنند ) . به آنها امان داد و آنها بجزيره كريت رفتند . در آنجا اقامت نمودند و نسلا بعد نسل ماندند .\r\nيونس بن عبد الاعلى روايت مىكند : جوانى كم سال مقصود فرزند طاهر از مشرق رسيد در حالى كه دنيا پر از آشوب و بلا بود هر كه مىتوانست بلادى را به خود\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nاختصاص داده بود او دنيا ( مقصود مصر و سوريه و پيرامون آن ) را اصلاح كرد . هر فاسد و آشوبگرى را اصلاح كرد رعاياتى بطاعت او دادند .\r\n\r\nبيان تمرد و خلع اهالى قم\r\nدر آن سال اهالى قم مامون را ( از خلافت ) خلع كردند . ( در آن زمان شهر داراى ديوار و برج و بارو و مردمش شيعه بودند ) .\r\nچون مأمون به قصد بغداد كوچ كرد مدتى در شهر رى اقامت كرد و بعضى از ماليات آنجا را كاست . اهالى قم هم طمع كردند كه نسبت بماليات آنها نيز بكاهد .\r\nماليات آنها هزار هزار درهم ( يك ميليون ) بود . آنها به او نوشتند و كاستن خراج را درخواست كردند . مأمون نپذيرفت . آنها از پرداخت ماليات خوددارى كردند .\r\nمأمون على بن هشام را سوى قم فرستاد . همچنين عجيف بن عنبسه هر دو با لشكر رفتند و پس از جنگ پيروز شدند . حصار و ديوار شهر را ويران كردند و خراج را هفت برابر نمودند كه آنها از هزار هزار خوددارى كرده و ماليات آنها هفت هزار هزار شد .\r\n\r\nبيان حوادث اندلس\r\nدر آن سال عبد الرحمن بن حكم سپاهى عظيم بفرماندهى عبد اللّه معروف بابن بلنسى براى فتح كشور فرنگ روانه كرد . آن سپاه داخل بلاد دشمن شد و بسيارى از مردم آن سامان را كشت و گرفتار كرد و اموال را بيغما برد .\r\nدر ماه ربيع الاول با سپاه دشمن روبرو شد جنگ سخت رخ داد و مشركين شكست خورده گريختند و بسيارى از آنها كشته شدند پيروزى و فتح بسيار عظيم بود .\r\nباز هم در آن سال لشكرى را كه عبد الرحمن براى جنگ با دشمن فرستاده\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nبود يك قلعه محكم از بلاد آنها را گشود و تا نيمه ماه رمضان بغارت و قتل مشغول بود .\r\nدر آن سال عبد الرحمن دستور داد مسجد جامع را در « جيان » ساختند .\r\nدر آن سال عبد الرحمن از ابو الشماخ محمد بن ابراهيم رئيس قبيله يمانىها در محل تدمير گروگان گرفت كه فتنه اختلاف و ستيز قبايل يمن و مضر را خاموش كند ولى آنها از فتنه و فساد بازنماندند . عبد الرحمن دستور داد كه حاكم از محل تدمير خارج و در محل مرسيه اقامت كند كه آن شهر را مركز قرار دهد تا تدمير تهى گردد ولى باز فتنه و ستيز به حال خود تا سنه دويست و سيزده ماند در آن هنگام عبد الرحمن لشكرى براى سركوبى طرفين فرستاد . ابو الشماخ ناگزير اطاعت كرد و خود شخصا نزد عبد الرحمن رفت و يكى از فرماندهان او شد و فتنه تدمير پايان يافت .\r\n\r\nبيان حوادث\r\nدر آن سال شهريار بن شروين صاحب ( پادشاه ) كوهستان طبرستان درگذشت فرزندش شاپور جانشين او شد . مازيار بن قارن با او جنگ كرد او را گرفت و كشت طبرستان بدست مازيار افتاد .\r\nدر آن سال صالح بن عباس بن محمد كه والى مكه بود امير الحاج شد .\r\nدر آن سال عليه دختر مهدى ( عمه مأمون ) درگذشت . او در سنه صد و شصت متولد شده بود . شوهر او موسى بن عيسى بن موسى بن محمد على بن عبد اللّه بن عباس بود كه از او فرزند هم داشت .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\nسنه دويست يازده\r\nدر آن سال عبد اللّه بن السرى ( كه در مصر تمرد كرده بود ) ببغداد برده شد او را در شهر منصور ( نخستين شهر بغداد ) سكنى و منزل دادند و عبد اللّه بن طاهر والى مصر و شام و جزيره بود .\r\nبعضى از برادران و خويشان مأمون به او گفتند كه عبد اللّه بن طاهر هوادار على بن ابى طالب مىباشد . پدرش ( طاهر ) هم از هواداران على بود . باز هم برادر مأمون با او مذاكره و عبد اللّه را متهم كرد . مأمون قبول نكرد و شخصى را به صورت پرهيزكاران و پارسايان در آورد و به او دستور داد كه با همين صورت بمصر برود و در آنجا بعضى از بزرگان مصر را براى ( خلافت ) قاسم بن ابراهيم بن طباطبا ( جد اعلاى شهبانو ملكه ديبا ) دعوت كند . بعد از آن نزد عبد اللّه برود و فضايل و مناقب قاسم را شرح بدهد و او را براى خلافت قاسم دعوت و تبليغ نمايد . به او گفت : بر باطن و نيت و عقيده او آگاه شو و نزد من بازگرد آن مرد بدستور مأمون عمل كرد و بمصر رفت و بعضى از اعيان آن سامان را دعوت كرد و آنها اجابت نمودند پس از آن بدر كاخ عبد اللّه رفت و چون عبد اللّه خواست سوار شود دم در يك رقعه به او داد و درخواست ملاقات نمود چون عبد اللّه بكاخ بازگشت او را احضار كرد و گفت : من بر مرام تو آگاه شدم اكنون بگوهر چه دارى و بيار هر چه نزد تست و بدان كه در امان خواهى بود . گفت : آرى چنين كنم . او را براى ( خلافت )\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nقاسم دعوت و فضايل او را بيان كرد . زهد و تقوى و علم او را شرح داد عبد اللّه به او گفت : آيا به من انصاف مىدهى اگر بگويم ؟ گفت : آرى . عبد اللّه گفت : آيا شكر خلق بر خالق واجب است ؟ گفت : آرى . گفت : تو نزد من آمدى ( كه دعوت و تبليغ براى ديگرى كنى ) در حالى كه من فرمانفرماى مشرق و مغرب هستم و حكم و مهر من در همه جا نافذ و روا و مطاع باشد . از اين گذشته من به چهار سوى خود ! چپ و راست و پشت و رو كه نگاه مىكنم نعمت مردى مىبينم كه مرا مشمول نعمت و زير منت خود نموده . طوق بندگى بر گردنم افكنده و گردنم را با عبوديت ختم و مهر نموده و يد بيضاى ( كنايه از فضل و نعمت و حق ) او بدون مقدمه با نهايت تفضل و كرم بر سرم كشيده شده است تو مرا بكفران نعمت و احسان دعوت مىكنى و مىگوئى بايد خيانت كنم و مىگوئى ديگر اولى و احق است كه من بايد بكوشم كه او را كه بر من حق دارد از بين ببرم و گردنش را بزنم . اگر تو مرا ببهشت دعوت كنى و بهشت را عيانا به من نشان بدهى و واگذار كنى آيا خداوند بر من واجب كرده كه من خيانت كنم و احسان او را ناديده انگارم و بيعت او را نقص و پامال كنم . سپس عبد اللّه به آن مرد گفت : من بر تو از شخص خود تو مىترسم كه باعث هلاك نفس خود شوى زيرا قدرت و تسلط عظيم ما مانع پيشرفت دعوت تو خواهد شد . اگر سلطان بر كار تو آگاه شود بدان كه نفس تو باعث هلاك نفس تو خواهد شد هان زودتر از اين بلاد برو . چون آن مرد پارس نما نااميد شد نزد مأمون برگشت و شرح حال را داد . مأمون بسيار خرسند شد و گفت : اين نهال را من بدست خود غرس كرده‌ام . من او را ادب آموختم و من او را تربيت و تلقيح كردم ( كه ميوه خوب از خدمت بدهد ) . مأمون آن اقدام را مكتوم داشت و فرزند طاهر هم آگاه نشد مگر پس از مرگ مأمون . كسى كه مىكوشيد مأمون را از حمايت عبد الله باز دارد برادرش معتصم بود زيرا او نسبت بعبد الله بد بين بود .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nبيان قتل سيد بن انس\r\nدر آن سال سيد بن انس ازدى امير موصل كشته شد علت اين بود كه زريق بن على بن صدقه ازدى موصلى بر كوهستان ميان موصل و آذربايجان غلبه يافته و ميان او و سيد چندين بار جنگ واقع شد . در آن سال زريق عده بسيارى گرد آورد كه بالغ بر چهل هزار شدند . آنها را براى جنگ سيد و فتح موصل فرستاد . سيد با چهار هزار سپاهى بمقابله آنها رفت . در محل سوق احد جنگ رخ داد سيد به تنهائى خود شخصا بر اين عده حمله كرد كه اين عادت او در جنگ بود .\r\nيكى از اتباع زريق بمبارزه او شتاب كرد هر دو يك ديگر را زدند و كشتند كه در قتل آن دو غير از خود آنها كسى مداخله نكرد . آن مرد با طلاق سوگند ياد كرده بود ( سوگند طلاق نزد اهل سنت و جماعت الزام دارد كه انسان گويد :\r\nزنم طلاق داده مىشود اگر چنين شود يا نشود و در وقوع امر طلاق خود به خود مسلم مىشود ) كه اگر سيد را ببيند بكشد يا خود كشته شود زيرا آن مرد ساليانه از زريق صد هزار درهم دريافت مىكرد به او گفته شده بود كه بچه استحقاق تو اين مال را مىگيرى گفت : براى اين است كه من اگر سيد را مشاهده كنم خواهم كشت و قسم هم ياد كردم كه انجام داد . چون مأمون خبر قتل سيد را شنيد سخت خشمگين شد و حميد طوسى ( از سرداران مشهور ايران ) را بجنگ زريق فرستاد و او را والى موصل هم نمود .\r\n\r\nبيان فتنه عامر و منصور و قتل منصور در آفريقا\r\nدر آن سال اختلاف و ستيز ميان عامر بن نافع و منصور بن نصر در افريقا رخ داد . علت اين بود كه منصور بر عامر سخت رشك مىبرد . عامر لشگر كشيد و منصور را در كاخ « طنبذه » محصور نمود . آب ناياب شد و منصور ناگزير امان خواست كه سوار كشتى شود و بمشرق پناه ببرد عامر به او امان داد و او شبانه با حال اختفا\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nمحل « اربس » را قصد نمود چون صبح شد عامر از منصور اثرى نديد . عامر او را دنبال كرد و به او رسيد . نبرد كردند و منصور گريخت و به محل « اربس » پناه برد . عامر هم او را در آنجا محاصره كرد . منجنيق را هم به كار برد . چون محاصره سخت شد اهالى « اربس » بمنصور گفتند . از اينجا بيرون برو و گر نه ما ترا تسليم دشمن خواهيم كرد زيرا محاصره به آنها آسيب رسانيد . منصور از آنها مهلت خواست و آنها به او مهلت دادند : منصور بعبد السلام بن مفرج پيغام داد كه براى مذاكره حاضر شود عبد السلام يكى از سران سپاه عامر بود او آمد و منصور از بالاى برج با او گفتگو و درخواست امان كرد كه بمشرق برود . در ضمن از وقوع جنگ و ستيز پوزش خواست . عبد السلام هم قبول كرد و با عامر سخن راند و شفاعت نمود عامر پذيرفت كه منصور خارج شود و بتونس برود خانواده و اتباع او هم او همراه در امان خواهند بود . عبد السلام با سواران خود او را محافظت مىكردند نماينده عامر محرمانه دستور يافت كه او و برادرش حمدون را در شهر جربه بازداشت كند چون عبد السلام آگاه شد ( كه عامر عهد را شكسته ) سخت رنجيد چون منصور و برادرش را به شهر جربه بردند عامر به حاكم شهر كه برادرش بود دستور داد كه فورا هر دو را بكشد و ترديد و مشورت و كسب تكليف نكند حاكم هر دو را خواست و نامه عامر را براى آنها خواند منصور قلم و كاغذ خواست كه وصيت خود را بنويسد ولى نتوانست چيزى بنويسد فقط گفت : من در خير دنيا و آخرت رستگار شدم . حاكم هر دو را كشت و سر هر دو را نزد برادرش فرستاد . عامر بن نافع در شهر تونس مرد تا در آخر ماه ربيع الاخر سنه دويست و چهارده درگذشت .\r\nچون زيادة اللّه خبر قتل آن دو برادر را شنيد گفت : جنگ پايان يافت . فرزندان و خانواده آنان از زيادة اللّه امان خواستند و به آنها امان داد .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\nبيان حوادث\r\n« در آن سال عبد اللّه بن طاهر به شهر مدينه السلام » از مغرب بازگشت ( مقصود شهر بغداد ) عباس فرزند مأمون و معتصم برادرش باستقبال او رفتند .\r\nدر آن سال موسى بن حفص در گذشت فرزندش بجاى پدر بحكومت طبرستان منصوب شد . حاجب بن صالح هم بايالت سند منصوب گرديد ولى بشر بن داود او را راه نداد و با او نبرد كرد او بكرمان پناه برد .\r\nدر آن سال مأمون دستور داد منادى ندا كند كه هر كه نام معاويه را بنيكى برد يا براى او قائل بفضائل شود دچار هلاك خواهد شد و خون او به گردن خود او خواهد بود و ما از كيفر او برى خواهيم بود كه پس از آن اخطار شد كه كسى حق ندارد معاويه را بر يكى از اصحاب پيغمبر برتر و بهتر بداند .\r\nدر آن سال ابو العتاهيه شاعر ( ايرانى عرب زبان و شاعر بزرگ كه خيام از اشعار او در رباعيات خود اقتباس كرده ) وفات يافت .\r\nصالح بن عباس كه والى مكه بود امير الحاج شد .\r\nدر آن سال شخصى بنام « طوريل » در كشور اندلس قيام و خروج . گروهى از سپاهيان را كه براى خريد خواربار در پيرامون « تاكرتا » رفته بودند كشت و سلاح و چهارپايان و هر چه همراه داشتند بغنيمت برد . حاكم « تاكرتا » بجنگ او رفت .\r\nدر آن سال اخفش نحوى ( عالم بعلم نحو معروف بود كه در آغاز كار چون شاگرد نداشت بز خود را بتعليم مىگرفت و چون بز جواب مسئله او را نمىتوانست بدهد گوش بز را فشار مىداد و بز بصدا مىآمد و او صدا را علامت قبول مىدانست از همان هنگام اين مثل معروف شد : مانند بز اخفش ) او از اهل بصره بود كه اخفش بصرى معروف شد .\r\nطلق بن غنام نخعى در گذشت ( او منشى شريك قاضى و استاد بخارى صاحب كتاب حديث صحيح بخارى بود )\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nاحمد بن اسحاق و عبد الرحيم بن عبد الرحمن بن محمد محاربى و عبد الرزاق بن همام صنعانى يكى از اساتيد احمد بن حنبل چهارمين امام و رئيس مذهب اهل سنت بود درگذشتند عبد الرزاق مذكور خود شيعه بود .\r\nعبد الله بن داود خريبى بصرى كه در محل خريبه زيست مىكرد و آن در بصره بود وفات يافت و او به همان محل منتسب گرديد .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\nسنه دويست و دوازده\r\n\r\nبيان تسلط محمد بن حميد بر موصل\r\nدر آن سال مأمون محمد بن حميد طوسى ( سردار خراسانى مشهور ) را براى جنگ بابك خرمى ( كه بخونخواهى و پيروى ابو مسلم براى نجات ايران قيام كرد بود ) با سپاه روانه كرد . به او دستور داد كه از موصل عبور و به كار شهر موصل رسيدگى كند ( كه والى آن سامان هم باشد ) و بجنگ با زريق بن على بپردازد .\r\nمحمد با سپاه خود سوى موصل لشگر كشيد . در آنجا ( موصل ) مردان ربيعه و يمن را همراه خود برد كه محمد بن السيد رئيس آنها بود ( پدر كشته ) . زريق آگاه شد خود لشگر كشيد و در محل « زاب » بمقابله آنها پرداخت . محمد بن حميد نامه به او نوشت كه اطاعت كند او قبول نكرد . جنگ رخ داد . ازديان ( قبيله سيد مقتول ) براى خونخواهى رئيس خود سخت نبرد كردند . زريق تاب نياورد و تن بفرار داد بعد از آن از محمد امان خواست و محمد به او امان داد . او را گرفت و نزد مامون فرستاد . مامون بمحمد نوشت كه تمام اموال زريق را مصادره كند . املاك و قرى و قصبات او را تملك نمايد . او همه تمام اموال و املاك را براى خود گرفت . محمد فرزندان و برادران زريق را نزد خود خواند و دستور مأمون را به آنها ابلاغ كرد آنها هم اطاعت نمودند سپس به آنها گفت : امير المؤمنين امر فرمود كه من تمام\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nاحوال و املاك زريق براى خود تملك كنم و من هم قبول كردم پس از اينكه املاك به تصرف و تملك من درآمد من همه را بشما بخشيدم . آنها تشكر كردند . بعد از آن راه آذربايجان را گرفت ( براى جنگ بابك خرمى ) .\r\nمحمد بن السيد را هم بجاى پدر از طرف خود والى موصل نمود . از آنجا به قصد كسانى كه بر آذربايجان غلبه كرده بودند لشگر كشيد . آنها را اسير كرد و نزد مأمون فرستاد يعلى بن مره و مانند او بودند كه گرفتار شدند . سپس او براى جنگ بابك لشگر كشيد .\r\n\r\nبيان حوادث\r\nدر آن سال احمد بن محمد عمرى معروف بسرخ چشم كه در يمن بود مأمون را از خلافت خلع و تمرد نمود . مأمون هم محمد بن عبد الحميد معروف ( ابو الرازى ) را به امارت يمن برگزيد و روانه كرد .\r\nدر آن سال مأمون عقيده خلق قرآن و برترى على بن ابى طالب بر تمام اصحاب پيغمبر را اعلان نمود . مأمون گفت : على بن ابى طالب افضل از تمام خلق خدا بعد از پيغمبر ( حتى جد خود عباس عم پيغمبر ) است اين تفضيل در ماه ربيع الاول واقع شد .\r\nعبد اللّه بن عبيد اللّه بن عباس بن محمد امير الحاج شد .\r\nدر آن سال عبد الرحمن امير ( خليفه - پادشاه ) اندلس سپاهى براى جنگ مشركين فرستاد .\r\nآن سپاه به محل « برشلونه » رسيد و بعد از آنجا محل « جرنده » را قصد كرد . در ماه ربيع الاول با مردم آن سامان جنگ نمود . سپاه او مدت دو ماه در آن بلاد اقامت كرد ربود و سوخت و كشت و محل را ويران كرد .\r\nدر آن سال بارانهاى پى در پى نازل و سيل عظيم در اندلس جارى شد . بيشتر\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nمملكت ويران شد . برج و بارو و ديوار و حصار شهرها هم منهدم گرديد . پل « سر قسطه » هم ويران شد . بعد از آن ويرانى بآبادى پرداختند و « برشلونه » را آباد كردند .\r\n« برشلونه » با باء يك نقطه و راء و شين نقطه‌دار و لام و واو و نون و هاء .\r\nمحمد بن يوسف بن واقد بن عبد اللّه ضبى معروف بفريابى كه يكى از اساتيد و مشايخ بخارى بود درگذشت .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n\r\nسنه دويست و سيزده\r\nدر آن سال مأمون فرزند خود عباس را امير جزيره نمود مرزها و شهرهاى بزرگ ديگر را هم تحت امارت او قرار داد .\r\nبرادر خود معتصم را هم والى شام و مصر ( بجاى عبد اللّه بن طاهر ) نمود . بهر يك از آنها با عبد اللّه بن طاهر پانصد هزار درهم بخشيد . گفته شد هيچ روزى به اندازه آن روز مال به كسى نبخشيده بود .\r\nدر آن سال عبد السلام و ابن جليس مأمون ( همنشين مأمون كه لقب او شده بود ) در مصر ميان قبيله قيس و يمن هر دو مأمون را از خلافت خلع كردند . معتصم بمصر رفت و با هر دو جنگ كرد و هر دو را كشت و مصر را گشود . مصر آرام شد و معتصم حكام و عمال خود را در همه جا برقرار نمود .\r\nدر آن سال طلحة بن طاهر در خراسان وفات يافت .\r\nدر آن سال مأمون غسان بن عباد را امير سند نمود علت اين بود كه بشر بن داود آغاز ستيز و ادعاى خلافت كرد باج و خراج را گرفت و براى مامون نفرستاد و مأمون تصميم گرفت كه غسان را بجاى او معين كند مامون از ياران و ملازمين خود پرسيد . كه : غسان چگونه مردى است من ميخواهم او را براى يك كار بزرگ و امر عظيم روانه كنم . آنها در ستايش غسان اغراق نمودند . مامون باحمد بن يوسف نگاه كرد كه او خاموش بود و چيزى درباره غسان نگفت . مامون به او گفت : اى احمد تو هم بگو . گفت : اى امير المؤمنين او مرد يست كه نيكىهايش بيشتر از بديهايش باشد . نزد هر گروهى كه او را مىفرستى\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nكار را انجام مىدهد . از او مينديش زيرا او هيچ كارى نخواهد كرد كه مستوجب ملامت و احتياج بمعذرت باشد او هم در حق غسان مبالغه كرد . مامون گفت : تو او را ستودى و حال اينكه نسبت به او بدبين بودى . گفت : من چنين هستم كه شاعر گفته است .\r\n كفى شكرا لما اسديت انى * صدقتك فى الصديق و فى عفافى \r\nيعنى : اين سپاس از من براى تو كافى خواهد بود كه تو نسبت به من احسان كردى و من در قبال احسان تو به تو راست گفتم چه درباره دوست و چه درباره عفت و حسن نيت خود ( كه حتى درباره دشمن كينه ورزى نكردم و راست گفتم ) گفت : ( راوى ) مامون از سخن و ادب او تعجب كرد .\r\nدر آن سال عبد اللّه بن عبيد اللّه بن عباس بن محمد بن على امير الحاج شد .\r\nدر آن سال اهالى « مارده » از اندلس حاكم خود را كشتند . فتنه بر پا شد و عبد الرحمن سپاهى براى سركوبى آنان فرستاد . آنها را محاصره كرد و كشتزار پيرامون شهر را پامال و نابود نمود . درختها را از بيخ بركند و آنها ناگزير تن بطاعت و تسخير دادند از آنها گروگان گرفته شد و سپاه بازگشت . ديوار و حصار شهر را هم ويران نمودند . پس از آن عبد الرحمن به آنها پيغام داد كه سنگ ديوار و برج و باروى شهر را بايد از پيرامون شهر تا كنار نهر حمل و دور كنند مبادا پس از آن بتجديد ديوار و حصار اقدام نمايند ولى آنها اطاعت نكردند و باز ديوار را بنا نمودند و بر استحكام و قوام آن افزودند و حاكم را نزد خود بازداشتند .\r\nچون سال دويست و چهارده فرا رسيد عبد الرحمن لشگر كشيد و شهر مارده را احاطه نمود . گروگان آنها هم همراه او بودند . چون مردم شهر حال را بدان منوال ديدند با او توافق كردند كه حاكم و عده ديگر از اسراء را با گروگان مبادله نمايند و طرفين راضى شدند و چون گروگان را گرفتند و حاكم را رها كردند تن بمحاصره و دوام تمرد دادند سپاه عبد الرحمن تا توانست پيرامون شهر را ويران كرد و بازگشت و باز در سنه دويست و هفده عبد الرحمن سپاهى براى تسخير شهر فرستاده شهر را سخت محاصره كرد و پس از مدتى بازگشت . و باز در سنه دويست و هيجده سپاهى فرستاد و پس از جنگ شهر را گشود\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nفتنه‌جويان و مفسدين از شهر كوچ كردند .\r\nيكى از سران جنگجوى شهر محمود بن عبد الجبار بود بحصار دچار شد و لشگر عبد الرحمن بر او سخت گرفت و دليرانه جنگ كرد و او با عده خود ناگزير تن بگريز داد . لشگريان او را تا كوهستان دنبال كردند اتباع او كشته و گرفتار و نابود شدند خود او با چند تن كه زنده ماندند به محل « منث سالوط » پناه برد و باز عبد الرحمن لشگرى بدنبال او فرستاد . جنگ تا سنه دويست و بيست طول كشيد . گروهى از سپاه باز او را دنبال كرد و او دليرانه پايدارى نمود تا آن عده را شكست و منهزم كرد هر چه داشتند بدست او افتاد و پس از پيروزى و غنيمت راه خود را گرفت ناگاه با بقيه سپاه عبد الرحمن روبرو شد طرفين سخت نبرد كردند و چون هيچ يك غالب نشد دست از جنگ كشيدند و هر يكى به طرفى رفتند باز با گروه ديگرى از سپاه عبد الرحمن روبرو شد . نبرد واقع شد و آن گروه منهزم گرديد هر چه داشت بدست محمود افتاد پس از آن بر شهر « مينه » هجوم برد و آن را تملك كرد . هر چه در آن شهر از چهار پا و ذخيره و خواربار بود ربود و آن را بدرود گفت و رو بكشور مشركين نمود . از آن بلاد دژى محكم گرفت و مدت پنج سال و سه ماه در آن قلعه زيست تا آنكه « اذفونش » پادشاه فرنگ با سپاه او را قصد كرد قلعه را گشود و محمود را كشت و هر كه با او بود زنده نماند و آن در سنه دويست و بيست و پنج بود . هر كه در آنجا بود كوچ نمود .\r\nدر آن سال ابراهيم موصلى مغنى بن ماهان پدر اسحاق بن ابراهيم موصلى وفات يافت او اهل كوفه بود ولى مدتى در موصل اقامت گزيد بدين سبب او را موصلى گفتند . ( ابراهيم بن ماهان و فرزندش اسحاق هر دو ايرانى و موسيقىدان و از مفاخر ايران بلكه جهان بودند هر دو هنرمند و دانشمند بودند . اسحاق هنگام عطا با تمام علما داخل مىشد و عطاى هر يكى از گروههاى مختلف را دريافت مىكرد حتى محدثين و فقها ، پس علاوه بر موسيقى و طرب و شعر و آواز فقيه و عالم بعلوم دين هم بود . )\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nعلى بن جبله بن مسلم ابو الحسن شاعر كه در سنه صد و شصت متولد شده بود درگذشت او قبل از مرگ كور شده بود .\r\nمحمد بن عرعرة بن البوند و ابو عبد الرحمن مقرى ( قرآن دان و قرآن خوان ) محدث و عبد اللّه بن موسى عيسى فقيه كه از شيعيان و يكى از استادان و مشايخ بخارى ( صاحب كتاب صحيح در حديث ) وفات يافتند .\r\n« البوند » بكسر باء يك نقطه و واو و سكون نون و در آخر آن دال است .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n\r\nسنه دويست و چهارده\r\n\r\nبيان قتل محمد طوسى\r\nدر آن سال محمد بن حميد طوسى كشته شد . بابك خرمى او را كشت .\r\nعلت اين بود كه چون شهرهاى در عرض راه را آرام تصفيه كرد لشگر براى جنگ بابك كشيد .\r\nاو لشگرها را از هر طرف جمع و اسلحه و آلات و خواربار بسيار آماده و حمل كرد . عده بسيارى داوطلب بعنوان مجاهد ( مثطوع ) از هر شهرى به او پيوستند و تمام راها را بر بابك بست و عرصه را تنگ كرد . از هر دره و تنگه كه مىگذشت عده نگهبان و عقب دار مىگماشت كه محافظ و مراقب باشند تا آنكه به محل هشتاد سر رسيد در آنجا گرداگرد سپاه خود خندق كند و با سران سپاه مشورت كرد كه آيا از كدام راه شهر بابك حمله كند آنها راى دادند كه او از فلان جبهه كه نام بردند حمله كند و شهر را بگيرد او بمشورت آنها عمل كرد لشگر خود را آراست . فرماندهى قلب را بمحمد بن يوسف بن عبد الرحمن طائى معروف بابى سعيد واگذار كرد . سعدى بن احرم فرمانده ميمنه و عباس بن عبد الجبار يقطينى را فرمانده ميسره نمود و خود محمد بن حميد با بقيه لشگر عقب دار آنها بود . فرمان داد هر جا بيكى از جبهه‌ها خللى وارد آيد مدد برسانند و جبران كنند .\r\nبابك بر بلندى يكى از كوهها قرار گرفته بود . خوب مراقبت مىكرد . در هر پناهى و پشت هر پاره سنگى كمين گذاشته بود . چون اتباع محمد مسافت سه\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nفرسنگ در كوه صعود كردند . كمين بابك از هر طرف بر سر آنها فرود آمدند و خود بابك راه شيب را گرفت و بر آنها تاخت نمود . سپاهيان گريختند . ابو سعيد و محمد بن حميد به آنها فرمان پايدارى دادند و آنها اطاعت نكردند . پا بفرار برداشتند و بابكيان آنها را دنبال كردند مىكشتند و مىگرفتند . محمد بن حميد در جاى خود پايدارى و دليرى كرد و هر كه با او بود تن بفرار داد فقط يك مرد ماند هر دو پى خلاصى و رهائى از تنگنا مىگشتند ناگاه گروهى را ديد سرگرم نبرد و مقاومت بودند خواست به آنها ملحق شود خرميان او را ديدند و قصد كردند . بسبب لباس و سلاحى كه داشت دانستند كه بايد سالار باشد به او حمله كردند اول اسب او را با يك زوبين زدند او افتاد و آنها بر او هجوم برده او را كشتند .\r\nمحمد سردارى بود كريم كه شعراء او را مدح كرده بودند چون كشته شد براى تمام او مرثيه گفتند و بسيار گفتند و سرودند و دريغ نمودند . يكى از شعراء طائى بود چون خبر قتل او را بمأمون دادند سخت محزون شد و عبد الله بن طاهر را براى جنگ بابك برگزيد كه او لشگر كشيد .\r\n\r\nبيان سرگذشت ابو دلف نسبت بمامون\r\nابو دلف يكى از سران سپاه امين بود كه با على بن عيسى بجنگ طاهر بن - الحسين كمر بسته بود . چون على كشته شد ابو دلف بهمدان برگشت . طاهر به او نوشت و او را بمتابعت و بيعت مأمون دعوت كرد او نپذيرفت و گفت : بيعت ديگرى ( كه امين باشد ) در گردن من است و من راهى براى نقض و فسخ آن نمىيابم ولى من در جاى خود خواهم ماند تا ببينم كدام يك از طرفين غالب شود . آن هم اگر تو با من نستيزى . طاهر از او منصرف و ساكت شد و بىطرفى او را پسنديد . او در كرج ماند .\r\n( كرج غير از كرج كنونى نزديك طهران . كره رود در اراك است و زلف آباد - دلف آباد بود و اكنون هم معروف است بنابر اين كرج اراك است ) و ابو دلف از بنى\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nعجل و از شيعيان و دليران مشهور بود خانواده او ابو مسلم را تربيت كردند ) .\r\nچون مامون بوى رسيد بابى دلف نامه نوشت و او را نزد خود خواند او شتاب كرد ولى سخت بيمناك بود . خويشان و اقوام او به او گفتند : تو يگانه رئيس و سالار بزرگوار عرب هستى و تمام عرب نسبت به تو مطيع هستند اگر صلاح بدانى اينجا بمان و ما از تو دفاع خواهيم كرد . او قبول نكرد رفت و اين شعر را گفت :\r\n اجود بنفسى دون قومى دافعا * لما نابهم قدما و اغشى الدواهيا\r\nو اقتحم الا الامر المخوف اقتحامه * لادرك مجدا او اعاود ثاويا \r\nشعر بسيار خوبى است ( عقيدهء مؤلف كه فقط بنقل اين دو بيت اكتفا نموده است ) .\r\nيعنى من نفس خويش را تقديم مىكنم ( مىبخشم ) كه از قوم خود دفاع كرده باشم ( آنها را از جانبازى و كشتن بىنياز كنم ) از آنها دفاع مىكنم از آنچه پيش ازين بر آنها نازل شده و من خود را دچار بليات و پيش آمدها مىكنم .\r\nمن تهور مىكنم بر هر امر مخوف تا عزت و مجد را بدست آرم يا اينكه بر زمين ساقط شوم . ( بميرم ) چون بر مامون وارد شد نسبت به او احسان و اكرام كرد و بر علو مقام و جاه و جلال وى افزود .\r\n\r\nبيان امارت عبد الله بن طاهر در خراسان\r\nدر آن سال مامون عبد اللّه بن طاهر را امير خراسان نمود او هم راه خراسان را گرفت و رفت .\r\nعلت اين بود كه چون برادرش طلحة بن طاهر درگذشت على بن طاهر از طرف عبد اللّه بن طاهر كه جانشين پدر و برادرش بود بنيابت برگزيد شد . در آن هنگام عبد اللّه در دينور بجمع و تجهيز لشگر مشغول بود كه بجنگ بابك برود .\r\nناگاه خوارج در خراسان اهل يك قريه را قتل عام نمودند آن قريه نزديك نيشابور\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nبود . مامون خبر واقعه را شنيد . بعبد اللّه بن طاهر فرمان داد كه بخراسان برود .\r\nمردم خراسان دچار خشك سالى و قحط شده بودند . يك روز قبل از ورود عبد اللّه باران نازل شد ( آن را بفال نيك تلقى كردند ) چون وارد شد مردى بزاز برخاست و اين شعر را انشاء كرد :\r\n قد قحط الناس فى زمانهم * حتى اذا جنت جئت بالدرر\r\nغيثان فى ساعة لنا قدما * فمرحبا بالامير و المطر \r\nيعنى : مردم در روزگار خود دچار قحط و غلا شدند چون تو آمدى با گوهر آمدى . دو گونه باران در يك دم با هم نازل شدند .\r\nپس مرحبا بامير و مرحبا بياران عبد اللّه او را نزد خود خواند و پرسيد : آيا تو شاعر هستى ؟ گفت : نه . من اين بيت در محل « رقه » شنيده بودم و حفظ و انشاء كردم .\r\nعبد اللّه در حق او احسان كرد و دستور داد هر چه جامه خريدارى شود بواسطه و دستور او باشد .\r\n\r\nبيان حوادث\r\nدر آن سال بلال غسانى شارى ( بعقيدهء خوارج خريدارى نفس خود مىباشد كه از آيه قرآن گرفته شده . « و منهم من يشرى نفسه » و خوارج جان خود را در راه عقيده فدا مىكند و هر كه قيام و خروج كند او را شارى يعنى خريدار نفس مىنامند ) قيام و خروج كرد . مامون فرزند خود عباس را با عده از سالاران و سران سپاه بجنگ او فرستاد بر او چيره شدند و او را كشتند .\r\nابو الرازى در يمن هم كشته شد .\r\nجعفر بن داود قمى هم جنبيد و تمرد كرد . عزيز غلام عبد الله بن طاهر بر او پيروز شد و او را گرفت آن غلام از مصر گريخته بود او را بمصر برگردانيدند ( چون جعفر را گرفت و دليرى كرد ) .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nدر آن سال على بن هشام بر بلاد و جبل ( كوهستان كرمانشاهان و لرستان ) و قم و اصفهان و آذربايجان امير شد .\r\nادريس بن ادريس بن عبد اللّه بن حسن بن حسن بن على بن ابى طالب عليه السلام در بلاد مغرب وفات يافت . پس از او فرزندش محمد در شهر « فاس » امير شد . برادر خود را كه قاسم باشد حاكم طنجه و پيرامون آن نمود . ساير برادران را بحكومت بلاد بسر برد نقاط ديگر مغرب نمود ( تا كنون سلسله اولاد حسن در بلاد مغرب و آفريقا سلطنت و امارت دارند و سلطان حسن بن محمد پادشاه مراكش از نسل آن امام مىباشد همچنين پادشاه ليبى كه بادريسى معروف است و اشراف و امراء و پادشاهان ديگر كه در زمان بنى العباس بر بلاد آفريقا غلبه نمودند و بعد اولاد حسين كه از نسل اسماعيل بن جعفر الصادق باشند بر تونس و مغرب و بالاخره مصر و حتى سوريه غلبه نمودند و خلافت فاطمى را تشكيل دادند ) .\r\nدر آن سال عبد الرحمن اموى امير بلاد اندلس سوى شهر « باجه » لشگر كشيد كه اهالى آن شهر تمرد كرده بودند زيرا از روزگار منصور به حال عصيان مانده بودند تا آنكه عبد الرحمن آن را گشود .\r\nدر آن سال هاشم ضراب در شهر « طليطلة » از كشور اندلس با عبد الرحمن آغاز ستيز نمود . او كسى بود هنگامى كه حكم شهر « طليطلة » را گشود شهر را بدرود گفت و در شهر « قرطبه » اقامت گزيد و پس از مدتى به شهر « طليطلة » بازگشت و مفسدين و اوباش شرگزين گرد او تجمع كردند و او آنها را تجهيز كرد و سوى وادى نحوييه لشگر كشيد و بر قوم بربر هجوم برد . شهرت و قدرتى بدست آورد و بسيارى از مردم به او پيوستند و اهالى « شنت بريه » را غارت كرد و كشت . ميان او و بربريان جنگهاى بسيارى رخ داد . عبد الرحمن براى سركوبى او لشكرى فرستاد . جنگ ميان آنها واقع شد و هيچ يك از طرفين پيروز نگرديد . هشام بدان حال ماند ( مؤلف اول نام او را هاشم نگاشته و بعد هشام ياد كرده و هر دو مشتق از يك ديگر است و بايد هشام ( اصح باشد ) بسيار از بلاد را تصرف و تملك نمود . از محل « بركة العجوز » هم گذشت .\r\nو سواران او به جاهاى دور تر هم رسيدند . عبد الرحمن يك سپاه عظيم براى سركوبى\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nاو فرستاد و آن در سنه دويست و شانزده بود . هاشم ( هشام ) در نزديك قلعه « سمساط » در جنب « روريه » بمقابله آن سپاه شتاب كرد جنگى بسيار سخت رخ داد و چند روزى به طول كشيد پس از آن هشام ( هشام ) تاب پايدارى نياورد و تن بفرار داد . بعد به او رسيدند و او را با گروهى از اتباع او كشتند كه عده كشتگان بسيار بود . آنها فتنه جو و مفسد و تباهگر بودند . كه خداوند مردم را از شر آنها نجات داد .\r\nدر آن سال اسحاق بن عباس بن محمد امير الحاج شده بود .\r\nابو هاشم النبيل هم در آن سال وفات يافت نامش ضحاك بن محمد شيبانى بود . او امام محدثين و راوى حديث بود . ابو احمد حسين بن محمد بغدادى هم درگذشت .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n\r\nسنهء دويست پانزده\r\n\r\nبيان جنگ و غزاى مامون در بلاد روم\r\nدر آن سال مامون در ماه محرم به قصد روم لشگر كشيد . هنگام لشگركشى و خروج از شهر اسحاق بن ابراهيم بن مصعب را والى و امير و جانشين خود در بغداد نمود . علاوه بر آن ديار سواد ( عراق ) و حلوان را به او واگذار نمود همچنين پيرامون دجله را .\r\nچون مأمون بتكريت رسيد محمد بن على بن موسى بن جعفر بن محمد بن على بن الحسين ( در كتاب حسن آمده و آن غلط است ) بن على بن ابى طالب عليه السلام از مدينه رسيد به او نيكى كرد و دخترش ام الفضل را بزنى همسر او نمود ( او امام نهم شيعيان و فرزند حضرت رضا و ملقب بجواد و تقى بود كه با جد خود موسى بن جعفر در كاظمين دفن شده و به همين جهت كاظمين با تثنيه ناميده شدند ) هنگام حج همسر و خانواده خود را به شهر مدينه منتقل و در آنجا اقامت نمود .\r\nمامون از طريق موصل لشكر كشيد تا به محل « مبج » و بعد از آن « دابق » تا « انطاكيه » رسيد و از آنجا راه « مصيصه » و « طرسوس » را گرفت و از آن دو محل وارد كشور روم شد و آن در ماه جمادى الاولى بود . فرزندش عباس هم از « مالطيه »\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n( مالت ) حمله كرد . مامون قلعه « قره » را محاصره و با نيرو و جنگ آن را گشود و ويران نمود و آن در تاريخ بيست و ششم جمادى الاولى بود .\r\nگفته شد مردم آن شهر امان خواستند و به آنها امان داد ( قلعه را با جنگ نگرفت و منهدم نكرد ) .\r\nقبل از آن هم قلعه ماجده را امان داد . اشناس را هم براى گرفتن « سندس » روانه كرد كه رئيس آن شهر را گرفت و نزد مامون برد . ( اشناس سالار شهير ايرانى بود و علت اينكه او را اشناس گفتند اين بود كه يكى از جنگها معتصم قبل از خلافت دچار حمله پهلوانى شد و نزديك بود او را بىپا كند اشناس زد و آن پهلوان را كشت و بمعتصم گفت : اشناس مرا - فعل امر است از شناختن كه اكنون هم در شمال به همين لفظ معروف است از آن تاريخ ترقى كرد و در صف افشين و ساير سپهسالاران قرار گرفت ) .\r\nمامون « عجيف » و « جعفر » خياط ( از سالاران ) را نزد دژبان قلعه « سناذ » فرستاد او فرمانبردارى كرد و تسليم شد .\r\nدر آن سال معتصم از مصر بازگشت مامون را قبل از ورود بموصل ملاقات نمود .\r\n« منويل » و عباس بن مامون باستقبال او شتاب كردند .\r\nدر آن سال مامون بلاد روم را ترك كرد و بدمشق رفت .\r\nعبد اللّه بن عبيد الله بن عباس بن محمد امير الحاج شد . ( كه قبل از آن هم بود ) .\r\nقبيصة بن عقبه سوائى و ابو يعقوب اسحاق بن طباخ فقيه و على بن حسن بن شقيق يار ابن مبارك و ثابت بن عبد الله بن محمود كندى پارساى محدث و هوذة بن خليفه بن عبيد الله بن ابى بكر بن اشهب و ابو جعفر بن حارث موصلى و ابو سليمان دارابى زاهد در محل داريا و مكى بن ابراهيم تيمى بلخى در بلخ كه يكى از اساتيد و مشايخ بخارى بود در روايت حديث صحيح و عمر او نزديك به صد سال شده بود و ابو زيد سعيد بن ثابت انصارى لغوى نحوى كه سن او بالغ بر نود و سه گرديد و عبد الملك بن قريب بن عبد الملك ابو سعيد اصمعى لغوى بصرى ( گفته شد در سنه دويست و شانزده وفات يافت ) و محمد بن عبد الله بن مثنى بن عبد الله بن انس بن مالك قاضى بصره همه در آن سال وفات يافتند .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n\r\nسنه دويست شانزده\r\n\r\nبيان فتح هرقله\r\nدر آن سال مامون كشور روم را قصد نمود . علت اين بود كه پادشاه روم هزار و ششصد تن از اهالى « طرسوس » و « مصيصة » را كشت . او لشكر كشيد تا بمملكت روم رسيد و آن در ماه جمادى الاولى است كه تا نيمه شعبان در آن بلاد ماند .\r\nگفته شد علت لشكر كشى و كشورگشائى او اين بود كه پادشاه روم براى او نامه نوشت ولى نام خود را بر نام مامون مقدم داشت . او نامه را نخواند و لشكر كشيد . چون بدان ملك رسيد در پيرامون « انطيعو » لشكر زد اهالى محل اطاعت كردند و تن به صلح دادند از آنجا « هرقلة » را قصد كرد باز اهالى آن شهر با صلح تسليم شدند . برادر خود ابو اسحاق معتصم را با سپاه فرستاد او سى قلعه و شهر گشود .\r\nباز يحيى بن اكثم را از محل « طوانه » با لشكر فرستاد او هم گشت و گرفت و ربود و اسير بسيار همراه خود آورد و بازگشت .\r\nمامون پس از آن وقايع راه « كيسوم » را گرفت . به آنجا رسيد و دو روز اقامت گزيد و از آنجا بدمشق رفت .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\nبيان حوادث\r\nدر آن سال عبدوس فهرى در مصر قيام و خروج كرد و حكام و عمال معتصم را گرفت و بعضى را كشت آن در ماه شعبان بود .\r\nمامون ناگزير از دمشق لشگر كشيد كه فتنه مصر را خاموش كند . در آن هنگام افشين از محل « رقه » ( با لشگر خود ) رسيد و در مصر لشگر زد در آن سال مامون باسحاق بن ابراهيم نوشت و دستور داد كه سپاهيان در آغاز نماز بايد تكبير كنند ( الله اكبر بگويند ) و آن در ماه رمضان بود . آنها هم اقامه نماز نمودند و سه بار تكبير كردند بعد از آن در هر نمازى چنين كردند .\r\nدر آن سال مامون بر على بن هشام غضب كرد و عجيف و احمد بن هاشم را فرستاد كه اموال و اسلحه او را مصادره و ضبط كنند .\r\nمادر امين ام جعفر زبيده در بغداد درگذشت .\r\nغسان بن عباد از بلاد سند بازگشت و بشر بن داود را كه امان خواسته بود همراه خود آورد و سند را سرسامان داد و عمران بن موسى عتكى را بجانشينى خود منصوب نمود .\r\nجعفر بن داود قمى گريخت و بقم رفت و تمرد عصيان را آشكار نمود .\r\nبر حسب گفته بعضى ( از راويان ) سليمان بن عبد الله بن سليمان بن على بن عبد الله بن عباس امير الحاج شد .\r\nگفته شد امير الحاج عبد الله بن عبيد الله بن عباس بن محمد بن على بن عبد الله بن عباس بود . او از طرف مامون امير و والى يمن بود . بهر شهرى كه در عرض راه داخل مىشد حكومت آن را هم بر عهده مىگرفت . او از دمشق\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nببغداد رسيد و در بغداد نماز عيد فطر را خواند ( پيشنماز شد ) و از بغداد براى امارت حج رفت .\r\nدر آن سال ابو مسهر عبد الاعلى بن مسهر غسانى در بغداد وفات يافت .\r\nمحمد بن عباد بن عباد بن حبيب بن مهلب امير بصره و يحيى بن يعلى محاربى و اسماعيل بن جعفر بن سليمان بن على درگذشتند .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\nسنهء دويست و هفده\r\nدر آن سال افشين « فرما » را در مصر گشود مردم آن شهر بنام مامون و حكم او امان گرفتند و تسليم شدند .\r\nمامون در ماه محرم وارد مصر شد . عبدوس فهرى را گرفتند و نزد او بردند او گردنش را زد و پس از بشام بازگشت :\r\nدر آن سال مامون على بن هشام را كشت : ( او از فدائيان مامون بود كه در آغاز كار جانبازيها كرد تا برستگارى و پيروزى مامون كشيد ) .\r\nعلت قتل او اين بود كه مامون او را والى آذربايجان و بلاد ديگر نمود چنان كه خبر آن گذشت . على بن هشام ستم كرد و دست به خون مردم آلود . عجيف را براى سركوبى او فرستاد او موفق شد و على را اسير كرد و نزد مامون برد مامون او را كشت . برادرش حبيب را هم كشت و آن در ماه جمادى الاولى بود سر او را هم در اطراف عراق بردند و بمردم نشان دادند و تا عبرت شود ) . بعد از آن بخراسان و شام و مصر فرستادند و پس از نمايش سر را در دريا انداختند .\r\nدر آن سال باز مامون سوى بلاد روم لشكر كشيد در پيرامون « لؤلؤة » لشكر زد .\r\nو مدت صد روز در آن حدود ماند سپس خود رفت و عجيف را جانشين خود نمود .\r\nمردم روم عجيف را فريب دادند و بدام انداختند و اسير كردند مدت هشت روز نزد آنها ماند و بعد او را رها كردند . در آن هنگام « توفيل » پادشاه روم رسيد و عجيف را\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nمحاصره كرد . مامون براى عجيف مدد فرستاد و پادشاه روم متاركه جنگ را درخواست كرد . اهالى شهر « لؤلؤة » هم امان خواستند و تسليم شدند .\r\nمتاركه جنگ انجام نگرفت « توفيل » پادشاه روم ناگزير بازگشت .\r\nدر آن سال مامون به محل « سلفوس » لشكر كشيد .\r\nدر آن سال على بن عيسى قمى جعفر بن داود قمى را قصد كرد و كشت .\r\nسليمان بن عبد الله بن سليمان امير الحاج شد .\r\nحجاج بن منهال در بصره و سريج بن نعمان ( سريج با سين بىنقطه و جيم ) و سعدان بن بشر موصلى كه از ثورى ( سفيان معروف ) روايت مىكرد خليل بن ابى رافع مزنى موصلى كه عالم و زاهد و پدرش جعفر بن ابى يزيد موصلى كه شخصى فاضل بود درگذشتند .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n\r\nسنه دويست هيجده\r\n\r\nبيان محنت قرآن مجيد\r\nدر آن سال مامون باسحاق بن ابراهيم كه امير بغداد بود نوشت و دستور داد كه فقهاء و علما و محدثين را جمع و درباره قرآن امتحان كند ( به اين معنى قرآن را مخلوق خداوند بدانند زيرا خدا منزه از گفتن و خطاب است ) هر كس بگويد قرآن مخلوق و احداث شده است آزاد و رها شود و هر كس اين عقيده را نپذيرد به خود مامون گزارش داده شود كه درباره او دستور بدهد نامه خود را هم با ادله و براهين مفصل نمود . هر كس هم به آن عقيده قائل نشود و ترك و طرد شود و آن در ماه ربيع الاول بود .\r\nو نيز دستور داد هفت نفر ( از پيشوايان سنت ) را نزد او روانه كند كه نام آنها از اين قرار است محمد بن سعد كاتب واقدى و ابو مسلم نماينده يزيد بن هارون و يحيى بن معين و ابو خيثمه زهر بن حرب و اسماعيل بن ابى مسعود . و احمد بن دورقى آنها را نزد مامون فرستادند و مامون آنها را امتحان كرد و همه گفتند : قرآن مخلوق است آنها را ببغداد باز برگردانيد . اسحاق بن ابراهيم آنها را در خانه خود احضار\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nكرد و از آنها شهادت خواست كه بگويند قرآن مخلوق است تا اهل حديث و پيشوايان ديگر بشنوند و بدانند آنها همه حاضر شدند و اقرار و اعتراف نمودند و اسحاق آنها را رها كرد .\r\nپس از آن نامه ديگر از مامون باسحاق رسيد كه قضاة و فقهاء را احضار و امتحان كند اسحاق بن ابراهيم هم ابو حسان زيادى و بشر بن وليد كندى و على بن ابى مقاتل و فضل بن غانم و زياد بن هيثم و سجاده و قواريرى و احمد بن حنبل ( امام چهارم اهل سنت و رئيس مذهب حنبلى ) و قتيبة و سعدويه واسطى و على بن جعد و اسحاق بن ابى اسرائيل و ابن هرش و ابن عليه اكبر و يحيى بن عبد الرحمن عمرى و يك سالخورده ديگر از نسل عمر بن الخطاب كه قاضى « رقه » بود و ابو نصر تمار و ابو معمر قطيعى و محمد بن حاتم بن ميمون و محمد بن نوح مضروب و ابن فرخان و جماعت ديگرى كه نضر بن شميل و ابن على بن عاصم و ابو العوام البزاز و ابن شجاع و عبد الرحمن بن اسحاق بودند همه را نزد اسحاق ( امير و والى بغداد ) بردند و او نامه و دستور و استدلال مامون را براى آنها خواند و باز دوباره هم خواند تا آنكه خوب دانستند بعد از آن از بشر بن وليد پرسيد درباره قرآن چه مىگوئى ؟ گفت : امير المؤمنين چندين بار بر عقيده من آگاه شد اسحاق گفت : دوباره اين امتحان و سؤال تجديد شده هان بگو : گفت : من مىگويم قرآن كلام خداوند است . گفت : من از تو مىپرسم آيا قرآن مخلوق است يا نه ؟ گفت خداوند خالق همه چيز است گفت بنابر اين قرآن هم بايد چيز باشد . گفت آرى . گفت : پس قرآن هم مخلوق است گفت خالق نبايد باشد ( يعنى قرآن خالق نيست پس بايد مخلوق باشد ) . گفت : چنين نيست آيا قرآن مخلوق است ؟ گفت : من چيز ديگرى غير از آنچه گفتم . نيك نمىدانم من از امير المؤمنين درخواست كردم كه در اين موضوع چيزى نگويم . غير از آنچه به زبان آوردم چيز ديگرى ندارم اسحاق يك رقعه در دست گرفت و هر چه در آن نوشته شده براى او خواند . او گفت : گواهى مىدهم كه خداوند يكتاست قبل از او چيزى نبود و چيزى نيست هم كه شبيه او باشد . هيچ كس و\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nچيز در معنى و آفرينش به هيچ وجه من الوجوه به خداوند شباهت ندارد . گفت : آرى .\r\nاسحاق بمنشى خود گفت هر چه او گفت : بنويس .\r\nسپس بعلى بن ابى مقاتل گفت : تو چه مىگوئى ؟ او جواب داد : من بامير المؤمنين هر چه بايد بگويم گفتم و تو بارها گفته مرا شنيدى . اسحاق رقعه را براى او خواند و پرسيد : آيا به آنچه در اين نامه ثبت شده تو اقرار دارى ؟ گفت : آرى .\r\nپس از آن گفت : آيا قرآن مخلوق است ؟ گفت : قرآن كلام خداوند است .\r\nگفت : من از تو نپرسيدم كه كلام الله هست يا نه آيا مخلوق است يا نه . باز گفت :\r\nقرآن كلام خداوند است و اگر امير المؤمنين امر كند چيز ديگرى بگوييم اطاعت مىكنيم . بمنشى گفت : هر چه او به زبان آورد بنويس پس از آن بذيال مانند آن سؤال را مطرح كرد او هم مانند على بن ابى مقاتل جواب داد .\r\nاز ابو حسان زيادى پرسيد : تو در اين عقيده چه مىگوئى ؟ هر چه دارى بيار . گفت : هر چه مىخواهى بپرس تا پاسخ دهم . او رقعه مامون را براى او خواند و او تصديق كرد و گفت : هر كه اين عقيده را كه در اين نامه آمده نداشته باشد كافر است . گفت : پس آيا قرآن مخلوق است يا نه ؟ گفت : قرآن كلام الله است و خداوند خالق همه چيز است و امير المؤمنين امام پيشواى ما مىباشد هر چه او بگويد اطاعت مىشود زيرا علم او بيشتر از علم ماست و خداوند زمام ما را بدست او سپرده و علمى را كه به او داده بما نداده . او امور دين ما را اداره مىكند و حج و نماز ما را بانجام مىرساند و ما به او زكات مىدهيم . اگر او امر كند ما اطاعت مىكنيم و اگر نهى كند خوددارى مىكنيم و اگر ما را بخواند اجابت مىكنيم . گفت . آيا قرآن مخلوق است . او باز گفته خود را تكرار كرد ( صريحا جواب نداد ) . اسحاق گفت : عقيده و امر و دستور امير المؤمنين اين است كه من براى شما خواندم .\r\nگفت : ممكن است عقيده او چنين باشد ولى بمردم امر نمىكند ( تحميل و اصرار نمىكند ) . اگر تو به من بگويى كه امير المؤمنين به تو دستور داده كه من چنين بگويم من حتما خواهم گفت . من به تو اعتماد و وثوق دارم كه هر چه او خواسته به من ابلاغ\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nمىكنى . اسحاق گفت : مامون به من امر نكرده كه به تو چيزى ابلاغ كنم ابو حسان گفت : من جز اطاعت امر چيزى ندارم تو به من امر كن من فرمانبردار خواهم بود . گفت :\r\nبه من امر نكرده كه من بشما امر كنم . ولى به حق امر كرده كه شما را امتحان كنم . سپس از احمد بن حنبل پرسيد : درباره قرآن چه مىگوئى ؟ گفت كلام الله است گفت :\r\nآيا مخلوق است : گفت كلام الله است و من چيز ديگرى ندارم كه بگويم . اسحاق نامه را خواند . چون باينجا رسيد  لَيْسَ كَمِثْلِهِ شَيْءٌ وَ هُوَ السَّمِيعُ الْبَصِيرُ  مانند او چيزى نيست و او شنونده و بيننده است از گفتن « لا يشبهه شىء من خلقه فى معنى من المعانى و لا وجه من الوجوه » خوددارى كرد ابن البكاء بر او اعتراض كرد و گفت : خداوند تو را نيك بدارد چنين باشد كه خداوند شنونده البته با گوش و بيننده البته با چشم . اسحاق باحمد ( بن حنبل امام حنبلىها ) گفت : معنى اينكه خداوند بينا و شنواست چيست ؟ گفت :\r\nخداوند همان است كه خود را ستوده است . گفت : معنى آن چيست ؟ گفت : نمىدانم .\r\nولى او همان است كه خود را ستود .\r\nپس از آن يك يك آنها ( علماء دين ) را نزد خود خواند . همه گفتند : قرآن كلام خداوند است مگر قتيبه و عبيد الله بن محمد بن حسن و ابن عليه اكبر و ابن بكاء و عبد المنعم بن ادريس بن بنت وهب بن منبه ( از ايرانيان و فرزندان آزادگان فاتح يمن ) و مظفر بن مرجا و مردى ديگر از اولاد عمر بن الخطاب كه قاضى رقه بود و ابن احمر .\r\nاما ابن بكاء الاكبر كه گفت : قرآن مجعول است ( ساخته شده ) زيرا خداوند مىفرمايد « انا جعلناه قرانا عربيا » ما آن را يك قرآن عربى نموديم ( ساختيم . جعل بمعنى ساختن و بوجود آوردن است نه لفظ مصطلح جعل كه خلاف اصل باشد بلكه بمعنى عمل است ) . قرآن نيز محدث است ( احداث و ايجاد شده ) بدليل قول خداوند تعالى « ما ياتيهم من ذكر من ربهم محدث . اسحاق گفت : بنابر اين مجعول بمعنى مخلوق است گفت : نمىگويم مخلوق است بلكه مجعول . اسحاق دستور داد كه هر چه او گفته نوشته شود همچنين گفته ديگران . همه را يك يك نوشت\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nو براى مامون فرستاد .\r\nمامون جواب داد و آنها را زشت و نادان خواند و معايب هر يك را شرح داد .\r\nو نيز مامون باسحاق نوشت كه بشر بن وليد و ابراهيم بن مهدى را احضار و امتحان كند اگر هر دو جواب صحيح دادند كه رها شوند و گر نه گردن هر دو را بزند . كسان ديگر اگر اعتراف كردند كه قرآن مخلوق است آزاد خواهند بود و گر نه تماما سند كرده نزد من فرستاده شوند همه را با زنجير آهنين و سنگين و بند روانه كن . آنها را با يك عده سپاهى محافظ بلشگر گاه من روانه كن .\r\nاسحاق همه را احضار و دستور مامون را براى آنها خواند . آنها همه اجابت كردند . ( گفتند قرآن مخلوق است ) جز چهار فقيه احمد بن حنبل و سجاده و قواريرى و محمد بن نوح مضروب . اسحاق دستور داد آنها را بزنجير كشيدند . روز بعد هر چهار تن را نزد خود خواند و دوباره سؤال را تكرار كرد . سجاده و قواريرى اجابت و اعتراف كردند كه قرآن مخلوق است هر دو را رها كرد .\r\nاحمد بن حنبل و محمد بن نوح هر دو بقول و عقيدهء خود استقامت كردند . باز هر دو را با زنجير بست و هر دو را نزد مامون كه در محل طرسوس بود روانه كرد .\r\nاسحاق هم هر چه سايرين گفته بودند شرح داد و فرستاد كه همه اعتراف كردند غير از اين دو تن .\r\nبعد از آن مامون نوشت كه بشر بن وليد در تاويل ( تفسير ) اين آيه كه در حق عمار بن ياسر نازل شده اشتباه كرده كه آيه اين است : الا من اكره و قلبه مطمئن بالايمان مگر كسى كه باكراه و اجبار بكفر اعتراف كند و حال اينكه بايمان قلبى خود اطمينان دارد . او در فهم و تفسير اين آيه خطا كرده زيرا مقصود خداوند اين است كه انسان مؤمن معتقد بايمان است ولى تظاهر مىكند كه كافر است ( باجبار ) و حال اينكه او كافر است و بايمان تظاهر مىكند .\r\nاو ( يعنى بشر بن وليد ) چنين حقى ندارد كه به اين آيه استدلال كند ( زيرا خود كافر\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nو متظاهر بايمان است نه بالعكس ) .\r\nتمام آنها را بايد به محل طرسوس روانه كنى و در آنجا بمانند تا امير المؤمنين از بلاد روم خارج شود .\r\nاسحاق آنها را احضار و همه را بلشگرگاه مامون فرستاد . آنها ابو حسان زيادى و بشر بن وليد و فضل بن غانم و على بن مقاتل و ذيال بن هيثم و يحيى بن عبد الرحمن عمرى و على بن جعد و ابو العوام و سجاده و قواريرى و ابن الحسن بن على بن عاصم و اسحاق بن ابى اسرائيل و نصر بن شميل و ابو نصر تمار و سعدويه واسطى و محمد بن حاتم بن ميمون و ابو معمر بن هرش و ابن فرخان و احمد بن شعاع و ابو هارون بن بكاء چون به محل « رقه » رسيدند خبر مرگ مامون به آنها رسيد . همه آزادانه راه بغداد را گرفتند .\r\n\r\nبيان بيمارى مامون و وصيت او\r\nدر آن سال مامون بيمار شد و با همان بيمارى درگذشت . او در هفدهم ماه جمادى الاخر هلاك شد . علت مرض او بر حسب روايت سعد بن علاف قارى چنين است . گفت : ( سعد ) مامون مرا نزد خود خواند . او بر يك تخت كه در آب زده شده نشسته و معتصم هم در يمين او قرار گرفته و هر دو پاى خود را در آب آويخته بودند به من گفت : تو هم پاى در آب بگذار از اين آب بردار و بنوش آيا چيزى از اين آب گواراتر و بهتر و صافتر و سردتر هست . من هم بر حسب امر او برداشتم و نوشيدم و گفتم : اى امير المؤمنين از اين بهتر و گواراتر نيست . سپس پرسيد چه چيز مىتوان خورد و آب را بدرقه آن نمود و بخوشى نوشيد ؟ گفتم امير المؤمنين بهتر مىداند .\r\nگفت : رطب آزاد ( يك نوع خرماى تازه كه صفت فارسى دارد و در آن زمان معروف بود ) . در همان حين و حال كه آن مقال در جريان بود صداى سم ستوران بريد ( پست ) به گوش رسيد . چون نگاه كرديد استرها بارها و جعبه‌هاى تحف و هدايا را\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nحمل كرده براى او آورده بودند . بخادم گفت : ببين آيا ميان اين هدايا رطب آزاد هست . اگر باشد آن را نزد ما بيار . خادم رفت و برگشت و همراه خود دو سبد پر از رطب آزاد آورد . انگار در همان ساعت از نخل چيده شده مامون خداوند را سپاس گفت و ما همه تعجب كرديم ( چگونه هر چه آرزو كرد حاصل شد زيرا در آن بلاد خرما به عمل نمىآمد و آن رطب را از راه دور برده بودند ) ما هم نشستيم و خورديم و از آن آب نوشيديم . هر كه در آنجا بود و از آن رطب و آب خورد مبتلا بتب گرديد . مامون هم تب كرد و تب او شدت يافت تا درگذشت .\r\nمعتصم هم بيمار شد و به حال بيمارى ماند تا بعراق بازگشت . من هم ( سعد كه ناقل خبر بود ) مدتى مريض ماندم .\r\nچون مامون بيمار شد دستور داد كه نامه ( متحد المال ) به تمام اقطار مملكت نوشته شود ( بدين مضمون ) . از عبد الله مامون امير المؤمنين و از طرف برادرش كه خليفه بعد و جانشين او مىباشد كه ابو اسحاق بن هارون الرشيد است . سپس در حضور فرزندش عباس و فقهاء و علماء و قضاة و سالاران و بزرگان وصيت كرد وصيت او چنين بود : بعد از شهادتين و اقرار بتوحيد خداوند يكتا و بودن رستاخيز و بهشت و دوزخ و پس از درود بر پيغمبر اسلام و ساير انبياء چنين گفت و نوشت : من سخت بيمناكم زيرا گناهكارم ولى بعفو خداوند اميدوارم . اگر من مردم مرا رو به قبله بكشيد و چشم مرا ببنديد و غسل دهيد و خوب كفن بپوشانيد پس از ستايش خداوند كه نعمت اسلام را بما داده و حق شناسى نسبت بارسال و بعثت محمد سپاسگزار باشيد كه خداوند ما را امت محمد فرموده كه مشمول رحمت خدا شده‌ايم پس از آن مرا بر تخت خود بگذاريد و در دفن من تسريع كنيد . كسى كه در عالم خويش به من نزديكتر است بر نعش من نماز بخواند او بايد از همه بزرگتر و نزديكتر باشد .\r\nاو در نماز ميت بايد پنج بار تكبير كنيد . پس از آن مرا در گور خود بسپاريد . كسى كه در خويشى از همه نزديكتر است بايد پيشاپيش داخل قبر من بشود و او كسى باشد كه بيشتر از همه مرا دوست مىداشت . پس از آن حمد و شكر خدا را تكرار كنيد\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nو بسيار ستايش كنيد . مرا بر پهلوى راست بخوابانيد و رو به قبله بكشيد . پس از آن كفن مرا از سر و پا باز كنيد و بعد لحد و گور را بپوشانيد و ببنديد و مرا بگذاريد و برويد كه خود دانم و كردار خويش هيچ كس نمىتواند مرا بىنياز يا از من دفاع و حمايت كند و بدى و كيفر را بزدايد . پس از آن همه بايستيد و اگر از من نيكى ديده و شنيده باشيد ياد كنيد و اگر زشتى و گناه دانسته باشيد آن را به زبان مياريد زيرا من از ميان شما مىروم و خداوند مرا با گفته و نفرين شما معذب خواهد كرد .\r\nمگذاريد كسى بر من دريغ بگويد يا بگريد . زيرا گريه باعث افزايش رنج و عذاب مرده خواهد شد .\r\nخداوند بنده‌اى كه پند گيرد و در واجباتى كه خداوند براى او مقرر كرده بينديشد و عمل كند بيامرزاد . خداوند مرگ را براى خلق خود واجب كرده كه از مرگ چاره و گزير نيست .\r\nستايش مىكنم خداوندى را كه در جاودانى منفرد است و فنا را براى تمام خلق ختم فرموده . خداوند خواهد ديد كه عزت و شوكت خلافت مرا از فرمان خدا باز نداشته چون فرمان رسد چيزى نمىماند كه آن را دفع كند آرى به خدا سوگند كه خلافت از من دفاع نكرده بلكه حساب مرا چندين برابر كرده . اى كاش عبد الله بن هارون ( خود را گويد كه نام مامون عبد الله بود ) بشر نبود . اى ابا اسحاق ( برادرش معتصم ) نزديك من بيا و عبرت بگير و از آنچه به من رسيده بينديش و با سيره برادرت رفتار كن كه قرآن و اسلام را حفظ كنى . در خلافت خود اگر خداوند بند خلافت را بگردنت اندازد چنين رفتار كن كه خدا به پسندد و تو از خدا بترسى و از عقاب و عذاب او بينديشى هرگز مغرور مشو و از مهلتى كه خداوند به تو مىدهد بىباك مباش زيرا مرگ ترا خواهد گرفت .\r\nاز كار رعيت و امور مردم هرگز غفلت مكن زيرا دوام ملك بسته بوجود و آسايش آنها مىباشد . الله الله مراقب و مواظب حال آنها باش همچنين مردم ديگر\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nغير مسلمان . هرگز از كارى كه صلاح مسلمين در آن باشد كوتاهى و خوددارى مكن .\r\nهر كارى كه صلاح مسلمين باشد بر هواى نفس خود مقدم بدار . حق ناتوانان را از اقوياء بستان . چيزى بر مردم تحميل مكن . انصاف و عدالت را رعايت كن مگذار كسى بر ديگرى تعدى و تسم كند . حق را از غاصب بگير و به صاحب حق بده .\r\nمردم را به خود نزديك و بر آنها اتكا بكن زودتر از محل من برو تا بپايتخت مملكت خود در عراق ( بغداد ) برسى .\r\nاين مردم كه در اطراف تو هستند همواره تحت نظر تو باشند هرگز از آنها غفلت مكن و هيچ وقت از مراقبت آنان تسامح مكن .\r\nخرميان ( بابكيان - خرم دينان ) را هدف خود قرار بده . شخصى كه محترم و مقتدر و بردبار و دلير و با تدبير باشد بفرماندهى سپاه محارب آنها بفرست مال و سپاه بسيار تحت اختيار او بگذار . اگر مدت مقاومت آنها به طول بكشد تو خود شخصا بجنگ آنها برو . و ياران و دوستداران خود را همراه ببر . آن عمل را به نيت خداپرستى و فقط در راه خدا انجام بده كه از خداوند پاداش نيك بگيرى .\r\nپس از آن دوباره معتصم را نزد خود خواند زيرا درد وى سخت گرديد و احساس مرگ نمود . گفت : اى ابا اسحق ترا به خداوند و عهد پيغمبر اكرم صلى الله عليه و سلم سوگند مىدهم كه ميان مردم با حق و عدالت رفتار كنى . طاعت خداوند را بر معصيت مقدم بدارى زيرا من آن را ( خلافت ) از ديگرى گرفتم ( فرزندش عباس ) و به تو واگذار كردم . گفت : معتصم : خداوندا بدان كه من بلى مىگويم .\r\nبدان ( اى معتصم ) فرزندان عم تو امير المؤمنين على صلوات الله عليه را ( مامون از شيعيان محسوب مىشد و خلافت را حق على مىدانست و على را افضل خلق بعد از پيغمبر مىخواند و درباره عقيده او مباحث بسيار مهمى آمده كه در كتاب عقد الفريد وارد شده و قول او صلوات الله عليه كه صلوات مختص پيغمبر است دليل اعتقاد راسخ او مىباشد كه اين بحث خارج از موضوع كنونى ماست )\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nمقرب بدار ( اولاد على ) و در حق آنان نيكى كن و از گناهكار آنها بگذر و نكوكار را پاداش بده و از يارى و نگهدارى آنان غفلت مكن . همه ساله به آنها صله بده كه حق آنها از چند جهت واجب و محترم است .\r\n اتَّقُوا اللَّهَ حَقَّ تُقاتِهِ وَ لا تَمُوتُنَّ إِلَّا وَ أَنْتُمْ مُسْلِمُونَ  از خداوند بپرهيزيد با تمام حق پرهيزگارى و هرگز نميريد مگر آنكه مسلمان باشيد . در راه خدا و براى خدا كار كنيد در هر كارى خدا را در نظر بگيريد . من شما را به خدا مىسپارم .\r\nجان خود را هم به خدا مىسپارم . استغفر الله . از خداوند بخشش و عفو و غفران مىخواهم از آنچه از من سر زد كه خداوند غفور است . خدا مىداند كه من تا چه اندازه از گناههاى خود پشيمان شده‌ام . بر خدا توكل مىكنم و از گناه عظيم خود مغفرت مىخواهم . من سوى خدا باز خواهم گشت . لا قوة الّا باللّه - هيچ نيروئى غير از نيروى خدا نيست . حسبى اللّه و نعم الوكيل . خداوند براى من كافى خواهد بود كه او بهترين وكيل است . درود خداوند بر نبى هدايت و رحمت .\r\n\r\nبيان وفات مامون و عمر و صفت او\r\nدر آن سال در هيجدهم ماه رجب مأمون درگذشت .\r\nچون مرض او شدت يافت و مرگش نزديك شد كسانى نزد او بودند كه شهادت را به او تلقين مىكردند . شهادت را براى او خواندند در آن هنگام ابن ماسويه طبيب حاضر بود ابن ماسويه به كسى كه او را تلقين مىكرد گفت : او را به حال خود بگذار او اكنون ميان خداوند و مانى فرق نمىگذارد ( يعنى در حالى كه هيچ چيز را نمىداند ) .\r\nمامون چشم خود را باز كرد و خواست ابن ماسويه را بكشد ولى نتوانست و خواست چيزى بگويد باز نتوانست پس از آن اين سخن بر زبان او جارى شد : « يا من لا يموت ارحم من يموت » اى كسى كه هرگز نمىميرد رحم كن بر كسى كه مىميرد و در همان دم مرد .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nچون مرد فرزندش عباس باتفاق برادرش معتصم جنازه او را به محل « طرسوس » حمل كردند . نعش او را در خانه خاقان خادم رشيد به خاك سپردند . معتصم هم بر او نماز خواند .\r\nعده صد مرد از مردم طرسوس و ديگران مامور محافظت گور او نمودند بهر يكى از آنها نود درهم ماهانه دادند .\r\nمدت خلافت او بيست سال و پنج ماه و بيست روز بود .\r\nتاريخ تولد او در نيمه ماه ربيع الاول سنه صد و هفتاد بود .\r\nكنيه او ابو العباس بود قامت او معتدل و سفيد رو و زيبا بود . ريش بلند هم داشت كه اندكى سفيد شده .\r\nگفته شده او گندمگون و زرد چهره داراى ريش بلند و پيشانى تنگ بود يك خال سياه هم در رخسار داشت .\r\n\r\nبيان سيره و رفتار او\r\nمحمد بن صالح سرخسى گويد : مردى چندين بار در راه مامون ايستاد و گفت :\r\nاى امير المؤمنين نظر تو بايد شامل حال عرب شام باشد چنان كه شامل حال اهل خراسان شده كه عجم باشند . مأمون به او گفت : اين سخن را بسيار گفتى و تكرار كردى . به خدا سوگند من نتوانستم قبيله قيس را از اسبها پياده كنم مگر بعد از اينكه گنج من تهى گرديد و يك درهم هم در آن نماند مقصود او اين است كه فتنه ابن شبث عامرى ( نصر ) و تمرد او موجب خرج و صرف اموال شد تا قيس را مطيع كردم اما بلاد يمن ( و اهل آن ) به خدا قسم من آنها را دوست نداشتم و آنها هم مرا دوست ندارند اما قضاعه ( قبيله ) بزرگان آن انتظار دارند كه سفيانى ظهور كند ( افسانه ظهور سفيانى كه حتى شيعيان ظهور آن را قبل از ظهور حجت مىدانند ) تا از او پيروى نمايند اما ربيعه ( قبايل ) كه بر خداى خود غضب كرده‌اند كه چرا پيغمبر خود را از ميان قبايل مضر مبعوث نموده هر گاه\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nدو مرد از آنها خروج و قيام كنند حتما يكى از آنها بايد شارى ( از خوارج كه نفس خود را در راه خدا خريده ) باشد . بنابر اين تو بدان كه خداوند نسبت به تو چه كرده . ( به اين معنى كه تو از اعراب هستى و خداوند اعراب را دچار غضب كرده پس از من گله مكن ) سعيد بن زياد گويد : چون مامون وارد شهر دمشق شد نامه پيغمبر را كه نوشته بود براى او آوردند و من گرفتم و به او نشان دادم . گفت : من نمىدانم تيرگى خاتم براى چيست ؟\r\nمعتصم به او گفت : آنچه را در اين نامه مقرر كرده‌اند نقض و فسخ كن گفت : من ميل ندارم پيمانى را كه پيغمبر بسته بشكنم سپس بواثق گفت : نامه را بگير و بر ديده خود بگذار شايد خداوند ترا شفا دهد . خود مامون آن را بر چشم نهاد و گريست .\r\n( مقصود عهدنامه كه پيغمبر با مسيحيان بسته بود كه كسى به آنها آزار نرساند و به نظر معتصم مجعول آمده بود زيرا مامون در خاتم پيغمبر كه نمايان نبود شك برده بود ) عيسى دوست اسحاق بن ابراهيم گويد من با مامون در شهر دمشق بودم . خزانه او تهى يا مال او كم شده بود بحديكه دچار تنگدستى شد و نزد معتصم شكايت كرد او گفت : اى امير المؤمنين . صبر كن كه مال روز جمعه خواهد رسيد ( براى دلدارى او گفت ) ناگاه سى هزار هزار درهم از خراج كشور رسيد . چون آن مال رسيد مامون بيحيى بن اكثم گفت : برخيز برويم كه مال را ببينيم هر دو با هم رفتند . آن مال را با تظاهر و تجمل بسيار حمل كرده بودند كه شترها را زيور بسته بودند مامون ديد و بسيار خرسند شد و از فزونى آن هم تعجب كرد مردم هم به او نگاه مىكردند و از مسرت او تعجب مىكردند مامون گفت : اى ابا محمد ما مال را مىبريم و ياران ما كه اكنون تماشا مىكنند با نااميدى و تهى دستى بروند . اين بخل و خست است آنگاه محمد بن يزيد را خواند و گفت براى فلان خانواده هزار هزار برات بده و مانند آن براى فلان خانواده و فلان هى گفت و دستور داد تا آنكه بيست و چهار هزار هزار از آن مال را برات كرد و بخشيد هنوز پاى او در ركاب بود كه گفت بقيه را بسپاهيان بدهيد بگو بعلى آن مبلغ را بلشگر ما بدهد .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nعيسى گفت من در حال تماشا و نگاه كردن بمامون و منشى او بودم كه و نگاهش به من افتاد گفت : به اين هم پنجاه هزار درهم برات بده من هم دريافت كردم از محمد بن ايوب بن جعفر بن سليمان نقل شده گفت : در بصره مردى از بنى تميم بن سعد شاعر و ظريف و بد باطن و پليد بود و من با او انس داشتم و از سخن شيرين او لذت مىبردم روزى به او گفتم تو شاعر و ظريف و خوش سخن هستى مامون هم كريم و سخى و از باران نعمت بخش هم بهتر است چرا نزد او نمىروى ؟ گفت : چيزى ندارم كه خرج مركب و سفر كنم گفتم : من به تو مركب و خرج سفر مىدهم . به او يك شتر نجيب و سيصد درهم دادم او هم يك ارجوزه ( شعر رجز با وزن مخصوص رجز با دو قافيه ) نظم و مامون را قصد كرد . چكامه او مختصر بود . گفت : ( شاعر تميمى ) من مامون را قصد كردم و او در محل « سلغوس » بود . من لباس ( نو ) خود را پوشيدم و بلشگرگاه رفتم ناگاه مردى كهل ( نه پير و جوان ) بر يك استر فربه ديدم كه با من روبرو شد و من شعر خود را مىخواندم و بدان ترنم مىكردم . او به من گفت : سلام بر شما - من گفتم عليكم السلام و رحمة اللّه و بركاته . گفت : بايست اگر بخواهى . من هم ايستادم . بوى مشك و عنبر را از او استشمام كردم از من پرسيد از چه قومى هستى ؟ گفتم : مردى از مضر . گفت : ما هم از مضر هستيم . ديگر بگو از كدام قبيله ؟ گفتم از بنى تميم .\r\nگفت : باز بگو از كدام تميم ؟ گفتم : از بنى سعد . گفت : چه باعث شده كه تو باينجا بيائى ؟ گفتم : من اين پادشاه را قصد كرده‌ام ( نمىدانست كه خود او ) زيرا از او سخىتر كسى نديدم و نشنيدم . گفت : با چه مايه او را قصد كردى ؟ گفتم : شعر خوب براى او سرودم كه در دهان گوينده شيرين و در گوش شنونده لذت بخش است .\r\nگفت : آن را براى من انشاء كن . من خشمناك شده گفتم : اى سبك ( مغز ) من به تو مىگويم خليفه را قصد كرده‌ام كه او را مدح كنم تو به من مىگوئى آن مدح را بخوان . او تغافل كرد و انگار آن سخن زشت را نشنيد از من پرسيد : تو اميدوار هستى كه چه مبلغى به تو بدهد ؟ گفتم : اگر او آنچه ستوده شده و حقا كريم باشد هزار دينار . گفت : اگر شعر تو خوب باشد من به تو هزار دينار مىدهم و راه ترا نزديك\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nمىكنم تا تو تحمل مشقت در قصد آن شخص نكنى اگر شعر تو خوب باشد . تو چگونه مىتوانى بخليفه برسى و حال اينكه ده هزار نيزه‌دار يا تيرانداز به او احاطه كرده‌اند .\r\nمن گفتم : قسم ياد كن كه تو چنين كارى خواهى كرد گفت : آرى چنين خواهم كرد من هم اين شعر را براى او خواندم ( در صورتى كه نمىدانستم كه خليفه اوست ) :\r\n مامون ذا المنزلة الشريفه * و صاحب المرتبة المنيقه\r\nو قائد الكتيبة الكثيفه * هل لك فى ارجوزة ظريفه\r\nاظرف من فقه ابى حنيفه * لا و الذي انت له خليفه\r\nما ظلمت فى ارضنا ضعيفه * أميرنا مئونته خفيفه\r\nو ما اقتنى شيئا سوى الوظيفه * فالذئب و النعجة فى سقيفه\r\nو اللص و التاجر فى قطيفه \r\nيعنى اى مامون اى داراى منزلت و مقام شريف و اى صاحب مرتبت بلند .\r\nاى قائد سپاه انبوه و عظيم آيا ميل دارى براى تو چكامه ظريف انشاء كنم .\r\nآن چكامه ظريفتر از فقه ابن حنيفه است ( رئيس مذهب حنفى ) بخداونديكه تو خليفه او هستى سوگند .\r\nدر سرزمين ما يك تن ضعيف مظلوم واقع نشد زين امير ( و والى ما ) مردى سبك بار و كم خرج است او چيزى اضافه بر وظيفه و حقوق خود دريافت و اندوخته نمىكند .\r\n( در زمان او ) گرگ و ميش بر يك سقف با هم زيست مىكنند و تاجر و دزد هر دو با يك روپوش مىخوابند گفت : ( شاعر تميمى ) به خدا چند لحظه نگذشت كه ديدم ده هزار سوار كه فضا را پوشانيده بودند رسيدند و گفتند : سلام بر امير المؤمنين و\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nرحمة الله و بركاته . گفت : من لرزيدم . او در آن حال به من نگاه كرد و گفت :\r\nباكى بر تو نيست اى برادر ( چون گفته بود اى سبك . . . ) من گفتم : اى امير المؤمنين چه مردمى كاف را بجاى قاف استعمال مىكنند ؟ گفت : حمير ( قبيله مشهور يمن ) . من گفتم لعنت خداوند بر حمير و بر هر كه اين لغت را استعمال مىكند از اكنون تا ابد . مامون خنديد .\r\n( شاعر به او گفته بود اى ركيك و براى عذر اين نكته را نقل كرد كه حمير كاف را بجاى قاف استعمال ميكنند پس مىشود رقيق و اين صفت حالى لطف و رقت و ظرافت است ) مامون بخادمى كه همراه او بود گفت : هر چه همراه دارى به او بده . او يك كيسه داشت محتوى سه هزار دينار بود به من داد من آن مال را گرفتم و رفتم . معنى سؤال كاف بجاى قاف ( توضيح داده شد ) اين است كه او خواست بگويد اى رقيق بجاى ركيك .\r\nعمارة بن عقيل گويد : من يك قصيده صد بيتى در مدح مامون سرودم چون يك بيت را مىخواندم هنوز به آخر نرسيده او قافيه را ميگفت من گفتم : اى امير المؤمنين به خدا سوگند تا كنون كسى اين قصيده را از من نشنيده ( كه تو از او شنيده باشى و قافيه را صحيح بگويى ) گفت : بايد چنين باشد . آيا تو نشنيدى كه عمر بن ابى ربيعه قصيده خود را براى ابن عباس خواند كه مصرع آن اين بود :\r\n تشط غدا دار جيراننا \r\nابن عباس مصرع دوم را چنين گفت .\r\n و للدار بعد غدا بعد \r\nسپس قافيه قصيده را تا آخر گفت :\r\n( سپس مامون گفت ) من فرزند همان ( عبد اللّه بن عباس ) هستم .\r\nنقل كرده‌اند كه مامون اين شعر را سروده است .\r\n بعثتك مرتادا ففزت بنظرة * و اغفلتنى حتى اسات بك الظنا\r\nفناجيت من اهوى و كنت مباعدا * فيا ليت شعرى عن دنوك ما اغنى \r\n\r\n","description":"","footnote":"","page_name":" 67 ","page_number":67},
  {"content":"\r\n\r\n أرى اثرا منه بعينيك بيننا * لقد اخذت عيناك من عينه حسنا \r\nيعنى من ترا فرستادم كه خبر خوش و اميد بخش به يارى و تو بيك نگاه از او رستگار شدى .\r\nتو مرا ( با نمايندگى و جستجوى خوشى ) اغفال كردى بحديكه من به تو بدگمان شدم .\r\nمن با همه دورى با معشوق خود ( هواى من در اوست ) مناجات كردم . اى كاش چنين مناجاتى مرا از نزديك شدن تو بىنياز مىكرد . ( ولى چنين نيست و بىنياز نشدم ) زيرا اثرى در چشم تو از چشم او ديدم كه بسيار هويدا بود كه ديده تو از او زيبائى ربود .\r\nگفته شد : مامون معنى اين شعر را از عباس بن احنف گرفته كه اين معنى چنين پرورانيده بود :\r\n إن تشق عينى بها فقد سعدت * عين رسولى و فزت بالخبر\r\nو كلما جاءني الرسول لها * رددت عمدا فى طرفه نظرى\r\nخذ مقلتى يا رسول عارية * فانظر بها و احتكم على بصرى \r\nيعنى : اگر ديده من بسبب او تيره بخت و رنجور شود ديده نمايندهء من نيك بخت مىشود و من با خبرى كه از او مىرساند رستگار مىشوم .\r\nهر گاه رسول من از او خبرى بيارد من نگاه خود را در ديده او تكرار ميكنم ( كه تمتع كنم ) .\r\nاى رسول چشم مرا بعاريت بگير ( و نزد او ببر ) و با ديدهء من او را ببين و هر چه ميخواهى حكم و تحكم بر من و بر نگاه و بصر من بكن .\r\nگفته شد : يزيدى روزى نزد مامون شكايت كرد كه من بدهكارم .\r\nمامون گفت : در اين روزگار من چيزى ندارم به تو بدهم كه براى تو كافى باشد .\r\nگفت : اى امير المؤمنين بستانكاران مرا ستوه آورده‌اند . گفت : تو خود كارى براى خويش بينديش كه سودى داشته باشد و وام ترا بپردازد . گفت : تو نديمانى\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nدارى اگر بعضى از آنها را برانگيزى ميتواند چيزى به من برساند مامون گفت :\r\nچنين خواهم كرد . يزيدى گفت : اگر نديمان نزد تو حاضر شوند تو بخادم دستور بده نامه مرا در آن هنگام نزد تو بيارد و چون نامه را بخوانى به من پيغام بده كه حضور تو در چنين محفلى غير ممكن است و تو ميتوانى يكى از نديمان را نزد خود بخواهى كه همنشين و نديم تو باشد آنگاه من يكى از نديمان را نام خواهم برد .\r\nچون مامون براى شراب نشست و نديمان ( از بزرگان قوم ) حاضر شدند يزيدى آگاه شد و دانست كه باده سر همه را گرم كرم كرده و مستى تاثير خود را بخشيده اين شعر را نوشت و بخادم داد كه برساند و مامون قبل از آن به آن خادم سپرده بود ناگاه در حال مستى و خوشى رقعه يزيدى رسيد كه اين شعر در آن بود .\r\n يا خير اخوانى و اصحابى * هذا الطفيلى على الباب\r\nاخبر ان القو فى لذة * يصبو اليها كل اواب\r\nفصيرونى و احدا منكم * اواخر جوالى بعضى اترابى \r\nيعنى اى بهترين برادران و ياران من . اين طفيلى ( خود را گويد ) بر در ايستاده است .\r\nآگاه شده كه آن قوم در حال خوشى و لذت هستند هر مراجعت كننده و وارد شده مشتاق حضور در آن مىباشد شما مرا يكى از خود نمائيد ( نزد خود بخوانيد ) يا اينكه يكى از همزادگان و اقران مرا نزد من بفرستيد مامون آن شعر را بلند خواند و از نديمان تكليف خواست كه چه بايد كرد . همه گفتند : شايسته نيست كه او ميان ما حاضر شود . مامون به او پيغام داد كه آمدن تو و انتظام در سلك نديمان خارج از امكان است ولى تو يكى از نديمان را نام ببر تا نزد تو فرستيم و با تو ندم و همنشين و هم پياله باشد .\r\nيزيدى جواب داد من جز عبد اللّه بن طاهر هيچ كس را نميپذيرم . مامون بعبد اللّه بن طاهر گفت : ترا برگزيد هان برخيز و برو . عبد اللّه گفت : اى\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nامير المؤمنين ( يا من شريك و همنشين طفيلى خواهم شد . مامون گفت : هرگز نميتوان ابو محمد ( يزيدى ) را نااميد كرد يكى از دو كار را بايد كرد با خود شخصا نزد او به روى و هم پياله او باشى يا خود را از او با فديه رها كنى ( مال دهى ) . عبد اللّه گفت : ده هزار درهم مىدهم . مامون گفت : او راضى نخواهد شد . او پياپى ده هزار و يازده هزار ميافزود و مامون ميگفت : راضى نخواهد شد تا آنكه مبلغ را به صد هزار رساند مامون گفت : آن را فورا نقد كن . او حواله داد و خادمى نزد پيشكار خود فرستاد كه صد هزار درهم را فورا بپردازد آنگاه مامون بيزيدى پيغام داد صلاح در اين است كه تو صد هزار درهم دريافت كنى و از احضار عبد الله چشم بپوشانى كه اين مبلغ براى تو سودمندتر است .\r\nعمارة بن عقيل گويد : عبد الله بن ابى السمط گفت : مامون شعر را خوب نميداند . گفتم : چه كسى از او داناتر و بهتر باشد . به خدا سوگند ما يك مصرع شعر را كه براى او ميخوانيم مصرع دوم را ميگويد . گفت : من يك بيت براى او خواندم و او تكان نخورد . گفتم آن بيت چيست ؟ گفت : اين است .\r\n اضحى امام الهدى المامون مشتغلا * بالدين و الناس بالدنيا مشاغيل \r\nيعنى : امام هدايت ( پيشواى رهنمائى ) چنين شد كه بدين سرگرم و مشغول شده و حال اينكه مردم سرگرم امور دنيا مىباشند .\r\nمن گفتم : تو در اين بيت كارى نكردى جز اينكه او را يك پير زن كردى كه در محراب افتاده سرگرم نماز است اگر او به كار دنيا مشغول نشود كدام يك از مردم امور دنيا را بهتر از او اداره كند ؟ كارهاى دنيا به گردن اوست و او بايد سرگرم امور دنيا باشد . آيا نمىتوانستى مانند جد من جرير ( شاعر شهير ) كه در مدح عبد العزيز بن وليد گفته بگويى :\r\n فلا هو فى الدنيا يضيع نصيبه * و لا عرض الدنيا عن الدين شاغله \r\nيعنى در دنيا بهره خود را از دست نمىدهد ( گم نمىكند ) و در كار و سود دنيا هم از دين غافل نمىشود كه فقط بامور دنيا سرگرم باشد .\r\nگفت : من اكنون مىدانم كه خودم خطاگرم ابو العباس احمد بن عبد الله\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nبن عمار گويد : مامون نسبت بعلويان علاقه و ميل مفرط داشت . هميشه نسبت به آنها احسان مىكرد نيكوكارى او نسبت به اولاد على مشهور است او آن محبت و ارادت از روى عقيده و ايمان داشت نه با تكلف و تظاهر .\r\nيكى از دلايل ارادت او اين بود كه چون يحيى بن حسين بن زيد بن على بن الحسين علوى در روزگار او وفات يافت خود شخصا بر جنازه او نماز خواند و مردم بر اندازه حزن و اندوه و ماتم او آگاه شدند و تعجب نمودند . پس از آن فرزند زينب دختر سليمان بن على بن عبد الله بن عباس كه زينب دختر عم منصور ( و مشهور ) بود فوت كرد او فقط كفن براى مرده فرستاد و برادر خود را صالح براى نماز فرستاد كه در ضمن بمادرش هم تعزيت و تسليت گويد . او ( يعنى زينب ) نزد بنى العباس مقام ارجمند و عظيم داشت مامون از حضور خود معذرت خواست زينب بر مامون غضب كرد و بنواده خود گفت برخيز و بر جنازه پدرت نماز بخوان كه ( از حضور خليفه بىنياز هستيم ) آنگاه بدين بيت شعر تمثل و استشهاد نمود :\r\n سبكناه و نحسبه لجينا * فابدى الكير عن خبث الحديد \r\nيعنى : ما او را گداختيم و پنداشتيم سيم باشد ولى كوره كه او را گداخت نمايان كرد كه او آهن پست و بىارج و پليد است . ( مقصود مامون ما او را پرورانديم و معلوم شد بىارج است ) بصالح ( برادر و نماينده مامون كه براى نماز حاضر شده بود ) گفت : بمامون بگو : اى فرزند مراجل ( مادرش كه ايرانى بود و قصد زينب تحقير و توهين بوده ) اگر اين مرده يحيى بن الحسين بود تو دامنت را بر سر مىكشيدى و براى تشييع جنازه او مىدويدى .\r\n\r\nبيان خلافت معتصم\r\nاو ابو اسحاق محمد بن هارون الرشيد است .\r\nروزى كه مامون درگذشت براى او بيعت گرفته شد .\r\nچون خواستند براى او بيعت بگيرند سپاهيان شوريدند و بنام عباس فرزند\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nمامون شعار دادند ( كه او خليفه باشد ) .\r\nمعتصم نزد عباس فرستاد او را احضار كرد و از او بيعت گرفت او هم پس از بيعت نزد سپاهيان رفت و گفت : اين چه محبت سرد و بيهوده است ( نسبت به من ) . من با عم خود بيعت كرده‌ام .\r\nآنها همه خاموش شدند و تن دادند . معتصم دستور داد آنچه مامون امر بساختن آن در محل « طرانه » داده بود ويران كنند كه ما بعد شرح آن را در قسمت حوادث بيان خواهيم كرد .\r\nهر چه توانست سلاح و آلات و ادوات حرب را همراه خود برد و بقيه را كه نتوانست حمل كند سوخت .\r\nمردم شهر را هم به محل خود بازگردانيد و باتفاق عباس بن مامون راه بغداد را گرفت .\r\n\r\nبيان مخالفت فضل با زيادة الله\r\nدر آن سال زيادة الله بن اغلب امير افريقا براى جنگ با فضل سپاهى تجهيز كرد و فرستاد . او فضل بن ابى العنبر در جزيره بود كه آغاز خلاف و ستيز نمود .\r\nفضل از عبد السلام بن مفرج ربعى مدد خواست كه او هم مخالف زيادة الله بود و مخالفت او از روزگار منصور و فتنه او مانده بود .\r\nجنگ ميان طرفين رخ داد . ميدان جنگ هم پيرامون « مدينه اليهود » در جزيره بود در آن جنگ عبد السلام كشته شد . سر او را بريدند و نزد زيادة الله فرستادند .\r\nپس از آن جنگ فضل بن ابى العنبر راه تونس را گرفت . داخل شهر تحصن نمود زيادة الله لشگرى براى محاصره او فرستاد . فضل وعده او را سخت محاصره كردند و بعد با غلبه شهر را گشودند و هنگامى كه لشكر فاتح داخل شهر شد عده بسيارى از مردم\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nرا كشت . يكى از مقتولين مشهور عباس بن وليد فقيه بود او از جنگ خوددارى كرده و در خانه خود نشسته بود . يك سپاهى بر او هجوم برد او ناگزير شمشير كشيد و فرياد زد جهاد بايد كرد . ( چون فقيه بود ) او را كشتند و نعش او مدت هفت روز در خرابه افتاده بود در آن مدت هيچ درنده كه داراى دندان و چنگال باشد ( اصطلاح است ) نزديك نعش او نرفت ( براى او كرامت قائل شدند كه افسانه است ) او حديث را از ابن عيينه و ديگران روايت مىكرد و يكى از پرهيزگاران بشمار مىرفت .\r\nبسيارى از اهالى تونس پس از فتح آن گريختند ولى زيادة الله به آنها امان داد و آنها به شهر خود برگشتند .\r\n\r\nبيان حوادث\r\nدر آن سال مامون سوى « سلغوس » برگشت ( حوادث سال قبل از تاريخ مرگ او ) فرزند خود را سوى « طوانه » روانه كرد و دستور بنا و تعمير و آبادى شهر را داد .\r\nكارگر و بنا فرستاد و مساحت شهر را يك ميل در يك ميل قرار داد ديوار و حصار شهر را سه فرسنگ قرار داد . چهار دروازه هم براى شهر معين كرد كه بر هر دروازه يك بارو و سنگر باشد . بمردم شهرستانها هم نوشت كه از هر شهر عده براى سكنى و اقامت در آن شهر روانه كنند . براى سپاهيان محافظ شهر هم ماهيانه معين و مقرر نمود . هر سوارى صد درهم و هر پياده چهل درهم .\r\nدر آن سال بشر بن غياث مرسيى كه قائل بخلق قرآن بود ( قرآن مخلوق ) وفات يافت . او علاوه بر اين بدعت ديگرى هم آورده بود كه تاخير عذاب باشد و همچنين بدعتهاى ديگر .\r\nدر آن سال بسيارى از مردم كوهستان . ( زاگروس و كرمانشاهان ) و همدان و و اصفهان و ماسبذان و بلاد ديگر دين خرم دينان را پذيرفتند ( تابع بابك شدند ) همه جمع شدند و در لشگرگاه همدان لشگر زدند .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nمامون سپاهى براى سركوبى آنان فرستاد . فرمانده آن سپاه اسحاق بن ابراهيم بن مصعب ( پسر عم طاهر ايرانى ) امارت كوهستان ( كرمانشاهان و كردستان و لرستان و همدان ) را به او واگذار كرد .\r\nاسحاق لشگر كشيد و در پيرامون همدان به آنها رسيد جنگ واقع شد عده شصت هزار تن از آنها كشته و سايرين تن بگريز دادند . گريختگان بروم پناه بردند نامه او روز ترويه ( از مراسم دين ) رسيد و خوانده شد .\r\nصالح بن عباس بن محمد امير الحاج بود\r\n.\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n\r\n[ سال 219 
  ]\r\n\r\nبيان مخالفت و قيام محمد بن قاسم علوى\r\nدر آن سال محمد بن قاسم بن عمر بن على بن حسين بن على بن ابى طالب عليه السلام در طالقان خروج و قيام نمود . طالقان خراسان .\r\nاو براى رضا از آل محمد دعوت ميكرد . ( پيش از اين توضيح داده بوديم كه مقصود از رضا اين است پس از پيروزى يكى از آل محمد را انتخاب كنند و بخلافت او راضى شوند بدين سبب قبل از تعيين برضا موسوم مىشود چنان كه حضرت رضا قبل و بعد از انتخاب رضاى آل محمد شد ) آغاز كار او چنين بود كه او در به دو امر ملازم و معتكف حرم پيغمبر بود . « يكى از مردم خراسان بنام ابو محمد كه مجاور حرم بود زهد او را ديد و به او گرديد و گفت : تو بامامت و خلافت احق و اولى هستى .\r\nاو را تشويق و ترغيب كرد و خود با او بيعت نمود .\r\nآن مرد خراسانى يكى بعد از ديگرى حجاج خراسان را نزد او مىبرد .\r\nبراى او از آنها بيعت ميگرفت . مدتى گذشت تا عده بيعت كنان فزون گرديد .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nچون بر عده آنها افزوده شد او با آنها به محل « جوزجان » رفت ولى پنهان شد و ابو محمد براى او بيعت مىگرفت و عدهء پيروان او فزون گرديد و عظمتى يافت .\r\nابو محمد او را وادار كرد كه ظهور و قيام كند . او در طالقان قيام نمود . بسيارى از مردم بمتابعت و مبايعت او شتاب كردند .\r\nميان او و سالاران عبد الله بن طاهر چندين جنگ رخ داد . آخر الامر خود و اتباع او منهزم شدند و پى پناهگاه در خراسان گشتند . اهالى خراسان هم به او پناه دادند و گرويدند و به محل « نسا » پناه برد . يكى از اتباع او پدرى در « نسا » داشت چون نزد پدر رفت علت آمدن را پرسيد خبر قيام علوى را داد . آن پدر فورا نزد حاكم « نسا » رفت و خبر آمدن علوى را داد . حاكم به او ده هزار درهم پاداش داد كه او خبر آمدن محمد بن قاسم را رسانيده بود . حاكم رفت و محمد بن قاسم را گرفت و بند كرد و نزد عبد الله بن طاهر فرستاد . عبد الله هم او را نزد معتصم روانه كرد .\r\nدر نيمه ماه ربيع الاول بر معتصم وارد شد . او را نزد مسرور خادم بزرگ بازداشت خوراك روزانه او را مىداد و عده براى نگهبانى او گماشت .\r\nچون شب عيد فطر رسيد مردم سرگرم عيد و افطار شدند علوى از محبس گريخت . چون خوراك او را با طناب از پنجره آويختند كسى در زندان نبود كه آن را دريافت كند دانستند كه او گريخته است . اعلان كردند هر كه او را نشان دهد صد هزار درهم پاداش دريافت خواهد كرد ولى هيچ خبرى از او بدست نيامد .\r\n\r\nبيان جنگ زط\r\nدر آن سال معتصم در ماه جمادى الثانية سپاهى بفرماندهى عجيف بن عنبسه براى سركوبى زط ( قومى از مردم سند كه پاكستان كنونى باشد بعراق و ايران مهاجرت كرده بود و آنها را زط مىگفتند . « عشقت خودا من بنات الزط » ) آنها راه\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nبصره را گرفته و تمام غلات را از خرمنها غارت كرده و بر محل « كسكر » در پيرامون بصره تسلط و قدرت يافتند و به راه زنى مشغول شدند .\r\nعجيف لشكر كشيد و در هر محلى از راه سواران سريع السير براى بريد ( پست ) مرتب نمود كه اخبار را از ميدان جنگ با سرعت در روز وقوع حادثه بمركز برسانند .\r\nعجيف لشكر كشيد تا نزديك واسط رسيد . در كنار رود بنام « بردودا » لشكر زد . آن رود و رودهاى ديگر را بست زيرا قوم زط از همان رودها كه سر در مىآورند و غافلگير مىكردند . ( تا كنون بقاياى آن قوم در محلى بنام « بطائح » زيست ميكنند و در درياچه خانه بر آب دارند و همه گاوميش دار و ظاهرا مسلمان و به عربى تكلم مىكنند و در تاريخ محل آنها پناهگاه رجال بزرگ حتى خليفه شده بود و بيشتر شيعيان به آنها پناه مىبردند زيرا محل آنها بسبب وجود درياچه صعب العبور است ) .\r\nعجيف تمام راهها را بر آنها بست و چون جنگ آغاز شد در يك حمله پانصد اسير از آنها گرفت كه همه را گردن زد و در نبرد هم سيصد تن كشت . تمام سرها را نزد معتصم فرستاد . رئيس قوم زط مردى بود بنام محمد بن عثمان . سالار او هم شخصى بنام سماق بود . عجيف مدت پانزده روز در آن محل اقامت كرد پس از آن ناگزير مدت هفت ماه در قبال آنها لشگر زد .\r\n\r\nبيان محاصره « طليطله »\r\nدر آن سال عبد الرحمن بن حكم اموى امير اندلس سپاهى بفرماندهى امية بن حكم براى تسخير شهر طليطله فرستاد . اهالى شهر تمرد كرده بودند چون سپاه رسيد از هر طرف بمحاصره شهر كوشيد و تمام درختها را بريد و كشت‌زارها را پامال و نابود كرد . آنها تسليم نشدند و او ناگزير محاصره را ترك كرد و بازگشت .\r\nدر قلعه « رباح » عدهء سپاه قرار داد . فرمانده آن عده ميسره معروف بفتى ابى ايوب بود\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nچون سپاه اميه دور شد گروهى از مردم شهر « طليطله » خارج شدند كه ميسره را غافلگير و هلاك كنند . ميسره آگاه شد . در بعضى راهها كمين گذاشت چون لشكر « طليطله » بر قلعه رباح هجوم برد دسته‌ها از كمين‌گاهها خارج شده از هر طرف بر لشكر « طليطله » حمله كردند و شمشير را به كار بردند و بسيارى از آنها را كشتند . هر كه زنده ماند گريخت و به شهر پناه برد . سركشتگان را حمل كرده سوى ميسره بردند .\r\nچون فزونى عده سرها و افراط در خونريزى را ديد سخت رنجيد و آن را گناه بزرگ دانست غمگين و بيمار شد و پس از چند روز درگذشت .\r\nدر آن سال نيز در شهر « طليطله » فتنه عظيم واقع شد كه معروف به « ملحمة العراس » گرديد بسيارى از مردم در آن واقعه كشته و هلاك شدند .\r\n\r\nبيان حوادث\r\nدر آن سال معتصم احمد بن حنبل ( رئيس مذهب حنبلى كه چهارمين مذهب اهل سنت است ) را احضار كرد و درباره خلق قرآن او را امتحان نمود . ( چون او از اقرار بخلق قرآن خوددارى كرد ) سخت نواخت بحديكه در حال اغما افتاد و پيكر او پاره شد پس از آن با همان حال او را بند كرد و بزندان افكند .\r\nدر آن سال اسحاق بن ابراهيم وارد بغداد شد . عده بسيارى از گرفتاران خرمى ( پيروان بابك خرم دين ) همراه او بودند .\r\nگفته شده او صد هزار تن از خرميان كشته بود . آن عده غير از كودكان و زنان بودند كه همه گرفتار شدند .\r\nابو نعيم فضل بن دكين ملائى مولاى طلحة بن عبد الله تيمى در ماه شعبان درگذشت او يكى از مشايخ و اساتيد بخارى ( صاحب صحيح ) بود . مسلم نيز شاگرد او بود ( او هم صاحب كتاب صحيح در حديث بود ) او در سنه صد و سى متولد شده و از پيشوايان شيعه بود كه يك طائفه به او منتسب شده آنها را دكنى مىگفتند .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n\r\nسنهء دويست و بيست\r\n\r\nبيان پيروزى عجيف بر قوم زط\r\nدر آن سال عجيف با قوم زط وارد بغداد شد كه آنها را سخت بستوه آورد تا امان خواستند او هم به آنها امان داد و آنها در ماه ذى الحجه سنه دويست و نوزده تسليم شدند ( و در سنه دويست و بيست وارد بغداد شدند ) .\r\nعده آنها با زن و فرزند بالغ بر بيست و هفت هزار تن بود . مردان جنگى آنها دوازده هزار بودند . چون آنها امان خواستند و تسليم شدند عجيف آنها را به حال هنگام جنگ با سلاح و استعداد در كشتىها حمل كرد و آنها داراى بوقها و شيپورها بودند كه بواسطه دميدن آنها آمادهء جنگ مىشدند در روز عاشورا آنها را با همان وضع و حال وارد بغداد نمود .\r\nمعتصم هم سوار يك كشتى شد و به محل شماسيه رفت تا آن قوم را مشاهده كند .\r\nنام آن كشتى « رف » بود ( مخصوص خليفه ) . چون آنها از كشتى او گذشتند بوقها را دميدند و نمايش دادند و صف آرائى كردند و حال جنگ به خود گرفتند ( تا معتصم بر اوضاع آنان و حس تدبير و دليرى عجيف آگاه شود كه توانست آنها را رام كند و بدام اندازد ) .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nعجيف بهر يكى از سپاهيان خود دو دينار داد . قوم زط سه روز در كشتىهاى خود ماندند و بعد از آن بشر بن سميدع عهده‌دار كار آنان گرديد و آنها را بخانقين منتقل نمود و بعد بمرز روم و محل « عين‌زربه » كوچ داده شدند . پس از آن روميان بر آنها هجوم بردند و يك تن از آنان را زنده نگذاشتند .\r\n\r\nبيان لشكركشى « افشين » براى جنگ بابك خرمى\r\nدر آن سال معتصم امارت بلاد جبال ( غرب ايران چنان كه بارها توضيح داده شد از همدان و كردستان تا آذربايجان ) بافشين حيدر بن كاوس ( خيذر نه لقب على كه حيدر باشد ولى مورخين اشتباه مىكنند . او پادشاه و شاهزاده خديو اشروسنه بود كه اسلام آورد و با عده خود بمسلمين پيوست و در تمام جنگها دليرى كرد تا معتصم او را بزارى كشت و وقايع و ايران‌پرستى او مشهور است كه يك شرح مفصل لازم دارد ) واگذار نمود و او را براى جنگ بابك فرستاد . او هم لشكر كشيد . آغاز نهضت بابك سنه دويست و يك بود . پايتخت او شهر « بذ » بود و از سپاه سلطان ( خليفه ) و سالاران نامدار عده بسيار كشته بود .\r\nچون خلافت بمعتصم رسيد ابو سعيد محمد بن يوسف را ( با سپاه ) سوى اردبيل فرستاد و به او دستور داد كه تمام قلاع و سنگرهائى را كه بابك ويران كرده و آنها ميان زنجان و اردبيل بود دوباره بسازد و محكم كند و در آنها پادگان محافظ بگذارد كه نگهبان قافله حامل خواربار تا شهر اردبيل باشند . ابو سعيد براى آن كار رهسپار شد و تمام قلاع ميان راه را بنا و محكم نمود .\r\nبابك يك عده سپاه براى غارت عرض راه فرستاد غارت كردند و بازگشتند .\r\nچون ابو سعيد خبر غارت را شنيد لشكرى گرد آورد و بدنبال يغماگران شتاب كرد در ميان راه با آنها روبرو شد جنگى سخت رخ داد و لشكر ابو سعيد بسيارى از لشكر بابك را كشت و اسير كرد و هر چه بيغما برده بودند پس گرفت و سرهاى بريده و\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nگرفتاران را نزد معتصم روانه كرد . اين نخستين شكست و گريز كه بر سپاه بابك وارد شد .\r\nپس از آن واقعه دوم رخ داد و آن چنين بود كه محمد بن بعيث دژبان يك قلعه استوار بنام شاهى بود . ابن بعيث آن قلعه را از ابن رواد گرفته بود كه از بلوك آذربايجان محسوب مىشد و نيز قلعه ديگرى در آذربايجان بنام تبريز داشت ( در آن زمان تبريز كوچك و ناچيز بود ) . ابن بعيث در حال صلح و همزيستى بود و بابك متعرض او نمىشد . دسته‌هاى سپاه بابك هميشه از مرز مىگذشتند و در قلعه او مهمان مىشدند و از آنها پذيرائى و محبت مىكرد و آنها به او اطمينان داشتند و انس گرفته بودند . روزى بابك يكى از سپهبدان خود را بنام عصمت با عده فرستاد كه مهمان ابن بعيث شدند و آن بر حسب عادت و اعتماد بود ابن بعيث سران سپاه را بناهار دعوت كرد و پس از صرف طعام شراب بسيار به آنها داد تا مست و بىخود شدند .\r\nاو جست و اول عصمت را گرفت و بند كرد و تمام سالاران را كشت . بعصمت كه گرفتار بود دستور داد كه بقيه پهلوانان و سران سپاه را يك يك نام ببرد و بخواند و او چنين كرد و هر كه مىرسيد سرمىبريد تا آنكه ساير سپاهيان بر قتل عام آگاه شدند همه گريختند . ابن بعيث عصمت را نزد معتصم روانه كرد . معتصم از چگونگى وضع و بلاد و سنگر و استعداد بابك پرسيد و او تمام راههاى پيروزى را نشان داد و او در زندان تا زمان واثق ماند .\r\nپس از آن معتصم افشين را براى جنگ بابك فرستاد او در بلاد « برزند » لشكر زد و راهها را حفظ و قلعه‌ها سنگرها را محكم و استوار نمود و راه ما بين خود و اردبيل را تأمين كرد .\r\nافشين محمد بن يوسف را در محلى بنام « خش » قرار داد و گرداگرد لشكرش خندق حفر نمود .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nهيثم غنوى را در رسته « ارشق » قرار داد و قلعه آنجا را مرمت و اصلاح كرد و گرداگرد لشكر خود خندق كند .\r\nعلويه اعور كه از سالاران ابناء بود ( ابناء فرزندان وفادار ايرانيان بودند كه خلافت بنى العباس را برپا نمودند و نسلا بعد نسل به خدمت سپاهى خود ادامه دادند و نزد عباسيان گرامى بودند ) . در يكى از قلاع نهر نزديك اردبيل مستقر نمود .\r\nقافله از اردبيل با عده نگهبان خارج مىشد و بسلامت مىرسيد و در عرض راه در « حصن نهر » قلعه مزبور منزل مىكرد و از آنجا فرمانده پادگان قلعه قافله را با عده مستحفظ نزد هيثم غنوى مىفرستاد و هيثم قافله را با نگهبان نزد ابو سعيد روانه مىكرد وضع همچنين بود هر قافله كه مىرسيد آنچه را كه براى عده و اهل محل قلعه آورده بود دريافت مىشد و آنچه بايد بقلعه ديگر حمل شود فرستاده مىشد و هر گروهى از هر قلعه كه مامور حفظ راه بودند در نيمه راه قافله را استقبال و بدرقه مىكردند و هر دسته از نگهبانان كه بنيمه راه مىرسيدند از آن تجاوز نمىكردند بلكه همانجا منتظر قافله مىشدند .\r\nآخرين مرحله ابو سعيد بود كه قافله را نزد افشين بسلامت مىرسانيد و باز عده نگهبانان برمىگشتند و حال بدين منوال بود .\r\nدر عرض راه اگر جاسوسى دستگير ميكردند فورا او را نزد افشين مىفرستادند .\r\nافشين نسبت بجاسوسان نيكى مىكرد و پاداش مىداد كه به او خبر راست بدهند و باز پاداش را مضاعف مىكرد و به آنها مىگفت : جاسوس ما باشيد و آنها را رها مىكرد و با اين تدبير از جواسيس استفاده بسيار كرد ( چون آنها از بابك مطمئن بودند ) چون بازمىگشتند هر چه بابك به آنها داده بود افشين چند برابر آن را مىداد .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n\r\nبيان جنگ افشين با بابك\r\nدر آن سال جنگ افشين با بابك رخ داد بسيارى از اتباع بابك كشته شدند .\r\nعلت اين بود كه معتصم بغاى كبير ( يكى از بزرگترين سالاران ترك ) را با مال بسيار كه مخارج سپاه افشين باشد سوى افشين روانه كرد بغا باردبيل رسيد و بابك آگاه شد . بابك و اتباع او آماده شدند كه راه را بر او گرفته بغارت اموال بپردازند و نگذارند او بافشين برسد . جاسوسى نزد افشين رفت و او را آگاه و هشيار نمود . چون افشين بر صحت خبر واقف شد . بغا را پيغام داد و نامه نوشت كه به محل مال تظاهر كند و مال را هم بر اشتر و استر حمل كند تا بقلعه « حصن النهر » برسد آنگاه نگهبانان را در آنجا نگهدارد تا قافله بسير خود ادامه دهد پس از سفر قافله مال به شهر اردبيل برگرداند و هيچ كس نداند .\r\nبغا هم بدستور افشين عمل كرد و قافله راه خود را گرفت . جاسوسان بابك هم رسيدند و به او خبر دادند كه تمام مال حمل شده و بنهر رسيده . افشين هم در همان روزى كه با بغا قرار گذاشته بود خود شخصا سوار شد و آن هنگام عصر بود . او در آن وقت از « برزند » سوار شد و هنگام غروب به محل « خش » رسيد و در خارج خندق ابى سعيد لشگر زد بامدادان روز بعد بدون خبر سوار شد و دستور داد طبل ننوازند و پرچم هم افراشته نشود و سپاهيان خاموش باشند و شتاب كنند و بكوشند كه زودتر برسند .\r\nقافله هم در همان روز از محل نهر سوى ناحيه هيثم حركت كرد بابك هم لشگر خود را آراست و راه نهر را گرفت و با حال آمادگى لشگر كشيد او گمان مىكرد كه مال در آن قافله است و بدست او خواهد افتاد ( مال باردبيل بازگردانيده شد ) سواران بابك تاخت كردند . فرمانده پادگان نهر بدفاع برخاست و كشته شد . تمام اتباع او هم كشته شدند و هر چه داشتند بدست بابكيان افتاد . در آن هنگام بابك دانست كه مال در كار نيست . پرچم دژبان نهر را ربودند و لباس سپاهيان كشته را پوشيدند\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nو تظاهر كردند كه خود نگهبان نهر هستند تا خدعه را به كار برند و هيثم غنوى را غافلگير كنند او و سپاهيان او را هلاك نمايند . نمىدانستند كه افشين پيش آمده و آماده كار زار شده . در حالى كه نگهبانان نهر را نمايش مىدادند كه هيثم را اغفال كنند رسيدند ولى نمىدانستند بر حسب عادت هميشگى پرچمدار نهر كجا بايد قرار بگيرد ناگزير در غير محل معهود صف كشيدند . هيثم هم رسيد و در محل معين خود قرار گرفت ولى از تغيير عادت تعجب كرد و نگران شد . پسر عم خود را نزد خويش خواند و به او گفت برو به اين مرد منفور ( مقصود فرمانده نهر كه كشته شده بود ) بگو چرا در آن محل قرار گرفتى ( و در محل معهود نيامدى ) .\r\nپسر عم هيثم رفت و آنها را ديد و دانست كه دشمن هستند و با تعجب برگشت و خبر داد . باز هيثم گروه ديگرى فرستاد كه خبر بيارند آنها رفتند و باز آنها را نشناختند و دانستند بيگانه و دشمن هستند و در ضمن آگاه شدند كه بابك علويه فرمانده نهر را كشته و اتباع او لباس نگهبانان نهر را پوشيده و پرچم را برافراشته و تظاهر كرده كه محافظين نهر و حاميان قافله هستند هيثم با شتاب برگشت و قافله را كه همراه او بود نجات داد . او و نگهبانان تحت فرمان او عقب دار قافله شدند تا قافله را بقلعه رسانيدند كه نام آن قلعه « ارشق » بود . يك پيك هم نزد افشين فرستاد و يك پيك ديگر نزد ابو سعيد و خبر داد . هر دو پيك دويدند و زود خبر داد . هيثم ( با قافله بقلعه پناه برد و بابك رسيد و او را محاصره كرد . براى بابك يك كرسى گذاشتند كه در قبال قلعه بر آن نشست . بهيثم پيغام داد قله را رها كن و برو . هيثم خوددارى و پايدارى كرد . بابك جنگ را آغاز نمود . در حالى كه بر حسب عادت خود پياپى باده مىنوشيد و جنگ بر شدت خود مىافزود . آن دو پيك بافشين رسيدند كه در مسافت دو فرسنگ بود . افشين بفرمانده مقدمه خود گفت دو سوار از دور مىبينم كه تاخت مىكنند . شما هم تاخت كنيد و طبل‌ها را بنوازيد و درفشها بر افرازيد و فرياد بزنيد « لبيك لبيك » هان آمديم . سپاهيان بفرمان او عمل كردند و سواران عنان ستوران را رها نمودند و همه يكباره و يكسره تاختند تا بميدان بابك رسيدند كه بر كرسى نشسته و سرگرم مىگسارى بوده . تا برخاست و بر پشت اسب سوار شد سواران رسيدند جنگى سخت\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nو خونين واقع شد و از پيادگان بابك يك تن زنده نماند بابك با عده سوار تن بفرار دادند و آخر الامر به محل « موقان » پناه برد و اتباع او پراكنده شدند و يكى بعد از ديگرى مىرسيدند يا راه ديگرى را مىگرفتند از موقان به شهر « بذ » ( پايتخت او ) پيغام داد كه عده سپاهى رسيدند و او باتفاق آنها به محل خود بازگشت و افشين هم بلشگرگاه خود بازگشت .\r\nوضع بد آن گونه بود تا آنكه قافله ( كه حامل خواربار و ضروريات سپاه ) حركت كرد ناگاه سپهبدى از طرف بابك با لشگر خود بر آن قافله حمله كرد لشگريان افشين كه در آن قافله بودند همه را كشت و هر چه بود ربود . سپاه افشين دچار قحط گرديد . افشين به حاكم مراغه نوشت كه خواربار بفرستد و تعجيل كند . حاكم مراغه يك قافله عظيم فرستاد كه هزار گاو نر علاوه بر چهارپايان ديگر با آن قافله حامل انواع مواد خوراكى بود . عده سپاهى هم بنگهبانى و نگهدارى فرستاده بود كه ناگاه لشگر بابك بر آن تاخت و همه را برد تا آخرين چيز . سپاه افشين سخت دچار تنگدستى و گرسنگى و عسرت گرديد به حاكم شيروان نوشت كه هر چه زودتر خواربار بفرستد او هم مبادرت كرد و مواد غذائى بسيار فرستاد كه باعث نجات سپاه گرديد در آن هنگام بغا با مال و گنج رسيد .\r\n\r\nبيان بناى شهر سامرا\r\nدر آن سال معتصم به محل سامرا رفت كه در آنجا شهرى بسازد . علت اين بود كه معتصم گفته بود من از اين سپاهيان مىترسم كه اگر يك بار بشورند تمام غلامان مرا خواهند كشت من ميل دارم در محلى باشم كه مشرف بر آنها باشم و اگر امرى واقع شد از راه صحرا و رود بتوانم به آنها برسم و مسلط شوم ( در آن زمان عده سپاهيان ترك و پارس بسيار شده بود خصوصا تركان كه بعد سخت مسلط شدند و حتى خليفه متوكل را كشتند معتصم از آنها بيمناك شده بود بدين سبب تصميم گرفت كه شهر ديگرى بسازد و خود در آن جا باشد )\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nمعتصم به محل سامرا رفت و از آن محل خرسند شد . گفته شده : علت اين بود كه عده غلامان ترك بسيار شده بود و هميشه باعث قتل مىشدند زيرا سوار اسب و استر مىشدند و در كوى و برزن و خيابان تاخت مىكردند و زن و مرد و كودك و پير را زير مىگرفتند و مىكشتند . ( بناء فرزندان ايرانى كه نخستين سپاهيان فاتح بودند و بارها به آنها اشاره نموديم ) غلامان را از مركب پياده مىكردند و مىزدند و گاهى مىكشتند مردم از رفتار غلامان بستوه آمدند .\r\nروز عيد معتصم سوار شد پيرمردى برخاست و گفت : اى ابا اسحاق سپاهيان خواستند آن پير را بزنند معتصم مانع شد و گفت : اى پير چه دارى و چه ميخواهى . گفت :\r\nخداوند ترا جزاى نيك ندهد كه همسايه بدى هستى تو با اين بيگانگان سنگين دل در جوار ما زيست مىكنى . تو غلامان ترك را ميان ما جاى دادى كودكان ما را يتيم و زنان را بيوه كردى و مردان ما را كشتى . معتصم به تمام سخن او گوش مىداد . بعد از آن بكاخ خود رفت و ديگر سوار نشد فقط نماز عيد را خواند و ديگر در بغداد نمانده راه « قاطول » را گرفت و در آنجا اقامت گزيد .\r\nمسرور كبير گويد : معتصم از من پرسيد : هارون الرشيد چه محلى را نزهتگاه خود قرار داده بود اگر از اقامت در محل خود كه بغداد باشد ملول مىگرديد گفتم :\r\nدر « قاطول » كه در آنجا شهرى بنا نمود و هنوز ديوار و حصار آن نمايان و برقرار است او هم مانند معتصم از شورش سپاهيان بيمناك بود . چون اهل شام شوريدند و تمرد نمودند او ( رشيد ) به محل « رقه » رفت و در آنجا اقامت گزيد و شهر « قاطول » ناتمام ماند . معتصم چون خواست به محل « قاطول » منتقل شود فرزند خود واثق را در بغداد جانشين خويش نمود .\r\nمعتصم گروهى از مصريان را هم بسپاه خود ملحق كرده و آنها را مغاربه ( مغربيان - اهل مغرب ) نام نهاده بود . سپاهى از سمرقند و اشروسنه ( وطن افشين ) و فرغانه تشكيل داده بود و آنها را فراغنه ( فرغانىها ) ناميده بود . آنها از ياران مقرب او بودند و بعد از او هم به همان حال ماندند .\r\nابتداى بناى شهر سامراء در سنه دويست و بيست و يك بود .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\nبيان گرفتارى فضل بن مروان\r\nفضل بن مروان از « بردان » نيك خط بود كه با يحيى جرمقانى منشى معتصم ارتباط و دوستى داشت . جرمقانى قبل از خلافت معتصم منشى او بود . او بمساعدت جرمقانى نامه‌ها را مىنوشت چون جرمقانى درگذشت او بجاى وى منشى معتصم شد و با او بشام و مصر هم رفت او بسيارى از اموال را ربود و تملك نمود .\r\nچون معتصم بخلافت رسيد نام خلافت براى او بود و عمل براى فضل كه فاعل ما يشاء شده و بر ديوان و تمام كارها مسلط گرديد . معتصم به او دستور مىداد كه بفلان مغنى يا فلان نديم انعام بده و او انجام نمىداد . براى معتصم ناگوار آمد . يك مسخره بنام ابراهيم معروف بهفتى ملازم معتصم بود كه مضحك او بود . معتصم براى او حواله داد و فضل نپرداخت و اعتنا نكرد . هفتى قبل از خلافت معتصم هم ملازم او بود چون سخن از خلافت بميان مىآمد هفتى با نهايت بىباكى و گستاخى به او مىگفت :\r\nبه خدا تو هرگز رستگار نخواهى شد . بعد از خلافت ( و بعد از حواله كه فضل آن را نكول كرد ) باتفاق معتصم بباغ رفت . هفتى فربه و كوتاه و معتصم لاغر اندام و چابك بود . معتصم بناى شوخى را گذاشت . تند مىرفت و بهفتى كه سنگين بود مىگفت :\r\nچرا تند نمىروى و به من نمىرسى . هفتى به شوخى گفت : من پيش از اين با خليفه همگام بودم اكنون مىبينم با يك پيك تندرو در حال مسابقه هستم . به خدا تو هرگز رستگار نخواهى شد . ( اين كلمه را به شوخى قبل از خلافت گفته مىشد ) . معتصم خنديد و گفت : آيا از رستگارى چيزى مانده كه نصيب من نشده باشد ؟ و حال اينكه امروز خليفه هستم . هفتى گفت : تو گمان مىكنى كه رستگار شدى ؟ نه به خدا قسم . تو از خلافت فقط نام دارى و فرمان تو از دو گوش تو تجاوز نمىكند خليفه حقيقى فضل است .\r\nمعتصم پرسيد : كدام يك از فرمانهاى من اجرا نشده و انجام نگرفته ؟ هفتى گفت : تو دستور دادى كه به من فلان مقدار بدهد و مدت دو ماه گذشته پشيزى به من نداده . معتصم كينه فضل را در دل گرفت .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nگفته شد : نخستين كارى كه نسبت بفضل كرد اين بود كه بازرسى براى مخارج خاصه و تمام كارها گذاشت سپس در ماه صفر او و تمام خانواده او را دچار نكبت و محنت نمود . و بافراد خانواده او دستور كه خود دارائى خود را صورت دهند .\r\n( در كتاب النجوم الزاهره چنين آمده كه مال عظيمى از او بدست آورد و ده هزار هزار دينار از او گرفت و تمام افراد خانواده‌اش را به خاك سياه نشاند ) .\r\nپس از آن محمد بن عبد الملك زيات را بجاى او برگزيد . فضل بيكى از قراء موصل تبعيد نمود نام آن قريه سن بوده . محمد هم بعد از آن هم وزير و هم منشى بود .\r\nفضل بسيار تندخو و زشت رو و بخيل و متكبر بود چون دچار نكبت شد مردم شماتت كردند و خرسند شدند . يكى از آنها در حق او چنين گفت :\r\n لبيك على الفضل بن مروان نفسه * فليس له باك من الناس يعرف\r\nلقد صحب الدنيا منوعا لخيرها * و فارقها و هو الظلوم المعنف\r\nالى النار فليذهب و من كان مثله * على اى شيء ، فاتنا منه نأسف \r\nيعنى : فضل بن مروان خود بر شخص خود بايد بگريد زيرا كسى نيست كه بر او بگريد و ما چنين كسى را نمىشناسيم ( كه بر او بگريد ) او دنيا دار بود ولى مانع خير دنيا بود . از دنيا بر كنار شد در حالى كه او ستمكار و مستوجب ملامت شديد مىباشد ( معنف - از عنف ) سوى دوزخ برود و هر كه هم مانند او باشد بدوزخ برود براى چه چيزى كه از دست ما رفته ( بسبب رفتن او ) بايد افسوس بخوريم ؟\r\n\r\nبيان حوادث\r\nدر آن سال عبد الرحمن پادشاه اندلس سپاهى سوى « طليطله » فرستاد جنگ واقع شد ولى پيروز نشد .\r\nصالح بن عباس بن محمد امير الحاج شد . سليمان بن داود بن على بن عبد اللّه بن عباس ابو ايوب هاشمى و عفان بن مسلم ابو عثمان صفار بصرى وفات يافتند عفان در بغداد بسن\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nهشتاد و پنج سال درگذشت او يكى از مشايخ و اساتيد بخارى بود .\r\nفتح موصلى كه زاهد بود و يكى از اوليا و بسيار سخى بود وفات يافت .\r\nمحمد بن على بن موسى بن جعفر ابن محمد بن على بن الحسين بن على عليه السلام در بغداد وفات يافت ( امام نهم شيعيان اثنى عشرى كه خبر دامادى او نسبت بمامون گذشت و در بغداد در مقابر قريش با جد خود موسى بن جعفر مدفون شد كه قبر هر دو را كاظمين و جوادين هم مىگويند ) او با همسر خود ام الفضل دختر مامون وارد بغداد شد كه همانجا وفات يافت ( از مدينه رفته بود ) او در مقبره جد خود موسى بن جعفر دفن شد . يكى از پيشوايان و ائمه امامىها ( شيعيان امامى ) بود . واثق ( فرزند معتصم ) بر او نماز خواند : سن او بيست و پنج سال بود . وفات او در ماه ذى الحجه بود ( سال مذكور كه دويست و بيست هجرى باشد ) . درباره علت وفات او چيزهاى ديگرى هم گفته شده است .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n\r\nسنه دويست و بيست و يك\r\n\r\nبيان جنگ بابك\r\nدر آن سال بابك با بغاى كبير جنگ كرد و او را منهزم نمود . بعد از آن افشين با او جنگ كرد و بابك را منهزم نمود .\r\nعلت اين بود كه بغا با مال آمده بود كه براى افشين تخصيص داده شده . افشين مال را ميان سپاهيان خود تقسيم نمود و پس از عيد نوروز آماده جنگ شد .\r\nافشين بغا را با لشكر فرستاد كه به محل « هشتادسر » احاطه كند . و نخست در محل سپاه محمد بن حميد لشكر بزند و خندق او را گود و تكميل نمايد . بغا سوى آن لشكر كشيد و افشين هم از « برزند » لشكر كشيد . ابو سعيد هم از « خش » به قصد بابك جنبيد . در محلى بنام دروز جمع شدند . افشين گرداگرد سپاه خود خندق كند و ديوار و حصار هم بنا نمود . ميان آن حصار و « بذ » شش ميل ( دو فرسنگ ) مسافت بود .\r\nبغا بدون اجازه و فرمان افشين لشكر خود را آراست . خواربار و ضروريات را هم با خود حمل كرد . از هشتاد سرگذشت و به محل سابق افشين كه « بذ » باشد رفت . و در آنجا لشكر زد و ماند . عده هزار تنى كه حامل علوفه بودند فرستاد ناگاه\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nعده از سپاه بابك بر آنها حمله كردند و تمام علوفه را ربودند و آن عده را كشتند و گرفتار نمودند .\r\nبابك دو تن از گرفتاران آزاد كرد و نزد افشين فرستاد كه خبر واقعه را به او بدهند ( شماتت مىكرد ) .\r\nبغا ناگزير ( بر حسب دستور افشين ) بخندق محمد بن حميد پناه برد مانند گريختگان . بافشين هم نوشت و خبر شكست را داد و از او مدد خواست افشين برادرش فضل و احمد بن خليل بن هشام و ابن جوشن و جناح اعور ( يك چشم ) رئيس شرطه حسن بن سهل كه با دو برادر حسن و فضل بن سهل هم خويشى داشت براى يارى بغا فرستاد ( با عده ) . آنها نزد بغا رفتند . افشين ببغا هم نوشت كه بر بابك حمله كند و روز حمله را هم معين كرد كه بايد در آن روز حتما جنگ را آغاز نمايد و خود افشين از جهت ديگر هم هجوم خواهد برد تا از دو طرف نبرد واقع شود . افشين در آن روز موعود و معلوم از محل « دورود » لشكر كشيد و بابك را قصد نمود .\r\nبغا هم از خندق خارج شد و هشتاد سر را قصد نمود .\r\nمردم طاقت سرما را نداشتند و سرما بسيار شديد بود بغا ناگزير بلشگرگاه خود پناه برد زيرا علاوه بر سرما باد و طوفان سخت وزيد .\r\nروز بعد افشين پس از برگشتن بغا خود جنگ را ( بدون يارى بغا ) آغاز كرد .\r\nسپاه بابك را منهزم نمود . لشگرگاه او را هم تصرف كرد . خيمه و خرگاه و يكى از همسران او را ربود . در محل لشكر بابك هم لشكر زد . روز بعد بغا آماده جنگ شد و سوى هشتاد سر لشكر كشيد . و از آنجا باز « بذ » را قصد كرد . فرمانده مقدمه او هم داود سياه بود ( سردار ايرانى كه در واقعه نخستين طاهر شهرتى بسزا يافت زيرا على بن عيسى بن ماهان با شمشير او كشته شد ) بغا بداود سياه پيغام داد كه شب نزديك است و پيادگان از راهپيمايى خسته شده‌اند و ما به جائى رسيده‌ايم كه به آن آشنا هستيم و ميان راه مىباشيم يكى از كوهها را در نظر بگير كه در آن لشگر بزنيم و آن كوه سنگر و پناهگاه ما باشد . داود سياه\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nكوهى را قصد كرد و چون بر آن كوه براى استراحت رفتند سپاه افشين نمايان شد .\r\nبا يك ديگر مذاكره كردند و اميدوار شدند و گفتند : ما امشب در اين كوه مىمانيم و فردا شب را گرفته بر دشمن هجوم خواهيم برد . آن شب برف و باران بسيار نازل شد و باد و طوفان آنها را دچار سرما و افسردگى نمود بحديكه چون صبح شد هيچ كس قادر نبود از جاى خود بجنبد يا چيزى تناول كند يا بچهارپاى خود آب و علف بدهد . برف آنها را سخت رنجور كرد . مه غليظ هم فضا را گرفته بود ناگزير در آن محل سه روز ماندند و روز سيم ببغا گفتند : ما هر چه خواربار و علوفه داشتيم به مصرف رسيد و سرما هم ما را بىپا كرد هرطور شده بايد از اين كوه بنشيب رويم كه يا بلشگرگاه خود برسيم يا با كافر روبرو شويم در آن شب بابك از برف و باد استفاده كرده بر سپاه افشين شبيخون زده و بقسمتى از لشكر آسيب و زيان رسانيده بود كه افشين ناگزير بلشگرگاه اولى خود رفت .\r\nبغا از واقعه افشين و رفتن او خبر نداشت بدلگرمى او دستور داد طبل رحيل را بكوبند و از كوه بنشيب سرازير شد كه در محل « بذ » پناه ببرد . چون بدشت رسيد ديد آسمان صاف و هوا معتدل و نشاطى حاصل شده بر خلاف قله كوه كه برف در آن انبوه شده بود . سپاه خود را به خوبى آراست و محل « بذ » را قصد كرد . ميان او و محل مقصود فقط نيم ميل مسافت بود كه بر يك كوه فاصله بايد صعود كنند و به محل « بذ » برسند و خانه‌ها هم نمايان شده بود . در مقدمه سپاه بغا غلامى از اهل بذ بود ناگاه با طليعه سپاه بابك روبرو شد . عم آن غلام در طلايع بابك بود چون برادرزاده خود را ديد گفت : برگرد و بفرمانده سپاه خود بگو كه ما ديشب سپاه افشين را شكست داديم و او ناگزير بلشگرگاه نخستين خود پناه برد و پشت خندق لشگر زد . اكنون تو برگرد و به او بگو زودتر برگردد يا چاره گريز را در نظر بگيرد و ما دو سپاه براى جنگ شما از دو طرف آماده كرده‌ايم . غلام برگشت و بفرمانده مقدمه كه ابن بعيث بود خبر داد و ابن بعيث زود خبر را بفرمانده كل كه بغا باشد رسانيد . بغا با سران سپاه مشورت كرد بعضى گفتند : دروغ است و چنين واقعه رخ نداده و مقصود از اين\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nپيغام خدعه و فريب است و بعضى گفتند : ما از بالاى اين كوه مىتوانيم ناظر سپاه افشين باشيم كه اگر بجاى خود باشد اين پيغام براى فريب و خدعه و سست كردن ما مىباشد و گر نه بايد چاره بينديشيم . بغا با چند تن بالاى كوه رفتند و اثرى از سپاه افشين نديدند دانستند كه او رفته باز با هم مشورت كردند صلاح در آن ديدند كه قبل از فرا رسيدن شب شتاب كنند . از راه نخستين نرفتند زيرا پر پيچ و خم بود ناگزير راه هشتاد سر را پيمودند زيرا يك دره بيش نداشت . سپاهيان از شدت بيم سلاح خود را ميان راه انداختند و بغا با گروهى از سالاران عقب دار سپاه شدند . بغا گفت :\r\nمىترسم كه دشمن تنگه را بر ما ببندد . فضل به او گفت : دشمن جنگجوى شب و شبيخون زن است تو بايد شتاب كنى كه از دره بگذرى . ديگرى گفت : سپاه پراكنده و ناتوان شده بحديكه اسلحه را انداخته . فقط مال مانده كه بر استرها حمل شده و كسى هم نيست كه آن مال را نگهبانى و حفظ كند . ما بيم اين را داريم كه دشمن مال را بگيرد و اين اسيرى كه در دست ما است نجات دهد . زيرا فرزند جاويدان نزد بغا اسير بود و قصد داشتند با عده از اسراء او را مبادله كنند . بغا ناگزير كوهى را در نظر گرفت و بر آن لشكر زد و راههاى كوه را با عده پاسدار نگهداشت آن شب پاسدارى كردند و تمام دره‌ها و راهها را گرفتند كه احتمال مىرفت دشمن بيكى از آنها شبيخون بزند .\r\nناگاه بابك از طريق ديگرى كه در نظر نبود آنها را غافلگير كرد . بغا پياده گريخت كه در عرض راه چهارپائى يافت سوار شد و تن بفرار داد فضل بن كاوس هم مجروح و جناح سكرى كشته شد همچنين ابن جوشن و دو برادرى كه با فضل بن سهل خويش و در سپاه چاره‌انديش بودند گرفتار شدند . بغا و نجات يافتگان سپاه با شتاب و پريشانى گريختند فرزند جاودان كه اميد بمبادله او داشتند و او را ارجمند مىدانستند آزاد شد . هر چه مال و سلاح و مركب و خواربار و مايه زندگانى بود بدست بابكيان افتاد لشكريان پراكنده و گريخته خود را بلشكرگاه رسانيدند . بغا در لشگرگاه مدت پانزده روز ماند .\r\nافشين ببغا نوشت كه او با سپاه خود سوى مراغه برود و در آنجا بماند .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nبغا با عده خود بمراغه رفت و افشين سپاهيان را دسته دسته در قشلاق جاى داد كه زمستان را برآرند .\r\nزمستان رفت و بهار آمد . يكى از بزرگترين فرماندهان بابك بنام طرخان كشته شد . علت قتل او اين بود كه او از بابك اجازه خواست مدت زمستان را در يكى از قصبات خود بسر برد كه آن محل نزديك شهر مراغه بود . افشين مراقب و مترصد او بود چون دانست كه او حركت كرده غلام اسحاق بن ابراهيم را كه نامش ترك و در آن هنگام در مراغه بود امر داد كه برود بجنگ طرخان و كار او را زنده يا مرده بسازد كه اگر بتواند او را اسير كند و گر نه بكشد .\r\nترك ( نام غلام اسحق ) شبانه رفت و طرخان را كشت و سرش را بريد و نزد افشين فرستاد .\r\n\r\nبيان حوادث\r\nدر آن سال صول ارتكين را با عده دويست تن از اتباع او زنجير بسته وارد كردند . بندها را گشودند و آنها را بر چهارپايان حمل نمودند . ( مقصود وارد بغداد شدند ) در آن سال افشين بر رجاء حضارى غضب كرد و او را با بند فرستاد ( بغداد ) محمد بن داود بن عيسى بن موسى بن محمد بن على بن عبد اللّه امير الحاج شد كه او در آن هنگام والى مكه هم بود .\r\n« حضارى » بكسر حاء بى نقطه و ضاد نقطه‌دار و الف و راء در آن سال قاضى احمد بن محرز قاضى شهر قيروان وفات يافت . او از علمائى بود كه بعلم خود عمل مىكرد زاهد و پارسا و بىاعتنا به دنيا بود .\r\nآدم بن ابى الياس صقلانى كه يكى از مشايخ و اساتيد بخارى در تأليف صحيح و عيسى بن ابان بن صدقه ابو موسى قاضى بصره كه از ياران و پيروان ابو الحسن شيبانى كه دوست ( شاگرد ) ابو حنيفه بود بشمار مىآمد و عبد اللّه بن مسلمه بن قحطب حارثى دوست ( شاگرد مالك رئيس مذهب مالكى ) و عبد الكبير بن معافى بن عمران موصلى كه دانشمند بود و عباس بن سليم بن جميل ازدى موصلى وفات يافتند .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n\r\nسنه دويست و بيست و دو\r\n\r\nبيان جنگ بابك\r\nدر آن سال معتصم جعفر خياط ( يكى از سالاران مشهور آن زمان ) را براى يارى افشين روانه كرد و نيز مبلغ سى هزار هزار ( سى مليون ) درهم براى مخارج سپاه بتوسط ايتاخ ( سردار معروف ) براى افشين فرستاد او مبلغ را داد و بازگشت .\r\nدر آن سال جنگى ميان افشين و سردارى از سپاه بابك بنام آذين رخ داد علت اين بود كه چون زمستان پايان يافت و سال دويست و بيست و يك به آخر رسيد و روزگار براى نبرد سازگار آمد افشين بمقتضاى مساعدت روزگار لشكر كشيد به جائى رسيد كه نامش « كلان رود » بود تفسير اين كلمه ( مؤلف به عربى ترجمه كرده ) نهر كبير همين كه لشكر زد گرداگرد سپاه خندق كند .\r\nافشين نامه نوشت بابى سعيد و دستور داد كه از محل « برزند » به محل رستاق ( رسته ) كلان رود منتقل شود فاصله ما بين دو محل فقط سه ميل بود ( يك فرسنگ ) .\r\nافشين در محل كلان رود پنج روز اقامت نمود . به او خبر دادند كه يكى سپهسالاران بابك بنام آذين بمقابله او لشكر كشيده و خانواده و زن و فرزند را هم با عده سوار محافظ روانه كرده . بابك به آن سالار ( كه آذين باشد ) گفت : بهتر اين است كه خانواده خود را در يكى از قلاع نگهدارى كنى كه در امان باشند . آذين ( از روى غرور ) گفت\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nمن از بيم يهود قلعه‌نشين نخواهم بود . ( ايرانيان در آن زمان مسلمين را كه دين تازه آورده بودند جهود مىخواندند كه هم خوار و هم بد كيش و هم بيگانه مىدانستند ) ( مؤلف گويد ) يعنى مسلمين . من هرگز زن و فرزند خود را در چهار ديوار نمىگذارم .\r\nافشين ظفر بن علاء سعدى را ( يكى از سالاران ) با عده سوار و پياده فرستاد شبانه راه پيمودند تا بدره رسيدند كه فقط يك يك مىتواند از آن عبور كنند . آن را گرفتند و به روى دشمن بستند و پيادگان بر فراز كوه رفتند و سواران پياده شده لگام اسبها را گرفته بر كوه بالا رفتند و بر سواران محافظ خانواده آذين شبيخون زدند و همه را بدام انداختند .\r\nزن و بعضى از فرزندان او را اسير كردند . خبر بآذين رسيد . افشين دستور داده بود كه چون بالاى كوه صعود كنند هر راهى كه امكان داشته باشد دشمن از آن هجوم كند بگيرند و در هر بلندى درفشى سياه برفرازند كه اگر خطرى به آنها برسد پرچمها را با علامت مخصوص سپاهى حركت دهند و يارى بخواهند . آنها هم بدستور افشين عمل كردند .\r\nچون خانواده و سواران نگهبان آذين را گرفتار كردند آذين آگاه و آماده كارزار گرديد قبل از اينكه سواران ظفر سعدى بدره و تنگنا برسند كه از هجوم آذين در امان باشند آذين بر آنها حمله كرد و جنگى سخت واقع شد و لشكر مهاجم آذين توانست بعضى از زنان و گرفتاران را باز ستاند . چون پرچمداران بر آن حال واقف شدند پرچمها را بعلامت مخصوص حركت دادند و سپاه افشين آگاه شد . در آن هنگام آذين عده فرستاد كه دره را بر آنها بگيرد و چون افشين حركت درفشها را ديد مظفر بن كيدر را بفرماندهى يك عده فرستاد كه با شتاب مانع رسيدن آنها بدره شود و باز بدنبال آنها ابو سعيد را با عده روانه كرد و آخر الامر بخارا خداه ( پادشاه سابق بخارا كه مسلمان شده و از سرداران معروف بود ) چون پيادگان آذين بدره رسيدند و تنگنا را گرفتند فزونى عده را ديدند ناگزير جنگ نكرده دره را ترك كردند و بسپاه آذين ملحق شدند ظفر بن علاء سعدى با عده خود و بعضى اسراء آذين نجات يافتند .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n\r\nبيان فتح « بذ » و گرفتارى بابك\r\nدر آن سال شهر « بذ » گشوده شد كه پايتخت بابك بود . مسلمين داخل شهر شدند و آن را ويران نمودند .\r\nعلت اين بود كه سپاه افشين از محل كلان رود جنبيد و اندك اندك به شهر « بذ » نزديك شد . بر خلاف سابق قدم بقدم لشكر كشيد بر خلاف سابق معتصم هم به او نوشت كه سواران را بنوبت مرتب كند كه شبانه بحراست بپردازند و هر دسته بيدار و هشيار آماده كارزار باشند زيرا شب موجب بيم شبيخون است او هم بدان دستور عمل كرد ولى سپاهيان خسته شدند و از نوبت بستوه آمدند و گفتند فاصله ميان ما و دشمن چهار فرسنگ است و حال ما طورى بيمناك هستيم انگار دشمن نزديك ما قرار گرفته ما از مردم شرمنده هستيم كه چرا بايد اين همه تعلل و احتياط و حذر كنيم بايد جنگ را آغاز كنيم يا غالب يا مغلوب شويم . افشين گفت : مىدانم حق با شماست و هر چه مىگوئيد صدق است ولى امير المؤمنين اين دستور و فرمان را داده . ناگاه : نامه معتصم رسيد كه هر چه پيش از آن مىكرد باز بكند و نوبت حراست را ترك نمايد .\r\nچند روزى بدان حال گذشت تا آنكه سوى « روذروذ » لشكر كشيد و نزديك شد تا به محل سال قبل رسيد كه در آن جا دچار شده بود . در آنجا گروهى از خرميان را ديد كه به حال دفاع ايستاده بودند او با آنها جنگ نكرد و بلشگرگاه خود بازگشت . دو روز اقامت كرد و بعد با عده بيشتر از خرميان روبرو و باز جنگ را آغاز نكرد . افشين در محل « روذروذ » اقامت نمود و دستور داد كوهبانيه ( كوه‌بانان كه به همين عبارت فارسى در انشاء عربى آمده ) مؤلف گويد : آنها خبر رسان بودند كه بايد در قلل كوه صعود كنند و موضع خوب براى سنگر سپاه اختيار كنند . آنها سه كوه را برگزيدند كه در قديم بر آنها سه قلعه ساختند و ويران شده بود . افشين عده كارگر ( كارگران و كلنگ داران ملازم سپاه ) همراه خود برد و بر آن سه كوه بالا رفت . كعك ( نان خشك اصل آن در فارسى كاك است كه معرب شده كعك ناميده و اروپائيها آن را گرفته كيك معروف\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nكنونى نام گذاشتند . آن كعك يا كاك يا كلو و كلوچه را در سفر و جنگ كه نان پختن دشوار باشد حمل مىكنند و بسپاهيان مىدهند ) و سويق ( آن هم آرد با شيره يا مواد ديگر آميخته در انبانها حمل مىكنند و خوراك مسافرين خصوصا اعراب صحرانورد از آن تأمين مىشود و انواع مختلف خوب و بد و شيرين و شور و مخلوط با مواد گوناگون دارد كه براى تسهيل امر غذا بسپاهيان داده مىشود ) حمل كرد . كارگران را دستور داد كه سنگ حمل كنند و راهها را ببندند و كور نمايند تا دشمن راه نيابد و بكوه صعود نكند . آن سه كوه را مانند سه دژ محكم ساخت . در هر راه و معبرى هم خندق كند فقط يك راه را باز گذاشت ( با نگهبان ) .\r\nمدت ده روز به طول كشيد تا توانست سنگرها را محكم كند . در آن مدت افشين شخصا و تمام سپاهيان بحفظ و حراست كارگران شب و روز مىكوشيدند . چون كار دژ سازى را پايان داد پيادگان را در آن قلاع و كوهها جا داد .\r\nپس از آن بابك نماينده با چند بار خيار و خربزه و هندوانه بعنوان هديه ( بطور استهزاء و شماتت ) براى افشين فرستاد و پيغام داد كه بسبب خوردن كاك ( نان خشك ) خود و سپاهيان بستوه آمده‌اند و حال اينكه ما در رفاه و واجد نعمت مىباشيم بشما سخت مىگذرد . افشين پاسخ داد : هر چه برادرم ( بابك ) گفته و خواسته مفهوم شد .\r\nسپس نماينده را بكوهستان برد و دژها و سنگرها را به او نشان داد و گفت : برو و به او بگو كه دژ ديدى و خندق مشاهده كردى و چنين و چنان .\r\nچند گروهى از خرميان نزديك دژها مىرفتند و فرياد مىزدند و شماتت مىكردند و افشين دستور مىداد كه كسى به آنها پاسخ ندهد و مقابله نكند . سه روز بدان حال گذشت تا آنكه افشين براى آنها كمين تعيين كرد چون بر حسب عادت بپاى كوه رسيدند سپاهيان از كمين گاه شوريدند و آنها گريختند و ديگر آن كار تكرار نشد .\r\nافشين سپاه خود را آراست و مرتب كرد و هر گروهى را در موضعى جاى داد كه در آن پايدارى كنند او سوار مىشد و سپاه را سان مىديد . هر روز هنگام طلوع فجر اول نماز مىخواند و بعد دستور مىداد كه كوسها را بنوازند و بعد فرمان پيش و حمله ميداد\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nحمله با علامت ضرب طبل انجام مىگرفت زيرا عده سپاه بسيار بود كه با فرمان يك فرمانده انجام نمىگرفت . از اين گذشته پيچ و خم راهها و دره‌ها و فراز و نشيب مانع نظم صفوف بود پس فرمان او را دهان به دهان كوس بكوس بسپاهيان پياده و سوار در كوه و دره و دشت مىرسانيدند . چون پيش مىرفتند كوسها نواخته مىشد و چون كوسها خاموش مىشد سپاه توقف مىكرد و باز با بانك كوس حركت انجام مىگرفت و با سكوت آن سكون بود .\r\nهمه بيك حال از وقوف و سير بودند . و سير و پيشرفتن سپاه بسيار آرام و كوتاه بود چون يك كوهبان ( به همين لفظ وارد شده ) مىرسيد و خبر مىداد توقف و سير سپاه را منع مىكرد و چون مطمئن مىشد فرمان ادامه سير را مىداد . چون خواست بميدان سال پيش كه واقعه او در آن رخ داده بود برسد بخارا خداه را عقب دار نمود . او با هزار سوار و ششصد پياده دره عقب را محافظت كرد مبادا خرميان از پشت سر حمله كنند و راه را بر آنها ببندند . بابك هم عادت داشت كه هميشه كمين در كوه و دره بگذارد كه چون سپاه از آن بگذرد از پشت سر حمله كند . افشين هم كوشيد كه بر كمينگاه بابك آگاه شود ولى كوشش او به جائى نرسيد و ندانست در چه محلى كمين مىگذارد . افشين ابو سعيد را فرمان مىداد كه از دشت و بيابان بگذرد و راه را تفتيش و مراقبت كند . جعفر خياط و احمد بن خليل بن هشام را هر سه با سه گروه دلير بسه جانب مىفرستاد كه پيش آهنگ و طلايع سپاه باشند . هر سه گروه پيش رفتند تا بآبادى و شهر و خانه‌هاى بابك رسيدند . بابك هم سپاه خود را آراست ولى از جنگ با آن سه گروه پرهيز داشت ولى مىكوشيد كه آنها از دروازه وارد نشوند . سپاه خود را هم دسته دسته بكمين گاه مىفرستاد كه نبرد غافلگير را بر روبرو بهتر مىدانست . از سپاه او كاسته شد و او با عده كمى ماند . افشين بر يك تل بلند مىنشست و اوضاع سپاه و دسته‌هاى مرتب را مىديد و مراقبت مىكرد و كاخ بابك را هم مشاهده مىنمود . سوارانى كه در دشت بود از مركب خود پياده شدند ولى سواران ابو سعيد و جعفر و احمد بن خليل بر اسب سوار ماندند و در راه پياده نشدند . ( گويا اصل نسخه لقربه بود بمعنى نزديك ولى قريه وارد شده با تبديل باء يك نقطه بياء دو نقطه و در طبرى نيز كه مراجعه نموديم چيزى\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nمفهوم نشد ولى مسلما عبارت چنين بوده « لم تنزل لقربه العدو » بسبب نزديكى دشمن پياده نشد و ما از مصححين و علماء مصر تعجب مىكنيم كه چگونه نتوانستند معنى را ادراك كنند هر چند موضوع بسيار كوچك و ناچيز است ولى براى امانت در ترجمه و صحت تاريخ بشرح آن اقدام نموديم ) بابك و اتباع او باده مىنوشيدند و باد در سرنا مىدميدند .\r\nچون وقت ظهر مىرسيد افشين از جاى خود برمىخاست و براى نماز مىرفت و پس از اداى فريضه باز مىگشت . سپاهيان نيز دسته دسته نماز مىخواندند و بجاى خود برمىگشتند . هر دسته كه جاى خود را تهى مىكرد بدسته ديگر مىسپرد و آخرين كسى كه مىرفت و برمىگشت بخارا خداه بود زيرا او از دشمن دور بود ( عقب دار بود ) و چون باز مىگشتند خرميان هياهو مىكردند و فرياد مىزدند .\r\nخرميان از محاصره بستوه آمدند . روزى افشين بر حسب عادت خود از جاى خويش برخاست خرميان وقت را غنيمت شمرده دروازه را گشودند و بر گروه جعفر خياط هجوم بردند جعفر شخصا بجنگ آنها برخاست و دليرى و پايدارى كرد و آنها را بدرون شهر باز گردانيد ولى سپاه افشين كه خبر واقعه را شنيد شوريد و جنبيد و افشين بازگشت و ديد جعفر سخت نبرد و دليرى مىكند . افشين در جاى خود ( بر كرسى ) نشست ولى از وضع جعفر كه سخت دچار شده بود خشمگين و نگران شده بود ( مبادا جعفر دچار شود ) و در عين حال مىگفت : او نظم سپاه را بر هم زده ( كه چرا بايد از جاى خود بيرون رود و حمله كند ) .\r\nابو دلف ( سردار عجلى مشهور ) با گروهى مجاهد ( داوطلب براى يارى اسلام مجهز شده بودند ) بدون فرمان افشين خود را بجعفر رسانيدند و بشمر « بذ » لطمه زدند ( نزديك بود از ديوار و بارو صعود كنند و به شهر داخل شوند . جعفر بافشين پيغام داد كه پانصد مرد تير انداز براى من مدد بفرست زيرا من اميدوارم داخل شهر شوم و فتح كنم بخواست خداوند .\r\nافشين به او پيغام داد تو نظم سپاه را برهم زدى و بيهوده حمله كردى اكنون\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nاندك اندك عقب بنشين و خود و اتباع خويش را نجات بده و بجاى خود باز گرد .\r\nدر آن هنگام مجاهدين ( بفرماندهى ابو دلف ) فرياد زنان خود را به ديوار و حصار شهر رسانيدند و به ديوار آويختند . دسته‌هاى بابك كه در چندين محل كمين شده بودند گمان كردند كه جنگ عمومى واقع شده از كمين‌گاهها خارج شدند و اول بر گروه بخاراخداه حمله نمودند كه عقب دار بود بعد بر دسته‌هاى ديگر سپاه هجوم بردند ولى هيچ يك از سپاهيان جاى خود را ترك نكردند و سخت پايدارى نمودند . افشين گفت : خدا را سپاس كه كمين‌گاهها آشكار و محل اختفا معلوم گرديد .\r\nجعفر و اتباع او بازگشتند و خود جعفر نزد افشين رفت . افشين بر او سخت اعتراض كرد كه چرا از سنگر خود خارج شد . مجاهدين ( داوطلب ) نيز بازگشتند . جعفر نيز در قبال اعتراض افشين سخت اعتراض كرد چرا از او مدد خواست و او مدد نفرستاد و ميان آن دو عدوات و تنفر پديد آمد در آن هنگام يكى از مجاهدين رسيد سنگى در دست داشت بافشين گفت : تو ما را از فتح بازداشتى و حال اينكه ما رسيديم و اين سنگ را من از ديوار كندم . افشين به او گفت : اگر از اينجا برگردى خواهى دانست كه پشت سرت چيست مقصود او كمين بود كه بر بخاراخداه حمله نمود . بعد افشين بجعفر گفت اگر اين كمين كه پشت سر و زير پاى تو پنهان شده مىشوريد تو چه مىكردى و اين مجاهدين ( خود سر ) در چه حالى مىبودند ؟\r\nافشين خود و دسته‌هاى سپاه به حال عادى خويش بازگشتند .\r\nچون سپاهيان ( اتباع جعفر و مجاهدين و سايرين ) بر وضع كمين آگاه شدند و دانستند اگر بخارخداه جاى خود را ترك مىكرد مغلوب و نابود مىشدند و اثرى از مسلمين نمىماند يقين كردند حق با افشين بود كه احتياط را از دست نداد .\r\nافشين ميان خندق چند روزى ماند مجاهدين از كمى علوفه بستوه آمدند و نزد افشين شكايت كردند . همچنين جيره و خوراك و مواد ضروريه ديگر افشين به آنها گفت : هر كه را ياراى صبر باشد بردبارى و پايدارى كند و هر كه نتواند بازگردد .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nمجاهدين بازگشتند در حالى كه مىگفتند اگر افشين مىگذاشت جعفر بحمله خود ادامه دهد ما شهر « بذ » را مىگشوديم . افشين گفت هر كه ميخواهد برود زودتر برود . كه سپاه امير المؤمنين از شما بىنياز است مجاهدين كه برگشته بود بافشين ناسزا مىگفتند يكى از آنها ادعا كرد كه پيغمبر اكرم را در خواب ديدم فرمود بافشين بگو اگر جهاد كنى و بابك را از ميان بردارى زودتر بكن و گر نه من بكوهها دستور مىدهم كه تو و سپاهت را نابود كنند . كوهها ترا سنگسار نمايند مردم آن گفته‌ها را ورد زبان نمودند . افشين شنيد و شخصى را كه ادعاى خواب و رؤيا كرده بود احضار نمود و از او پرسيد او هم چگونگى خواب را گفت ( افسانه است ) افشين گفت : خداوند بر نيت من آگاه است و من فقط حفظ جان خلق را منظور دارم اگر خداوند بخواهد بكوهها فرمان دهد كه كسى را سنگسار كنند بهتر اين است كافر را سنگسار كند ( مقصود بابك و اين بهترين طريقه تكذيب است ) و ما را از جنگ او آسوده و بىنياز دارد .\r\nيكى از مجاهدين گفت : اى امير ( افشين ) ما را از شهادت محروم مكن كه ما ثواب خداوند را ميخواهيم بگذار ما ( گروه داوطلب ) به تنهائى بجنگ برويم تو بما اجازه بده شايد خداوند بخواهد فتح اين شهر بدست ما انجام گيرد . افشين گفت : من بحسن نيت شما واقف هستم و ميدانم خداوند هم ما را پيروز خواهد كرد . من مىبينم شما ( مجاهدين ) اميدوار و نيرومند و دلير شده‌ايد همچنين سپاهيان و گمان مىكنم وقت و ساعت آن رسيده كه ما فاتح شويم و عقيده من غير از اين بود ولى چون بر عقيده دشمن شما آگاه شدم مىگويم بخواست خداوند هر روزى را كه شما براى هجوم معين و معلوم كنيد من آن را اختيار خواهم كرد . ما مىرويم و با او جانبازى مىكنيم . لا حول و لا قوة الّا باللّه العلى العظيم . آنها همه خرسند شدند و كسانى كه قصد برگشتن را داشتند بازگشتند و آماده نبرد شدند .\r\nافشين روزى را براى هجوم عام معين نمود و بمردم وعده و اميدوارى داد .\r\nمردم را آماده و مجهز كرد . خواربار و مال و هر نوع خوراك ضرورى و آب تهيه و نهايت استعداد را به كار برد . محملها را بر استرها حمل و آماده كرد كه مجروحين\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nرا فورا بر آنها حمل كنند و به محل علاج برسانند .\r\nدر آن روز كه معين شده بود تمام سپاهيان با حال نظم پيش رفتند . بخارا - خداه با عده خود باز عقب دار سپاه بود و دره‌ها را محافظت مىكرد . افشين هم در محل خود بر كرسى نشست . ابو دلف را گفت : بمجاهدين ( داوطلب ) بگو كدام ناحيه را براى نبرد اختيار مىكنند معين نمايند بجعفر ( كه از او مدد خواسته و به او نداده بود ) گفت : تمام سپاه در اختيار تو خواهد بود . تيراندازان و آتش افروزان ( با نفط آتش مىانداختند و آنها را نفاطه مىگفتند ) افشين پس از دو هفته ( دو آدينه ) مجهز و آماده در نيمه شب پادگان تير انداز را كه عده آنها هزار تن بود فرستاد . بهر يكى از آنها يك مشگ كوچك آب و مقدارى كاك داد . چند علم هم براى خبر دادن و اشاره كردن به آنها سپرد و چند راهنما همراه آنها فرستاد كه از كوههاى صعب العبور بالا روند . آنها از غير طريق عادى و مالوف رفتند تا به محلى كه پشت تل بود رسيدند و در آن محل « آذين » سردار بزرگ بابك قرار مىگرفت و آن يك كوه بلند بود . به آنها دستور داد كه كسى بر حال و جنبش آنان آگاه نشود تا درفشهاى افشين نمايان شود و چون نماز را ادا كنند پرچمها را كه با بار حمل كرده بودند بالا برند و با افراشتن درفشها سپاه را از محل خود آگاه نمايند . پرچمها را بر نيزه‌هاى بلند برافرازند تا خوب از دور نمايان شوند . آنگاه كوسها را بنوازند و از كوهها فرود آيند و چون نزديك شوند دشمن را يكباره تيرباران كنند و اگر پرچمها را نبينند و از جنبش لشگريان خبر نرسد از جاى خود نجنبند و بمانند تا خبر و دستور برسد آنها هم هر چه دستور داده بود كردند و هنگام سحر بقله كوه رسيدند .\r\nچون پاسى از شب گذشت افشين بسپاه خود فرمان داد كه آماده كارزار باشند شبانه بشير ترك را با جمعى از سالاران فرغانه كه همراه او بودند فرستاد كه زير آن تل قرار بگيرند . مقصود تلى است كه آذين بر آن قرار مىگرفت .\r\nافشين مىدانست كه زير آن تل كمين‌گاه بابك بود .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nآن عده ( دليران فرغانه بفرماندهى بشير ترك ) شبانه رفتند و سپاه بابك از حركت آنها خبر نداشت . پس از آن سحرگاهان افشين با تمام سپاه حركت كرد و پيش رفت . نماز صبح را خواند و فرمان داد كوسها را بكوبند . افشين سوار شد و بميدان رسيد پياده شد و در محلى كه هميشه در آن بر كرسى مىنشست قرار گرفت .\r\nفرمان داد كه بخاراخداه با جعفر خياط و ابو سعيد و احمد بن خليل بن هشام را در همان محلى كه خود هميشه در آن قرار مىگرفت صف بكشند ( و فرمان بدهند ) مردم تعجب كردند ( كه چرا وضع را تغيير داده و تصور خطر را مىكردند زيرا از كمين قبلى افشين آگاه نبودند و بر تعجب سپاهيان افزوده شد : ) افشين فرمان داد سالاران مذكور با عده خود به محل تل نزديك شوند همان تلى كه آذين بر آن مستقر مىشد و قبل از آن افشين به آنها اجازه نزديك شدن به آن تل و محل نمىداد .\r\nسپاهيان بمتابعت چهار سالار مزبور سوى تل مذكور رفتند .\r\nجعفر خياط مدخل را گرفت و ابو سعيد در كنار او بود . و نيز در جنب ابو سعيد بخاراخداه و در كنار بخاراخداه احمد بود . آن چهار سالار با عده خود به همان تل احاطه كردند . ناگاه خروشى از اسفل تل برخاست كه عده كمين بابك بر عده بشير ترك هجوم برده و آنها را غافلگير كرده بودند . اهالى فرغانه سخت دليرى و پايدارى كردند و سپاهيان هياهو و فرياد آنان را شنيدند خواستند به يارى آنها شتاب كنند افشين مانع شد و دستور داد منادى فرياد بزند : كه كمين بابك بر عده بشير ترك حمله كرده هيچ كس از جاى خود نجنبد . همه آرام گرفتند .\r\nچون پيادگان تيرانداز و آتش افروز كه در خفا بكوه صعود كرده بودند از نزديكى سپاه آگاه شدند پرچمها را بر نيزه‌ها برافراشتند سپاهيان ( كه بر وضع آنان آگاه نبودند ) ديدند كه پرچمها با عده از كوه فرود مىآيند و چون رسيدند .\r\nبلشگر آذين حمله نمودند . آذين عده از لشگر خود بدفاع فرستاد كه ناگاه جعفر سالاران ديگر از پشت سر بر لشگر آذين و لشگر او سخت حمله كردند . ناگزير بدشت\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nرو برد كه اتباع ابى سعيد بر او حمله كردند كه ناگاه دچار چاههاى كنده شدند كه براى انداختن آنها حفر شده بود افشين كارگران سپاه را فرستاد كه چاهها را پر كردند . عده از سواران در چاه افتاده بودند ولى خطر را تدارك كرد .\r\nسپاه يك هجوم عام بر آنها كرد . آذين يك عراده سنگ انداز بر قله كوه نصب كرده بود سنگها را مىانداخت چون آن عراده چرخ دار غلتيد سپاهيان از هر طرف راه سنگ را باز كردند و آسيبى به آنها نرسيد باز هم سپاهيان از هر طرف هجوم بردند چون بابك ديد سپاه دشمن از هر طرف بسپاه او احاطه و حمله كرده خود شخصا از شهر « بذ » خارج شد و افشين را قصد كرد . بافشين گفته شد . اين بابك است كه ترا قصد كرده . افشين پيش رفت تا حدى كه سخن يك ديگر را مىشنيدند .\r\nدر آن هنگام جنگ بر شدت خود افزوده بود و آذين سخت مقاومت مىكرد . بابك بافشين گفت : من از امير المؤمنين امان مىخواهم . افشين گفت : من خود اين پيشنهاد را به تو داده بودم و اين هميشه براى تو ميسر بود و هر وقت بخواهى امان خواهم داد . بابك گفت : ميخواهم به من مهلت بدهى تا بتوانم زن و فرزند خود را همراه ببرم . افشين گفت : من به تو نصيحت مىدهم كه تو امروز تسليم شوى بهتر از فردا . بابك گفت : قبول مىكنم . افشين گفت : بايد گروگان بدهى . بابك گفت آرى ولى كسانى را كه تو ميخواهى اكنون بر آن تل سرگرم نبرد مىباشند .\r\nدستور بده سپاهيان دست از جنگ بردارند تا من آنها را تسليم تو كنم . نماينده افشين رفت كه سپاهيان را از جنگ بازدارد به او گفتند : پرچمهاى دليران فرغانه به شهر رسيده و بر كاخها برافراشته افشين سوار شد و خروشى زد و سپاه را بدنبال خود كشيد . داخل شهر « بذ » شد . سپاهيان پرچمها را بر كاخهاى بابك برافراشتند كه چهار كاخ ارجمند و بلند بود . در داخل آن چهار كاخ عده شش صد تن كمين شده بودند بر مهاجمين شوريدند و جنگ نمودند تا بى پا شدند . بابك گريخت و از دشت هشتاد سر گذشت . افشين و سپاهيان سرگرم نبرد بودند و مىكوشيدند دروازه‌ها را بگيرند . آتش افروزان ( نقط پاشان نفاطه ) را خواست و دستور داد\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nدرها را بسوزانند سپاهيان كاخها را ويران نمودند و تمام خرميان را تا آخرين كس كشتند .\r\nافشين زنان و فرزندان بابك را اسير كرد در شهر ماند تا هنگام غروب كه فرمان داد سپاهيان بخندق خود بازگردند .\r\nسپاهيان در ميدان « روذ روذ » كه گرداگرد آن خندق بود لشكر زدند و آسوده شدند .\r\nاما بابك كه او پس از فرار چون شهر « بذ » از جنگجويان تهى گرديد به شهر بازگشت و هر چه توانست با خود حمل نمود . طعام و مال برد و رفت روز بعد افشين داخل شهر « بذ » شد و دستور داد تمام كاخها را ويران كنند و بسوزانند . همه را ويران كردند بحديكه يك خانه هم نماند .\r\nپس از آن افشين بپادشاهان و امراء ارمنستان نامه‌ها نوشت كه بابك با عده همراه خود گريخته و حتما از بلاد شما خواهد گذشت . هر كه از آن بلاد بگذرد دستگير شود تا او را خوب بشناسند . جاسوسان افشين رسيدند و به او خبر دادند كه بابك در يك جنگل انبوه پناه برده و يك طرف آن جنگل بآذربايجان پيوسته و طرف ديگر متصل بارمنستان است . عبور سواران از آن جنگل دشوار است و هر كه به آن جنگل برود ديده نخواهد شد زيرا درخت و جدوى و موانع بسيار دارد . نام آن جنگل را « غيضه » مىگفتند . ( خود غيضه در عربى بمعنى جنگل و بيشه است ) .\r\nافشين در راه و معبرى كه ممكن است به آن جنگل برسد عده فرستاد كه محافظ و مراقب باشند . پانزده گروه كامل مجهز در پيرامون آن گماشت . در آن هنگام امان نامه معتصم براى بابك رسيد . افشين بعضى از اتباع بابك را كه پناهنده شده بودند نزد خود خواند و به آنها خبر داد و گفت نامه را نزد او ببريد يكى از پناهندگان فرزند خود بابك بود ولى هيچ يك از آنها حاضر شدند كه نامه را نزد بابك ببرند زيرا از او مىترسيدند . افشين به آنها گفت : بابك از اين خبر خرسند\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nخواهد شد . آنها گفتند : ما او را بهتر از تو مىشناسيم . دو مرد از ميان آنها برخاستند و گفتند : تعهد كن بعد از كشته شدن ما تو از خانواده ما نگهدارى كن و جيره بدهى او تعهد كرد هر دو رفتند چون بابك آن دو مرد را ديد يكى را كشت و ديگرى بازگردانيد كه به فرزند چنين گويد : اى مادر فلان اگر تو فرزندم بودى به من ملحق مىشدى نوزادهء من نيستى . اگر تو يك روز هم شده رئيس باشى بهتر از اين است كه چهل سال زندگانى كنى و بنده و خوار باشى .\r\nبابك در آن جنگل ماند تا وقتى كه خواربار او نابود شد . يكى از راهها را گرفت و از جنگل بيرون رفت در آن وقت فقط چهار تن محافظ آن راه بودند كه مانع خروج او شوند هنگام ظهر او و دو برادرش عبد اللّه و معاويه و مادرشان و يك زن ديگر خارج شدند و راه ارمنستان را گرفتند . چهار نفر مستحفظ از دور سوارانى ديدند گزارش دادند كه ما چنين عده ديديم و نمىدانم چه مردمى بودند .\r\nابو الساج فرمانده مستحفظين بود فرمان داد سپاهيان سوار شوند و بدنبال آنان بشتابند .\r\nسوار شدند و تاختند . بابك را با همراهان ديدند كه بآبى رسيدند و نشستند مشغول صرف ناهار شدند . چون سپاهيان را ديد سوار شد و رفت و معاويه برادرش با مادر بابك و زن ديگر اسير شدند ، ابو الساج اسرا را نزد افشين فرستاد و خود بدنبال بابك رفت . بابك در كوهستان ارمنستان بسير و فرار خود ادامه داد . امراء روم همه آگاه و هشيار شده و باتباع خود سپرده بودند كه هر كس از نواحى آنها بگذرد تحقيق كنند و او را خوب بشناسند يا دستگير كنند و نگهدارند . بابك گرسنه شد بغلام خود گفت : در آنجا يك برزگر مىبينم تو نزد او برو و با خود يك مشت سيم و زر ببر و نانى اگر باشد از او بخر . آن برزگر شريك و همكار داشت براى كارى رفته بود . غلام بابك پياده شد كه از آن برزگر نانى بخرد . شريك برزگر از دور آن غلام را ديد پنداشت كه او نان و طعام رفيق خود را به زور مىگيرد زيرا اسلحه و شمشير داشت رفت بيكى از پاسگاهها خبر داد كه چنين سلحشورى زورگو آمده كه نان شريك مرا ربوده رئيس پاسگاه سوار شد و بدنبال او رفت . آن قسمت\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nاز كوهستان ارمنستان سرزمين سهل بن سنباط بود .\r\nپاسدار خبر بسهل داد و سهل با عده سوار شد و بغلام كه نزد برزگر بود رسيد غلام را گرفت و از او پرسيد او گفت . من غلام بابك هستم . پرسيد بابك كجاست محل او را نشان داد . سهل او را قصد كرد و چون او را ديد پياده شد و دستش را بوسيد و بسيار احترام بجا آورد و پرسيد كجا مىروى ؟ پاسخ داد بلاد روم را قصد مىكنم . گفت : بهتر از من كسى نخواهى يافت كه حق ترا بشناسد و از تو پذيرائى و احترام كند . تو خوب مىدانى من تابع سلطان ( عرب خليفه ) نمىباشم . تمام امرا ، ارمن مانند خانواده تو هستند و تو از ارمن فرزند هم دارى زيرا بابك پيش از آن هر جا كه يك زن ارمنى زيبا مىشناخت مىگرفت اول او را بمسالمت مىخواست اگر نمىدادند عده مىفرستاد و آن زن را به زور مىگرفت و مال خانواده آن زن را هم مىربود . ابن سنباط او را فريب داد تا بقلعه خود برد . بابك برادر ديگرش را كه عبد اللّه بود بقلعه اصطفانوسى فرستاد . ابن سنباط بافشين پيغام داد كه بابك نزد من است افشين به او نامه نوشت و وعده نيكى و پاداش به او داد . ابو سعيد و بوزباره دو سردار را با عده فرستاد و بهر دو دستور داد كه مطيع ابن سنباط باشد هر چه دستور دهد اجرا كنند . بهر دو هم دستور داد كه در فلان محل كه خود نام برد بمانند تا تكليف معلوم شود و نيز دستور داد در آن محل بمانند تا نماينده خود افشين برسد و دستور تازه بدهد .\r\nابن سنباط بابك را گفت تو در اين قلعه بستوه آمدى اگر صلاح بدانى براى شكار برويم چه بهتر ؟ چون از قلعه خارج شد ابن سنباط ابو سعيد و بوزباره را خبر داد كه آماده باشند و نيز دستور داد هر سالارى با دسته از يك سو بيايند زيرا ابن سنباط نخواست خود او را بگيرد و تسليم آنها كند .\r\nهنگامى كه بابك و ابن سنباط سرگرم شكار بودند ناگاه از دو طرف ابو سعيد و بوزباره با سواران خود به آنها احاطه كردند بابك لباده سفيد پوشيده بود و هر دو را گرفتند . اول بابك را فرمان دادند كه پياده شود . او گفت :\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nشما كيستيد ؟ سالار آنها گفت : من ابو سعيد هستم و اين فلان است . بابك پياده شد و بابن سنباط دشنام داد و گفت : اگر تو مرا بيك مبلغ كم و بيهوده فروختى خود باختى زيرا من مىتوانستم به تو مبلغ بيشترى بدهم ( مقصود از يهود مسلمين است كه ايرانيان غير مسلمان آنها را به اين صفت موصوف و تحقير مىكردند ) .\r\nابو سعيد بابك را سوار كرد و نزد افشين برد . چون بسپاه رسيدند و افشين بالا رفت و نشست و سپاه را در دو طرف آراست كه بابك را عيانا مشاهده كنند . بابك را از چهار پا پياده كردند و ميان دو صف سپاه عبور دادند . پس از آن او را در منزلى جا داد و عدهء را براى حراست او گماشت .\r\nسهل بن سنباط هنگامى كه بابك را بردند فرزند خود معاويه را همراه عده فرستاد ( كه بر افشين وارد شد ) . افشين هم تاج امارت و رياست قسمتى از ارمنستان را با جواهر براى او فرستاد . به فرزند سهل هم صد هزار درهم و به خود سهل هزار هزار درهم داد . علاوه بر تاج بطريق ( امير - شاه - از ملوك الطوائف كه نزد روميان و ارمنيان معروف است ) يك كمربند مرصع بجواهر و نشان امارت براى سهل به سنباط فرستاد .\r\nافشين بعيسى بن يونس بن اصطفانوس نامه نوشت و از او خواست عبد اللّه برادر بابك را ( كه پناهنده او بود ) روانه كند او هم عبد اللّه را تحت الحفظ فرستاد او را با برادرش ( بابك ) بازداشت نمود .\r\nافشين خبر دستگيرى آنها را بمعتصم نوشت معتصم دستور داد كه آنها را همراه خود بيارند .\r\nورود بابك پس از گرفتارى به محل « برزند » در دهم شوال ( سال جارى ) بود .\r\nافشين عده بسيارى از كودكان و زنان بابك را همراه برد گفته شده بود زنان را بابك اسير كرده بود كه آنها از آزادگان عرب و اعيان ايران بودند .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nتمام اسراء را در يك محوطه نگهدارى كرد و به آنها دستور داد كه باولياء خود نامه بنويسند تا آنها را باز گردانند . هر كس مىرفت و يكى از كودكان يا اطفال را مىشناخت و دو شاهد مىبرد اسير خود را آزاد مىكرد و همراه مىبرد .\r\nبسيارى از گرفتاران به اين طريق آزاد شدند و عدهء ديگر ماندند .\r\n( تاريخ بابك و خرم دينان بسيار مهم و مفصل مىباشد و اگر افشين ريشه آنها را نمىكند سراسر ايران را مىگرفتند زيرا در آن زمان تسلط و حكومت آنان از آذربايجان تا كردستان و لرستان و همدان رسيده بود و اندك اندك تمام كشور ايران را مىگرفت و ايرانيان نزديك بود از قيد عرب رها شوند و افشين در باطن ميل نداشت كه بابك نابود شود بلكه بالعكس خواست يك نحو اتحادى ما بين امراء ايران ايجاد كند و سپهبدان مازندران را با خود و بابك متحد نمايد و با امراء و ملوك مازندران و گيلان مكاتبه كرد ولى عبد الله بن طاهر كه خود نيز ايرانى بود اسرار او را كشف نمود و عاقبت الامر افشين كشته شد . علت عدم پيشرفت اتحاد حماقت و خودپسندى و غرور بابك بود كه افشين بملوك مازندران نوشت كه حماقت بابك موجب نابودى وى گرديد . و باز افشين مايل بود كه بدست مازندرانيها و گيلانيها كارى انجام دهد و موفق نشد و اين فكر هميشه در مغز بزرگان ايران بود از روزگار ابو مسلم و قبل و بعد از او تا زمان صفاريان و ديلميان و شرح اين وقايع و بيان اين فكر محتاج يك كتاب مستقل مىباشد ) .\r\n\r\nبيان تسلط عبد الرحمن بر طليطله\r\nپيش از اين نوشته بوديم كه اهالى طليطله بر عبد الرحمن بن حكم بن هشام اموى امير اندلس تمرد و عصيان كرده بودند كه چندين بار لشكر كشيد و شهر را محاصره كرده بود .\r\nچون سال دويست و بيست و يك رسيد گروهى از مردم شهر خارج شد و در قلعه\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n« رباح » قرار گرفتند در آنجا يك دسته از سپاه عبد الرحمن بود با هم متحد شده بر شهر « طليطله » حمله نمودند . شهر از هر طرف محاصره و همه چيز از آن بريده شد و بر شدت محاصره افزودند . آنها به همان حال محصور ماندند تا سنه دويست و بيست و دو . عبد الرحمن برادر خود وليد بن حكم را با لشكر فرستاد و چون او رسيد وضع شهر را بسيار بد ديد كه مردم ناتوان شده و قادر بر جنگ و دفاع نبودند وليد شهر را با قوه گشود و آن در تاريخ هشتم ماه رجب ( سال مذكور ) بود . وليد دستور داد بناى كاخ سر دروازه را تجديد كنند . كه در عهد سلطنت حكم ( پدر عبد الرحمن ) ويران كرده بودند وليد تا آخر ماه شعبان سنه دويست و بيست و سه در آن سامان اقامت گزيد كه مردم آن شهر آرام گرفتند و آسوده شدند .\r\n\r\nبيان حوادث\r\nمحمد بن داود امير الحاج شد . در آن سال از طرف شمال قبله اخترى در آسمان نمايان شد كه مانند ستاره دنباله‌دار بود چهل شب بود و بعد از نظر ناپديد گرديد . پس از مدتى از طرف مشرق ظاهر شد كه بسيار دراز ( به شكل مستطيل ) .\r\nمردم سخت ترسيدند . ابن ابى اسامه ظهور آن كوكب را در تاريخ خود ياد كرده بود كه موثق و مورد اعتماد است . يحيى بن صالح ابو زكريا و حاظى دمشقى و يا حمصى درگذشت . همچنين ابو هاشم محمد بن على بن ابى خداش موصلى او از معافى بسيار روايت مىكرد .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n\r\nسنه دويست و بيست و سه\r\n\r\nبيان رسيدن افشين با بابك\r\nدر آن سال افشين وارد شهر ( جديد الاحداث ) سامرا شد . بابك خرمى و برادرش عبد الله را كه اسير بودند همراه خود وارد نمود و آن در ماه صفر سنه دويست و بيست و سه بود .\r\nمعتصم هر روز براى افشين يك خلعت و يك اسب مىفرستاد و آن از روزى كه از « برزند » حركت كرد تا روزى كه به شهر سامرا رسيد .\r\nچون افشين به محل « قناطر » حديفه رسيد ( جمع قنطره كه پل باشد ) هارون واثق فرزند معتصم و ساير افراد خانوادهء معتصم باستقبال او رفتند .\r\nافشين بابك را در كاخ خود در محل مطيرهء جا داد . احمد بن ابى دؤاد بطور گمنام نزد بابك رفت و با او سخن گفت و بعد گفتگوى خود را براى معتصم نقل كرد .\r\nمعتصم نيز شخصا بطور ناشناس و وضع ديگر نزد بابك رفت و با او سخن راند .\r\nروز بعد معتصم رسما نشست و مردم را دو صف قرار داد كه طول دو صف از باب - العامه تا « مطيره » بود . معتصم دستور داد او را سوار فيل كنند مردم از هر سو گردن مىكشيدند و او را مىديدند .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nمحمد بن عبد الملك زيات درباره او گفت قد خضب الفيل كعاداته يحمل شيطان خراسان و الفيل لا تخضب أعضاؤه الا لذى شان من الشان يعنى : فيل را رنگين و خضاب كرده‌اند مانند عادات ( پيشين كه چنين اتفاقى رخ مىداد ) آن فيل حامل شيطان خراسان است .\r\nاعضاء فيل رنگين نميشود مگر براى يك كار مهم و عظيم .\r\nپس از آن بابك را ( كه سوار فيل بود ) داخل كاخ معتصم نمودند . معتصم دستور داد كه جلاد خود بابك ( شمشيردار و مير غضب ) احضار شود و چون حاضر شد فرمان داد كه دست و پاى بابك را قطع كند . چون دست‌ها و پاهاى بابك را بريد بابك افتاد . معتصم دستور داد كه سرش را ببرد . او هم بريد . بعد دستور داد شكمش را پاره كند و پس از آن جسم بىجان او را در شهر سامرا بدار آويخت . معتصم دستور داد برادر بابك عبد اللّه را نزد اسحاق بن ابراهيم در بغداد روانه كنند و به نحوى كه برادرش را كشتند او را بكشد .\r\nاسحاق هم پس از بريدن دست و پا و سر و پاره كردن شكم ( عبد الله ) جسد او را در شرقى بغداد ميان دو پل بدار آويخت .\r\nگفته شد : مخارج لشكركشى افشين هر روز ده هزار درهم بود اين مخارج هنگام حركت پرداخت مىشد و روزى كه لشگر مىزد فقط پنج هزار درهم بود اين وجه نقد از روز حركت افشين تا روز بازگشت پرداخت ميشد اين نقد غير از خواربار و علوفه و ارزاق و مواجب بود .\r\nعده را كه بابك در مدت بيست سال كشت بالغ بر دويست و پنجاه و پنج هزار و پانصد تن بود .\r\nسالاران و فرماندهان و قائدين بزرگ سپاه كه در جنگ بابك كشته شدند يا بابك بر آنها غلبه يافت اينها بودند :\r\nيحيى بن معاذ و عيسى بن محمد بن ابى خالد و احمد بن جنيد كه او را اسير\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nكرد و زريق بن على بن صدقه و محمد بن حميد طوسى و ابراهيم بن ليث . ( از مشاهير ) .\r\nعده را كه از سپاه بابك اسير كردند سه هزار و سيصد و نه تن بودند .\r\nعده زنان و كودكان مسلمان كه نزد بابك اسير بوده و نجات داده شدند هفت هزار و ششصد تن بودند .\r\nعده كه از خانواده شخص بابك بدست شخص افشين افتاده و اسير او شدند هفده مرد و از دختران و زنان بيست و سه زن بودند .\r\nچون افشين رسيد . معتصم دو كمربند مرصع بجواهر بكمر او بست و بيست هزار هزار درهم به شخص او داده و ده هزار هزار درهم داد كه بدست او ميان سپاهيان تقسيم شود . او را والى بلاد سند ( قسمتى از پاكستان كنونى ) نمود .\r\nشعرا هم بمدح او پرداختند ( يكى از بزرگترين شعراء ابو تمام بود كه مكررا او را با بهترين شعر عربى ستود ) .\r\n\r\n« بيان هجوم روم بر « زبطره »\r\nدر آن سال « توفيل » بن ميخائيل پادشاه روم بر بلاد اسلام هجوم برد و شهر « زبطره » و شهرهاى ديگر را دچار بلا نمود .\r\nعلت اين بود كه چون افشين بابك را محاصره كرد ( بابك ) بپادشاه روم نوشت كه معتصم تمام سپاه خود را براى جنگ فرستاده بحديكه حتى خياط خود را روانه نمود مقصود جعفر بن دينار خياط ( كه خياط شهرت او بود و خود او از سرداران دلير بود ) و طباخ خود كه مقصود ايتاخ ( او نيز يكى از سالاران دلير بود و شهرت او طباخ بوده ) كسى ديگر نزد او نمانده اگر بخواهى موقع بسيار مناسب است زيرا كسى نيست كه در قبال تو بتواند پايدارى كند .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nبابك گمان كرد اگر پادشاه روم جنگ را آغاز كند از محنت و رنج خود خواهد كاست كه شايد عدهء از سپاه باز گردد و بجنگ روميان بپردازد .\r\nتوفيل با سپاهى كه از صد هزار مرد جنگى تشكيل شده بلاد اسلام را قصد نمود .\r\nگفته شده : عده جنگجويان آن سپاه بيشتر از هفتاد هزار بود و بقيه كارگر و غلام بودند .\r\nعدهء از سرخ پوشان ( داراى شعار سرخ ضد شعار سپاه بنى العباس ) كه از كوهستان ايران گريخته و بروم پناه برده بودند همراه آن سپاه بودند . آنها را اسحاق بن ابراهيم بن مصعب شكست داده بود .\r\nتوفيل به شهر « زبطره » رسيد و هر كه را از مسلمين در آن سرزمين يافت كشت زنان و كودكان را هم اسير كرد و برد .\r\nنيز بر جزيره مالت حمله كرد و همچنين قلاع و شهرهاى ديگر كه در تصرف مسلمين بود و از آنجا نيز بسيار اسير زن و كودك برد و چشم مردان گرفتار را كور كرد و بينى بريد و دستها را از كتف قطع كرد . مرزداران بجنگ و دفاع برخاستند و از جزيره و شام عده بجنگ پرداختند . همه رفتند مگر كسى كه مركب نداشت ( و نمىتوانست پياده برود ) يا فاقد سلاح بود .\r\n\r\nبيان فتح عموريه\r\nچون پادشاه روم بر كشور مسلمين هجوم برد و كرد آنچه كرد خبر به معتصم رسيد .\r\nبرآشفت و آن واقعه را يك بلاى عظيم دانست .\r\nگويند : شنيد كه يك زن هاشمى نژاد اسير شده و به او استغاثه كرده مىگفت :\r\nوا معتصما او كه بر تخت نشسته بود از مكان خود فرياد زد : لبيك لبيك و همان ساعت برخاست و در كاخ خود فرياد زد .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nنهيب نهيب . ( هان بشوريد و بشتابيد ) سپس بر اسب خود سوار شد و لوازم يك فرد سوار مانند ميخ طويله و تو برده و خوراك و عليق بر پشت اسب بست و حركت كرد ولى قبل از جمع و آرايش و نظم سپاه نرفت و در آن هنگام قاضى بغداد كه عبد الرحمن بن اسحاق بود و شعبهء بن سهل ( يكى از فقهاء ) و سيصد و بيست و هشت تن شاهد عادل احضار كرد و همه را شاهد وقف املاك خود نمود . يك ثلث از اموال براى اولاد و يك ثلث در راه خدا و ثلث ديگر ميان غلامان تقسيم شود .\r\n( اين واقعه در تاريخ اسلام و بطور مثال در تاريخ ايران آمده كه يكى از بهترين وقايع شگفت‌انگيز و لذت بخش مىباشد . در كتاب تاريخ رويان تاليف علامه دانشمند اولياء اللّه كه بتصحيح و تفسير اين مترجم منتشر شده اشاره به آن شده و در تاريخ نادر تاليف ميرزا مهدى خان در وقايع افغان و عثمانى و آزادى اسراء ايران از عثمانيان شرحى بنثر و نظم آمده است كه بهترين معرف عظمت واقعه عموريه مىباشد . و ميرزا مهدى خان در شعر هم آن را نظم كرده كه ميگويد :\r\n شنيدم كه در دولت معتصم * اسيرى گرفتار شد از عجم\r\nكه اى معتصم غافلى داد و داد * اسيرت بدست مخالف فتاد \r\nالى آخر . در اينجا ميرزا مهدى خان گويد آن گرفتار از عجم بود و ابن اثير گويد از بنى هاشم بوده . بعضى مورخين چنين روايت كرده‌اند كه آن زن اسير را يك مرد رومى با تازيانه بر دست و بازوى او مىزد و او گفت : وا معصماه تاجرى شنيد و پنداشت كه او گويد وا معتصماه ببغداد رفت و بر خليفه وارد شد در حالى كه ساقى ساغر باده را بدست معتصم داده بود تاجر خبر استغاثه آن زن را داد . معتصم ساغر را بساقى پس داد و گفت : همين جام را نگهدارد كه پس از فتح به من بدهى و چنين كرد ) .\r\nپس از اينكه معتصم وصيت خود را نمود . در دوم ماه جمادى الاولى در غرب دجله لشكر زد .\r\nعجيف بن عنبسه و عمرو فرغانى و محمد كوتاه ( به همين لفظ فارسى كه غالبا\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nسالاران ايرانى با صفت فارسى خود نام برده مىشدند مانند داود سياه ) و چند تن ديگر از سران سپاه را سوى « زبطره » روانه كرد كه مردم محل را يارى كنند تا سپاه برسد . چون آنها رسيدند ديدند پادشاه روم از فتح آن شهر منصرف شده و بكشور خود بازگشته بود سالاران مذكور با عده خود مدتى در آنجا لشكر زدند تا مردم بقرى و قصبات خود بازگشتند و آرام گرفتند ( كه گريخته و پراكنده شده بودند ) .\r\nچون معتصم بر بابك پيروز شد . پرسيد : كدام يك از شهرهاى بزرگ روم محكم و گشودن آن دشوار است ؟ به او گفتند : شهر عموريه زيرا تا كنون كسى نتوانسته آن را قصد و فتح كند از آغاز اسلام تا كنون هيچ يك از پادشاهان و خلفاء اسلام ياراى قصد آن را نداشتند و آن شهر بمنزله چشم مسيحيان است و اشرف از تمام شهرها و بسيار محكم و داراى برج و باروهاى بلند و ديوار استوار مىباشد و آن شهر در نظر مسيحيان بهتر از شهر قسطنطنيه است .\r\nمعتصم از شهر سامرا لشكر كشيد . گفته شد : لشكر كشى او در سنه دويست و بيست و دو يا بيست و چهار بود .\r\nمعتصم سپاهى مجهز نمود كه در تاريخ خلفاء هرگز مانند آن سپاهى كامل السلاح و مجهز از حيث استعداد و الات حرب و وسائل حمل آب و تهيه حوضهاى چرمى و راويه‌ها و مشك‌ها و تمام لوازم و ضروريات و اسباب كسى نديده بود .\r\nفرماندهى مقدمه سپاه را باشناس واگذار كرد ( آن همان مرد ايرانى كه هنگام خطر و قصد جان معتصم قبل از خلافت او را نجات داد و دشمن را كشت و بمعتصم به فارسى گفت : اشناس - يعنى مرا بشناسى كه او را از همان ، روز مقرب نمود و ترقى داد تا يكى از سرداران بزرگ شد و قبل از اين هم اشاره كرده بوديم ) .\r\nمحمد بن ابراهيم بن مصعب را هم براى يارى اشناس فرستاد .\r\nفرماندهى ميمنه را بايتاخ و فرماندهى ميسره را بجعفر بن دينار بن عبد اللّه\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nخياط واگذار نمود . عجيف بن عنبسه هم فرمانده قلب شد .\r\nچون داخل كشور روم شد در كنار رود سن لشكر زد . آن روز نزديك « سلوقيه » و دريا فاصله ميان آن و طرسوس يك مرحله بود . در آنجا مبادله اسراء يا فديه گرفتاران به عمل مىآمد .\r\nمعتصم افشين را سوى « سروج » فرستاد ( با لشكر ) و دستور داد فلان روز از درب حدث وارد شهر شود و روزى را كه معين نمود روز اجتماع مردم شهر بود .\r\nاشناس را هم از راه طرسوس روانه كرد و دستور داد و در محل « صفصاف » ( بيدستان ) منتظر شود اشناس روز بيست و دوم ماه رجب لشكر كشيد . معتصم « وصيف » ( غلام مغرب ) را براى مدد اشناس فرستاد .\r\nمعتصم در روز بيست و چهارم ماه رجب جنبيد .\r\nچون اشناس به محل مرج اسقف ( مرز ) رسيد معتصم از محل « مطامير » به او نامه نوشت كه پادشاه روم نزديك اوست و قصد دارد او را غافلگير كند . به او دستور داد كه در همان محل بماند او مدت سه روز در آنجا ماند بعد از آن معتصم نامه ديگر به او نوشت و دستور داد كه يك گروه پيش آهنگ روانه كند تا از روميان كسى را دستگير كنند و از وضع پادشاه روم با خبر باشند . اشناس عمرو فرغانى را با دويست سوار فرستاد و او رفت تا به شهر انقره ( مركز كنونى تركيه ) رسيد . سواران خود را همه جا فرستاد شايد كسى را دستگير و بازپرسى كنند . آنها توانستند عده رومى اسير كنند كه ميان آنها جمعى از سپاه پادشاه روم بودند و سايرين از عامه مردم . همه را نزد اشناس برد : از آنها پرسيد و تحقيق كرد همه گفتند پادشاه مدت سى روز است لشكر زد منتظر مقدمه لشكر معتصم مىباشد كه با آنها نبرد كند ناگاه بپادشاه خبر رسيد كه سپاهى عظيم از ناحيه « ارمنياق » وارد بلاد او شده است مقصود سپاه افشين چون بر آن خبر آگاه شد .\r\nدائى زاده خود را بفرماندهى لشكر گذاشت و خود ( با سپاه ) افشين را قصد نمود . اشناس آن عده را نزد معتصم فرستاد كه به او خبر بدهند معتصم بافشين نامه نوشت كه\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nپادشاه روم او را قصد نموده به او دستور داد كه در محل خود بماند زيرا از هجوم روم بيمناك بود در حال انتظار باشد تا نامه و دستور ديگر برسد .\r\nاعلان كرد هر كس بتواند نامه را بافشين برساند ده هزار درهم انعام دريافت خواهد كرد . پيك‌ها نامه‌ها را بردند ولى افشين را پيدا نكردند زيرا او از كشور دشمن دور شده بود معتصم باشناس نوشت كه پيش رود او پيش رفت و معتصم بدنبال او شتاب كرد .\r\nچون اشناس داخل كشور روم شد و جاى خود را تهى كرد معتصم به آنجا رسيد و لشكر زد سپاه معتصم از حيث آب و علف دچار وضع سختى شده بود ، اشناس در عرض راه ده تن اسير گرفت گردن نه تن از آنها را زد يكى سالخورده مانده بود خواست او را بكشد به او گفت :\r\nكشتن من پير براى تو چه سودى دارد ؟ بگذار من به تو خبر دهم . در فلان جا عده از مردم انقره از شهر گريخته‌اند . آنها طعام و جو بسيار همراه دارند . تو عده همراه من بفرست تا من محل اختفاء آنها را نشان بدهم آنگاه مرا رها كن . اشناس پانصد سوار همراه او فرستاد . آن پيرمرد را به مالك بن كيدر سپرد و گفت : اگر او آنها را نشان داد آزادش كن آن مرد سالخورده همراه آنها رفت تا بيك دشت فراخ رسيدند كه در آنجا آب و سبزه بود سواران استراحت كردند و چهارپايان آب و علف خوردند و خود سپاهيان طعام تناول نمودند و از آنجا رفتند تا بجنگل رسيدند از آن هم گذشتند تا پاى كوه در آنجا شب را بصبح رسانيدند . آن پيرمرد گفت : دو مرد بالاى كوه بروند و هر كه را بيابند اسير كنند چهار مرد رفتند . يك مرد و يك زن را اسير كردند . آن پيرمرد از آن زن و مرد پرسيد اهالى انقره كجا پنهان شده‌اند آنها محل اختفاء آن قوم را نشان دادند . سواران حمله كردند . اهالى انقره چون آنها را ديدند زنان و كودكان خود را در يك دره گذاشتند و خود آماده جنگ و دفاع شدند . مسلمين با آنها نبرد كردند و غنايمى بدست آوردند و عده اسير گرفتند . بعضى از گرفتاران زخمى از پيش داشتند علت آن زخم را از آنها پرسيدند گفتند در سپاه پادشاه بوديم كه با افشين\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nجنگ كرد و ما در آن جنگ مجروح شديم . زيرا پادشاه كه در فلان محل لشكر زده بود ناگاه آگاه شد كه سپاهى عظيم از ناحيهء « ارمنياق » داخل كشور شده . يكى از خويشان خود را بفرماندهى پادگان منصوب و خود دشمن مهاجم را قصد نمود . سپاه ما بمقابله و مقاتله آنها شتاب كرد . آنها را شكست داديم و تمام پياده‌ها را كشتيم .\r\nسپاه ما هم بدنبال گريختگان پراكنده شد هنگام ظهر سواران دشمن بازگشتند و دليرانه جنگ كردند ميان سپاه ما رخنه يافتند و با ما آميختند كه ما گريختيم و از عاقبت پادشاه هم خبر نداريم .\r\nچون بلشگرگاه بازگشتيم ديديم . سپاه فرمانده خود را كه خويش پادشاه بود ترك كرده همه متفرق شدند . روز بعد پادشاه با عده كم بازگشت ديد سپاه پراكنده شده فرمانده آنها را گرفت و گردن زد .\r\nبه تمام شهرها و قلعه‌ها هم نامه نوشت كه هر كس يكى از سپاهيان فرارى پيدا كنند تازيانه بزنند و بلشگرگاه بازگردانند تا در فلان محل كه پادشاه معين كرده دوباره سپاه جمع و آماده كارزار شود .\r\nپادشاه غلام اخته ( باصطلاح خواجه و در حقيقت خواجه آقا و سيد است كه آقا تركى و سيد عربى و خواجه پارسى مىباشد و اخته را به عربى خصى گويند ) خود را به شهر انقره فرستاد كه از مردم دفاع كند و چون غلام رسيد ديد كه مردم شهر همه مهاجرت كرده‌اند . غلام بپادشاه نوشت كه شهر انقره تهى گشته و پادشاه به او دستور داد كه به شهر عموريه برود و از آن شهر دفاع كند .\r\nمالك بن كيدر با اسراء و غنايم بلشگرگاه اشناس بازگشت . در عرض راه هم گله‌هاى گوسفند و گاو را غارت كردند و آن پيرمرد را كه آنها را راهنمائى كرد آزاد نمود .\r\nچون مالك بن كيدر بلشكرگاه اشناس رسيد هر چه راجع بجنگ افشين با پادشاه روم شنيده و دانسته بود باشناس گفت و اشناس عين خبر را بمعتصم نوشت .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nپس از سه روز پيك افشين رسيد و خبر سلامت و پيروزى را داد واقعه افشين در بيست و پنجم ماه شعبان ( سال جارى ) بود .\r\nروز بعد افشين در انقره بر معتصم وارد شد سه روز در آن شهر اقامت نمودند و پس از آن معتصم سپاه را سه قسمت نمود . اشناس در ميسره و معتصم در قلب و افشين در ميمنه قرار گرفتند فاصله ميان هر سپاه از سه قسمت ميمنه و ميسره و قلب دو فرسنگ مسافت بود . باز هر سپاهى از هر سه را بسه قسمت ميمنه و ميسره و قلب دو فرسنگ مسافت بود . باز هر سپاهى از هر سه را به سه قسمت ميمنه و ميسره و قلب تقسيم نمود .\r\nبسپاهيان دستور داد كه هر جا كه برسند ويران كنند و آتش بزنند و هر كه را بيابند گرفتار نمايند و هيچ ده و قصبه آباد نگذارند . هر گروهى از هر سپاهى كه براى غارت و تخريب و آتش‌سوزى به اطراف مىرود پس از ويرانى و يغما بسپاه خود باز گردد عمل ويرانى و يغماگرى و آتش‌سوزى بايد ميان دو شهر انقره و عموريه كاملا انجام گيرد . ميان آن دو شهر هم هفت مرحله راه بود .\r\nسپاهيان بفرماندهى معتصم همه جا را ويران كردند : تا به شهر عموريه رسيدند .\r\nنخستين كسى كه به شهر عموريه رسيد اشناس بود و بعد از او معتصم سپس افشين .\r\nمعتصم دستور داد كه گرداگرد شهر را محاصره كنند . براى هر يكى از سرداران يك قسمت از شهر را تخصيص داد كه بايد فلان برج را بگيرد . مردى از مسلمين كه روميان او را اسير كرده بودند مسيحى شد و در شهر عموريه اقامت كرده بود چون ديد مسلمين شهر را محاصره كردند از شهر گريخت و نزد معتصم رفت و خبر داد كه قسمتى از ديوار و حصار شهر را سيل ويران و سست كرده بود پادشاه بوالى شهر نوشت كه آن ديوار را ترميم كند و والى تسامح كرد و چون پادشاه روم خواست به شهر قسطنطنيه برود و از شهر عموريه بگذرد والى ترسيد كه ويرانى را به حال خود مشاهده كند ناگزير به صورت ظاهر آن را با سنگ و چوب گرفت و رومالى كرد و آن محل بويرانى باطنى و سستى خود ماند . معتصم خود به آن محل رفت و عيانا ديد دستور داد خيمه او را در قبال آن ديوار سست برپا كنند .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nمنجنيقها را به همان ديوار بست آن ديوار ويران شد . چون روميان ديدند شكاف و رخنه پديد آمده ناگزير آن رخنه را با چوب و تنه درخت گرفتند و چوبهاى درشت به يكديگر پيوستند ولى منجنيق آن چوبها را خرد و تباه مىكرد ناگزير پالانها را در رخنه گذاشتند و باز منجنيق كار خود را كرد و ديوار و حصار را متزلزل نمود . آن خواجه ( غلام اخته ) باتفاق امير شهر عموريه براى پادشاه نامه نوشتند . نام امير و والى « ناطس » بود . نامه را بتوسط دو پيك فرستادند كه هر دو بدست مسلمين اسير شدند . آنها را نزد معتصم بردند و نامه را از آن دو پيك گرفتند . در آن نامه نوشته شده سپاه ( دشمن ) شهر را احاطه و محاصره كرده و « ناطس » ( امير و والى شهر عموريه ) قصد دارد با گروهى از خواص خود شبانه بر دشمن حمله كند هر چه بادا باد تا شايد بتواند خود را بپادشاه برساند .\r\nچون معتصم آن نامه را خواند . بهر دو پيك خلعت و ده هزار درهم داد ، سپس هر دو را گرد شهر طواف دادند و گفتند در قبال برج و باروئى كه ناطس در آن قرار گرفته بايستد و خود را با خلعت و وجه نقد نشان بدهند ( تا تصور كند خود آنها بالطبع تسليم دشمن شده و خلعت و پاداش گرفته‌اند ) .\r\nناطس آنها را شناخت و به آنها دشنام داد ( مقصود از ايجاد اين تظاهر اين است كه هر كه را روانه كنند خيانت خواهد كرد تا محصورين نااميد و تسليم شوند ) معتصم دستور داد شب و روز آماده باشند و سخت مراقبت و نگهبانى كنند ( مبادا دشمن چنان كه در نامه نوشته شبيخون بزند ) جنگ بدان حال دوام يافت تا ديوار و حصار منهدم گرديد آن هم از همان محل سست ( كه قبل از آن اسير مسلمان گزارش داده بود ) معتصم دستور داد كه پوستهاى گوسفند كشته يا مشك‌هاى كهنه را پر خاك كنند و در خندق اندازند تا خندق پر شود و راه عبور سپاهيان مهاجم آسان گردد . پس از آن عراده‌هاى بزرگ ساخت كه هر يكى از آنها گنجايش ده مرد جنگى داشته باشد\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nو آن عراده‌ها را بغلتانند و از معبر پر شده خندق بگذرانند و وارد شهر كنند . چون نخستين اراده را بر پوستهاى به خاك انباشته كشيدند چرخها لاى آنها گير كرد نتوانستند بغلتانند يا باز بيرون بكشند جنگجويان درون عراده سخت دچار شدند و با رنج بسيار خود را نجات دادند .\r\nمنجنيقها را به كار انداخت و نردبان و كمند ساخت كه سپاهيان بتوانند بالاى برج و ديوار بروند ولى آن قسمت سست حصار با ضرب دائم منجنيق ويران شد و سپاهيان جنگ را از همان رخنه آغاز كردند .\r\nنخستين كسى كه هجوم و دليرى كرد اشناس و اتباع او بودند . چون آن رخنه تنگ بود نمىتوانستند خوب نبرد و پيشرفت كنند ولى معتصم منجنيقها را بمدد آنها فرستاد . همه منجنيقها را با هم در يك جا قرار داد و امر كرد كه آن رخنه و شكاف را هدف كنند و توسعه دهند .\r\nروز دوم جنگ بافشين بجاى اشناس واگذار شد كه بسيار خوب نبرد كردند و پيش رفت . معتصم گفت : امروز جنگ بسيار نيكو بوده . عمر و فرغانى گفت جنگ امروز بهتر از جنگ ديروز است . ( فرغانى خود يكى از سالاران تابع اشناس بود ) چون اشناس آن سخن را شنيد ( از فرغانى انتظار نداشت ) خوددارى كرد و هنگام ظهر بلشگرگاه خود رفت كه رفتنش بعد از رفتن معتصم بود و چون اشناس بلشگرگاه خود نزديك شد بر حسب عادت سالاران باحترام او پياده شدند يكى از آنها هم فرغانى و ديگرى احمد بن خليل بن هشام بودند . اشناس به آنها گفت : اى زنازادگان شما اكنون در پيرامون من پياده مىرويد بهتر اين بود كه ديروز هنگامى كه پيشاپيش امير المؤمنين جنگ مىكرديد حق جنگ را دليرانه ادا مىكرديد ( چنين نكرديد ) و حال اينكه مىگوئيد جنگ امروز ( افشين ) بهتر از جنگ ديروز ( اشناس ) است . آيا كسان ديگرى غير از شما ديروز جنگ مىكردند و اكنون برويد بجبهه‌هاى خود .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nچون فرغانى و احمد بن خليل رفتند . سپاهيان يكى به ديگرى گفتند : ببين اين بنده مادر فلان كه اشناس باشد ( اول كار او غلام بود چنان كه اشاره كرديم ) امروز چه كرد آيا داخل شدن به شهر روم براى ما از شنيدن اين ( دشنام ) گواراتر و بهتر نيست ( و لو با دادن جان ) فرغانى باحمد گفت : خداوند قريبا ترا از شر او آسوده خواهد كرد . او بر اسرار عباس بن مامون آگاه بود . ( مقصود توطئه كه عباس ضد عم خود معتصم كرده ) احمد بر فرغانى اصرار كرد كه اسرار عباس را بگويد او هم گفت . به او گفت : بهتر اين است كه تو هم بعباس ملحق شوى . احمد گفت گمان نمىكنم كه اين كار انجام گيرد . فرغانى گفت انجام گرفته . بهتر اين است كه بحارث سمرقندى مراجعه كنى . احمد نزد حارث سمرقندى رفت و او هم بعباس اطلاع داد . عباس اكراه داشت كه احمد بداند يا داخل اين كار شود . آنها نسبت به او سكونت كردند ( او را در توطئه شركت ندادند ) .\r\nروز سيم نوبت جنگ اتباع معتصم رسيد . مغربيها ( سپاهى از مردم افريقا - جزاير و تونس و مراكش و غيره تشكيل داده بودند ) و تركها عمده آن سپاه بودند .\r\nفرمانده آنها هم اتياخ بود . دليرانه نبرد كردند و رخنه هم گشادتر شده بود ( كه كار آنها را آسان مىكرد ) . جنگ چنين بود تا آنكه عده مجروحين روم فزون گرديد .\r\nامراء و فرماندهان روم ( بطارقه - جمع بطريق ) هر يكى دفاع از يك برج و بارو را تحت فرماندهى گرفته بودند . بطريق ( اميرى ) كه فرمانده باروى منهدم شده بود « وندوا » نام داشت و معنى وندوا كاروانسراست او در آن روز سخت دليرى و پايدارى كرد همچنين روزهاى قبل از آن روز و ناطس ( امير كل ) او را حتى با يك سرباز يارى نكرد و مدد نرساند چون شب فرا رسيد وندوا نزد بزرگان روم و سران قوم رفت و گفت : تمام جنگ بر من وعدهء من تحميل شده هيچ يك از اتباع من نمانده كه مجروح نشده . بهتر اين است كه عده تيرانداز به يارى من بفرستيد تا از رخنه دفاع\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nكنند و گر نه شهر ساقط خواهد شد آنها براى او مدد نفرستادند و به او گفتند ما براى تو مدد نخواهيم فرستاد تو هم ما را يارى مكن . « وندوا » تصميم گرفت خود نزد معتصم برود و از او امان بخواهد كه خانوادهء او و عدهء او مصون باشند و خود تسليم شود و برج و بارو را بدون جنگ بسپاه معتصم واگذار كند ، چون صبح شد اتباع خود را در قبال رخنه قرار داد و به آنها گفت جنگ نكنند زيرا من قصد دارم نزد معتصم بروم . او رفت تا بمعتصم رسيد در آن هنگام سپاهيان هم برخنه حصار نزديكتر مىرفتند . ديدند روميان دست از جنگ كشيده و در حال انتظار مىباشند چون برخنه و برج رسيدند روميان گفتند باك نداشته باشيد زيرا فرمانده ما « وندوا » اكنون نزد معتصم است .\r\nمعتصم هم « وندوا » را سوار اسب كرد . عبد الوهاب بن على نزد معتصم بود بمسلمين اشاره كرد كه از رخنه داخل شهر شوند . سپاهيان داخل شدند ناگاه « وندوا » دست بريش خود برد و دريغ گفت . معتصم به او گفت : براى چه تو چنين آشفته شدى ؟\r\nگفت : براى اينكه تو به من خيانت كردى . من آمده بودم با تو گفتگو كنم و پيمان ( صلح ) ببندم تو مرا اغفال كردى . معتصم به او گفت . هر چه ميخواهى انجام مىدهم و هرگز با خواست تو مخالفت نخواهم كرد . گفت : چه مخالفتى و چه چيز مانده كه من نخواهم ؟ مردم داخل شهر شدند . عده بسيارى از روميان هم بكليسا پناه بردند و مسلمين كليسا و هر كه در اينجاست آتش زدند و همه هلاك شدند . « ناطس » ( امير و حاكم شهر ، هنوز در برج و بارور خود بود اتباع او هم گرد او تجمع كرده بودند . معتصم سوار شد و رفت در قبال برج او قرار گرفت به او گفتند امير المؤمنين است كه در اينجا آمده ، ناطس از برج فرود آمد . شمشير بكمر بسته بود . شمشير را از او گرفت و يك تازيانه به او زد . بعد از آن معتصم بخيمه خود رفت و گفت : او را بياوريد . او مسافتى پياده رفت معتصم گفت : او را سوار كنند .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nسپاهيان شمشير را بقتل عام روميان به كار بردند . همه با اسير و برده برگشتند .\r\nمعتصم دستور داد اشراف و اعيان شهر جدا باشند . ساير گرفتاران را بردند . پس از آن هر چه بغنيمت ربوده شد در مزايده به فروش رسيد . مدت مزايده و فروش پنج روز بود و هر چه بمعرض مىرسيد فقط با سه نوبت و سه گفته مختصر فروخته مىشد براى پرهيز از اتلاف وقت و طول مدت و هر چه غير قابل حمل بود به آتش سوخت . برده‌ها را هم پنج پنج يا ده ده مىفروختند آن هم براى تسريع يكى از روزهاى مزايده كه مورد شورش عجيب بود چنان كه اشاره نموديم ( قبل از اين اشاره شد كه توطئه براى خلافت عباس بن مامون بوده و احمد بن خليل خواست شركت كند و به او راه ندادند ) چنان كه بعد از اين شرح خواهيم داد . مردم شوريدند و بر غنايم حمله بردند كه غارت كنند معتصم شمشير را در دست گرفت و دويد . مردم از غارت منصرف شدند و او بخيمه خود بازگشت . سپس دستور داد شهر عموريه را ويران كنند و بسوزانند .\r\nهنگامى كه پيرامون شهر عموريه لشكر زد و بمحاصره آن پرداخت ششم ماه رمضان بود و مدت محاصره پنجاه و پنج روز به طول كشيد . اسراء را ميان سران سپاه تقسيم كرد و از آنجا به شهر طوس رفت .\r\n\r\nبيان گرفتارى عباس بن مأمون\r\nدر آن سال معتصم عباس بن مامون را بازداشت و دستور داد او را لعن كنند .\r\nعلت اين بود كه چون معتصم عجيف بن عنبسه را باتفاق عمرو فرغانى و محمد كوتاه ( صفت فارسى كه به حال خود در عربى آمده چنان كه اشاره نموديم ) سوى شهر « زيطره » در بلاد روم فرستاد . مخارج لشكر كشى او را باندازهء افشين نپرداخت و كارهاى او را خرد و ناچيز پنداشت . عجيف از آن رفتار و تحقير دلتنگ شد و عباس بن مامون را كه با معتصم بيعت كرده و بخلافت او تن داده بود ملامت كرد ( كه اگر\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nنمىكرد سپاهيان او را خليفه مىكردند ) كه چون مامون درگذشت سپاهيان عباس را خواستند كه جانشين پدر شود و پس از ملامت او را بتلافى گذشته اميدوار و قوى دل نمود . عباس هم از او قبول كرد حارث سمرقندى كه اديب و خردمند و دانا و نديم و يار عباس بود واسطه كار شد .\r\nاو نماينده عباس بود ميان سپاه مىگشته و هر كه را كه مايل مىديد از او براى عباس بيعت مىگرفت تا آنكه موفق شد گروهى از سالاران و فرماندهان را داخل توطئه كند به آنها دستور داد كه چون روز شورش برسد هر دسته از سالاران بشورند و فرمانده و قائد خود را بگيرند و گروهى كه از خواص معتصم بودند بر معتصم بشورند و او را بكشند . خواص و سالاران افشين و خواص و سالاران اشناس را هم كه با او بيعت كرده بودند دستور داد كه افشين و اشناس را هم بكشند . آنها هم همه انجام كار را تعهد نمودند . همچنين عدهء ديگر كه بيعت كرده و تعهد انجام كار را نموده‌اند .\r\nچون سپاه راه انقره و عموريه را گرفت و افشين از ناحيه مالت لشكر كشيد عجيف بعباس گفت : وقت آن رسيده كه تو بر معتصم هجوم كنى و او را بكشى زيرا عدهء همراه او كم هستند و پس از قتل او راه بغداد را بگيرى كه سپاهيان همه مايل بازگشت هستند و همه خرسند خواهند شد . عباس خوددارى كرد و گفت : من اين جنگ و غزا را به هم نمىزنم . چنين بود و تا شهر عموريه فتح شد ، عجيف بعباس گفت :\r\nاى بخواب رفته عموريه فتح شد و آن مرد ( معتصم ) قوى و پيروز شده . اكنون بايد عده را بغارت غنايم وادار كنيم حتما معتصم شخصا براى طرد آنها شتاب خواهد كرد آنگاه تو موقع را مغتنم بدار و بكشتن او دستور بده . باز عباس خوددارى كرد و گفت : من منتظر مىشوم كه در يكى از راهها خلوتى حاصل شود آنگاه او را بكشم كه در خلوت كار بهتر انجام خواهد گرفت .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nعجيف خود دستور داده بود كه سپاهيان غنايم را غارت كنند تا معتصم شخصا برود و او را غافلگير كند . معتصم هم سوار شد و شتاب كرد و مانع غارت گرديد و موفق شد و بازگشت و مردم آرام گرفتند . عباس هم هيچ يك از آنهايى كه با او بيعت كرده بودند آزاد نگذاشت كه معتصم را بكشند و آنها هم ميل نداشتند بدون اجازهء او به آن كار مبادرت نمايند . فرغانى خويشى داشت كه پسر امرد در دستگاه معتصم بود .\r\nآمد و با فرزندان فرغانى شروع بمىگسارى نمود و در ضمن خبر واقعه را داد و گفت :\r\nمعتصم فرمان داده بود كه هر يكى از غارتگران را كه ببينند با شمشير بزنند .\r\nفرغانى شنيد و به او گفت : اى فرزند تو جوان و بى تجربه هستى اگر ديدى آشوب و شورش بشود هرگز نزديك مشو زيرا مىترسم تو دچار شوى آن پسر از آن گفته نگران شد و به شك افتاد ( كه چه واقعه و شورشى ممكن است رخ دهد ) .\r\nچون خود آن غلام همراه معتصم بود و معتصم به او امر داده بود كه شمشير بكشد و هر كه را ببيند بزند ( بنابر اين اگر باز چنين شورشى واقع شود بر حسب سفارش فرغانى بايد از مداخله خوددارى كند و همان گفته موجب تعجب و شك او گريه كرد ) ولى عمرو فرغانى ترسيده بود كه آن غلام خويش دچار شود به او گفت : تو در خيمه خود بمان و هر واقعه كه رخ دهد در آن شركت مكن . زيرا تو بچه خام هستى و از وضع سپاه آگاه نمىباشى . او گفته فرغانى را در دل نهان كرد و دانست ( كه وقوع شورش ديگرى امكان دارد ) .\r\nمعتصم هم بازگشت و افشين را بمرز فرستاد و او هم ابن اقطع را براى غارت اطراف با عده فرستاد كه پس از يغما به او در عرض راه ملحق شود . او هم رفت و غارت كرد و غنيمت و برده همراه آورد و بسپاه افشين پيوست .\r\nهر لشكرى هم جدا لشگر زد .\r\nعمرو فرغانى و احمد بن خليل از سپاه اشناس خارج شده براى خريد برده بسپاه افشين رفتند . چون افشين را ديدند پياده شدند و احترام را بجا آوردند و بعد\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nبه محل فروش اسراء و غنايم رفتند . اتباع اشناس آنها را ديدند و باشناس خبر دادند .\r\nاشناس كسى را فرستاد كه بداند آنها چه كار مىكنند . آن كس رسيد و ديد سرگرم خريد هستند . باشناس خبر داد . اشناس بحاجب ( آجودان ) خود دستور داد كه به آنها پيغام بدهد بلشگرگاه برگردند كه برگشتن آنها بهتر خواهد بود از اينكه بلشگرگاه ديگرى بروند آن دو سالار از آن پيغام سخت دلتنگ شدند . هر دو تصميم گرفتند كه نزد فرمانده سپاه بروند و بگويند : ما غلام امير المؤمنين هستيم ما را بهر كه ميخواهى ( غير از اشناس ) بسپار زيرا اين مرد بما دشنام داده و تهديد كرده و ما از او مىترسيم . امير المؤمنين ما را بسردار ديگرى ملحق كند . آن درخواست را بمعتصم رسانيدند ولى در آن هنگام سپاه جنبيد و اشناس و افشين با عده خود حركت كردند در حالى كه اشناس همراه معتصم بود معتصم به او گفت : عمرو و احمد را كه احمق شده‌اند خوب تاديب كن . اشناس بلشگرگاه خود بازگشت و هر دو را گرفت و بزندان سپرد و بعد هر دو را بر يك استر سوار كرد تا به محل « صفصاف » ( بيدستان ) رسيدند . چون عمرو فرغانى دچار شد آن غلام امرد كه خويش او و در ملازمت معتصم بود نزد معتصم رفت و گفت : من از فرغانى چنين گفته شنيده‌ام كه ميگفت : اگر شورشى رخ دهد تو خوددارى كن و جاى خود را در خيمه بگير .\r\nمعتصم بغارا فرستاد عمرو فرغانى را از لشكر اشناس گرفت و نزد او برد از او پرسيد : به آن غلام امرد در فلان شب چه گفته بودى ؟ او انكار كرد و گفت : آن غلام آن شب مست بود و نمىتوانست بداند كه من چه گفته‌ام . معتصم او را بايتاخ سپرد احمد بن خليل باشناس گفت : من رازى دارم كه بايد آن را با امير المؤمنين افشا كنم . اشناس نزد او فرستاد و پرسيد آن راز چيست ؟ گفت : فقط بامير المؤمنين خواهم گفت . اشناس سوگند ياد كرد كه اگر احمد راز را به او نگويد او را با ضرب تازيانه خواهد كشت . احمد نزد اشناس رفت و خبر توطئه عباس بن مأمون و سالاران و حارث سمرقندى را داد . اشناس فرستاد حارث را گرفتند و بند كردند و نزد\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nامير المؤمنين فرستادند قبل از اين به وضع حارث اشاره كرده بوديم . چون بر معتصم وارد شد تمام اوضاع و احوال را شرح داد و نام تمام كسانى را كه با عباس بيعت كرده بودند برد . معتصم او را آزاد كرد و خلعت داد ولى چون عده سالاران بسيار بود ( و نمىتوانست همه را كيفر دهد ناگزير ) تصديق نكرد . معتصم هم عباس را نزد خود خواند و بسيار باده داد تا خوب مست شد آنگاه به او سوگند داد كه حقايق را بگويد . او تمام اوضاع را مانند حارث يك بيك شرح داد . معتصم عباس را بند كرد و بافشين سپرد كه او را نزد خود بازداشت كند .\r\nمعتصم آن سالاران را هم گرفت كه همه را بر استر بدون پالان حمل كرد .\r\nشاه بن سهل را كه از اهل خراسان بود گرفت و به او گفت . اى زنازاده من نسبت به تو نيكى كردم و تو قدر احسان مرا ندانستى ؟ شاه گفت : زنازاده اين است اشاره بعباس كرد كه در آنجا بود اگر مرا آزاد مىگذاشت تو نمىتوانستى در چنين مجلسى بنشينى و به من چنين سخنى ( دشنام ) بگويى ( من ترا مىخواستم بكشم و عباس تعلل نمود ) . معتصم گفت گردنش را بزنند كه زدند و او نخستين كسى بود كه از سالاران ( بيعت كرده ) كشته شد .\r\nعباس را بافشين سپرد ( مكرر ) و چون به محل « منبج » رسيدند عباس بن مأمون طعام خواست براى او طعام بسيار بردند و آب ندادند و بعد از آن او را در گليم پيچيدند و كشتند و يكى از برادرانش بر او نماز خواند و در « منبج » دفن شد .\r\nاما عمرو فرغانى كه چون معتصم به محل نصيبين رسيد چاهى كند و او را در چاه افكند . اما عجيف كه در محل « باعيناثا » در موصل گذشت . گفته شد . به او هم طعام بسيار دادند و آب را از او منع كردند تا مرد .\r\nمعتصم همه را يكى بعد از ديگرى دنبال كرد تا كشت و نابود نمود .\r\nمعتصم بسلامت به شهر « سامرا » رسيد . عباس هم از همان تاريخ لعين ( ملعون - نفرين شده ) خوانده شد .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nفرزندان مأمون را هم از « سندس » گرفت و در كاخ خود بازداشت تا همه مردند .\r\nيكى از بهترين داستانها كه قابل ذكر مىباشد اين بود كه : محمد بن على اسكاف مباشر املاك عجيف بود . خانواده عجيف از او شكايت و او را متهم كردند ( كه اموال عجيف را ربوده ) . عجيف او را گرفت و خواست بكشد . از هول مرگ در جامه خود بول كرد پس از آن درباره او شفاعت كردند و او رها شد . پس از آن معتصم سوى روم لشكر كشيد . معتصم عجيف را گرفت چنان كه شرح داديم آنانى كه در زندان عجيف بودند همه آزاد شدند يكى از آنها اسكاف مذكور بود . بعد او كارى در جزيره پيدا كرد و مشغول كار شد « باعيناثا » هم در آن جا بود روزى بيك تل رسيد و در پاى تل بول كرد و بعد از آن وضو گرفت و خواست برود ناگاه پيرمردى رسيد و به او گفت :\r\nآيا مىدانى آنجا كه تو بول كردى چه محل باشد ؟ گفت : آنجا قبر عجيف است .\r\nدوباره برگشت و به من نشان داد . و آن ( تشفى طبيعى ) پس از يك سال واقع شدند يك روز كم و نه يك روز فزون .\r\n\r\nبيان وفات زيادة الله بن ابراهيم بن اغلب و آغاز امارت برادرش اغلب\r\nدر دهم رجب سال جارى زيادة اللّه بن ابراهيم بن اغلب امير افريقا درگذشت .\r\nسن او پنجاه و يك سال و نه ماه و هشت روز و مدت امارت او بيست و يك سال و هفت ماه بود . بعد از او برادرش ابو عفان اغلب بن ابراهيم بر سرير امارت نشست و نسبت بسپاهى نيكى كرد . بسيارى از مظالم و بدعتها را زايل نمود و بر حقوق عمال و حكام افزود و دستشان را از آزار مردم و طمع بمال ديگران كوتاه كرد . باده و نبيد را از ورود بقيروان منع نمود . لشكرى براى گشودن « صقليه » ( سيسيل ) در سنه دويست و بيست و چهار تجهيز و روانه كرد . غنايمى بدست آورد و بسلامت بازگشت . در سنه\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nدويست و بيست و پنج هم باز لشگرى براى گشودن قلاع « بلوط » و « ايلاطون » و « قرلون » و « مرو » ( غير از مرو ايران ) فرستاد . كشتىهاى مسلمين كه حامل لشكر بود به شهر « قلوريه » رسيدند شهر را گشود و بر حسب اتفاق با كشتىهاى جنگى پادشاه « قسطنطنيه » تصادف كرد آنها را شكست داد و فتح عظيمى نصيب مسلمين شد .\r\nدر سنه دويست و بيست و شش نيز لشكرى از مسلمين در « صقليه » قصر « يانه » را قصد و فتح كرد و آتش زد و بسيارى اسير بدست آمد . از هيچ جا هم كسى بدفاع برنخاست .\r\nلشكر مسلمين هم قلعه و حصار « غيران » را قصد نمود در آنجا چهل غار براى دفاع بود تمام آن غارها گشوده و هر چه در آنها بود ربوده شد .\r\nدر همان سال ابو عفان امير وفات يافت كه شرح آن خواهد آمد بخواست خداوند خدا او را بيامرزاد .\r\n\r\nبيان حوادث\r\nدر آن سال اسحاق بن ابراهيم ( امير ايرانىنژاد ) مجروح شد يكى از غلامان او را زخم زد محمد بن داود امير الحاج شد .\r\nعبد الرحمن بن حكم امير اندلس سپاهى براى فتح « اليه » و قلاع ديگر فرستاد در محلى بنام « فرات » لشكر زد و قلاع را محاصره نمود و اسراء بسيار از كودك و زن و جوان گرفت و برگشت .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\n\r\nسنه دويست و بيست و چهار\r\n\r\nبيان تمرد و عصيان مازيار در طبرستان\r\nدر آن سال مازيار بن قارن بن وندادهرمز نسبت بمعتصم آغاز تمرد و با لشكريان جنگ نمود .\r\nعلت اين بود كه مازيار مخالف عبد اللّه بن طاهر بود و خراج به او نمىداد .\r\nمعتصم هم به او دستور داده بود كه خراج را براى عبد اللّه بفرستد و او گفته بود من خراج فقط به تو ( خليفه ) مىپردازم . كسى را روانه كن تا دريافت كند . معتصم در اول كار كسى را بهمدان مىفرستاد كه مال را از نماينده مازيار دريافت كند و عين آن را به وكين عبد اللّه بن طاهر مىداد كه آن وكيل مال را بخراسان مىفرستاد . اختلاف وكيل ميان عبد اللّه و مازيار شدت يافت . عبد اللّه هم بمعتصم مىنوشت و او را تحريك مىكرد تا آنكه مازيار بيمناك شد .\r\nچون افشين بر بابك پيروز شد و مقام او نزد معتصم بالا رفت افشين بامارت خراسان طمع نمود . بمازيار نامه نوشت كه او را به خود متمايل كند ( و براى عبد اللّه ستيزى ايجاد نمايد ) باب دوستى را با مازيار باز كرد و به او نوشت كه معتصم امارت خراسان را به او وعده داده . مازيار جسور شد و تمرد نمود و كوهستان طبرستان و دره‌ها را به روى سايرين بست .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nافشين چنين پنداشت اگر مازيار تمرد كند معتصم او را براى جنگ وى خواهد فرستاد و در ضمن امارت خراسان را به او واگذار خواهد كرد .\r\nمعتصم بعبد اللّه بن طاهر نوشت كه با مازيار جنگ كند . افشين هم بمازيار نوشت كه آماده كارزار باشد و به او وعده داد كه اگر با عبد اللّه نبرد كند داراى مقام ارجمندى نزد معتصم خواهد بود و هر چه از معتصم بخواهد خواهد داد .\r\nافشين يقين داشت كه مازيار قادر بر مقابله و مقاومت عبد اللّه خواهد بود .\r\nآنگاه معتصم ناگزير افشين را براى جنگ با مازيار خواهد فرستاد . همچنين سپاهيان ديگر را روانه خواهد كرد .\r\nچون مازيار تمرد خود را آشكار كرد و مردم را باجبار براى بيعت خود دعوت نمود . آنها اكراه داشتند او از آنها گروگان گرفت و بزارعين و رعايا دستور داد كه اموال مالكين و دهقانان بزرگ را غارت كنند . قبل از آن هم مازيار با بابك مكاتبه داشت .\r\nمازيار كوشيد كه باج و خراج را از مردم زودتر بگيرد بحديكه آنچه بايد در مدت يك سال دريافت شود در مدت دو ماه جمع و گرفته شد .\r\nبيكى از سالاران خود كه نامش « سرخاستان » بود فرمان داد كه اهالى آمل و سارى را بقلهء كوه ميان سارى و آمل منتقل كند . نام آن كوه و محل « هرمز آباد » بود . عده آنها بيست هزار تن كه همه را در آنجا حبس نمود . چون آن كارها را انجام داد بر كار خود مسلط و قوى شد . دستور داد كه ديوار و حصار دو شهر آمل و سارى را هم ويران كنند . همچنين « طميس » كه آن سه شهر بى حصار ماند . « سرخاستان » خود يك ديوار بلند از طميس تا دريا ساخت آن ديوار بر پايه ديوارى بنا شد كه خسروان براى حمايت ايران از هجوم تركان ساخته بودند . پشت ديوار هم يك خندق عميق كند . اهالى گرگان سخت نگران شدند . بعضى آنها گريخته بخراسان پناه بردند و در نيشابور اقامت گزيدند .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nطاهر عم خود حسن بن حسين بن مصعب را بفرماندهى يك سپاه عظيم فرستاد كه از گرگان دفاع كند . به او دستور داد كه نزديك خندق مازيار لشكر بزند كه « سرخاستان » آن را كنده بود .\r\nحسن لشكر كشيد تا بخندق رسيد . فاصله ميان او و « سرخاستان » فقط خندق بود .\r\nعبد الله حيان بن جبله را بفرماندهى چهار هزار سپاهى سوى « كمش » فرستاد و او در پاى كوهستان شروين لشكر زد .\r\nمعتصم هم از طرف خود محمد بن ابراهيم به مصعب برادر اسحاق را باتفاق حسن بن قارن طبرى با سپاهيان طبرستان كه نزد او ( معتصم ) بودند ( براى جنگ مازيار ) فرستاد .\r\nو نيز معتصم امير دماوند را فرمان داد كه از طريق رى طبرستان را قصد كند ( خود دماوند در راه طبرستان است و ممكن است راه منحرف ديگرى باشد ) . ابو الساج را هم سوى « لار » ( از قديم لارز آمده ) و دماوند ( كه دنباوند آمده ) روانه كرد .\r\nچون سواران از هر طرف بمازيار احاطه كردند . و سپاهيان حسن بن حسين به اندازه نزديك شده بودند كه با لشكريان « سرخاستان » سخن مىراندند به حدى كه انس گرفتند . بعضى از اتباع حسن با سپاهيان « سرخاستان » توافق پيدا كردند كه از خندق بگذرند و راهى براى هجوم بيابند . حسن از آن تدبير غافل بود ناگاه سپاهيان او ديدند كه رفقاء آنها از ديوار گذشته‌اند همه جنبيدند و شوريدند و حمله نمودند . حسن فرمان داد برگردند و ترسيد كه به آنها آسيبى برسد كوشيد كه آنها را باز دارد ولى كار گذشته بود و آنها بر لشكر « سرخاستان » هجوم بردند . خبر به « سرخاستان » رسيد كه در گرمابه بود او با يك قطيفه لخت گريخت . چون حسن ديد كه سپاهيان از حصار گذشته‌اند گفت : خداوندا آنها از فرمان من تمرد كرده ولى ترا اطاعت نمودند تو هم آنها را يارى كن . اتباع حسن بدنبال آنها هجوم\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nبردند و بدون مانع راهها را گرفتند و لشكرگاه « سرخاستان » را تصرف و برادرش شهريار را اسير كردند چون شب فرا رسيد مردم از ادامه هجوم و تاخت بازماندند .\r\nحسن هم شهريار را كشت .\r\n« سرخاستان » بطور اختفا راه فرار گرفت . سخت تشنه شد از اسب پياده شد كه آب بنوشد . اسب خود را بست يكى از اتباع او بنام جعفر او را ديد . « سرخاستان » فرمان داد : اى جعفر به من آب بده نزديك است از تشنگى بميرم . جعفر گفت : آب ندارم كه به تو بدهم . جعفر گويد ناگاه چند تن از اتباع من ( كه گريخته بودند ) به من پيوستند . من به آنها گفتم : اين شيطان ما را دچار هلاك كرده چرا ما نبايد او را بكشيم و نزد سلطان ( سلطان بمعنى سلطه‌دار است ) مقرب شويم و براى خود امان بگيريم .\r\nما بر او شوريديم و او را گرفتيم و بند كرديم . او گفت : از من صد هزار درهم بگيريد و آزادم كنيد . عرب بشما چيزى نخواهد داد . گفتند : مال را بده گفت : با من به خانه خودم بياييد كه مال را بدهم و من سوگند ياد مىكنم كه چنين كنم . آنها قبول نكردند آنها او را بسپاه معتصم بردند ناگاه يك دسته از سواران حسن به آنها رسيدند او را از آنها گرفتند و آنها را زدند او را نزد حسن بردند امر داد بكشند كه كشتند .\r\nيك مرد عراقى و عرب بنام ابو شاس شاعر و ملازم سرخاستان بود كه اخلاق عرب را به او بياموزد . چون سپاه عرب هجوم برد و پيروز شد تمام اموال ابو شاس را غارت كردند و او با تغيير وضع و لباس سبوئى بر دوش و جامى در دست گرفت و خود را به صورت سقا درآورد ( كه از قتل مصون بماند ) . فرياد مىزد آب سبيل است و با آن حيله گريخت . از خيمه منشى حسن ( كه امير كل باشد ) گذشت اتباع آن منشى او را شناختند نزد منشى ( كاتب رسائل حسن ) بردند نسبت به او احسان كرد و دلدارى داد . به او گفت : چند بيتى در مدح امير بگو . گفت : به خدا قسم در قلب من\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nچيزى از كتاب خداوند ( قرآن ) از شدت ترس نمانده تا چه رسد بشعر چگونه مىتوانم چيزى بسرايم ؟\r\nحسن سر سرختان را نزد عبد الله بن طاهر فرستاد .\r\nحيان بن جبيلة مولاى عبد الله بن طاهر همراه حسن در سپاه بود چنان كه اشاره كرديم كه در ناحيه « طميس » اقامت گزيد . او با قارن بن شهيار مكاتبه كرد او را تشويق و تشجيع نمود كه جانشين عم خود مازيار باشد و امارت كوهستان طبرستان را براى او ضمانت كرد كه كشور پدر و جد خود را داشته باشد .\r\nقارن مزبور يكى از سالاران عم خود مازيار بود . مازيار او را با گروهى از سالاران و فرماندهان براى جنگ و دفاع فرستاده بود يكى از آنها عبد الله بن قارن برادر خود مازيار تحت فرمان قارن برادرزاده مازيار با جمعى از امراء بود .\r\nچون حيان امارت آن سامان را براى او ضمانت كرد به شرط اينكه كوهستان و شهر سارى را تا حدود گرگان تسليم نمايد و او شرط را پذيرفت و حيان بعبد الله بن طاهر نوشت و او هم قبول كرد ولى بحيان دستور داد در آن سامان داخل نشود مگر پس از اطمينان ( تا غافلگير نشود ) تا يقين حاصل كند كه او راست گفته و تعهد خود را انجام داده مبادا قارن خيانت كند .\r\nحيان باز بقارن نوشت كه مطالب تو تماما پذيرفته شد . قارن عم خود را كه عبد الله بن قارن ( و تحت فرمان او ) بود نزد خود خواند ( برادر مازيار ) همچنين تمام امرا . چون با آنها گفتگو كرد و مطمئن شد خود و سالاران خود همه سوار شدند و كوهستان تحت تصرف و قدرت مازيار را گرفت . تمام فرماندهان كوهستان را براى تناول طعام دعوت نمود و چون آنها سلاح را از خود كنار گذاشتند و براى تناول طعام آماده شدند غافلگير كرد و گرفت و بست و نزد حيان فرستاد . چون حيان اطمينان حاصل كرد سوى كوهستان قارن لشكر كشيد و داخل بلاد مازيار\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nشد چون مازيار از آن اوضاع اطلاع حاصل كرد سخت غمگين شد . قوهيار ( كوهيار - محافظ كوهستان و امير سامان كه مانند منصب و لقب و اسم است ) به او گفت : تو اكنون بيست هزار مرد در زندان دارى كه اغلب آنها پيشه‌ور و جولاهك و كاسب هستند تو خود را گرفتار آنها كردى همه را آزاد كن . او هم همه را آزاد كرد سپس گروهى از اعيان و بزرگان قوم را دعوت كرد و گفت : شما همه در دشتها داراى خانه و خانواده هستيد و من مىترسم كه آنها را اسير كنند شما برويد براى خود امان بگيريد و آسوده شويد . آنها هم رفتند و براى خود امان گرفتند .\r\nچون اهالى سارى شنيدند كه سرخاستان از ميان برداشته و حيان داخل كوهستان شده بر حاكم خود كه از طرف مازيار منصوب شده بود شوريدند او گريخت و مردم زندان را شكستند و زندانيان را آزاد كردند .\r\nحيان هم داخل شهر سارى شد . قوهيار ( كوهيار ) برادر مازيار شنيد كه حيان كوهستان شروين را تصرف كرده و بسارى رسيده . محمد بن موسى بن حفص را نزد حيان فرستاد كه براى او امان بگيرد و او مازيار را دستگير و تسليم كند به شرط اينكه خود مالك سرزمين پدر و جد خويش باشد . او باتفاق احمد بن صقر نزد حيان رفت و هر دو پيام قوهيار را ابلاغ كردند . چون هر دو برگشتند حيان ديد كه احمد بر يك اسب اصيل و نيكو سوار است فرستاد آن اسب را از او گرفتند . احمد خشمگين شد و بقوهيار پيغام داد : واى بر تو چرا در كار خود اشتباه و غلط كارى مىكنى ؟ اين بنده جولاهك ( مقصود حيان ) نسبت به مردى بزرگ مانند من چنين كارى مىكند ( اسب را به زور مىگيرد ) . تو او را در نظر مىگيرى و از حسن عم امير عبد اللّه چشم مىپوشانى و برادر خود را تسليم اين غلام بافنده مىكنى چگونه تو امير را ( حسن ) ترك مىكنى و بغلام او پناه مىبرى . قوهيار باحمد نوشت من احساس مىكنم كه اشتباه كرده‌ام ولى من به آن مرد ( حيان ) وعده داده‌ام كه پس فردا تسليم شوم و اكنون از اين\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nبيمناكم كه اگر او آگاه شود مرا نابود كند . مال مرا ببرد و خون مرا بريزد و اگر هم با او جنگ كنم كارها كه بسامان رسيده است دوباره پريشان شود و كينه ميان ما كار خود را بكند . احمد به او پيغام داد كه در روز موعود يكى از خويشان نزديك خود را نزد او بفرست ( كه گروگان باشد ) و بگو بيمار شدم و مدت سه روز مهلت معالجه از او بخواه و اگر قبول نكنى با كجاوه در حال بيمارى نزد تو خواهم آمد . ما هم ( دو نماينده ) او را وادار مىكنيم كه قبول كند و مهلت بدهد . قوهيار قبول كرد .\r\nاحمد بن صقر و محمد بن موسى بن حفص ( دو نماينده ) بامير حسن بن حسين كه در « طميس » بود نوشتند كه زودتر بيا تا ما بتوانيم مازيار و سواران او را تسليم تو كنيم و گر نه از دست خواهد رفت . نامه را بتوسط يك پيك سريع السير و مورد اعتماد فرستادند . چون نامه به او رسيد او در همان ساعت سوار شد و راه سه روز را در يك شب طى كرد و بسارى رسيد . روز بعد بامدادان سوى خرم آباد رفت كه روز وعده تسليم قوهيار بحيان در همان محل بود .\r\nحيان بانك كوسهاى امير حسن را شنيد از مسافت يك فرسنگ باستقبال او دويد . حسن به او گفت ، تو چرا محل خود را ترك كردى و باينجا آمدى آيا ترسيدى كه عده ترا غافلگير كنند و كوهستان شروين را دوباره بگيرند و هر چه ما تا كنون فتح كرده و انجام داده‌ايم از دست برود و كار ما زار گردد ؟ اكنون زود برگرد تا نتوانند خيانت كنند . گفت : ميخواهم اموال و بارهاى خود را حمل كنم . حسن گفت :\r\nتو برو و من بعد از تو بارها را خواهم فرستاد حيان ناگزير رفت ناگاه نامه عبد اللّه به او رسيد كه بايد بكوهستان « كور » برود و در آنجا لشكر بزند . « كوه كور » از توابع كوهستان « وندادهرمز » بود كه قلعه آن بسيار محكم بوده و اموال مازيار در آنجا محفوظ شده . عبد اللّه دستور داد كه هر چه قارون مال يا ملك از كوهستان بخواهد به او داده شود . ( اموال مازيار كه در قلعه بود تحت اختيار قارن گذاشته شود )\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nقارن از اموال مازيار و سرخاستان هر چه خواست برداشت و برد .\r\nكار حيان هم پريشان شد ( كه قوهيار تسليم او نشد ) و علت پريشانى دلگى و طمع او باسب احمد بود . پس از آن حيان درگذشت . عبد اللّه محمد بن حسين بن مصعب ( عم ديگر خود را ) بجاى او فرستاد .\r\nحسن بن حسين هم راه خرم آباد را گرفت . محمد بن موسى بن حفص و احمد بن صقر هر دو نزد او رفتند . حسن از هر دو تشكر نمود و بقوهيار نوشت كه حاضر شود او نزد حسن رفت و حسن نسبت به او احترام بسيار نيكى كرد و هر چه خواست به او داد . با هم قرار گذاشتند كه در فلان روز مازيار را دستگير و تسليم كنند .\r\nقوهيار نزد مازيار رفت و به او گفت كه من براى تو امان گرفته‌ام و او را مطمئن نمود . در روز موعود حسن سوار شد و هنگام ظهر با سه غلام رسيد هر سه ترك بودند .\r\nابراهيم بن مهران هم رهنماى آنها بود كه راه « آرم » را مىپيمود . چون نزديك شدند ابراهيم ترسيد و گفت : اين راهى است كه با كمتر از هزار سوار نمىتوان پيمود .\r\nامير نهيب داد و گفت برو ( يعنى با سه غلام در امان نخواهيم بود . هزار سوار لازم است ) . گفت : ( از قول خود ابراهيم روايت شده ) من ناگزير رفتم ولى عقل خود را از دست داده و سخت پريشان شده بودم تا آنكه به محل « ارم » رسيديم . گفت : ( امير حسن ) راه هرمز آباد كدام است ؟ گفت : از اين دره و كوه است . گفت : برو سوى هرمز آباد گفتم : تو خود گردنم را بزن بهتر از اين است كه مازيار گردنم را بزند .\r\nمن از اين مىترسم امير عبد اللّه مرا مؤاخذه كند و با اين گناه كيفر دهد . باز نهيب داد بحديكه ترسيدم كه مرا بكشد . من با ترس و لرز رفتم تا رسيديم بهرمز آباد .\r\nرسيدن ما هنگام غروب آفتاب بود . او پياده شد و نشست و ما روزه گرفته بوديم .\r\nسواران دسته دسته عقب مانده بودند زيرا از سوار شدن و رفتن امير خبر نداشتند چون دانستند شتاب كردند .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nما كه رسيديم نماز مغرب را بجا آورديم . پاسى از شب گذشت ناگاه يك دسته سوار رو بما كردند در حالى كه شمع پيشاپيش آنها روشن شده بود . آنها از « لبوره » رسيده بودند . حسن ( امير ) پرسيد : راه « لبوره » از كدام طرف است ؟ من گفتم :\r\nراه را مىبينم و يك عده سوار با شمع افروخته مشاهده مىكنم . من مشعلها و آتشها را مىديدم و تعجب مىكردم و در حال دهشت و وحشت بودم و چون خوب نگاه كردم مازيار و قوهيار را ديدم . رسيدند و هر دو پياده شدند . مازيار پيش افتاد و سلام كرد امير جواب سلام او را داد . به دو مرد از ملازمان خود گفت : او را بگيريد و ببريد آن دو مرد او را گرفتند . سحرگاهان حسن مازيار را با آن دو مرد سوى سارى روانه كرد .\r\nبعد از آن حسن بهرمز آباد رفت و كاخ مازيار را آتش زد . تمام اموال او را بيغما داد .\r\nپس از آن بخرم آباد رفت و تمام برادران مازيار را دستگير كرد در همان محل بزندان سپرد .\r\nامير حسن پس از انجام كارها راه سارى را گرفت در آنجا مدتى اقامت گزيد و مازيار را بازداشت . محمد بن ابراهيم بن مصعب ( پسر عم حسن ) هم رسيد و نزد حسن رفت . با هم رفتند كه محاسبه اموال و غنايم را بكنند همچنين وضع خانواده مازيار كه سرگذشت آنها چه خواهد بود . حسن بعبد اللّه بن طاهر ( برادرزاده خود كه امير كل بود ) نوشت او بحسن دستور داد كه مازيار و خانواده او را بمحمد بن ابراهيم تسليم كند كه نزد معتصم ببرد و نيز به او دستور داد كه تمام اموال مازيار را معين و احصا نمايد . او مازيار را احضار كرد و از دارائى او پرسيد . او گفت : هر چه دارم نزد خزانه‌دار من است . قوهيار ضمانت كرد ( كه اموال را بگيرد ) و گواه گرفت كه خود ضامن و مسئول است . مازيار گفت : بدانيد و گواه باشيد هر چه\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nمن از دارائى خود برداشته‌ام فقط نود و شش هزار دينار است و هفده دانه زمرد و شش نگين ياقوت و هشت بار پارچه از انواع جامه‌ها و منسوجات و يك تاج و يك شمشير جواهر نشان و يك خنجر زرين غلاف مرصع بجواهر . يك سبد پر از گوهر كه قيمت آن هيجده هزار هزار درهم است . من تمام آنها را بگنج دار عبد الله بن طاهر و خبرنگار او و لشكر نويس تسليم نموده‌ام .\r\nمازيار تمام آن اموال را داد كه بامير حسن بن حسين برسانند و براى او از معتصم امان بگيرد كه خود و اموال و خانواده و فرزندان او محفوظ و مصون باشند .\r\nو خود مالك املاك و كوهستان پدر خويش گردد . حسن كه از حيث عفت و شرف و امانت عفيفترين مردم بود از قبول آن اموال خوددارى كرد . روز بعد حسن مازيار را با يعقوب بن منصوب نزد معتصم فرستاد .\r\nپس از آن حسن دستور داد كه قوهيار ( البته صحيح آن كوهيار است ولى عينا مطابق تلفظ عرب و شهرت تاريخى نقل شده ) استرهاى مازيار را ببرد و اموال مازيار را بار كند حسن خواست يك عده سپاهى با او روانه كند ( براى حفظ اموال ) او گفت : نيازى بعده نيست . او خود با غلامان خويش رفت چون به محل رسيد و گنجها را گشود و اموال را بار كرد و خواست ببرد غلامان مازيار بر او شوريدند .\r\nآنها ديلمى بودند به او گفتند : تو بشاه ما خيانت كردى و او را تسليم اعراب نمودى اكنون هم آمدى كه اموال او را به آنها بدهى . عدهء آنها هزار و دويست تن بود قوهيار را گرفتند و بند كردند چون شب فرا رسيد او را كشتند و اموال و چهارپايان حامل اموال را غارت كردند . حسن شنيد لشكرى فرستاد . قارن هم لشكرى فرستاد و لشكر قارن عده از آنها را گرفت يكى از آنها پسر عم مازيار كه نامش شهريار بن مصمغان بود كه او ديلميان و غلامان را بشورش واداشت . قارن شهريار را نزد عبد اللّه بن طاهر فرستاد كه او در « قومسر » هلاك شد .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nمحمد بن ابراهيم هم بر شورش و غارت آنها آگاه شد . عده فرستاد كه بقيه آنها را گرفتند و به شهر سارى بردند .\r\nگفته شد : علت گرفتارى مازيار اين بود كه پسر عمى داشت بنام قوهيار ( غير از برادر مازيار ) كوهستان طبرستان را تحت فرمان و حكومت خويش داشت .\r\nمازيار هم دشتها ( و شهرستانها ) و سه كوه ديگر بنام « وندادهرمز » در دست داشت .\r\nيك كوه ديگر در دست برادرش « ونداسنجان » بود . كوه شروين هم ملك شروين بن سرخاب بود . مازيار قوى شد و تسلط يافت و بر همه آنها غالب شد . قوهيار كه پسر عم او بود گفته شده برادرش بوده ملازم درگاه خود نمود و كوهستان او را بيك والى ديگرى واگذار كرد نام آن والى « درى » بود . چون مازيار تمرد كرد بوجود لشكر نيازمند شد . قوهيار را به محل سابق خود فرستاد و به او گفت : تو بكوهستان خود بيشتر آشنا هستى در ضمن هم اسرار افشين را براى او آشكار كرد كه افشين قصد اتحاد با مازيار و تجديد استقلال ايران را داشت و گفت : او با من مكاتبه كرده پس تو بكوهستان خود برو و از آن دفاع كن . بوالى قبلى كه « درى » باشد دستور باز گشت داد .\r\nمازيار پس از بازگشت « درى » او را سپهسالار خود نمود و سپاه را به او سپرد و بمقابلهء حسن بن حسين عم عبد إله بن طاهر فرستاد مازيار تصور ميكرد به سبب استقرار قوهيار به محل سابق خود كوهستان را از تجاوز ديگران مصون خواهد داشت . سپاه « درى » را هم بحفظ راههاى تنگ و معابر سخت وادار نمود . از هر طرف هم لشگر گرد آورد و سپاه جمع شد چنان كه اشاره نموديم .\r\nمازيار در شهر خود با عدهء كمى اقامت كرده بود . كينه قوهيار باعث شد كه با حسن بن حسين مكاتبه كند و به او اطلاع داد كه اوضاع سپاه چگونه است و راه و چاه را نشان داد و علاوه بر آنها اسرار افشين را آشكار كرد كه چگونه با مازيار مكاتبه\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nو او را بتمرد وادار نموده بود .\r\nحسن نامه قوهيار را عينا براى عبد اللّه بن طاهر فرستاد و طاهر نامه را براى معتصم فرستاد .\r\nعبد اللّه و حسن هر دو با قوهيار مكاتبه و تعهد نمودند هر چه او بخواهد انجام دهند و كوهستان را به او واگذار كنند و هميشه حاكم كوهستان باشد .\r\nهيچ كس مزاحم و معارض او نخواهد بود .\r\nقوهيار بعبد اللّه و حسن وعده داد كه در روز معين كوهستان را به آنها واگذار كند . چون حسن چنان كه اشاره كرديم با درى آغاز جنگ نمود عبد الله يك سپاه عظيم فرستاد كه از كوه قوهيار بگذرد .\r\nقوهيار هم بسپاه راه داد و يارى نمود . هنگامى كه « درى » مشغول جنگ و دفاع از هجوم سپاه حسن بود مازيار در كاخ خود آسوده نشسته بود ناگاه سواران از هر طرف به او احاطه كردند كه او را اسير نمودند و بردند .\r\n( مولف روايات مختلفه را نقل كرده كه اول بدان نحوى كه شرح حال آن گذشت و دوم بدين گونه است و باز روايات ديگر ذكر كرده كه چيزى باقى نگذارد از آن جمله اين است : ) گفته شد : مازيار براى شكار رفته بود كه گرفتار شد . هنگامى كه سپاه درى سرگرم نبرد بود سواران از پشت به او حمله كردند و مازيار اسير را به او نشان دادند .\r\nسپاه « درى » چون وضع را بدانگونه بر او شوريد و سرش را بريد و نزد عبد إله بن طاهر فرستادند . مازيار را هم روانه كردند .\r\nعبد الله بن طاهر به او وعده داد اگر او نامه‌هاى افشين را بدهد و رازها را آشكار كند درباره وى نزد معتصم شفاعت خواهد كرد كه از گناه او بگذرد .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nمازيار اعتراف و اقرار كرد و نامه‌هاى افشين را بعبد اللّه داد . عبد اللّه بن طاهر هم نامه‌ها را براى اسحاق بن ابراهيم فرستاد نيز خود مازيار را نزد اسحاق روانه كرد . باسحاق هم دستور داد كه نامه‌ها را فقط بدست معتصم بدهد ( بدون واسطه ) اسحاق هم آنچه دستور داده شده بود انجام داد . معتصم از مازيار پرسيد كه آيا اين نامه‌هاى افشين است ؟ مازيار انكار كرد . معتصم دستور داد او را زدند تا زير تازيانه مرد آنگاه نعش او را در جنب نعش بابك بدار آويختند .\r\nگفته شد مخالفت و ستيز مازيار در سنه دويست و بيست و پنج بوده ولى روايت اولى اصلح است زيرا كشتن او در سنه دويست و بيست و پنج واقع شد .\r\nگفته شد او بنامه‌هاى افشين اعتراف كرد چنان كه خواهد آمد بخواست خداوند .\r\n\r\nبيان تمرد و عصيان منكجور خويش افشين\r\nچون افشين كار بابك را پايان داد و به شهر سامرا ، بازگشت . آذربايجان را كه امارت و ايالت آن به عهده او سپرده شده بود بيكى از خويشان خود كه « منكجوا » باشد سپرد . او هم در يكى از املاك بابك گنجى عظيم و مالى بسيار كشف كرد و ربود كه معتصم و حتى افشين از آن بىخبر بودند . رئيس بريد ( پست - كه در آن زمان مورد اعتماد دولت بوده و هميشه بايد معتبر و موثق باشد كه مراقب اعمال حكومت بوده ) بمعتصم نوشت كه چنين مال عظيمى بدست آمده .\r\n« منكجور » دانست و نامه نوشت و صاحب بريد را تكذيب كرد . هر دو با هم مناظره و مشاجره كردند و « منكجور » تصميم گرفت او را بكشد ولى اهالى اردبيل مانع شدند و صاحب بريد را حمايت كردند و منكجور با آنها جنگ كرد . معتصم بافشين دستور داد كه او را عزل كند . او هم سالارى با سپاهى عظيم براى سركوبى او فرستاد\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nچون منكجور آگاه شد تمرد و عصيان خود را آشكار نمود و از شهر اردبيل خارج شد و عدهء از راهزنان و آشوبگران را گرد خود جمع كرد . سالارى كه از طرف افشين رسيده بود با او جنگ كرد و او را منهزم شد و بيكى از قلاع آذربايجان كه بسيار محكم بود پناه برد كه بابك آن را ويران كرده بود و او دوباره آن را ساخت و در آن مدت يك ماه در آنجا ماند ناگاه اتباع او بر او شوريدند و او را گرفته تسليم سالار افشين نمودند . آن سالار او را به شهر سامرا وارد كرد معتصم او را بازداشت و نسبت بافشين بدبين شد و او را متهم كرد . در سنه دويست و بيست و پنج او را وارد و حبس كردند .\r\nگفته شد قائدى كه براى جنگ « منكجور » رفته بود بغاى كبير بود ( بغا دو سالار ترك كوچك و بزرگ معروف بودند كه بعد بر خليفه مسلط شدند ) .\r\n\r\nبيان امارت عبد الله در موصل و قتل او\r\nدر آن سال شخصى از بزرگان اكراد بنام جعفر بن فهرجس تمرد و طغيان كرد و بسيارى از اكراد بمتابعت او كمر بستند همچنين فتنه‌جويان و مفسدين جعفر در محل « ماتعيس » بود كه در آنجا تسلط و قدرت يافت . عبد اللّه بن سيد بن انس سوى موصل لشكر كشيد و او را قصد و از آن محل اخراج كرد .\r\nعبد اللّه از طرف معتصم بامارت موصل برگزيده و از او دستور داشته كه با جعفر جنگ كند پس از شكست و خروج جعفر از « ماتعيس » بيك كوه بلند پناه برد .\r\nنام آن كوه داسن بود و كسى قادر بر پيمودن آن نبود . راه آن منحصر بيك دره تنگ و صعب العبور بود عبد اللّه سوى آن كوه لشكر كشيد و داخل دره شد و توانست عده خود را بر فراز آن كوه قرار دهد . جنگ شروع شد و جعفر و اتباع او از اكراد بر عبد اللّه و لشكر او پيروز شدند زيرا بهتر از ديگران راه\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nرا مىدانستند . عبد اللّه با لشكر خود تن بفرار داد و اغلب اتباع او كشته شدند .\r\nيكى از سپاهيان عبد اللّه رباح نام داشت بر اكراد حمله كرد و صف آنها را شكست و از پشت سر بر آنها حمله كرد زد و كشت و آنها را پراكنده و مغلوب نمود توانست اتباع خود را نجات دهد ولى بعد بر عده مهاجمين كرد افزوده شد و او را محاصره كردند ناگزير سواره خود را از بالاى كوه انداخت زير كوه رود بود و آسيبى به او نرسيد اسب را آب برد و رباح نجات يافت .\r\nجعفر دو مرد عرب را اسير كرد يكى اسماعيل و ديگرى اسحاق بن انس بود نه كه او عم عبد اللّه بن سيد بن انس بود . اسحاق خود داماد جعفر بود . اسماعيل گمان برد كه جعفر او را خواهد كشت ولى اسحاق را كه داماد خود جعفر بود نخواهد كشت . اسماعيل باسحاق گفت : اى اسحاق من به تو وصيت مىكنم كه بعد از قتل من از فرزندانم نگهدارى كنى . اسحاق به او گفت : آيا تو گمان مىكنى كه كشته شوى و من بعد از تو زنده بمانم ؟ سپس بجعفر رو كرد و گفت من از تو خواهش مىكنم كه اول مرا بكش تا من دلخوش باشم و قتل دوست خود را نبينم ولى جعفر اول اسحاق ( دامادش ) را كشت و بعد اسماعيل را .\r\nچون معتصم خبر اين واقعه را شنيد ايتاخ را براى جنگ جعفر فرستاد و آماده شد و در سنه دويست و بيست و پنج براى جنگ جعفر لشكر كشيد .\r\nاول بموصل رفت و از آنجا كوه داسن را قصد كرد . از محل « سوق الاحد » ( بازار يكشنبه ) گذشت . جعفر بمقابله او شتاب كرد جنگ واقع و جعفر كشته شد . اتباع او هم گريختند و فتنه پايان يافت كه مردم از شر او آسوده شدند .\r\nگفته شد جعفر ( چون مغلوب شد ) زهر نوشيد و خود را مسموم كرد و مرد .\r\nايغاخ هم اكراد را قتل عام كرد و تمام اموال آنها را بيغما برد و عده بسيارى\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nزن و مرد اسير گرفت و اموال را بتكريت فرستاد .\r\nگفته شد واقعهء ايتاخ و قتل جعفر در سنه دويست و بيست و شش بود .\r\nخدا داناتر است .\r\n\r\nبيان جنگ و غزاى مسلمين در اندلس\r\nدر آن سال عبد الرحمن امير اندلس عبد اللّه مشهور بابن بلنسى را بفرماندهى سپاه بكشور دشمن فرستاد . به محل « اليه » و قلاع محكم رسيد . دشمن بمقاتله آنها كمر بستند و جنگى سخت رخ داد و مشركين شكست خورده گريختند و عدهء كه از آنها كشته شد بشمار نمىآمد . سركشتگان را جمع و از آنها تلها ساختند بحديكه سوار از ميان تلها كه مىگذشت سوار ديگر را نمىديديد ( از فزونى سرهاى بريده و بلندى تلها ) .\r\nدر آن سال « لذريق » با سپاه خود بر شهر « سالم » از بلاد اندلس حمله كرد .\r\nفرتون بن موسى با لشكرى جرار و عده بسيار بمقابله او شتاب كرد . « لذريق » منهزم شد و بسيارى از سپاه او به خاك و خون افتادند پس از پيروزى « فرتون » قلعهء « اليه » را قصد كرد كه اهالى آن شهر آن را ساخته و با بودن آن مرز را حفظ كرده بودند پس از جنگ آن قلعه را هم گشود و ويران نمود .\r\n\r\nبيان حوادث\r\nدر آن سال جعفر بن دينار ( معروف بخياط ) والى و امير يمن شد .\r\nحسين بن افشين با « اتراجه » ( در طبرى اترنجه و بايد صحيح باشد زيرا مفرد اترنج است ) دختر اشناس ازدواج كرد . زفاف آن دو در كاخ معتصم و در\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nتاريخ جمادى الثانية انجام گرفت . در جشن عروسى آن دو تمام اهالى سامرا دعوت و حاضر شدند . تغارهاى سيمين پر از عطر نهاده و عموم مردم را عطر مىزدند و مردان بريش مىماليدند .\r\nدر آن سال محمد بن عبد اللّه ورثانى در محل « ورثان » تمرد نمود ولى بعد تسليم و بر معتصم وارد شد . از معتصم امان گرفت و در سنه دويست و بيست و پنج رسيد .\r\nناطس رومى درگذشت و در شهر سامرا نعش او را بدار آويختند . دار او در جنب دار بابك نصب گرديد .\r\nدر آن سال ابراهيم بن مهدى ( كه يك سال خليفه بغداد شده بود ) در گذشت و آن در ماه رمضان بود . معتصم بر او نماز خواند .\r\nمحمد بن داود هم امير الحاج بود .\r\nفتنه در افريقا ميان عيسى بن ريعان ازدى و « لواته » و « رواغه » و « مكناسه » بر پا شد و بجنگ كشيد كه چندين نبرد ميان محل « قفصه » و « قسطيليه » رخ داد و آخر الامر عيسى همه را كشت و فتنه را پايان داد .\r\nاهالى « سجلماسه » با جيحون بن مدرار بن يسع متحد شده كه او را امير خود نمايند و برادرش را كه امير بود طرد و اخراج كنند . برادرش ابن تقيه بود و چون ميمون مذكور پيروز و رستگار شد پدر و مادر خود را بيكى از قصبات تابع « سجلماسه » فرستاد نوح بن اسد در ما وراء النهر « كاسان » ( نه كاشان ) و او رشت را گشود زيرا اهالى آن دو محل عهد خود را ( با مسلمين ) شكسته بودند علاوه بر آن در محل « اسبيجاب » را هم گشود و گرداگرد آن ديوار و حصار كشيد و حتى باغ و موستان و كشتزار مردم آن سرزمين را در داخل محوطه ديوار نمود كه محفوظ و مصون باشد .\r\nدر آن سال ابو عبيد القاسم بن سلام امام علم نحو درگذشت . عمر او شصت و هفت سال و وفات او در مكه بود « سلام » بتشديد لام است .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n\r\nسنه دويست و بيست و پنج\r\n\r\nبيان رسيدن مازيار به شهر سامرا\r\nدر آن سال مازيار به شهر سامرا رسيد ( گرفتار شده و او را وارد كردند ) .\r\nاسحاق بن ابراهيم تا محل « دسكره » رفت و او را گرفت و بر يك استر پالان دار سوار كردند زيرا مازيار از سوار شدن بر فيل خوددارى كرد .\r\nمعتصم دستور داد كه او را با افشين روبرو كنند ، افشين يك روز قبل از رسيدن مازيار گرفتار و بزندان سپرده شده بود .\r\nمازيار اقرار كرد كه افشين پيش از اين با او مكاتبه و او را بتمرد تشويق و تشجيع مىكرد دستور داده شد كه افشين را باز بزندان برگردانند و مازيار را چهار صد و پنجاه تازيانه زدند . آب خواست به او دادند و او در همان ساعت جان داد .\r\nگفته شد چنان كه گذشت دربارهء مكاتبه افشين با مازيار چيزهاى ديگرى بوده ( انكار مازيار و اصرار او بر عدم مكاتبه افشين ) و اين اختلاف ناشى از روايات مختلفه ناقلين اخبار است .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n\r\nبيان غضب معتصم بر افشين و گرفتارى او\r\nدر آن سال معتصم بر افشين غضب كرد و او را بازداشت .\r\nعلت اين بود كه افشين هنگام جنگ با بابك هر نحو هديه كه از ارمنستان يا آذربايجان به او مىرسيد آن را مستقيما به شهر « اشروسنه » ( پايتخت پدران و اسلاف خود ) مىفرستاد و آن هديه از بلادى كه تحت امارت عبد اللّه بن طاهر بود عبور داده ميشد و عبد اللّه بمعتصم مىنوشت و خبر مىداد . معتصم به او نوشت كه مراقب باشد هر چه او مىفرستد بنويسد و معلوم كند . عبد اللّه هم مواظب بود . افشين هم مال نقد را در هميان مىنهاد و بكمر دوستان خود مىبست و باشروسنه مىفرستاد .\r\nيك بار مال بسيار فرستاد كه حاملين آن ( در هميان ) به نيشابور رسيدند .\r\nعبد اللّه آگاه شد و كسانى فرستاد كه آنها را تفتيش كردند . مال را در هميان و ميان آنان يافت . از آنها پرسيد اين مال را كجا بدست آورده‌ايد ؟ گفتند :\r\nمال افشين است . عبد اللّه گفت : دروغ مىگوئيد اگر برادرم افشين ميخواست چنين مالى را بفرستد به من مىنوشت كه من مطلع و مساعد باشم . شما بايد دزد باشيد . عبد اللّه آن مال را گرفت و بسپاه خود داد . بافشين هم نوشت كه آن گروه ادعا كرده بودند كه آن مال بشما تعلق دارد و من تكذيب كردم كه اگر چنين مالى را ميخواستى بفرستى به من خبر مىدادى و من آن مال را گرفتم و بسپاه خود دادم و آن را بجاى حقوقى كه امير المؤمنين براى سپاه مىفرستاد محسوب داشتم . اگر آن مال در حقيقت به تو تعلق دارد من منتظر مىشوم كه چون امير المؤمنين حقوق سپاه را بپردازد مال را گرفته به تو بدهم عوض مالى كه از آنها گرفته‌ام و اگر چنين نباشد كه امير المؤمنين بگرفتن اين مال احق و اولى مىباشد زيرا من ميخواهم سپاه را سوى تركستان روانه كنم .\r\nافشين به او نوشت كه مال من و مال امير المؤمنين يكيست . كسانى را كه بازداشتى آزاد كن .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nاو هم آزاد كرد اين واقعه موجب تنفر از افشين شد و بعد از آن عبد اللّه كارهاى افشين را تجسس و مراقبت كرد .\r\nافشين گاهى از معتصم مىشنيد كه قصد عزل عبد اللّه از امارت خراسان را دارد او بطمع افتاد كه جاى او را بگيرد . با مازيار مكاتبه و او را بتمرد و عصيان تشويق و تشجيع نمود و گمان مىبرد كه اگر او تمرد كند معتصم عبد اللّه را از امارت خراسان بر كنار كند و فورا او ( افشين ) را بجنگ مازيار بفرستد .\r\nواقعه مازيار آن بود كه بيان شد و تمرد « منكجو » هم مزيد بر علت غضب گرديد چنان كه بدان اشاره شد .\r\nمعتصم دانست كه افشين در باطن بدبين است بر او غضب كرد . افشين هم بر خشم معتصم آگاه شد تصميم گرفت كه اتباع خود را جمع كند و روزى كه معتصم سرگرم كار باشد و سالاران او هم مشغول و غافل باشند افشين با عده خود خارج و از طريق موصل و « زاب » بگذرد و بارمنستان برود و از آنجا راه خزر را بگيرد و از بلاد ترك بگذرد تا به محل خود « اشروسنه » برسد آنگاه قوم خزر را ضد مسلمين برانگيزد . او قبل از آن مشكهاى خالى تهيه كرده بود كه آنها را پر باد كند و خود و اتباع او با آن مشكها از آب عبور كنند و به ارمنستان كه تحت امارت او بود برسند و از آنجا بكشور پدران خود برود ولى موفق نشد و آن كار انجام نگرفت . تصميم گرفت كه طعامى بسيار آماده و معتصم و سالاران او را دعوت كند و در طعام سم بگذارد و همه را بكشد و اگر معتصم هم به كاخ نرود سالاران را مانند شناس و ايتاخ مسموم كند و چون آنها طعام مسموم را بخورند و بروند نيمه شب از شهر بگريزد . او در اين فكر بود و عدهء هم از سالاران بنوبت مأمور حراست معتصم مىشدند چنان كه سالاران اشناس و ايتاخ مىكردند و در شبى كه اتباع او نگهبانى كنند او از شهر خارج شود ميان « اواجن » اشروسنى ( يكى از اتباع افشين ) و شخصى كه بر اسرار افشين واقف شده بود سخنى بميان آمد و آن شخص باواجن گفت : كه افشين چنان خواهد كرد\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nو چنين . اواجن گفت : هرگز چنين كارى انجام نخواهد گرفت و افشين رستگار نخواهد شد آن شخص جريان گفتگوى خود را با اواجن به شخص افشين گفت :\r\nافشين سخت خشمگين شد و اواجن را بد گفت و در غياب تهديد كرد . يكى از غلامان افشين شنيد زود باواجن خبر داد . اواجن چون نوبت كشيك و حراست را پايان ديد از افشين بيمناك شد و ترسيد به او آزار رساند و سوى كاخ معتصم رفت و بايتاخ گفت : من رازى دارم كه بايد بامير المؤمنين افشا كنم .\r\nايتاخ گفت : امير المؤمنين خوابيده . گفت : من تا فردا صبر نخواهم كرد . ايتاخ ناگزير در بعضى از حجره‌ها را كوبيد و يكى از حارسين نزديك را بيدار كرد و گفت : بمعتصم بگو كه اواجن كار فورى و رازى نهان دارد . او رفت و بمعتصم گفت : معتصم گفت : امشب برود و فردا بيايد و هر چه ميخواهد بگويد . دوباره پيغام داد كه اگر امشب بروم تا فردا زنده نخواهم ماند . معتصم بايتاخ پيغام داد كه او را امشب نزد خود نگهدار تا فردا صبح اول بامداد او را همراه خود بيار . روز بعد صبح زود ايتاخ اواجن را نزد معتصم برد و اواجن همه چيز را گفت .\r\nمعتصم دستور داد كه افشين را احضار كنند افشين با لباس سياه ( شعار بنى - العباس ) حاضر شد . معتصم دستور داد لباس سياه او را خلع و او را در « جوش » ( كوشك ) حبس كنند .\r\nمعتصم نيز بعبد اللّه بن طاهر نامه نوشت كه كار حسين بن افشين را بسازد .\r\nدر آن هنگام حسين بن افشين از نوح بن اسد امير ما وراء النهر شكايت مىكرد كه باملاك و مزارع وى تجاوز مىكند عبد الله بن طاهر بنوح نوشت كه معتصم دستور دستگيرى ( حسين بن افشين ) را داده بنوح دستور داد كه عده خود را جمع كند و آماده شود چون حسين نزد او رود او را دستگير و از امارت عزل كند و خود امارت وى را ضميمه امارت خود نمايد آنگاه او را بند كرده نزد عبد الله بفرستند عبد الله بن طاهر بحسين بن افشين نوشت كه بجاى نوح امير آن ديار هستى برو\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nزمام امارت را بگير . فرمان عزل نوح را هم براى او فرستاد همچنين فرمان امارت شخص حسين بن افشين . فرزند افشين با عده كم از اتباع خود و سلاح كم نزد نوح رفت و گمان مىكرد كه خود امير و نوح معزول است . چون رسيد نوح او را گرفت و بند كرد و نزد عبد الله بن طاهر فرستاد . عبد الله هم او را نزد معتصم روانه كرد . چون او رسيد معتصم دستور داد كه افشين را براى بازپرسى و مواجهه حاضر كنند . او را نزد عبد الملك الزيات وزير معتصم بردند . در آنجا ابن ابى دؤاد ( قاضى القضاة ) حاضر بود . همچنين اسحاق بن ابراهيم و گروهى از اعيان علاوه بر آن دو شخص حضور داشتند . بازپرس او ابن الزيات ( وزير ) بود . دستور داد مازيار حاضر شود . همچنين مرزبان بن بركش ( در طبرى تركس آمده ) كه او يكى از پادشاهان سغد بود . دو مرد ديگر از مردم سغد همراه او بودند . محمد بن عبد الملك آن دو مرد سغدى را نزديك خواند و پرسيد هر چه بر سر شما آمده بگوييد . هر دو لخت شدند . و تن خود را كه استخوان بىگوشت بود نشان دادند . وزير افشين پرسيد آيا اين دو مرد را مىشناسى ؟ گفت : آرى اين يكى مؤذن و آن ديگرى امام است هر دو در شهر اشروسنه مسجد ساختند و من بهر يكى از آن دو صد تا تازيانه زدم ( كه گوشت تن آنها زايل شد ) زيرا من با پادشاه سغد پيمانى بسته بودم كه نگذارم كسى مسجد بسازد و مردم را در دين خود آزاد بگذارم اين مردم بر يك بتخانه هجوم بردند . بتها را بيرون انداختند و آن معبد را مسجد نمودند و من آنها را كيفر دادم .\r\nابن الزيات از او پرسيد : آن كتابى كه نزد تو هست با جواهر مرصع شده چيست ؟ كه مشتمل بر كفر و انكار خداوند است ؟ گفت : آن كتاب حاوى آداب عجم است كه از نياكان خود به من ارث رسيده است اگر هم كفر داشته باشد من بكفر آن عمل نمىكنم بلكه فقط پند و ادب آن را مىپسندم و به كار مىبندم . آن كتاب از\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nاول مرصع بجواهر بوده و من احتياجى نداشتم كه جواهر آن را بردارم و تصور نمى كردم بودن چنين كتاب نزد من مرا از دين اسلام خارج مىكند . بعد از آن مؤبد ( روحانى ايرانيان ) نزديك شد و گفت : اين ( افشين ) گوسفند را خفه ( خبه ) مىكند و مىپزد و مىخورد و مرا به خوردن آن وادار مىنمايد ( ذبح نمىكند مطابق دستور اسلام ) و ادعا مىكند گواراتر از ذبح است . روزى هم به من گفت : من ميان اين قوم ( مسلمين - عرب ) داخل شده‌ام و هر چيز را كه بد مىدانستم به كار بردم حتى اينكه روغن خوردم و بر شتر و استر سوار شدم ( پادشاهان آن را ننگ مىدانستند ) با وجود اين من يك مو از موضع خاص ( اسفل اعضا ) زايل نكردم و حتى ختنه را هم نپذيرفتم .\r\nافشين پرسيد به من بگوييد آيا اين موبد ( كه مخالف دين شماست ) در دين خود محل اعتماد و وثوق مىباشد ( شهادت عادل را مىدهد ) زيرا او مجوس ( مغ - زردشتى ) بود كه در زمان متوكل ( بعد از آن زمان مسلمان شد ) همه گفتند : نه گفت پس براى چه شهادت او را قبول ميكنيد . پس از آن بموبد گفت : من ترا نزديك و بر راز خود آگاه كرده بودم و تو به من خيانت مىكنى ؟\r\nگفت : ( مقصود راوى ) او ( افشين ) گفت : تو در دين خود مورد اعتماد و با ايمان نيستى زيرا رازى را كه من به تو سپردم آشكار كردى پس از آن مرزبانان را نزديك كردند ( يكى از پادشاهان سغد ) به او گفت : ( مقصود وزير ) چگونه مردم كشور تو به تو مىنوشتند و خطاب مىكردند ؟ گفت هرگز نمىگويم ( زيرا كفر است ) .\r\nگفت آيا به زبان اشروسنى چنين نمىنوشتند ؟ ( خداوند گارى ) گفت : آرى گفت :\r\nآيا معنى اين نيست كه اگر به عربى ترجمه شود . خداى خدايان ( إله الهه يا رب - الارباب ) از بنده او فلان بن فلان گفت : آرى . گفت ( وزير ) پس تو براى فرعون چيزى باقى نگذاشتى . گفت : ( افشين ) اين عادت مردم بود و آنها نسبت به پدر و جد من چنين مىنوشتند و چنين مىكردند و به من هم همين را مىنوشتند قبل از اينكه من مسلمان شوم . من نخواستم خود را تنزل بدهم مبادا آنها نسبت به من تمرد كنند و طاعت آنها و هيبت من زايل شود .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nبعد از آن مازيار را نزديك كردند و از افشين پرسيد : آيا تو با اين مكاتبه داشتى ؟ گفت : نه . بمازيار گفتند : آيا اين با تو مكاتبه داشتى ؟ گفت : آرى برادرش براى برادرم قوهيار ( كوهيار ) نامه نوشت كه هيچ كس اين دين پاك را غير از من و تو يارى نخواهد كرد . ( دين زردشت ) . اما بابك بسبب حماقت خود را بكشتن داد .\r\nمن كوشيدم كه او را نجات دهم و از كشتن مصون بدارم او بسبب حماقت جز مرگ چيز ديگرى نخواست اگر تو ( كه مازيار باشى ) تمرد كنى اين قوم ( خليفه و اتباع او ) چاره نخواهند داشت جز اينكه مرا بجنگ تو بفرستند . آنگاه سواران و پهلوانان و مردان دلير همراه من خواهند بود . اگر مرا براى مقابله تو بفرستند كسى نخواهد ماند كه با ما نبرد كند مگر سه طبقه عرب و مغربيان ( سپاهيان افريقا ) و ترك عرب مانند سگ خواهد بود يك پاره نان براى او بينداز و سرش را با گرز بنواز .\r\nمغربيان هم خوراك يك ساعت خواهند بود ( عبارة اكلة راس كه چاره جز اين تعبير نبود ) . اما تركها فقط يك ساعت تيراندازى مىكنند و چون تركش آنها تهى گردد سواران ما آنها را پراكنده خواهند كرد و آنگاه ( بعد از هلاك آنها ) دين ما به حال خود باز خواهند گشت و روزگار عجم تجديد خواهد شد .\r\n( افشين ) گفت : اين مرد ادعا مىكند كه برادرم ببرادرش چنين نوشت و اگر من خودم هم به شخص او مىنوشتم باز ايرادى بر من نخواهد بود زيرا من خواستم استمالتى به عمل آورده باشم ( خدعه كنم ) تا به من اعتماد كند و او را اسير كنم و نزد خليفه مقرب شوم چنان كه عبد اللّه بن طاهر در اين كار نزد خليفه مقرب شد .\r\nابن ابى داود ( قاضى القضاة ) او را نهيب داد افشين به او گفت : يا ابا عبد اللّه ( كنيه او بود ) تو طيلسان خود را بر دوش مىگيرى و بر زمين نمىگذارى مگر يك جماعت را بكشتن بدهى . ابن ابى دؤاد از او پرسيد آيا تو ختنه شدى ؟ گفت : نه .\r\nگفت :\r\nچه مانعى داشتى ؟ ( چون مسلمان شده بايد ختنه شود ) گفت : ترسيدم كه\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nپاره از پيكرم بريده شود و من بميرم . گفت : ( قاضى القضاة ) تو با نيزه و شمشير جنگ مىكنى و از مرگ نمىترسى چگونه از بريدن يك چيز اندكى جزع مىكنى و بيمناك مىشوى ؟ گفت : جنگ براى من يك تكليف ضرورى است من ناگزيرم بر سختى آن صبور باشم و اين يك كار بيهوده است كه من براى خود پيش مىكشم .\r\nابن ابى دؤاد ( قاضى ) گفت : كار او براى شما نمايان شد . آنگاه رو ببغاى كبير كرد و گفت : هان بگير . بغا دست بكمربند افشين زد و او را كشيد . دامنش را هم بر گردنش بست و او را بزندان برد .\r\n\r\nبيان حوادث\r\nدر آن سال معتصم بر جعفر بن دينار ( يكى از سالاران بزرگ معروف بخياط ) خشم گرفت زيرا جعفر بر گروهى از ياران غضب كرده ( و مغرور و خود سر شده بود ) او را مدت پانزده روز نزد اشناس بازداشت بعد از او عفو كرد و خشنود شد ولى ايالت يمن كه به او سپرده شده بود از او باز گرفته و بايتاخ سپرده شد .\r\nدر آن سال افشين از نگهبانى كاخ خلافت بر كنار و اسحاق بن يحيى بن معاذ فرمانده نگهبانان قصر شد .\r\nعبد الرحمن امير اندلس با سپاهى عظيم بلاد مشركين را قصد نمود . در ماه شعبان شهر « جليقيه » را با چند دژ و قلعه محكم گشود و در آن ديار بقتل و غارت و ربودن اموال و اسير كردن مردم افراط نمود و مدتى در آنجا ماند و پس از غنايم بىشمار راه « قرطبه » را گرفت و بازگشت .\r\nمحمد بن داود امير الحاج شد .\r\nابو دلف عجلى كه نام او قاسم بن عيسى بود وفات يافت . ( از بزرگترين سالاران عرب و از شيعيان دلير و كريم و بخشنده بود كه در يكى از وقايع دو سوار را با يك\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nنيزه دوخت وقايع او مشهور بود و يكى از علل گرفتارى افشين دشمنى او بود .\r\nشعراء در مدح او اشعار نغز بسيار گفته‌اند . ابو مسلم در خانه عم او تربيت شده بود و فضايل ابو دلف بسيار است پيش از اين هم اشاره كرده بوديم كه محل او كرج اراك بوده كه امروز كره رود معروف است و زلف آباد بايد دلف آباد باشد و خاندان جليل او از مفاخر شيعيان بود ) ابو عمرو جرمى نحوى كه نامش صالح بن اسحاق و از پرهيزگاران بود در گذشت .\r\nابو الحسن على بن محمد بن عبد اللّه مدائنى بسن نود و سه سالگى وفات يافت . او كتاب « مغازى » ( جنگهاى پيغمبر ) و كتاب ايام العرب ( وقايع عرب ) را نوشته بود او از اهل بصره بود ولى چون در مدائن مىزيست بمدائنى مشهور شد .\r\n\r\nسنه دويست و بيست و شش\r\nدر آن سال على بن اسحاق بن يحيى بن معاذ كه برياست « معونه » ( از اعانه آمده كه يك وظيفه بوده ) از طرف صول منصوب شده بود ارتكين بن رجاء را كه رئيس خراج بود كشت و بعد تظاهر بجنون كرد احمد بن ابى دؤاد دربارهء او شفاعت كرد و او عفو و از محبس آزاد شد .\r\nمحمد بن عبد اللّه بن طاهر درگذشت . معتصم در خانه محمد متوفى بر او نماز خواند .\r\n\r\nبيان مرگ افشين\r\nدر آن سال افشين درگذشت . او از معتصم درخواست كرده بود كه شخصى\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nمورد اعتماد نزد او بفرستد معتصم هم حمدون بن اسماعيل را نزد افشين فرستاد او شروع كرد بعذر خواهى و دفاع از خود و بعد گفت : به امير المؤمنين بگو ( بطور مثال حكايت آورد ) داستان من مانند حكايت مردى كه يك گوساله پرورانيد تا فربه شد ياران آن مرد طمع كرده بودند كه آن گوساله را بكشند و بخورند به او گفتند :\r\nتو اين شير را براى چه مىپرورانى ؟ گفت : شير نيست و گوساله است همه تبانى كردند كه بگويند شير است . از هر كه پرسيد به او گفت : گوساله نيست بلكه شير است ( و بيم آن مىرود كه ترا بخورد ) چون آنها قصد خوردن گوشت گوساله را داشتند همه در همه جا و در هر وقت گفتند : گوساله نيست بلكه شير است و بيك ديگر هم سپردند كه اگر از آنها بپرسد بگويند شير است او از هر كه پرسيد به او گفت شير است دستور داد گوساله را كشتند . من همان گوساله هستم چگونه مىتوانم شير باشم اللّه اللّه در كار من . حمدون گفت : من از آنجا برخاستم و رفتم نزد افشين يك طبق پر از ميوه بود . ( زهردار بايد باشد ) معتصم آن را بتوسط فرزند خود واثق فرستاده بود مدتى نگذشت كه گفته شد افشين مرد . او را به خانه ايتاخ بردند كه در آنجا جان كند از آنجا جنازه او را خارج كردند و در محل « باب العامه » بدار آويختند تا مردم ببينند و بدانند و پس او را در آتش انداختند و سوختند . مرگ او در ماه شعبان بود .\r\nحمدون گويد : من از او در آن هنگام پرسيدم آيا او ختنه كرده يا نه ( كه قاضى از او پرسيده بود ) به من گفت : من ختنه كرده‌ام و چون مقصود قاضى اين بود كه مرا رسوا كند و اگر مىگفتم ختنه كرده‌ام بايد كشف عورت كنم گفتم نه و اگر تو بخواهى بدانى من اكنون نزد تو ظاهر و ثابت مىكنم گفتم : من تصديق مىكنم و ضرورت ندارد .\r\nگفت : مرگ براى من از كشف عورت و ننگ گواراتر بود كه بدان تن دادم و خود را نزد عوام رسوا نكردم چون حمدون بمعتصم حكايت را گفت . معتصم طعام و آب را از او بريد تا مرد .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\n( در كتب تاريخ روايات ديگرى آمده و در كتاب تاريخ رويان كه مترجم آن را تصحيح و منتشر كرده چنين آمده : افشين معتصم را در كاخ خود دعوت كرد و قصد داشت او را بكشد ولى معتصم آگاه شده بود و چون بدر كاخ افشين رسيد پياده شد و فرياد زد « النهب النهب » كه مردم افشين را گرفتند و بعد او را كشت . اگر ايرانيان آن زمان مانند بابك و مازيار و افشين و حتى عبد اللّه بن طاهر متحد مىشدند كار عرب خاتمه مىيافت ولى تفرقه آنها باعث انهدام ايران گرديد و بعد از آنها هم صفار و امثال او نتوانستند ايران را نجات دهند حتى آل بويه كه خواستند خلافت را از بنى العباس بآل على منتقل كنند و موفق نشدند تا مغل و تاتار همه را بر كنار كردند ) .\r\nچون كاخ افشين را تصرف كردند و اموال او را ربودند يك مجسمه چوبين ( بت ) ميان اشياء او يافتند كه آن مجسمه دو گوشواره داشت كسانى كه با سليمان ( مأمور ضبط اموال ) بودند گمان كردند كه گوشواره جواهر است از گوش بت كشيدند و معلوم شد سنگ بىبهاست .\r\nزيور آن بت را هم گمان بردند زر باشد و معلوم شد صدف و ماده ديگر بوده .\r\nزيرا هنگامى كه آن بت را ربودند شب بود و نمىتوانستند خوب بدانند كه زر باشد يا چيز ديگر . بتهاى ديگرى هم بدست آوردند . چند كتاب مجوسى ( مغ - زردشتى ) بدست آوردند كه با دين او هم تناسب نداشت ( مقصود دين اول او قبل از اسلام ) .\r\n\r\nبيان وفات اغلب و امارت ابى العباس بن اغلب در افريقا و احوال او\r\nدر آن سال در ماه ربيع الاخر اغلب بن ابراهيم در روز پنجشنبه بيست و سيم ماه مذكور درگذشت مدت ايالت و امارت او دو سال و هفت ماه و هفت روز بود . چون او وفات يافت ابو العباس محمد بن اغلب بن ابراهيم بن اغلب جانشين او در كشور افريقا شد . بر افريقا تسلط و اقتدار يافت . شهرى نزديك « تاهرت » ساخت و نام آن\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nشهر را عباسيه نهاد . بعد از آن افلح بن عبد الوهاب اباضى ( از خوارج ) آن شهر را آتش زد و بامير اندلس نوشت كه من چنين كارى كرده‌ام امير براى او صد هزار درهم پاداش فرستاد .\r\nمحمد بن اغلب روز دوشنبه اول ماه محرم سنه دويست و چهل و دو درگذشت .\r\nمدت امارت او پانزده سال و هشت ماه و ده روز بود .\r\n\r\nبيان ايالت فرزندش ابو ابراهيم\r\nچون ابو العباس محمد بن اغلب درگذشت ، فرزندش ابو ابراهيم احمد بامارت رسيد . نسبت برعيت نيكى كرد و بسپاه عطا داد و در سراسر كشور افريقا ده هزار قلعه با سنگ و آهك و درهاى آهنين بنا نمود . عده بسيارى غلام هم خريد ( غلامان در آن زمان مانند لشكر به كار جنگ مىرفتند ) . در زمان او حادثهء رخ نداد كه او را نگران كند . بعد از آن وفات يافت خدايش بيامرزاد . مرگ او روز سه شنبه بيستم ذى القعده سنه دويست و چهل و نه بود . مدت امارت و ايالت او هفت سال و ده ماه و دوازده روز بود . سن او بالغ بر بيست و هشت سال گرديد .\r\n\r\nبيان امارت برادرش ابو محمد زيادة اللّه\r\nچون احمد درگذشت برادرش زيادة اللّه بامارت رسيد و برنامه و كارهاى نيك برادر متوفى را ادامه داد ولى مدت او كوتاه بود كه روز شنبه نوزدهم ذى القعده سنه دويست و پنجاه درگذشت . مدت امارت او يك سال و شش روز بود .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\n\r\nبيان امارت محمد بن احمد بن اغلب\r\nچون زيادة اللّه وفات يافت بعد از او ابو عبد اللّه محمد بن احمد بن اغلب بامارت رسيد و كار گذشتگان را ادامه و انجام داد . او اديب و خردمند و نكوكار و خوشرفتار بود ولى در روزگار او روميان بر قسمتى از جزيره « صقليه » ( سيسيل ) غلبه يافتند .\r\nاو نيز چند قلعه و پاسگاه در كنار دريا ساخت همچنين در مغرب و در سرزمينى فراخ معروف بنام « ارض كبيره » كه مسافت ميان آن و شهر « برقه » پانزده روز راه بود چند قلعه ساخت . در آن زمين شهرى در كنار دريا بنام « باره » معروف بود كه سكنه آن نصارى ( مسيحى ) بودند ولى رومى نژاد نبودند . حيات ( نام ) مولاى اغلب آن شهر را قصد كرد و نتوانست فتح كند . بعد از او « خلقون » بربرى كه گفته مىشد او مولاى ربيعه ( قبيله ) در زمان خلافت متوكل بود آن شهر را قصد نمود . بعد از او هم سالارى بنام مفرج بن سالم سوى آن شهر لشكر كشيد و بيست و چهار قلعه گشود و بر آن شهر غلبه نمود . پس از فتح بوالى مصر نوشت كه من و اتباع من نماز را بدون اجازه امام جائز نمىدانيم خوب است به من نيابت امامت و امارت آن بلاد را بدهى ( تا او غاصب و خودسر محسوب نشود ) . پس از آن مسجدى در آن بلاد ساخت ولى پس از مدتى اتباع او شوريدند و او را كشتند .\r\nابو عبد اللّه محمد هم وفات يافت خدايش بيامرزاد . وفات او در سنه دويست و شصت و يك بود . علت اينكه ما امارت آن اشخاص را پشت سر هم ( بدون رعايت سالهاى تاريخ خود كتاب كه حوادث را در سال خود شرح مىدهد ) نوشتيم اين است كه مدت امارت هر يك از امراء كم بوده است . ( تمام تاريخ را در يك جا ذكر نموديم )\r\n.\r\n\r\n","description":"","footnote":"","page_name":" 162 ","page_number":162},
  {"content":"\r\n\r\n\r\nبيان حوادث\r\nدر آن سال اهواز بيك زلزله بسيار سخت دچار شد و مدت پنج روز زمين لرزه رخ مىداد . با وقوع زلزله طوفان و تندباد هم بود . مردم همه از خانه‌هاى خود خارج شدند و بسيارى از خانه‌ها ويران شد .\r\nمحمد بن داود امير الحاج بود . اشناس فرمان امارت حاج را به او داده بود زيرا خود اشناس در سفر حج بود . چون او قصد حج را كرده بود امارت هر شهرى كه از آن مىگذشت به او واگذار گرديد . بر منبر شهر مكه و مدينه هم براى اشناس خطبه نمودند همچنين شهرهاى ديگر كه از آنها عبور كرد . چنين بود تا وقتى كه به شهر سامرا ( پايتخت آن زمان ) بازگشت .\r\nدر آن سال ابو الهذيل محمد بن هذيل بن عبد اللّه بن علاف بصرى رئيس فرقه معتزله وفات يافت . سن او از صد تجاوز كرده بود . او عقايدى در اصول داشت كه بسيار زشت بود .\r\nيحيى بن يحيى بن بكير بن عبد الرحمن تميمى حنظلى نيشابورى ابو زكريا در نيشابور وفات يافت . همچنين سليمان بن حرب و اشجى قاضى و ابو الهيثم رازى نحوى كه بعلم نحو كوفى دانا بود .\r\n\r\nسنه دويست و بيست و هفت\r\n\r\nبيان قيام و خروج مبرقع\r\nدر آن سال ابو حرب مبرقع يمانى در فلسطين قيام و خروج كرد با معتصم مخالفت و ستيز نمود .\r\nعلت قيام و خروج او اين بود كه يكى از سپاهيان در غياب او خواست در خانه\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nوى اقامت كند . يكى از زنان مقاومت و منع نمود سپاهى او را با تازيانه نواخت كه اثر ضربت در دست آن زن ماند . چون مقنع رسيد آن زن واقعه را گفت و شكايت كرد . ابو حرب ( مقنع ) شمشير خود را برداشت و آن سپاهى را قصد كرد و كشت و خود گريخت . براى اينكه او را نشناسند روپوشى بر صورت خود كشيد ( مقنع - از قناع است كه روپوش باشد ) و بيكى از كوههاى اردن پناه برد و در آنجا اقامت گزيد چون روزها براى انجام كارى فرود مىآمد برقع را بر روى خود مىكشيد . بهر كه هم مىرسيد موعظه و امر بمعروف و نهى از منكر مىكرد . نام خليفه را هم مىبرد و معايب و گناهان وى را يك بيك مىشمرد . گروهى از كشاورزان آن مكان دعوت او را اجابت نمودند . او خود را منتسب ببنى اميه ميكرد . اتباع او معتقد شدند كه سفيانى موعود او خواهد بود ( سفيانى حتى بعقيده شيعيان كسى مىباشد كه قبل از ظهور صاحب الزمان قيام و خروج خواهد كرد ) .\r\nچون عده و معتقدين و تابعين او فزون گرديد او گروهى از بزرگان و سالاران يمانى را دعوت و تبليغ نمود . شخصى بنام « بيهس » از بزرگان يمن به او گرويد كه اهالى يمن مطيع او بودند . همچنين دو سالار از اهالى دمشق . معتصم كه سخت بيمار بود و در همان بيمارى جان سپرد خبر قيام او را شنيد رجاء بن ايوب حضارى را با عده قريب هزار سپاهى بجنگ او فرستاد . چون رجاء رسيد عده مبرقع را بالغ بر صد هزار ديد ولى چون آماده جنگ شدند همه پراكنده گشته عده هزار يا دو هزار با مبرقع پايدار ماندند .\r\nدر آن هنگام معتصم درگذشت واثق خليفه شد . فتنه دمشق بر پا شد چنان كه آن را شرح خواهيم داد . واثق برجاء دستور داد با فتنه‌جويان نبرد كند كه قبل از آن خوددارى كرده بود و بعد بجنگ مبرقع بپردازد او هم فتنه را خاموش و بعد از آن مبرقع را قصد كرد . چون متحارب صف آرائى كردند رجاء بسپاهيان خود گفت :\r\nمن در لشكر او يك مرد جنگى و دلير نمىبينم . اگر او با عده خود بر شما حمله كرد شما كنار برويد و راه حمله را براى او باز بگذاريد . ناگاه مبرقع حمله كرد . اتباع رجاء به او راه دادند تا ميان آنها قرار گرفت خود مبرقع حمله كرد و شكافى يافت سپس\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nباز برگشت و اتباع رجاء باز به او راه دادند تا خارج شد و بگروه خود پيوست دوباره حمله كرد و به او راه دادند تا ميان آنها قرار گرفت به او احاطه و محاصره كردند و او را گرفتند . و اسير نمودند .\r\nگفته شد : قيام و خروج او در سنه دويست و بيست و شش بود . در نواحى و اطراف رمله ( محل ) خروج كرد . عده او بالغ بر پنجاه هزار شد . معتصم رجاء را بجنگ او فرستاد . ابن بيهس را هم اسير كردند و عده بيست هزار تن از اتباع مبرقع كشتند و خود مبرقع را هم اسير كردند و به شهر سامرا بردند .\r\n\r\nبيان وفات معتصم\r\nدر آن سال معتصم ابو اسحاق محمد بن هارون الرشيد بن محمد المهدى بن عبد اللّه المنصور بن محمد بن على بن عبد اللّه بن عباس در روز پنجشنبه هيجدهم ربيع الاول درگذشت . علت بيمارى و مرگ او اين بود كه در روز اول ماه محرم با حجامت خون گرفت و مريض شد .\r\nزنام زامر ( نى زن ) گويد :\r\nمعتصم در آن بيمارى به حال اغما رفته بود و چون هشيار شد به من گفت و با دست اشاره كرد كه فردا ما سوار زلال ( زورق خاص خليفه ) خواهيم شد .\r\nروز بعد سوار شديم . زورق از كاخها و خانه‌هاى او گذشت . به من گفت :\r\nاى زنام بنواز ( نى بزن ) و ( با من ) بخوان . ( اين شعر را بآهنگ من بخوان ) .\r\n يا منزلا لم تبل اطلاله * حاشى لاطلالك ان تبلى\r\nلم ابك اطلالك لكننى * بكيت عيشى نيك إذ ولي\r\nو العيش اولى ما بكاه الفتى * لا بد للمحزون ان يسلي \r\nاى منزلى كه هنوز مندرس و ويران نشده دور باد از تو ويرانى و نابودى .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nمن بر پايه‌ها و آثار تو زارى نميكنم بلكه بر زندگانى خوش خود مىگريم كه گذشت .\r\nآرى سزاوار است كه مرد بر زندگانى خوش بگريد و هر اندوهناكى بايد تسلى حاصل كند .\r\nگفت : ( زنام نى زن ) من آن شعر و آهنگ را مىنواختم و تكرار ميكردم . او دستمالى بدست گرفته بود و مىگريست و به اين حال بود تا بكاخ برگشتيم .\r\nچون مرگ معتصم نزديك شد او همىگفت : تمام چاره‌ها از دست رفت و هيچ چاره نماند كه كارگر باشد .\r\nاو مرد و در سامرا دفن شد . مدت خلافت او هشت سال و هشت ماه و دو روز بود .\r\nمعتصم در سنه صد و هفتاد و نه متولد شده بود .\r\nگفته شد در سنه صد و هشتاد متولد شد . او هشتمين خليفه عباسى بود . هشت پسر و هشت دختر از او ماند . مدت خلافت او هشت سال و هشت ماه بود ( تمام را هشت هشت شمرده‌اند ) .\r\nبنابر روايت اولى عمر او چهل و هفت سال و دو ماه و هيجده روز بود و بنابر روايت دوم عمر او چهل و هفت سال و هفت ماه بود .\r\nاو سفيد رو و ريش زرد و دراز داشت و قامت او متوسط و سفيدى روى او بسرخى متمايل بود . چشمهاى او زيبا بود . او در محل « خلدقار » متولد شده بود .\r\nمحمد بن عبد الملك زيات در رثاء او گفت :\r\n قد قلت اذ غيبوك او اصطفقت * عليك ايد بالتراب و الطين\r\nاذهب ننعم الحفيظ كنت على * الدنيا و نعم المعين للدين\r\nلا يجبر اللّه امة فقدت * مثلك الا به مثل هارون \r\nيعنى : هنگامى كه ترا پنهان كردند و دستها خاك و گل بر تو ريخت .\r\nمن چنين گفتم :\r\nبرو كه تو بهترين نگهبان و دنيادار و تو بهترين ياور دين بودى خداوند\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nفقدان ترا جبران نمىكند نسبت بامت مگر با بودن مانند هارون ( فرزندش و خليفه بعدى كه واثق باشد ) .\r\nمادرش مارده نام از دو نژاد در كوفه متولد شده بود كه نژاد مادر او سغد بوده و پدرش در محل « بندنجين » زيست مىكرد .\r\n\r\nبيان سيره و رفتار او\r\nاز احمد بن ابى دؤاد روايت شده . چون نام معتصم نزد او برده شد او در ثنا و ذكر نيكىهاى او سخن بسيار گفت . كه از حيث اخلاق و معاشرت بسيار كريم و بزرگوار بوده . گفت : روزى كه ما در « عموريه » ( نام آن در فتح بزرگ معتصم ذكر شد ) بوديم . از من پرسيد درباره رطب چه عقيده دارى . من گفتم اى امير المؤمنين رطب در عراق است و ما در بلاد روم هستيم رطب كجا و ما كجا ؟ گفت : مقدارى از آن از بغداد آورده‌اند . من مىدانم كه تو ميل و اشتها دارى كه رطب تناول كنى . سپس دست دراز كرد و يك خوشه خالى برداشت و به من داد . ( مزاح كرده بود ) . من در سفر با او معاشرت و مزاح داشتم . پس از آن ( احمد ) بقيه حكايت را نقل كرد و گفت : من براى حفر يك نهر آب در محل « شاش » كه قبل از اسلام بود و بعد از آن پر و كور شد دو هزار هزار درهم از او گرفتم و پس از تجديد حفر آن كه مردم قبل از آن دچار عسرت بودند بخير و رفاه رسيدند .\r\nديگرى گفت ( شخص ديگر در اخلاق معتصم گفت ) هر گاه خشمناك مىشد از ريختن خون مردم و قتل آنها باكى نداشت . او در ساختمان و آرايش و تزيين بنا علاقه نداشت ولى از مخارج لشكركشى هر قدر سنگين و بسيار باشد باكى نداشت و دست او باز بود .\r\nاحمد بن سليمان بن ابى شيخ گويد :\r\nزبير بن به كار از علويان گريخت و بعراق رسيد او با علويان ( آل على ) دشمنى\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nمىكرد و ناسزا مىگفت . او بر عم خود مصعب بن عبد اللّه بن زبير ( در عراق ) وارد شد و از علويان شكايت كرد كه از آنها بيمناك بود از او خواست كه خبر ورود و شرح حال او را بخليفه بگويد ولى از او نااميد شد زيرا او خوددارى كرد بلكه او را ملامت و سخت سرزنش نمود . احمد ( راوى ) گفت : او نزد من شكايت كرد و به من گفت كه با عم او مذاكره كنم شايد او اقدام كند . من هم با عم او گفتگو و از او گله كردم كه چرا بايد از برادرزاده‌اش روبرو گرداند . عم او به من گفت : زبير نادان و تندرو است به او بگو با علويان بسازد و رضاى آنان را بخواهد و هر چه از او در دل دارند بزدايد . مگر نديدى كه مأمون نسبت بعلويان چگونه رفتار و استمالت و احترام مىكرد و از گناه آنها عفو مىنمود و به آنها مايل و نزديك و هواخواه بود . گفتم :\r\nآرى . گفت : به خدا قسم امير المؤمنين ( معتصم ) هم مانند مأمون است بلكه بيشتر از او ( بعلويان علاقه‌مند است ) من نمىتوانم نام آل على را نزد او بزشتى ببرم . اين را به او بگو تا او از تصميم خود منصرف شود .\r\nاسحاق بن ابراهيم مصعبى گويد :\r\nروزى معتصم مرا نزد خود خواند و گفت : ميل دارم با تو چوگان ببازم .\r\nاطاعت كردم و يك ساعت بازى كرديم . پس از آن پياده شد و دست مرا گرفت و سوى گرمابه رفت و به من گفت : رخت مرا بگير و بكن . من رخت او را از تن او كندم سپس فرمود تو هم رخت خود را بكن . من هم كندم . هر دو داخل گرمابه شديم و در آنجا غلامى نبود كه ما را خدمت كند من خود كار دلاك را كرده تن او را شستم .\r\nپس از آن او برخاست و خواست كار دلاك را نسبت به من انجام دهد من سخت امتناع كردم او اصرار كرد و مرا شست پس از آن هر دو از حمام خارج شديم تا بخوابگاه خود رسيد خود در بستر قرار گرفت و به من گفت تو نيز نزديك من بخسب من اول خوددارى كردم و بعد ناگزير اطاعت نمودم پس از آن هر دو بيدار شديم معتصم به من گفت : اى اسحاق . من در دل رازى دارم كه مدتى در آن فكر كرده‌ام و علت\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nنوازش من نسبت به تو اين است كه راز را به تو ابراز كنم . گفتم : اى امير المؤمنين من بنده و بنده زاده تو هستم ( بگو ) گفت :\r\nمن به كارهاى برادرم مأمون نگاه كردم ديدم او چهار مرد برگزيد كه هر چهار تن در كار خود درستكار و نامدار شده‌اند و من چهار كس اختيار و به كار وادار كرده‌ام و هيچ يك از آنها موفق نشده‌اند . پرسيدم چه كسانى را مأمون انتخاب كرد ؟\r\nگفت : طاهر بن الحسين كه تو ديد و شنيدى و بر پيروزى او آگاه شدى .\r\nعبد اللّه بن طاهر آن مردى كه هرگز مانندش ديده نشده . و تو كه خود به خدا قسم هرگز پادشاه از تو بى نياز نمىشود . و برادرت محمد بن ابراهيم . كجا مانند محمد مردى يافت شود ؟\r\nمن هم افشين را برگزيدم كه ديدى عاقبت كار او چه شد . اشناس را هم اختيار و بزرگوار كردم كه رستگار نگرديد . ايتاخ هم چيزى شد وصيف هم مايه ندارد .\r\nمن گفتم : آيا به من امان مىدهى كه بيان كنم و بر من خشم نكنى ؟ گفت آرى . گفتم اى امير المؤمنين . برادرت باصل و ريشه نگاه كرد و آن را به كار برد كه برومند شد و ثمر داد و تو بفرع توجه كردى و فرع هرگز مانند اصل نخواهد بود كه ميوه و سود بدهد زيرا ريشه و پايه و مايه ندارد . گفت : اى اسحاق تحمل من در اين مدت براى من از اين پاسخ گواراتر است . ( كه چه كشيدم و الان دانستم خطا كردم ) ابن ابى دؤاد ( قاضى مشهور ) گفت : معتصم بتوسط من صد هزار هزار ( صد ميليون ) درهم صدقه داد .\r\nروايت شد كه معتصم در يك روز بارانى از اتباع و نگهبانان خود ( در بيابان ) دور و جدا شد . ناگاه پيرمردى را ديد كه خرى كه بارش خار بود در گل افتاده مىكوشيد كه خر را از وحل بيرون بكشد و چون درماند بانتظار كسى ايستاده بود كه او\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nرا يارى كند و خر و بار را از گل برآرد . معتصم علت حيرت و درماندگى او را پرسيد گفت : خر و بارم افتاده و يارى ميخواهم . معتصم از اسب پياده شد كه خر را بيرون بكشد . آن سالخورده گفت : پدر و مادرم فداى تو لباس خود را تر و عطر خويش را زايل مكن . ( بوى عطر ) معتصم گفت : باكى نيست . سپس بار خار را اول جدا كرد و بعد خر را از وحل كشيد و دوباره بار را بر خر بست و دست خود را شست و سوار شد . آن پير گفت : اى جوان خدا گناه ترا ببخشد . در آن هنگام سواران و نگهبانان رسيدند .\r\nمعتصم دستور داد چهار هزار درهم به او بدهند و كسى را همراه او بفرستند كه او را به منزل برساند .\r\n\r\nبيان خلافت الواثق باللّه\r\nدر آن سال بيعت واثق باللّه هارون بن معتصم در روز وفات پدر انجام گرفت و آن روز پنجشنبه هيجدهم ربيع الاول سنه دويست و بيست و هفت بود .\r\nكنيه او ابو جعفر و مادرش رومى قراطيس نام بود .\r\nدر آن سال توفيل پادشاه روم درگذشت مدت پادشاهى او دوازده سال بود .\r\nپس از او همسرش « تدروه » و فرزندش ميخائيل بن توفيل كه كودك بود بسلطنت رسيدند .\r\nجعفر ابن معتصم امير الحاج شد مادر واثق هم همراه او براى حج رفته بود كه در حيره ( نزديك نجف كنونى ) درگذشت و در كوفه به خاك سپرده شد .\r\n\r\nبيان فتنه دمشق\r\nچون معتصم در گذشت ، قيسىها ( قبايل قيس ) در دمشق شوريدند و مرتكب فساد شدند و امير شهر را محاصره نمودند .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nواثق براى جنگ آنها رجاء بن ايوب حضارى را فرستاد . آنها در محل « مرج راهط » تجمع كرده بودند . رجاء هم در محل « دير مران » لشكر زد آنها را بتسليم و اطاعت دعوت كرد و آنها خوددارى و تمرد نمودند . رجاء به آنها اعلام كرد كه روز دوشنبه در ميدان « دومة » جنگ را آغاز خواهد كرد . چون روز يكشنبه رسيد بسيارى از آنها پراكنده شدند رجاء ( با عده خود ) رسيد در حالى كه بعضى از آنها به محل « دومه » رفت و برخى براى كار خود دور شده بودند . رجاء با آنها جنگ كرد و آنها گريختند و عده هزار و پانصد تن از آنها كشته شدند خود هم سيصد تن كشته داد . قائد آنها ابن بيهس هم گريخت و دمشق آرام شد . بعد از آن رجاء راه فلسطين را گرفت كه با ابو حرب مبرقع جنگ كند . با او جنگ كرد و او را گرفت چنان كه خبر او گذشت .\r\n\r\nبيان حوادث\r\nدر آن سال بشر بن حارث پارساى معروف بحافى ( پا برهنه ) در ماه ربيع الاول وفات يافت . همچنين عبد الرحمن بن عبد اللّه بن محمد بن حفص بن عمر بن موسى بن عبيد اللّه بن معمر تيمى معروف بابن عائشه بصرى . علت اينكه فرزند عائشه معروف شده بود اين است كه او از اولاد عائشه دختر طلحه بود . پدرش عبيد اللّه يك سال پس از مرگ فرزند درگذشت . اسماعيل ابن ابى اويس كه در سنه صد و سى و نه متولد شده بود و احمد بن عبد اللّه بن يونس و ابو الوليد طيالسى و هيثم بن خارجه در گذشتند .\r\nدر آن سال عبد الرحمن امير اندلس سپاهى بكشور دشمن فرستاد . چون سپاه او به محل ميان « اربونيه » و « شركانيه » رسيد .\r\nروميان تجمع كرده و بر آنها شبيخون زده از هر طرف احاطه نمودند . تمام مدت شب را جنگ كردند و چون صبح شد خداوند مسلمين را نصرت داد و دشمن را\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nمنهزم نمود . موسى بن موسى در آن جنگ امتحان بسيار خوب داد و دليرهاى عظيم نمود او فرمانده مقدمه سپاه بود . ميان او و جرير بن موفق كه از اركان بزرگ دولت بود كدورتى حاصل شد كه او را بتمرد و عصيان و ترك طاعت عبد الرحمن كشيد .\r\nدر آن سال « اذفونش » پادشاه روم در اندلس هلاك شد . مدت امارت و پادشاهى او شصت و دو سال بود .\r\nمحمد بن عبد اللّه بن حسان يحصى فقيه مالكى كه از اهالى افريقا بود درگذشت .\r\n( شرطانيه ) بفتح شين نقطه‌دار و سكون راء و فتح طاء بىنقطه و بعد از آن ياء دو نقطه زيرين و هاء .\r\n\r\nسنه دويست و بيست و هشت\r\n\r\nبيان جنگها و غزاهاى مسلمين در جزيره صقليه ( سيسيل )\r\nدر آن سال فضل بن جعفر همدانى در دريا لشكر كشيد و در بندر مسين لشكر زد و دسته‌هاى منظم سپاه را به اطراف فرستاد كه غنايمى بدست آورده بازگشتند .\r\nاهالى نابل از او امان گرفتند و او را يارى كردند . فضل مدت دو سال در آن جزيره جنگ كرد و نبرد سختتر گرديد كه نتوانست آن را فتح و تصرف كند . گروهى از سپاهيان از پشت كوه كه مشرف بر شهر بود بر قله صعود كردند و از آنجا فرود آمدند . هنگامى كه اهالى شهر گرفتار جنگ با جعفر ( بايد ابن جعفر باشد ) و لشكر او بودند آن گروه داخل شهر شدند . چون اهل شهر ديدند كه مسلمين از پشت سر\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nهجوم آورده‌اند ناگزير تن بگريز دادند و شهر بدست مهاجمين مسلمان افتاد .\r\nدر آن سال شهر « مسكان » هم گشوده شد .\r\nدر سنه دويست و بيست و هشت ابو الاغلب عباس بن فضل با لشكر « شره » را قصد كرد اهالى شهر با او سخت نبرد كردند ولى آخر الامر روميان گريختند و ميان ده هزار كشته باقى گذاردند . از مسلمين فقط سه تن كشته شدند ( موجب تعجب است ) .\r\nدر « صقليه » ( سيسيل ) قبل از آن مانند آن واقعه رخ نداده بود .\r\nدر سنه دويست و سى و دو فضل بن جعفر شهر « مسين » را محاصره كرد .\r\nاهالى شهر بطريق صقليه را با نامه آگاه كردند و از او يارى خواستند . او هم اجابت كرد و به آنها نوشت كه علامت رسيدن من اين باشد كه سه شب آتش بر قله كوه افروخته شود . اگر آتش را ديديد روز چهارم منتظر رسيدن من باشيد كه ما و شما از دو طرف بر مسلمين هجوم خواهيم كرد آن هم ناگهانى و بطور غافلگيرى .\r\nفضل بر راز آنها آگاه شد و خود زودتر كسانى فرستاد كه بر قله كوه آتش افروختند چون اهالى مسين ديدند سه شب متوالى آتش روشن شده آماده كارزار و حمله ناگهانى شدند ولى فضل هشيار و آماده كار بود . براى آنها كمين گذاشته و دستور داده بود كه هنگام حمله اهالى شهر سپاهيانى كه شهر را محاصره كرده بودند با خدعه منهزم شوند و مهاجمين را سوى كمين گاه بكشند . روز چهارم اهالى « مسين » از شهر خارج شده و بر مسلمين هجوم بردند . مسلمين بر حسب دستور گريختند و روميان مهاجم را دنبال خود كشيد تا از كمين گاه گذشته ناگاه كمين ظاهر شد و مسلمين ظاهرا گريخته برگشتند و آنها را ميان گرفتند و شمشير را به كار بردند . همه اهالى شهر براى جنگ خارج شده بودند جز عده غير قابل شمار كسى نجات نيافت آنها هم امان خواستند كه خود و خانواده و مال آنها در امان باشند تا شهر را تسليم مسلمين كنند . امان گرفتند و شهر را تحويل دادند .\r\nدر آن سال مسلمين در شهر « طارنت » اقامت گزيدند . آن شهر در سامان « انكبرده » واقع شده در سنه دويست و سى و سه ده دسته كشتى جنگى حامل جنگجويان\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nروم رسيد و در بندر « مرسى الطين » ( لنگرگاه گل ) لنگر انداختند . جنگجويان از كشتىها فرود آمدند و راه صحرا را گرفتند . راه را گم كردند و ناگزير باز گشتند و سوار كشتىها شدند و چيزى بدست نياوردند . هنگام مراجعت هفت كشتى از آنها غرق شد .\r\nدر سنه دويست و سى و چهار اهالى شهر « رغوس » صلح كردند و شهر را تحت اختيار مسلمين گذاشتند . مسلمين هر چه بود ربودند و شهر را ويران نمودند .\r\nدر سنه دويست و سى و پنج گروهى از مسلمين سوى شهر « قصريانه » روانه شدند . كشتند و ربودند و آتش زدند و بردند .\r\nامير صقليه ( سيسيل ) در آن زمان از طرف مسلمين محمد بن عبد اللّه بن الاغلب بود كه در ماه رجب سنه دويست و سى و شش در گذشت . او در شهر « بلرم » اقامت داشت و از آنجا شخصا خارج نشد ولى سپاهيان را براى جنگ و غارت دسته دسته مىفرستاد . بسيارى از شهرها را گشود و غنايم فراوان بدست آورد مدت امارت او در آن سامان نوزده سال بود خداوند داناتر است .\r\n\r\nبيان جنگ موسى بن موسى و حارث بن يزيع\r\nدر آن سال ميان موسى حاكم « تطليه » و لشكر عبد الرحمن امير اندلس جنگ واقع شد .\r\nفرمانده لشكر عبد الرحمن حارث بن يزيغ بود . علت اين بود كه موسى خود يكى از بزرگترين سالاران و سپهداران عبد الرحمن بود كه حكومت « تطليه » به او سپرده شده .\r\nما بين او و ساير سالاران رشك و كين افتاد و آن در سال دويست و بيست و هفت بود چنان كه گذشت . موسى تمرد كرد و عبد الرحمن براى سركوبى او لشكر\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nفرستاد . حارث بن يزيغ را هم فرمانده نمود باضافه چند سالار همراه او . در محل « برجه » جنگ رخ داد و بسيارى از اتباع موسى كشته شدند . پسر عم موسى هم بقتل رسيد . حارث ( با لشكر خود ) سوى محل « سرقسطه » بازگشت . موسى فرزند خود الب بن موسى را ( با عده ) بميدان « برجه » فرستاد حارث بازگشت و او را محاصره كرد و پس از جنگ « برجه » را كشور و الب بن موسى را كشت . پس از آن موسى را در محل خود قصد نمود موسى امان خواست به شرط آنكه از شهر خارج شود . به او امان داد و او « ارنيط » را قصد نمود . حارث هم بطلب او كوشيد . « ارنيط » را قصد و او را محاصره كرد موسى بيكى از پادشاهان اندلس كه كافر بود پيغام داد و از او مدد خواست هر دو بر جنگ حارث متحد شدند . براى او كمين گذاشتند و در محل موسوم به « بلمسه » سوار و پياده در كمين گاه مخفى نمودند . چون حارث بنهر رسيد ، عده از كمين‌گاه خارج شده به او احاطه نمودند . جنگى سخت واقع شد و ضربت شمشير بر وى حارث اصابت كرد و يك چشم او كور شد او را با همان حال گرفتار كردند .\r\nچون عبد الرحمن خبر آن واقعه را شنيد سخت پريشان و نگران گرديد . يك سپاه عظيم تجهيز و فرزند خود محمد را بفرماندهى آن منصوب و بجنگ موسى روانه كرد و آن در سنه دويست و بيست و نه و ماه رمضان بود .\r\nمحمد سوى محل « ينبلونه » لشكر كشيد در آنجا بسيارى از مشركين را كشت غرسيه هم بقتل رسيد . باز هم موسى علم طغيان و عصيان بر عبد الرحمن را برافراشت و باز عبد الرحمن سپاه ديگرى كه عظيم بود براى جنگ او فرستاد چون موسى وضع و حال را بدان گونه ديد درخواست صلح نمود و اجابت شد . از او گروگان خواسته شد فرزندش اسماعيل را داد . ايالت « تطليه » را دوباره به او واگذار كردند موسى سوى آن شهر رفت و مخالفين خود را اخراج كرد و زمام امور را در دست گرفت .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\n\r\nبيان حوادث\r\nدر آن سال واثق باشناس ( سردار مشهور كه اول سرباز عادى بود و چون از معتصم دفاع كرد و گفت اشناس ( بشناس ) به اين نام معروف شد ) تاج و دو قلاده جواهر و كمربند داد ( مانند پادشاهان ) .\r\nابو تمام حبيب بن اوس طائى شاعر ( مشهور ) درگذشت .\r\nدر آن سال نرخ نان در راه مكه گران شد و يك رطل آن بيك درهم رسيد .\r\nهر يك راويه ( دو مشك آب كه باريك چهارپا باشد ) بچهل درهم رسيد . مردم هم در مراسم حج دچار گرما شدند بعد از آن باران نازل شد و گرما خفيف شد بسرما تبديل گرديد بحديكه از شدت سرما بفاصله يك ساعت لرزيدند . تگرگ هم باريد و سرما فزونتر شد . از سيل و باران يك پاره از كوه جدا شد و در محل « جمرة العقبه » بر مردم افتاد عده‌اى از حجاج را كشت .\r\nمحمد بن داود امير الحاج بود .\r\nعبد الملك بن مالك بن عبد العزيز ابو نصر نمار ( خرما فروش ) زاهد بسن نود و يك سال در گذشت و پيش از مرگ كور شده بود .\r\nمحمد بن عبد اللّه بن عمر بن معاوية بن عتبة بن ابى سفيان عتبى اموى بصرى و ابو عبد الرحمن كه عالم بتاريخ و اخبار و آداب بود و ابو سليمان داود اشقر سمسار محدث وفات يافتند .\r\n\r\nسنه دويست و بيست و نه\r\nدر آن سال واثق ( خليفه ) ( منشيان و اعضاء ديوان و مستوفيان ) را بزندان\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nافكند و از احمد بن اسرائيل دويست هزار دينار ( زر ) آن هم با ضرب تازيانه گرفت .\r\nاز سليمان بن وهب منشى ايتاخ چهار صد هزار دينار و از حسن بن وهب چهارده هزار دينار و از ابراهيم بن رياح و منشيان او صد هزار دينار و از احمد بن حصيب و منشيان او هزار هزار دينار ( يك ميليون ) و از نجاح شصت هزار و از ابو الوزير صد و چهل هزار دينار گرفت .\r\n( مبالغ مذكوره كه سكه زر بود بسيار گزاف بود و اين دليل هرج و مرج آن زمان و غارت مستوفيان بود كه واجد آن ثروت گران شده بودند ) .\r\nعلت گرفتن اموال از آنها اين بود كه شبى با جمعى از ياران نشست و از آنها علت نكبت برمكيان را پرسيد . عروة بن عبد العزيز انصارى چنين پاسخ داد و حكايت كرد كه : كنيزى كه مالك او ابن خياط بود در معرض فروش گذاشته شد هارون - الرشيد خواست او را بخرد و بهاى او صد هزار دينار زر بود و از يحيى ( وزير و صدر اعظم ) خواست كه آن مبلغ را بپردازد . يحيى گفت : اين آغاز تباهگرى مىباشد .\r\nاو يك كنيز به صد هزار دينار مىخرد . من نمىتوانم اين مبلغ را بپردازم . رشيد غضب كرد و دوباره تاديه آن مبلغ را خواست . يحيى خواست كه رشيد را بر فزونى آن مبلغ آگاه كند آن صد هزار دينار را درهم كرد و دستور داد مبلغ را حمل كنند تا او ببيند و بداند آن مبلغ بسيار گزاف است .\r\nآن وجه نقد را در معرض عبور رشيد نهادند . رشيد گذشت و آن مبلغ را ديد و پرسيد گفتند : اين بهاى آن كنيزك است . مبلغ به نظر او فزون آمد دستور داد كه كنيز را پس بدهند . بخادم خود هم گفت : اين وجه را نزد خود نگهدار و براى من گنج بساز كه حاوى مال و نقد و مستقيما در اختيار من باشد . او خانه و گنج ساخت و آن را « بيت العروس » ناميد . آنگاه كوشيد كه بداند چه شخصى ثروت و مال دارد كه آن مال را از او بربايد .\r\nدانست كه برمكيان واجد مال بسيار هستند . مردى ملازم و نديم او بنام ابو العود بود او اديب و مونس رشيد بود . رشيد دستور داد كه سى هزار درهم به او داده شود .\r\nيحيى از پرداخت مبلغ تعلل و تسامح نمود . ابو العود كوشيد كه رشيد را ضد يحيى\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nبرانگيزد . رشيد هم خشم را نسبت به او و ساير برمكيان آغاز كرده بود .\r\nشبى كه ابو العود رشيد را سرگرم سخن كرده بود سخن را به جائى كشيد كه شعر عمر بن ابى ربيعه را انشاد كرد :\r\n و استبدت مرة واحدة * انما العاجز من لا يستبد\r\nوعدت هند و ما كانت تعد * ليت هندا انجزتنا ما تعد \r\nاين دو بيت مقدم و مؤخر است و حقا بايد بيت اول مقدم شود زيرا مفهوم ندارد و از اين گذشته غلط آمده و تعهد مكرر شده و حال اينكه اصل دو بيت كه مثل مشهور شده چنين است :\r\n ليت هندا انجزتنا ما تعد * و شفت مهجتنا مما نجد\r\nو اشتدت مرة واحدة * انما العاجز من لا يستبد \r\nدر طبرى هم بطور صحيح نقل شده است .\r\nيعنى - اى كاش هند ( نام معشوقه ) بوعده خود وفا مىكرد و دل ما را از دردى كه دارد شفا دهد . اى كاش در زندگانى خود و لو يك بار خودكام و خودسر ( مستبد و با اراده خود عمل ميكرد ) مىبود . عاجز كسى باشد كه مستبد نباشد .\r\nرشيد گفت : آرى عاجز كسى باشد كه مستبد نباشد . يحيى براى رشيد جاسوس گماشته بود كه خادم رشيد بود او خبر بيحيى داد . يحيى ابو العود را خواست و سى درهم به او داد از خود هم بيست هزار درهم اضافه بخشيد او را نزد دو فرزند خود جعفر و فضل فرستاد كه هر يكى از آن دو بيست هزار درهم به او دادند . رشيد هم كوشيد تا آنها را دچار نكبت نمود .\r\nواثق ( خليفه ) گفت : به خدا قسم جد من ( هارون الرشيد ) راست گفت عاجز كسى باشد كه مستبد و خودكامه و با اراده نباشد . سپس سخن از خيانت و لزوم كيفر گفت و يك هفته نگذشت كه آنها را ( اشخاص قبل الذكر ) دچار نكبت نمود .\r\nدر آن سال « شير پاسبان » ( نام پارسى ) از طرف ايتاخ بحكومت يمن منصوب شد .\r\nمحمد بن صالح بحكومت مدينه رسيد .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nمحمد بن داود امير الحاج شد .\r\nخلف بن بزار مقرى ( دانا بقرائت قرآن ) درگذشت .\r\n( بزار ) بازاء نقطه دار و راء بىنقطه .\r\n\r\nسنه دويست و سى\r\nدر آن سال بغا كبير ( دو بغا بودند كبير و صغير كه هر دو سپهسالار مشهور بودند ) بفرمان واثق براى جنگ اعراب كه در پيرامون مدينه غارت مىكردند لشكر كشيد . علت اين بود كه بنى سليم در اطراف مدينه مشغول يغما و فساد و راهزنى بودند و كار به جائى رسيد كه در خود شهر هر چه ميخواستند از بازار مىربودند و بهاى هر چيز را بميل خود معين ميكردند و در سراسر حجاز بيغماگرى مبادرت مىنمودند . كار آنها به جائى رسيد كه گروهى از بنى كنانه و باهله را دچار كردند و كشتند و آن در ماه جمادى الثانية سنه دويست و سى بود .\r\nمحمد بن صالح حاكم مدينه حماد بن جرير طبرى را كه پاسدار مدينه بود با دويست سوار و عده سپاهى و جمعى داوطلب بجنگ آنها فرستاد . حماد لشكر كشيد و در محل « رويثه » با آنها مقابله و مقاتله كرد . سياهپوستان مدينه كه در لشكر او بودند گريختند و ساير سپاهيان هم بدنبال آنها جا تهى كردند و خود حماد و جمعى از ياران دلير او پايدارى كردند . همچنين قريش ( سالار ديگر ) و گروهى از انصار ايستادند و جنگ كردند تا همه كشته شدند . جنگ بسيار سخت و عظيم بود . بنى سليم پس از قتل آنها سلاح و رخت و چهارپايان را بغنيمت بردند و بعد قرى و قصبات اطراف را غارت كردند و بر مناهل ( آب گير - و چاهها و بركه‌ها كه براى حجاج ايجاد شده بود ) مسلط شد و راه بين مكه و مدينه را قطع كردند .\r\nواثق ابو موسى بغاى كبير را با سپاه بجنگ آنان فرستاد . او در ماه شعبان وارد شهر مدينه شد و از آنجا آنها را در بعضى از توابع حره قصد كرد و آنها در قريه خود\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nبودند كه در آنجا جمع مىشدند و آن پشت « سوارقيه » بود . داراى چند قلعه محكم كه آنها را گشود و عده پنجاه تن از آنها كشت و مانند آن عده را اسير كرد و بقيه گريختند او در محل « سوارقيه » لشكر زد و همه را بتسليم دعوت نمود كه از طرف واثق به آنها امان بدهد همه تسليم شدند و نزد او رفتند . آنها را جمع كرد و كسانى كه مشهور بفتنه و فساد بودند كه عده آنها هزار تن بود امان نداد و با عده گرفتاران بمدينه بازگشت كه آنها را بزندان سپرد و از آنجا به مكه رفت چون حج را ادا نمود سوى محل « ذات عرق » رفت آن هم بعد از موسم حج . در آنجا بنى هلال را پيشنهادى مانند تسليم بنى سليم داد و آنها پذيرفتند و اطاعت كردند .\r\nاو سيصد تن از مفسدين آنها را گرفت و بازداشت و سايرين را آزاد نمود و خود بمدينه بازگشت .\r\n\r\nبيان وفات عبد الله بن طاهر\r\nدر آن سال عبد اللّه بن طاهر در نيشابور در ماه ربيع الاول در حالى كه امير كل خراسان بود و علاوه بر امارت در بغداد هم رئيس كل شرطه ( از طرف او نايب معين شده ) بود . وفات يافت . او در خراسان هم والى و هم سپهسالار بود . سواد ( عراق ) و رى و طبرستان و كرمان هم ضميمه خراسان و تحت قدرت و تسلط او بود .\r\nخراج و ماليات آن ولايات در حين وفات او بالغ بر چهل و هشت هزار هزار ( ميليون ) درهم بود . سن او چهل و هشت سال و طاهر پدرش هم به همين سن درگذشت .\r\nواثق تمام امارات و ولايات او را بفرزندش طاهر بن عبد اللّه واگذار كرد .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n\r\nبيان بعضى رفتار عبد الله طاهر\r\nچون عبد اللّه بامارت خراسان ( بجاى پدرش طاهر ذو اليمينين ) رسيد محمد بن حميد طاهرى را بنيابت خود در نيشابور مستقر نمود .\r\nاو هم براى خود در نيشابور خانه ساخت و ديوار خانه را تا حريم خيابان كشيد به اين معنى بطريق عام هم تجاوز كرد چون عبد اللّه رسيد مردم شهر را جمع و احضار و از رفتار و سلوك نايب خود پرسيد همه خاموش شدند و چيزى نگفتند . بعضى از حضار گفتند سكوت مردم دليل بد رفتارى طاهر مىباشد . عبد اللّه او را عزل نمود .\r\nدستور داد ديوار را كه داخل شارع عام بنا شده ويران كنند او مىگفت : علم بايد براى اهل علم و براى غير اهل علم باشد زيرا علم اهل علم را از تجاوز بحقوق ديگران باز مىدارد و نمىگذارد حق به غير ذى حق برسد . او مىگفت : پر كردن كيسه و حصول نام نيك با هم جمع نمىشود ( يعنى كرم و بخل توام نمىشود ) .\r\nعبد اللّه عده انيس و جليس داشت روزى همه را احضار كرد . همه رسيدند غير از فضل كه تأخير كرد بعد رسيد . عبد اللّه علت تأخير را از او پرسيد : گفت : جمعى از ارباب حوائج نزد من بودند و من هم خواستم بحمام بروم كه دچار تاخير شدم .\r\nعبد اللّه به او گفت : اكنون بحمام ( خاص ) من برو . او رفت . عبد اللّه در غياب او برقعه و نوشته و درخواست ارباب حوائج كه در محفظه فضل بود نگاه كرد . تمام حوائج و درخواستها را توقيع كرد و انجام داد وزير هر يكى دستور نوشت و باز همه را در محفظه گذاشت . فضل از حمام بيرون آمد ( و نمىدانست كه عبد اللّه چنين كارى كرده ) آن روز را بخوشى بشب رسانيدند و روز بعد يكى از ارباب حوائج نزد فضل رفت و رقعه خود را خواست فضل تعلل كرد و وعده داد و بعد رسيدگى كند ولى او اصرار كرد كه حتى اگر كار انجام نشود رقعه او مسترد شود او محفظه را باز كرد كه درخواست نافرجام را پس بدهد ديد عبد اللّه آن را توقيع و امضا كرده تعجب كرد ساير نوشته‌ها را مطالعه كرد ديد تمام حوائج و درخواست كنندگان را برآورده كرده\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nارباب حوائج را خواست و بهر يكى رقعه خود را داد و گفت من هيچ كارى نكرده‌ام فقط امير بدون اطلاع و وساطت من تمام كارهاى شما را انجام داده و شما از امير بايد تشكر كنيد .\r\nعبد اللّه اديب و شاعر هم بود شعر او اين است :\r\n اسم من اهواه اسم حسن * فانا صحفته فهو حسن\r\nفاذا اسقطت منه فاءه * كان نعتا لهواه المختزن\r\nفاذا اسقطت منه ياءه * صار فيه بعض اسباب الفتن\r\nفاذا اسقطت منه راءه * صار شيئا يعترى عند الوسن\r\nفاذا اسقطت منه ظاءه * صار منه عيش سكان المدن\r\nفسروا هذا فلن يعرفه * غير من يسبح فى بحر الفطن \r\nيعنى : نام كسى كه من دوست دارم حسن است ( نيكوست ) . چون آن نام را تصحيف كنى باز هم حسن مىشود ( كه نيكو باشد ) اگر فاء آن را حذف كنى صفت كسى مىشود كه عشق را انباشته باشد ( ظرى با حذف فاء آخر كه ظريف باشد و آن نام غلام او بود ) .\r\nاگر ياء آن نام را حذف كنى در آن نام بعضى از مايه‌هاى فتنه محرز شود ( ظرف ) .\r\nاگر راء را حذف كنى چيزى مىشود كه هنگام خواب وارد مىشود ( طيف - با تصحيف ظاء كه رؤيا و خواب باشد ) اگر ظاء را حذف كنى چيزى مىشود كه شهرنشينان به آن مايل باشند ( ريف كه ييلاق باشد ) اين را تفسير كنيد كه كسى نيست آن را بداند مگر كسى كه در درياى هوش شناگر باشد .\r\nعبد اللّه بيش از تمام مردم عطا و احسان مىكرد و مال مىداد . او عالم و مجرب بود . شعراء پس از مرگ او در رثاء او بسيار مرثيه سرودند بهترين شعرى كه در\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nرثاء او و امارت فرزندش طاهر گفته شده شعر ابى الغمر طبرى مىباشد :\r\n فايامك الاعياد صارت مآتما * و ساعاتك الغضبات صارت خواشعا\r\nعلى اننا لم نفتقد بك طاهرا * و ان كان خطبا يقلق القلب رائعا\r\nو ما كنت الا الشمس غابت و اطلعت * على اثرها بدرا على الناس طالعا\r\nو ما كنت الا الطود زال مكانه * و اثبت فى مثواه ركنا مدافعا\r\nفلولا التقى قلنا تناسختما معا * بديعى معان يفضلان البدائعا \r\nكه قصيده بسيار دراز است يعنى : روزهاى تو كه همه عيد و سرور بود ماتم و عزا شده و ساعتهاى غضب تو ( هنگام جنگ يا اوقات خشم ديگر ) همه زارى شده .\r\nبا اينكه ما ترا از دست نداده‌ايم ( چنين روزگار غم‌انگيز پيش آمده ) زيرا طاهر ( فرزند تو جانشين تو شده ) هست . اگر چه اين هول قلب را مضطرب مىكند .\r\nتو جز آفتاب چيز ديگرى نبودى كه بجاى آن ماه در آمد و پرتو خود را بر مردم افكند ( كنايه از طاهر جانشين پدر ) تو جز كوه چيز ديگرى نبودى كه زايل شد يك ركن براى دفاع بجاى خود باقى گذاشت ( كه طاهر باشد ) اگر تقوى نبود قائل بتناسخ مىشديم كه هر دو در يك ديگر حلول كرده آيد هر دو نيكو صفات و داراى معانى خوب هست كه از هر نيكوئى بهتر است .\r\n\r\nبيان لشكركشى مشركين بكشور مسلمين در بلاد اندلس\r\nدر آن سال مجوس ( مؤلف بمجوس تعبير كرده و حال اينكه مجوس معرب مغ مىباشد و مغها زردشتيان و قوم ديگرى در ايران بودند و مشركين بقول مؤلف\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nدر اندلس كيش ديگرى داشتند مسيحى و غيره و هيچ ارتباطى با دين مجوسى نداشتند ولى چون اين تعبير در آغاز كار و فتح اسلام در ايران بوده غير مسلمان را مجوس گفتند و اين حتى باروپا و اندلس كشيد و شايد مولف نتوانست عبارت ديگرى به كار برد ) . از اقصى بلاد اندلس در دريا لشكر كشيدند و بلاد اسلام را قصد نمودند هجوم و ظهور آنها در ماه ذى الحجه سنه دويست و بيست و نه بود . آنها به شهر « اشبونه » رسيدند و مدت سيزده روز ميان آنها و مسلمين وقايعى رخ داد . بعد از آن در هشتم ماه محرم شهر « اشبيليه » را قصد كردند بفاصله دوازده فرسنگ لشكر زدند . بسيارى از مسلمين بجنگ آنها قيام كردند چون مقابله رخ داد مسلمين منهزم و بسيارى از آنها كشته شدند و آن در تاريخ دوازدهم ماه محرم بود . پس از آن نزديك شدند و بفاصله دو ميل لشكر زدند . اهالى شهر بيرون رفته با آنها مصاف داده و باز منهزم شدند و كشته بجا گذاشتند و آن در چهاردهم ماه محرم بود . از مسلمين كشته بسيار بر زمين افتاد و عده كثير اسير دادند . مجوس شمشير به انسان و حيوان به كار بردند و دست از كشتن حتى چهارپايان برنداشتند . داخل شهر « اشبيليه » شدند و يك روز و يك شب در آنجا ماندند و بعد سوار كشتىهاى خود شده بازگشتند . پس از آن با عده از سپاه عبد الرحمن امير كشور اندلس روبرو شدند . در آن سپاه جمعى از فرماندهان و سالاران بودند همه پايدارى كردند . عده هفتاد تن از مجوس كشته شدند تاب مقاومت نياورده گريختند . باز سوار كشتىهاى خود شدند . مسلمين هم از تعقيب آنان خوددارى نمودند . عبد الرحمن خبر واقعه را شنيد . لشكر ديگرى فرستاد مجوس ( مشركين ) سخت جنگ كردند ولى تاب پايدارى نياورده به محل خود باز گشتند . لشكر عبد الرحمن هم آنها را دنبال كرد و آن در تاريخ دوم ربيع الاول بود . جنگ واقع شد و مدد از هر طرف براى مسلمين رسيد و از هر سو نبرد رخ داد ولى مجوس دليرى كردند و نزديك بود مسلمين منهزم شوند ولى دليران پياده شده و شمشير را به كار بردند پانصد تن از مجوس كشتند و چهار كشتى گرفتند هر چه داشت بيغما بردند و كشتىها را آتش زدند چند روزى بدين حال گذشت ولى مسلمين\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nنمىتوانستند بمجوس نزديك شوند زيرا آنها در كشتى بودند . شبى لشكر مجوس از كشتى پياده شده بمسلمين شبيخون زد و عده اسير گرفت . بعد از آن هم در جزيرهء نزديك « قوريس » لشكر زدند . در آنجا غنايمى را كه از مسلمين بدست آورد ه بودند ميان خود تقسيم نمودند . مسلمين بهيجان آمده بر آنها هجوم بردند و از راه يك رودخانه توانستند راهى به آنها پيدا كنند و در ميان راه دو تن از آنها را كشتند . مجوس ناگزير از آن جزيره رفتند و « شدونه » را قصد كردند در آنجا عده اسير و طعام بردند و پس از دو روز رفتند . پس از آن كشتىهاى عبد الرحمن امير اندلس به محل « اشبيليه » رسيد چون مجوس آگاه شدند « بلبله » را قصد كردند و ديگر خبرى از آنها نرسيد .\r\nبعضى از مورخين عرب تاريخ اين وقايع را در سنه دويست و چهل و شش نوشته‌اند ولى دو جنگ بوده يكى در اين تاريخ كه ما نقل كرده‌ايم و ديگرى در همان تاريخ عرب است كه بايد واقعه دوم محسوب شود و به اين جنگ هم از هر حيث شباهت داشته ولى باز من ( مؤلف ) نمىدانم كه آيا همين واقعه بوده كه در تاريخ آن اختلاف آمده يا دو واقعه مانند يك ديگر بوده و بعيد نيست كه همين واقعه بوده و جنگ ديگرى نبوده من هم هر دو روايت را با هم يادداشت كرده‌ام به اين معنى هر چه در يكى آمده و در ديگرى ذكر نشده نقل و هر دو را ادغام كرده‌ام .\r\n\r\nبيان حوادث\r\nدر آن سال محمد بن سعد بن منيع ابو عبد اللّه نويسنده واقدى صاحب طبقات ( كتاب ) و محمد بن يزداود بن سويد مروزى منشى مأمون و على بن جعد ابو الحسن جوهرى كه سن او بالغ بر نود و شش شده بود و او شيعه و يكى از مشايخ بخارى بود و اشناس تركى ( ايرانى كه از نام او هم معلوم مىشود چنان كه گذشت ) آن هم نه روز پس از مرگ عبد اللّه بن طاهر اين عده در گذشتند .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nاسحاق بن ابراهيم بن مصعب كه اداره امور موسم حج به او سپرده شد براى حج سفر كرد و محمد بن داود امير الحاج بود .\r\n\r\nسنه دويست و سى و يك\r\n\r\nبيان وقايع بغا نسبت باعراب\r\nدر آن سال اهالى مدينه زندانيان بنى سليم را كه بغا گرفته و بزندان سپرده بود كشتند .\r\nهمچنين محبوسين بنى هلال را .\r\nچون بغا عده هزار و سيصد تن از بنى سليم و بنى هلال را در شهر مدينه بزندان سپرده آنها نگهبانان را كشتند و ديوار زندان را نقب زدند ميخواستند بگريزند زنى از اهل مدينه نقب را ديد و فرياد زد مردم جمع شدند و ديدند كه آنها سلاح نگهبانان را گرفته قصد دفاع از خود داشتند اهالى مانع خروج و فرار آنها شدند و گرداگرد زندان را احاطه كرده شب تا صبح نگهبانى كردند . روز بعد با آنها جنگ نمودند و همه را كشتند . سياهپوستان ( غلامان ) مدينه هم هر كه را از اعراب در داخل شهر ديدند كشتند . ( براى انجام كارى داخل شهر شده بودند كه از نوع اعراب انتقام گرفته شد ) كه آنها براى خريد خوار بار آمده بودند . چون بغا رسيد و دانست كه آنها را كشته‌اند سخت دلتنگ شد .\r\nگفته شد زندان بان از آنها رشوه گرفته بود كه در زندان را بگشايد ولى آنها قبل از گشودن در بدان كار مبادرت كردند آنها هنگام هيجان و قصد فرار اين رجز را مىخواندند :\r\n الموت خير للفتى من العار * قد اخذ البواب الف دينار \r\n\r\n","description":"","footnote":"","page_name":" 186 ","page_number":186},
  {"content":"\r\n\r\nيعنى مرگ براى مرد از ننگ بهتر است . دربان هزار دينار ( زر ) رشوه گرفته ( از ما ) .\r\nسبب دورى بغا از آنها اين بود كه دو قبيله فزاره و مره فدك را گرفته بودند .\r\nبغا آنها را قصد كرد و قبل از رسيدن يكى از سالاران خود را كه خود از بنى فزاره بود بنمايندگى نزد آنها فرستاد . او آنها را تهديد و بگريز تشويق كرد قبل از رسيدن بغا همه گريختند و بشام پناه بردند .\r\nبغا در حيفا اقامت كرد كه آن يكى از قراى ايالت شام ( در طبرى جنفا آمده و بايد اين صحيح باشد زيرا حيفا شهر است و در جاى ديگر است ) بغا در آن ده چهل روز مانده و بعد بحجاز بازگشت و عده از بنى مره و بنى فزاره را همراه خود اسير برده بود .\r\nدر آن سال قبايل غطفان و فزاره و اشجع و ثعلبه نمايندگانى نزد بغا فرستادند كه او از آنها فرستادن نماينده خواسته بود چون رسيدند همه را سوگند ياد داد و آنها قسم ياد كردند ( كه تمرد نكنند ) پس از آن سوى بنى كلاب لشكر كشيد . آنها عده سه هزار تن باستقبال او فرستادند او هم مفسدين و فتنه‌جويان را گرفت و بند كرد كه عده گرفتاران بالغ بر هزار تن گرديد . سايرين را آزاد نمود . در ماه رمضان گرفتاران و بنديان را وارد شهر مدينه كرد و بزندان سپرد و خود براى اداء حج راه مكه را گرفت و پس از انجام حج بمدينه بازگشت .\r\n\r\nشرح حال احمد بن نصر بن مالك خزاعى\r\nدر آن سال گروهى از مردم بغداد با پيروى از احمد بن نصر كه جد او مالك بود و او از بزرگان و اعيان بنى العباس بشمار مىآمد قيام كردند .\r\nعلت اين بود كه احمد بن نصر اهل حديث را گرد خود جمع مىكرد و او مانند\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nابن معين و ابن دورقى و ابن زهير ( از حيث اعتماد ) بود . او با كسانى كه مىگفتند و معتقد بودند كه قرآن مخلوق است مخالفت و زبان درازى مىكرد و ناسزا ميگفت .\r\nواثق هم در آن موضوع سخت مىگرفت ( و معتقد بود كه قرآن مخلوق است ) و چون نام واثق را به زبان مىآورد ميگفت : اين خوك يا اين كافر چنين و چنان گفت يا كرد . اين ناسزا شايع شد . يكى از اشخاصى كه نزد او مىرفت مردى معروف بابى هارون شداخ بود همچنين مرد ديگرى بنام طالب و جمعى از مردم . آنها مردم را دعوت و تبليغ كردند كه با او بيعت كنند و او امر بمعروف و نهى از منكر كند . ابو هارون و طالب هم هر دو مالى بسيار بمردم دادند و بهر يكى كه از آنها متابعت كند يك دينار تاديه كرده قرار گذاشتند كه پنجشنبه روز سيم شعبان كوس را بنوازند و مردم را بشورانند و ضد دولت قيام كنند . يكى از آن دو در جانب شرقى و ديگرى در طرف غربى قرار گرفتند .\r\nاتفاقا دو تن از بنى الاشرس كه با آنها بيعت كرده بودند يك شب قبل از موعد باده نوشيدند و سخت مست شدند و خود سرانه كوس را كوبيدند و كسى قيام نكرد .\r\nاسحاق بن ابراهيم رئيس شرطه ( پليس ) خارج از بغداد بود ولى برادر خود را بنيابت خويش منصوب كرده و او محمد بن ابراهيم بود . محمد نزد آن دو تن فرستاد و از آنها علت كوس زدن را پرسيد ولى كسى راز را ابراز نكرد . به او گفته شد مردى در حمام واحد العين ( اعور ) بر اسرار آنها آگاه مىباشد او را احضار و بازپرسى كرد او اقرار كرد كه بنى الاشرس قصد شورش را داشتند و مسبب فتنه احمد بن نصر مىباشد محمد ( كه نايب رئيس شهربانى بود ) فرستاد و جمعى را دستگير كرد كه طالب و ابو هارون ميان آنها بودند . در خانه بنى اشرس هم دو پرچم سبز ديد ( كه براى قيام و شورش آماده شده بود ) . خادم احمد بن نصر را هم جلب كردند و او اقرار كرد و هر چه عيسى واحد العين گفته بود تاييد نمود . محمد فرستاد احمد بن نصر را كه در آن هنگام در حمام بود گرفتند و خانه او را تفتيش نمودند ولى سلاحى در آنجا بدست نياوردند . محمد همه را بر استر بدون پالان سوار كرد و نزد واثق فرستاد .\r\nچون واثق بر آمدن آنها آگاه شد براى رسيدگى به كار آنان نشست و يك\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nدادگاه عمومى تشكيل داد كه احمد بن ابى دؤاد ( قاضى القضاة ) در راس آن بود .\r\nآنها را بند كرده با غل وارد كردند . احمد اكراه داشت كه فتواى اعدام احمد بن نصر را بدهد . چون احمد بن ابى دؤاد احمد بن نصر را ديد از علت عصيان و شورش چيزى نپرسيد فقط در خصوص خلق قرآن از او تحقيق كرد . او گفت : قرآن كلام اللّه است احمد بن نصر آماده مرگ شده بود موى بدن خود را با نوره زايل و عطر بتن خود ماليده و مستعد تلقى اعدام بود . واثق از او پرسيد آيا قرآن مخلوق است ؟ .\r\nگفت : كلام الله است . گفت : درباره خداوند چه عقيده دارى ؟ آيا روز محشر او را خواهى ديد ؟\r\nگفت : اى امير المؤمنين خبر و حديث از پيغمبر وارد شده كه شما روز قيامت روى خداى خود را خواهيد ديد و آن مانند ماه درخشان خواهد بود . ما هم به همين خبر معتقد هستيم . سفيان براى من حديث نقل كرده كه : قلب فرزند آدم ميان دو انگشت از انگشتهاى خداوند است كه خداوند آن قلب را زير و رو مىكند .\r\nپيغمبر هم اين دعا را مىخواند : « يا مقلب القلوب و الابصار ثبت قلبى على دينك » .\r\nاى آنكه دلها و ديده‌ها را دگرگون و زير و زبر مىكنى . قلب ما را بر دين خود ثابت فرما .\r\nاسحاق بن ابراهيم باحمد بن نصر گفت : گوش بده و بنگر كه ( خليفه ) چه ميفرمايد . احمد گفت : ( خطاب باسحاق ) تو به من دستور دادى .\r\nاسحاق بيمناك شد و پرسيد آيا من به تو دستور دادم ؟ گفت : آرى تو گفتى خليفه را پند بده من هم اكنون به او پند مىدهم كه با حديث پيغمبر مخالفت نكند . واثق از حاضرين پرسيد : عقيده شما چيست ؟ عبد الرحمن بن اسحاق كه قاضى جانب غربى ( بغداد ) بود گفت : خداوند امير المؤمنين را گرامى بدارد . خون او مباح است .\r\nبعضى از ياران و پيروان احمد بن ابى دؤاد گفتند : خون او را بما بده تا بنوشيم .\r\nابن ابى دؤاد گفت : او كافر است ولى امكان دارد كه توبه كند . شايد در عقل او نقصى باشد . او اكراه داشت كه فتواى قتل او را بدهد .\r\nواثق گفت : اگر ديديد كه من برخاستم هيچ كس برنخيزد زيرا من ميخواهم\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nخطا و گناه خود را تنها در راه خدا محسوب بدارم ( كه اين گناه مبدل شود به ثواب و ثواب به من اختصاص يابد ) سپس صمصامه را خواست و آن شمشير عمرو بن معديكرب زبيدى معروف بود ( در جنگ نهاوند كشته شد و او يكى از بزرگترين دليران و شمشير او صمصامه بهترين شمشير بود ) سپس خليفه واثق سوى او ( احمد بن نصر ) خراميد او را در وسط صحن كاخ بر نطع نشانده بودند . او را با همان شمشير بر گردن زد و باز ضربت ديگرى بر سرش نواخت . بعد از آن سيماى دمشقى سرش را بريد . واثق علاوه بر آن دو ضربت شمشير را در شكم او فرو برد بعد از آن دستور داد تن او را بر دار بكشند سرش را ببغداد بردند و پيكر او را نزديك تن بابك آويختند . سرش را هم در بغداد بر چوب نصب كردند و نگهبان براى حراست آن گماشتند .\r\nيك رقعه هم نوشتند و به گوش او آويختند كه : اين سر كافر مشرك گمراه احمد بن نصر است . اتباع او را هم يكى بعد از ديگرى گرفتند و بزندان سپردند .\r\n\r\nبيان حوادث\r\nدر آن سال واثق قصد حج نمود . عمر بن فرج را براى اصلاح و ترميم راه و چاه فرستاد . عمر بازگشت و خبر داد كه آب در راه مكه كمياب است او از سفر حج خود - دارى نمود . در آن سال جعفر بن دينار بايالت كشور يمن منصوب شد او در ماه شعبان سفر كرد و در عرض راه باداء حج موفق گرديد . چهار هزار سوار و دو هزار پياده همراه داشت .\r\nدزدان نقب زده از بيت المال چهل و دو هزار درهم و چند دينار ربودند و آن در محل « دار العامه » بود . آنها را دنبال كردند و يكى پس از ديگرى گرفتند .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nمحمد بن عبد خارجى تغلبى با عده سيزده تن قيام و خروج نمود . قيام و شورش او در محل « ديار ربيعه » بود . غانم بن ابى مسلم بن احمد طوسى او را تعقيب كرد كه او فرمانده پادگان موصل بود . جنگ كرد . و چهار تن از خوارج را كشت و خود محمد بن عبد اللّه را اسير نمود و به شهر سامرا فرستاد كه بزندان سپرده شد .\r\nدر آن سال وصيف ترك از اصفهان و جبال ( زاگرس و كرمانشاهان و لرستان ) و فارس بازگشت او بتعقيب اكراد رفته بود زيرا آنها مرتكب فتنه و فساد شده و در آن نواحى شوريده بودند . پانصد تن همراه خود آورده بود كه كودك و اسير بودند آنها را بازداشتند .\r\nبوصيف هم هفتاد و پنج هزار دينار ( زر ) انعام و خلعت و يك شمشير ( مرصع ) داده شد .\r\nدر آن سال سپاه مسلمين مشركين را در « جليقيه » قصد كردند . كشت و اسير گرفتند و غنيمت آوردند و در آن لشكركشى به شهر « ليون » هم رسيدند شهر را محاصره كردند و منجنيق را به شهر بستند اهالى ترسيدند و از شهر گريختند . مسلمين هر چه خواستند از آن شهر بردند و ربودند و خانه‌ها را ويران نمودند ولى نتوانستند حصار و برج و بارو و ديوار شهر را ويران كنند ( كه محكم بود ) آن را به همان حال گذاشتند و باز گشتند . زيرا پهناى آن ديوار هفده گز بود ولى در آن چند رخنه زدند و چند جاى آن را شكافتند .\r\nدر آن سال فدا و مبادله اسراء ميان مسلمين و روميان جارى شد . طرفين در ساحل رود « لامس » جمع شدند و آن بمسافت يك روز راه از طرسوس بود . واثق هم در بغداد روميان را خريد ( كه بنده شده بودند تا آنها را با مسلمين كه گرفتار شده بودند مبادله كند ) .\r\nواثق احمد بن سعيد بن مسلم بن قيتبه را مرزبان نمود و مرزها را به او سپرد همچنين شهرهاى بزرگ و مراكز نزديك مرز را و به او دستور داد كه در فدا و مبادله\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nاسراء حاضر و ناظر باشد . خاقان خادم را همراه او فرستاد و بهر دو دستور داد كه مسلمين گرفتار را اول امتحان كنند هر كه بگويد قرآن مخلوق است آزادش كنند .\r\nهمچنين بايد معتقد باشد كه خدا در روز قيامت ديده نخواهد شد . هر كه عقيده بخلق قرآن و عدم مشاهده خداوند داشته باشد آزاد و به او يك دينار هم داده شود و هر كه اين عقيده را نداشته باشد در دست روم اسير بماند .\r\nدر روز عاشوراء سنه دويست و سى و يك مسلمين تجمع كردند و اسراء مسلمان كه نزد روم بودند احضار شدند و مسلمين هم اسراء روم را حاضر كردند رودخانه هم فاصل بين طرفين بود . مسلمين يك اسير آزاد مىكردند كه روميان در قبال او يك اسير مسلمان رها مىكردند كه هر دو در وسط رودخانه مقابله مىكنند و هر يكى از آن دو بقوم خود ملحق مىشد . چون اسير مسلمان نزد مسلمين باز مىگشت .\r\nهمه تكبير مىكردند همچنين روميان براى اسير خود فرياد شادى مىزدند . تا آنكه عمل مبادله اسراء پايان يافت . عده اسراء مسلمين چهار هزار و چهار صد و شصت تن بود . زنان و كودكان اسير مسلمان هم بالغ بر هشتصد تن بود . اهل ذمه كه غير مسلمان و در پناه مسلمين بوده و اسير شده و باز گشتند ( و در حساب اسراء مسلمان در آمدند زيرا خانواده‌هاى آنها در بلاد اسلام زيست مىكردند ) صد تن بودند . ( و اين دليل عدالت مسلمين بود كه آنها را مانند خود دانستند و به حساب آوردند ) . رودخانه گود نبود و اسراء طرفين مىتوانستند از آن عبور كنند .\r\nگفته شد پل بر آن بسته بودند . چون عمل فدا و مبادله اسرا انجام گرفت احمد بن سعيد بن مسلم باهلى آغاز جنگ و غزا نمود ولى هنگام لشكر كشى سپاهيان دچار برف و باران شدند و عده دويست تن از آنها مردند و مانند همين عده اسير شدند و بسيارى از آنها غرق شدند . واثق بر احمد خشم گرفت زيرا قبل از واقعه بعضى از طريق روم آمده به او اخطار كردند و او توجه نكرد زيرا سران سپاه به او گفتند :\r\nلشكرى كه عده آن هفت هزار تن باشد باكى بر او نخواهد بود . بهتر اين است\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nكه داخل بلاد دشمن بشوى و جنگ را آغاز كنى او هم بگفته و راى آنها عمل كرد .\r\nهزار گاو و ده هزار گوسفند هم بغنيمت برد و از آن مملكت خارج شد . واثق او را عزل و نصر بن حمزه خزاعى را بجاى او نصب كرد و آن در ماه جمادى الاولى سال جارى بود .\r\nحسن بن حسين در طبرستان وفات يافت .\r\nدر آن سال جنگ در افريقا ميان دو برادر محمد بن اغلب و احمد بن اغلب رخ داد . گروهى از اتباع احمد بر محمد در كاخ او هجوم بردند . اتباع محمد درهاى كاخ را به روى آنها بستند و جنگ را آغاز نمودند بعد از آن از ستيز دست كشيدند و با هم آشتى كردند . كار احمد بالا گرفت . ديوانها و ادارات را به خود اختصاص داد فقط نام امارت براى محمد باقى ماند ولى عمل و معنى و تأثير باحمد انحصار يافت او تا سنه دويست و سى و دو بدين حال ماند . گروهى از بنى اعمام محمد و جمعى از غلامان و پيوستگان با او متحد شدند و با برادرش احمد نبرد كردند . بر او غالب شد و او را بشرق بلاد « تبعيد » كرد . كار محمد دوباره استحكام و استقرار يافت و احمد در عراق درگذشت .\r\nدر آن سال ابو عبد اللّه محمد بن زياد معروف بابن اعرابى راوى اخبار و اشعار در ماه شعبان و بسن هشتاد سالگى درگذشت .\r\nام ابيها دختر موسى بن جعفر خواهر ( حضرت رضا ) رضى اللّه عنهما ( عين عبارت ) وفات يافت .\r\nمخارق مغنى هم درگذشت .\r\nابو نصر احمد بن حاتم راوى اخبار اصمعى و عمرو بن ابى عمرو شيبانى و محمد بن سعدان نحوى ضرير ( كور ) در ماه ذى الحجه وفات يافتند .\r\nابراهيم بن غرغره و عاصم بن على عاصم بن صهيب واسطى و محمد بن سلام بن عبد الله جمحى بصرى كه بتاريخ و اخبار دانا بود .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\n( اسلام ) با تشديد عاصم بن عمرو بن على بن مقدم بن ابو بشر مقدمى و ابو يعقوب يوسف بن يحيى بويطى فقيه ( يار شافعى ) كه در امتحان خلق قرآن دچار و بزندان سپرده شده بود و جواب صريح درباره خلق قرآن نداده بود و از پرهيزگاران بشمار مىرفت و هارون بن معروف بغدادى كه حافظ و راوى حديث بود در آن سال وفات يافتند .\r\n\r\nسنه دويست و سى و دو\r\n\r\nبيان جنگ بنى نمير\r\nدر آن سال بغاى كبير سوى بنى نمير لشكر كشيد آنها را دچار و پراكنده كرد .\r\nعلت اين بود كه عمارة بن عقيل بن بلال بن جرير خطفى واثق را بيك قصيده مدح كرد كه خود قصيده را نزد واثق انشاد نمود و واثق سى هزار درهم به او داد او بواثق خبر داد كه بنى نمير فتنه جو و راهزن و مرتكب فساد مىباشند . آنها در يمامه و پيرامون آن بيغماگرى مشغول هستند . واثق بغارا فرمان داد كه بجنگ آنها برود .\r\nاو هم سوى يمامه لشكر كشيد در عرض راه جماعتى از بنى نمير ديد با آنها نبرد كرد و بيشتر از پنجاه تن از آنها را كشت و چهل مرد اسير گرفت . از آنجا هم رفت و بسايرين اخطار كرد كه اطاعت كنند و تسليم شوند آنها خوددارى و تمرد كردند و بعضى از آنها بكوهستان « جبال السود » پناه بردند كه آن كوهستان پشت يمامه واقع شده . بغا دسته دسته لشكريان را بدنبال آنها فرستاد كه بعضى را دچار كردند . بعد از آن با عده خود كه هزار مرد جنگى بودند آنها را دنبال كرد . ناتوانان\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nو بيماران و بقيه لشكر را گذاشت و با همان عده هزار تن رفت . آنها را در حالى ديد كه همه تجمع كرده و آماده كارزار شده و عده سه هزار مرد جنگى را آراسته بودند و آن در محلى بنام « روضة الابان » معروف بود كه يك مرحله از « اضاخ » دور بوده .\r\nآنها دليرى كرده مقدمه بغا را منهزم نمودند و ميسره او را شكست دادند و صد و بيست تن از اتباع او را كشتند و بنه و بار لشكر را بيغما بردند همچنين اموال و اشياء ديگر و چون شب فرا رسيد دست از نبرد كشيدند . باز هم بغا آنها را بطاعت و ترك عصيان دعوت كرد و آنها نپذيرفتند چون صبح شد عده بغا را كم ديدند . گستاخ و دلير شده براى جنگ ايستادند . عده خود را آراستند و رجاله و پياده را پيش قرار دادند .\r\nحواشى و حشم را هم پشت نهادند و بر بغا و اتباع او سخت حمله كردند كه او را منهزم نمودند تا بلشكرگاه خود رسيد و اتباع او يقين كردند كه همه دچار هلاك شده‌اند .\r\nبغا قبل از آن دويست سوار براى مقابله بعضى از آنها فرستاده بود آن عده دويست سوار برگشتند و چون آنها مراجعت مىكردند بنى نمير تصور كردند كه آنها از پشت سر حمله كرده‌اند ناگزير تن بفرار دادند پيادگان بىپناه ماندند كه دچار شدند از آنها جز عده كم زنده نماند . اموال آنها هم بدست اتباع بغا افتاد ولى سواران گريختند و نجات يافتند .\r\nگفته شد اتباع بغا از اول روز تا ظهر منهزم شدند و چون بنى نمير سرگرم غارت شدند بغا برگشت و دليرى كرد كه بنى نمير شكست خورده گريختند و او از ظهر تا عصر هزار و پانصد تن پياده از آنها كشت و در ميدان جنگ لشكر زد . امراء عرب پيغام دادند و امان خواستند و او به آنها امان داد و آنها تسليم شدند همه را بند كرد و با خود به شهر بصره برد و آن واقعه در جمادى الثانية بود .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nنزد او هستند باز داشت كرده و همراه خود ببغداد بياورد او با همراهان ببغداد رسيد و بغا ( از بصره ) هم ببغداد رسيد و هر دو متفقا ( با همراهان از گرفتاران عرب ) سوى سامرا رفتند . بعضى از گرفتاران كه همراه بغا بودند گريختند و چند تن مرده بودند و هر كه زنده مانده بود همراه او وارد شد كه عده اسراء از بنى نمير و كلاب و مره و فزاره و ثعلبه و طى بالغ بر دو هزار بود .\r\n\r\nبيان وفات ابى جعفر واثق\r\nدر آن سال واثق باللّه ابو جعفر هارون بن معتصم در ماه ذى الحجه شش روز مانده به آخر ماه درگذشت . مرض او استسقاء بود . او را بدين طريق معالجه مىكردند كه در تنور گرم مىنشاندند . او در آن علاج بهبودى و تخفيف درد ديد به آنها دستور داد كه تنور را گرم تر كنند آنها هم گرمترش كردند و او بيشتر از روز قبل در تنور نشست . تنور سخت گرم شد . او را از تنور بيرون آوردند و در نشيمن نشاندند احمد بن ابى دؤاد ( قاضى القضاة ) و محمد بن عبد الملك زيات و عمر بن فرج حاضر شدند و او در حضور آنها جان سپرد ولى آنها متوجه مرگ او نشدند ( زيرا به حال خود نشسته بود ) تا آنكه روى او برگشت و بر بستر افتاد آنگاه دانستند كه او مرده است .\r\nگفته شد احمد بن ابى دؤاد هنگام مرگ رسيد و چشم او را بست .\r\nگفته شد چون مرگ او نزديك شد او اين دو بيت را به زبان آورد :\r\n الموت فيه جميع الناس مشترك * لا سوقة منهم يبقى و لا ملك\r\nما ضر اهل قليل فى تفاقرهم * و ليس يغنى عن الملاك ، ما ملكوا \r\nيعنى : تمام مردم در مرگ مشترك هستند مرد عامى ( كه سوق داده مىشود - رانده مىشود - رعيت باشد و از سوق كه بازار باشد نيست بلكه از سوق بفتح است كه راندن باشد ) از آنها باقى نمىماند همچنين پادشاه - ( نه رعيت و نه شاه )\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nمرگ باعث زيان مردم كم مايه و فقير در تنگدستى و فقر خود نمىباشد چنان كه موجب بىنيازى و ثروت مالكين در املاك خود نخواهد بود .\r\n( سود و زيان تأثير در فقر و ثروت ندارد و همه در مرگ يكسانند ) .\r\nواثق دستور داد كه فرشها را بردارند . رخسار خود را بر زمين نهاد و گفت :\r\n« يا من لا يزول ملكه ارحم من زال ملكه » اى خداوندى كه ملك تو زوال ندارد رحم كن بر كسى كه ملك او زايل شده .\r\nاحمد بن محمد واثقى گويد : من يكى از پرستاران واثق هنگام بيمارى بودم .\r\nمن و جماعتى از همكارانم ايستاده بوديم به يكديگر گفتيم خوب است كه از حال او با خبر باشيم . من پيش رفتم چون بر سر او ايستادم ديدهء خود را باز كرد . من نزديك بود از بيم خود بميرم به عقب بازگشتم . غلاف شمشير من بكرياسه درگير كرد و افتادم ولى مجروح نشدم . فقط غلاف خرد شد . من هم پس از افتادن ايستادم كه در آن هنگام واثق جان سپرد .\r\nفراشان رسيدند و فرش زير او را برداشتند زيرا بنام آنها وارد شده بود ( ترسيدند غارت يا مفقود شود ) من هم در عتبه در نشستم كه مرده را نگهبانى كنم . من در را بستم .\r\nناگاه صدائى بگوشم رسيد در را باز كردم ديدم يك موش بزرگ از باغ آمد و چشم واثق را خورد . گفتم : لا إله الا الله اين همان چشم است كه يك ساعت پيش آن را باز كرد و من از بيم خود نزديك بود قالب تهى كنم كه برگشتم و افتادم . و شمشير مىكوبيده شد و من از هيبت او مبهوت ماندم كه يك جانور ضعيف بيايد و همان چشم را بخورد . بعد از آن آمدند و نعش او را برداشتند و غسل دادند .\r\nچون او مرد احمد بن ابى داود بر او نماز خواند من هم داستان خود را از اول تا آخر براى او نقل كردم و او از آن واقعه تعجب كرد .\r\nاحمد او را در گور سپرد .\r\nگفته شد برادرش متوكل بر او نماز خواند . او را در محل « هارونيه » در راه\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nمكه به خاك سپردند . او در راه مكه هم متولد شده بود . مادرش كنيز فرزند دار بود ( چون فرزند زائيد و عقد شد ) . نام مادرش « قراطيس » بود .\r\nچون بيمارى او شدت يافت منجمين را احضار كرد كه يكى از آنها حسن بن سهل بود . آنها حساب كردند و اختر شمردند و ميلاد او را سنجيدند و گفتند : پنجاه سال زيست خواهد كرد كه آغاز پنجاه سال از روزى كه نشستند و حساب كردند خواهد بود كه بعد از ادعاى آنها فقط ده روز زنده ماند .\r\nاو سپيد رو اندكى سرخى با سپيدى آميخته بود . زيبا - معتدل در چشم چپ او يك لكه سفيد بود . مدت خلافت او پنج سال و نه ماه و پنج روز بود . سن او سى و دو سال گفته شده سى و شش سال بود .\r\n\r\nبيان رفتار او ( واثق )\r\nچون معتصم در گذشت واثق بر سرير خلافت نشست و بمردم نيكى كرد .\r\nنسبت باحترام و تكريم علويان مبالغه نمود . و احسان كرد و مال بسيار داد . باهالى حرمين ( مكه و مدينه ) هم مال بىشمار داد بحديكه در روزگار او يك گدا در حرمين نمانده بود .\r\nچون واثق درگذشت زنان اهل مدينه هر شب به محل بقيع مىرفتند و بر او نوحه و ندبه مىكردند . زنان نوحه و ندبه را ميان خود بنوبه گذاشتند و مقرر نمودند هر شب بر او زارى كنند زيرا او نسبت به مردم آن سامان بسيار احسان كرده بود .\r\nدر مدت خلافت خود ماليات ده يك را كه از كشتى ها و دريانوردان دريافت مىكردند الغاء و زايل نمود كه عايدات آن ماليات بسيار بود .\r\nحسين بن ضحاك گويد : من واثق را بعد از مرگ معتصم براى نخستين بار كه در محفل انس نشسته بود مشاهد كردم . كنيز ابراهيم بن مهدى براى او آواز .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nخواند و اين دو بيت را انشاد نمود . ( ابراهيم خود آوازه خوان بود كه آن كنيز را تربيت كرده بود و اين همان ابراهيم عم مأمون و معتصم است كه مدتى خليفه شده بود ) .\r\n ماورى الحاملون يوم استقلوا * نعشه للثواء ام للفناء\r\nفليقل نبك باكيا تك * ما شئن صباحا و عنه كل مساء \r\nيعنى : آنانى كه نعش او را برداشتند ( مقصود معتصم ) نمىدانستند آيا او را براى بقاء و اقامت مىبرند يا براى فناء . هر چه ميخواهند بگويند نوحه‌گويان ( زن ) و زارى كنان چه در صبح و چه در شب . ( كه تو بالاتر از گفته آنها بودى ) . ( قافيه بيت اول بقاء آمده و در طبرى فناء است و همين قافيه صحيح مىباشد كه فناء باشد ) .\r\n( راوى گويد : ) ما همه گريستيم بحديكه از هر چه در آنجا ( از اسباب طرب و خوشى بود ) از نظر ما محو گرديد . ديگرى هم اين بيت را در آواز خواند :\r\n ودع هرير فان الركب مرتحل * و هل تطيق وداعا ايها الرجل \r\nواثق بر زارى خود افزود و گفت : مانند امروز روزى در عزا نديده بودم نفس ( نام يكى از مغنيان ) هم آواز خواند و اهل محفل متفرق شدند .\r\nگفت : ( راوى ) . احمد بن عبد الوهاب درباره واثق چنين گفته :\r\n ابت دار الاحبة ان تبينا * اجدك ما رايت بها معينا\r\nنقطع حسرة من حب ليلى * نفوس ما اثبن و ما جزينا \r\nيعنى : خانه و محل و مقام دوستان نخواست زايل و نابود شود . ترا بصدق سوگند مىدهم آيا در آن خانه يار و مساعد و معين نديدى ؟ جانهاى ما از روى حسرة و از روى وصال ليلى بريده و پاره پاره مىشود . هيچ مزد و اجر و پاداشى هم ( براى اين جانبازى ) بدست نمىآيد . گفت : ( راوى ) من آهنگى براى اين دو بيت ساختم و بكنيز صالح بن عبد الوهاب كه نامش « علم » بود دادم . آن كنيز دو بيت را با آهنگ بمغنى كه نامش « زرزر » بود داد و « زرزر كنيز » آن را نزد واثق خواند واثق پرسيد : اين آهنگ را چه كسى ساخته ؟ گفت : « علم » كنيز صالح بن عبد الوهاب واثق صالح را احضار كرد و « علم » را از او خريد ولى او بها را نپذيرفت و كنيز را تقديم\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nكرد . واثق قبول نكرد و به او عوض هديه پنج هزار دينار داد . ابن زيات ( وزير ) در پرداخت آن مبلغ تعلل كرد آن كنيز دوباره آن دو بيت را با آهنگ براى واثق خواند . واثق گفت : آفرين بر تو و بر كسى كه ترا تربيت كرده . « علم » ( كنيز ) گفت : اين گفته براى كسى كه مرا تربيت كرده چه سودى دارد ؟ دستور دادى كه به او چيزى بدهند و ندادند . واثق آگاه شد و دوباره دستور داد كه مبلغ را مضاعف كنند . بابن زيات نوشت كه فورا ده هزار دينار بصالح بپرداز . صالح هم مبلغ را گرفت و خدمت دولت را ترك كرد و مشغول تجارت شد .\r\nابو عثمان نحوى مازنى گويد : واثق مرا از شهر بصره احضار كرد و چون نزد او رفتم از من پرسيد : چه كسى از خاندان تو در بصره مانده ؟ گفتم : يك خواهر خردسال گفت : آن بيچاره ( هنگام مفارقت تو ) چه گفت ؟ گفتم : هر چه دختر اعشى گفته بود او هم به زبان آورد كه :\r\n تقول ابنتى حين جد الر * حيل ارانى سواء و من قد يتيم\r\nابانا فلا رمت من عندنا * فانا بخير اذا لم ترم\r\nترانا اذا اضمرتك البلاد * و نجفى و نقطع منا الرحم \r\nيعنى : دختركم هنگام مفارقت و تصميم بر سفر چنين گفت : من با يك يتيم يكسان هستم . اى پدر از ما دور مشو ( رام از اضداد است كه هم ماند و هم رفت ) كه ما در حال خير و خوشى هستيم اگر تو نروى و دور نشوى .\r\nآيا اگر بلاد ترا از ما پنهان كند جز اين خواهيم بود كه جفا شده و رحم ما قطع شده باشد ؟\r\nواثق پرسيد تو به او چه پاسخ دادى ؟ گفت : هر چه جرير به دختر خويش گفته بود به او گفتم :\r\n ثقى باللّه ليس له شريك * و من عند الخليفة بالنجاح \r\nيعنى : به خدا اعتماد و وثوق داشته باش . كه شريك ندارد و بخليفه اميدوار باش كه رستگارى از او خواهد بود .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nواثق خنديد و دستور داد يك انعام گرانمايه به او بدهند .\r\n\r\nبيان خلافت متوكل\r\nدر آن سال براى متوكل على اللّه جعفر بن معتصم پس از مرگ واثق بيعت گرفته شد .\r\nسبب خلافت او اين بود كه چون واثق درگذشت احمد بن ابى دؤاد در كاخ حاضر شد .\r\nهمچنين ايتاخ و وصيف و عمر بن فرج و ابن الزيات و ابو الوزير احمد بن خالد همه تصميم گرفتند كه براى محمد فرزند واثق بيعت گيرند و او را خليفه كنند . او كودك كوتاه قد بود .\r\nيك جبه سياه ( شعار بنى العباس ) بر تنش آراسته يك كلاه هم بر سرش نهادند ولى او طفل كوتاه قد بود . وصيف ( يكى از غلامان كه بعد سپهسالار بزرگ شده بود ) گفت : از خدا نمىترسيد ؟ خلافت را بيك كودك مىسپاريد ؟ بهتر اين است كه بنشينيد و كنكاش كنيد كه خلافت را بچه شخصى واگذار كنيد . نشستند و نام بسيارى را بردند سپس متوكل را احضار كردند و احمد بن ابى دؤاد كلاه را بر سر او نهاد و بدست خود عمامه را بر كلاه او پيچيد و پيشانى او را بوسيد و گفت : درود بر تو السلام عليك اى امير المؤمنين رحمة اللّه و بركاته .\r\nسن متوكل هنگامى كه با او بيعت كردند بيست و شش سال بود .\r\nبعد از آن واثق را غسل دادند و متوكل بر جنازه او نماز خواند .\r\nمتوكل دستور داد عطاء هشت ماهه را بسپاه انجام دهند . ابن الزيات خواست او را منتصر لقب دهد ولى احمد بن ابى دؤاد گفت : من لقبى بنظرم آمده اميدوارم شايسته باشد و آن « المتوكل على اللّه » دستور داده شد كه همان لقب را تصويب و امضاء كنند .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nبسراسر كشور نوشته شد .\r\nگفته شده متوكل در خواب ديده بود كه بر يك پاره قند نوشته شده « المتوكل على اللّه » ( افسانه غير قابل تصديق ) . رؤياى خود را براى ياران خود نقل نمود و آنها گفتند : به خدا قسم اين خلافت است كه نصيب تو خواهد شد . واثق خبر آن خواب و حكايت را شنيد او را بازداشت و سخت گرفت .\r\nمحمد بن داود امير الحاج شده بود .\r\n\r\nبيان حوادث\r\nدر آن سال حجاج هنگام عودت دچار عطش شدند . هر يك جرعه آب به چند دينار رسيد بسيارى از آنها از تشنگى مردند .\r\nدر آن سال موسى در بلاد اندلس خيانت كرد و نسبت بعبد الرحمن بن حكم امير اندلس تمرد نمود آن هم پس از اطاعت و تسليم .\r\nعبد الرحمن سپاهى براى سركوبى او بفرماندهى فرزند خود محمد فرستاد .\r\nدر آن سال قحط و گرسنگى در اندلس شهرت يافت . آن قحط و كم يا بى خواربار از سنه دويست و سى و دو آغاز شده بود بسيارى از مردم هلاك شدند . چهارپايان هم مردند و درختان خشك شدند و مردم قادر برگشت و زرع نبودند . براى دعا و استسقا بيرون شهر رفتند و باران نازل شد و بيم قحط پايان يافت و مردم بكشت پرداختند .\r\nدر آن سال ابراهيم بن محمد بن مصعب ( در طبرى و كتاب النجوم الزاهره محمد بن ابراهيم آمده و بايد همين صحيح باشد ) والى و امير فارس شد .\r\nدر آن سال آب بسيارى از شهر موصل را گرفت و عده هلاك شدند . گفته شده عده كه دچار غرق شدند و مردند بالغ بر صد هزار انسان بودند علت فزونى و دوام باران بود . گفته شده مانند آن سيل و باران هرگز ديده نشده بود . شخصى يك سطل كه يك گز طول و عرض و عمق آن بود در زمين مىگذاشت و در مدت كمتر از يك ساعت آب\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nآن را پر مىكرد و فرا مىگرفت و ساعت بساعت ارتفاع ازدياد آب با امتحان آن سطل چنين بود تا آنكه بر حدت و شدت خود افزود كه صد هزار تن از مردم غرق و نابود شدند .\r\nآب دجله طغيان كرد و سراسر دشت را گرفت و « ربض اسفل » زير آب رفت و آب « نهر سوق الاربعاء » را پر كرد و بعد در شهر و بازار جارى شد و عده از مردم زير آوار مردند . گفته شده امير موصل كه غانم بن حميد طوسى بود توانست سى هزار مرده را كفن كند و سايرين بدون كفن دستخوش آب شدند و آنهايى كه تكفين شدند از روى آب بدست آمدند .\r\nدر آن سال واثق دستور داد كه ده يك ماليات كشتى رانى را الغا كنند .\r\nحكم بن موسى وفات يافت . همچنين محمد بن عامر مصنف كتاب « الصوائف » و كتب ديگر .\r\nيحيى بن يحيى غسانى دمشقى هم درگذشت . گفته شد وفات او در سنه دويست و سى و سه بوده . غير از اين هم گفته شده او علم را از ابو عبيده و اصمعى آموخت . عمرو ناقد هم در همان سال درگذشت .\r\n\r\nسنه دويست و سى و سه\r\n\r\nبيان گرفتارى و بازداشت محمد بن عبد الملك زيات\r\nدر آن سال متوكل در هفتم ماه صفر دستور داد كه محمد بن عبد الملك زيات را دستگير و بازداشت كنند .\r\nعلت اين بود كه چون واثق محمد بن عبد الملك را براى وزارت و صدارت برگزيد تمام كارهاى ملك را به او سپرد و در آن هنگام بر برادر خود جعفر متوكل غضب كرده او را بزندان افكند و كسى را مأمور كردند كه مراقب اعمال او باشد و هر چه او بكند يا بگويد بخليفه گزارش دهد .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nروزى متوكل نزد محمد بن عبد الملك رفت كه او را نزد خليفه شفيع خود نمايد تا خليفه از او راضى شود . هنگامى كه وارد شد ايستاد . محمد بن عبد الملك با او سخن نگفت و اعتنا نكرد و پس از مدتى اجازه داد كه او بنشيند . او نشست و محمد سرگرم نامه‌ها بود كه به او توجه نمىكرد پس از مدتى رو به او كرد و مانند كسى كه تهديد كند با خشونت تكلم كرد و پرسيد : براى چه باينجا آمدى ؟ گفت : آمدم كه از پايمردى تو نزد خليفه بهره‌مند شوم تا او از من خشنود گردد . محمد ( وزير و صدر اعظم ) رو بحاضرين كرد و گفت : بنگريد كه او چگونه برادرش را خشمگين مىكند بعد نزد من ميآيد و درخواست عفو و رضا مىكند . هان برو اگر تو نيك شوى او بالطبع از تو راضى خواهد شد . از آنجا با نااميدى برخاست و نزد احمد بن ابى دؤاد رفت .\r\nاحمد كه شنيد او آمده از دم در خانه باستقبال او شتاب كرد و او را بوسيد و پرسيد :\r\nچه باعث شده كه اين رنج را به خود هموار كنى و نزد من آئى ؟ جانم فداى تو باد .\r\nگفت : آمده‌ام كه رضاى خليفه را بواسطه تو جلب كنم . احمد گفت : البته ميكوشم كه اين نعمت و كرامت شامل حال من مىشود . احمد با واثق مذاكره كرد . واثق به او وعده داد ولى خشنود نشد بار ديگر توسط را تكرار كرد . واثق ( خليفه ) راضى شد متوكل را خود خواند و به او خلعت داد .\r\nچون متوكل از نزد محمد ( وزير ) ابن الزيات نا اميد بازگشت ابن الزيات بواثق نوشت كه جعفر ( متوكل ) با صورت و زينت مخنثها نزد من آمد . موى سرش در پشت گردنش دراز بود ( مانند هيپىهاى اين زمان ) از من درخواست كرد كه شفيع او نزد امير المؤمنين باشم كه از او راضى شود . واثق به او نوشت او را جلب كن و موى سرش را در حضور مردم بتراش آنگاه موى بريده و تراشيده را به روى او بزن . متوكل گويد : چون رسول ابن الزيات نزد من آمد . من لباس سياه تازه پوشيدم و نزد او رفتم و تصور مىكردم كه خليفه از من راضى شده . او زلف مرا بريد و بر روى من نواخت .\r\nچون متوكل بخلافت رسيد تا ماه صفر صبر كرد آنگاه ايتاخ ( سردار مشهور )\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nرا دستور داد كه ابن الزيات را بگيرد و آزار دهد .\r\nايتاخ او را احضار كرد و او تصور كرد خليفه او را براى كارى احضار كرده چون نزديك كاخ ايتاخ رسيد او را بكاخ ايتاخ بردند او سخت ترسيد . در يك حجره باز داشتش كردند . عده از اتباع خود را هم فرستاد كه بكاخهاى ابن الزيات هجوم بردند و هر چه در آنجا بود ربودند . اموال و املاك او را هم ضبط نمود . او سخت بىتابى و زارى مىكرد .\r\nپس از گرفتن املاك و اموال او در هر شهر و محلى كه بود آغاز شكنجه نمودند .\r\nخواب را از او مىربودند كه با يك آلت تيز او را آزار مىدادند كه خواب از سر او بدر رود . پس از رنج و عذاب او را به حال خود گذاشتند كه يك روز و يك شب خوابيد بعد او را در تنورى كه او براى شكنجه ابن اسماط مصرى ساخته و او را در آن شكنجه داده بود نهادند آن تنور از چوب ميخ دار ساخته شده كه چون انسان در آن نهاده شود قادر بر حركت نمىباشد زيرا از هر طرف كه مىجنبيد ميخ آهنين سر تيز بتن او فرود مىرود و او آن تنور را براى عذاب ابن اسماط ساخته بود كه مال او را بگيرد و گرفت . آن تنور سخت تنگ بود كه انسان مجبور ميشد دست خود را بالاى سر بگيرد تا بتواند در آن فرو رود او چند روز در آن تنور ماند تا مرد . ( مكافات عمل چنين است كه كما تدين تدان او خود تنور را براى ديگرى ساخت و خود در آن جان سپرد ) . بازداشت او در هفتم ماه صفر و مرگ او در نوزدهم ربيع الاول بود .\r\nدر سبب مرگ ( يا قتل او ) روايات مختلف مىباشد بعضى آنچه را كه ما نقل كرديم روايت كرده‌اند و بعضى گفته‌اند : آن قدر او را تازيانه زدند تا مرد و ديگرى گفته بدون ضرب و شكنجه جان سپرد ولى آنچه را كه اول نقل كرديم اصلح روايات است ( كه در تنور مرد ) .\r\nچون او مرد دو فرزندش را از محبس بيرون آوردند كه سليمان و عبيد اللّه بودند و نعش پدر را به آنها دادند . آنها گفتند : خدا را سپاس كه مردم را از شر اين فاسق تبه‌كار نجات داد . او را غسل دادند و دفن كردند گفته شد : سگها قبر او را نبش\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nكرده جسد او را خوردند .\r\nگفته شد : او قبل از مرگ به خود مىگفت :\r\nاى محمد تو به آن نعمت و حشم و چهارپايان و كاخ و رخت قانع نشدى تا آنكه مقام وزارت را خواستى و بدان طمع كردى اكنون بچش و بكش بعد از آن گفته خاموش شد . او چيزى جز شهادت و ذكر خداوند به زبان نمىآورد . ابن الزيات ( مذكور ) دوست ابراهيم صولى بود چون بمقام وزارت رسيد از او به زور هزار هزار و پانصد هزار درهم گرفت و مال او را مصادره كرد . صولى درباره او چنين گفت :\r\n و كنت اخى بارخى الزمان * فلما بنا صرت حربا عوانا\r\nو كنت اذم اليك الزمان * فاصبحت منك ادم الزمانا\r\nو كنت اعدك للنائبات * فها انا اطلب منك الأمانا \r\nيعنى تو هنگام خوشى روزگار برادرم بودى چون روزگار بر من سخت گرفت تو نيز سخت شدى كه بستيز من پرداختى .\r\nمن هميشه از روزگار نزد تو بد مىگفتم اكنون بسبب ستم تو روزگار را ناسزا مىگويم . من ترا براى سختيها و بليات بهترين ذخيره دفاع مىدانستم اكنون من از ظلم تو امان از تو مىخواهم . با او گفت :\r\n اصبحت من راى ابى جعفر * فى هيئة تنذر بالصيلم\r\nمن غير ما ذنب و لكنها * عداوة الزنديق للمسلم \r\nيعنى : من از راى و رفتار ابو جعفر ( زيات ) با وضعى هستم كه مرا بوقوع يك بليه اخطار مىكند .\r\nهيچ گناهى در كار نيست جز اينكه دشمنى زنديق ( كافر كه زيات باشد ) با مسلمان است .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\n\r\nبيان حوادث\r\nدر آن سال عمر بن فرج رخجى بزندان افتاد . سبب اين بود كه متوكل در زمان خلافت برادرش حواله ماهانه خود را نزد او برد كه او امضاء كند و دستور پرداخت .\r\nبدهد او متوكل را نا اميد كرد و حواله را از او گرفت و آن را در صحن مسجد انداخت او را در ماه رمضان بزندان سپردند و تمام اموال او را ربودند و اثاث خانه وى را هم بردند . همچنين ياران و همكاران او همه دچار شدند و بعد قرار گذاشتند كه از او يازده هزار هزار درهم بگيرند و اموال و املاك او را به او پس بدهند كه املاك او در اهواز بود . هنگامى كه او را بزندان مىبردند يك دراعه پشم بر تنش انداختند و او را با جبه پشمينه بازداشت كردند . ( يك نحو تحقير و توهين بود ) .\r\nعلى بن الجهم در هجو و مذمت او گفت :\r\n جمعت امرين ضاع الخرم بينهما * تيه الملوك و افعال الصعاليك\r\nاردت شكر بلا برو مرزئة * لقد سلكت سبيلا غير مسلوك \r\nيعنى دو چيز ( متضاد ) را به خود بستى و ميان آنها جمع نمودى . تكبر پادشاهان و بزرگان و كار اوباش و تبه كاران .\r\nتو ميخواستى نسبت به تو سپاس گفته شود آن هم بدون نيكى و احسان . البته در اين توقع و تمنى راهى را طى كردى كه قابل پيمودن نبود .\r\nدر آن سال متوكل بر سليمان بن ابراهيم بن جنيد نصرانى منشى غضب كرد و او را تازيانه زد و مال او را ربود .\r\nمتوكل بر ابو الوزير و برادرش و منشى او هم غضب كرد و اموال آنها را گرفت .\r\nفضل بن مروان از ديوان خراج بر كنار شد و آن مقام بيحيى بن خاقان خراسانى واگذار شد .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nابراهيم بن عباس بن محمد بن صول هم برياست ديوان نفقات ( مخارج ) منصوب شد .\r\nدر آن سال متوكل فرزند خود را منتصر برياست حرمين ( مكه و مدينه ) و امارت يمن و طائف منصوب نمود و آن در ماه رمضان بود .\r\nدر آن سال احمد بن ابى دؤاد به مرض فلج دچار شد و آن در ماه جمادى الثانية بود .\r\nدر آن سال ميخائيل بن توفيل ضد مادر خود قيام كرد . ( ملكه روم ) او را مجبور نمود كه دنيا را ترك و در دير اقامت كند « لقط » را هم كشت كه بروابط غير مشروع با مادرش متهم بود . مدت سلطنت مادرش « تدرو » شش سال بود .\r\nمحمد بن داود امير الحاج شده بود .\r\nدر آن سال محمد بن اغلب امير افريقا عالم خود را كه سالم بن غليون بود از حكومت « زاب » بر كنار نمود . او از محل حكومت خود سوى « قيروان » رفت در آنجا بقلعه « بلسير » پناه برد و تمرد كرد و از آنجا با عصيان راه اندلس را گرفت ولى اهالى اندلس به او راه ندادند ناگزير محل « باجه » را قصد و در آنجا تحصن و اقامت نمود . ابن اغلب براى سركوبى او لشكرى فرستاد . فرزند سالم كه از هر نام داشت نزد ابن اغلب گروگان بود ابن اغلب او را كشت .\r\nيحيى بن معين بغدادى در مدينه وفات يافت او در سنه صد و پنجاه و هشت متولد شده بود كتاب « جرح و تعديل » تأليف اوست .\r\nمحمد بن سماعه قاضى يار محمد بن الحسن كه سن او بالغ بر صد سال شده و حواس او به حال خود باقى مانده بود درگذشت .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\n\r\nسنه دويست و سى و چهار\r\n\r\nبيان فرار محمد بن بعيث\r\nدر آن سال محمد بن بعيث بن جليس گريخت . علت فرار او اين بود كه او را از آذربايجان تحت الحفظ تا شهر سامرا آورده بودند . مردى بنام خليفه خدمت او را بر عهده داشت . متوكل بيمار شد و خليفه پنداشت كه او مرده است بمحمد خبر مرگ متوكل را داد . او نمرده بود و خليفه خواست ابن بعيث را بفرار وادار كند او هم قبول كرد .\r\nخليفه چهارپايان را آماده كرده و هر دو سوار شده گريختند و به شهر مرند در آذربايجان كه محل او بود پناه بردند . گفته شده قلعه شاهى و قلعه « يكدر » متعلق به او بود گفته شده ابن بعيث در زندان اسحاق بن ابراهيم بن مصعب بود . بغاى شرابى براى آزادى او شفاعت كرد و از او ضامن گرفتند و او را رها كردند . عده سى مرد كفيل و ضامن او شدند كه محمد بن خالد بن يزيد شيبانى يكى از آنها بود ( او از سالاران بزرگ عرب بود ) . او ( محمد بن بعيث ) چون آزاد شد به شهر سامراء رفت و آمد مىكرد كه ناگاه بر فرار تصميم گرفت و به شهر مرند رفت .\r\nدر آنجا خواربار بسيار در انبار ذخيره كرد . شهر مرند هم داراى ديوار و حصار و بند بود . در آن شهر چشمه سار بسيار و باغ و كشت زار در درون حصار بود .\r\nفتنه‌جويان مانند قبيله ربيعه و ديگران به او گرويدند . عده او بالغ بر دو هزار و دويست مرد جنگى شد .\r\nدر آن زمان والى آذربايجان محمد بن حاتم بن هرثمه بود او از تعقيب و سركوبى او خوددارى و كوتاهى كرد . متوكل او را عزل و حمدويه بن على بن فضل\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nسعدى را بجاى او بامارت و ايالت آذربايجان منصوب نمود و او با پست سريع السير سفر كرد و رسيد و لشكر كشيد و محمد بن بعيث را در مرند محاصره كرد . چون مدت محاصره به طول كشيد متوكل زيرك ترك را با دويست سوار ترك به يارى او فرستاد و آنها نتوانستند كارى انجام دهند . متوكل عمر بن سيسيل ( در طبرى سلسل ) را با نهصد سوار بمدد آنها فرستاد و باز اين عده نتوانستند كارى پيش ببرد . ناگزير بغاى شرابى را با دو هزار سوار فرستاد . حمدويه و ابن سيسيل بن كال وزيرك ( كه مرند را محاصره كرده بودند ) صد هزار درخت از پيرامون شهر مرند بريده و آنها را مانند تل بر هم نهاده و منجنيق را بر آنها سوار كرده و به شهر مرند بسته بودند . عده منجنيقها بيست عراده بود ابن بعيث ( از درون شهر ) هم مانند همان عدد و منجنيق بر مهاجمين و محاصرين بسته بود بدين سبب قادر بر نزديك شدن و گشودن شهر نبودند . در مدت هشت ماه كه مرند را محاصره كرده بودند عده صد تن از اتباع متوكل كشته و چهار صد تن مجروح شده بودند مانند همان عده هم از مدافعين شهر دچار شده بودند . لشكريان حمدويه و عمر و زيرك صبح و عصر جنگ را ادامه مىدادند . اتباع ابن بعيث هم با كمند و طناب و بند از برج و بارو و ديوار فرود مىآمدند و با نيزه حمله مىكردند و پشت به ديوار مىدادند و از حمله مهاجمين بحصار پناه مىبردند و پايدارى مىكردند . گاهى هم دروازه‌ها را مىگشودند و از شهر خارج مىشدند و نبرد مىكردند و باز مىگشتند . چون بغاى شرابى نزديك مرند شد عيسى بن شيخ را فرستاد او حامل امان نامه براى بزرگان و سران سپاه ابن بعيث بود . براى ابن بعيث هم يك امان جداگانه داده بود كه همه به حكم متوكل تن بدهند و دست از مقاومت و پايدارى بكشند بسيارى از اتباع ابن بعيث امان را قبول كرده تسليم شدند و بعد دروازه‌ها را گشودند و باتباع متوكل راه دادند . سپاهيان متوكل داخل شهر شدند و ابن بعيث از شهر گريخت . گروهى از سپاه او را دنبال كرده گرفتند . سپاهيان كاخ او و خانه اتباع او را غارت كردند بعضى از خانه‌هاى مردم شهر را هم تاراج نمودند و بعد از آن منادى نداى امان عمومى\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nداد . دو خواهر ابن بعيث با سه دختر او با عده كنيز اسير كردند روز بعد بغاى شرابى رسيد و نداى امان داد . نامه فتح را هم بنام خود نوشت و ابن بعيث را خود گرفت و انجام كار را به خود اختصاص داد .\r\n\r\nبيان عاقبت كار ايتاخ\r\nايتاخ يك غلام طباخ و مملوك سلام ابرش بود . معتصم او را از سلام خريد و آن در سنه صد و نود و نه بود . آن غلام شجاع بود و معتصم او را ترقى داد و بعد از او واثق هم بر ترقى و علو مرتبت او افزود . بسيارى از كارها را به او سپرد و او را معاون اسحاق بن ابراهيم ( رئيس كل شهربانى ) نمود معتصم هم هر كه را مىخواست بكشد بدست ايتاخ مىسپرد يا نزد او حبس مىكرد . از محبوسين مأمون بن سندس و ابن زيات و صالح بن عجيف و ديگران بودند . او نزد متوكل به همان مرتبت و مقام مانده بود . سالار لشكر و فرمانده سپاهيان مغربى و بزرگ تركان بود . خزانه و بريد ( پست ) و نگهبانى دار الخلافه هم به عهده او بود .\r\nچون متوكل بخلافت رسيد يك شب باده نوشيد و بد مستى كرد و بر ايتاخ عربده نمود ايتاخ خواست متوكل را بكشد . روز بعد كه هشيار شد جريان را به او گفتند و متوكل از ايتاخ عذر خواست و دلجوئى نمود و گفت : تو پدرم هستى و تو مرا تربيت كردى . پس از آن كسانى را وادار كرد كه ايتاخ را به سفر كعبه مايل كنند او هم اجازه حج خواست و متوكل به او اجازه داد . به او خلعت داد و امارت هر شهرى را كه او قصد كند و داخل شود به او واگذار كرد . تمام سپاه هم او را بدرقه كرد و آن در ماه ذى القعده بود . گفته شد اين جريان در سنه دويست و سى و سه بود . چون او رفت نگهبانى را بوصيف واگذار نمود .\r\n\r\n","description":"","footnote":"","page_name":" 211 ","page_number":211},
  {"content":"\r\n\r\n\r\nبيان وقوع اختلاف در افريقا\r\nدر آن سال عمرو بن سليم تجيبى معروف بقويع بر محمد بن اغلب امير افريقا تمرد نمود . محمد سپاهى فرستاد و او را در شهر تونس محاصره كرد . مدتى محاصره طول كشيد و كارى پيش نرفت ناگزير سپاه بازگشت .\r\nچون سال دويست و سى و پنج آغاز شد ابن اغلب سپاه ديگرى فرستاد و مقابله نزديك تونس رخ داد . بسيارى از سپاهيان ابن اغلب بقويع ( ابن سليم ) پيوستند و بقيه سپاه تن بفرار داد و كار قويع بالا گرفت و نيرومند شد .\r\nچون سال دويست و سى و شش رسيد ابن اغلب باز سپاهى براى سركوبى قويع فرستاد جنگ رخ داد و لشكر قويع شكست خورد و بسيارى از اتباع او كشته شدند و خود قويع گريخت و در حال فرار شخصى به او رسيد و گردنش را زد سپاه ابن اغلب در ماه جمادى الاولى با ضرب شمشير وارد شهر تونس گرديدند .\r\n\r\nبيان حوادث\r\nدر آن سال محمد بن داود بن عيسى بن موسى بن محمد بن عبد اللّه بن عباس امير الحاج بود .\r\nجعفر بن مبشر بن احمد ثقفى متكلم ( عالم بعلم كلام ) كه يكى از افراد فرقه معتزله بشمار مىآمد و داراى عقيده و بحث خاص خود بود در گذشت . همچنين ابو خيثمه زهير بن حرب كه حافظ حديث بود در ماه شعبان و ابو ايوب سليمان بن داود بن بشر مقرى بصرى ( معلم قرائت قرآن ) معروف بشادكونى در اصفهان و عبد بن جعفر معروف بابن مدينى حافظ ( قرآن ) در گذشتند گفته شد شخص اخير الذكر در سنه\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nدويست و سى و پنج وفات يافت او يك پيشواى مورد اعتماد و وثوق بود پدرش در روايت حديث ضعيف محسوب مىشد .\r\nاسحاق بن اسماعيل طالقانى و يحيى بن ايوب مقابرى ( او در گورستان اقامت و عبادت مىكرد بدين سبب مقابرى نسبت بجمع مقبره معروف شد ) و ابو بكر بن ابى شيبه و ابو الربيع زهرانى ( يكى از علماء بزرگ اهل سنت و در صف پيشوايان مذاهب چهارگانه بشمار مىرفت ) وفات يافتند .\r\n\r\nسنه دويست و سى و پنج\r\n\r\nبيان قتل ايتاخ\r\nپيش از اين اشاره نموديم كه اختلاف او با متوكل چگونه و سبب حج و دورى او چه بود .\r\nچون او وارد بغداد شد متوكل باسحاق بن ابراهيم نوشت كه او را دستگير و حبس كند .\r\nمتوكل ( براى اغفال او ) در عرض راه خلعت و هديه فرستاده بود و چون نزديك بغداد رسيد اسحاق بن ابراهيم باستقبال او رفت و گفت : امير المؤمنين دستور داده كه تو هنگام ورود ببغداد در كاخ خزيمة بن خازم اقامت كنى و بنى هاشم و بزرگان قوم همه بديدن و تكريم و تعظيم تو بيايند چون اسحاق به او رسيد خواست پياده شود ( باحترام او چنان كه نسبت بر حال بزرگ معمول بود ) ايتاخ به او سوگند داد كه پياده نشود و او هم قبول كرد .\r\nعده غلامان و همراهان او سيصد تن بودند . چون بدر كاخ خزيمه رسيد اسحاق بر در كاخ ايستاد و گفت : خداوند امير را نيك بدارد داخل شو . چون او داخل شد اسحاق اتباع و غلامان او را از ورود منع نمود . عده نگهبان بر در گماشت . چون ايتاخ آن وضع را ديد گفت : كردند آنچه را خواستند و اگر در شهرى غير از بغداد\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nمىخواستند چنين كنند نمىتوانستند . دو فرزندش منصور و مظفر را هم با او گرفتند .\r\nهمچنين منشى او سليمان بن وهب و قدامة بن زياد و همه را در بغداد بازداشت نمودند .\r\nايتاخ باسحاق پيغام داد كه تو دانسته بودى معتصم و واثق درباره تو چه ميخواستند بكنند و من چگونه از تو دفاع كردم اين حق را در نظر بگير و دين خود را نسبت بفرزندانم ادا كن . اما من كه سختى و خوشى روزگار را ديده و تلخ و شيرين چشيده‌ام باكى ندارم كه بر سرم چه آيد يا خود چه بخورم و بنوشم ولى اين دو جوان عادت به سختى و تلخى نكرده‌اند . طعام آنها را خوب فراهم كن كه گوارا باشد . اسحاق هم هر چه او خواسته بود كرد .\r\nايتاخ را با زنجير هشتاد رطلى كه بگردنش انداخت مقيد و بند كرد او در ماه جمادى الثانية سنه دويست و سى و پنج درگذشت . اسحاق هم گروهى از اعيان را شاهد و ناظر نمود كه در پيكر ايتاخ اثر ضرب نبوده است .\r\nگفته شد علت مرگ او اين بود كه به او طعام دادند و او تشنه شد و آب ندادند تا مرد .\r\nاما دو فرزندش كه تا متوكل زنده بود در زندان بودند و چون متوكل كشته شد منتصر هر دو را آزاد كرد . مظفر سه ماه بعد از آزادى زيست و بعد از آن مرد . منصور مدتى بعد از او زنده ماند .\r\n\r\nبيان گرفتارى ابن بعيث و مرگ او\r\nدر آن سال بغاى شرابى در ماه شوال ابن بعيث را كه گرفتار شده بود همراه خود وارد نمود . همچنين نايب و جانشين او كه ابو الاغر باشد و دو برادر او صقر و و خالد و منشى او علاء و گروهى از ياران و اتباع او گرفتار و سوق داده شده بودند .\r\nچون نزديك سامرا رسيدند بر شترها سوار شدند كه نمايان باشند و مردم آنها را ببينند .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nچون ابن بعيث را نزد متوكل بردند فرمان داد كه جلاد حاضر شود و گردنش را بزند سپس متوكل به او دشنام داد و گفت : چه علت داشت كه راه خلاف و ستيز را پيمودى ؟ گفت : بدبختى من بود و تو وسيله نجات بين خدا و مردم هستى ؟ ( ريسمان آويزان بين خدا و بندگان كه عين عبارت و ترجمه تحت اللفظ است ) من به تو دو نحو گمان خوب و بد دارم آنچه بدلم نزديكتر است گمان خوب است كه تو عفو كنى سپس بدون تأمل گفت :\r\n ابى الناس الا انك اليوم قاتلى * امام الهدى و الصفح بالمرء اجمل\r\nو هل انا الا جبلة من خطيئة * و عفوك من نور النبوة يجبل\r\nفانك خير السابقين الى العلى * و لا شك ان خير الفعالين تفعل \r\nيعنى : مردم ابا كردند ( باور نمىكنند ) مگر اينكه تو مرا بكشى . اى پيشواى هدايت ولى عفو و گذشت براى مرد بهتر و زيباتر است .\r\nمن آيا جز يك چيز ساخته و پرداخته از گناه چيز ديگرى هستم عفو تو از نور پيغمبرى ساخته شده است تو بهترين كسانى هستى كه سوى رفعت و برترى سبقت جسته‌اند . شكى نيست كه تو يكى از دو كار خواهى كرد و آن كار بهتر را انجام خواهى داد .\r\nمتوكل بياران خود گفت : او داراى يك نحو سرمايه ادب مىباشد . يكى گفت : امير المؤمنين بر او منت بگذارد و آزادش كند . او را بزندان برگردانيد .\r\nگفته شد معتز نزد پدرش براى او شفاعت كرد و او پذيرفت . ابن بعيث هنگامى كه گريخته بود چنين گفته بود :\r\n كم قد قضيت امور كان اهملها * غيرى و قد اخذ الافلاس بالكظم\r\nلا تعذلينى فيما ليس ينفعنى * اليك عنى جرى المقدار بالقلم\r\nساتلف المال فى عسر و في يسر * ان الجواد الذى يعطى على العدم \r\nيعنى : من چندين كار ( بزرگ ) انجام دادم كه ديگران آنها را اهمال كرده بودند . با اينكه تهى دستى من موجب نافرجامى بود ( من انجام دادم و با همت خود\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nكردم هر چه كردم ) . مرا ملامت مكن در چيزى كه براى من سودى نداشته باشد .\r\nدور شو از من . قلم قضا و قدر چنين جارى شده ( كه من بايد كريم و سخى باشم ) .\r\nمن مال را در دو حال سختى و خوشى تباه خواهم كرد . مرد كريم و سخى كسى باشد كه در تنگدستى هر چه دارد بدهد و سخا و كرم كند .\r\nابن بعيث يك ماه بعد از ورود به شهر سامره درگذشت .\r\nگفته شد : در گردنش زنجير صد رطلى انداخته بودند . ( از شكنجه مرد ) فرزندان او جليس و صقر و بعيث در عداد چاكران ( شاكريه ) عبيد اللّه بن يحيى بن خاقان منتظم شدند .\r\n\r\nبيان بيعت فرزندان متوكل براى ولايت‌عهد\r\nدر آن سال متوكل براى سه فرزند خود ( يكى بعد از ديگرى ) بيعت ولايت‌عهد گرفت . آنها محمد ملقب به « المنتصر باللّه » و ابو عبد اللّه محمد گفته شد نامش طلحه است يا زبير كه لقب او « المعتز باللّه » و ابراهيم لقب او « المؤيد باللّه » براى هر يكى از آن سه فرزند دو پرچم افراشت : يكى سياه كه به ولايت عهد اختصاص داشته و ديگرى سفيد كه براى كار باشد . ( براى سالارى ) .\r\nبهر يكى از سه فرزند اماراتى كه آنها را شرح مىدهيم . بمنتصر افريقا و تمام مغرب زمين و شهرهاى بزرگ و مراكز و قنسرين و مرزها و شامات را و جزيره و ديار مضر و ديار ربيعه و موصل و هيت و عانه و انبار و خابور و بلوكهاى با جرمى و بحرين و سند و مكران و قندابيل و مرج بيت الذهب و بلوكهاى اهواز و مستغلات پايتخت كه سامرا باشد و بصره و « ماه سبذان » و « مهرجانفذق » و شهرزور و صامغان و اصفهان و قم و كاشان و جبل ( زاگرس و كرمانشاهان ) و ماليات عرب بصره را واگذار كرد .\r\n( مؤلف بدون ترتيب وارد كرده ) اما معتز خراسان و توابع آن و طبرستان و رى و آذربايجان و بلوكهاى فارس را واگذار نمود بعد از آن چهل گنج و محل جمع\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nاموال و ضرابخانه‌ها را به او محول نمود و دستور داد نام خود را در مسكوك ضرب كند .\r\nاما مؤيد كه سپاه حمص و سپاه دمشق و فلسطين را به او واگذار نمود ( تحت فرمان و سالارى او باشد ) .\r\n\r\nبيان حال شخصى كه ادعاى پيغمبرى نمود\r\nدر آن سال مردى در شهر سامرا ظهور كرد كه نامش محمود بن فرج نيشابورى بود ادعا كرد كه او پيغمبر است و او ذو القرنين مىباشد . عده بيست و هفت مرد از او پيروى كردند . دو تن از اتباع او هم در بغداد در محل « باب العامه » و دو شخص ديگر در جانب غربى ظهور كردند ( براى او دعوت و تبليغ نمودند ) او و پيروان او را گرفتند و نزد متوكل بردند . متوكل دستور داد او را سخت تازيانه بزنند . آنگاه او را به محل باب العامه بردند و او خود را در آنجا تكذيب كرد . بپيروان خود را دستور داد كه هر يكى از آنها ده لطمه بسر و روى او بزنند آنها هم او را زدند . از او يك كتاب بدست آوردند كه او ادعا مىكرد قرآن خود اوست كه جبرئيل آن را نازل كرده . بعد از آن از شدت ضرب و شكنجه هر دو اتباع او بزندان سپرده شدند و آن در ماه ذى الحجه بود .\r\nميان آنها يك شخص سالخورده ديگر بود كه او هم ادعا مىكرد وحى بر او نازل مىشود و خود پيغمبر است .\r\n\r\nبيان حوادث اندلس\r\nدر آن سال عباس بن وليد معروف بطبلى خروج و قيام نمود . مردم در نواحى « تدمير » تجمع كرده و مردى را بنام محمد بن عيسى بن سابق را رئيس و سالار خود نمودند . عباس مذكور آنها را قصد كرد و داخل بلاد آنان شد كار آنها را سامان داد و برگشت .\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nدر آن سال اهالى « تاكرنا » و بربريان شوريدند عبد الرحمن امير اندلس آنها را قصد كرد . جنگ رخ داد بسيارى از آنها را كشت و سخت تار و مار كرد .\r\nواقعه عظيم بود .\r\nدر آن سال عبد الرحمن سپاهى بفرماندهى فرزند خود منذر بكشور روم فرستاد .\r\nآن سپاه عظيم به محل « اليه » رسيد .\r\nدر آن سال يك سيل عظيم در ماه رجب بلاد اندلس را فرا گرفت . پل « استبحه » را برد و بسيارى از اطراف را ويران كرد . آن يك واقعه عظيم بود كه در سراسر كشور رخ داد و در مدت يك ماه وقايع هولناك بلاد اندلس را خراب كرد .\r\nدر آن سال در ماه رجب « ردمير » بن « اذفونش » هلاك شد مدت امارت او هشت سال بود .\r\nابو السول شاعر سعيد بن يعمر بن على در « سرقسطه » درگذشت .\r\n\r\nبيان حوادث\r\nدر آن سال متوكل دستور داد اهل ذمه ( كسانى كه غير مسلمان و تحت حمايت اسلام باشند - ذمى - اهل ذمه ) طيلسان ( شال گردن ) عسلى ( برنگ عسل ) بپوشند .\r\nبر ميان خود هم زنار ( معروف است و در شعر فارسى و عربى هم آمده ) بندند . و زير مركب آنها هم چوبى باشد و در آخر زين هم دو گوى آويخته شود و بر لباس هر يكى از آنها يك پينه برنگ ديگر دوخته شود كه اندازه آن وصله چهار انگشت باشد و هر يكى از آن وصله بيك رنگ باشد . هر يكى از افراد زنان آنها كه از خانه بيرون روند بايد يك چادر عسلى رنگ بپوشند . اهل ذمه را از بستن كمربند غير از « زنار » ( منطقه - كمر بند ممتاز ) منع كرد .\r\nو نيز معابد جديد البناء آنها را ويران كرد از خانه‌هاى آنها ده يك ماليات گرفت . دستور داد بر در و ديوار خانه‌ها هم بايد شكل شيطان تصاوير شود .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nآنها را از خدمت دولت محروم نمود . هيچ يك از مسلمين هم حق تعليم آنها را نداشت . در ايام عيد و جشن هم نبايد صليب را حمل كنند . گورستان آنها را هم با زمين يكسان كرد كه هيچ قبرى بارز و نمايان نباشد . اين دستور را به تمام نقاط كشور نوشت كه اجرا شود ( در تاريخ طبرى عين دستور و نامه مفصلا نقل شده است ) .\r\nاسحاق بن ابراهيم بن حسين بن مصعب برادرزاده طاهر ذو اليمينين درگذشت .\r\nاو رئيس شرطه بغداد بود ( رئيس شهربانى ) از زمان مأمون و معتصم و واثق و متوكل چون بيمار شد متوكل فرزند خود معتز را با گروهى از سالاران و بزرگان براى عيادت او فرستاد .\r\nمتوكل براى مرگ او سخت محزون و غمگين گرديد .\r\nدر آن سال حسن بن سهل كه در خوردن دارو افراط كرده بود درگذشت .\r\n( او برادر فضل وزير مأمون و خود جانشين برادرش شده بود . پدر بوران و همسر مأمون و مرد بزرگوار بود كه مدتى مبتلا بسودا و مرض روحى شده بود و يكى از مفاخر ايران بشمار مىآمد ) مرگ او مرگ اسحاق بن ابراهيم در ماه ذى الحجه بود و در يك روز اتفاق افتاد .\r\nگفته شد : حسن در سنه دويست و سى و شش درگذشت .\r\nدر آن سال و در ماه ذى الحجه رنگ آب دجله دگرگون و بسيار زرد شد كه مردم بيمناك شدند و بعد از سه روز باز رنگ ديگرى به خود گرفت سپس به حال عادى خود بازگشت .\r\nدر آن سال يحيى بن عمر بن يحيى بن زيد بن على بن الحسين بن على بن ابى طالب را دستگير كردند و نزد متوكل بردند او را تازيانه زد و بزندان افكند . او عده‌اى گرد خود جمع كرده بود كه قيام و خروج كند .\r\nمحمد بن ابراهيم موصلى موسيقيدان و مغنى شهير كه داراى علم و ادب و شعر خوب هم بود درگذشت ( او بزرگترين هنرمند و دانشمند ايرانى بود . گفته شده :\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nروزى كه خليفه براى پذيرائى از علماء و دانشمندان مىنشست او با هر طبقه از فقهاء و علما و ادبا داخل مىشد كه هم موسيقى دان و هم شاعر و هم فقيه و هم محدث و هم قارى و مفسر قرآن بود ولى شهرت او و پدرش در موسيقى بوده كه بزرگتر از آن دو كسى نبود . اينكه موصلى گفته شده پدرش ساكن موصل بود ) .\r\nدر ماه ذى الحجه عبيد اللّه بن عمر بن ميسره جشمى قواريرى و اسماعيل بن عليه و منصور بن ابى مزاحم و سريج بن يونس ابو الحرث وفات يافتند .\r\n( سريج ) با سين بى نقطه و جيم است .\r\n\r\nسنه دويست و سى و شش\r\n\r\nبيان قتل محمد بن ابراهيم\r\nدر آن سال محمد بن ابراهيم بن مصعب ( بايد بن حسين بن مصعب و برادرزاده طاهر بن حسين باشد ) برادر اسحاق بن ابراهيم كشته شد .\r\nسبب قتل او اين بود كه اسحاق ( برادر محمد مذكور ) در حيات خود فرزند خويش را نزد خليفه فرستاده بود كه نايب او باشد چون اسحاق درگذشت متوكل كار پدرش را به او سپرد و منتصر ( فرزند متوكل ) يمامه ( كه تحت اختيار او بود ) را به او واگذار نمود . و معتز ( فرزند ديگر متوكل ) فارس ( كه تحت اختيار او بود ) به او واگذار كرد .\r\nمتوكل هم تمام كارها و امارتهاى پدرش را به او سپرد . او هم هر چه از پدرش جواهر مانده بود بمتوكل و دو فرزندش تقديم كرد . همچنين بسيارى از چيزيهاى نفيس .\r\nدر آن هنگام عم او محمد مذكور والى فارس بود . بر برادر زاده خود حسد برد . چون شنيد كه خليفه و فرزندان او نسبت بمحمد برادرزاده‌اش آن همه عنايت به كار برده‌اند نسبت بخليفه بد بين و بد خواه شد . او از عم خود نزد متوكل شكايت كرد .\r\nمتوكل به او اجازه داد كه كارش را بسازد او هم عم خود را از ايالت فارس عزل و بجاى او پسر عم خود حسين بن اسماعيل بن ابراهيم بن مصعب ( بن حسين\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nبن مصعب ) را نصب نمود .\r\nچون حسين وارد فارس شد در روز عيد نوروز براى عم خود ( والى سابق ) هديه فرستاد كه حلوا هم با آن بود محمد حلوا را خورد و سخت تشنه شد . حسين هم او را در يك حجره بازداشت تا مرد . آب خواست و به او آب ندادند تا از شدت تشنگى جان سپرد .\r\n\r\nبيان تبه كارى متوكل نسبت بمشهد حسين بن على بن ابى طالب عليه السلام\r\nدر آن سال متوكل دستور داد كه قبر حسين بن على عليه السلام را با هر بنايى كه در پيرامون آن بود ويران و با خاك يكسان كنند .\r\nبعد از خراب كردن بنا و قبر و خانه‌هاى اطراف دستور داد كه زمين را شخم كنند و تخم بكارند و آبيارى نمايند كه تمام آثار محو گردد . مردم هم از زيارت آن قبر ( شريف ) منع شوند . ندا هم داد هر كه پس از سه روز در پيرامون قبر ديده شود گرفتار و بزندان « مطبق » سپرده خواهد شد . مردم گريختند و از زيارت صرف نظر كردند .\r\nقبر هم ويران و بيك مزرعه تبديل شد .\r\nمتوكل نسبت بعلى بن ابى طالب سخت دشمن و بدخواه بود : همچنين نسبت باهل بيت . هر كه هم به آنها تولى مىكرد مال او را ربوده و خونش ريخته ميشد يكى از نديمان او عبادت مخنث ( زشت كار و ننگين و پليد ) بود . او يك بالش زير جامه بر شكم خود مىبست و سر خود را برهنه مىكرد كه « اصلع » ( بىمو ) بود .\r\nو با همان حال نزد متوكل برقص مىپرداخت . مطربين و مغنيان هم دست مىزدند .\r\nو با نغمه موسيقى اين گفته را ترجيع ميكردند .\r\n« قد اقبل الاصلع البطين خليفة المسلمين » آمد آن اصلع ( بى موى سر ) شكم‌گنده خليفه مسلمين مقصود على عليه السلام ( مؤلف در تمام بيان خود نام على را\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nبا سلام آورده و اين دليل حسن اعتقاد او مىباشد كه عليه السلام بشيعيان اختصاص دارد و اهل سنت كرم اللّه وجهه گويند كه اين هم بهترين صفت است زيرا خداوند روى او را گرامى داشت و نگذاشت براى بت سجده كند ) متوكل مىديد و مىشنيد و باده مىنوشيد و مىخنديد . روزى بر حسب همين عادت باز چنين كرد . منتصر فرزندش حاضر بود . او بعباده خيره شد و او را سخت تهديد كرد . عباده از بيم منتصر خاموش شد . متوكل پرسيد چه شده ؟ عباده تهديد منتصر را به او گفت : منتصر هم بمتوكل گفت : اى امير المؤمنين آن كسى را كه اين سگ تقليد مىكند و مردم بر او مىخندند پسر عم تو و بزرگ و خواجه قوم و خاندان تو و مايه افتخار و مباهات تو مىباشد . اگر ناگزير باشى تو خود گوشت او را بخور و مگذار اين سگ و سگان ديگر مانند او گوشت او را بخورند .\r\nمتوكل سخن او را شنيد و بعموم حاضرين و نوازندگان و مغنيان گفت همه اين بيت را ترجيع كنيد و با لحن و آواز بگوييد :\r\n غار الفتى لابن عمه * رأس الفتى فى حرامه \r\nيعنى : اين جوان ( جوانمرد ) براى پسر عم خود غيرتمند شد . سر اين جوان در فلان مادر خويش باد .\r\nاين يكى از بزرگترين عللى بود كه منتصر قتل پدر را حلال يا واجب دانست .\r\nگفته شد : متوكل نسبت بخلفاء پيشين بنى العباس مانند مأمون و معتصم و واثق ( عم و پدر برادر خود ) كينه داشت زيرا هر سه على و آل على را دوست داشتند و تولى مىنمودند .\r\nنديمان و ياران متوكل همه ناصبى ( دشمن على ) بودند . يكى از آنها على بن الجهم شاعر شامى از بنى شامة بن لوى بود . همچنين عمرو بن فرخ رخجى و ابو السمط از اولاد مروان بن ابى حفصيه از موالى بنى اميه و عبد الله بن محمد بن داود هاشمى معروف به ابن اترجه ( ترنج ) . آنها متوكل را از قيام علويان بيمناك كرده بودند او را وادار مىكردند كه علويان را دور كند و نسبت به آنها بدخواه باشد . بعد از آن هم\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nاو را تشويق كردند كه اجداد آنها را تحقير كند زيرا مردم به آنها عقيده داشتند .\r\nنديمان و مشاورين او كار را به جائى رساندند كه او چنين كند ( بعلى توهين نمايد ) .\r\nاين كار زشت تمام كارهاى نيك او را پامال كرد . او رفتار خوبى داشت مردم را از عقيده خلق قرآن بازداشت همچنين بسيارى از كارهاى نيك ديگر .\r\n\r\nبيان حوادث\r\nدر آن سال متوكل عبيد اللّه بن يحيى بن خاقان را منشى مخصوص خود نمود .\r\nمنتصر باللّه به سفر حج رفت . مادر بزرگش كه مادر متوكل باشد همراه او بود .\r\nابو سعيد محمد بن يوسف مروزى با مرگ مفاجات در گذشت او امير ارمنستان و آذربايجان شده بود و قصد حركت داشت يك لنگه كفش خود را به پا كرد و خواست لنگه ديگر را به پا كند كه افتاد و مرد . متوكل هم ايالت و منصب او را بفرزندش يوسف داد و او را سپهسالار جنگ هم نمود استيفاء خراج را هم به او واگذار كرد . او رفت و كارها را بسامان رسانيد .\r\nمنتصر هم خود در آن سفر امير الحاج شده بود .\r\nدر آن سال حبيبه بربرى در اندلس قيام و خروج نمود . در محل جبال جزيره عده بسيارى از متمردين به او پيوستند و مردم را غارت كردند و گردنكشى نمودند .\r\nعبد الرحمن سپاهى براى سركوبى آنان فرستاد با آنها جنگ كردند و آنها گريختند و پراكنده شدند .\r\nدر آن سال سپاهى از اندلس روانه « برشلونه » شد . بسيارى از اهالى را كشتند و اسير گرفتند و غنايمى بدست آوردند و بسلامت بازگشتند .\r\nهدية بن خالد و سنان ايلى و ابراهيم بن محمد شافعى و مصعب بن ابى عبد اللّه بن مصعب بن ثابت بن عبد الله بن الزبير بن العوام ابو عبد الله مدنى بسن هشتاد سال\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nكه او عم زبير بن به كار عالم و فقيه بود ولى از على عليه السلام منحرف بود . و منصور بن مهدى و محمد بن اسحاق بن محمد مخزومى مسيبى بغدادى كه مورد اعتماد و وثوق بود و جعفر بن حرب همدانى يكى از پيشوايان معتزله بغداد بسن پنجاه و نه سال كه علم كلام را از ابو هذيل علاف بصرى آموخته بود وفات يافتند .\r\n\r\nسنه دويست و سى و هفت\r\n\r\nبيان قيام اهالى ارمنستان ضد والى خود\r\nدر آن سال اهالى ارمنستان بر والى خود يوسف بن محمد قيام كردند و او را كشتند .\r\nسبب آن واقعه اين بود كه چون يوسف بارمنستان رفت يك بطريق ( امير - مسيحى ) بنام بقراط بن اشوط كه او را بطريق بطارقه مىگفتند ( امير الامراء ) از يوسف امان خواست . يوسف او و فرزندش نعمه را گرفت و نزد خليفه فرستاد .\r\nبطريقهاى ارمنستان همه جمع شده و با برادر زاده بقراط بن اشوط متحد شدند و تصميم گرفتند كه يوسف را بكشند . موسى بن زراره كه داماد بقراط يعنى شوهر دخترش بود با آنها موافقت و همراهى كرد .\r\nيوسف بر تجمع و قيام آنها آگاه شد ياران او را از اقامت در آن محل نهى كردند و او نپذيرفت و در محل ماند .\r\nچون زمستان آمد و برف و باران نازل شد آنها از هجوم خوددارى و مكث نمودند تا آنكه فصل نزول برف گذشت آنها لشكر كشيدند و يوسف را در آنجا محاصره نمودند او هم از شهر خارج شد و با آنها نبرد كرد او و اتباع او را كشتند ، هر كه هم در نبرد شركت نكرد به او گفتند : رخت خود را بكن و بگذار و برو كه جان خود را نجات دهى هر كه زنده ماند لخت بود . آنها پا برهنه و عريان راه را پيمودند و بسيارى از آنها از شدت سرما هلاك شدند . بسيارى هم انگشتهاى خود را\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nاز دست دادند و آن واقعه در ماه رمضان بود .\r\nيوسف قبل از آن واقعه سپاه خود را در سراسر بلاد پراكنده كرده بود .\r\nهر دسته از بطريقهاى ارمن لشكرى بيك ناحيه فرستاده سپاهيان كه در هر شهر و بلوك متفرق شده بودند در يك روز كشتند .\r\nچون متوكل خبر آن فاجعه را شنيد بغاى كبير را ( با سپاه ) بخونخواهى يوسف ( بارمنستان ) فرستاد . بغا از جزيره و موصل گذشت تا به محل ارزن ( ارزن روم ) رسيد در آنجا موسى بن زراره ( داماد بطريق بزرگ ) و برادران او اسماعيل و سليمان و احمد و عيسى و محمد و هارون بودند . بغا موسى را گرفت و نزد متوكل فرستاد و بعد بر كشندگان يوسف حمله كرد و سى هزار تن را كشت و بسيارى اسير گرفت كه اسراء را فروخت . از آنجا بلاد « باق » را قصد كرد و اشوط بن حمزه ابو العباس امير بلاد « باق » را اسير كرد . « باق » از بلاد « بسفرجان » است از آنجا بارمينيه ( ارمنستان ) رفت و مدت يك ماه در آنجا اقامت گزيد و بعد سوى تفليس لشكر كشيد و شهر را محاصره كرد .\r\n\r\nبيان خشم متوكل بر ابن ابى دؤاد و دادن منصب قاضى القضاة بابن اكثم\r\nدر آن سال متوكل بر احمد بن ابى دؤاد غضب و تمام املاك و اموال او را غصب كرد . فرزندش ابو الوليد و ساير فرزندان او را بزندان سپرد . ابو الوليد صد و بيست هزار دينار ( زر ) و مقدارى گوهر كه قيمت آن بالغ بر بيست هزار دينار بود داد و تعهد كرد كه شانزده هزار هزار درهم از فروش املاك خود بپردازد و بر آن تعهد عده شاهد گرفت و آزاد شد .\r\nپدر آنها احمد بن ابى دؤاد مبتلا به مرض فالج شده بود متوكل يحيى بن اكثم را از بغداد ( بسامرا ) احضار كرد و از او خشنود گرديد و منصب قصباء را به او سپرد .\r\nمظالم ( رسيدگى بمظالم ) را هم به او واگذار كرد .\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nيحيى بن اكثم هم قضاء ناحيه شرقيه را بحيان بن بشر و قضاء جانب غربى را به سوار بن عبد اللّه عنبرى واگذار كرد هر دو اعور ( واحد العين - يك چشم كور ) بودند كه جماز درباره هر دو چنين گفت :\r\n رايت من الكبائر قاضيين * هما احدوثة فى الخافقين\r\nهما اقتسما العمى نصفين قدراً * كما اقتسما قضاء الجانبين\r\nو تحسب منها من هز رأسا * لينظر في مواريث و دين\r\nكانك قد وضعت عليه دنا * فتحت بزاله من فرد عين\r\nهما فال الزمان بهلك يحيى * اذا افتتح القضاء بأعورين \r\nيعنى : من يكى از عجايب بزرگ با گناهان كبيره دو قاضى ديدم كه وجود آنها واقعه شگفت آور و مايه گفتگوى مردم دو عالم است .\r\nآن دو قاضى كورى را ميان خود دو قسمت كرده‌اند چنان كه قضا و داورى دو جانب را هم ميان خود تقسيم كرده‌اند .\r\nاما هنگامى كه آنها سر تكان ميدهند و بيك موضوع مورد رسيدگى اعم از وام يا ارث نگاه كنند انگار بر سر هر يكى از آنها يك خمره نهاده شده كه آن خمرة داراى يك سوراخ است و آن دو قاضى نظر خود را از آن سوراخ ( يك چشم ) به كار مىبرند . ( كله آنها خمره داراى يك سوراخ است ) آن دو قاضى شوم فال بد روزگار هستند كه آن فال بد براى هلاك يحيى باشد ( قاضى القضاة ) زيرا او قضا ( و برگزيده قاضى را ) بانتخاب دو اعور ( واحد العين ) افتتاح كرده است ( عرب اعور را شوم مىدانند ) .\r\n\r\nبيان امارت عباس بن فضل در صقليه و فتوحات او\r\nما در حوادث سنه دويست و بيست و هشت چنين آورده بوديم كه محمد بن عبد اللّه امير صقليه ( سيسيل ) در سنه دويست و سى و شش در گذشت ( توضيح آنكه حوادث سنه\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nدويست و بيست و هشت را تا سنه سى و شش كشيد و قبل از رسيدن بتاريخ سال بعد كه بايد در وقت خود شرح داده شود مطلب تاريخى را تمام كرد چنان كه عادت مولف است كه بعضى از مطالب را به آخر مىرساند .\r\nچون او درگذشت مسلمين جمع شده عباس بن فضل بن يعقوب را بامارت برگزيدند و بمحمد بن اغلب ( امير كل ) نوشتند ( كه چنين كارى كرده‌ايم ) او هم فرمان امارت را بنام ايشان صادر و ارسال نمود .\r\nعباس قبل از رسيدن فرمان امارت خود بغارت مشغول شد ، غنايم و اسرا بدست مىآورد . خود شخصا نمىرفت ولى لشكر مىفرستاد و چون فرمان امارت او رسيد شخصا فرماندهى سپاه را بر عهده گرفت و براى جنگ و غزا لشكر كشيد . يك دسته مقدمة الجيش بفرماندهى عم خود رباح براى قلعه « ابو ثور » فرستاد . رباح رسيد و كشت و گرفت و ربود و برده و غنيمت آورد .\r\nعباس هم خود سوى شهر « قصريانه » لشكر كشيد . سوخت و ويران كرد كه شايد بطريق ( امير ) براى مقابله او خارج شود ولى او خارج نشد و عباس ناگزير بازگشت در سنه دويست و سى و هشت باز عباس سوى شهر « قصريانه » لشكر كشيد .\r\nسپاهى عظيم همراه داشت غنايمى بدست آورد و ويران كرد و پس از آن « فطانيه » و « سرقوسه » و « نوطس » و « رغوس » را قصد نمود و هر چه در آن شهرها بود ربود و آتش زد و ويران كرد پس آن پيرامون « بثيره » لشكر زد و آن را محاصره كرد .\r\nمردم شهر با او صلح كردند به شرط اينكه پنج هزار برده بدهند . در سنه دويست و چهل و سه باز شهر « قصريانه » را قصد كرد .\r\nمردم شهر بمقابله او خارج شدند و پس از جنگ گريختند و دوباره به شهر پناه بردند . بسيارى از آنها كشته شدند .\r\nبعد از آن سوى « سرقوسه » و « طبرين » و شهرهاى ديگر لشكر كشيد . غارت كرد و زد و برد و آتش افروخت و ويران كرد . سپس « قصر جديد » را قصد و محاصره\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nكرد و سخت گرفت . روميان مقيم شهر پانزده هزار دينار به او پيشنهاد دادند و او نپذيرفت . مدت محاصره به طول كشيد ناگزير شهر را به او واگذار كردند به شرط اينكه دويست تن از آنها آزاد شوند او هم قبول كرد . شهر را تملك كرد و هر كه در آنجا بود جز دويست تن فروخت و ديوار حصار شهر را ويران كرد .\r\n\r\nبيان فتح « قصريانه »\r\nدر سنه دويست و چهل و چهار مسلمين « قصريانه » را گشودند . آن شهر پايتخت پادشاه جريره صقليه ( سيسيل ) بود . قبل پادشاه در شهر « سرقوسه » اقامت داشت و پايتخت آنجا بود چون مسلمين مالك بعضى از قسمت‌هاى جزيره شده بودند او پايتخت را به شهر « قصريانه » تبديل كرد زيرا آن شهر داراى حصار و برج و باروى محكم و عظيم بود .\r\nسبب فتح « قصريانه » اين بود كه عباس با سپاه مسلمين آن شهر را قصد كرد .\r\nهمچنين به شهر « سرقوسه » لشكرى هم با كشتى فرستاده بود كه با چهل فروند كشتى جنگى رومى تصادف كرد . نبردى سخت روى داد و روميان منهزم شدند و مسلمين ده كشتى جنگى از آنها بغنيمت بردند و تمام سپاهيان آن ده كشتى را اسير كردند .\r\nعباس با همان اسراء و غنايم به شهر محل اقامت خود بازگشت .\r\nچون فصل زمستان رسيد عباس لشكرى براى فتح « قصريانه » فرستاد . آن لشكر غارت كرد و اسير گرفت و بازگشت . يكى از گرفتاران مردى داراى منزلت و مقام و جاه و جلال بود عباس خواست او را بكشد آن مرد گفت : مرا زنده بگذار كه من ترا يارى خواهم كرد و اطلاعى دارم كه به تو خواهم داد كه موجب تصرف و تملك و فتح « قصريانه » خواهد شد . من طريق رسيدن به آن شهر را خوب مىدانم .\r\nمردم آن شهر در اين زمستان و با نزول برف و باران از حمله شما در امان هستند .\r\nهيچ احتياط و تداركى براى دفاع پيش بينى نكرده‌اند يك عده از لشكر خود\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nهمراه من روانه كن و من آنها را وارد شهر خواهم كرد . عباس دو هزار سوار دلير برگزيد و لشكر كشيد . رباح عم خود را بفرماندهى بهترين عده شجاع و ورزيده منصوب و روانه كرد . همه شبانه سير كردند و با احتياط و اختفاء كامل راه را پيمودند و آن مرد رومى با غل و زنجير همراه رباح بود تا به شهر رسيدند . آن مرد اسير رخنه شهر را كه ورود از آن امكان داشت به آنها نشان داد . از آنجا گذشتند . دژى بود كه نردبانها را بر آن نصب كردند و صعود نمودند تا بكوه رسيدند و از آن كوه بر ديوار و بار و حصار شهر مسلط شدند .\r\nسحرگاهان كه نگهبانان غريق لجه خواب بودند به راه آب رسيدند و آن راه تنگ بود كه مجراى آب و هم راه را خروج فضولات و چيزهاى پليد بود مسلمين از آن مجراى كوچك و تنگ داخل شدند و با طلوع صبح همه در ميان شهر طلوع و ظهور كردند و تيغ را به كار بردند و هر كه را از روميان ديدند كشتند و دروازه‌ها را براى بقيه سپاه باز نمودند . عباس امير كل با لشكر وارد شد و نماز صبح را در روز پنجشنبه نيمه شوال در همان حين و حال در شهر بجا آوردند و منبرى براى خطابه بر پا كرد و روز جمعه خطبه نمود و هر كه بود از مردان جنگى و سپاهيان محافظ بقتل رسيد و دختران زيباى امراء و خانوادهء بطريقها و شاهدختها را با زيور و زر و گوهر خود ربودند و بكنيزى بردند و در آن فتح عظيم مال عظيم و غنايم بى مانند و ثروتى كه از وصف آن عاجز هستيم بدست آوردند . كفر و شرك در آن واقعه خوار و زبون گرديد . خوارى بسيار سختى نصيب مشركين شد .\r\nچون پادشاه روم در شهر قسطنطنيه بر آن واقعه آگاه شد سيصد كشتى جنگى حامل سپاه بفرماندهى بطريق ( يكى از امراء ) با عده بسيارى از لشكريان به شهر « سرقوسه » روانه كرد . عباس بمقابله آنها از شهر خارج شد و لشكر كشيد و نبرد كرد آنها ناگزير از ميدان جنگ گريختند و باز در كشتىهاى خود سوار شد بازگشتند و غنايم بسيار نصيب مسلمين شد و صد كشتى از همان كشتىها بدست مسلمين افتاد و بسيارى از آنها را كشتند و از مسلمين فقط سه تن هدف تير شدند .\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nدر سنه دويست و چهل و شش بسيارى از اهالى صقليه ساكن شهرها و دژها عهد را شكستند . آنها سكنه دژهاى « سطروابلا » و « ابلاطنو » و قلعه « عبد المؤمن » و قلعه « بلوط » و قلعه « ابو ثور » و دژهاى ديگر بودند . عباس لشكر كشيد و با آنها جنگ كرد . سپاه روم منهزم و معدوم و بسيارى از آنها كشته شدند . پس از آن قلعه « عبد المؤمن » و قلعه « ابلاطنو » را قصد و محاصره كرد ناگاه خبر رسيد كه بسيارى از سپاهيان روم وارد شده‌اند ناگزير محاصره را ترك و روميان را قصد كرد .\r\nدر ميدان « جفلودى » جنگ رخ داد و سپاه روم منهزم شد و به شهر « سرقوسه » پناه برد .\r\nعباس هم به شهر بازگشت و شهر « قصريانه » را آباد و ترميم و برج و بارو و حصار شهر را محكم و استوار نمود . پادگان دلير هم در آن ديار گذاشت .\r\nدر سنه دويست و چهل و هفت عباس سوى شهر « سرقوسه » لشكر كشيد . غنايمى بدست آورد بعد از آن راه « غيران قرقنه » را گرفت ولى در همان روز بيمار شد و پس از سه روز درگذشت و آن در سيم جمادى الثانية بود كه در همان محل دفن شد ولى پس از آن روميان قبر او را نبش كردند و نعش او را آتش زدند . مدت امارت و ايالت او يازده سال بود . او در زمستان و تابستان جهاد را ادامه مىداد . بلاد « قلوريه » و « انكبرده » را هم گشود و مسلمين را در آنجا سكنى داد .\r\n\r\nبيان آغاز كار يعقوب بن ليث\r\nدر آن سال مردى از اهالى بست بنام صالح بن نضر كنانى بر سيستان غالب و مسلط شد .\r\nيعقوب بن ليث هم همراه او بود ولى طاهر بن عبد اللّه بن طاهر امير خراسان سيستان را دوباره گرفت . پس از آن باز در سيستان مردى بنام درهم بن الحسين كه از مجاهدين داوطلب بود بر سيستان غلبه نمود ولى او قادر بر نظم سپاه خويش نبود .\r\nسپاه او هم تحت فرمان يعقوب بن ليث بود كه او سالار لشكر محسوب ميشد . چون\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nاتباع درهم او را عاجز از اداره امور ديدند يعقوب را بجاى او برگزيدند زيرا او را لايق و مدير و مقتدر و سياستمدار ديدند و او بود كه امور آنها را اداره ميكرد .\r\nچون درهم حال را بدان منوال ديد كارها را بدست يعقوب سپرد و خود كنار رفت و با او ستيز نكرد .\r\nيعقوب خود به تنهائى بر اداره امور مسلط شد و مستبد و توانا شد . بلاد را ضبط و خوب اداره كرد و داراى شوكت و عظمت و قدرت گرديد لشكريان از هر طرف به او گرويدند و در سلك سپاه او منظم گرديدند تا آنكه كار او به جائى رسيد كه بخواست خداوند آن را شرح خواهيم داد .\r\n\r\nبيان حوادث\r\nدر آن سال عبيد اللّه بن اسحاق بن ابراهيم امارت بغداد و سواد ( عراق ) را بر عهده گرفت . ( حكومت و شهربانى بغداد و عراق باضافه امارت ديگر به اين خانواده منحصر بود كه ابراهيم بن برادر طاهر بن حسين بوده و از پدرت به فرزند مىرسيد كه آغاز آن از روزگار مأمون بوده و ساير فرزندان طاهر در خراسان و اغلب نقاط ايران تا مصر و افريقا حكومت داشتند و آنها از بهترين نجباء ايران بودند كه با قبيله خزاعه موالات داشتند و جدا اعلاى آنها ماهان بود ) .\r\nدر آن سال محمد بن عبد اللّه بن طاهر از خراسان وارد بغداد شد و آن در ماه ربيع الاول بود كه استيفاء جزيه ( گزيت - ماليات غير مسلمان تحت حمايت اسلام كه بدين خود باقى مانده‌اند ) همچنين شرطه ( شهربانى ) و نيابت خليفه متوكل را در بغداد به عهده گرفت ( كه خود خليفه در سامرا بود ) همچنين كارهاى ديگر سواد ( عراق ) و در بغداد اقامت گزيد .\r\nدر آن سال ابو الوليد محمد بن احمد بن ابى دؤاد از امور مظالم منفصل شد كار مظالم بمحمد بن يعقوب معروف بابن الربيع واگذار شد .\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nدر آن سال متوكل دستور داد نعش بدار آويخته احمد بن نصر خزاعى را فرود آرند و سر او را با تنش كه جدا شده بود ضميمه كرد و باولياء او سپرد كه آنها جسد و سر را غسل دادند و تكفين كردند و ببغداد حمل و دفن كردند . عوام هم كه عده آنها بىشمار بود در پيرامون نعش او تجمع و به جنازه تبرك كردند و دست بر تابوت مىكشيدند متوكل چون بخلافت رسيد از بحث در مسئلهء خلق قرآن نهى كرد و به تمام آفاق نوشت كه بحث و جدال درباره خلق قرآن منع شده .\r\nدر آن سال على بن يحيى ارمنى براى غزاى صائفه ( روم ) لشكر كشيد .\r\nعلى بن عيسى بن جعفر بن منصور امير الحاج شد كه خود والى مكه بود .\r\nدر آن سال مردى در اندلس قيام و ظهور كرد و ادعاى پيغمبرى نمود . قرآن را هم بنحو ديگرى تفسير كرد . بسيارى از عوام بمتابعت او شتاب كردند : يكى از دستورهاى دينى او آزاد گذاشتن موى بدن بود كه اجازه بريدن و تراشيدن و كوتاه كردن و اصلاح هر نوع مو را نمىداد ( مانند سيكها ) . همچنين ناخن . حاكم شهر آگاه شد و او را احضار كرد . نخستين سخن او اين بود كه حاكم را بمتابعت خود دعوت نمود . حاكم باوامر كرد كه توبه كند او خوددارى كرد . دستور داد او را بكشند و بدار بكشند كه كردند .\r\nدر آن سال سپاه اسلام بلاد مشركين را قصد كرد يك جنگ بزرگ رخ داد و پيروزى نصيب مسلمين گرديد كه آن نبرد را واقعه بيضاء ناميدند و آن واقعه در اندلس مشهور بود .\r\nدر آن سال عباس بن وليد مدينى در بصره وفات يافت . همچنين عبد الاعلى - بن حماد نرسى و عبيد اللّه بن معاد عنبرى .\r\n( نرسى ) با نون و راء و سين بن نقطه است .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n\r\nسنه دويست و سى و هشت\r\n\r\nبيان وقايع بغادر تفليس\r\nپيش از اين لشكر كشيدن بغا و محاصره تفليس را نوشته بوديم . چون بغا شهر تفليس را قصد كرد زيرك ترك را پيشاپيش فرستاد و او با عده خويش از زود « كر » گذشت و آن يك رود عظيم است كه شهر تفليس در كنار آن ساخته شده . در جانب شرقى آن رود بزرگ هم « سغدبيل » است .\r\nزيرك از رود گذشت در ميدان تفليس لشكر زد .\r\nبغا نيز ابو العباس وارثى نصرانى را بارمنستان فرستاده بود كه در آن سامان با عرب و عجم ( ارمنى - هر كه غير عرب است عجم خوانده مىشود ) جنگ كند ( عربى كه در آنجا بعد از تسلط اقامت گزيده و با ارمنى ها مختلط شده و بعضى از امراء عرب دختران امراء ارمن را بزنى گرفته بودند چنان كه اشاره شد ) . ابو العباس بعد از ارمنستان ( بفرمان بغا ) تفليس را از ناحيه ديگر كه مرقص باشد قصد نمود . ( در طبرى بجاى مرقص « باب الربض » آمده ) .\r\nچون هر دو لشكر بتفليس رسيدند اسحاق بن اسماعيل مولاى بنى اميه با عدهء خود از شهر خارج و در ميدان بجنگ زيرك مبادرت كرد . بغا هم خود بر يك تل بلند ايستاد تا ناظر اعمال زيرك و ابو العباس باشد .\r\nبغا نفط پادشاه را فرمان داد كه بر شهر نفط بپاشند و آتش بزنند . ( يكى از اسباب شهرگشائى نفط و نفط انداز يا نفط پاش بوده كه عدهء از سپاهيان به اين كار ماهر بودند و با آتش‌سوزى غلبه مىكردند ) شهر از چوب صنوبر ساخته شده و حريق در آن بسيار آسان بود . چون آتش\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nانداخته و افروخته شد شهر دچار احتراق و اشتعال و مانع اشتغال جنگجويان بادامه نبرد گرديد . اسحاق بن اسماعيل بن اسحاق ناگزير به شهر بازگشت و ديد آتش كاخ او و هر كه و هر چه در آنجا بود فرا گرفته و سوخته و تا خود جنبيد آتش از هر طرف به او احاطه كرد سپاهيان ترك و مغربى ( سپاه مخصوص افريقا كه بعراق منتقل شده و تحت فرمان بغا قرار گرفته و قبل از او آن سپاه بوده است ) گرداگرد او را گرفتند و بدامش انداختند . او را اسير كردند . فرزندش عمر هم گرفتار شد و هر دو را نزد بغا بردند دستور داد گردن اسحاق را زدند و نعش او را بدار كشيدند . جسد او در كنار رود كر بدار آويخته شد . او پير و كوتاه و احول ( چشم چپ ) و كله‌گنده بود .\r\nدر شهر تفليس قريب پنجاه هزار انسان سوختند و هر كه از آتش جست اسير شد . يغما گران حتى رخت مردگان را كندند .\r\nهر چه اسحاق مال و عيار در شهر « سغدبيل » داشت ، ربودند . « سغدبيل » شهرى بود كه خسرو انو شيروان آن را ساخته بود . اسحاق آن را محكم كرده و اموال و زن خود را در آن دژ استوار قرار داده بود . همسر او كه در آنجا بود ( و اسير شد ) دختر خداوند تخت بود ( پادشاه ) ، آن شهر در قرب و جنت شهر تفليس واقع شده پس از آن بغا زيرك را براى فتح قلعه حرزمان ( در طبرى جردمان آمده ) فرستاد و آن قلعه ميان « برذعه » و تفليس واقع شده بود . زيرك با عده از سپاه خود رفت و آن قلعه را گشود و اسير گرفت .\r\nبغا عيسى بن يوسف را قصد كرد او در قلعه « كبيش » از بلوك سلقان بود . قلعه را گشود و عيسى را اسير نمود . ابو العباس را هم گرفت و با او روانه كرد . نام ابو العباس سنباط بن اشوط بود ( در آن زمان ملل غير عرب و غير مسلمان نام و كنيه عربى به خود مىبستند كه تقرب يابند ) .\r\nبا آن دو شخص معاويه بن سهل بن سنباط را هم اسير كرد و هر سه را از طريق اران روانه كرد .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\n\r\nبيان لشكر كشى روم بديار مصر\r\nدر آن سال سيصد كشتى جنگى رومى كه هر صد كشتى زير فرمان يك سالار بود به شهر و بندر « دمياط » رسيدند . ميان دمياط و شط يك درياچه بود كه آب آن تا سينه انسان مىرسيد . مردم براى فرار از كشتىهاى دشمن از آن درياچه گذشتند و بسيارى از كودكان و زنان و ناتوانان دچار غرق شدند هر كه نيرو داشت گذشت و زنده ماند و راه مصر را گرفت .\r\nدر آن زمان والى مصر عنبسه بن اسحاق ضبى بود چون عيد رسيد فرمان داد كه پادگان دمياط به داخل مصر بروند . سپاهيان همه از شهر دمياط خارج شدند و شهر از مدافع و حامى تهى گردند كه تصادفا كشتىهاى روم رسيد و شهر را خالى از لشكر ديدند . غارت كردند و آتش زدند و اسير گرفتند و مسجد جامع را سوختند و هر چه در آن شهر سلاح و متاع و قند ( در مصر معروف بود ) و اشياء ديگر بود بردند و ششصد زن مسلمان و ذمى ( غير مسلمان در ذمه اسلام ) اسير كردند و كشتىهاى خود را پر از مال و برده نمودند و بازگشتند .\r\nدر آن زمان عنبسه بسر بن اكشف را در دمياط با غل و زنجير بزندان افكنده بود چون هجوم روم را ديد زنجير را دريد و شمشير بدست گرفت و بر آنها حمله كرد عده هم كه او را ديدند دليرى كردند و جهاد نمودند و گروهى از روميان را كشتند .\r\nپس از آن روميان سوى « اشتوم تنيس » لشكر كشيدند . آن قلعه داراى ديوار محكم و دو در آهنين بود كه معتصم آن حصار و آن دو در آهنين را ساخته بود هر چه در آن دژ بود اعم از سلاح و متاع غارت كردند و آن دو در آهنين را كندند و بردند .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\n\r\nبيان وفات عبد الرحمن بن حكم و امارت فرزندش محمد\r\nدر آن سال عبد الرحمن بن حكم بن هشام بن عبد الرحمن بن معاويهء بن هشام اموى امير اندلس در ماه ربيع الثانى درگذشت . او در سنه صد و هفتاد و شش متولد شده بود . مدت امارت و سلطنت او سى و يك سال و سه ماه بود .\r\nاو گندمگون درشت چشم داراى ريش انبوه و دراز بود كه با حنا خضاب ميكرد .\r\nچهل و پنج فرزند ذكور از او ماند . او اديب و شاعر بود . در عداد عشاق كنيزان بشمار مىآمد . عاشق كنيزى بنام طروب بود كه عشق او مشهور شد . او بعلوم دين و شريعت دانا و بفلسفه و علوم ديگر آشنا بود . روزگار او روزگار رفاه و عافيت و آسايش و ثروت بود . اموال او فزون گرديد و او داراى همت بلند بود .\r\nكاخها و نزهت‌گاهها ساخت و راهها را هموار كرد و بر بناى مسجد جامع قرطبه دو رواق ديگر افزود . پيش از اينكه بناى مسجد را زينت دهد و تكميل كند بچنگ مرگ گرفتار شد ولى فرزندش آن را تكميل كرد او مساجد ديگرى در سراسر اندلس ساخت كه بسيار بود .\r\nپس از وفات عبد الرحمن فرزندش محمد بر او رنگ امارت نشست و سيره پدر را به خود بست و عدالت را صفت خود نمود و بناى جامع قرطبه را انجام داد نام مادرش « سهتر » بود . داراى صد فرزند شد كه تمام آنها ذكور بودند . او نخستين پادشاهى بود كه در اندلس ابهت و شوكت و جلال سلطنت را بر پا كرد . تمام شئون مملكت را مرتب و منظم كرد خود را از بالاتر از آن دانست كه براى عوام ظهور كند و آنها را در محضر عام بپذيرد و او مانند وليد بن عبد الملك در شكوه پادشاهى بود .\r\nاو نخستين كسى بود كه آب شيرين را براى شهر قرطبه جارى كرد . براى استفاده مردم استخرهاى بزرگ ساخت كه آب شيرين را از آنها بر مىداشتند .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\n\r\nبيان حوادث\r\nدر آن سال متوكل بمدائن رفت اول وارد بغداد شد و از آنجا مدائن را قصد كرد . ( سامرا پايتخت بود ) على بن يحيى ارمنى « صائفه » ( روم و محل معروف روميان ) براى جنگ و غزا قصد نمود و لشكر كشيد .\r\nاسحاق بن ابراهيم حنظلى معروف بابن راهويه ( راه به فارسى ) كه پيشوائى دانشمند بود و با شافعى در مكه مناظره و بحث داشت بسن هفتاد و هفت سال در گذشت .\r\nهمچنين محمد بن به كار محدث .\r\n\r\nسنه دويست و سى و نه\r\nدر آن سال متوكل دستور داد اهل ذمه ( غير مسلمان و تحت حمايت و ذمه اسلام ) دو لباده عسلى رنگ بپوشند ( بجاى قبا و جبه يا عبا ) . بر خر و استر هم سوار شوند و از اسب سوارى خوددارى كنند .\r\nدر آن سال متوكل على بن الجهم ( شاعر مشهور و دشمن على و آل على كه ناصبى باشد ) را بخراسان تبعيد كرد ( علت تبعيد او دشمنى با آل على نبود زيرا خود متوكل هم دشمن و بدخواه بود ) در آن سال متوكل دستور داد معابد يهود و نصارى كه بعد از اسلام ساخته شده ويران شود .\r\nدر آن سال محمد بن عبد الرحمن سپاهى بفرماندهى برادر خود حكم سوى\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nقلعه « رباح » فرستاد . اهالى « طليطله » حصاران قلعه را ويران كرده و بسيارى از مردم ( مسلمان ) آن دژ را كشته بودند . حكم رسيد و ديوار و حصار آن قلعه را دوباره ساخت و مردمى كه گريخته بودند دوباره بدرون آن سكنى داد و خود سوى « طليطله » لشكر كشيد . اطراف آن شهر را ويران و تباه نمود .\r\nمحمد ( امير اندلس ) سپاه ديگرى هم سوى « طليطله » فرستاد و چون نزديك شدند سپاه دشمن از درون شهر خارج شد و بر آنها حمله كرد آنها شكست خورده گريختند و بسيارى از سپاهيان دچار شدند .\r\nدر آن سال ابو الوليد محمد بن احمد بن ابى دؤاد قاضى در بغداد در ماه ذى الحجه درگذشت .\r\nباز على بن يحيى ارمنى براى جنگ و غزاى « صائفه » لشكر كشيد .\r\nدر آن سال جعفر بن دينار براى حج سفر كرد و اصلاح راه و موسم را بر عهده گرفت .\r\nعبد الله بن محمد بن داود بن عيسى بن موسى كه والى مكه بود امير الحاج شد .\r\nدر آن سال عيد نوروز با عيد « شعانين » مسيحيان توأم شد كه در روز يكشنبه بيستم ماه ذى القعده بود مسيحيان ادعا كردند كه اين دو عيد در تاريخ اسلام هرگز با هم جمع و توأم نشده بود .\r\nمحمود بن غيلان مروزى ابو احمد كه از مشايخ و اساتيد بخارى و مسلم و ترمذى بود در گذشت ( اصحاب كتب حديث ) .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n\r\nسنه دويست و چهل\r\n\r\nبيان شوريدن اهالى حمص بر حاكم خود\r\nآن سال اهالى حمص بر عامل ( حاكم ) خود ابو المغيث موسى بن ابراهيم رافعى شوريدند . علت اين بود كه او يكى از رؤساء قوم را كشته بود . شورشيان او را از شهر اخراج كردند . مستوفى خراج را هم اخراج نمودند . متوكل عتاب بن عتاب و محمد بن عبدويه انبارى را نزد آنها فرستاد و گفت : به آنها بگوييد امير المؤمنين حاكم ديگرى عوض عامل شما خواهد فرستاد اگر اطاعت كردند محمد بن عبدويه را بحكومت آنها معين و منصوب خواهيم كرد و اگر تمرد كردند تو در آنجا بمان و به من خبر بده تا من براى تو عده پياده و سوار روانه كنم . نمايندگان رفتند و در ماه ربيع الثانى رسيدند اهالى حمص خشنود شدند و حكومت محمد بن عبدويه را قبول كردند . او هم كارهاى عجيب كرد تا ناگزير با او جنگ و ستيز نمودند كه آن را بخواست خداوند متعال شرح خواهيم داد .\r\n\r\nبيان جنگ مسلمين با فرنگ در اندلس\r\nدر آن سال ميان مسلمين و فرنگ در اندلس سخت جنگ واقع شد .\r\nعلت اين بود كه اهالى « طليطله » در مخالفت محمد بن عبد الرحمن امير اندلس و ستيز با او باقى مانده بودند . و پيش از آن هم با پدرش مخالف و بدخواه بودند محمد با سپاه خود آنها را قصد كرد . چون آنها آگاه شدند از پادشاه « جليقيه » مدد\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nخواستند . همچنين پادشاه « بشكنس » . هر دو پادشاه به يارى آنها كمر بستند و لشكرهاى بسيار فرستادند . چون محمد آگاه شد كه در آن هنگام نزديك شهر « طليطله » رسيده بود سپاه خود را آراست و آماده جنگ شد . در ناحيه « وادى سليط » هم كمين گذاشت و خود با عده كم از لشكر پيش رفت . چون اهالى « طليطله » عده را كم ديدند بفرنگيان خبر دادند كه عده مهاجم كم و غير قابل اهتمام است زودتر مبادرت كنيد . آنها اميدوار شده كه غلبه خواهند كرد . چون جنگ ميان طرفين رخ داد عده كمين از پشت سر بر فرنگيان و اهالى « طليطله » سخت هجوم بردند و كشتند و عدهء مقتولين به حدى رسيد كه غير قابل شمار بود . هشت هزار سر بريده و به اطراف بلاد ( مسلمين ) فرستاده شد . اهالى « طليطله » عده مقتولين طرفين ( خود و فرنگيان ) را بيست هزار تن گفتند كه جسد آنها در وادى سليط مدت درازى ماند . ( تا نابود شد )\r\n\r\nبيان حوادث\r\nدر آن سال يحيى بن اكثم از قضاء بر كنار شد ( قاضى القضاة ) . از او مبلغ هفتاد و چهار هزار دينار ( زر ) گرفتند و چهار هزار جريب املاك او را در بصره تملك نمودند .\r\nجعفر بن عبد الواحد بن جعفر بن سليمان قاضى القضاة شد .\r\nعبد الله بن محمد بن داود امير الحاج شد .\r\nجعفر بن دينار هم موسم و حوادث آن را بر عهده داشت در آن سال قاضى ابو عبد الله احمد بن ابى داود در ماه محرم بعد از مرگ فرزندش ابو الوليد درگذشت فاصله مرگ پدر و پسر بيست روز بود . او ( احمد قاضى ) باعث بلواى خلق قرآن شده بود . همچنين عقايد ديگر معتزله و اين عقيده را از بشر مريسى گرفته و بشر هم از جهم بن صفوان و جهم از جعد بن درهم و جعد از\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nابان بن سمعان و ابان از طالوت خواهر زاده اعصم و دامادش و طالوت از لبيد بن اعصم يهودى كه براى آزار پيغمبر جادو كرده بود اين عقيده را گرفته بود لبيد هم خود قائل بخلق تورات بود . نخستين كسى هم كه در موضوع خلق قرآن كتاب نوشت طالوت زنديق بود كه موجب انتشار كفر و زندقه گرديد . ( مولف از روى تعصب ضد معتزله اين بيان را نموده است و اين عقيده بيهود ارتباطى ندارد ) در آن سال قتيبة بن سعيد بن حميد ابو رجاء ثقفى بسن نود سالگى در گذشت او خراسانى و يكى از مشايخ بخارى و مسلم و احمد بن حنبل و گروهى از پيشوايان بود .\r\nابو ثور ابراهيم بن خالد بغدادى كلبى فقيه كه از ياران شافعى بود و ابو عثمان محمد بن الشافعى قاضى جزيره كه از پدر خود و از ابن عنبسه روايت كرده بود وفات يافتند . گفته شد شخص اخير الذكر بعد از سنه دويست و چهل در گذشت . شافعى فرزند ديگرى بنام محمد داشت كه در مصر سنه دويست و سى و يك در گذشت .\r\n\r\nسنه دويست و چهل و يك\r\n\r\nبيان شورش اهالى حمص بر حاكم خود\r\nدر آن سال اهالى حمص بر محمد بن عبدويه شوريدند . گروهى از مسيحيان حمص هم با آنها بودند . حاكم بمتوكل نوشت . متوكل هم به او نوشت كه مقاومت كند . براى او مدد هم فرستاد او بر آنها پيروز شد . دو تن از روساء آنها را تازيانه زد وزير تازيانه مردند . آنگاه نعش هر دو را بدار كشيد . هشت تن از اعيان و اشراف آنها را نزد متوكل روانه كرد . بعد از آن هم ده شخص ديگر از روساء آنها را گرفت و گردن زد . متوكل به او دستور داد كه مسيحيان را از شهر اخراج\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nو هر كنيسه كه در جنب مسجد است به مسجد اضافه كند . او هم كرد .\r\n\r\nبيان فديه و مبادله اسراء مسلمين و روم\r\nدر آن سال فديه مسلمين انجام گرفت ولى پس از اينكه « قدوره » ملكه روم دوازده هزار اسير مسلمان را كشت اول به آنها تكليف كرد كه دين مسيح را قبول كنند و چون خوددارى نمودند آنها را كشت . هر كه هم كيش عيسى را پذيرفت مقرب كرد . براى بقيه كسانى كه از قتل رها شدند درخواست فديه نمود . متوكل هم شنيف خادم را فرستاد كه عمل فديه را انجام دهد .\r\nجعفر بن عبد الواحد قاضى القضاة درخواست كرد كه هنگام انجام عمل فديه حضور يابد و براى كارهاى قضا بجاى خود نايبى انتخاب كند به او اجازه داده و درخواستش پذيرفته شد .\r\nاو هم ابن ابى الشوارب را نايب خود در مقام قضائى نمود و او جوان بود .\r\nدر كنار رود « لامس » فديه واقع شد . عده مردان مسلمان هفتصد و پنجاه و هشت و عده زنان مسلمان صد و بيست و پنج زن بود .\r\nدر آن سال متوكل مقرر نمود كه خراج هر بلوكى در يك باشد .\r\n\r\nبيان حمله قوم بجه بر مصر\r\nدر آن سال بجاه ( جمع بجه - قوم بدوى ساكن افريقا شتر دار ) بر مصر حمله كردند . آنها قبل از آن متعرض بلاد اسلام نميشدند زيرا ميان آنها و مسلمين متاركه جنگ و معاهده منعقد شده بود چنان كه پيش از اين بدان اشاره نموديم .\r\nدر كشور آنها معادن وجود دارد كه مسلمين باستخراج مواد آنها عمل مىكنند و منافع را با آنها تقسيم ميكردند و آنها پنج يك از عايدات خود را بدولت اسلام\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nمىپرداختند .\r\nدر زمان متوكل معاهدهء خود را نقض و از پرداخت خمس خوددارى كردند و عده از كارگردان مسلمان را كشتند ، بقيه را از بيم قتل گريختند . رئيس بريد ( پست - كه بايد شخص امين و محترم باشد وقايع را مىنوشت و با پست يا كبوتر مىفرستاد ) بمتوكل خبر داد .\r\nمتوكل سخت خشمگين شد . دربارهء سركوبى آنها مشورت كرد . گفته شد آنها صحرانورد و گله‌دار هستند رسيدن به آنها بسيار دشوار است زيرا راه ناهموار و فاقد آبادى و آب و خواربار است و لااقل مسافت يك ماه راه بايد طى كرد . كوهها هم حايل ميان آنها مىباشد . هر گروهى از مسلمين كه داخل بلاد آنها بشود بايد آب و خواربار براى مدت غير معلوم حمل كند و اگر مدت بگذرد آن گروه از گرسنگى هلاك و اسير قوم نجات خواهد شد . تملك سرزمين آنها هم براى دولت هيچ سودى ندارد . متوكل از سركوبى آنان خوددارى كرد و آنها گستاخى و دليرى كردند و اهالى صعيد ( قسمت بالاى مصر ) از آنها بيمناك شدند . متوكل ناگزير محمد بن عبد الله قمى را با عدهء فرستاد و خراج آن بلاد را به او واگذار كرد ، اماكن مشهور آن ديار هم عبارت از « قفط » و « اقصر » و « اسنا » و « ارمنت » و « اسوان » مىباشد .\r\nبه او دستور داد كه جنگ را با قوم بجات آغاز كند . عنبسة بن اسحاق ضبى را هم امير جنگ مصر بود فرمان داد كه او را يارى كند و هر چه و براى جنگ و بسيج لازم دارد فراهم نمايد او هم اطاعت كرد .\r\nمحمد قمى لشكر كشيد و رفت . كارگرانى كه در آن سامان در معادن اشتغال داشتند ( و اخراج شده بودند ) بمتابعت و يارى او شتاب كردند . جمعى هم داوطلب به او پيوستند كه عده آنها بالغ بر بيست هزار پياده و سوار گرديد .\r\nمحمد قمى دستور داد از طريق دريا هم خواربار و مواد لازمه حمل شود . هفت كشتى پر از آرد و روغن و خرما و جو و سويق ( خواربارى كه از آرد و شيره و - چيزهاى ديگر عمل مىشد و طعام سپاهيان و مسافرين بود كه يك نحو خوراك\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nآماده بود ) فراهم شد .\r\nدستور داد كه اتباع او كشتىها را بساحل برسانند كه نزديك سرزمين قوم بجات باشد .\r\nمحمد قمى لشكر كشيد تا از معادن زر ( كه مسلمين در آنجا كار مىكردند ) گذشت و باز سير خود را ادامه داد تا بقلعه و دژ و حصار آن قوم رسيد ، پادشاه آن قوم كه على بابا نام داشت با سپاهى كه چندين برابر لشكر محمد قمى بود از قلاع بيرون آمد و بمقابله مهاجمين مبادرت كرد . سپاهيان او شتر سوار بودند و شترهاى آن قوم جمازه و چابك و تندرو بود .\r\nچند روزى جنگ دوام داشت ولى على بابا تعمداً جنگ را طول ميداد تا مسلمين خسته شوند يا خواربار آنها كم يا نيست شود و آنها را اسير كند كه گرفتارى آنها بدون جنگ آسان گردد . ناگاه كشتىهاى حامل خواربار و علوفه چهارپايان رسيد . محمد قمى خواربار را ميان اتباع خود تقسيم و توزيع كرد . آنها سير و بىنياز شدند .\r\nچون على بابا ديد كه آنها قادر بر ادامه جنگ شدند تصميم گرفت كه كارزار را يكسره كند . طرفين سخت نبرد كردند . شترهاى آنها وحشى بود و از صدا مىرميد چون محمد قمى دانست كه شترها از هياهو و صدا مىترسند هر چه در لشكر جرس بود جمع كرد و به گردن اسبها آويخت و فرمان حمله داد . شترها از صداى جرسها رميدند و پراكنده شدند و بكوه و دشت گريختند و مسلمين گريختگان را دنبال كردند و در هر وادى و كوه كه به آنها مىرسيدند ، ميكشتند تا شب كه دست از تعقيب كشيدند . آن واقعه در اول سال دويست و چهل و يك رخ داد .\r\nبعد بلشگرگاه خود بازگشت و نتوانست عده كشتگان را بشمارد از بس كه فزون بود .\r\nپس از آن پادشاه آنها على بابا امان خواست و محمد قمى به او امان داد ( به شرط اينكه سامان او را دوباره به او واگذار كند ) او هم باج و خراج عقب افتاده را بپردازد\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nكه مدت چهار سال قطع شده بود . محمد قمى او را همراه خود نزد متوكل برد .\r\nاو هم فرزند خود « فيعس » را جانشين خويش نمود . چون نزد متوكل رفت متوكل به او و ياران همراه او خلعت داد و گرامى داشت . شتر او را هم يك رحل زيبا از ديبا پوشاند .\r\nمتوكل امنيت طريق مصر تا مكه را به عهده قوم بجات واگذار كرد و فرماندهى آنها را بسعد ايتاخى داد و او هم از طرف خود محمد قمى را فرمانده نمود و محمد قمى به آن ديار بازگشت و على بابا را همراه خود برد . على بابا بتى همراه داشت كه از سنگ تراشيده شده و او براى آن بت سجده ميكرد ( بت‌پرست بودند ولى على نام مسلمين است ) .\r\n\r\nبيان حوادث\r\nدر آن سال باران شديد و مداوم در شهر سامرا و پيرامون آن نازل شد و در ماه آب ( شمسى رومى ) .\r\nدر آن سال بمتوكل خبر دادند كه عيسى بن جعفر بن محمد بن عاصم صاحب خان عاصم ( كاروانسراى عاصم ) در بغداد ابو بكر و عمر و عائشه و حفصه ( دختر عمر و همسر پيغمبر ) را دشنام مىدهد . متوكل بمحمد بن عبد الله بن طاهر نوشت كه او را تازيانه بزند تا بميرد آنگاه نعش او را در دجله اندازد . او هم او را با ضرب تازيانه كشت و جسد مرده او را در رود انداخت .\r\nدر آن سال گاو ميرى شيوع يافت و اغلب گاوها و بسيارى از چهار پايان را كشت .\r\nروميان بر محل « عين‌زربه » هجوم برده و غارت كردند و بسيار اسير بردند .\r\nقوم زط ( قومى از اهالى هندوستان و پاكستان كنونى به اين نام معروف بودند و مدتى در اسفل رود فرات و دجله زيست كرده ) و تمرد نمودند همه گرفتار شدند و آنها را كشتند و هر كه اسير شد بمرزوم روم فرستاده كه در آنجا مرزدار و مدافع آن ديار باشد ) . زن و فرزند آنها هم اسير و بدست روميان افتادند . همچنين اسبها و حشم آنها .\r\nدر آن سال محمد امير اندلس بر عده پادگان قلعه « رباح » افزود و لشكرى در پيرامون آن قرار داد تا مراقب فرنگيان و بر احوال « طليطله » و اهالى آن سامان واقف باشند . پس از آن لشكرها را يكى بعد از ديگرى براى جنگ با فرنگ روانه\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nكرد . فرمانده آنها موسى بود كه داخل بلاد فرنگ شدند و به محل « اليه » هم رسيدند بعضى از قلاع و دژهاى محكم را گشودند و باز گشتند .\r\nيعقوب بن ابراهيم معروف بقوصره كه رئيس بريد ( پست ) مصر بود در گذشت .\r\nعبد الله بن محمد بن داود امير الحاج بود .\r\nجعفر بن دينار به قصد حج سفر كرد و خود امير راه و موسم بود .\r\nدر آن سال ستاره‌ها پراكنده و ساقط شد ( سقوط شهاب ) كه پاسى از شب گذشته شروع شد و آن حال تا صبح ماند .\r\nيك زلزله سخت در شهر رى واقع شد كه خانه‌ها را ويران كرد و بسيارى از مردم كه عده آنها بىشمار بود زير آوار كشته شدند . مدت چهل روز آن زلزله تكرار شد و زيان بسيار رسانيد .\r\nدر تركستان هم تند بادى وزيد و سرماى شديد عارض شد مردم همه بزكام مبتلا شدند و آن مرض تا سرخس و نيشابور و همدان و رى و حتى حلوان ( نزديك قصر شيرين ) رسيد .\r\nدر آن سال امام احمد بن حنبل شيبانى محدث فقيه وفات يافت ( او رئيس مذهب حنبلى چهارمين مذهب اهل سنت و جماعت بود ) و در خراسان متولد شد و خانواده او كه عرب و شيبانى بودند ايرانى و خود او خراسانى محسوب مىشد ولى از نژاد عرب و چون روساء مذهب شمرده شوند دو عرب كه يكى مالك بن انس و ديگرى محمد بن ادريس شافعى و دو عجم يكى ابو حنيفه و ديگر احمد بن حنبل به حساب مىآيند ولى در حقيقت شخص اخير عرب بوده و در خراسان متولد شد و در بغداد مىزيست جد اعلاى او از خوارج بوده و در نهروان جنگ على عليه السلام كشته شد ولى او تنها محدثى بود كه حديث غدير و فضيلت على را در مسند خود روايت كرده و استناد و اعتماد شيعيان بر آن حديث صحيح است . مذهب وهابى هم يك شعبه از مذهب حنبلى مىباشد كه منشا آن از ابن تيميه بود و بعد محمد بن عبد الوهاب در امارت سعود جد اعلاى ابن -\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nالسعود پادشاه نجد آن مذهب را ترويج نمود كه بنام وهابى معروف شد و آن مذهب را از خرافات و پرستيدن اموات و توسل به غير خدا مجرد نمود ) . وفات او در ماه ربيع الاول بود .\r\n\r\nسنه دويست و چهل و دو\r\nدر آن سال زمين لرزه هول‌انگيز مكرر در قومس ( گمش ) و پيرامون آن واقع شد . خانه‌ها ويران و مردم زير آوار هلاك شدند . گفته شد عده تلفات چهل و پنج هزار و نود و شش انسان بود بيشتر آنها در دامغان هلاك شدند .\r\nدر شام و فارس و خراسان هم زلزله واقع و صداهاى عجيب و مهيب شنيده مىشد . همچنين در يمن كه زمين هم فرو رفت .\r\nدر آن سال روميان از « سميساط » لشكر كشيدند و آن بعد از بازگشت على بن يحيى ارمنى از جنگ « صائفه » بود . روميان نزديك « آمد » رسيدند و از مرزهاى جزائر تجاوز كردند . پس از غارت ده هزار اسير گرفتند و همراه خود بردند . آنها از ناحيه « ارين ( در طبرى بريق ) هجوم آوردند و بقريه فريباس حمله بردند و بعد بازگشتند ( فريباس نام شخصى است ) فريباس خود با عمر بن عبد الله اقطع و گروهى از داوطلبان و مجاهدين آنها را دنبال كردند ولى نرسيدند .\r\nمتوكل هم بعلى بن يحيى ارمنى نوشت كه در فصل زمستان بكشور روم هجوم ببرد .\r\nدر آن سال متوكل دستور قتل يك مرد عطار داد آن مرد مسيحى بود و اسلام آورد و چند سال مسلمان بود بعد بدين اول خود برگشت . او را گرفتند و خواستند توبه بدهند قبول نكرد او را كشتند و آتش زدند .\r\nدر آن سال محمد بن عبد الرحمن امير اندلس سپاهى بكشور مشركين فرستاد . آن سپاه شهر « برشلونه » را گشود . پس از فتح قلاع از آنجا گذشت و توابع\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nآن را غارت كرد و غنايم بسيار بدست آورد . يك دژ محكم از قلاع بزرگ برشلونه كه آخرين قلعه بود گشود .\r\nابو العباس محمد بن اغلب امير افريقا درگذشت و آن در دهم محرم بود . عمر او سى و شش سال بود . بعد از او فرزندش ابو ابراهيم احمد بن محمد بن اغلب امير شد كه ما به آن تاريخ اشاره كرده بوديم كه در سنه دويست و بيست و شش بود ( شروع شد و تا سال مزبور منتهى گرديد ) ابو حسان زيادى قاضى شرقيه ( ناحيه شرق بغداد ) و حسن بن على بن جعد قاضى مدينه منصور ( نخستين بناى شهر بغداد بنام منصور ) درگذشتند .\r\nعبد الصمد بن موسى بن محمد بن ابراهيم امام ( عباسى ) امير الحاج شد كه خود والى مكه بود .\r\nجعفر بن دينار هم به سفر حج رفت و خود امير راه و موسم بود .\r\nقاضى يحيى بن اكثم در محل ربذه ( تبعيدگاه ابو ذر غفارى ) هنگام مراجعت از حج در گذشت همچنين محمد بن مقاتل ازدى و ابو حصين يحيى بن سليم رازى محدث وفات يافتند .\r\n\r\nسنه دويست و چهل و سه\r\nمتوكل در ماه ذى القعده از طريق موصل بدمشق سفر كرده در محل بلد قربانى كرد يزيد بن محمد مهلبى گفت :\r\n اظن الشام تشمت بالعراق * اذا عزم الامام على انطلاق\r\nفان يدع العراق و ساكنيه * فقد تبلى المليحة بالطلاق \r\nيعنى گمان مىبرم كه شام نسبت بعراق شماتت كرد ( استهزاء و تشفى كرد و خود را برتر دانست ) زيرا امام تصميم بر سفر گرفت .\r\nاگر امام عراق و ساكنين آن را ترك كند . اين مانند آن خواهد بود كه زن زيبا دچار طلاق شده باشد .\r\nدر آن سال ابراهيم بن عباس بن محمد بن صول صولى در گذشت . او شاعر و اديب\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nبود . ديوان املاك و ديه‌ها را اداره ميكرد پس از او بحسن بن مخلد بن جرام جانشين ابراهيم واگذار شد . عاصم بن منصور هم در گذشت . عبد الصمد بن موسى امير الحاج شد .\r\nجعفر بن دينار باز امير راه و موسم بود .\r\nدر آن سال اهالى شهر « طليطله » همه شهر طلبيره را قصد كردند كه امير آن مسعود بن عبد اللّه عريف بود او هم از شهر با هر كه از سپاهيان در آنجا بود بمقابله آنها خارج شد . جنگ رخ داد و اهالى طليطله تاب پايدارى نياورده گريختند بيشتر آنها كشته شدند هفتصد سر از سران آنها بريده و بقرطبه حمل شد .\r\nشهيد بن عيسى بن شهيد اندلسى كه از علماء بود و يعقوب بن اسحاق بن - يوسف معروف بابن سكيب نحوى وفات يافتند . گفته شد شخص اخير كه عالم بلغت نيز بود در سنه چهار يا پنج يا شش ( مقصود دويست و چهل و شش ) وفات يافت .\r\nحارث بن اسد محاسبى ابو عبد إله زاهد كه امام احمد بن حنبل را بسبب اختلاف عقيده در علم كلام ترك كرده بود وفات يافت . او قبل از مرگ پنهان شده بود زيرا عوام ضد او تعقيب كرده و او از بيم آنها مخفى شد و پس از مرگ هم كسى جز چهار تن جنازه او را تشييع نكرد و بر او جز همان چهار تن نماز نخواندند .\r\n\r\nسنه دويست و چهل و چهار\r\nمتوكل وارد شهر دمشق شد و آن در تاريخ ماه صفر بود . او قصد داشت كه پايتخت را به آن شهر منتقل كند دستور داد دفاتر و ادارات و دوائر را بدانجا نقل كنند ولى ناگاه و با واقع شد . هواى شهر دمشق هم مرطوب و سرد و آب آن سنگين و هر روز عصر باد مىوزد و تا آخر شب دوام مىكند . كپك در آن بسيار است . در آن سال برف هم بيشتر از هر سال نازل شد بحديكه راهها بسته و حمل خواربار سخت و نرخ همه چيز گران شد . متوكل ناگزير به شهر سامر بازگشت و پايتخت را به حال خود گذاشت . او در شهر دمشق مدت دو ماه و چند روز اقامت گزيده بود .\r\nچون متوكل در شهر دمشق مستقر گرديد بغاى بزرگ ( دو بغا كبير و صغير\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nيا شرابى بودند كه هر دو ترك و سالار بزرگ شده بودند ) را براى جنگ و غزاى صائفه روم فرستاد او هم « صمله » را گشود .\r\nدر آن سال متوكل ابو الساج را بجاى جعفر بن دينار امير راه و سالار كاروان حج نمود .\r\nگفته شد : در سنه دويست و چهل و دو اين امارت را يافت و بايد همين صحيح باشد .\r\nبراى متوكل يك حربه هديه تقديم شد كه آن حربه پيغمبر اكرم بود و نامش « عنزه » و نجاشى ( نگوس - امپراطور حبشه كه مهاجرين اسلام را پناه داد ) آن حربه را بزبير بن العوام داده بود و زبير آن را تقديم پيغمبر نمود . آن حربه در روز عيد - دو عيد ( فطر و قربان - اضحى ) در پيشگاه پيغمبر به زمين فرو برده و نصب مىشد . متوكل مقرر نمود كه رئيس شرطه آن را پيشاپيش موكب خود حمل نمايد در آن سال متوكل بر بختيشوع طبيب غضب كرد و اموال او را مصادره و او را بسرزمين بحرين تبعيد نمود .\r\nدر آن سال عيد اضحى ( قربان ) با عيد شعانين مسيحيان و عيد فطر يهود در يك روز اتفاق افتاد ( سه عيد سه ملت در يك روز ) .\r\nعبد الصمد بن موسى امير الحاج شد .\r\nاسحاق بن موسى بن عبد اللّه بن موسى انصارى و على بن حجر السعدى مروزى كه هر دو در حديث امام بودند و محمد بن عبد الملك بن ابى الشوارب و محمد بن عبد الله بن ابى عثمان بن خالد بن اسيد بن ابى العيص بن امية قاضى در ماه جمادى - الاولى در گذشتند .\r\n« اسيد » بفتح همزه است .\r\n\r\nسنه دويست و چهل و پنج\r\nدر آن سال متوكل ماخوره ( ماحوزه در طبرى و در معجم آمده و بايد همين صحيح باشد ) را بنا نمود و نامش را جعفريه نهاد . سران سپاه و ياران خود را در آن خانه\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nو كاخ داد و مبلغ دو هزار هزار ( ميليون ) دينار ( زر ) براى بناى آن خرج كرد .\r\nقراء ( قرآن ) را براى افتتاح آن دعوت كرد كه قرآن خواندند و بعد مطربين را احضار كرد نواختند و رقص كردند و بيشتر از دو هزار هزار درهم به آنها صله و انعام داد . آن شهر را متوكليه ناميدند . در آن شهر يك كاخ ساخت كه مانند آن در ارتفاع و بنيان ديده نشده بود . نامش را « لؤلؤه » نهاد . يك نهر آب هم كند چون شروع بحفر نهر نمود كارش پايان يافت كه كشته شد و كار نهر بپايان نرسيد .\r\nبعد از آن شهر جديد متوكل ويران شد كه جعفريه ( بنام جعفر كه متوكل بود ) نام داشت .\r\nدر آن سال زمين لرزه در بلاد مغرب واقع شد . قلاع و خانه‌ها و كاخها و پلها همه ويران شد . متوكل سه هزار هزار درهم به كسانى داد كه بىخانه شده بودند .\r\nزلزله هم در لشگرگاه مهدى و مدائن رخ داد .\r\nدر انطاكيه هم زلزله واقع شد و بسيارى از خلق را كشت . هزار و پانصد خانه ويران شد . نود و اندى برج و بارو از حصار و ديوار شهر ويران شد .\r\nدر آن زلزله صداهاى مهيب و رعب آور شنيده شد كه قادر بر وصف آنها نبودند .\r\nكوه ( انطاكيه ) دو نيم شد و در دريا افتاد . دريا بر اثر سقوط كوه سخت طغيان كرد و از امواج آن بخار و دود سياه برخاست كه بوى بد و متعفن از آن استشمام ميشد و ظلمت و سياهى فضا را گرفت . يك نهر هم فرو رفته كه هيچكس ندانست آن نهر چه شد و آب آن كجا فرو رفت آن نهر يك فرسنگ از شهر دور بود .\r\nاهالى « سيس » يك صدا و صيحه هول‌انگيز شنيدند و بسيارى از مردم از شدت آن هلاك شدند و مدتى آن صداى مهيب دوام داشت . سرزمين جزيره هم دچار زلزله شد .\r\nهمچنين مرزها و طرسوس و اذنه ( اطنه ) شام از آن زلزله در امان نماند . عده كمى از اهل « لاذقيه » نجات يافتند و اهل جبله همه مردند .\r\nدر آن سال مسناة ( در طبرى مشاش ) چشمه مكه فرو رفت و جوشيد . قيمت هر يك\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nمشك آب بهشتاد درهم رسيد . متوكل مال بسيار خرج كرد كه آب را برگرداند .\r\nاسحاق بن ابى اسرائيل و هلال رازى درگذشتند . نجاح بن سلمه هم هلاك شد و علت هلاك او اين بود : او رئيس ديوان توقيع بود باضافه رياست ديوان املاك و ديه‌ها .\r\nتمام عمال و حكام از او بيمناك بودند و هر چه ميخواست انجام ميدادند و بر منع او از هر امرى كه ميكرد قادر نبودند . گاهى هم در شب‌نشينى نديم متوكل ميشد . حسن بن مخلد و موسى بن عبد الملك با عبد الله بن يحيى بن خاقان دوستى و تقرب و اختصاص داشتند و يحيى بن خاقان وزير ( مقرب ) متوكل بود . حسن رئيس ديوان املاك و موسى رئيس ديوان خراج بودند . نجاح بن سلمه مذكور بمتوكل نامه نوشت كه آن دو شخص خائن هستند و او مىتواند از اختلاس آنها چهل هزار هزار ( درهم ) دريافت كند .\r\nمتوكل كه رقعه او را خواند پيغام داد كه فردا صبح حاضر شود تا هر دو شخص را به او بسپارد و او مبلغ را از آنها بگيرد . نجاح رفت و عده هم همراه خود برد كه آن دو تن را دستگير كنند . عبيد الله بن يحيى بن خاقان وزير او را ديد و به او نصيحت كرد كه با آن دو شخص ( كه دوست وى بودند ) صلح كند و چيزى دريافت نمايد آنگاه نامه ديگرى بخليفه بنويسد كه من مست بودم كه آن گزارش را دادم و بسبب مستى دچار نسيان شدم و من ( فرزند وزير ) در كار شما وساطت ميكنم و كارها را اصلاح مىنمايم و نزد امير المؤمنين هم شفاعت خواهم كرد . اصرار و الحاح و اعمال نفوذ او باعث شد كه نجاح تسليم شود و به خط خود بنويسد او هم فريب خورد و نوشت و چون عبيد الله نوشته را از او گرفت حسن و موسى ( دو دوست خود ) را احضار و هر دو را از جريان واقعه آگاه كرد . بهر دو گفت : شما هم بخليفه بنويسيد كه ما تعهد ميكنيم از نجاح دو هزار هزار دينار ( زر ) دريافت كنيم . هر دو نوشتند . عبيد الله هر دو نامه را گرفت و نزد متوكل برد و گفت :\r\nنجاح از گفته و تعهد خود منصرف شده و اين نامه اوست و حسن و موسى هر دو تعهد ميكنند كه دو هزار هزار دينار از او دريافت كنند و اين نامه آن دو متعهد است .\r\nمتوكل ( از فزونى مبلغ ) بسيار خرسند شد . دستور داد كه نجاح را به آنها بسپارند .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nآنها هم او و فرزندانش را گرفتند .\r\nآنها اقرار كردند كه صد و چهل هزار دينار موجود دارند . غير از غله و حاصل و اشجار و اثمار و املاك و ديه‌ها و چيزهاى ديگر . هر چه داشت از او گرفتند و او را زدند و شكنجه دادند و اسفل اعضاء او را فشار دادند تا مرد . فرزندان او هم پس از شكنجه باز اقرار كردند كه هفتاد هزار دينار نقد موجود دارند غير از املاك تمام اموال و املاك آنها را گرفتند و اضافه بر آن از وكلاء و مباشرين او اموال بسيار گرفتند .\r\n( و بخليفه دادند كه عمال خود را بر جان و مال مردم مسلط ميكرد و بعد خود جان و مال آنها را مىگرفت ) در آن سال روميان بر سميساط و سيواس هجوم بردند و كشتند و بسيار اسير گرفتند و غارت نمودند .\r\nعلى بن يحيى ارمنى هم به قصد جنگ و غزا صائفه ( روم ) را قصد كرد . اهالى لولوه هم مدت سى روز از پذيرفتن و راه دادن برئيس خود امتناع كردند . پادشاه روم يك بطريق ( رئيس - قائد - امير ) براى آنها فرستاد و تعهد كرد كه بهر يكى از آنها هزار دينار بدهد كه شهر را به او واگذار كنند .\r\nآنها بطريق را از ديوار بالا كشيدند و داخل شهر نمودند و حقوق و ارزاق عقب افتاده خود را دريافت كردند و بعد بطريق را گرفته نزد بلكاجور فرستادند و او هم نزد متوكل روانه كرد و اهالى هم شهر لولوه را تسليم نمودند ، پادشاه روم براى فديه بطريق هزار اسير مسلمان داد .\r\nمحمد بن سليمان بن عبد الله بن محمد بن ابراهيم امير الحاج شد كه او را زينبى ميگفتند ( زينب بانوى بنى العباس در آغاز كار بود ) . او والى مكه بود .\r\nمتوكل نسبت بموديان ماليات ارفاق كرد كه جشن نوروز را بتأخير انداخت ( كه در نوروز بايد خراج را بپردازند و چون نپرداختند جشن را تا وصول ماليات معوق داشت ) . او در يازدهم ماه ربيع الاول مطابق هفدهم حزيران و بيست و هشتم ارديبهشت ماه نوروز را جشن گرفت . بحترى ( شاعر مشهور ) چنين گفت :\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n ان يوم النيروز عاد الى * العهد الذى كان سنه اردشير \r\nيعنى عيد نوروز بزمانى برگشت كه اردشير آن را سنت كرده بود .\r\n\r\nبيان لشكر كشى كفار بكشور اسلام در اندلس\r\nدر آن سال مجوس ( قبل از اين اشاره كرده بوديم كه مجوس مغ بايد باشد و اختصاص بايرانيان داشته ولى مورخين خلط ميكنند كه در قاره ديگر غير مسلمان را مجوس مىخوانند و اين مكرر شده است ولى گفتن كفار و مشركين اولى مىباشد چنان كه خود مولف در جاى ديگر گفته است ) با كشتيهاى جنگى خود بلاد اسلام را قصد كردند . محمد بن عبد الرحمن امير بلاد اندلس دستور داد كه سپاه جمع شود و جنگ را آغاز كنند .\r\nكشتىهاى مجوس به شهر اشبيليه رسيد در جزيره جنگ رخ داد و مجوس وارد شهر شدند .\r\nمسجد جامع را آتش زدند . از آنجا گذشتند و به محل ناكور رسيدند و لشكر زدند سپس بلاد اندلس را قصد كردند اهالى تدمير تاب پايدارى نياورده گريختند بعد بقلعه اريواله پناه بردند .\r\nمجوس تا محل حائط افرنجه ( ديوار فرنگ ) پيش رفتند . غنائم بسيار و برده و گرفتار بدست آوردند و بازگشتند . ناگاه با كشتيهاى محمد دچار شدند . دو كشتى را آتش زدند و دو كشتى ديگر از كفار بغنيمت بردند . كفار به جوش و خروش آمدند و سخت دليرى و نبرد كردند و جمعى از مسلمين شهيد شدند . كشتيهاى مجوس هم رها شده تا به شهر بنبلونه رسيدند . امير آنجا را كه غرسه فرنگى بود دچار كردند . او خود را با نود هزار دينار خريد و فديه داد .\r\nدر آن سال حاكم طرسوسه شهر بنبلونه را قصد كرد و دژ بيلسان را گشود و اهالى آن قلعه را اسير كرد . روز بعد جنگ با مسلمين واقع شد و گروهى شهيد شدند .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\n\r\nبيان جنگ بربريان و ابن اغلب در آفريقا\r\nميان بربريان و سپاه ابن ابراهيم احمد بن محمد بن اغلب جنگ عظيم رخ داد و آن در ماه جمادى الثانية بود سبب اين بود كه بربريان « لهان » از پرداخت ماليات ده يك و دادن خراج به حاكم طرابلس خوددارى و با او نبرد كردند و او گريخت و بقلعه كه خود در شهر ساخته بود پناه برد و بر استحكام آن افزود پس از آن سوى طرابلس لشگر كشيد و احمد بن محمد امير ( آفريقا ) براى او مدد بفرماندهى برادر خود زيادة إله فرستاد . بربريان منهزم و بسيارى از آنها كشته شدند . زيادة إله سوارها را بدنبال آنها روانه كرد كه كشتند و اسير گرفتند و گرفتاران را گردن زدند . لشگرگاه آنها را هم آتش زدند . بربريان ناگزير تن بطاعت و تسليم دادند و از آنها گروگان گرفته شد .\r\n\r\nبيان حوادث\r\nيعقوب بن اسحاق نحوى معروف بابن السكيت درگذشت . علت مرگ او اين بود كه متوكل از او پرسيد : كدام را بيشتر دوست دارى : دو فرزندم معتز و مؤيد يا حسن و حسين ( بن على ) . او بر حسن و حسين درود گفت و آنچه لازمه ثنا در حق آن دو بزرگوار بود به زبان آورد . متوكل ( كه دشمن على و آل على بود ) دستور داد تركان لگد به شكم او بزنند و آن قدر زدند تا مرد . او را به خانه خود حمل كردند و در خانه جان سپرد . ( ابن السكيت از علماء بزرگ نحو بود كه شهيد عقيده و ايمان خود شد ) ذو النون مصرى در ماه ذى القعده وفات يافت . ابو تراب نخشبى صوفى هم طعمه شيران شد كه در بيشه شيران هلاك و خوراك درندگان گرديد . ابو على حسين - بن على معروف بكرابيسى يار شافعى وفات يافت . گفته شد وفات او در سنه دويست - و چهل و هشت بود . سوار بن عبد إله قاضى عنبرى پس از كور شدن درگذشت .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\n\r\nسنه دويست و چهل و شش\r\nعمرو بن عبد إله اقطع براى جنگ و غزاى صائفه روم لشگر كشيد . هفده هزار اسير گرفت . و نيز سوى فريباس لشگر كشيد و پنج هزار اسير گرفت ( يا فديه آنها را دريافت زيرا عبارت اخرج آمده و مىتوان تعبير كرد ) فضل بن قارن نيز بيست كشتى جنگى مجهز كرد و انطاكيه را گشود .\r\nبلكاجور را هم قصد كرد غنايم و اسراء بسيار بدست آورد .\r\nعلى بن يحيى ارمنى نيز براى غزا لشگر كشيد پنج هزار اسير گرفت . از چهار پايان و رمه هم ده هزار بود .\r\nدر آن سال متوكل به شهر جديد الاحداث جعفريه ( كه شرح آن گذشت ) منتقل شد .\r\nدر ماه صفر فديه و مبادله اسراء بتوسط على بن يحيى ارمنى انجام گرفت .\r\nدو هزار و سيصد و شصت و هفت تن اسير آزاد شدند .\r\nدر بغداد بيست و چند روز باران باريد در ماه شعبان تا ماه رمضان بواسطه فزونى باران سبزه از آجر دميد ( عين عبارت مولف ) متوكل نماز عيد فطر را در جعفريه خواند .\r\nخبر از بلخ آمد كه در جاده دهاقين خون باريد ( افسانه است ) .\r\nمحمد بن سليمان زينبى امير الحاج شد .\r\nاهالى سامرا روز دوشنبه را با ديدن هلال ماه عيد گرفتند و قربانى كردند .\r\n( عيد اضحى ) ولى اهالى مكه روز سه شنبه را عيد گرفتند .\r\nمحمد بن عبد الرحمن امير اندلس ، با سپاهى عظيم و استعداد بىمانند براى فتح شهر بنبلونه لشگر كشيد . داخل كشور شد و همه جا را ويران كرد و غنايم بسيار بدست آورد و بسيار كشت و قلعه فيروس را گشود همچنين قلعه فالحسن و دژ قشتل كه در آنجا فرتون بن عرسيه را اسير كرد و در قرطبه بزندان سپرد\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nكه مدت بيست سال محبوس ماند بعد او را آزاد و بكشور خود روانه كرد . او نود و شش سال عمر كرد .\r\nمحمد در سرزمين تنبيلونه مدت سى و دو روز اقامت گزيد .\r\nدر آن سال دعبل بن على خزاعى شاعر ( از بزرگان شيعه و پيروان على و آل على دانشمند و مولف و بى باك و متهور و بدخواه خلفاء بنى العباس بود ) او در سنه صد و چهل و هشت متولد شده و مايل بتشيع بود در گذشت .\r\nسرى بن معاذ شيبانى كه والى رى بود در همان شهر درگذشت . او نيك رفتار و فاضل بود .\r\nاحمد بن ابراهيم دورقى در بغداد وفات يافت . همچنين محمد بن سليمان اسدى ملقب بكوين .\r\n\r\nسنه دويست و چهل و هفت\r\nدر آن سال متوكل كشته شد . سبب قتل او اين بود كه دستور داد نامه‌ها بشهرستان‌ها نوشته شود كه املاك و اموال وصيف را ضبط و بفتح بن خاقان واگذار كنند .\r\nنامه‌ها نوشته و بنا شد كه به مهر و امضاء متوكل برسد وصيف آگاه شد .\r\nمتوكل تصميم گرفته بود كه نماز جمعه را ( در نخستين جمعه ماه رمضان ) ( در مسجد ) بخواند . مردم آگاه و آماده و جمع شدند . بنى هاشم از بغداد ( بسامراء ) رفتند كه عرايض خود را تقديم كنند ( هنگام خروج متوكل از كاخ براى نماز ) يا با او مذاكره و مكالمه نمايند اگر او سوار شود ( و از خانه بيرون رود ) .\r\nچون روز جمعه فرا رسيد عبد الله بن فتح و فتح بن خاقان به او گفتند : مردم از هر طرف جمع شده و هر يكى حاجتى يا شكايتى دارند ( و مزاحم خواهند شد ) .\r\nامير المؤمنين هم سينه درد و تنگى نفس دارد . اگر امير المؤمنين صلاح بداند يكى از فرزندان كه وليعهد هستند ( يكى بعد از ديگرى ) بجاى او نماز بخواند و ما همه هم همراه او باشيم بهتر خواهد بود . متوكل هم دستور داد كه منتصر سوار شود و براى\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nنماز ( بجاى پدر ) برود . چون منتصر برخاست كه سوار شود آن دو مرد ( فتح و فرزندش ) گفتند : اى امير المؤمنين اگر صلاح بدانى معتز براى نماز برود زيرا مردم همه جمع شده‌اند و او را به اين كار بزرگ و شريف خواهى داشت خداوند هم او را سزاوار و شايسته اين كار كرده معتز هم تازه داراى فرزند شده بود و اين يك نحو تشريف و بزرگ داشت و دلنوازى بوده .\r\nمتوكل امر كرد معتز سوار شود و برود پيشنماز مردم باشد . او هم رفت و نماز خواند منتصر هم خانه‌نشين شد و در خانه خود در شهر جعفريه ماند . اين كار بيشتر او را ضد پدر تحريك كرد ( قبل از اين اشاره شده بود كه متوكل مخنث را برقص وا ميداشت و او را به على بن ابى طالب تشبيه ميكرد كه منتصر بر او خشم گرفت و همان خشم سبب قتل پدر او گرديد ) چون معتز نماز خواند و خطبه كرد ، عبيد إله و فتح بن خاقان ( پسر و پدر ) هر دو برخاستند و دست و پاى او را بوسيدند . چون نماز و خطبه پايان يافت او با موكب بازگشت مردم هم به دنبال او بودند تا بر پدر وارد شد . پدر بسيار خرسند شد .\r\nچون عيد فطر رسيد متوكل گفت : بگوييد : منتصر پيشنماز شود . عبيد إله به او گفت : مردم منتظر هستند كه خود امير المؤمنين را مشاهده كنند و اگر امير المؤمنين سوار نشود و براى نماز نرود مردم راجع به مرض او شايعاتى منتشر خواهند كرد .\r\nاگر امير المؤمنين بخواهد دشمنان منكوب و دوستان را مسرور كند بهتر اين است كه خود او سوار شود و براى نماز برود . او سوار شد و مردم در مسافت چهار ميل براى ديدن او صف كشيدند و براى تعظيم پياده شدند او هم رسيد و نماز خواند و بازگشت . او يك مشت خاك برداشت و بر سر خود پاشيد و گفت : چون اجتماع عظيم مردم و آن همه تكريم و تعظيم را ديدم و دانستم كه آنها همه زير دست و فرمانبردار من هستند خواستم براى خداوند تواضع كرده باشم لذا اين خاك را بر سر خود ميپاشم .\r\nروز سيم خون گرفت ( رگ زد . قصد كرد ) . ميل كرد گوشت شتر جوان بخورد .\r\nدر آن هنگام ابن حفصى نزد او بود همه با هم گوشت شتر خوردند . هيچ روزى پر\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nشادى و خوشى مانند آن روز نبود . نديمان و مطربان و مغنيان را خواند . در آن وقت مادر معتز يك جبه خز سبز براى او فرستاد كه مردم مانند آن در ظرافت و خوبى نديده بودند . او به آن جبه نگاه كرد و تعجب نمود ولى دستور داد كه آن را دو نيم كنند و پس بدهند و بنماينده و حامل آن جبه گفت : ( به مادر معتز ) بگو كه من نزد خود چنين مىانديشم كه اين را نپوشم ( اجل من مجال پوشيدن آن را نخواهد داد ) نمىخواهم ديگرى بعد از من هم آن را بپوشد بدين سبب آن را پاره كردم و پس دادم گفت : ( راوى ) ما همه گفتيم : پناه بر خدا ببر كه چنين انديشه نداشته باشى او نوشيد و سرگرم طرب شد و باز گفت : من به خدا قسم از شما جدا خواهم شد فراق را آغاز ميكنم . او در حال طرب و خوشى بود تا شب او و فتح بن خاقان هر دو تصميم گرفتند كه روز بعد منتصر ( فرزندش كه وليعهد او هم بود ) و وصيف و بغا را بكشند .\r\nهمچنين گروهى از سالاداران ترك . منتصر هم با وصيف و سالاران ترك توطئه قتل متوكل را چيده بود . متوكل هم قبل از روز توطئه سخت بمنتصر آزار رسانيد و به او توهين و تحقير بسيار كرد . گاهى به او دشنام مىداد و گاهى بيش از اندازه طاقت دستور مىداد كه مى بنوشد و زمانى امر ميكرد كه پس گردنى به او بزنند و او را بقتل تهديد مىكرد . بفتح بن خاقان گفت : من از خداوند و از خوشى پيغمبر بيگانه و برى باشم اگر تو به او لطمه نزنى . فتح هم برخاست و دو بار بر سر و روى منتصر لطمه زد و بعد دست به پشت او هم انداخت . متوكل گفت : همه گواه باشيد كه من مستعجل يعنى منتصر را خلع كرده‌ام ( از ولايت‌عهد ) . بعد به او رو كرد و گفت : من نام ترا منتصر نهاده‌ام و مردم بسبب حماقت تو ترا مستعجل ناميده‌اند ( براى خلافت عجله دارى ) منتصر گفت : اگر امر كنى گردنم را بزنند براى من آسانتر و گواراتر از اين كار است كه نسبت به من روا مىدارى .\r\nمتوكل گفت : به او باده دهيد . بعد از آن طعام شام حاضر شد و آن در نيمه شب بود .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nمنتصر از آنجا خارج شد . بنان غلام احمد بن يحيى را گفت بدنبال من بيا پس از آن دست زرافه حاجب و سرنگهبان را گرفت و به او گفت با من بيا . نگهبان گفت : امير المؤمنين هنوز بيدار است ( يعنى نمىتوانم نگهبانى او را ترك كنم ) منتصر گفت : او سخت مست شده و الان بغا و ساير نديمان او را ترك ميكنند سپس به او گفت : من ميخواهم دختر ترا به فرزند بغا بزنى بدهم . گفت : ما همه بنده تو هستيم بكن هر چه ميخواهى . او همراه منتصر تا حجره رفت مشغول تناول طعام شدند ناگاه صداى غوغا و خروش برخاست . هر دو برخاستند . بغا را ديدند .\r\nمنتصر پرسيد : چه شده ؟ بغا گفت : اى امير المؤمنين خداوند به تو اجر عظيم بدهد . او ( متوكل ) بنده خدا بود و خداوند او را نزد خود خواند . منتصر نشست و دستور داد حجره كه متوكل در آن كشته شده بود بسته شود . درهاى كاخ همه بسته شد . وصيف را گفت معتز و مؤيد ( دو برادرش ) را احضار كند آن هم از قول متوكل ( كه هنوز خبر نداشتند ) اما چگونگى قتل متوكل كه چنين بود : چون منتصر خارج شد متوكل دستور داد خوان طعام گسترده شود . بغاى صغير معروف بشر ابى پشت پرده ايستاده بود . آن روز نوبت حراست بغاى كبير بود كه فرزندش موسى بنيابت پدر نگهبانى را بر عهده داشت . موسى پسر خاله متوكل بود . پدرش در آن هنگام در محل « سميساط » بود . بغاى صغير وارد محفل شد و نديمان را گفت برخيزند و بحجره ديگر بروند . فتح بن خاقان ( وزير و فاعل ما يشاء ) گفت : اين وقت برخاستن و رفتن آنها نيست زيرا امير المؤمنين هنوز برنخاسته . بغا گفت :\r\nامير المؤمنين خود به من دستور داده بود كه از هفت پياله اگر بيشتر بنوشد كسى را نزد او نگذارم اكنون او چهارده رطل نوشيده . حرم ( خانواده و زنان ) امير المؤمنين هم اكنون پشت پرده ايستاده‌اند .\r\nآنگاه بغا نديمان را اخراج كرد و فتح و عثعث و چهار غلام خاص و ابو مدين متوكل كه برادر مؤيد از مادر بود نزد متوكل ماندند . بغاى شرابى در\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nها را بسته بود مگر درى كه برودخانه باز مىشد كه از آن در كشندگان متوكل داخل شدند . آنها از آن در وارد شدند . ابو احمد ( پسر متوكل ) آنها را ديد و گفت : اى پست فطرتان چه ميكنيد ؟\r\nآنها شمشيرها را آخته بودند . متوكل چون فرياد ابو احمد را شنيد . سر بلند كرد و گفت : اى بغا اين چه كاريست ؟ بغا گفت : اينها نگهبانان نوبتى هستند .\r\nآنها هم ( ترسيدند ) و به عقب بازگشتند . چون صداى متوكل را شنيدند . در آن هنگام هنوز « واجن » و اتباع او نرسيده بودند . فرزندان وصيف هم با آنها بودند بغا به آنها گفت : اى فرومايگان شما اول و آخر كشته خواهيد شد پس بهتر اين است با عزت و جوانمردى بميريد . آنها برگشتند . اول « بغلون » او را با شمشير زد . شمشير گوش و دوش او را بريد . متوكل گفت : مهلت بده خداوند دستت را ببرد خواست برخيزد . دست خود را سپر كرد .\r\nبغلون دستش را بريد . باغر هم ( هر دو ترك بودند ) او را زد ، فتح گفت : واى بر شما امير المؤمنين است آنگاه خود را بر او انداخت . آنها شمشيرها را بتن او فرو بردند . او فرياد زد آوخ از مرگ ، كنار رفت كه او را كشتند . آنها بوصيف گفته بودند : ما از عاقبت كار خود مىترسيم وصيف گفت : باكى بر شما نيست گفتند : يكى از فرزندان خود را همراه ما بفرست او پنج فرزند خود را فرستاد كه صالح و احمد و عبد اللّه و نصر و عبيد الله بودند .\r\nگفته شد چون مهاجمين وارد شدند « عثعث آنها را ديد و بمتوكل گفت :\r\nما از شير و مار و عقرب رها شديم اكنون دچار شمشيرها مىباشيم ! متوكل گفت واى بر تو شمشير چيست ؟ هنوز سخن او پايان نيافته بود كه مهاجمين داخل شدند و او را كشتند . فتح را كشتند و از آنجا خارج شده نزد منتصر رفتند و بعنوان خلافت بر او درود گفتند و خبر دادند كه امير المؤمنين زندگانى را بدرود گفته بر سر « زرافه » هم با شمشيرهاى آخته ايستادند و گفتند : بيعت كن او هم بيعت كرد . منتصر هم از آنجا بوصيف ( كه بفرمان او و با بودن فرزندان او متوكل كشته شد ) پيغام داد\r\n\r\n","description":"","footnote":"","page_name":" 261 ","page_number":261},
  {"content":"\r\n\r\n( تظاهر و خدعه كرد ) كه فتح بن خاقان پدرم را كشت و من هم او را كشتم : ( يعنى فتح بقصاص پدر ) اكنون تو با سالاران خود حاضر شويد او هم با ياران و اتباع خود حاضر شد و همه بيعت كردند .\r\nعبيد الله يحيى در حجره خود نشسته احكام را صادر و امور كشور را اداره مىكرد و جعفر بن حامد هم نزد او بود و از قتل متوكل هم خبر نداشتند .\r\nناگاه يكى از غلامان رسيد و گفت : تو اينجا نشسته نمىدانى كه شمشير ترا باز خواهد داشت خانه را هم بر تو خواهند بست و تو در اينجا زندانى خواهى بود او بجعفر گفت : برخيز و خبر بيار او رفت و بازگشت و گفت : متوكل و فتح بن خاقان هر دو كشته شده‌اند . او با عدهء از خواص و غلامان خواست بيرون رود به او گفتند : تمام درها را بسته‌اند راه رودخانه را گرفت آنجا هم درى كه برود باز مىشد بسته بود . او دستور داد درها را بشكنند . سه در شكستند و برود راه يافتند سوار زورق شد و گريخت . سپس سوى كاخ معتز رفت او را در آنجا نيافت . گفت :  إِنَّا لِلَّهِ وَ إِنَّا إِلَيْهِ راجِعُونَ .  او خود را كشت . مرا هم بكشتن داد .\r\nروز بعد كه صبح چهار شنبه بود ياران و اتباع عبيد الله اعم از ابناء ( فرزندان ايرانى كه در زمان ابو مسلم خلافت بنى العباس را برپا كردند و نسلا بعد از نسل آنها را ابناء مىگفتند ) و عجم ( اعم از ايرانى و ترك ) و ارمن و گروه « زواقيل » و غيره هم همه نزد او تجمع كرده آماده شدند . عده آنها بالغ بر ده هزار نفر گرديد .\r\nگفته شد : سيزده هزار و باز گفته شد : ما بين پنج الى ده هزار بودند . همه گفتند : تو ما را براى چنين روزى تربيت نمودى اكنون ما بفرمان تو هستيم فرمان بده تا بر آن قوم حمله كنيم و منتصر و ياران او را بكشيم . او خوددارى كرد و گفت : معتز در دست آنهاست على بن يحيى منجم گويد : من تاريخ و داستان\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nبراى متوكل مىخواندم . كتابى در دست گرفته وقايع و پيش بينىها را يكى بعد از ديگرى براى او خواندم تا باينجا رسيدم كه خليفه دهم كشته مىشود ( كه متوكل بود ) من از خواندن آن خوددارى كردم . از من پرسيد چرا خاموش شدى . گفتم هيچ و جز خبر خير چيز ديگرى نيست . گفت : هر چه هست بايد بخوانى من چنين گفتم : شخصى كشته مىشود .\r\nاو گفت : اى كاش مىدانستم آن شخص بدبخت كيست ؟\r\nابو الوارث قاضى « نصيبين » گويد : من در عالم رويا و خواب كسى را ديدم كه چنين گفت : ( البته افسانه و مجعول است )\r\n يا نائم العين فى جثمان يقظان * ما بال عينك لا تبكى بتهتان\r\nاما رايت حروف الدهر ما بغلت * بالهاشمى و بالفتح بن خاقان \r\nيعنى : اى كسى كه ديده او خفته و تنش بيدار است ( چشم خواب در بدن بيدار ) چرا ديده تو مانند باران گريه نمىكند ؟ مگر حوادث روزگار را نديدى كه نسبت به آن هاشمى ( متوكل ) و فتح بن خاقان چه كرده است پس از چند روز پست خبر قتل هر دو را آورد تاريخ قتل متوكل در شب چهارشنبه چهارم ماه شوال بود . گفته شد شب پنجشنبه بود .\r\nمدت خلافت او چهارده سال و ده ماه و سه روز بود .\r\nمحل تولد او در « فم الصلح » در تاريخ شوال سنه دويست و شش بود . سن او قريب چهل سال بود او گندمگون و لاغر و خوب چشم و كم ريش بود .\r\nشعراء در رثاء او بسيار شعر گفتند .\r\nيكى از آنها على بن الجهم بود كه چنين گفته :\r\n عبيد امير المؤمنين قتلنه * و اعظم آفات الملوك عبيدها\r\nبنى هاشم صبرا فكل مصيبته * سيبلى على وجه الزمان جديدها \r\nيعنى : بندگان امير المؤمنين او را كشته بزرگترين آفات و بليات پادشاهان بندگان آنها مىباشند اى بنى هاشم صبر و بردبارى كنيد . هر چيز\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nنو در اين روزگار كهنه خواهد شد .\r\n\r\nبيان سيره و رفتار متوكل\r\nچنين آمده كه ابو الشمط مروان بن ابى الجنوب گفت : من براى متوكل شعرى خواندم كه در آن هجا و ناسزاى رافضه بود . او مرا امير بحرين و يمامه كرد و چهار خلعت به من داد .\r\nمنتصر هم به من يك خلعت داد . سه هزار دينار هم بر من نثار كرد و بمنتصر و سعد ايتاخى دستور داد كه دينارها را از زمين جمع كنند و به من بدهند . آنها هم هر چه دستور داد انجام دادند . شعر من هم اين است :\r\n ملك الخليفه جعفر * للدين و الدنيا سلامه\r\nسلم تراث محمد * و بعد لكم تشقى الظلامه\r\nيرجو التراث بنو * البنات و ما لهم فبها قلامه\r\nو الصهر ليس بوارث * و البنت لا ترث الامامه\r\nما للذين تخلوا * ميراثكم الا الندامه\r\nاخذ الوارثة اهلها * فعلام لومكم علامه\r\nلو كان حقكم لما * قامت على الناس القيامة\r\nليس التراث لغيركم * لا و الإله و لا كرامه\r\nاصبحت بين محبكم * و المعضين لكم علامه \r\nيعنى : سلطنت خليفه كه جعفر باشد براى دنيا و دين سلامت است .\r\nميراث محمد براى شماست و با عدالت شما تباه مىشود .\r\nفرزندان دختر بنى فاطمه آرزوى ميراث را مىكنند و حال اينكه به اندازه سر ناخن از آن بهره ندارند از خلافت ) داماد وارث نمىشود و دختر وارث امامت نمىشود ( پيشوا و امام نخواهد بود زيرا مونث است آنانى كه ادعاى ميراث شما را مىكنند بهره جز پشيمانى ندارند\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nارث را وارثين و اهل آن بدست آورده‌اند .\r\nبراى چه ملامت مىكنيد . اين ملامت براى چيست ؟ اگر اين حق براى شما ( بنى فاطمه ) مىبود نسبت بشما اين همه شور و نشور و قيامت نمىبود . كه ( بنفع بنى العباس و به ضرر آل على ) اين ميراث براى غير از شما ( اى بنى العباس ) نخواهد بود . نه به خدا قسم .\r\nنه ديگران گرامى و كريم نخواهند بود .\r\nتو خود ميان دوستان و بدخواهان يك علامت مىباشى ( اى متوكل كه تو مثال حب و بغضى ميان دو گروه بنى العباس و آل على مىباشى ) بعد از آن هم متوكل براى شعر ديگرى هم مانند آنچه گفته بودم ده هزار درهم بر من نثار كرد .\r\nيحيى بن اكثم گويد : من نزد متوكل بودم كه ميان من و او سخنى از مأمون جارى شد . من او را ستودم و او را افضل از ديگران گفتم . نيكىها و مراتب علم و معرفت او را شمردم و بسيار ثنا كردم كه مورد تصديق و موافقت حضار واقع نشد متوكل از من پرسيد او درباره قرآن چه مىگفت ؟ من گفتم : او ميگفت با بودن قرآن احتياجى بعلم ديگرى نخواهيم داشت . و با بودن سنت بيمى نداريم كه كسى كه مرتكب يك عمل ناپسند شود و با بيان حقايق حجت و برهان كافى هست كه كسى منكر و كافر نشود و اگر بعد از اتمام حجت و توضيح كامل و بيان حق و باطل كسى كافر شود جزاى او شمشير است زيرا حجت واضح و برهان نمايان شده . متوكل گفت : من اين مطلب را كه تو بيان كردى از تو نخواسته بودم يحيى گفت : نيكىها را شمردن و در غياب نيك گفتن بر كسى كه داراى نعمت است واجب و لازم مىباشد . متوكل پرسيد :\r\nمعتصم ميان سخن خود چه مىگفت . گويا تو حديث امير المؤمنين معتصم را كه خداوند او را بيامرزاد فراموش كردى ؟ يحيى گفت . معتصم چنين مىگفت : خداوندا من ترا ستايش و سپاس مىكنم بر نعمتهائى كه به من دادى كه بشمار نخواهد آمد و از تو مغفرت ميخواهم از گناهانى كه جز عفو تو هيچ چيز آنها را محو نمىكند\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nمتوكل پرسيد : او اگر چيزى را مىپسنديد چه مىگفت ؟ يا اگر به او مژده مىدادند چه حالى پيدا مىكرد ما همه چيز او را فراموش كرديم . يحيى گفت : چون او نام خداوند و نعمت او را ياد مىكرد مىگفت : شمردن نعمتها و ياد كردن آنها بر انسان واجب و لازم است كه هميشه بايد با ذكر خداوند آنها را به زبان آرد و طاعت خداوند را فرض بداند كه بر آن نعمت شكر كند . حمد و ستايش خداوند بزرگ واجب است كه ما را مشمول نعمت فرموده . پس بايد حق شكر خداوندى را ادا كرد كه بر آنچه مىشماريم از نعمت و احسان مىافزايد و ما قادر بر احصاء نعم خداوند نخواهيم بود زيرا نعمت‌ها و منت‌ها و افزايش نزول آنها و دوام فضل خداوند بيشتر از دوام شكر و حمد و ثناى ما مىباشد هر كه قدر نعمت خداوند را بداند بايد شكر را ادامه و افزايش دهد .\r\nمتوكل گفت : راست گفتى اين سخن عين حقيقت است در آن سال محمد بن عبد الله بن طاهر از سفر مكه بازگشت و آن در ماه صفر بود . او اندوه و تأسف خود را از واقعه اسف‌انگيز روز قربانى بيان كرد . ( اختلاف در روز عيد قربان و ديدن ماه و تعيين روز بود ) متوكل دستور داد براى تعيين روز عيد ( بعد از آن ) و ديدن هلال بايد بر حسب فرمان خليفه عمل شود كه او با اثبات ديدن هلال روز عيد اضحى را معين خواهد كرد . و نيز دستور داد در كليه مشاعر ( اماكن مقدسه ) بجاى روغن و نفط شمع روشن كنند ( نفط سياه تصفيه نشده را مىسوختند ) .\r\nدر آن سال مادر متوكل درگذشت و آن در ماه ربيع الثانى بود منتصر بر او نماز خواند . او را نزديك مسجد جامع دفن كردند و او شش ماه قبل از كشتن متوكل درگذشت .\r\n\r\nبيان بيعت منتصر\r\nپيش از اين خبر بيعت منتصر هنگام قتل متوكل را نوشته بوديم . يكى از\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nكسانى كه بيعت كرده بودند ابو جعفر محمد بن جعفر متوكل على الله بود كه در شب قتل او بيعت كرد . روز چهارشنبه . سالاران و فرماندهان و نويسندگان و رؤسا ، ديوان و اعيان و چاكران ( گروه بنام شاكريه كه معرب چاكر است تشكيل مىدادند ) و سپاهيان و ديگران كه احمد بن خصيب بر آنها مقدم و رئيس بود و او لوحى در دست داشت كه در آن چنين نوشته شده : فتح بن خاقان متوكل را كشت و فتح را بقصاص و انتقام كشتند مردم هم همه بيعت كردند . در آن هنگام عبيد الله بن يحيى بن خاقان هم حاضر شد و بيعت كرد و رفت . گفته شد : ابو عثمان سعيد صغير ( دو سعيد بودند كبير و صغير ) چنين نقل كرد : شبى كه متوكل كشته شد مادر كاخ با منتصر بوديم . هر گاه فتح بن خاقان خارج مىشد منتصر هم باحترام و خدمت او خارج مىشد و هر گاه سوار ميشد منتصر ركاب او را ميگرفت و پس از سوار شدن لباس او را مرتب مىكرد كه از دو طرف زين آويزان شود . ما مطلع شده بوديم كه عبيد الله بن يحيى عدهء را كمين گذاشته كه هنگام خروج منتصر او را بكشند . ( منتصر را بكشند ) متوكل هم بمنتصر دشنام داده و غضب كرده و قصد بود كه او را بزند ( و بفتح بن خاقان دستور داد كه چند لطمه به او بنوازد كه او هم زد . )\r\nمنتصر بعد از آن تحقير و توهين برخاست و به خانه خود رفت و ما هم با او رفتيم . منتصر با تركان توطئه و تبانى كرده بود كه چون متوكل مست شود او را بكشند ( ابو عثمان صغير ) گفت : مدتى نگذشت كه رسول منتصر نزد من آمد و گفت :\r\nزود بيا كه نمايندگان امير المؤمنين نزد منتصر آمده‌اند كه او سوار شود و حضور يابد . گفت : ( راوى كه ابو عثمان باشد ) . من گمان بردم كه منتصر را كشتند ( ترور كردند ) من سلاح خود را گرفته با آمادگى كامل سوار شدم و بدر كاخ منتصر رفتم . كسانى كه آنجا بودند در حال شور و نشور مانند موج در حركت و جنبش بودند ناگاه « واجن » رسيد و خبر پايان كار را داد . منتصر سوار شد من هم بدنبال او تاخت كردم و بيكى از راهها به او رسيدم و سخت مرعوب و بيمناك شده\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nبودم ، چون آن حال را ديد گفت : آرام باش بر تو باكى نيست امير المؤمنين با يك پياله كه در گلوى او جسته بود زندگانى را بدرود گفت خداوند او را بيامرزاد . بر من سخت ناگوار آمد . با هم رفتيم احمد بن خصيب هم با ما بود گروهى از سالاران هم بدنبال ما بودند تا بكاخ رسيديم و داخل شديم . دستور داد نگهبانان درها را حراست كنند . من به او گفتم اى امير المؤمنين در چنين وضع و حالى غلامان تو نبايد از تو دور شوند ( سرگرم نگهبانى و حراست دروازه‌ها باشند ) گفت : آرى . تو پشت مرا بگير و مراقب باش . ما اطراف او را خوب احاطه و نگهدارى كرديم ، هر كه در آنجا حاضر بود با او بيعت كرد . هر كه هم مىرسيد مىايستاد تا آنكه سعيد كبير رسيد . او را بدنبال مؤيد فرستاد كه حاضر شود .\r\nمن هم گفت . تو برو معتز را حاضر كن . من در حالى كه از خود نا اميد و بيمناك بودم با دو غلام رفتم . بدر كاخ رسيدم . در آنجا هيچ كس از نگهبانان نبود در را باز كردم و بدر بزرگ رسيدم . حلقه در را سست كوبيدم . پرسيده شد تو كيستى گفتم من رسول امير المؤمنين منتصر هستم ولى عرصه بر من تنگ شد و او دير كرد و من سخت ترسيدم . بعد در را باز كردند و « بيدون » خادم بيرون آمد و در را بست و از چگونگى وضع و حال پرسيد گفتم : متوكل سر باده‌گسارى زندگانى را پايان داد و مردم با منتصر بيعت و همه نزد او تجمع كرده‌اند . منتصر امير المؤمنين مرا فرستاد كه معتز را براى بيعت احضار كنم . « بيدون » داخل شد و بازگشت و مرا همراه خود باندرون برد . من نزد معتز رفتم . به من گفت واى بر تو چه افتاده ؟ من خبر مرگ متوكل را به او دادم و تسليت گفتم . بعد از او خواستم كه حاضر شود و نخستين كسى باشد كه با منتصر بيعت كرده و برادر خود را دلدارى دهد و او را خشنود سازد . من و بيدون هر دو اصرار كرديم تا حاضر شد . او سوار شد و ما هم بدنبال او و در عرض راه او را بسخن خود دلگرم و اميدوار مىكردم از عبيد الله بن يحيى پرسيد . گفتم : او مشغول است كه از مردم بيعت بگيرد ( او دشمن سرسخت منتصر و هواخواه معتز و داراى عده و نيرو بود ) همچنين فتح ( كه\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nكشته شده بود ) مشغول بيعت گرفتن است معتز با آن سخن نا اميد و تسليم شد .\r\nما همه بدروازه خيبر رسيديم در را براى ما باز كردند . ما هم نزد منتصر رفتيم . منتصر چون معتز را ديد او را نزديك كرد و با او معانقه نمود و به او تسليت گفت و از او بيعت گرفت .\r\nبعد از آن سعيد كبير رسيد كه مؤيد را همراه آورده بود او هم مانند معتز با او رفتار كرد .\r\nروز بعد منتصر دستور دفن متوكل و فتح را داد . خبر هم در سراسر « ماخوره » شايع و منتشر شد . ماخوره هم شهرى بود كه متوكل دستور احداث و بناى آن را داده بود . در شهر سامرا هم خبر قتل متوكل شايع شد . سپاهيان و چاكران در « باب العامه » تجمع نمودند . همچنين جعفريه . عوام و اوباش هم جمع شدند و بر عده آنها افزوده ميشد و هر دسته بدسته يا فرد دشنام مىدادند و در پيرامون بيعت گفتگو ميكردند .\r\nعتاب بن عتاب گفته شد او نبود زرافه بود . به مردم وعده و اميد داد و گفت : امير المؤمنين منتصر چنين خواهد كرد و چنان مردم به او دشنام دادند . او برگشت و به منتصر گفت .\r\nمنتصر خود شخصاً از كاخ بيرون آمد گروهى از مغربيان اطراف او را گرفته بودند .\r\nنهيب داد و گفت : اوباش را بگيريد . آنها را به طرف دروازه‌هاى كاخ راندند مردم دچار ازدحام و يكى بر ديگرى سوار شدند و عده شش تن هم مردند و پس از آن متفرق شد\r\n\r\nبيان امارت و ايالت خفاجة بن سفيان و فرزندش محمد در جزيره صقليه و جنگ و غزاى آنها\r\nدر سنه دويست و سى و شش نوشته بوديم كه عباس امير صقليه شد و در سنه دويست و چهل و هفت در گذشت . پس از وفات او مردم فرزندش عبد الله بن عباس را بامارت برگزيدند و بامير كل در افريقا نوشتند ( و او تصويب كرد ) . عبد إله هم شروع بجنگ و غزا كرد و دسته‌هاى سپاه را براى فتح قلاع فرستاد . « قلعهء جبل ابن مالك » و قلعه « ارمنين » و قلعه « مشارعه » را گشود و مدت پنج ماه به آن حال ماند تا خفاجه بن -\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nسفيان اميران سامان شد و بصقليه رسيد . نخستين لشگرى را كه فرستاد بفرماندهى فرزندش محمود بود . او سرقوسه را قصد نمود و غنايمى بدست آورد آتش زد و ويران كرد . اهالى محل بجنگ او كمر بستند با آنها نبرد كرد و پيروز شد و بسلامت بازگشت . اهالى رغوس هم از او امان خواستند و تسليم شدند .\r\nدر تاريخ سنه دويست و پنجاه همچنين آمده كه اهالى رغوس امان خواستند و گرفتند ديگر اطلاع نداريم كه آيا اين خبر صحت دارد يا نه و در آينده آن را خواهيم نوشت . ولى نمىدانيم يك جا بوده در دو جا ذكر شده يا همان يك جنگ است و مورخين در تاريخ آن اختلاف دارند كه تصور شود دو واقعه بوده است كه اهالى رغوس خيانت و عهد شكنى كردند و دوباره امان گرفتند . خدا داناست .\r\nدر سنه دويست و پنجاه شهر « نوطس » گشوده شد . علت اين بود كه بعضى از مردم شهر بمسلمين خبر دادند كه براى دخول آنها راهى مخفى وجود دارد . آنها از آن راه در ماه محرم داخل شدند و شهر را گرفتند و غنايم بسيار بدست آوردند كه گرانبها بود بعد از آن قلعه « شكله » را پس از مدتى محاصره گشودند .\r\nدر سنه دويست و پنجاه و دو خفاجه « سرقوسه » را اول و جبل النار را دوم فتح نمود . نمايندگان شهر طبرين هم رسيدند و از او امان خواستند به آنها داد و زن و فرزند خود را هم نزد آنها فرستاد ( تا دلگرم باشند ) . آنها تسليم شدند و بعد عهد را شكسته شوريدند خفاجه محمد ( فرزند خود ) را با سپاه فرستاد . شهر را گشود و تمام مردم شهر را اسير نمود .\r\nدر آن سال خفاجه سوى « رغوس » لشگر كشيد مردم شهر امان خواستند به شرط اينكه هر مردى را با ما يحتاج خود از چهار پا و مال او بگذار كه خارج شود و هر چه در شهر بماند از حشم و اموال بغنيمت ببرد او موافقت كرد و چون داخل قلعه شد اموال بسيار و چهارپايان بىشمار و آرد و مواد ديگر بدست آورد .\r\nاهالى « غيران » هم با او متاركه جنگ نمودند . بسيارى از قلاع را گشود ولى بيمار شد و ناگزير به محل « بلرم » بازگشت .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nدر سنه دويست و پنجاه و سه خفاجه از « بلرم » سوى « سرقوسه » لشگر كشيد .\r\n« سرقوسه » و « قطاينه » را گرفت و ويران كرد و كشت‌زارها را پامال و درختها را قطع نمود . دسته‌ها و سپاه او همه جا رفتند و با غنايم بسيار بازگشتند و « صقليه » را تسخير نمودند .\r\nدر سنه دويست و پنجاه و چهار در بيستم ماه ربيع الاول خفاجه فرزند خود محمد را با كشتيهاى آتش افروز جنگى به دريا فرستاد و لشگرى هم به شهر « سرقوسه » روانه كرد ( از دو طرف دريا و زمين ) غنايم بسيار بدست آوردند در آن هنگام خبر رسيد كه يك بطريق ( امير ) از قسطنطنيه با سپاهى عظيم وارد صلقيه ( سيسيل ) شده . با مسلمين مقابله و مقاتله نمود . جنگى سخت رخ داد . روميان گريختند و بسيارى از آنها كشته شدند و غنايم بسيار بدست مسلمين افتاد .\r\nخفاجه سوى « سرقوسه » لشگر كشيد و باز مزارع را تباه كرد و غنيمت بدست آورد و به محل بلرم بازگشت .\r\nخفاجه در آغاز ماه رجب فرزند خود را سوى شهر « غيطه » با سپاه فرستاد او شهر را محاصره و لشگريان را در پيرامون آن پراكنده كرد كه همه جا را غارت كردند و كشتىها را پر از غنيمت نمودند و سوى « بلرم » بازگشتند و آن در ماه شوال بود .\r\nدر سنه دويست و پنجاه و پنج باز خفاجه فرزند خود محمد را سوى شهر « طبرمين » كه از بهترين شهرهاى صقليه است روانه كرد . او در ماه صفر لشگر كشيد . در آن هنگام كسى رسيده بود كه رخنه شهر را مىدانست بمسلمين وعده داده بود كه آنها را از آن رخنه داخل شهر كند . خفاجه آن شخص را همراه فرزند خود روانه كرد .\r\nچون نزديك شهر رسيدند محمد با سپاه خود عقب ماند و عده پياده با آن شخص رهنما فرستاد كه از آن رخنه وارد شهر شوند او هم آن عده را داخل كرد و آنها فوراً سوى دروازه‌ها رفتند و دروازه‌ها را به روى سپاه گشودند و بر برج و بارو هم رفتند و شهر را فتح كردند . آنگاه سپاهيان بغارت و اسارت پرداختند .\r\nسپاه محمد دير كرد مهاجمين كه برده و مال گرفته بودند گمان بردند كه او دچار شده و سپاه او تباه گشته بيمناك شده غارت و برده را رها كرده از شهر\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nخارج شدند .\r\nمحمد با سپاه خود بدروازه شهر رسيد ديد كه سپاهيان در حال خروج و فرار هستند او هم با آنها بازگشت و از تصرف شهر خوددارى نمود .\r\nدر آن سال و در ماه ربيع الاول خفاجه سوى « مرسه » لشكر كشيد و فرزند خود را با سپاه بيشترى سوى « سرقوسه » فرستاد . دشمن با آن سپاه روبرو شد و جنگى سخت رخ داد عده بسيارى از مسلمين كشته و دچار ضعف و خوف شدند و ناگزير بازگشتند .\r\nخفاجه پس از آن شكست خود شخصا فرماندهى سپاه را بر عهده گرفت و « سرقوسه » را قصد و محاصره كرد . بر محصورين سخت گرفت و پيرامون شهر را ويران و كشتزار را پامال كرد و بازگشت كه به محل « بلرم » برود . در ميان راه در محل « وادى الطين » ( دشت گل ) لشكر زد شبانه يكى از سپاهيان او را با خنجر طعنه زد و كشت و آن در آغاز ماه رجب بود قاتل هم به شهر « سرقوسه » پناه برد . نعش خفاجه را سوى « بلرم » حمل كردند و به خاك سپردند . مردم هم پس از كشتن او فرزندش محمد را بامارت برگزيدند و بامير كل در افريقا كه محمد بن احمد بود نوشتند و او تصويب كرد و خلعت و فرمان براى او فرستاد .\r\n\r\nبيان امارت محمد بن خفاجه\r\nچون خفاجه كشته شد مردم فرزندش محمد را بامارت نشاند و محمد بن اغلب امير قيروان ( در آن زمان مركز امارت افريقا بود ) امارت وى را تأييد و تثبيت كرد .\r\nدر سنه دويست و پنجاه و شش امير ابن اغلب مذكور سپاهى براى نجات مالطه ( جزيره مالت ) كه از طرف روميان محاصره شده بود فرستاد . چون روميان شنيدند چنين سپاهى آنها را قصد كرده محاصره را ترك و از جزيره « مالطه » باز گشتند .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nدر سنه دويست و پنجاه و هفت غلامان اخته ( باصطلاح خواجه و حال اينكه خواجه بمعنى و مفهوم سيد كه عربى است و آقا كه تركى است مىباشد و آنها اخته و فاقد آلت تناسل هستند كه از كودكى آنها را به اين حال دچار و آماده خدمت بزرگان ميكردند و بعضى از آنها از ولادت آن حال را دارا بودند و اين عادت كه عبارت از استخدام اخته است از قديم بود و فروش غلامان اخته يك نحو تجارت بسيار بزرگ و مهم بوده است كه خارج از موضوع ما مىباشد . ) امير محمد را كشتند مردم قاتلين را تعقيب كرده همه را كشتند .\r\n\r\nبيان حوادث\r\nدر آن سال يك روز پس از انجام بيعت منتصر ابو عمره احمد بن سعيد مولاى بنى هاشم بتصدى « مظالم » ( اموريكه ظلم در آنها روا شده و هر چيزى بستم گرفته‌اند كه بايد به صاحب آن پس داده شود يا باصطلاح اجراى عدالت و رسيدگى بظلم كه جمع مظلمه باشد ) منصوب شد شاعر درباره او گفت :\r\n يا ضيعة الاسلام لما ولى * مظالم الناس ابو عمره\r\nصير مأمونا على امة * و ليس مأمونا على بعره \r\nيعنى اى واى بر اسلام كه از دست رفت ( گم شد ) كه ابو عمر متصدى ( متولى ) مظالم مردم شده است او را امين بر يك ملت كرده‌اند در حالى كه شايسته اين نيست كه بر يك دانه پشگل امين باشد .\r\nمحمد بن سليمان زينبى ( زينب بانوى بزرگ بنى العباس ) امير الحاج شده بود .\r\nعيسى بن محمد نوشرى والى دمشق شد .\r\nدر آن سال سپاه مسلمين در اندلس شهر « برشلونه » را كه در فرنگستان است قصد نمود . مردم شهر را دچار كردند ( جنگ كردند و آسيب رسانيدند ) امير شهر بپادشاه فرنگ نوشت و از او مدد خواست . پادشاه فرنگ يك سپاه عظيم براى يارى او فرستاد .\r\nمسلمين هم رسولى فرستادند و مدد خواستند . براى مسلمين مدد رسيد و آنها بر اهالى\r\n\r\n","description":"","footnote":"","page_name":" 273 ","page_number":273},
  {"content":"\r\n\r\n« برشلونه » سخت گرفتند و جنگ واقع شد . پيرامون شهر با دو برج از باروهاى شهر را گرفتند نبرد بر شدت خود افزود و بسيارى از مشركين كشته شدند . مسلمين غنايم بسيار بدست آوردند و بازگشتند .\r\nابو عثمان بكر بن محمد مازنى نحوى امام ادب عرب درگذشت .\r\n\r\nسنه دويست و چهل و هشت\r\n\r\nبيان لشكركشى وصيف براى جنگ و غزاى روم\r\nدر آن سال منتصر وصيف تركى را با سپاه براى جنگ و غزاى روم فرستاد .\r\nسبب اين بود كه ميان وصيف و احمد بن خصيب كينه و ستيز بميان آمد .\r\nاحمد بن خصيب منتصر ( خليفه ) را تشويق كرد كه وصيف را از سپاه خود دور و براى جنگ و غزا روانه كند .\r\nمنتصر وصيف را احضار كرد و به او گفت : ما آگاه شديم پادشاه سركش روم قصد اين بوم را كرده است و دفاع از هجوم او كارى بس دشوار خواهد بود چاره برفتن شخص من يا تو ( كه وصيف باشى ) منحصر شده است و من مىترسم كه طغيان و هجوم او باعث هلاك مسلمين و تباهى هر چه در راه او باشد از بلاد اسلام بشود وصيف گفت : اى امير المؤمنين من مىروم . منتصر باحمد بن خصيب دستور داد كه هر چه براى لشكر - كشى او ضرورت دارد آماده كن . احمد گفت : آرى اى امير المؤمنين ( چنين خواهم كرد ) منتصر گفت : آرى چه معنى دارد ؟ همين الان برخيز و ما يحتاج را فراهم كن . بعد بوصيف گفت : منشى خود را همراه او روانه كن كه آنچه لازم دارى زود فراهم كند و ملازم او باشد تا تمام كارها و خواسته‌هاى ترا انجام دهد . هر دو برخاستند و رفتند و احمد بن خصيب كوشيد كه هر چه وصيف ميخواهد مهيا نمايد .\r\nبعد دليران را از سپاه برگزيد و همراه و زير فرمان او نمود عده دوازده هزار سپاهى\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nانتخاب كرد . فرماندهى مقدمه او به عهده مزاحم بن خاقان برادر فتح بن خاقان واگذار كرد . منتصر بمحمد بن عبد اللّه بن طاهر كه امير بغداد بود نوشت كه داوطلب و مجاهد دعوت كند كه همراه وصيف براى جنگ و غزا بروند و آنها را تشويق و ترغيب كند .\r\nمنتصر بوصيف دستور داد كه سوى مرز ملطيه شتاب كند . ابو الوليد حريرى بجلى را هم لشكر نويس و متصدى مخارج و جمع غنايم قرار داد و چون وصيف لشكر كشيد و دور شد منتصر به او نوشت كه براى مدت چهار سال در مرز اقامت كند و از آنجا بجنگ و غزا بپردازد تا دستور به او برسد .\r\n\r\nبيان خلع معتز و مؤيد از ولايت‌عهد\r\nدر آن سال معتز و مؤيد دو فرزند متوكل از ولايت‌عهد خلع شدند . علت اين بود كه چون منتصر بخلافت رسيد و كار او راست آمد احمد بن خصيب بوصيف و بغا ( دو سالار تركى كه توطئه قتل متوكل را چيدند ) گفت : من از اين ايمن نخواهم بود كه اگر امير المؤمنين بميرد و كار بدست دو برادرش افتد آن دو برادر از ما انتقام نكشند و ما را تباه نكنند و ريشه ما را نكنند . عقيده من اين است كه بخلع و عزل آن دو بكوشيم و معتز و مؤيد را از ولايت عهد بر كنار و بى كار كنيم . تركان بر منتصر اصرار كردند و به او گفتند : ما هر دو را خلع ميكنيم و براى فرزندت عبد الوهاب بيعت مىگيريم . آنقدر اصرار كردند تا او را وادار نمودند . منتصر هم معتز و مؤيد را احضار كرد . احضار آنها پس از چهل روز از مدت خلافت منتصر بود .\r\nچون هر دو آمدند در يكى از گوشه‌هاى كاخ بازداشت شدند . معتز بمؤيد گفت :\r\nاى برادر گمان مىبرم او ما را براى خلع احضار كرده . مؤيد گفت : گمان نميكنم چنين كارى كند . در همان حين و حال كه آنها گفتگو ميكردند نمايندگان خليفه رسيدند و هر دو را بخلع خود تكليف كردند . مؤيد گفت : ما فرمانبردار هستيم ولى معتز گفت : من خود را خلع نميكنم و لو اينكه مرا بكشيد . بكنيد هر چه\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nميخواهيد . آنها نزد منتصر برگشتند و هر چه را كه شنيدند گفتند . باز دوباره نزد دو برادر با خشونت هر چه بيشتر رفتند و معتز را بخوارى كشيدند و در يك حجره انداختند و در را بر او بستند . چون مؤيد آن حال را ديد با نهايت دليرى و جسارت گفت : اى سگان پست ! اين چه كاريست كه شما ميكنيد ؟ شما دست به خون ما آلوده ميكنيد ! مولا و سرور خود را بخوارى ميكشيد و ميخواهيد بكشيد ، بگذاريد من نزد او بروم و با او گفتگو كنم . آنها خاموش شدند و به او اجازه دادند كه نزد برادر زندانى خود برود آن هم بعد از اطلاع و اجازه منتصر . مؤيد نزد معتز رفت و گفت :\r\nاى نادان تو مىدانى كه نسبت بپدرت چه كردند و چگونه در كشتن او رستگار شدند تو اكنون از خلع نفس خود امتناع ميكنى واى بر تو بدون مراجعه و گفتگو خود را از ولايت‌عهد خلع كن . گفت : چگونه خود را خلع كنم و حال اينكه خبر ولايت‌عهد من در سراسر آفاق منتشر شده . گفت : همين كار ( و مقام ) پدرت را كشت و حتماً ترا هم خواهد كشت اگر خدا بخواهد كه تو به اين مقام ( خلافت ) برسى كه حتما خواهى رسيد . گفت : ميكنم ( خود را خلع ميكنم ) . مؤيد بيرون آمد ( از بازداشتگاه معتز ) و گفت : او قبول كرده كه خود را خلع كند ( از ولايت‌عهد ) آنها رفتند نزد منتصر و به او خبر دادند و برگشتند از معتز تشكر كردند و صورت خلع را در يك نامه نوشتند و به او خبر دادند مؤيد هم نشست و بمعتز گفت : از روى همين نامه يك نسخه به خط خود بنويس . باز معتز خوددارى كرد . مؤيد گفت : نامه را به من بدهيد و هر چه بخواهيد املا كنيد . آنها صورت يك نامه را خطاب بمنتصر املا كردند كه مضمون آن اين است : من عاجز و ناتوان هستم و نمىتوانم ولايت‌عهد را قبول كنم و نمىخواهم گناه اين كار بر گردن متوكل باشد ( كه او را نصب كرده بودند ) زيرا لياقت اين مقام را ندارم و از منتصر خواهشمندم كه خلع مرا قبول كند و معاف بدارد . بنا بر اين من خود را از ولايت‌عهد خلع كرده و مردم را از اين كار آزاد و حلال نموده‌ام . هر چه منشى گفت و مؤيد نوشت و بمعتز گفت از روى همين نامه يك نسخه به خط خود بنويس . معتز باز امتناع كرد . مؤيد به او\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nگفت : واى بر تو بنويس . او نوشت . منشى نامه را گرفت و بر دو منتصر هر دو را نزد خود خواند . نزد خود نشاند و پرسيد : آيا اين نامه شماست ؟ هر دو گفتند : آرى اى امير المؤمنين . منتصر در حالى كه تركان ايستاده بودند به آنها گفت : آيا تصور مىكنيد كه من طمع كرده و اميدوار شده‌ام كه آن قدر زنده بمانم تا فرزندم بزرگ شود و براى او بيعت ولايت‌عهد را بگيرم ؟ به خدا قسم چنين طمع و اميد ندارم و هرگز يك ساعت هم آرزوى چنين كارى نكرده‌ام . به خدا سوگند اگر خلافت بفرزندان پدرم اختصاص يابد براى من گواراتر است تا بنى عم من بخلافت برسند ولى اينها آنگاه اشاره كرد به سپاهيان و غلامان كه ايستاده يا نشسته بودند به من اصرار كردند كه شما را خلع كنم و من ترسيدم اگر نكنم يكى از آنها پاره آهنى بتن شما فرو برد ( تيغ را به كار برد و شما را بكشد ) آنگاه من چكار خواهم كرد ؟ قاتل شما را بقصاص قتل شما بكشم ؟ به خدا قسم خون تمام اينها به خون يك تن شما كافى نخواهد بود بنابر اين اجابت طلب آنها براى من آسانتر ( از قتل شماست ) . آنگاه هر دو ( معتز و مؤيد ) دست منتصر را بوسيدند و او هر دو را بآغوش كشيد و پس از آن قضات و بنى هاشم و سران سپاه را گواه نمودند .\r\nهمچنين اشراف و اعيان و ساير مردم . منتصر هم صورت خلع را براى محمد بن عبد الله بن طاهر نوشت . همچنين امراء ديگر در سراسر كشور .\r\n\r\nبيان وفات منتصر\r\nدر آن سال روز پنجشنبه پنجم ماه ربيع الثانى گفته شد شنبه - منتصر خليفه درگذشت . كنيه او ابو جعفر فرزند متوكل على الله گفت شد كنيه او\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nابو العباس يا ابو عبد الله بوده مرض او خناق بود كه در روز پنجشنبه بيست و پنجم ماه ربيع الاول بدان مبتلا شد . مرض او در معده بوده كه بقلب او سرايت كرد كه سه روز بسترى شد . ديگران گفته‌اند كه او احساس فشار خون كرده بود .\r\nپزشكى خواست كه رگ او را با نيشتر زهر آلود زد و او مسموم شد و مرد . باز هم گفته شد او احساس حرارت و فشار خون كرد شاگرد پزشكى خواست كه رگ او را بزند آن شاگرد چند نيشتر نزد منتصر نهاد كه يكى از آنها را اختيار كند و يكى از آنها زهر آلود بود كه پزشك فراموش كرده بود آن را از ساير نيشترها جدا كند و كنار بگذارد . منتصر همان نيشتر زهر آلود را پسنديد و او را با آن قصد كرد . او چون احساس مرگ را كرد همان ساعت وصيت نمود .\r\nباز گفته شد . ابن طيفور ( حجامت گر ) او را با يك شاخ زهر آلود حجامت كرد .\r\nشايع شده بود كه بسيارى از مردم مىگفتند مدت خلافت و زندگانى او بيشتر از شش ماه به طول نخواهد كشيد زيرا مدت عمر شيرويه فرزند خسرو كه قاتل پدرش بود بيشتر از شش ماه نبود و اين عقيده ميان خواص و عوام منتشر شده بود .\r\nگفته شد : منتصر خفته بود ناگاه از خواب بيدار شد و سخت گريست عبد الله بن عمر بازيار زارى او را شنيد نزديك شد و از او علت را پرسيده گفت :\r\nدر خواب و عالم رويا ديدم كه متوكل نزد من آمد و گفت : واى بر تو محمد تو به من ستم كردى و مرا كشتى و خلافت را به زور از من گرفتى به خدا قسم تو چند روزى بيش زنده نخواهى ماند و بعد از آن بدوزخ خواهى رفت . عبد الله گفت : آن خواب بود و قابل تصديق يا تكذيب است خداوند عمر ترا دراز كند . بهتر اين است كه دستور دهى باده بيارند و اسباب طرب را فراهم كنند و از اين خواب باك نداشته باشى او هم دستور طرب و سرور داد ولى تا وقتى كه مرد افسرده و پژمرده بود .\r\nگفته شد منتصر در قتل پدر خويش با علماء و فقهاء مشورت كرده بود و\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nعقيده پدر خود را ( در دشمنى با آل على ) براى آنها شرح داده بود همچنين كارهاى زشت ديگر و آنها فتوى دادند كه او را بكشند . بعضى از آن عقايد آن بود كه ما نوشتيم ( كه مخنث را بنام على برقص وامىداشت ) سن او بيست و پنج سال و شش ماه بود . گفته شد بيست و چهار سال .\r\nمدت خلافت او شش ماه و دو روز بود و گفته شد فقط شش ماه بى كم و فزون .\r\nاو شهر سامراء ( پايتخت آن زمان ) مىزيست .\r\nهنگام مرگ اين شعر را به زبان آورد :\r\n و ما فرحت نفسى به دنيا اخذتها * و لكن الى الرب الكريم اسير \r\nيعنى : من بجهانيكه بدست آورده‌ام خرسند نبودم ( ولى ازين خرسندم ) كه سوى خداوند كريم ميروم .\r\nاحمد بن محمد معتصم بر او نماز خواهند . او در سامراء وفات يافت و در همان شهر هم متولد شده بود .\r\nچشمهاى درشت و قد كوتاه داشت . ولى متين و با هيبت و وقار بود . او نخستين خليفه از بنى العباس بود كه قبر او نمايان و بارز و معروف گرديد زيرا مادرش كه كنيز رومى فرزنددار بود ( كنيز كه براى مالك خود فرزند بزايد ام ولد خوانده مىشود كه از قيد كنيزى رها مىگردد ) دستور داده بود كه قبر او را بلند بسازند .\r\n\r\nسيره منتصر\r\nمنتصر خردمند و سخت بردبار و حليم و دانا كه بدانش معروف بود و خيرخواه و سخى و دهشور و دادگر كه برعايت عدالت و انصاف سخت علاقه داشت . معاشر و يار و دوست بسيار خوب بود . او دستور داد كه مردم به زيارت قبر حسين و على - عليه السلام بروند ( مولف مانند شيعيان عليه السلام آورده ولى سنيان كرم إله وجهه مىگويند و اين نيز بهترين كرامت است زيرا مقصود اين است كه خداوند روى على را از بت‌پرستى مصون داشته متوكل زائرين هر دو قبر را سخت كيفر مىداد و آنها را\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nمحو و نابود كرد . قبر حسين شهيد را ويران كرد و شخم زد و آب انداخت كه گويند آب قبر را فرا نگرفت و حاير شد به معنى ايستادن و عدم جريان كه از آن روز كربلا و مدفن حسين را حائر گفتند و حائرى نسبت به آن محل است و چون شيعيان با خوف بسيار بطور مخفى به زيارت مىرفتند نخلى در آنجا بود علامت نزديك بودن آن بقبر محسوب ميشد زائرين كه مىرسيدند رخت خود را بر آن نخل مىآويختند و در كنار آن تاكى سايه‌بان ساخته بود كه ظاهرا كشاورزان در آن قرار مىگرفت بعد از آن شيعيان براى اثبات ظلم متوكل نخل و تاك را تقليد كردند كه در عزا و حركت دسته عزاداران نخل برميداشتند و حمل نخل نزد عزاداران بسيار مهم بود كه ما شاهد و ناظر آن بوديم و هنوز هم نخل در تكايا موجود است و سر نخل اين است كه تا كنون شرح داده نشده است ) .\r\nمنتصر علويان را كه در زمان پدرش گريخته و پريشان و پراكنده و بيمناك بودند امان داد و گرامى داشت و اوقاف و املاك آنها را كه غصب شده بود دوباره به آنها داد .\r\nفدك را هم به اولاد حسن و حسين و فرزندان على بن ابى طالب دوباره واگذار كرد . ( فدك در زمان پيغمبر و هنگام فتح خيبر و جنگ با يهود به شخص پيغمبر بخشيده شده بود كه بعد از وفات پيغمبر بايد به حضرت فاطمه برسد ولى ابو بكر و عمر آن را ندادند و بعد به مروان بن حكم اختصاص يافت و پس از او بفرزندش عبد العزيز رسيد و چون عمر بن عبد العزيز اموى خليفه عادل و شريف وارث فدك شد دانست كه فدك از وارثين پيغمبر غصب شده از حق ارث صرف نظر كرد و آن را به اولاد حسن و حسين پس داد تا متوكل دوباره آن را غصب نمود و تمام حقوق آل على را پامال و نابود كرد . )\r\nگفته شد نخستين كارى كه منتصر در آغاز خلافت خود كرد اين بود كه صالح بن على را از حكومت مدينه عزل و على بن حسن بن اسماعيل بن عباس بن محمد را بجاى او نصب نمود . على ( حاكم جديد ) گويد : چون بر او وارد شدم كه وداع كنم و اجازه رفتن ( به محل حكومت ) بگيرم به من گفت : اى على من ترا به جائى ميفرستم كه گوشت و خون من آنجاست . سپس ساعد خود را بالا گرفت و گفت : من ترا براى\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nاين ساعد ميفرستم تو خود بدان كه چه بايد بكنى مقصود او آل على بود كه چگونه بايد نسبت به آنها رفتار كند . ( نيكى كند ) . گفت : من پاسخ دادم اطاعت و امتثال ميكنم اى امير المؤمنين بخواست خداوند . گفت : آنگاه نزد من سعادتمند خواهى بود از سخنان منتصر اين است : به خدا قسم هرگز باطل‌پرست رستگار و گرامى نخواهد شد حتى اگر ماه از پيشانى او طلوع كند . حق‌پرست هم هرگز خوار نخواهد شد و لو اينكه تمام جهانيان ضد او قيام كنند .\r\n\r\nبيان خلافت مستعين\r\nدر آن سال براى احمد بن محمد بن معتصم بيعت خلافت گرفته شد .\r\nسبب خلافت او اين بود كه چون منتصر درگذشت غلامان و موالى و سپاهيان همه در محل « هارونيه » جمع شدند كه در آنجا اين سه سالار بزرگ بودند . بغا كبير و بغا صغير و اتامش وعده ديگر از سران سپاه . احمد بن خصيب چنين تدبيرى نمود كه سران سپاه ترك و مغربيان و لشگريان اشروسنه همه سوگند ياد كنند كه هر كسى را آن سه قائد كه بغاى كبير و بغاى صغير و اتامش باشند براى خلافت انتخاب كنند آنها همه موافقت نمايند . سپهسالاران مذكور كه دو بغا و اتامش باشند نشستند و مشورت كردند و سوگند ياد نمودند كه هيچ يك از فرزندان متوكل بر او رنگ خلافت ننشيند مبادا بخونخواهى پدر خود انتقام بكشد و آنها را بكشد . هر سه متفق شدند كه خلافت نصيب فرزند محمد بن معتصم باشد و گفتند : خلافت نبايد از خاندان مولى و خواجه ما خارج شود .\r\nشب دوشنبه ششم ربيع الاخر با او بيعت كردند در آن هنگام سن او بيست و هشت سال بود . كنيه او ابو العباس بود . احمد بن خصيب منشى مخصوص و اتامش را وزير خود نمود .\r\nروز دوشنبه مستعين با خلعت خلافت سوى « دار العامه » خراميد . ابراهيم بن اسحاق ( بر حسب عادت ) پيشاپيش او حربه را حمل ميكرد . و اجن اشروسنى اتباع\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nخود را دو صف قرار داد و خود با اعيان ياران خويش ايستاد . كسانى كه داراى مرتبت و مقام و منصب و عنوان بودند اعم از عباسيان و طالبيان ( آل ابى طالب ) و ديگران در كاخ ( خلافت ) حاضر شدند . ناگاه هياهو و صيحه از خيابان و بازار برخاست كه گروهى شايد عده آنها از پنجاه سوار تجاوز نميكرد و خود را از اتباع محمد بن عبد إله بن طاهر مىگفتند باتفاق اوباش و مردم مختلط و رعايا شمشيرها را آخته بكاخ هجوم بردند و شعار ميدادند و يا منصور ( شعار ) مىگفتند و دعوت بشورش و ميكردند نفير يا منصور ( نفير بمعنى هيجان و شورش است و در طبرى بجاى آن معتز آمده و مسلما لفظ معتز بجاى نفير اصلح است . و آن تحريف ناشى از اشتباه ناسخ است نه مولف زيرا منصور براى شخص مورد علاقه گفته مىشود نه براى چيز ديگر و آنها خلافت معتز را طالب بودند ) . مهاجمين بر سپاهيان اشروسنى ( اهالى اشروسنه و بقيه سپاهيان افشين كه بعد از او تابع و اجن اشروسنى شدند و افشين خود پادشاه شهر اشروسنه بود ) حمله نمودند و آنها را از جاى خود پراكنده كردند . دربانان و نگهبانان « باب العامه » و شاكريه ( چاكران ) و مبيضه ( شعار سفيد و علامت سفيد مخالف علامت سياه بنى العباس ) آنها ملحق شدند و عده مهاجمين و شورشيان فزونتر گرديد . مغربيان ( سپاهيان افريقا ) و گروهى از لشكريان اشروسنه ( كه پايدارى كرده بودند ) بر شورشيان سخت حمله كردند و آنها را راندند . شورشيان به محل « درب زرافه » پناه بردند و جنگ شدت يافت جماعتى كشته شدند و كارزار پايان يافت تركان كه با مستعين بيعت كرده بودند خارج شدند .\r\nهمچنين هاشميان و هر كه در كاخ « دار العامه » بود رفتند . اوباش دوباره حمله كردند .\r\nخزانه و سلاح و هر چه در آنجا بود به يغما بردند . شمشير و زره و كلاه خود و سپر و غيره همه بدست شورشيان غارت شد : آنهايى كه هجوم برده و غارت كردند همه اوباش و كارگر گرمابه‌ها و باقلا فروشان ( باقلاى پخته ) فقاع فروشان ( آبجو فروش كه در آن زمان شيوع و رواج داشت ) و ساير كارگران و شاگردان كاسب بودند . بغاى كبير با عده خود رسيد و آنها را از پيرامون خزانه و انبار سلاح دور كرد و بسيارى از طرفين كشته شدند . زندانيان سامراء هم جنبيدند و عده از آنها گريختند .\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nبعد از آن عطاء بيعت داده مواجب داده شد . ( در هر بيعتى مالى بسپاهيان داده ميشد كه مواجب چند ماه باشد ) براى محمد بن عبد إله بن طاهر هم نامه نوشته شد ( در بغداد ) كه بيعت كند و بيعت بگيرد و اهل بغداد همه بيعت كردند .\r\nابن مسكويه ( ابن كه نزد همه معروف است زائد است و خود او مسكويه كه مشكويه باشد . او زردشتى بود و در زمان آل بويه مسلمان شد مورخ و فيلسوف و دانشمند بزرگ بود ) در كتاب « تجارب الامم » چنين آورده كه مستعين برادر متوكل از پدر بوده ولى چنين نيست او برادر زاده متوكل و پسر محمد بن معتصم بود .\r\nخدا داناتر است .\r\n\r\nبيان حوادث\r\nدر آن سال خبر مرگ طاهر بن عبد إله بن طاهر به مستعين رسيد . او در خراسان وفات يافت ( كه امير خراسان بود ) مستعين هم امارت خراسان را بفرزندش محمد بن طاهر واگذار كرد . امارت عراق را هم به محمد بن عبد إله بن طاهر باضافه ايالت حرمين ( مكه و مدينه ) و رياست شرطه ( شهربانى كل ) و ايالت سواد عراق را داد كه منفردا همه را باراده خود اداره كند . ( و چنين امارت و اختيارى قبل از او نبوده ) بغاى كبير در گذشت . موسى فرزندش جاى پدر را گرفت كه امارت و ايالت بغا را به او داد باضافه بريد ( پست كه مقام ارجمند بود زيرا حافظ اسرار خلافت بود ) .\r\nدر آن سال ابوجور ( در طبرى انوجور آمده ) ترك را براى جنگ با ابو العمود ثعلبى فرستادند جنگ در محل « لفرتوثوى » واقع و ابو العمود كشته شد . و آن در تاريخ بيست و پنجم ماه ربيع الثانى بود .\r\nعبيد إله بن يحيى بن خاقان براى حج سفر كرد در عرض راه عده فرستاده شد كه او را گرفتند و تبعيد كردند و مانع انجام حج او شدند . او را در محل « برقه » بازداشتند .\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nدر آن سال مستعين تمام املاك معتز و مؤيد را خريد . فقهاء و علماء را گواه نمود كه املاك آنها تماما به حسن بن مستعين فروخته شد به معتز بيست هزار دينار ( زر ) و به مؤيد پنج هزار دينار بهاى املاك را داد . هر دو را هم در جوسق ( معرب كوشك ) حبس نمود و براى بازداشت آن دو عده گماشت قبل از آن هنگامى كه در آغاز خلافت مستعين مردم شوريده بودند تركان خواستند هر دو را بكشند ( مبادا بمقام خلافت برسند و بخونخواهى پدر خود متوكل مبادرت نمايند ) احمد بن خصيب مانع قتل آن شد و گفت هر دو بىگناهند . آنها را حبس كنيد كه حبس كردند .\r\nدر آن سال موالى و غلامان بر احمد بن خصيب خشم گرفتند تمام اموال او و فرزندش را ربودند و او را به محل « اقريطش » ( جزيره كريت ) تبعيد كردند .\r\nدر آن سال على بن يحيى ارمنى از مرزبانى بلاد شام معزول و بامارت و ايالت ارمنستان و آذربايجان منصوب شد . و آن در ماه رمضان بود .\r\nاهالى حمص بر والى خود « كيلور » شوريدند و او را اخراج كردند . مستعين فضل بن قارن را با لشگر فرستاد شورشيان را گرفت و بسيارى از آنها را كشت و صد تن از اعيان و بزرگان را به شهر سامارا فرستاد .\r\nوصيف كه در مرز شام لشگر زده بود به طرف صائفه ( روم ) لشگر كشيد . داخل كشور روم شد و قلعه « فروريه » را گشود .\r\nدر آن سال مستعين اتامش را بايالت و امارت مصر و مغرب منصوب نمود و او را مقام وزارت شخص خود داد . بغاى شرابى را هم والى « حلوان » و « ماسبندان » و « مهرجان‌قذق » نمود . شامك خادم را رئيس نگهبانان كاخ خود و حافظ سلاح و حارس حرمسراى خويش و مدير كارهاى خاص و او را بر سايرين مقدم نمود . همچنين اتامش بر تمام مردم مقدم و برتر گرديد .\r\nمحمد بن سليمان زينبى امير الحاج شد .\r\nدر آن سال محمد بن عمرو در زمان خلافت منتصر حكم كرد ( حكم بتضعيف و تشديد بمعنى گفتن لا حكم الا للّه شعار خوارج و به معنى خروج و انكار خلافت ) و\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nنيز در ناحيه موصل يك خارجى ديگر ( از خوارج ) قيام نمود كه منتصر ( در حيات خود ) اسحاق بن ثابت فرغانى را براى سركوبى او فرستاد او خارجى را با عده از اتباع خويش اسير نمود اسرا را كشتند و بدار آويختند . در آن سال يعقوب بن ليث صفار در سيستان سوى هرات لشگر كشيد .\r\nعبد الرحمن بن عدويه ابو محمد رافعى زاهد كه مستجاب الدعوه بود در گذشت او از اهالى افريقا بود .\r\nدر آن سال گروهى از سپاه اندلس به محل « ذى تروجه » رفتند كه در آنجا مشركين سركشى كرده مىخواستند به مرز مسلمين تجاوز كنند . آن گروه با آنها مقابله كرد . بسيارى از آنها را كشت و غنايمى بدست آورد و بازگشت و حال اينكه ميان طرفين جنگ قابل ذكرى نبود ( كه مسلمين غلبه كردند ) ابو كريب محمد بن علاء همدانى كوفى در جمادى الثانية وفات يافت او يكى از مشايخ بخارى ( صاحب حديث صحيح ) بود . همچنين مسلم ( صاحب حديث ) و محمد بن حميد رازى محدث .\r\n\r\n","description":"","footnote":"","page_name":" 285 ","page_number":285},
  {"content":"\r\n\r\n\r\nسنه دويست و چهل و نه\r\n\r\nبيان جنگ و غزاى روم و قتل على بن يحيى ارمنى\r\nدر آن سال جعفر بن دينار براى جنگ و غزا سوى صائفه روم لشكر كشيد يك قلعه و چندين سنگر را گشود .\r\nعمر بن عبيد إله اقطع از او اجازه گرفت كه با لشگر خود بلاد روم را قصد كند او اجازه داد و عمر سپاهى عظيم از مردم « ملطيه » را بكشور روم برد ناگاه با پادشاه روم روبرو شد كه او نيز سپاهى بى حد و حصر داشت . جنگى سخت در محل « مرج اسقف » رخ داد از طرفين بسيار كشته به خاك افتاد بعد از آن روميان كه عده آنها بالغ بر پنجاه هزار بود به او احاطه كردند عمر با دو هزار مسلمان ديگر كشته شدند و آن در نيمه رجب بود .\r\nچون عمر بن عبيد إله كشته شد روميان بجزاير تابع اسلام و مرزهاى ديگر حمله كردند و اموال مسلمين و زنان و حرم را غارت و اسير نمودند على بن يحيى هنگامى كه از ارمنستان باز مىگشت بر وقايع روم آگاه شد . او به محل « ميافارقين » رسيده بود ناگزير با گروهى از اهل « سلسله » بجنگ روميان رفت و چون طاقت مقابله را نداشت خود و چهار صد تن از اتباع او كشته شدند و آن در تاريخ ماه رمضان بود .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\n\r\nبيان فتنه بغداد\r\nدر آن سال سپاهيان و شاكريه ( معرب چاكر ) در بغداد شوريدند زيرا خبر قتل على بن يحيى ( از اصل ارمنى و معروف بارمنى ولى از بزرگان اسلام بود ) و عمر - بن عبد إله در سامرا و پيرامون آن رسيد و آن دو مرد دلير در عالم اسلام بزرگ و شجاع و بى نظير بودند كه قتل گاه هر دو نزديك بوده و نيز تركان مغرور و خود سر و مرتكب قتل متوكل شده و خلفاء بنى العباس را خوار و بى اثر نموده بودند بدين سبب گستاخ و دلير شده ( قتل آن دو سردار بدست روميان را بهانه كردند ) شوريدند و فتنه در بغداد بر پا شد . آرى تركان دلير شده كه هر كس را مىخواستند از خلفا خود نصب ميكردند و هر كه را نمىخواستند ميكشتند و بدين چندان اعتنا نداشتند و مسلمين را به كارهاى خود ( انتخاب خليفه ) شركت نمىدادند . عوام در بغداد همه جمع شدند و فرياد زدند و شوريدند و آشوب بر پا كردند ابناء ( فرزندان اسيرانى كه خلافت را از بنى اميه گرفته ببنى العباس واگذار كردند ) به عوام ملحق شدند . همچنين چاكران كه براى مطالبه ارزاق خود قيام كرده با آنها متحد شدند و دريافت جيره و مواجب را بهانه كردند . شورشيان در زندان را گشودند و زندانيان را آزاد كردند و يكى از دو پل را آتش زدند و خانه بشر و ابراهيم دو فرزند هارون كه هر دو منشى محمد بن عبد إله ( بن طاهر ) بودند غارت نمودند در آن هنگام ثروتمندان مال بسيارى براى جنگ و غزاى روم ( و انتقام دو مقتول دلير مذكور ) اختصاص دادند . عوام هم از كوهستان ناحيه جبال ( زاگروس ) و فارس و اهواز و جاهاى ديگر\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nبراى جنگ و غزا رسيدند ولى خليفه دستور نداده و سپاه نفرستاده بود . ( مردم خود سرانه بسيج شدند زيرا دو سردار مقتول ميان مسلمين مقام ارجمندى داشتند )\r\n\r\nبيان فتنه سامراء\r\nدر همان سال و در ماه ربيع الاول گروهى از مردم كه معلوم نبود چه كسانى بوده شوريدند و در زندان را شكستند و زندانيان را آزاد كردند . عده از موالى و غلامان بدفع آنان شتاب كردند ولى عوام آنها را منهزم نمودند . آنگاه بغا و اتامش و وصيف هر سه سردار سوار شدند و تركان بجنگ شورشيان مبادرت نمودند و عدهء از آنها را كشتند ناگاه سنگى بوصيف اصابت شد وصيف فرمان داد محلى كه آن سنگ از آن پرتاب شده آتش بزنند . لشگريان مغربى هم دچار غارت شدند و پس از آن فتنه خاموش شد .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\n\r\nبيان قتل اتامش\r\nدر آن سال اتامش و منشى او هر دو كشته شدند سبب اين بود كه مستعين مادر خود را در شئون مملكت مداخله داده و آزاد نهاده بود . همچنين اتامش و شاهك خادم در بيت المال و ربودن اموال آزاد بودند و غارت اموال را براى آنها روا داشت وضع چنين شده بود كه اگر مالى ( از اطراف ) وارد ميشد يكسره نزد آن سه ميرفت . علاوه بر اين اتامش بيشتر موجودى گنج را ربود . او مربى ( اتابك ) و پيشكار فرزند مستعين عباس بود و باز هر چه باز مىماند از آنها بدست اتامش مىرسيد و بهانه غارت او مصارف نگهدارى عباس فرزند مستعين بود . غلامان و چاكران و پيوستگان دربار مىديدند و مىدانستند چگونه اموال دولت بغارت مىرفت و خود با دستتنگى و سختى زيست مىكردند . وصيف و بغا هم خود را از يغما كنار گذاشته بودند . هر دو سردار مذكور موالى و اتباع را ضد اتامش برانگيختند . آنها كار خود را ( براى شورش ) محكم نمودند . مردم مقيم بغداد هم به آنها پيوستند . تركان با اهالى فرغانه متحد شدند . اهالى كرخ هم به آنها ملحق شدند و همه در خارج بغداد لشكر زدند و آن در تاريخ ربيع الثانى بود . اتامش در كاخ در طبقه از كوشك با مستعين نشسته بود چون خبر شورش را شنيد خواست بگريزد ولى نتوانست بمستعين متوسل شده و پناه برد ولى مستعين به او پناه نداد . دو روز بر آن حال گذشت بعد از آن بر كوشك حمله كردند و اتامش را بعنف بردند و كشتند و منشى او شجاع را نيز كشتند . خانه‌هاى اتامش را هم غارت كردند و اموال بسيارى بدست آوردند . چون اتامش بقتل رسيد مستعين ابو صالح عبد اللّه بن محمد بن يزداد را براى وزارت برگزيد . فضل بن مروان از رياست ديوان خراج هم بر كنار شد و عيسى بن فرخشاه بجاى او منصوب شد . وصيف هم بامارت و ايالت اهواز و بغاى صغير بامارت فلسطين\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nانتخاب شدند .\r\nبعد از آن بغاى صغير بر ابو صالح خشم گرفت او راه بغداد را گرفت و رفت و با گريز جان خود را از غضب بغا خلاص كرد مستعين ناگزير محمد بن فضل جرجرائى را براى وزارت برگزيد و وزير جديد سعيد بن حميد را رئيس ديوان رسائل نمود حمدونى ( شاعر ) در اين باره گفت :\r\n لبس السيف سعيد بعد ما * كان ذا طمرين لا يؤبه له\r\nان للّه لآيات و ذا * آية للّه فينا منزله \r\nيعنى سعيد ( وزير جديد ) شمشير را پوشيد ( البته مقصود آويختن حمايل شمشير به گردن بود زيرا عرب بكمر نمىبندد ) بعد از اينكه دو جامه كهنه پوشيده بود كه كسى به او اعتنا نمىكرد .\r\nخداوند آيات و معجزاتى دارد و اين يكى از آيات و معجزات خداوند است كه بر ما نازل شده . ( مقصود از حقارت بمقام ارجمند رسيدن است ) .\r\n\r\nبيان حوادث\r\nدر آن سال على بن جهم شاعر نزديك حلب كشته شد . او بمرز مىرفت ( مرز روم ) ( على بن جهم ناصبى و معنى ناصبى نصب دشمنى على و آل على مىباشد ضد غالى از غلو و افراط در حب على عليه السلام است ابن جهم يك شاعر بدوى فقير بود كه براى نخستين بار خليفه متوكل عباسى را در شعر خود بسگ و دواب تشبيه كرد و حضار خنديدند ولى خليفه دستور داد كه آن بدوى در شهر بماند و او ماند و شعر نيكو گفت و او يكى از اشخاصى بود كه متوكل را بعداوت على و ويرانى قبر حسين تشويق مىكرد ) .\r\nكسانى كه او را كشتند و كالاى وى را ربودند سواران كلب بودند . او در حين جان كندن اين شعر را سرود :\r\n\r\n","description":"","footnote":"","page_name":" 290 ","page_number":290},
  {"content":"\r\n\r\n أ زيد فى الليل ليل * ام سال فى الصبح سيل\r\nذكرت اهل دجيل * و اين منى دجيل \r\nيعنى آيا بر شب افزوده شده يا بامداد سيل آسا روان شده ؟ ( يعنى هيچ تغييرى در دنيا با قتل من پديد نيامده ) .\r\nمن اهل دجيل را به ياد آوردم . من كجا و دجيل كجا ؟ ( دجيل شهركى بر اعلاى دجله واقع شده و منزل شاعر در آنجا بوده و خانه او در خيابان معروف دجيل بود ) در آن سال جعفر بن عبد الواحد از قضاء عزل و بجاى او جعفر بن محمد بن عثمان برجمى كوفى نصب شد .\r\nگفته شد آن عزل و نصب در سنه دويست و پنجاه رخ داد .\r\nدر آن سال يك زلزله بسيار سخت در شهر رى واقع شد بسيارى از خانه‌ها با زمين لرزه ويران و بسيارى از مردم آن سامان كشته شدند . كسانى كه زنده ماندند از درون شهر خراب شده گريخته بخارج شهر رفته و زير آسمان زيست كردند .\r\nعبد الصمد بن موسى بن محمد بن ابراهيم امام ( كسى كه ابو مسلم را براى تسخير ايران فرستاد و خود در زندان بنى اميه كشته شد و به امام معروف بود ) امير - الحاج شد او در آن زمان امير و والى مكه هم بود .\r\nمحمد امير اندلس يك سپاه بفرماندهى فرزند خود براى فتح « الية » از بلاد فرنگ و قلاع آن سامان روانه كرد . سواران در آن بلاد جولان داده و چند دژ و قلعه محكم گشودند و غنايمى بدست آوردند و بازگشتند .\r\nدر آن سال ابو ابراهيم احمد بن محمد بن اغلب امير افريقا در گذشت و آن در تاريخ دهم ماه ذى القعده بود . پس از وفات او برادرش زيادة اللّه بن محمد بن اغلب امير شد چون بامارت رسيد بخفاجه والى صقليه ( سيسيل ) اطلاع داد كه برادرش در گذشته و او جاى وى را گرفته و او را به حال خود در امارت صقليه باقى گذاشته است .\r\n\r\n","description":"","footnote":"","page_name":" 291 ","page_number":291},
  {"content":"\r\n\r\n\r\nسنه دويست و پنجاه\r\n\r\nبيان قيام و ظهور يحيى بن عمر طالبى و قتل او\r\nدر آن سال يحيى بن عمر بن يحيى بن حسين بن زيد بن على بن الحسين بن على - بن ابى طالب كه كنيه او ابو الحسين عليه السلام بود در كوفه قيام و ظهور نمود ( عليه السلام نص مؤلف است ) مادرش فاطمه دختر حسين بن عبد اللّه بن اسماعيل بن عبد اللّه بن جعفر بن ابى طالب رضى اللّه عنهم بود ( جعفر طيار شهيد برادر على عليه السلام ) .\r\nسبب قيام او اين بود كه او دست تنگ و بدهكار و دچار عسرت و سختى شده بود .\r\nاز دست بستانكار بستوه آمده با عمر بن فرج كه امور آل ابى طالب را اداره ميكرد و از خراسان در زمان متوكل آمده بود و به كار زادگان ابو طالب رسيدگى ميكرد مذاكره كرد كه صله او را بپردازد عمر پاسخ درشت به او گفت و علاوه بر آن او را بزندان سپرد در زندان ماند تا وقتى كه خانواده و خويشان او را ضمانت كردند و آزاد شد و راه بغداد را گرفت در آنجا با حال بد و تنگدستى زيست . نزد وصيف رفت كه براى او ماهانه معين و مقرر بدارد . وصيف هم به او درشت گفت و پرسيد بايد بمانند تو كسى روزى داد و نگهدارى كرد او نااميد بازگشت و بكوفه رسيد در آنجا ايوب بن حسن بن موسى بن جعفر بن سليمان هاشمى از طرف محمد بن عبد اللّه بن طاهر نايب الحكومه بود . ابو الحسين ( يحيى ) بسيارى از اعراب و اهالى كوفه را دعوت كرد و بفرماندهى خود به محل فلوجه ( در فرات اعلى ) برد . رئيس بريد ( پست كه مراقب حوادث بود ) بمحمد بن عبد اللّه بن طاهر نوشت و خبر داد محمد هم بايوب و عبد اللّه بن محمود سرخسى نايب الحكومه او در سواد ( عراق ) نوشت كه هر دو متفقا بجنگ يحيى لشكر بكشند . يحيى بن عمر هم بكوفه رفت كه بيت المال\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nرا ببرد در آنجا بطوريكه گفته شده دو هزار دينار ( زر ) و هفتاد هزار درهم بود . در كوفه كار خود را آشكار كرد و زندانها را شكست و محبوسين را آزاد و مأمورين و عمال و حكام را طرد نمود عبد اللّه بن محمود سرخسى با لشكر خود بمقابلهء او شتاب كرد يحيى بن عمر بمبارزه او رفت . شمشيرى به روى او زد و عبد الله سخت مجروح و بى پا شد اتباع او همه گريختند و اتباع يحيى بر آنها غالب شده هر چه داشتند بيغما بردند . اسب و چهار پا و مال بسيار از آنها گرفتند . يحيى به اطراف كوفه رفت و زيديان ( پيروان عقيده و مذهب زيد بن على سجاد ) بمتابعت او شتاب كردند . از آنجا به شهر واسط رفت و در بستان اقامت كرد و گروهى از آن سامان به او گرويدند و بر پيروان او افزوده شد .\r\nمحمد بن عبد الله حسين بن اسماعيل بن ابراهيم بن حسين بن مصعب ( از بنى اعمام او ) براى جنگ او با سپاه فرستاد كه ميان آنها پهلوانان دلير و مردم ورزيده و نيرومند بود . او يحيى را قصد كرد ولى يحيى از مقابله خوددارى نمود . يحيى راه كوفه را گرفت و حسين هم بدنبال او تا بكوفه رسيد و در آنجا داخل شد كه ناگاه عبد الرحمن بن خطاب معروف ( بوجه الفلس ) بمقابله او شتاب كرد جنگ رخ داد و عبد الرحمن منهزم شد حسين هم رسيد و هر دو در محل شاهى روبرو شدند . زيديان هم گرد يحيى بن عمر تجمع نمودند . او براى رضا از آل محمد دعوت كرد ( به اين معنى اول قيام مىكنند و بعد تراضى حاصل مينمايند كه يك تن از خاندان رسول را براى خلافت انتخاب كنند و به او لقب رضا مىدهند يعنى رضا بر خلافت و انتخاب او حاصل شد چنان كه حضرت على بن موسى رضا لقب داده شد و قبل و بعد از او اين عنوان رضا مصطلح بود ) .\r\nمردم گرد او تجمع كردند و او را دوست داشتند عوام بغداد هم بولاى او و پيروى از او مبادرت كردند و آنها نمىدانستند كه ديگرى غير از او برگزيده شود .\r\nجمعى از اهالى كوفه كه سرشناس و خردمند و با تدبير بودند با او بيعت كردند .\r\nيحيى در كوفه مستعد جنگ شد . سلاح را آماده و اصلاح مىكرد .\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nگروهى از پيروان زيد كه مذهب و عقيده زيدى را داشتند و از جنگ و سياست آن اطلاعى نداشتند به او گفتند بهتر اين است كه بر حمله و جنگ حسين شتاب و او را غافل گير كنى . اصرار هم كردند تا آنكه شب دوشنبه سيزدهم رجب او را وادار كردند كه جنگ را آغاز كند .\r\nهيضم عجلى ( از شيعيان و بزرگان ) و جماعت ديگر وعده پياده از اهل كوفه كه مرد نبرد و دلير هم نبودند با او همراه بودند . شبانه لشكر كشيدند و هنگام بامداد بسپاه حسين رسيدند حسين هم غافل و آرام و فضا هم هنوز تاريك بود كه روشنائى صبح كامل نشده آنها بر سپاه غافل حسين حمله كردند و شمشير را به كار بردند ولى سپاه جوشيد و خروشيد و بر مهاجمين حمله كرد آنها شكست خوردند . نخستين كسى كه گرفتار شد هيضم عجلى بود . رجاله كوفه گريختند كه بيشتر آنها فاقد سلاح بودند سواران حسين هم آنها را زير سم ستوران گرفتند و نابود كردند . لشكر يحيى او را تنها گذاشت و گريخت او زرهى سنگين بر تن داشت اسب او لغزيد و افتاد . يكى از فرزندان خالد بن عمران با عده خود رسيد . به او نيك گفت و او را نشناخت . گمان برد كه او يكى از سپاهيان خراسان است زيرا آن گونه زره مختص آنهاست دستور داد يكى از اتباع او پياده شود و سر او را بگيرد . يكى از سواران پياده شد و سر يحيى را بريد . يكى از همراهان قاتل او را شناخت و گفت : اين سر يحيى مىباشد فرزند خالد آن سر را نزد محمد بن طاهر فرستاد بسيارى از سپاهيان ادعاى قتل او را كردند .\r\nمحمد هم سر را نزد مستعين ( خليفه ) فرستاد اندك مدتى در سامراء آن سر را فراز كردند و بعد ببغداد فرستادند كه در آنجا نصب شود تا مردم آن را مشاهده كنند .\r\nمحمد نتوانست سر را نمايان كند زيرا مردم ( كه هوا خواه او بودند ) جمع شدند ترسيد كه سر را از او بگيرند آن را در يك صندوق نهاد و در انبار اسلحه نهان كرد .\r\nحسين بن اسماعيل هم سر مقتولين را فرستاد . گرفتاران را هم روانه بغداد كرد كه آنها را بزندان سپردند .\r\nمحمد بن عبد اللّه هم ( بخليفه ) نوشت و آزادى آنها را خواست دستور آزادى\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nو رهائى آنها داده شد . سرها را هم به خاك سپردند . محمد صلاح ندانست كه سرها را براى مشاهده مردم نصب كند . آنها را به خاك سپرد .\r\nچون خبر قتل يحيى رسيد محمد جشن گرفت و براى پذيرفتن تهنيت نشست داود بن هيثم ابو هاشم جعفرى بر او وارد شد و گفت : اى امير ، تو براى جشن قتل مردى نشستى كه اگر پيغمبر زنده بود قتل او را برسول اكرم تعزيت مىگفتند .\r\nمحمد هيچ نگفت و او از آنجا خارج شد و اين شعر را سرود :\r\n يا بنى طاهر كلوه و بيا * ان لحم النبى غير مرى\r\nان وتر يكون طالبه * الله لو تر نجاحه بالحرى \r\nيعنى اى فرزندان طاهر او را بخوريد كه گوشت او بيمار كننده و و با آورنده است زيرا گوشت پيغمبر ( مقصود يحيى زاده پيغمبر ) گوارا نيست . خونخواهى او را خداوند بر عهده دارد و مطالبه مىكند . خونخواهى و انتقامى را كه خدا بر عهده گرفته شايسته است كه انجام يابد . شعراء ديگر هم در مرثيه يحيى بسيار شعر سرودند زيرا رفتار او بسيار نيك و او دين‌دار و پرهيزگار بود . از جمله اين است :\r\n بكت الخيل شجوها بعد يحيى * و بكاه المهند المصقول\r\nو بكته العراق شرقا و غربا * و بكاه الكتاب و التنزيل\r\nو المصلى و البيت و الركن و الحجر * جميعا له عليه عويل\r\nكيف لم تسقط السماء علينا * يوم قالوا ابو الحسين قتيل\r\nو بنات النبى تبدين شحوا * موجعات دموعهن همول\r\nقطعت وجهه سيون الاعادى * بابى وجهه الوسيم الجميل\r\nان يحيى ابقى بقلبى غليلا * سوف يؤذى بالجسم ذاك الغليل\r\nقتله مذكر لقتل على * و حسين و يوم اودى الرسول\r\nصلوات الا له و قفا عليهم * ما بكى موجع و حسن ثكول \r\nيعنى : اسب‌ها ( سوارها ) بعد از يحيى گريستند . شمشيرى كه در هندوستان ساخته و صيقل داده شده هم بر او گريست .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nعراق ( اهل عراق ) در شرق و غرب هم بر او گريست ( گريسته ) . كتاب ( قرآن ) و تنزيل ( وحى منزل ) هم بر او گريست .\r\nمصلى ( محل نماز ) و خانه ( كعبه ) و ركن و حجر ( سنگ سياه مقدس ) همه بر او گريستند .\r\nچگونه و چرا آسمان بر سر ما فرود نيايد زيرا گفته شد ابو الحسين ( يحيى علوى ) كشته شده .\r\nدختران پيغمبر همه اندوه و حزن خود را ظاهر كرده و همه دردناك هستند .\r\nاشك آنها روان است .\r\nشمشير دشمنان روى او را بريد پدرم فداى آن روى زيبا باد .\r\nيحيى در دلم شورى افكند آن شور و گداز تنم را آزار مىدهد .\r\nكشتن او قتل على و حسين و وفات پيغمبر را تجديد كرد و به ياد آورد .\r\nدرود خدا بر آنها باد دوام آن درود تا وقتى خواهد بود كه هر دردناك بگريد و هر داغديده بنالد .\r\n\r\nبيان قيام و ظهور حسن بن زيد علوى\r\nدر آن سال حسن بن زيد بن محمد بن اسماعيل بن زيد بن حسن بن حسين بن على بن ابى طالب ( در نسخه اشتباه شده و حتما مولف مىدانست كه حسين فرزند جز على زين العابدين نداشته و بايد بن على بن حسين باشد ما عينا روايت را نقل و تصحيح نموديم كه زيد بن على بن الحسين است ) در طبرستان قيام كرد .\r\nسبب ظهور او اين بود كه چون محمد بن عبد اللّه بن طاهر بر يحيى ظفر يافت مستعين ( خليفه ) املاكى به او بخشيد كه در طبرستان واقع شده و بعضى از آنها نزديك مرز ديلمان بود و آن عبارت از كلار و شالوس است . ( كلاردشت و چالوس كنونى كه از قديم به همين نام بود و عرب چون چ ندارد آن را بشين تبديل مىكند ) .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nدر جنب و هم مرز آن دو ملك جنگلى بود كه مردم هيزم خود را از آن تأمين مىكردند چراگاهى هم بود كه گله آنها در آن مىچريد و كسى مالك آنها نبود زيرا داراى درخت و آب و علف و بدون مالك بود .\r\nمحمد بن عبد اللّه مباشر خود را به آن ملك فرستاد و او جابر بن هارون نصرانى ( مسيحى ) بود . حكمران طبرستان در آن زمان سليمان بن عبد اللّه بن طاهر بن عبد اللّه بن طاهر از طرف محمد بن عبد اللّه بن طاهر بود ولى محمد بن اوس بلخى بر او مسلط بود . محمد مذكور فرزندان خود را بشهرستانهاى طبرستان فرستاده و بهر يكى حكومتى داده بود . آنها خردسال و بى خرد بودند . مردم از دست آنها بستوه آمدند .\r\nاز آنها و از پدر آنها ( محمد ) و سليمان ( والى و حكمران ) و بدرفتارى آنان شكايت كردند . پس از آن محمد بن اوس ( پيشكار سليمان حكمران كه فاعل ما يشاء بود ) از مرز ديلمان گذشت و عده از اهالى را اسير كرد . ديلميان با طبرستان همزيستى و مسالمت و دوستى داشتند ( و او نقض كرد ) عده را هم كشت .\r\nاهالى طبرستان از تجاوز و قتل و غارت او در ديلمان سخت رنجور شدند در آن هنگام هم جابر بن هارون ( مسيحى پيشكار محمد ) وارد شد و املاك واگذار شده را تحويل گرفت و اراضى مجاور را ( كه مرتع و مورد بهره‌مندى مردم بود ) تصاحب نمود .\r\nاو كلار و چالوس را گرفت و اراضى اطراف را كه براى استفاده عموم مردم بود تملك كرد . در آن زمان دو برادر در آن مكان بودند كه هر دو دلير و نيرومند و داراى عده زيردست كه مرزدار بودند و آن سرزمين را از هجوم ديلميان مصون مىداشتند . آن دو برادر علاوه بر شجاعت سخى و كريم و مهمان نواز بودند كه به همه طعام و انعام مىدادند يكى محمد و ديگرى جعفر هر دو فرزند رستم بودند . آن دو برادر بر رفتار و تجاوز جابر كه اراضى باير ديگر را هم تملك كرده اعتراض كردند . آنها در آن سرزمين محترم و مقتدر بودند و مردم باطاعت آن دو كمر بسته بودند . دو برادر مردم مطيع را بقيام دعوت كردند كه جابر را بجاى خود بنشانند .\r\nجابر ترسيد گريخت و بسليمان بن عبد اللّه پيوست . محمد و جعفر و اتباع آنها از\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nحكمران طبرستان ترسيدند . ناگزير بهمسايگان خود ديلميان اطلاع دادند و مدد خواستند و به آنها يادآورى كردند كه پيمان ميان طرفين پايدار است و از كردار و هجوم محمد بن اوس كه كشت و گرفتار كرد پوزش خواستند . طرفين ( دو برادر و ديلميان ) متحد شدند كه با سليمان بن عبد اللّه نبرد كنند .\r\nپس از آن دو فرزند رستم بيكى از فرزندان ابو طالب ( علويان - طالبى ) كه نامش محمد بن ابراهيم و ساكن طبرستان بود پيغام دادند كه نزد آنها برود تا با او بيعت كنند او خوددارى كرد و گفت : من شما را به كسى دلالت مىكنم كه از من نيرومندتر و دليرتر است و او مىتواند قيام كند و اين كار را انجام دهد و او حسن بن زيد است كه ساكن شهر رى مىباشد . آنها هم نزد او فرستادند و نامه و پيغام ابراهيم را هم رساندند كه او را براى قيام در طبرستان دعوت كرده او هم نزد آنها رفت آنگاه ديلميان و اهالى چالوس و كلار همه بفرمان او متحد شدند .\r\nهمچنين اهالى رويان به آنها پيوستند . همه با او بيعت و حكام آن ديار را طرد كردند . عمال و حكام ابن اوس هم بسليمان بن عبد اللّه ملحق شدند . مردم كوهستان طبرستان مانند صمغان و قاوشان و ليث بن قتاد و گروهى از اهالى دشتهاى پاى كوه بحسن ملحق شدند و متابعت كردند .\r\nحسن و اتباع او شهر آمل را قصد كردند و آن نزديكترين شهر بود به آنها . ( ابن اوس محمد بلخى پيشكار سليمان والى ) از سارى لشكر كشيد و آنها را قصد نمود و خواست از آمل دفاع كند . جنگ ميان آنها واقع شد .\r\nجنگ بسيار سخت بود . ناگاه گروهى از اتباع حسن به شهر آمل هجوم بردند و شهر را گشودند در حالى كه نبرد هنوز بر پا بود ابن اوس گزيرى جز گريز نداشت زيرا اتباع حسن سخت دليرى مىكردند و او جان خود را برداشت و گريخت و نزد سليمان در سارى رفت . چون حسن شهر آمل را گرفت بر عدهء او افزوده شد و هر كه قصد فتنه و غارت داشت به او پيوست .\r\nچند روزى در شهر آمل ماند و از آنجا سوى سارى لشكر كشيد . سليمان بن\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nعبد اللّه هم بمقابله او از شهر سارى خارج شد و در پيرامون شهر سارى جنگ واقع گرديد . هنگامى كه جنگ بر شدت وحدت خود افزود يكى از سرداران حسن شهر سارى را قصد كرد و گشود . چون سليمان خبر فتح سارى را شنيد ميدان نبرد را ترك كرد و گريخت . اهل و عيال و اموال او در سارى ماند . حسن هم تمام آنها را گرفت اما زن و فرزند سليمان كه حسن آنها را سوار كرد و نزد سليمان در گرگان فرستاد اموال هم بدست يغما گران غارت شد .\r\nگفته شد كه سليمان عمدا منهزم شد زيرا تمام افراد خاندان طاهر شيعه بودند ( و حسن علوى شيعه و مدعى خلافت بود ) و چون حسن وارد طبرستان شد سليمان جنگ با او را حرام و گناه دانست و سليمان در عقيده تشيع سخت پايدار بود و او درباره حسن بن زيد چنين گفت :\r\n نبئت خيل بن زيد اقبلت حينا * تريدنا لتحسينا الامرينا\r\nيا قوم ان كانت الانباء صادقة * فالويل لى و لجمع الطاهريينا\r\nاما انا فاذا اصطفت كتائبنا * اكون من بينهم راس المولينا\r\nفالعذر عند رسول الله منبسط * اذا احتسيت و ماء الفاطميينا \r\nيعنى به من خبر داده شد كه خيل فرزند زيد سوى ما آمده است ( در اين حين ) آنها ما را قصد كرده كه دو چيز تلختر را بما بچشانند .\r\nاى قوم اگر اخبار راست باشد واى بر من و واى بر تمام افراد خانه طاهر .\r\nاما من اگر سپاه دو طرف صف بكشند و مقابله كنند از ميان آنها نخستين كسى خواهم بود كه تن بفرار بدهد .\r\nآنگاه عذر من نزد پيغمبر خدا روشن و مقبول خواهد شد زيرا خون فرزندان فاطمه را حفظ كردم و نريختم .\r\nچون طرفين لشكر كشيدند و مقابله كردند سليمان و سپاه او منهزم شدند .\r\nو چون طبرستان تماما به تصرف حسن درآمد براى فتح شهر رى لشكرى بفرماندهى يكى از خويشان كه باز نام او حسن بن زيد بود روانه كرد . او شهر رى را گشود و حاكم\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nشهر را كه از طرف طاهريان منصوب شده بود اخراج نمود . يكى از علويان را بنام محمد بن جعفر در آن شهر بحكومت منصوب كرد و خود بازگشت . خبر بخليفه مستعين رسيد كه در آن هنگام وصيف پيشكار و فاعل ما يشاء و احمد بن صالح بن شيرزاد منشى او بود . خليفه اسماعيل بن فراشه را با سپاه بجنگ آنها فرستاد و او به شهر همدان رسيد و به او دستور داده شد كه در همدان بماند تا دستور برسد و به او امر كرد كه مانع هجوم حسن بشود مقصود همان بود ( كه حسن بن زيد علوى از همدان تجاوز نكند و بغداد را نگيرد ) اما ساير بلاد كه بر عهده طاهريان بود و آنها بايد از ممالك تحت اختيار خود دفاع كنند و رئيس آنها محمد بن عبد اللّه بن طاهر بود . كه دفاع به عهده او واگذار شده .\r\nچون محمد بن جعفر طالبى علوى بحكومت رى منصوب شد مرتكب كارهائى شد كه اهالى رى نمىپسنديدند . محمد بن عبد اللّه بن طاهر يك سردار با عده فرستاد نام آن سردار محمد بن ميكال بود او برادر شاه بن ميكال بود او با لشكر خود به شهر رى رسيد و در پيرامون رى جنگ رخ داد . محمد بن جعفر طالبى اسير شد و لشكر او گريخت ابن ميكال شهر رى را گرفت و در آنجا زيست .\r\nحسن بن زيد لشكرى بفرماندهى شخصى بنام « واجن » براى فتح رى روانه كرد .\r\nچون برى رسيد ابن ميكال بجنگ او شتاب كرد جنگى سخت رخ داد . ابن ميكال گريخت و به شهر پناه برد و تحصن نمود . واجن و لشكر او داخل شهر شدند و او را كشتند باز شهر رى تابع حسن بن زيد شد .\r\nچون روز عرفه ( و عيد قربان ) رسيد احمد بن عيسى بن حسين صغير بن على بن حسين بن على بن ابى طالب رضى الله عنهم ( عبارت مولف كه غالبا بجاى آن سلام الله عليهم آورده ) باتفاق ادريس بن موسى بن عبد اللّه بن الحسن بن الحسن بن على بن ابى طالب قيام كرد . احمد بن عيسى نماز عيد را خواند و دعوت كرد براى خلافت رضا از آل محمد ( اين اصطلاح قبل از اين تفسير شد كه چون قيام كنند و خليفه متفق عليه نباشد بنام شخص غير معلوم بيعت مىكنند تا اتفاق حاصل شود ) .\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nمحمد بن على بن طاهر با او جنگ كرد و مغلوب شد و بقزوين پناه برد .\r\n\r\nبيان حوادث\r\nدر آن سال مستعين ( خليفه ) بر جعفر بن عبد الواحد خشم گرفت زيرا وصيف ادعا كرده بود كه او نزد چاكران ( گروهى از ملازمين و سپاهيان كه عرب شاكر گويد زيرا چ ندارد ) فرستاده آنها را بدبين و متمرد كرده جعفر را ببصره تبعيد كرد و آن در ماه ربيع الاول بود .\r\nدر آن سال هر مرتبه و وظيفه كه براى افراد بنى اميه در دستگاه عمومى بود ساقط و ملغى گرديد ( اداره بنام دار العامه ) آن اشخاص كه محروم شدند مانند ابو الشوارب و زادگان عثمان . حسن بن افشين هم از بازداشتگاه رها و آزاد گرديد .\r\nدر آن سال جعفر بن فضل بن عيسى بن موسى معروف ببشاشات امير مكه شد .\r\nاهالى حمص با قومى از قبيلهء كلب بر حاكم خود شوريدند . حاكم آنها قارن برادر مازيار بن قارن بود . او را كشتند . مستعين براى سركوبى آنها موسى بن بغا را در ماه رمضان ( با لشكر ) فرستاد . اهالى حمص در محلى ميان شهر حمص و محل رستن با او روبرو شدند جنگ رخ داد و آنها منهزم شدند . حمص را گشود و بسيارى از مردم شهر را كشت و شهر را طعمه آتش نمود و گروهى از اعيان را اسير كرد .\r\nدر آن سال احمد بن عمار قاضى در گذشت . همچنين احمد بن عبد الكريم حورانى تيمى قاضى بصره .\r\nاحمد بن وزير بمنصب قضاء سامراء رسيد .\r\nدر آن سال چاكران و سپاهيان در پارس شوريدند . خانه عبد اللّه بن اسحاق بن ابراهيم را غارت كردند و محمد بن حسن بن قارن را كشتند . عبد اللّه بن اسحاق گريخت .\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nدر آن سال محمد بن عبد اللّه بن طاهر دو فيل و چند بت كه از كابل رسيده بود تقديم كرد ( بخليفه ) جعفر بن فضل بشاشات كه والى مكه بود امير الحاج شد .\r\nزيادة اللّه بن محمد بن اغلب امير افريقا درگذشت . مدت امارت او يك سال و چند روز بود . پس از او برادرزاده‌اش محمد بن ابراهيم بن احمد بن اغلب امير شد .\r\nمحمد بن فضل جرجرائى وزير متوكل و فضل بن مروان وزير معتصم در سر - من راى ( سامرا ) درگذشتند .\r\nخليع حسين بن الضحاك شاعر كه در سنه دويست و دو متولد شده بود وفات يافت . اخبار و اشعار او معروف و مشهور است .\r\nحارث بن مسكين قاضى مصر درگذشت او از اولاد ابو بكر ثقفى بود كه در ماه ربيع الاول وفات يافت . همچنين نصر بن على بن نصر جهضى حافظ .\r\nابو خاتم سهل بن محمد سختيانى لغوى كه از ابو زيد روايت مىكرد وفات يافت . از اصمعى و ابو عبيده هم روايت مىكرد . گفته شد وفات او قبل از سنه دويست و پنجاه واقع شد . خداوند بعالم غيب داناتر است .\r\n\r\n","description":"","footnote":"","page_name":" 302 ","page_number":302},
  {"content":"\r\n\r\n.\r\n\r\n","description":"","footnote":"","page_name":" 303 ","page_number":303},
  {"content":"\r\n\r\n.\r\n\r\n","description":"","footnote":"","page_name":" 304 ","page_number":304},
  {"content":"\r\n\r\n.\r\n\r\n","description":"","footnote":"","page_name":" 305 ","page_number":305},
  {"content":"\r\n\r\n.\r\n\r\n","description":"","footnote":"","page_name":" 306 ","page_number":306},
  {"content":"\r\n\r\n.\r\n\r\n","description":"","footnote":"","page_name":" 307 ","page_number":307},
  {"content":"\r\n\r\n.\r\n\r\n","description":"","footnote":"","page_name":" 308 ","page_number":308},
  {"content":"\r\n\r\n.\r\n\r\n","description":"","footnote":"","page_name":" 309 ","page_number":309},
  {"content":"\r\n\r\n.\r\n\r\n","description":"","footnote":"","page_name":" 310 ","page_number":310},
  {"content":"\r\n\r\n.\r\n\r\n","description":"","footnote":"","page_name":" 311 ","page_number":311},
  {"content":"\r\n\r\n.\r\n\r\n","description":"","footnote":"","page_name":" 312 ","page_number":312},
  {"content":"\r\n\r\n.\r\n\r\n","description":"","footnote":"","page_name":" 313 ","page_number":313},
  {"content":"\r\n\r\n.\r\n\r\n","description":"","footnote":"","page_name":" 314 ","page_number":314},
  {"content":"\r\n\r\n.\r\n\r\n","description":"","footnote":"","page_name":" 315 ","page_number":315},
  {"content":"\r\n\r\n.\r\n\r\n","description":"","footnote":"","page_name":" 316 ","page_number":316},
  {"content":"\r\n\r\n.\r\n\r\n","description":"","footnote":"","page_name":" 317 ","page_number":317},
  {"content":"\r\n\r\n.\r\n\r\n","description":"","footnote":"","page_name":" 318 ","page_number":318},
  {"content":"\r\n\r\n.\r\n\r\n","description":"","footnote":"","page_name":" 319 ","page_number":319},
  {"content":"\r\n\r\n.\r\n\r\n","description":"","footnote":"","page_name":" 320 ","page_number":320},
  {"content":"\r\n\r\n.\r\n\r\n","description":"","footnote":"","page_name":" 321 ","page_number":321},
  {"content":"\r\n\r\n.\r\n\r\n","description":"","footnote":"","page_name":" 322 ","page_number":322},
  {"content":"\r\n\r\n.\r\n\r\n","description":"","footnote":"","page_name":" 323 ","page_number":323},
  {"content":"\r\n\r\n.\r\n\r\n","description":"","footnote":"","page_name":" 324 ","page_number":324},
  {"content":"\r\n\r\n.\r\n\r\n","description":"","footnote":"","page_name":" 325 ","page_number":325},
  {"content":"\r\n\r\n.\r\n\r\n","description":"","footnote":"","page_name":" 326 ","page_number":326},
  {"content":"\r\n\r\n.\r\n\r\n","description":"","footnote":"","page_name":" 327 ","page_number":327},
  {"content":"\r\n\r\n.\r\n\r\n","description":"","footnote":"","page_name":" 328 ","page_number":328},
  {"content":"\r\n\r\n.\r\n\r\n","description":"","footnote":"","page_name":" 329 ","page_number":329},
  {"content":"\r\n\r\n.\r\n\r\n","description":"","footnote":"","page_name":" 330 ","page_number":330},
  {"content":"\r\n\r\n.\r\n\r\n","description":"","footnote":"","page_name":" 331 ","page_number":331},
  {"content":"\r\n\r\n.\r\n\r\n","description":"","footnote":"","page_name":" 332 ","page_number":332},
  {"content":"\r\n\r\n.\r\n\r\n","description":"","footnote":"","page_name":" 333 ","page_number":333},
  {"content":"\r\n\r\n.\r\n\r\n","description":"","footnote":"","page_name":" 334 ","page_number":334},
  {"content":"\r\n\r\n.\r\n\r\n","description":"","footnote":"","page_name":" 335 ","page_number":335},
  {"content":"\r\n\r\n.\r\n\r\n","description":"","footnote":"","page_name":" 336 ","page_number":336},
  {"content":"\r\n\r\n.\r\n\r\n","description":"","footnote":"","page_name":" 337 ","page_number":337},
  {"content":"\r\n\r\n.\r\n\r\n","description":"","footnote":"","page_name":" 338 ","page_number":338},
  {"content":"\r\n\r\n.\r\n\r\n","description":"","footnote":"","page_name":" 339 ","page_number":339},
  {"content":"\r\n\r\n.\r\n\r\n","description":"","footnote":"","page_name":" 340 ","page_number":340},
  {"content":"\r\n\r\n.\r\n\r\n","description":"","footnote":"","page_name":" 341 ","page_number":341},
  {"content":"\r\n\r\n.\r\n\r\n","description":"","footnote":"","page_name":" 342 ","page_number":342},
  {"content":"\r\n\r\n.\r\n\r\n","description":"","footnote":"","page_name":" 343 ","page_number":343},
  {"content":"\r\n\r\n.\r\n\r\n","description":"","footnote":"","page_name":" 344 ","page_number":344},
  {"content":"\r\n\r\n.\r\n\r\n","description":"","footnote":"","page_name":" 345 ","page_number":345},
  {"content":"\r\n\r\n.\r\n\r\n","description":"","footnote":"","page_name":" 346 ","page_number":346},
  {"content":"\r\n\r\n.\r\n\r\n","description":"","footnote":"","page_name":" 347 ","page_number":347},
  {"content":"\r\n\r\n.\r\n\r\n","description":"","footnote":"","page_name":" 348 ","page_number":348},
  {"content":"\r\n\r\n.\r\n\r\n","description":"","footnote":"","page_name":" 349 ","page_number":349},
  {"content":"\r\n\r\n.\r\n\r\n","description":"","footnote":"","page_name":" 350 ","page_number":350},
  {"content":"\r\n\r\n.\r\n\r\n\r\n","description":"","footnote":"","page_name":" 351 ","page_number":351}
  ]