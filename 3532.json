[
  {"content":"\r\nمحمد تقى جعفرى\r\nتفسير و نقد و تحليل\r\nمثنوى جلال الدين محمد بلخى\r\nجلد سوم - دفتر دوم\r\n","description":"","footnote":"","page_name":" تعريف الكتاب 1 ","page_number":1},
  {"content":"\r\nشماره ثبت دفتر كتابخانه ملى 1275 بتاريخ 11 / 11 / 50\r\nاين كتاب به سرمايه شركت سهامى انتشار در چاپخانه حيدرى به طبع رسيد .\r\n","description":"","footnote":"","page_name":" تعريف الكتاب 2 ","page_number":2},
  {"content":"\r\nتقديم\r\nبه تكاپو كنندگان در راه پيش برد شخصيت انسانها در هر دو قلمرو فرد و اجتماع .\r\n","description":"","footnote":"","page_name":" تعريف الكتاب 3 ","page_number":3},
  {"content":"\r\n\r\n","description":"","footnote":"","page_name":" تعريف الكتاب 4 ","page_number":4},
  {"content":"\r\n\r\nبسم الله الرحمن الرحيم\r\nمناجات\r\nبه نام خدا\r\n\r\nدستگير از دست ما ما را بخر\r\nپرده را بردار و پردهء ما مدر\r\n\r\nمهربان پروردگارا پيش از آن كه خريداران مفلس و كالا نشناس عوامل طبيعى و انسانى موجوديت ما را كه مىتواند به شكل گران بهاترين كالاى هستى در آيد ، بخرند و بر باد فنا دهند تو خود خريدار ما باش .\r\nپيش از آن كه عوامل از خود بيگانه ما را از شخصيت خودمان بيگانه بسازد و زنجير گرانبار بردگى را به دست و پاى ما زده و در معركهء سوداگرى خود به مزايده‌اى كه نتيجه اش مناقصهء جانهاى آدمى است بگذارند ، دست ما را بگير و قدرت شناسى ارزش شخصيت خود و ديگران را به ما عطا فرماى .\r\n\r\nباز خر ما را از اين نفس پليد\r\nكاردش تا استخوان ما را رسيد\r\n\r\nاين غرايز حيوانى كه مىبايست در اختيار « من » ايده آل قرار بگيرد : روح ما را خريدارى كرده و كارد بران خود را تا اعماق استخوان موجوديت ما فرو برده است . كيست كه بتواند چنگالهاى نفس درنده را از روح و عقل و وجدان ما بيرون آرد ؟ جز تو اى خداى توانا\r\n\r\nما ز خود سوى تو گردانيم سر\r\nچون تويى از ما به ما نزديكتر\r\n\r\nهر چه كه پيشانى به خاك سياه آستانه خود طبيعى بساييم ، از آستانهء پيشگاه الهى دور تر خواهيم گشت ، هر اندازه كه از آستانهء پيشگاه الهى دور تر شويم از « من » انسانى خود بيشتر فاصله خواهيم گرفت .\r\n« وَلا تَكُونُوا كَالَّذِينَ نَسُوا الله فَأَنْساهُمْ أَنْفُسَهُمْ » 59 : 19 . . . ( 1 )  آن شعاع الهى كه در درون انسانها فروزان شده است دليل راه به منزلگه « من » ملكوتى است ، آن « من » ملكوتى كه سلوك به بارگاه الهى در انحصار او است . اين شعاع الهى نه تنها\r\n","description":"","footnote":" ( 1 ) نباشيد از آن كسانى كه خدا را فراموش كردند ، خداوند خود آنها را از يادشان برد . . ","page_name":" 1 ","page_number":5},
  {"content":"\r\nاز خود به ما نزديكتر است ، بلكه به روشنايى اين شعع است كه « من » ايده آل به « من » ملكوتى مبدل مىشود ، با آن شعاع بنگريد و « من » ملكوتى خود را دريابيد .\r\n\r\nبا چنين نزديكىاى دوريم دور\r\nدر چنين تاريكىاى بفرست نور\r\n\r\nچه تاريكى ظلمانىتر از آن كه دل انسانى آن چه را كه خود دارد از بيگانه تمنا كند ؟ بر اين دو ديدهء حيران من هزار افسوس كه با دو آينه رويش عيان نمىبينم شب و روز و ماه ها و ساليان دراز شمع ناچيزى به دست گرفته ، پهنهء بىكران هستى را با كمك عصاى شكستهء اصطلاحات درهم و برهم درمىنورديم و آن گاه كه از خود مىپرسيم كجا مىرويم و در جستجوى چه گمشده‌اى هستيم ؟ به خود پاسخ مىدهيم كه آفتاب درخشانى را كه موجوديت ما را فروزان سازد مىجوييم با چه وسيله‌اى ؟ با شمع ناچيزى كه يك دم آن را خاموش مىسازد در كجا جستجو مىكنيم ؟ در سايه هاى حقايقى كه خود سايه هاى همان خورشيد فروزان هستند .\r\nاين است آن تاريكى وحشتناك ، كه جز نور الهى چيزى توانايى بر طرف كردن آن را ندارد .\r\n\r\nيا من هو اخفى لفرط نوره\r\nالظاهر الباطن فى ظهوره »\r\n\r\nملا هادى سبزوارى »\r\n\r\nاين دعا هم بخشش و تعليم توست\r\nور نه در گلخن گلستان از چه رست ؟\r\n\r\nاگر نسيمى از عنايت ربانى تو اى كردگار فياض به گلخن يك مشت گوشت و پيه و استخوان و رگ و پوست نوزيده بود ، گلستانى در درون ما شكوفان نمىگشت . مشتى مادهء ناچيز كه شايستگى آگاهى به خويشتن ندارد ، پس چگونه ممكن است توجهى به بارگاه جمال و جلال كبريايى تو پيدا كرده و خود را با عظمت بىنهايتت در تماس بگذارد و خود را به تو منسوب نمايد .\r\n","description":"","footnote":"","page_name":" 2 ","page_number":6},
  {"content":"\r\n\r\nمقدمهء يكم : آيا باز بودن افق جهان و جهان بينى با ايجاد يك مكتب سيستماتيك سازگار است ؟\r\nيك توجه عميق در سيستم نامحدود جهان و امكان روشهاى جهان بينى غير محدود ، به نظر مىرسد كه آرزوى به وجود آوردن يك مكتب سيستماتيك در جهان شناسى اشتباهى است كه يا ناشى از خود خواهى است و يا از كوته نظرى .\r\nپيش از همه چيز اين مطلب را ياد آور مىشويم كه ما عشق و علاقهء شديدى براى به دست آوردن مكتب يا يك ايده ئولوژى در خود احساس مىكنيم كه بتواند مبدا و سمت و مقصد زندگانى مادى و معنوى ما را كاملًا تضمين نمايد . با دقتى كافى در مىيابيم كه نه تنها داشتن مكتب مورد عشق و علاقه ما است ، بلكه در صورت نداشتن تكيه گاه مكتبى اضطراب و خلاء روحى دردناكى وجود ما را فرا مىگيرد .\r\nمگر بزرگترين و دردناكترين اضطراب قرن ما جز همين بىمكتب بودن چيز ديگرى هم هست ؟ بنا بر اين ، درك اين مسئله كه آيا باز بودن افق جهان و جهان بينى با ايجاد يك مكتب سيستماتيك سازگار است يا نه ؟ نه تنها تصفيهء حساب با يك مسئله علمى محض است كه اگر آن را ندانستيم ، فقط يك مجهول علمى به مجهولات علمى ديگر اضافه خواهد شد ، بلكه اين يك مسئلهء حياتى است كه خواه انديشمندان شرقى و غربى به آن اهميت بدهند يا در مقابل آن بىاعتنا باشند ، تأثير خود را در زندگانى فردى و اجتماعى ما ايجاد خواهد كرد .\r\nبه هر حال تا آن جا كه امكانات ما را اجازه مىدهد مسئله فوق را مورد بررسى قرار مىدهيم .\r\n","description":"","footnote":"","page_name":" 3 ","page_number":7},
  {"content":"\r\n\r\nمقدمهء دوم : باز بودن افق جهان و جهان بينى يعنى چه ؟\r\nاز چند روى ما نمىتوانيم جهان و جهان بينى را از نسق سيستمهاى بسته اعتقاد كنيم :\r\n1 - دو قلمرو آخرين و كوچك جزء و كل مجموعى جهان هستى به هيچ وجه به بن بست نهايى نمىرسد ، زيرا قلمرو آخرين و كوچكترين جزء خواه موج باشد يا جرم ، نقطه‌اى از واقعيت است كه هم از ناحيهء تجزيهء بيشتر و بيشتر تا بىنهايت ( حد اقل رياضى ) يك قلمرو باز است و هم براى آن كه آن نقطهء نهايى هر اندازه هم كه جدا و منفصل مطرح شود باز مربوط به همهء واقعيات هستى است كه براى خود موقعيتى باز كرده و پيرامونش را قوانين و نظم كل مجموعى احاطه كرده است .\r\nهمچنين قلمرو كل مجموعى هستى به بن بستى منتهى نمىگردد كه ما با رسيدن به آن بن بست بتوانيم حساب مجموع هستى را تصفيه نماييم ، آيا ماده و انرژى از آغاز تشكيلشان همين صورت فعلى را داشته‌اند ؟ ميلياردها سحابى كه از فضا عبور كرده‌اند رهسپار كدامين فضا گشته‌اند ؟ تكون و تولد كهكشانها و ساير ستارگان و انبساط مجموع طبيعت از كدامين قوانين پيروى مىكنند ؟ آيندهء مجموعهء كهكشانها و فضا چيست ؟ آيا اين گسترش و نظم ابديت دارد ؟ اين سؤالات و ده ها امثال آنها افق مجموعى جهان را در مقابل ديده گان دانشوران باز مىگذارد ، به طورى كه نمىتوانند جمله نهايى را در اين باره عرضه كنند .\r\n2 - توأم بودن تماشاگرى ما است با بازيگرى ما در شناسائى جهان هستى . ما تا كنون مرز « من » ادراك كننده را با موضوع ادراك شده تشخيص نداده‌ايم يعنى نمىدانيم يك موضوع برون ذاتى كه براى ما مطرح شده است چه اندازه و بچه كيفيت واقعيت دارد و از كجا و كدامين نقطه « من » ادراك كننده خود را به آن موضوع برون ذاتى ضميمه كرده است .\r\n","description":"","footnote":"","page_name":" 4 ","page_number":8},
  {"content":"\r\n3 - دوام نظارت و سلطهء الهى بر جهان هستى است ، به طورى كه ذرات و شئون هستى لحظه به لحظه در حال ريزش و جريانى است كه منبع خود را از مشيت جاريهء الهى دريافت مىكند .\r\nبا نظر به اين سه جهت چگونه مىتوان از يك انديشهء محدود انسانى ايجاد يك مكتب سيستماتيك بسته انتظار داشت ؟ پس اين تناقض گويىها و روشهاى تضاد آميز فكرى در هر مكتب جهان بينى مسأله‌اى است كه نمىتوان مورد انتقاد قرار داد ، ولى از طرف ديگر اصرار زيادى از نفوس انسانى اعم از متفكرين عالى مقام و مردم معمولى ديده مىشود كه مىخواهند در اين زندگانى از نظر معلومات و ايده ئولوژى مكتب منظمى داشته باشند كه پاسخ گوى همهء سؤالات آنها بوده و نيروى محركى براى زندگانى ايده آل بوده باشد .\r\nممكن است براى نجات از اين بن بست هولناك راه حلهايى نشان داده شود كه قانع كننده باشد و يا نتواند از عهدهء حل اين معما بر آيد . به هر حال به نظر مىرسد كه بحث و كاوش در بارهء اين مسئله وظيفهء وجدانى الهى هر متفكر با شهامت است . اميدواريم انديشمندان عالى مقام بشرى هر يك مطابق امكاناتى كه دارند از عهدهء اين وظيفهء با اهميت بر آيند .\r\nگفتگوى ما در اين جا از حدود يك مقدمه تجاوز نمىكند :\r\nما نمىتوانيم حس سيستم جويى و سيستم سازى مغز بشرى را در بارهء معلومات كلى منكر شويم . اين مسئله است كه با اشكال گوناگون همهء عظماى معارف بشرى آن را مىپذيرند . از طرف ديگر تاريخ علم و فلسفه تا كنون هيچ مكتب سيستماتيكى را نشان نداده است كه جاى هيچ گونه ترديد در واحدها ، يا مجموعهء كلى معلومات كليه نداشته باشد . به نظر مىرسد كه ما بايستى اولًا ريشهء اين سيستم جويى را به دست بياوريم . در موقع دقت لازم و كافى مىبينيم : ريشهء سيستم جويى را هم مىتوان در درون ذات پيدا كرد و هم در برون ذات .\r\nريشهء سيستم جويى در درون ذات : مىبينيم كه مغز انسانى با فعاليتهاى\r\n","description":"","footnote":"","page_name":" 5 ","page_number":9},
  {"content":"\r\nمتنوعى كه دارد ، مانند كارگردان ماهرى است كه در اختيار شخصيت انسانى قرار گرفته است . اين شخصيت يك حقيقت است كه اصرار فراوانى به وحدت مبدا حركت و وحدت مقصد از خود نشان مىدهد ، شخصيتهاى متلاشى يا افراد چند شخصيتى از اين حس وحدت جويى كاملًا محروم بوده و نمىتوانند معلومات تشكيل يافته‌اى را براى خود و ديگران عرضه كنند . شخصيت انسانى يا « من » در عين حال كه كارگردانش ( مغز ) فعاليتهاى متنوعى دارد ، با همهء اين احوال مىخواهد موقعيت خود را ( كه يك حقيقت است ) با نظر به آغاز و انجام و مبدا و مسير و مقصد دريابد . آغاز و انجام و مبدا و مسير و مقصد مفاهيم گوناگون هستند ، ولى براى شخصيت « من انسانى » به عنوان يك واحد مركب از دو جزء تلقى مىشود : انسان و بايستگى او . اين دو جزء متفاوت به نوبت خود در يك ديدگاه وسيعتر بيش از يك حقيقت براى شخصيت مطرح نمىباشد . اين يك حقيقت عبارت است از موجودى در حركت به سوى آن ( شدن ) كه مىخواهد . اين است اساسىترين ريشهء سيستم جويى روح آدمى .\r\nريشهء سيستم جويى در برون ذات : ترديدى نيست كه انسان با تماس كافى با طبيعت و نمودهاى آن نظم و ارتباطى در اجزاء طبيعت مىبيند ، اين نظم و ترتيب باعث مىشود كه انسان به خود به قبولاند كه معلومات مربوط به اين جهان سيستماتيك نيز بايستى سيستم داشته باشد و الا معلومات مربوط به جهان برونى نبوده ، بلكه مخلوطى از خيالات و انديشه ها خواهد بود .\r\nاگر اين مطلب را كه گفتيم به پذيريم ، شايد مقدمه‌اى را كه براى خروج از بن بستى كه مطرح كرده‌ايم به دست بياوريم . به اين بيان كه باور ساختن يا در راه باور ساختن حس سيستم جويى مادامى كه جنبهء مثبت معلومات را در نظر بگيريم ، هيچ گونه اخلال و صدمه‌اى به شكل سيستماتيك جهان بينى ما وارد نخواهد شد ، چنان كه براى به دست آوردن يك قاعدهء كلى با هزاران جزئيات و مصاديق متضاد و مختلف روبه رو مىشويم و با اين حال همان قاعدهء كلى را به دست مىآوريم و وحدت مبدا و مقصد ما به هيچ وجه مختل نمىگردد ، يعنى در آن حال كه ميان هزاران اختلاف و\r\n","description":"","footnote":"","page_name":" 6 ","page_number":10},
  {"content":"\r\nتشخيص جزيى و فردى غوطه وريم ، سيستم كلى حركت ما كاملًا محفوظ است يعنى به طور كلى مىدانيم از كجا شروع كرده‌ايم و به كجا مىرويم و مقصد ما چيست .\r\nبهترين دليل سازش سيستم جويى با باز بودن افق جهان بينى چيزى است كه از آغاز تاريخ جهان بينى ديده مىشود و آن اين است كه از قديمىترين تاريخ جهان بينى تا كنون همواره فلاسفه و متفكرين كل انديش بوده‌اند كه مبادى و كليات عاليه‌اى را تصفيه و تنظيم نموده ، حس سيستم جويى و سيستم سازى خود را از اين راه به دست آورده‌اند . با اين كه با نظر به پديده هاى علمى كه مىبايست از نظر تجربه و حس روشن شود ، مجهولات و تناقض گويىهاى فراوانى داشتند .\r\nهيچ جاى ترديد نيست كه ارسطو و افلاطون و سقراط سپس فلاسفه و متكلمين اسلام و ما بعد رنسانس از قبيل دكارت ، باكون ، لايب نيتز ، هگل ، كانت توانسته بودند براى جهان بينى خود كلياتى را به دست بياورند كه فلسفهء آنان را سيستماتيك جلوه بدهد ، با اين حال مقام والاى آنان و واقع بينى خردمندانه‌اى كه داشتند اجازه نمىداد كه با نظر به شناسايىهاى علمى در جزئيات طبيعت و روابط آنها ادعاى يقين و جزم نموده و به عبارت ديگر افق جهان و جهان بينى را در ذهن خويش بسته و منحصر به معلومات خود بدانند .\r\nمثلًا دكارت خداوند را به عنوان مبدا المبادى و آفرينندهء مطلق اعتقاد نموده و ماده و حركت را دور ركن اساسى جهان طبيعت كلى معرفى كرده ، جسم و جان انسانى را دو حقيقت و پايان همهء چيزها را هم خدا مىداند . اين معلومات كلى توانسته حس سيستم جويى او را اشباع نموده و از سر گردانى نجاتش بدهد . در عين حال مىدانيم كه دكارت تمام طبيعت و انسان را نمىشناخته است .\r\nاز همين جا روشن مىشود كه متفكرينى كه نتوانند در جهان بينى خود مقدارى از كليات و مبادى را تصفيه كنند ، هر اندازه هم كه در بارهء طبيعت از نظر علمى روشنايى داشته باشند ، باز نمىتوانند گريبان خود را از پنجهء ترديد و اضطراب رهايى بخشند اينان نه تنها روان خود را از موقعيت شايستهء عالم هستى متزلزل ساخته‌اند ، بلكه\r\n","description":"","footnote":"","page_name":" 7 ","page_number":11},
  {"content":"\r\n\r\nخسارتهاى فراوانى به افكار رهروان وارد مىسازند كه در پوچ ساختن تمدن انسانى اثر به سزايى خواهد داشت .\r\nدر كتاب مثنوى با هر دو نوع تلاطم مىتوانيم روبه رو شويم ، ( تلاطم و اضطراب در مبادى و اصول كليه ، كه بدون آنها سيستم جهان بينى تكميل نمىشود و تلاطم و اضطراب در مسائل علمى قلمرو طبيعت ) ولى چيزى كه مىتواند روشنگر زمينهء روانى جلال الدين باشد اين است كه نشاط و اميد و فرح شگفت انگيزى كه در روش فكرى او ديده مىشود ، اثبات مىكند كه اين شخصيت در مقابل حس سيستم جويى خويش به طور شخصى ، پاسخى در روان خود تهيه كرده و در زمينهء همان پاسخ به فعاليت پرداخته است ، اما بروز و ظهور سيستم كليات و مبادى جهان بينى و خدا يا بى او در مثنوى تلاطم و جزر و مد شگفت انگيزى دارد . ( اين مسئله را تا حدودى در مجلدات تفسير و نقد و تحليل متذكر مىشويم . ) به همين جهت است كه مىتوانيم بگوييم : هر قطعه‌اى از قطعات مثنوى مىتواند به طور منفرد مورد توجه انسان انديشمند قرار بگيرد ، بعضى از اين قطعه ها آن چنان اوج مىگيرد كه بدون مبالغه از نظر عظمت مقام اول در معارف بشرى را حيازت مىكند ، بعضى ديگر از اين قطعات متوسط و گروه ديگر پوچ و بىمعنى مىباشد . نوابغ از اين جهت همانند كوه هاى آتش فشانند كه مواد گداختهء بسيار پر قيمت را با سنگها و قلوه ها پرتاب مىكنند تصفيهء اين مواد به عهدهء رهبران فكرى جوامع بشرى است .\r\nمقدمهء سوم : آيا تناقضات مثنوى و نوسانات گوناگون روحى جلال الدين از بىعقيدتى او به اصول عاليهء اسلامى حكايت مىكند ؟ نيز آيا احتمال مىرود كه جلال الدين با اين تناقضات و نوسانات از مكتب « هيچ گرايى » دفاعكند ؟\r\nدر بارهء جلال الدين و روش انديشه و دريافتهاىقلبى او مطالب مختلف به طور فراوان گفته شده است ، ما بعضى از آن مطالب را در مقدمات مجلدات 1 - 2 - 3 - 4 -\r\n","description":"","footnote":"","page_name":" 8 ","page_number":12},
  {"content":"\r\nمتذكر شده‌ايم . ابهام انگيز بودن وضع روحى جلال الدين و تناقضات غير قابل حل و فصل او در دفترهاىمثنوى نيرومندترين سلاحى است كه مخالفينش چه از مكتب منكرين ما وراى طبيعت و چه از الهيون در دست گرفته‌اند . در مقدمات پيشين مخالفت گروهى از الهيون و دلايل اجمالى آنها را به طور صريح يا با اشاره مطرح كرده‌ايم اكنون مخالفت بعضى از منكرين ما وراى طبيعت را مورد بررسى قرار مىدهيم . البته روشن است كه خطا كارى انديشه هاى جلال الدين از نظر مكتب مزبور از كدامين نقطه نظرها توضيح داده مىشود :\r\nما براى روشن شدن ذهن مطالعه كنندگان محترم مطالبى را از ميرزا فتحعلى آخوند زاده كه ما وراى طبيعت را انكار مىكند و به عنوان قضاوت در شخصيت و روش فكرى جلال الدين جملاتى را بيان كرده است متذكر مىشويم ، سپس نظريات خود را مطرح مىسازيم . اين شخص بنا به نقل آقاى دكتر فريدون آدميت در باره جلال الدين مىگويد :\r\n« بياييم بر سر مطلب : مولوى عالمى است بىبديل ، فاضلى است بىنظير ، به زبان فارسى و عربى بسيار مسلط ، احاديث و اخبار را خوب مىداند ، عقيده اش عين حكماى هند است ، يعنى به وحدت وجود اعتقاد دارد » .\r\nمعنى وحدت وجود را به مأخذ مثنوى به دست مىدهد . بعد گويد :\r\n« اما اشتباه مولوى در اين جا است كه براى آن وجود كل اراده و اختيارى قائل است و چنين مىپندارد كه وجود كل با اراده و اختيار خود اجزاء را به عالم كثرات و تعينات در آورده است ، پس اجزاء بايد تلاش كنند تا خودشان را پس از مدتى سير و سلوك دوباره به همان وجود كل برسانند و گويا وسيلهء عمدهء اين وصال در فنا است و بقاى جاويدان از اين فنا حاصل خواهد شد » .\r\nآن انتقاد از همان وجههء نظر صرف مادى ميرزا فتحعلى سرچشمه مىگيرد در تعقل فلسفى او شناختيم كه وحدت وجود را در ماده مىداند ، معتقد به صانع مدبر نيست و نيز اين كه فنا را تخطئه مىكند و آن را مهمل مىشمارد - از همان\r\n","description":"","footnote":"","page_name":" 9 ","page_number":13},
  {"content":"\r\nرهگذر است :\r\n« اشتباه دوم اعتقادش به فنا است ، اين لفظى است بىمعنى كه نه حكماى هند و نه فلاسفه ى اسلام نتوانسته‌اند معنى آن را دريابند ، اما هر كس شنيده ادعاى فهم كرده و آن انديشهء نخست بودا بود و از او به همه جا راه يافت ، ولى اين كه آيا فنا امكان دارد يا نه و اگر دارد چگونه بايد باشد ؟ هيچ كس جواب روشنى نداده است ، پيغمبر اسلام نيز فرموده :\r\n« موتوا قبل ان تموتوا » .\r\nيحتمل حضرت رسول خود به معناى اين كلام واقف است ، اما براى ساير مردم مفهوم نيست به حقيقت هر دو موت به معناى حقيقى و واقعى خود كلمه باقى مىماند » .\r\nايراد سوم اين كه مولوى :\r\n« قائل به روح است ، يعنى گويا پس از مرگ روح مىماند و به وجود كل ملحق مىشود . اما حكماى مغرب روح را قائم به ذات نمىدانند ، بلكه روح از مقتضيات جسم است و قائم به جسم مىباشد . همانطور كه قوه تلغرافيه از تركيب عناصر معدنى به وجود مىآيد و با تجزيهء آنها از بين مىرود - روح نيز از تركيب عناصر آليه پيدا مىشود و با متلاشى شدن جسم نابود مىگردد ، ولى نمىدانيم قوهء تلغرافيه چيست چنان كه روح را نمىدانيم » .\r\nاين خود جنبهء ديگر اعتقاد ميرزا فتحعلى را به فلسفهء اصالت ماده مىنمايد و پيشتر بررسى كرديم . از آن ايرادها گذشته جهت ديگر افكار بلند مولوى را تأييد مىكند شيوهء بيانش خاص خودش است مىگويد :\r\n« مولوى را به بهشت و جهنم و حشر اعتقادى نيست ، در نظر او جنت وصال كل است و منظور از جهنم عالم هجران است ، اما در اثبات هر سه چنان سر و صدايى راه انداخته كه انسان ماتش مىبرد و شرمنده مىگردد كه بگويد : مرد ، نكند تو كافرى ؟ به علاوه مولوى به نبوت و امامت نيز اعتقادى ندارد . . . اين معنى از جواب\r\n","description":"","footnote":"","page_name":" 10 ","page_number":14},
  {"content":"\r\nاهل سبابه پيغمبران معلوم است » .\r\nبيان مولوى را مىآورد از جمله :\r\n\r\n« حب جاه و سرورى دارد بدان\r\nكه شمارد خويش از پيغمبران\r\nما نخواهيم اين چنين لاف و دروغ\r\nگردن اندر كشك افتادن به دوغ\r\nباز گفتند اين همه زرق است و مكر\r\nكه خدا نايب كند از زيد و بكر\r\nمغز خر خورديم تا ما چون شما\r\nپشه را داريم هم راز هما\r\nغالباً ما عقل داريم اين قدر\r\nگندنا را مىشناسيم از گزر\r\nاين بدان ماند كه خرگوشى بگفت\r\nمن رسول ماهم و با ماه جفت »\r\n\r\nدر حاشيه ، سخن اهل سبا را خطاب به دين آوران رندانه تأكيد كرده :\r\n« يعنى مگر ما هم مثل شما مغز خر خورديم كه بشر را هم راز هما بشماريم » .\r\nدر تفسير بيان مولوى چنين استدلال مىكند :\r\n« همه مىدانند كه سبا شهرى است در يمن كه مردمش تا امروز از عالم وحشت و نادانى بيرون نشده‌اند . ايشان از كجا اين اقوال حكيمانه را پيدا كرده و بر پيغمبران القاء نمودند ؟ اگر از ملاى رومى بپرسى مگر تو نيز در حق پيغمبران اين عقيده را دارى ؟ حاشا كرده خواهد گفت : معاذ الله اعتقاد اهل سبا چنين بود . اما عاقل مىفهمد كه اعتقاد خود را به زبان اهل سبا بيان مىكند . آشكار است كه اكثر مردم بلكه شراح او نيز اين حيلهء او را فهم نكرده‌اند ، خصوصاً كه ملاى رومى بعد از اظهار مكنون ضمير خود با هزار قسم و توپ و تفنگ اهل سبا را مقابله كرده ، با ايشان مىجنگد و بر تصديق پيغمبران هزار گونه جفنگ مىسرايد و اهل سبا را از منكران مىشمارد ، اگر چه دلايلش نسبت به اقوال اهل سبا در غايت سستى است - اما در نظر عوام و غافلان طرق طرف زياد دارد ، براى خود ملاى رومى على السويه است ، مطلبش آن بود كه فسق پيغمبران را بروز دهد ، مع هذا از مضرت و اذيت جهال عصر خطرناك خود سالم بماند » .\r\n« خلاصه ، همه عقايد مولوى مخالف شرع شريف است ، ولى آراى خود را در\r\n","description":"","footnote":"","page_name":" 11 ","page_number":15},
  {"content":"\r\nميان افسانه هاى روباه و شغال به شيوه‌اى پنهان داشته كه درك آن دشوار است ، به مثل داستانى را آغاز مىكند ، وسط مطلب حرفى را به طور گذران مىپراند ، داستان را قطع مىكند ، به تصورات و تعقلات دور و دراز مىپردازد ، رشتهء سخن را در خاطر خوانندهء عامى گم مىكند و ذهن او را پرت مىسازد ، يك باره دنبالهء قصه را مىگيرد ، خوانندهء معمولى خرسند مىگردد كه به اصل داستان بر گشته و از دست تخيلات و تعقلات نامفهوم خلاص شده است ، ولى خبر ندارد كه مقصود مولوى همان سخنى بوده كه به طور گذران گفت و رفت و به خوانندهء عارف نيز مفهوم افتاد » .\r\n« باز براى اين كه پردهء ابهام بر روى عقايدش بكشد از عبادت و رياضت دم مىزند ، در اثبات كشف و كرامت و معجزه دلايل پوچ و اخبار مهمل مانند قصهء اصحاب كهف ، داستان خضر و مانند آن را ذكر مىكند و در تصديق انبياء و اولياء آيات و احاديث مىآورد ، سگ و گربه را يك جا جمع مىنمايد ، انواع مطالب بىهوده و هزليات را به هم مىآميزد و به ظاهر موعظه و اندرز مىدهد ، خوانندهء عادى را خسته مىسازد و او را هاج و واج مىگرداند ، بىچاره گمان مىبرد كه مولوى به حقيقت يك وجود سراپا اعتقاد است . با روشى كه پيش گرفته عقيدهء مولوى در نظر خوانندهء عامى پنهان مىماند كافر شمردن او شرعا امكان ندارد ، معلوم است كه زمان او عصر خوفناكى بوده - از شدت جذبه و ذوق خواسته حرفش را بزند ، اما بر جانش ترسيده ، ناگزير آن نوع تكليفات را به كار برده است ، گر چه اين نوع تكليفات خوش آيند مذاق مصنفان فرهنگ نيست - يك نوع استادى است كه از عهدهء ساير مردم بر نمىآيد » .\r\nدر پايان مقالهء خود چند نكتهء ديگرى را به اجمال آورده است :\r\n« در عقل و ادراك و ذوق مولوى ترديد نباشد ، اما گاهى جلف و سبك است . در جلفى و سبكى به مرحوم آخوند ملا عبد الله شباهت بسيار دارد و به علاوه بىعار و دراز نفس است كه حوصله خواننده را سر مىبرد . از مطالب حكيمانه و نكته هاى با معنى و داستانهاى بامزهء آن كه بگذاريم - اقوال كهنه و پوسيده و بىلذت و تكرارهاى خسته كننده زياد دارد . ترجمه مثنوى به زبانهاى ديگر » عديم\r\n","description":"","footnote":"","page_name":" 12 ","page_number":16},
  {"content":"\r\nالامكان است ، زيرا سخن مثنوى نظم و توالى ندارد و حال آن كه كلام فردوسى را حتى به زبان ختايى هم مىتوان ترجمه كرد و مضمونش روشن مىآيد . به منظور شناسايى سبك مولوى سه حكايت به زبان تركى به نظم سرودم و فرستادم - اما نتوانستم مانند او مغز مطلب را پنهان بدارم ، واقعاً در مستور ساختن مغز كلام و جان سخن استاد كامل و حريف بىبدل است » .\r\nگفتار ميرزا فتحعلى در حد يك مقالهء انتقادى درخشان است . انديشهء تحليلى و نازك انديشى نويسنده از آن خوب بر مىآيد . البته او از نظر گاه متفكر مادى بر مثنوى مىنگرد و قصدش اين است كه نمونه‌اى از بحث و انتقاد ادبى به دست دهد . از همين لحاظ و همچنين از نظر تعقل ژرف نويسنده در تاريخ تحول افكار بسيار ارزنده است . در آغاز سخن مىگويد :\r\n« هر آينه صاحب دلى را يافتيد اين شرح را براى او بخوانيد » .\r\nو با اين پيام گفتارش پايان مىپذيرد :\r\n« اگر در تفسيرهاى مثنوى كه نزد خود داريد ، در اول يا آخرش اوراق سفيدى باشد ، اين مقاله را بر آن بيفزاييد ، به روزگار يادگار بماند » . ( 1 )  براى كسانى كه مجلدات منتشر شدهء « تفسير و نقد و تحليل مثنوى » را مطالعه فرموده‌اند ، اين مطلب روشن شده است كه ما هرگز از جلال الدين و مثنويش به دفاع مطلق بر نخاسته‌ايم ، بلكه مقصود ما اين بوده است كه مطالب عالى و حكيمانهء اين\r\n","description":"","footnote":" ( 1 ) انديشه هاى ميرزا فتحعلى آخوند زاده ، به قلم دكتر فريدون آدميت ، ص 259 تا 264 . . تذكر - مجموع نظريات ميرزا فتحعلى كه در بارهء شخصيت مولوى و مثنويش با قلم آقاى آدميت در اين مقدمه نقل شده است ، مورد بحث ما قرار خواهد گرفت و به جز از مطالبى كه نقل نموديم در خصوصيات و جزئيات عقايد ميرزا فتحعلى در بارهء مولوى نخواهيم پرداخت كه زيرا با بررسى لازم در مطالب منقوله مىتوان كليات انتقاداتى را كه از سنخ آن مطالب است در نظر گرفت . . ","page_name":" 13 ","page_number":17},
  {"content":"\r\n\r\nمرد را تا آن جا كه امكانات ما را اجازه مىدهد مطرح نموده با ديدگاه هاى مختلف و با دلايلى كه قابل قبول به نظر رسيده است قابل درك و بهره بردارى بسازيم . در مقابل مسائلى كه جلال الدين به اشتباه و خطا افتاده است ، ساكت ننشسته آن مسائل را هم مورد بحث و انتقاد قرار داده‌ايم . در بارهء قسم سوم از مسائلى كه در مثنوى آورده شده و داراى ابهامى هستند كه انسان منصف را از يقين به مقصود واقعى جلال الدين باز مىدارد ، ما خود را مجبور ديده‌ايم كه محتملات منطقى آن مسائل را در حدودى كه شرايط ذهنى ما در بارهء روش انديشه هاى جلال الدين اجازه مىدهد مطرح بسازيم .\r\nاما در باره شخصيت روانى جلال الدين پيش از اين اندازه نتوانستيم بگوييم كه : اين مرد يكى از شخصيتهاى استثنايى و حقيقتاً يكى از پر هيجانترين روحها و يكى از باهوشترين و دقيقترين اذهان بشرى است ، همچنين با نظر به اعترافات خودش و با نظر به تناقضها و خطاهايش ، به هيچ وجه نمىتوان به طور كامل مقدار تماس او را با واقعيات و حقايق حدس زد .\r\nپيش از اين كه به بررسى انديشه هاى ميرزا فتحعلى آخوند زاده در بارهء ارزيابى جلال الدين و مثنويش بپردازيم ، يك مسئله مهم را در بارهء جلال الدين با عينك مثنوى او متذكر مىشويم :\r\nجلال الدين از شخصيت خود جوش خويش بهره مند بوده است\r\nبه طورى كه مىتوانيم قاطعانه بگوييم : جلال الدين در روش انديشهء « خود » ش مىباشد ، ولى اين « خود » كه به طور حقيقى جوشيده و به فعاليت پرداخته است ، فعاليتش در قلمروى از بيرون ذات او بوده كه پر از معارف واقعى و اوهام و خرافات بوده و اين « خود » جوشيده مجبور به سير و سياحت و قبول و رد آن معارف و اوهام گشته است در همهء آن حالات و جزر و مدها ، شعله هاى « خود » زبانه كشيده است . جنبهء خدا يا بى روح جلال الدين كه از اساسىترين ريشه هاى روحش سر مىكشد در همهء مسائل مثنوى قابل مشاهده است .\r\nاين جنبهء خدا يا بى روح او در قلمرو بيرون از ذات به جهت اختلاف در شناسايى\r\n","description":"","footnote":"","page_name":" 14 ","page_number":18},
  {"content":"\r\nخدا ، گاهى او را به وحدت وجود مانند گل و عطر آن و گاهى به وحدت موجود مانند گل و برگ گل ، بار ديگر به خدايى كه موحدين تاريخ بشرى معتقدند كشانيده است . جنبهء احساس نزديكى انسان به خدا از روح خود جوش جلال الدين سر مىكشد ، گاهى انسان را عين خدا و گاهى مظهر خدا ، بار ديگر مانند آهنى معرفى مىكند كه از شعلهء الهى سرخ شده ، ولى آهن بودن خود را از دست نداده است . چون جنبهء ابديتگرايى روح جلال الدين به هيجان درمىآيد ، گاهى با مذاق وحدت وجودى يا وحدت موجودى او درهم مىآميزد ، ابديت را در رجوع انسان به همان نيستان كه از آن جا بريده شده است جستجو مىكند ، گاه ديگر مذاق رسمى مليّون تاريخ در بارهء خدا او را جلب كرده ابديت را با سعادت يا شقاوت جاودانى توضيح مىدهد و گاه ديگر اظهار بهت و حيرت مىكند . اين اظهار بهت و حيرت با نظر به ريشه اساسى خدا يا بى روح جلال الدين نشاط و هيجان روحى او را به هيچ وجه مختل نمىسازد ، بلكه صراحتاً مىگويد :\r\n\r\nگه چنين بنمايد و گه ضد اين\r\nجز كه حيرانى نباشد كار دين\r\n\r\nاما :\r\n\r\nنه چنان حيران كه پشتش سوى اوست\r\nبل چنين حيرت كه محو و مست دوست\r\n\r\nهمين روح خروشان و جوشان است كه حقايق و واقعيات جهان طبيعت نمىتواند او را آرام سازد ، لذا خود را مجبور مىبيند كه يك حسام الدين چلبى يا يك شمس تبريزى را كه داراى روح انسانى گسترده در بىنهايت است پيدا كند و جوشش بىنهايت روحى خود را با آنها آرامش ببخشد ، خود او مىگويد :\r\n\r\nصورتگر و نقاشم هر لحظه بتى سازم\r\nوا نگاه همان بت را در پيش تو بگدازم\r\n\r\nمن گمان نمىكنم كسى كه همهء دفاتر مثنوى را مطالعه كند اين نكته را متوجه\r\n","description":"","footnote":"","page_name":" 15 ","page_number":19},
  {"content":"\r\nنشود كه نشاط و هيجان روحى جلال الدين براى دريافتهاى الهى در همهء مسائل مثنوى به خوبى ديده مىشود . اين نشاط و هيجان با اعتقاد به وحدت وجود كه منجر به وحدت موجود مىشود ، تناقض شگفت انگيزى را نشان مىدهد كه نه تنها دامن گير وضع روحى جلال الدين ، بلكه دامن گير همهء معتقدين به مكتب فوق است ، زيرا وحدت وجودى كه به وحدت موجود منجر شود .\r\nهمهء اشياء را عين خدا مىداند و نشاط و هيجان و اشتياق بدون تصور دو شىء مشتاق و مشتاق إليه امكان پذير نيست . از اين جا روشن مىشود كه تلاطم روح خود جوش جلال الدين تلاطم مثبت و رو به هدف مثبت است نه رو به منفى ، تا گمان برود كه جلال الدين از سران مكتب « هيچگرائى » است .\r\nمتفكرى كه از اين همه نوسانات و جزر و مدهاى روحى كه موقع پياده شده در واقعيات و حقايق به اين همه تناقض دچار مىگردد ، نمىتواند به عنوان يك پيش تاز رسمى افكار بشرى معرفى شود .\r\nاينان چنان كه گفتيم : همان كوه هاى آتش فشانند كه بايستى در هر عصرى براى امكان بهره بردارى از طرف رهبران فكرى مورد بررسى قرار بگيرند و مواد با ارزشى را كه از انديشهء خود جوش آنان بروز مىكند وارد تعليم و تربيتها و مطالعات رسمى قرار بدهند و مواد بىارزشش را براى اذهان روشن بسازند و قسم سوم از مواد آن را كه مبهم مىباشند ، با بيان احتمالات نزديك به مقصود مطرح نمايند . با نظر به بيان فوق اين ادعا كه جلال الدين يك مكتب مخصوص به خود آورده كه مطلقاً خوب است ، يا مطلقاً بد است ، به هيچ وجه قابل قبول نيست ، بلكه جلال الدين با يك زمينهء روحى خود جوش كه عبارت است از خدا يا بى و گرايش به سوى او ، به تمام مكتبها وارد مىشود - گاهى با آنها گلاويز مىشود ، گاهى آنها را مىپذيرد و گاهى هم چند پهلو صحبت مىكند با اين وصف ادعاى اين كه مكتب جلال الدين اين است و غير اين نيست و بقيه\r\n","description":"","footnote":"","page_name":" 16 ","page_number":20},
  {"content":"\r\nرا به طور تصنع مىگويد ، با نظر به تمام مثنوى و وضع روحى جلال الدين قابل قبول نيست .\r\nو اگر چنين مطلبى درست باشد ، بايستى هگل با نظر به مطالب جلال الدين در بارهء عقل كل بگويد : جلال الدين همان مكتب را معتقد است كه من مىگويم ، و بقيهء مطالبش تصنع و ظاهر سازى است . ساير ايده آليستها مىتوانند بگويند .\r\nآن چه كه مقصود حقيقى جلال الدين است همان بيت است كه مىگويد :\r\n\r\nباده در جوشش گداى جوش ماست\r\nچرخ در گردش اسير هوش ماست\r\n\r\nو ساير مطالبش براى فريب دادن مردم است . وقتى كه جلال الدين از قدرت دم مىزند ، نيچه سر بلند كرده مىگويد : آفرين به هم مكتب خودم اين بود نظريهء ما كه تا كنون از آن دفاع كرده‌ايم ، اين نظر پس از تدريس مثنوى و تكرار درس بعضى از دفاتر آن و بررسى مجموع آن چند بار به اين جانب دست داده است .\r\nاكنون به سراغ نظريات ميرزا فتحعلى آخوند زاده برويم كه پيش از اين به قلم دكتر فريدون آدميت نقل نموديم :\r\n1 - « عقيده اش عين حكماى هند است ، يعنى به وحدت وجود اعتقاد دارد » .\r\nاين مطلب تا حدودى صحيح است و جلال الدين در موارد مختلف از اين مكتب دفاع كرده و با تشبيهات گوناگون مىخواهد مكتب مزبور را اگر چه به وحدت موجود منجر شود قابل هضم بسازد ، اما چنان كه اشاره كرديم در موارد ديگر صريحاً مىگويد :\r\nاگر نسبت انسان با خداوند نسبت جزء و كل بود ، بعثت پيامبران لغو و بىهوده ، مىگشت ، بلكه نسبت انسان به خدا نسبت بوى گل به گل است .\r\nابيات ذيل را با دقت ملاحظه فرماييد :\r\n\r\nور تو گويى جزء پيوستهء كل است\r\nخار مىخور خار مقرون گل است\r\n\r\n","description":"","footnote":"","page_name":" 17 ","page_number":21},
  {"content":"\r\n\r\nجزء يك رو نيست پيوسته به كل\r\nور نه خود باطل بدى بعث رسل\r\nچون رسولان از پى پيوستناند\r\nپس چه پيوندندشان چون يك تناند ؟\r\n\r\nدر اين ابيات به خوبى روشن مىشود كه جلال الدين تبعيت از « وحدت وجود » حكماى هند نمىكند .\r\nبلى در موارد ديگر از مثنوى كاملًا مسئلهء جزء و كل را به ميان مىكشد و يك وحدت صريح ميان كل و اجزاء را گوشزد مىكند . در جاى ديگر رابطهء انسان و خدا را ما فوق جزء و كل معمولى معرفى مىكند :\r\n\r\nبشنو اكنون اصل انكار از چه خاست\r\nز انكه كل را گونه گونه جزءهاست\r\nجزء كل نى جزءها نسبت به كل\r\nنى چو بوى گل كه باشد جزو گل\r\nلطف سبزه جزء لطف گل بود\r\nبانگ قمرى جزء آن بلبل بود\r\n\r\nيك مطلب را نبايستى در اين جا فراموش كنيم و آن اين است كه در موارد فراوانى هنگامى كه جلال الدين بحث كل و جزء يا كل و اجزاء را در پيش كشيده است ، پروندهء آن بحث را نمىبندد ، بلكه مثلًا پس از آن ابيات مىگويد :\r\n\r\nگر شوم مشغول اشكال و جواب\r\nتشنگان را كى توانم داد آب\r\n\r\nنيز پس از ابيات فوق مىگويد :\r\n\r\nاين سخن پايان ندارد اى غلام\r\nز انكه جرى سخت دارد اين كلام روى\r\n\r\nملاحظات فوق اشتباه ميرزا فتحعلى در مقايسهء جلال الدين مضطرب در مسئله وحدت وجود ، با حكماى هند كه در وحدت وجود روش دگماتيسم و قطعى\r\n","description":"","footnote":"","page_name":" 18 ","page_number":22},
  {"content":"\r\nداشته‌اند روشن مىشود .\r\n2 - « اما اشتباه مولوى در اين جاست كه براى آن وجود كل اراده و اختيار قائل است و چنين مىپندارد كه وجود كل با اراده و اختيار خود اجزاء را به عالم كثرات و تعينات در آورده است . . » .\r\nنويسنده با نظر به بعضى از مطالب جلال الدين صحيح مىگويد ، ولى اين را مىبايست در نظر گرفته باشد كه جلال الدين در آن جا كه وحدت وجودى مىشود و مىخواهد چگونگى صدور جهان هستى را از واحد مطلق توضيح بدهد ، سه نوع مطلب مىگويد :\r\nالف - همانطور كه ميرزا فتحعلى گفته است ، اختيار و ارادهء خدا را در صدور جهان هستى دخالت مىدهد :\r\n\r\nمن نكردم خلق تا سودى كنم\r\nبلكه تا بر بندگان جودى كنم\r\n\r\nبا نظر به مادهء « خلق » و « وجود » معلوم مىشود كه خدا خواسته است و جهان و جهانيان را با اختيار خود آفريده است .\r\nب - فياضيت مطلقش بدون دخالت اختيار موجب صدور جهان هستى گشته است :\r\n\r\nگنج مخفى بد ز پرى چاك كرد\r\nخاك را تابانتر از افلاك كرد\r\nگنج مخفى بد ز پرى جوش كرد\r\nخاك را سلطان اطلس پوش كرد\r\n\r\nج - گاهى تنها به اين اكتفا مىكند كه بگويد : خدا جهان را به وجود آورده است ، اما چگونه به وجود آورده است ؟ در حال ابهام مىگذارد :\r\n\r\nپاك الهى كه عدم بر هم زند\r\nمر عدم را بر عدم عاشق كند\r\n\r\nالبته با اندك تتبع در مثنوى نظريات ديگرى هم در چگونگى و هدف انگيزهء آفرينش عالم خلقت مىتوان به دست آورد . ، لذا مىبايست ميرزا فتحعلى به اين مقدار كفايت كند كه جلال الدين آن واحد حقيقى را داراى شعور و آگاهى مىداند ، در\r\n","description":"","footnote":"","page_name":" 19 ","page_number":23},
  {"content":"\r\nمقابل وحدت وجود مادى كه كل جهان هستى را يك واحد بىشعور و ناخود آگاه معرفى مىكند و با اين ترتيب مىتوانست دو مكتب وحدت وجود را در مقابل هم قرار بدهد ، اما آن وحدت گيرى كه از فعاليتهاى عقلانى خالص بشرى است ( ذهن انسانى با به دست آوردن عينك رياضى و فلسفى تجريدى ، ذهنش را تحريك نموده ، وحدت را به دست مىآورد ) ، مورد انتقاد مكتب رئاليسم قرار مىگيرد ، از نظر واقعيت پوچ شمرده مىشود خواه در مكتب مولوى و خواه از ديدگاه خود ميرزا فتحعلى .\r\n3 - « اشباه دوم مولوى اعتقادش به فنا است ، اين لفظى است بىمعنى كه نه حكماى هند و نه فلاسفه ى اسلام توانسته‌اند معنى آن را دريابند . . » .\r\nبايد بگوييم : مفهوم نيروانا كه پايان رهايى از علايق مادى و تمايلات جسمانى در مكتب بودا است . به معناى فناى مطلق ( نيستى محض ) نمىباشد .\r\nماكس مولر كه يكى از مشاهير محقق در مكاتب سرزمين هند است در بيان اين مطلب چنين مىنويسد :\r\n« حكماى متأخر بودايى هدف عالى وجود و پايان زندگى خاكى را عدم دانسته‌اند ، اما آيين اصلى بودا و عقيدهء رهبانيت نخستين وى ، نوع ديگر بوده است » .\r\nهرمان اولدنبرگ در تأليف خود مىنويسد :\r\n« . . . از دو برهان مخالفى كه در اين زمينه اقامه كرده و خواسته‌اند ثابت كنند كه در رهبانيت قديم نيروانا همچون عدم مطلق يا نعيم عالى ابدى تلقى مىشده است ، هيچ كدام قطعى نيست . . » .\r\nبنا بر عقيدهء بعضى از ارباب تحقيق نيروانا را نمىتوان عدم صرف شمرد ، زيرا بالاخره جايى است كه وجود به آن وارد مىشود . همچنين آن را نمىتوان تنها رهايى از تسلسل دورى حيات و مرگ به حساب آورد ، زيرا اضافه بر اين رهايى ، دخول به اين\r\n","description":"","footnote":"","page_name":" 20 ","page_number":24},
  {"content":"\r\nنيروانا عامل يك نوع آرامش كامل نيز مىباشد . » ( 1 ) \r\n« به گفتهء بعضى ديگر از دانشمندان غربى فرضيهء اول آن است كه نيروانا حالت خاص آرامش است كه انسان وقتى به وسيلهء تفكر از كليهء علايق دنيوى آزاد مىگردد خود را در آن حال مىيابد ، در چنين حالت شخص مسلط بر كليهء قواى شخصى است . بدين معنى كه از آن چه در اوست خود را مستقل مىبيند ، در اين صورت نوعى از زندگى فردى مىباشد كه در عين حال شخصيت و فعاليت در آن حفظ شده است . نظريه دوم كه در واقع يك نظريهء خدا پرستى است ، حالت بالاترى را در نظر مىآورد - طبق اين نظريه انسان پس از پشت پا زدن به دنياى خارج و داخل به مقامى مىرسد كه خود را از قيد كليهء پديده هاى زندگى شخصى و پديده هاى زندگى نسبى آزاد مىسازد و در چنين حالتى تنها در خويش احساس وجود كيهانى مىكند و ديگر نمىتواند بين خود و كاينات يا الوهيت يا طبيعت فرقى قائل گردد . » ( 2 )  از مجموع جملات منقوله كه از صاحب نظران مكتب بودا آورديم معلوم مىشود كه منظور از نيروانا نمىتواند نيستى مطلق باشد ، مخصوصاً با در نظر گرفتن اين مطلب كه خواه مردم تمايلات نفسانى خود را كنار بگذارند و از علايق مادى بگذرند يا نه ، بالاخره شعلهء زندگانى همگى آنان خاموش گشته و اين هستى طبيعى به فنا منتهى مىگردد ، بنا بر اين رياضت و پذيرش دانش و اخلاق نيكو و گذشتن از تمام لذايذ مادى به كلى بىدليل و منطق مىباشد ، پس براى اين كه مكتب بودا از اين جهت داراى مفهوم بوده باشد مجبور است كه نيروانا را يك حالت عالىتر و نقطهء تكامل انسانى فرض كند و رياضت و بر كنار شدن از لذايذ را مقدمات و طرق آن حالت عالى و تكامل معرفى نمايد .\r\n","description":"","footnote":" ( 1 ) اوپانيشاد ، ترجمهء محمد داراشكوه به كوشش دكتر تارا چند و آقاى جلال نائينى ، ص 69 . .  ( 2 ) اوپانيشاد ، ص 69 و 70 . . ","page_name":" 21 ","page_number":25},
  {"content":"\r\nاين نيروانا در اصطلاح فلسفه آزادى مطلق روانى و در اصطلاح عرفان ناهشيارى مطلق به نظر مىرسد كه انسان پس از مهار كردن فعاليت غرايز حيوانى و چشم پوشى از لذايذ به آن مىرسد .\r\nهمين حالت تكامل را جلال الدين ده ها بار در مثنوى متذكر شده و معناى موتوا قبل ان تموتوا را به همين حالت تفسير كرده است ، يعنى مقصود از فنا در اصطلاح جلال الدين در اين موارد بسيار روشن است ، او مىگويد :\r\nانسان بايستى از اين سرابهاى آب نما و از اين صور حقيقت نما و از اين لذايذ حيوانى گام فراتر بگذارد و به معناى هستى واقعى برسد ، آن آيهء شريفه كه مىگويد :\r\n« وان الدار الاخره لهي الحيوان » .\r\n( حيات حقيقى سراى ابدى است ) .\r\nكه همان ما وراى اين جهان طبيعت است ، مىتواند مقصود از جملهء « موتوا . . . » را آشكار نمايد . تفاوتى كه ميان فنا به اصطلاح جلال الدين و نيروانا به اصطلاح بودا وجود دارد ، اين است كه نيروانا به اصطلاح بودا ورود به شعاع الهى نيست ، در صورتى كه فنا در اصطلاح جلال الدين مقدمهء ابديت و ورود در حوزهء شعاع الهى است .\r\nدر ابيات ذيل هم مقصود جلال الدين از كلمهء فنا روشن مىشود و هم تفاوت ميان فنا در دو اصطلاح مولوى و بودا :\r\n\r\nاز جمادى مُردم و نامى شدم\r\nوز نما مُردم ز حيوان سر زدم\r\nمُردم از حيوانى و آدم شدم\r\nپس چه ترسم كى ز مردن كم شدم\r\nحملهء ديگر بميرم از بشر\r\nتا بر آرم از ملايك بال و پر\r\nوز ملك هم بايدم جستن ز جو\r\nكُلُّ شَىءٍ هالِك الا وَجهه\r\nبار ديگر از ملك پران شوم\r\nآن چه اندر وهم نايد آن شوم\r\nپس عدم گردم عدم چون ارغنون\r\nگويدم كانّا إليه راجعون\r\n\r\nبنا بر مطالب فوق اين كه ميرزا فتحعلى مىگويد :\r\n","description":"","footnote":"","page_name":" 22 ","page_number":26},
  {"content":"\r\n« اما براى ساير مردم مفهوم نيست . . » .\r\n( كلمه فنا و موت ) ، صحيح به نظر مولوى نمىرسد و در هر دو روش انديشه‌اى بودا قابل درك و فهم مىباشد .\r\n3 - « ايراد سوم اين كه مولوى قائل به روح است ، يعنى گويا پس از مرگ روح مىماند و به وجود كل ملحق مىشود ، اما حكماى مغرب روح را قائم بذات نمىدانند ، بلكه روح از مقتضيات جسم است . . » .\r\nاين كه ميرزا فتحعلى به طور عموم مىگويد :\r\n« اما حكماى مغرب روح را قائم بذات نمىدانند ، بلكه روح از مقتضيات جسم است » كاملًا مبالغه آميز است ، زيرا حكماى مغرب زمين هم در اين مسئله مانند حكماى مشرق زمين بر سه دستهء مهم تقسيم شده‌اند :\r\nيك دسته مىگويند :\r\nروح موجودى است قائم به ذات و مجرد از قوانين ماده و فنا ناپذير . البته اين نكته هم ناگفته نماند كه گروه قابل اهميتى از معتقدين تجرد روح نمىگويند هر انسان از موقع تولد يك روح مجرد با خود مىآورد ، بلكه انسان پس از تولد تدريجاً داراى خود طبيعى مىشود ، سپس با پيش رفت در زندگانى هر چه كه مطابق عقل و وجدان رفتار كند و به تزكيهء خود طبيعى مىپردازد ، داراى خود ايده آل « و سپس با ادامهء تربيت و تزكيهء روحى مىتواند روح خويش را به مقام والاى تجرد برساند .\r\nدستهء دوم مىگويند :\r\nروح از تجليات و شئون و خواص ماده بوده و با از بين رفتن كالبد مادى محو و نابود مىگردد .\r\nدستهء سوم در حالت شك و ترديد قرار گرفته‌اند .\r\nبا قطع نظر از دلايل تجرد روح كه مسلماً بعضى از آنها قابل اعتراض نيست . مانند خاصيت خود هشيارى و نشان دادن خواص غير طبيعى و بالاتر قرار گرفتن قانون علت و معلول و . . . ، دانشمندان فراوانى در اغلب كشورهاى متمدن امروزى\r\n","description":"","footnote":"","page_name":" 23 ","page_number":27},
  {"content":"\r\n( نيمهء دوم از قرن بيستم ) بنا به مشاهدات تجربى موجوديت روح را در مقابل جسم مىپذيرند . بلى ، در اواخر قرن 18 و 19 نظريه‌اى را كه ميرزا فتحعلى به مغرب زمين نسبت مىدهد رواج پيدا كرده بود ، ولى بعدها چنان كه گفتيم : مطالعات گوناگون در بارهء فعاليتهاى روحى توانست از موج منفى در بارهء تجرد روح جلوگيرى كند . امروز هم مانند دورانهاى گذشته دانشمندان و متفكرين چه در مغرب زمين و چه در مشرق زمين عينكهاى مختلفى به ديدگان خود زده‌اند ، اما اين كه از قول جلال الدين مىگويد كه : « روح به وجود كل ملحق مىشود » چنان كه مختصراً متذكر شديم نمىتواند با نظر به اختلاف حالات روانى جلال الدين عقيده نهايى بوده باشد ، مخصوصاً با توجه به دو بيت ذيل كه مىگويد :\r\n\r\nكاشكى هستى زبانى داشتى\r\nتا ز هستان پرده ها برداشتى\r\nهر چه گويى اى دم هستى از آن\r\nپردهء ديگر بر او بستى بدان\r\n\r\nو با توجه به اين كه :\r\n\r\nگر چه رخنه نيست در عالم پديد\r\nخيره يوسفوار مىبايد دويد\r\n\r\nمحال است كه نظريهء نهايى جلال الدين را در اين گونه مسائل عالى به دست آورد .\r\n4 - « مولوى را به بهشت و جهنم و حشر اعتقادى نيست ، در نظر او جنت وصال كل است و منظور از جهنم عالم هجران است ، اما در اثبات هر سه چنان سر و صدايى راه انداخته است كه انسان ماتش مىبرد و شرمنده مىگردد كه بگويد : مردا نكند تو كافرى ؟ » اين كه مسئلهء لقاء الله و رجوع به قلمرو بىپايان عظمت الهى يكى از ايده آلهاى روشن جلال الدين است جاى ترديد نيست ، ولى اين مسئله يكى از مختصات شخصى او نمىباشد ، بلكه در حدود : 18 آيهء قرآن به طور صريح لقاء الله را گوشزد فرموده است . ( 1 ) \r\n","description":"","footnote":" ( 1 ) اگر چه اين لقاء الله در بعضى آيات به معناى سلطهء مطلقهء خداوندى در روز رستاخيز است ، ولى گروه زيادى از آيات آن را پايان ايمان و عمل صالح معرفى مىكنند . . ","page_name":" 24 ","page_number":28},
  {"content":"\r\nامير المؤمنين على بن ابى طالب عليه السلام در دعاى كميل اين مضمون را بيان كرده است كه :\r\n« بار الها گيرم كه به آتش تو صبر و تحمل داشته باشم ، اما چگونه مىتوانم از نظر به كرامت الهى تو محروم بمانم و صبر كنم » .\r\nروشن مىشود كه عذاب دورى از خداوند و كرامت ربوبى او دردناكتر از عذاب دوزخ است . ما در مباحث گذشتهء مثنوى در تفسير بهشت و دوزخ و برزخ مشروحاً بيان كرديم كه ارواح انسانى با اختلاف هدف گيرىهايى كه در اين دنيا داشته‌اند و روى آن هدف گيرى حركت كرده‌اند ، در ابديت نتايج هدف گيرى و كار خود را خواهند ديد . ارواحى هستند كه انگيزهء آنها از امور مادى گام فراتر ننهاده است ، اينان پاداش يا مجازات مادى خواهند ديد . آنان كه به ثمر رساندن شخصيت خود را در گرايش به بارگاه ربوبى ديده و حركت كرده‌اند ، مقام والاتر از امور مادى بهشتى را حيازت خواهند كرد .\r\nمگر اين جملهء امير المؤمنين متواتر نيست كه مىگويد :\r\n« الهى ما عبدتك خوفا من نارك و لا طمعا فى جنتك بل وجدتك اهلا للعبادة فعبدتك » .\r\n( خداوندا تو را نه از ترس آتش و نه به طمع بهشت عبادت مىكنم ، بلكه تو را شايسته پرستش ديده و عبادت مىكنم ) .\r\nآيا على بن ابى طالب و ساير پيامبران و راد مردان الهى كه هوى و هوس و لذايذ طبيعى خود را در اين زندگانى زير پا گذاشته و فدا كارىها در راه پيش برد شخصيت الهى خود و اجتماعات انسانى نموده‌اند ، براى اين بود كه بروند و در باغ بهشت بنشينند و سيب و گلابى بخورند و به چشمه سارها تماشا كنند ؟ پس مسلم اين است كه آنان كه در اين دنيا از خود حيوانى مىگذرند ، پاداش الهى نه مادى در انتظار آنها خواهد بود ، همواره مقدمه هم سنخ نتيجه مىباشد . كسى كه\r\n","description":"","footnote":"","page_name":" 25 ","page_number":29},
  {"content":"\r\nتقرب به پيشگاه الهى را منظور مىدارد و واقعاً هم هدفش آن است ، منطقاً بايستى به همين نتيجه برسد .\r\nبلى ، اين كه انسانهاى الهى به سبب رياضت و گذشت از نفسانيات ، به خود خدا ملحق شده با او متحد خواهند شد ، نه از نظر مجموع مسائل الهيات صحيح است و نه جلال الدين مىتواند آن را به طور قاطع ادعا كند و گفتيم مطالب مولوى چنان كه از نظر صدور جهان هستى از خداوند مختلف و در تلاطم است ، همچنان از نظر پايان كار هستى ، بنا بر اين وجه نمىتوان گفت : مولوى به بهشت و جهنم و حشر اعتقادى ندارد زيرا اين سه كلمه داراى مفاهيم بسيار وسيعى است كه جلال الدين به هيچ وجه خود را از آنها كنار نمىكشد .\r\n5 - « به علاوه مولوى به نبوت و امامت نيز اعتقادى ندارد . » سپس ابيات مربوط به ادعاى اهل سبا را نقل مىكند .\r\nاما اعتقاد مولوى به انبياء و اين كه آنان افرادى هستند كه به جهت داشتن استعداد گيرندگى وحى الهى ، به نبوت مبعوث شده‌اند ، خيلى روشن و در مثنوى در موارد خيلى فراوان متذكر شده است .\r\nدر حدود سيصد مورد با صراحت و كنايه در بارهء عموم پيامبران يا در خصوص پيغمبر اسلام با تمام تعظيم و تجليل و احترام سخن گفته است ، مولوى براى ظاهر سازى و تصنع به اين همه « سر و صدا » راه انداختن به قول ميرزا فتحعلى احتياج نداشت . اگر جلال الدين مىخواست مردم را بفريبد ده مورد ، بيست مورد در بارهء پيامبران صحبت مىكرد كافى بود كه مردم را در بارهء خود نشوراند و حد اقل وضع خود را از نظر مقررات رسمى اسلامى مشكوك جلوه دهد ، در اين صورت فقها و ساير مردم نمىتوانستند در بارهء او اذيت و آزارى داشته باشند وانگهى ، به اضافهء بعثت رسمى ، پيامبران را داراى جنبهء ولايت و مرشد بودن هم معرفى مىكند ، اين مطلب به مقتضاى روش عرفانى اوست .\r\n","description":"","footnote":"","page_name":" 26 ","page_number":30},
  {"content":"\r\nاما در بارهء امامت ، اگر چه مطابق اصطلاح متكلمين و ساير دانشمندان صحبت نمىكند ، اما احتياج انسانها را به رهبر بيش از صدها بار در مثنوى گوشزد مىكند مخصوصاً در بارهء على بن ابى طالب عليه السلام با اين كه مىتوانست به جملات معمولى كفايت كند و او را مطابق عقايد مردم مدح كند ، با تمام خلوص و از اعماق دل مىگويد :\r\n\r\nاو خدو انداخت بر روى على\r\nافتخار هر نبى و هر ولى\r\nاو خدو انداخت بر رويى كه ماه\r\nسجده آرد پيش او در سجده گاه\r\nاى على كه جمله عقل و ديده اى\r\nشمه‌اى واگو از آن چه ديده اى\r\nباز باش اى باب رحمت تا ابد\r\nبارگاه ما له كفواً احد\r\nتو ترازوى احد خو كرده اى\r\nبل زبانهء هر ترازو بوده اى\r\n\r\nچنان كه گفتيم : در تفسير خلافت و امامت روش گوناگونى دارد كه مىتوانيم بگوييم : در اين مورد هم جنبهء خود جوشى مولوى در بارهء رهبر يا بى بشرى او را به مطالب گوناگون وادار ساخته است .\r\nاما اشعارى كه جلال الدين از زبان اهل سبا در رد پيامبران مىگويد : به هيچ وجه دلالت بر اين ندارد كه جلال الدين اعتقاد به نبوت ندارد ( 1 )  زيرا اگر كسى كمترين الفت و دقت در روش مولوى داشته باشد ، مىداند كه وقتى در مثنوى چون دو راى متضاد را مقابل هم قرار مىدهد ، گاهى اين را و گاهى آن را مورد بحث و استدلال قرار مىدهد ، در هر دو طرف نهايت تأييد و نقض را به كار مىبندد ، حتى گاهى با مثالهاى عاميانه\r\n","description":"","footnote":" ( 1 ) اگر ميرزا فتحعلى و اشخاص ديگر فقط به اين قناعت مىكردند كه بگويند : مولوى وحدت موجودى است و مكتب وحدت موجود نه با بهشت و جهنم و حشر و نشر مىسازد و نه با مبعوث شدن پيامبران ، بلكه با هيچ يك از اصول نيك و بد و اصل و فرع و مقدمه و هدف سازگارى ندارد ، مسلماً مطلب بسيار جالبى مىگفتند ، آن موقع بحث سر اين بود كه آيا جلال الدين به طوز قاطع وحدت موجودى است يا نه ؟ اما مطالبى را كه در اثبات وحدت موجودى بودن مولوى گفته‌اند ، نمىتواند دليل جزمى به عقيدهء مولوى در مكتب مزبور و نفى نبوت و امامت و بهشت و جهنم و معاد بوده باشد . . ","page_name":" 27 ","page_number":31},
  {"content":"\r\nدر اين گونه موارد وارد كارزار مىشود .\r\nدر مباحث جبر و اختيار و توكل و كسب و عقل و دل و خدا شناسى و خدا نشناسى و حدوث و قدوم عالم وارد مىشود ، هر يك از دو طرف را كه مىخواهد تأييد كند ، مطلب را چنان به حد نصاب مىرساند كه گويى اين شخص دشمنى آشتى ناپذيرى با طرف ديگر مسئله دارد . به عنوان مثال در آن داستان كه شخصى چند سال دعا مىكرد كه خدا يك مال حلال به او روزى كند . تا پس از سالها ، گاو همسايه فرار كرده به خانهء اين دعا كننده وارد مىشود ، او هم فوراً برخاسته گاو را مىكشد و چند روز با گوشت و ساير موادش زندگى مىكند ، صاحب گاو براى مطالبه پيش آن شخص رفته مىگويد . گاوم را بده . آن شخص مىگويد : من سالها دعا كرده‌ام تا خدا براى من روزى حلال رسانيده است ، نزاع و كشاكش ميان آن دو آغاز مىشود : قرار بر اين مىگذارند كه براى قضاوت و حكومت به حضور داود عليه السلام بروند ، رفته و در حضور او مطلب خودشان را مطرح مىكنند ، خود آن حضرت هم متحير مىماند ، بالاخره مهلت مىخواهد كه با دعا و نيايش از خدا بخواهد كه پرده از روى واقعه بر دارد ، وقتى كه قضايا به حضرت داود عليه السلام آشكار مىشود به صاحب گاو رو نموده :\r\n\r\nگفت داودش خمش كن رو بهل\r\nاين مسلمان را ز گاوت كن بحل\r\nچون خدا پوشيده بر تو اى جوان\r\nرو خمش كن حق ستارى بدان\r\n\r\nحالا ملاحظه فرماييد كه مولوى از زبان صاحب گاو به داود عليه السلام چه مىگويد :\r\n\r\nگفت وا ويلا چه حكم است اين چه داد\r\nاز پى من شرع نو خواهى نهاد ؟\r\nرفته است آواز عدلت در جهان\r\nكه معطر شد زمين و آسمان\r\nبر سگان كور اين استم نرفت\r\nزين تعدى سنگ و كه بشتافت تفت\r\nهمچنين تشنيع مىزد بر ملا\r\nكالصلا هنگام ظلم است الصلا\r\nخاك بر سر كرد و جامه بر دريد\r\nكه به هر دم مىكنى ظلمى مزيد\r\n\r\nبا اين كه در تابلوى اين داستان قضاوت حضرت داود عليه السلام كاملًا بر حق بوده\r\n","description":"","footnote":"","page_name":" 28 ","page_number":32},
  {"content":"\r\nاست و مولوى با تمام جديت بيان مىكند كه داود عليه السلام واقعيت را نشان داد ، با اين حال وقتى كه از طرف صاحب گاو صحبت مىكند نه تنها پيامبرى داود عليه السلام را كنار مىگذارد بلكه او را متعدى و تجاوز كار و ستم پيشه مىنماياند .\r\nاين همان قدرت مغزى جلال الدين را نشان مىدهد كه در هر نقطه از صحنه تابلويى كه مىكشد خصوصيات آن نقطه را در حد اعلا تا حدود امكانات خود وارد صحنه مىكند ، اگر ما ، همين موضوع را از روشهاى رمانتيك حذف كنيم ، جز همان نقالى پير زنها چيز ديگرى نخواهيم داشت . به اضافه اين كه خود قرآن از زبان منكرين پيامبران حد اكثر توهين و تحقير را نقل نموده است ، در حدود پانزده مورد قرآن از زبان منكرين نسبت ديوانگى به پيامبران داده است ، در موارد فراوانى آنان را ساحر گفته‌اند و در قرآن نقل شده است . اگر به اين نكته توجه كنيم كه سحر و معجزه هر دو از ما وراى محسوس سرچشمه مىگيرند و مردم عامى نمىتوانند آن دو را از يكديگر كاملًا تشخيص بدهند ، خواهيم ديد كه قرآن نبايستى حتى در يك مورد هم نسبت سحر را به پيامبران از منكرين حكايت كند . در موارد ديگر گاهى به طور مطلق ريشخند و استهزاء منكرين را نقل مىكند ، گاه ديگر استهزاءهاى مشخصى را حكايت مىنمايد . در موارد ديگر نقل مىكند كه آنها مىگفتند : مردم اين هم فردى مثل ما است مىخورد و مىآشامد و راه مىرود ، لذا چه ترجيحى بر ما دارد كه حرفش را بشنويم ؟ آياتى كه با بيانهاى مختلف دعاوى منكرين را در بارهء پيامبران نقل مىكند مجموعاً مىتواند تمام مخالفتها و اعتراضات و استدلالهاى منكرين هر دوران را در بارهء نبوت باز گو كند مثلًا پيامبران :\r\n1 - ديوانه‌اند .\r\n2 - اختلال مغزى دارند ، مقدارى صبر كنيد ، اين حالات روانى از آنها زايل خواهد شد .\r\n","description":"","footnote":"","page_name":" 29 ","page_number":33},
  {"content":"\r\n3 - اينان هم مانند ما افرادى از بشر هستند ( هيچ مزيت جسمانى و عقلانى و روحى بر ما ندارند ) .\r\n4 - ساحراند .\r\n5 - اگر فردى مانند خودتان را اطاعت كنيد به خسارت خواهيد افتاد .\r\n6 - اين مطالب كه پيغمبر مىگويد ، شعر است .\r\n7 - اين مطالب را فردى به او ياد مىدهد .\r\n8 - اى نوح خيلى جدل بازى مىكنى 9 - اى شعيب نماز تو است كه مىگويد : ما از رسوم و آداب خود دست برداريم ؟ 10 - مردم حرفهاى اينان پوچ است ، مگر پس از آن كه انسانها مردند و استخوانهايشان هم پوسيد مىتوان آنها را زنده كرد ؟ . . . آيا با اين مطالب مىتوان گفت : جملات فوق عقيدهء خود » محمد بن عبد الله صلى الله عليه و آله بوده است و مردم نمىفهمند ؟ به علاوه جلال الدين مطالبى را كه از زبان منكرين قوم سبا گفته است ، محال است كه كوچكترين اعتقادى در بارهء آنها داشته باشد ، زيرا مولوى پيامبران را حد اقل به عنوان رهبر و مرشد در سير و سلوك مردم به سوى خدا مىپذيرد .\r\n6 - در تفسير بيان مولوى چنين استدلال مىكند :\r\n« همه مىدانند كه سبا شهرى است در يمن كه مردمش تا امروز از عالم وحشت و نادانى بيرون نشده‌اند ، ايشان از كجا اين اقوال حكيمانه را پيدا كرده و بر پيغمبران القاء نمودند ؟ » اما داستان سبا و سد مأرب ، تا دورانهاى اخير با اين كه در تورات و قرآن آمده مورد توجه محققان نبوده است ، ولى حالا توجه فرماييد كه كشفيات و حفريات اخير چه داستانى از تمدن سبا به ما اثبات مىكند :\r\nدانشمند آلمانى ميخائيل كه در فلسفهء علوم الهى مرد محققى بود ( و در\r\n","description":"","footnote":"","page_name":" 30 ","page_number":34},
  {"content":"\r\nسال 1771 از دنيا رفته است ) به پادشاه دانمارك ( فرديك پنجم ) پيش نهاد مىكند كه گروهى را در سال 1756 به يمن بفرستد تا آن چه را كه در تورات در بارهء سبا و يمن آمده است تحقيق كنند . فردريك پنج نفر را به سرپرستى كارستون بنوهر به آن سرزمين تعيين مىكند . در سال 1761 اين گروه راه مىافتند و از مصر عبور كرده به يمن مىرسند ( 1762 ) . اين گروه به جز سرپرستشان همه در راه از سختى از بين مىروند ، سرپرست گروه به كشفياتى نايل شده و كتابى در اين باره مىنويسد و مىگويد :\r\nدو شهر به نام ظفار و حدافه را كشف كرده است ، خطوط و نقشه هاى كتيبه‌اى در آن دو شهر ديده مىشود كه يهود و عرب از خواندن و درك آنها ناتوانند .\r\nدر سال 1810 زتسن آلمانى به يمن رفته در شهر ظفار به سه نقشهء كتيبه‌اى دست مىيابد و در شهر مخا پنج فقره از نقشه هاى كتيبه‌اى پيدا مىكند .\r\nدر سال 1838 يك افسر انگليسى به نام ولسته به آن سرزمين رفته و كتيبه هاى مربوط به اقوام حميرى را در قلعه‌اى به نام حصن غراب پيدا مىكند . اين افسر انگليسى با همراهانش كتيبه ها و نقشه هاى زيادى را از شهر مأرب كه سد مشهور سبايون بوده است پيدا مىكند . در سال 1843 يك فرانسوى به نام ارنو به سبا رفته و 56 كتيبه از صنعاء و خريبه و مأرب و حرم بلقيس با خود مىآورد . بدين ترتيب تدريجاً اهميت مسئله روشن مىشود و جمعيتى به نام « جمعيت آثار سامى » تحت نظارت سرپرست فرهنگ پاريس تشكيل مىشود ، آن گاه مستشرق معروف هالقى را در سال 1869 در پرتو مكتشفين پيشين به سبا مىفرستند ، اين مستشرق 660 نقش كتيبه‌اى با خود مىآورد ، اين شخص به شهرهاى جوف و معين كه پاى تخت دولت معينىها بوده است دست مىبايد ، در حالى كه كه جز در بعضى از كتابهاى يونانى خبرى از آنها ديده نشده بود .\r\n","description":"","footnote":"","page_name":" 31 ","page_number":35},
  {"content":"\r\nسپس يك دانشمند آلمانى به نام ادوفار گلازر به مسافرت پرداخته و در حدود 1000 نقش كتيبه‌اى از مأرب و تاريخ سد مأرب و اصلاحش به دست مىآورد . ( 1 )  پس در يك چنين جامعه و تمدنى مردمش مىتوانند همان اقوال حكيمانه را كه مولوى نقل مىكند در مقابل پيامبران بگويند .\r\n7 - « اگر از ملاى رومى بپرسى كه مگر تو نيز در حق پيغمبران اين عقيده را دارى ؟ حاشا كرده خواهد گفت : معاذ الله اعتقاد اهل سباء چنين بود ، اما عاقل مىفهمد كه اعتقاد خود را به زبان اهل سباء بيان مىكند . آشكار است كه اكثر مردم بلكه شراح او نيز اين حيلهء او را فهم نكرده‌اند » .\r\nكدامين عاقل است كه با ديدن هزاران بيت از مولوى در تمجيد رهبران الهى به عنوان پيامبرى و مرشد كه از اعماق دل سروده است گمان ببرد كه همه و همه اين هزاران بيت را براى فريب دادن مردم گفته است و مقصودش همان چند بيت است كه در داستان سباء مىگويد هيچ فردى ترديد ندارد كه جلال الدين جذبهء روحانى الهى داشته و نمىخواسته آن را دامى براى اغراض نفسانىاش بنمايد ( اگر چه به نظر مىرسد بعضى از اشخاص به خطا رفته است ) ولى به هر حال اين شور هيجان را اگر كسى از او نفى كند حق ندارد كوچكترين اظهار نظر در مثنوى نمايد ، بنا بر اين آيا امكان دارد كسى كه اين همه جذبهء روحانى الهى او را شورانيده و در صدد تأديب و تربيت روح خود بر آمده است ، هزاران بيت در مثنوى را در بارهء پيامبران دروغ بگويد ؟ آيا اين همه دروغ نمىتواند روح يك فرد را فاسد كند ؟\r\n8 - « باز براى اين كه پردهء ابهام به روى عقايدش بكشد ، از عبادت و رياضت دم مىزند ، در اثبات كشف و كرامت و معجزه دلايل پوچ و اخبار مهمل مانند قصهء اصحاب كهف ، داستان خضر و مانند آن را ذكر مىكنيد . . » .\r\nگمان نمىرود كسى كه با مثنوى اندك انسى داشته باشد و مطالب ذيل را به طور قطع تصديق نكند :\r\n","description":"","footnote":" ( 1 ) تفسير الجواهر ، طنطاوى ، چاپ دوم ، ج 16 ، ص 173 . . ","page_name":" 32 ","page_number":36},
  {"content":"\r\nالف - وجد و شعف روحى جلال الدين در بارهء زندگانى روحانى كه در مثنوى صدها بار مطرح كرده است كاملًا روشن است .\r\nب - اعتراف به قصور عقل انسانى از درك حقايق و واقعيات .\r\nج - سوز و گداز الهى شگفت انگيزى كه در ده ها مورد از مثنوى به شكل مناجات و راز و نياز صورت گرفته است .\r\nد - توضيح كامل در بارهء كشف و كرامات و معجزه كه اگر براى كسى ما وراى طبيعت مطرح باشد ، مجبور است كه امكان ، بلكه وقوع آنها را كاملًا تصديق نمايد .\r\nه - اين همه مطالب حكيمانه در اخلاق و فلسفه و رشد روحى و تقرب انسان به خدا كه شايد دو ثلث مثنوى را تشكيل مىدهد و در بعضى از آنها سخن تا حد اعجاز مىرسد ، نمىتواند ساختگى و تصنع بوده باشد ، بلى كسى كه عينك مخالف و منكر به ديده گان خود بزند ، مىتواند همهء آن مطالب را ناديده بگيرد و بگويد : صحيح نيست ، اما منطق روان شناسى با آن همه دلايل و شواهد كه از ابيات مثنوى به روحيهء جلال الدين مىتواند بيان نمايد مىگويد :\r\n« بىهوده سخن به اين درازى نبود » .\r\nو - تأثير شديدى كه در ابيات مثنوى تا آن جا كه گاهى روح مطالعه كننده و شنونده را واقعاً شعله ور مىسازد ، كشف از روح شعله ور جلال الدين مىكند كه رو پوشى آن از بىغرضى كاملًا به دور است .\r\n9 - « در عقل و ادراك و ذوق مولوى ترديد نباشد ، اما گاهى جلف و سبك است » .\r\nاين مطلب كاملًا درست است و واقعاً جاى تأسف ، كه مردى با داشتن آن همه عقل و درك و ذوق و روح پر شور آن اندازه تنزل كند كه گاهى كلماتش شبيه به سخنان اشخاص هرزه و اوباش باشد و نمىتوان گفت : مولوى خواسته است هنر خود را\r\n","description":"","footnote":"","page_name":" 33 ","page_number":37},
  {"content":"\r\n\r\nآشكار نمايد ، زيرا او هنر را براى هنر نمىخواهد بلكه همهء شئون بشرى را براى رشد شخصيت الهى مطرح مىكند ، اين مطلب را در همين مجلد مشروحاً متذكر خواهيم شد .\r\n10 - « ترجمهء مثنوى به زبانهاى ديگر عديم الامكان است ، زيرا سخن مثنوى نظم و توالى ندارد » .\r\nاين مطلب اشتباه است ، زيرا كتاب مثنوى به زبانهاى متعددى ترجمه شده كه از آن جمله است :\r\nاسماعيل انقروى و شمعى « تركى » محمد يوسف على شاه « هندى » يوسف بن احمد مولوى « عربى » جرج روزن ثلث دفتر اول « آلمانى » مختاراتى از مثنوى از شش دفتر « انگليسى » واينفيلد ترجمهء دفتر دوم از مثنوى ويلسون « انگليسى » ترجمهء كامل شش دفتر مثنوى به وسيلهء نيكلسون « انگليسى » ترجمهء قصص مثنوى به وسيلهء آربرى « انگليسى »\r\nجلال الدين مولوى شرقى و آلفونس دو لامارتين غربى\r\nباز مجبوريم بار ديگر تأكيد كنيم كه مقايسهء ما ميان جلال الدين و متفكرين بزرگ مغرب زمين يك مقايسهء همه جانبه نبوده ، بلكه مىخواهيم تنها همكارى واقعى شخصيتهاى فكرى اين دو سرزمين را در بارهء فرهنگ عالى انسانى كه نه شرق مىشناسد و نه غرب ، بيان كنيم .\r\nآلفونس لوئى دو لامارتين فرزند شواليه پير دو لامارتين و الكسيس دوريس در 21 اكتبر 1790 در شهر ماكون از فرانسه چشم به دنيا گشوده است . اين شخصيت هم مانند ويكتور هوگو از خاندان اصيل و كهن فرانسه بوده و در روز 28 فوريه 1869 از دنيا رفته است .\r\n","description":"","footnote":"","page_name":" 34 ","page_number":38},
  {"content":"\r\nدر سال 1812 شعلهء عشق در درون او فروزان گشت كه نورانيتش چراغى را فرا راه لامارتين گرفت كه آثار فوق العادهء انسانى و الهى را از خود به يادگار گذاشت . اين حالت شگفت انگيز دوباره سراغ او آمد . بار دوم با عدم موفقيتى كه روبرو شد اثر ضربت بسيار سختى كه به او وارد شد ، او را تا دم مرگ بدرقه مىكرد .\r\nبه جز اين ضربت شديد ناراحتىهاى ديگرى براى او مانند مرگ فرزندش كه در دسامبر سال 1822 وارد شد او را فوق العاده حساس و صيقلى نمود .\r\nما در اين مقدمه عباراتى چند در بارهء لامارتين به قلم آقاى شجاع الدين شفا كه نشان دهندهء شخصيت فكرى و روانى او است متذكر مىشويم :\r\n« لامارتين شاعرى است كه ديوانه وار سراغ درك رموز طبيعت و فهم اسرار خلقت را مىگيرد ، در درون بيابانها و كنار جويبارها ، در ظلمت شب و روشنى روز در صحنهء آسمان و پهناى زمين ، در كنار آبشارها و زير درختها ، در زواياى روح بشرى و در خلال عقايد پيشينيان ، همه جا در پى اين حقيقت مرموز مىگردد . حجاب مجهولات را پاره مىكند و با مجهولى تازه مواجه مىشود ، همه جا مىگردد و هيچ چيز جديد نمىيابد : نه در زمين و نه در آسمان ، نه در عقايد متقدمين و نه در افكار معاصرين . آن گاه صدا به ناله بلند مىكند و ارتعاشات قلب حساس و زود رنج خود را به صورت اشعارى جان سوز بر صفحهء كاغذ نقش مىزند ، همه را مايه درد و غم مىشمارد و همه جا را غمكدهء عظيم و تاريك مىبيند و شبها و روزهاى دراز را به تفكر مىگذراند و عاقبت به جز افزايش حزن و غم نتيجه‌اى نمىبرد . اين است آن چه زندگانى حساسترين شعراى فرانسه را تشكيل داده است . » ( 1 )  كمتر ممكن است كسى يك مرتبه قطعه‌اى از او را خوانده و تكرارش نكرده باشد . سالها است در ادبيات فرانسه طريقه‌اى به اسم لامارتينى كه تنها سر مشق نويسندگى پيروان آن نوشته ها و آثار جاودانى بزرگ اين شاعر بزرگ است . » ( 2 ) \r\n","description":"","footnote":" ( 1 ) اقتباس از مقدمهء نغمه هاى شاعرانه به قلم آقاى شجاع الدين شفا . .  ( 2 ) نغمه هاى شاعرانه ، ص 49 و 50 . . ","page_name":" 35 ","page_number":39},
  {"content":"\r\n\r\nروى اين محاسبات كه در وضع روانى لامارتين انجام گرفته است ، او قهرمانى بوده كه توانسته است درون خود را در صفحهء طبيعت تحليل و تركيب نمايد و در اين تحليل و تركيب مطالب جاودانى از خود به يادگار گذارد ، اما نبايستى از ديدگاه الهى لامارتين هم غفلت بورزيم كه گاهى او را تا پايهء يك فيلسوف الهى اعتلا مىبخشد .\r\nمنتخباتى از نغمه هاى شاعرانه آلفونس دو لامارتين\r\nهيچ چيز در اين مكان ديده را از ديدار اين بساط محقر باز نمىدارد . نه بامهاى طلايى رنگ شهرى پر از شكوه و جلال ، نه جاده هاى غبار آلودهء سرزمين پر آمد و رفت ، نه امواج لرزنده جويبارى زيبا و نه انعكاس اشعهء سيمين سپيدهء بامدادى بر روى سقفى بلورين . تنها گاهى در طول راه هاى تنك و تاريك روستايى ، بامهاى پر علف و ديوارهاى دود زدهء كلبه‌اى محقر كه از روز نخست پرندهء فقر و بىنوايى در آن آشيان گرفته است ، نگاه هاى رهگذر را به سوى خود مىخواند . در آستان هر يك از كلبه هاى حقير پير مردى روستايى با موهاى سپيد و چهرهء پر چين كه گردش زمانه خلل در آرامش آن به وجود نياورده است ، ديده به سوى افق دور دست دوخته و با دست لرزان كودك گريان خود را در درون گاهواره‌اى از نىهاى نازك كلبهء خويش تكان مىدهد و خود هم چون مادرى مهربان بر بالاى سر او آواز خوانى مىكند تا طفلك محبوبش ديده بر هم گذارد و در خواب ناز رود . در اين وادى بىحاصل همه چيز ساده و غم انگيز است : نه آواى پرنده‌اى در فضاى آن طنين مىافكند و نه سرخى شفقى در آسمان آن خود نمايى مىكند نه فرش سايه‌اى زمين گرم و سوزان آن را مىپوشاند و نه زمزمهء جويبارى در دره خشك آن به گوش مىرسد ، مع هذا همين جا است كه قلب من به ياد آن مىتپد و روح من هميشه در هواى آن ناله مىكند ، همين جا است كه هر يك از يادگارها و خاطرات شيرين آن از نخستين روز چون نقشى فنا ناپذير بر صفحهء دل من جاى گرفته است .\r\nهمين جا است كه هر زمان در دل شب ، ديده گان خستهء من بر چهرهء فروزان اختران گردنده دوخته مىشود ، خاطرهء ساليان شيرينى كه در آن گذرانيده‌ام در دلم\r\n","description":"","footnote":"","page_name":" 36 ","page_number":40},
  {"content":"\r\nبيدار مىشود و قلب حزينم را تسلى مىبخشد .\r\nدر اين وادى تاريك ، هر ساعتى كه از عمر روز مىگذرد هر گياهى كه با وزش نسيم بهارى مىلرزد ، هر شاخهء درختى كه هنگام گذشتن باد ناله سر مىدهد ، هر صدايى كه شامگاهان خاموشى دهكده را بر هم مىزند و هر فصلى كه براى سبز كردن يا پژمردن جنگلها و چمنها فرا مىرسد ، با من به زبان خود سخن مىگويند ، با لحن خويش راز و نياز مىكنند .\r\nقرص درخشان ماه كه به آهستگى در پس پردهء ابرى تيره نهان مىشود ، اختر فروزانى كه شامگاهان بر فراز كوهستان آغاز تابش مىكند ، گلهء گوسفندى كه با رسيدن فصل خزان چراگاه هاى خود را با نگاهى حسرت بار وداع مىگويد ، بوتهء سفيد خارى كه گلى كوچك بر فراز آن مىشكفد ، شاخهء سبز علفى كه با گذشت زمان روى به زردى مىنهد ، آهن تيزى كه سينهء زمين را مىشكافد و پيش مىرود ، تودهء خرم گياهى كه با وزش نسيم بهارى به هر سو خم مىگردد - همه با زبانى كه براى هر كس غير از من ناشناس است ، با من سخن مىگويند و راز و نياز مىكنند زبانى كه هر كلام آن از دنيايى مرموز سرچشمه مىگيرد و مستقيماً بر روح من مىنشيند ، زبانى كه آهنگهاى آن تركيبى است از زمزمهء جويبار ، غرش رعد ، خروش صاعقه ، نالهء باد ، نعره توفان ، غريو سيل و خاطرات تلخ و شيرينى كه از دوران كودكى در اعماق دل هر بشرى پنهان شده و همچون پرندهء سر گردانى كه به آشيان خود رسيده باشد ، جاودانه در آن مسكن گزيده‌اند .\r\nدر نهاد هر يك از اين آفاق بىكران حقيقتى است كه تنها ديده گان من آن را مىبيند و تنها دل من با آن گفت و شنود مىكند . در اين جا قلب من به هر سو كه نظر مىافكند خود را با همه آشنا مىبيند ، همه با من سخن مىگويند و همه با من راز و نياز مىكنند ، همه مرا مىشناسند و همه دوستم مىدارند .\r\nدر اين جا هر درختى با من داستانى مىگويد و هر تخته سنگى در گوش من ماجرايى\r\n","description":"","footnote":"","page_name":" 37 ","page_number":41},
  {"content":"\r\nفرو مىخواند . چه باك اگر اين داستان از حيات قهرمانى سخن نگويد يا از ريزش سيل خونى براى تأمين منافع بشرى حكايت نكند ؟ آن جا نيمكت بزرگ روستايى است كه پدرم هنگام بىكارى بر روى آن مىنشست و كمى دور تر از آن اطاقى است كه هر شامگاهان در درون آن برزگران پيرامون آن گرد آمده كارهاى روزانهء خود را برايش مىشمردند و آن گاه منتظر مىشدند تا صداى مردانهء وى برخيزد و تكليف فردايشان را تعيين كند .\r\nآن جا ، ميدانگاه وسيع و خلوتى است كه هر بامدادان مادرم بدان سو مىشتافت تا براى ما شير و نان فراهم آورد و با دست پر مهر خويش در دهان كوچكمان لقمه گذارد . » ( 1 ) \r\n« آن جا ، انبارها و اطاقهاى تاريكى است كه هر زمان كه از خارهاى درختان بر تن ما زخمى مىنشست ، او درون آنها با دست خود بر روى آن عسل يا زيتون مىگذاشت . بر بالين پير مردانى كه آخرين دقايق عمر خويش را در آستان حيات جاودانى مىگذراندند ، حاضر مىشد و در پيش ديدگان بىفروغشان كتابى را كه هر يك از جملات آن از اميد و اعتماد تركيب شده است مىگشود ، در آن هنگام كه آخرين آه هاى سرد آنها از دل گرمشان به درمىآمد آهسته نام خدا را در گوششان فرو مىخواند و قلوبشان را به شنيدن اين نام پر جلال به تپش مىافكند ، آن گاه دستهاى ما را در دست مىگرفت و روى به بيوه زنان و كودكانى كه در آن جا به زانو در افتاده بودند مىكرد ، به آرامى قطرات اشك از ديده گانشان مىسترد و به آنان مىگفت :\r\nبراى او دعا كنيد ، من مزدتان را خواهم داد . » ( 2 ) \r\n« از اين مجموع هيچ كم نيست بجز دلى كه در برابر اين همه لطف و زيبايى به تپش در آيد . لكن افسوس آفتابى كه روزى در كانون اين سينه مىدرخشيد اندك اندك\r\n","description":"","footnote":" ( 1 ) نغمه هاى شاعرانه ، آلفونس دولا مارتين ، ص 84 تا 88 . .  ( 2 ) نغمه هاى شاعرانه ، ص 88 و 89 . . ","page_name":" 38 ","page_number":42},
  {"content":"\r\nروى به خاموشى نهاده و جاى خويش را به تاريكى سپرده است ، چيزى نمانده است كه آخرين شعاع نيز به آرامى ناپديد گردد و همه جا را تيرگى و آرامشى مرگبار فرا گيرد .\r\nگذشت زمان مادر و كودكان را هم چون خوشهء گندمى كه دستخوش توفان گردد دور از كلبهء پدرى هر يك به گوشه‌اى پرتاب كرده است اكنون اين كانون عزيز هم چون آشيانى است كه پرستوى كوچك رخت از آن بر بسته و گردش زمستانهاى متواليش درهم شكسته باشد حالا جاده هاى كوچك باغ زير علفهاى خود رويى كه از كنار تخته سنگها سر برون كرده‌اند پوشيده شده و بوتهء سبز عشقه‌اى كه در برابر باد خزان چون پيراهن عزايى موج مىزند نيمى از ديوار را پنهان داشته و بر روى ديگر خزيده است .\r\nشايد به زودى . . . ( خداى من ، هرگز اين گمان را به حقيقت مپيوند ) به زودى يك بيگانهء ناشناس فرا رسد و با مشتى پول اين مكان را كه هنوز براى ما مسكن اشباح نياكان است به چنگ آورد ، خانه اميد ما را ويران كند و هم چون آشيان كبوترى كه اره باغبانش با شاخه هاى درخت بر زمين افكنده باشد درهم ريزد .\r\nاى خداى بزرگ روا مدار كه اين پيش بينى شوم حقيقت پذيرد و اين مصيبت جانكاه وقوع يابد ، مگذار كه اين سرزمين مقدس كه به ارث از نياكان به ما رسيده است به بهاى مشتى پول ، هم چون خانهء گناهكاران يا مسكن دور افتادگان دست به دست گردد و به دست نامحرمان افتد .\r\nمگذار يك بيگانهء آزمند فرا رسد و با پاى خود شيار ظريفى را كه يادگار حركت گهواره هاى ما در روى علفهاى باغ است نابود كند ، اطاقهاى كوچك ما را كه زمانى آشيان محبت بود درهم نوردد و در آن جايى كه روزگارى در قلمرو صفا و بىگناهى بود به شمارش پولهاى خويش مشغول گردد » ( 1 ) \r\n","description":"","footnote":" ( 1 ) نغمه هاى شاعرانه ، ص 93 تا 95 . . ","page_name":" 39 ","page_number":43},
  {"content":"\r\nمگذار يك ناشناس توانگر كودكان يتيم را از اين سرزمين براند و خود بىقيدانه در زير سقفهايى كه وقتى مادرى مهربان در پناه آنها به ما تعليم سرودهاى مقدس مىداد ، نام تو را بشنود و از روى تمسخر لبخند زند آه چه بارها پس از اين ، كه بادها خواهند وزيد و سقفهاى چوبين اين خانه هاى روستايى را فرو خواهند ريخت چه بارها كه گلها بر روى گور ما خواهند شكفت و علفها از خاك ما سر برون خواهند كرد چه بارها كه بوته هاى خار در درون اين خرابه هاى دور افتاده جوانه خواهند زد و بومها در كنار آنها ناله ساز خواهند نمود چه بارها كه سوسمارهاى بىنوا بر آرامگاه ما خواهند آرميد و در نور آفتاب گرم خواهند شد چه بارها كه پرستوهاى كوچك بر فراز گور ما بال و پر خواهند گشود و در ساعاتى كه هر كس به خواب رفته است نغمهء مستانه سر خواند داد چه بارها كه پرندگان تيز پر از سرزمينهاى دور دست بدينجا فرود خواهند آمد و در اين نقاط كه روزى گهواره بىگناهى به شمار مىرفت مسكن خواهند گزيد چه بارها كه گنجشكان ضعيف يا كبوترهاى معصوم در كنار مسكن ابدى ما آشيان خواهند گرفت و جوجه هاى كوچكشان را در زير بالهاى خود خواهند پرورد . . . در حالى كه اين بناها ، اين زمينها و كهسارها همچنان در جاى خود استوار خواهند بود و بر ناپايدارى اين جهان بىبقا لبخند خواهند زد .\r\nراستى اگر دست تقدير ساليان عمر مرا آن قدر قلم زده باشد كه روزى موهاى من سپيد گردد ، با دوران پيرى خود چه خواهم كرد ؟ خواهم توانست آيا سالخورده گى را در درون تالارهاى اين سرزمين مقدس بسر برم و واپسين روزهاى خويش را در زير سقفهاى اين بناى محبوب به شام آورم ؟\r\n","description":"","footnote":"","page_name":" 40 ","page_number":44},
  {"content":"\r\nآيا خواهم توانست هنگامى كه اين اطاقهاى تاريك براى من جز اشباح عزيزان در بر نداشته باشند ، لااقل با ديدار آنها خاطرهء اين رفتگان گرامى را كه براى هميشه از برابر ديده گان اشك بار من بكنار رفته‌اند در دل خويش زنده كنم ؟ ديرى نخواهد گذشت كه خاك سرد كه با خاكهاى سرزمين محبوبم در آميخته است . پيش از آن كه حتى روح من در دنياى ديگر به خود آيد ، زندگى از سر خواهد گرفت ، در ميان چمنزارها ريشه خواهد كرد و در آغوش شكوفه هاى بهاران خواهد شكفت ، در شبهاى گرم تابستان عطر گلها را خواهد بوييد و در لحظات آرام غروب قطره هاى اشكى را كه از ديدهء شكسته دلان فرو مىريزد در خود جاى خواهد داد .\r\nهنگامى كه نخستين لحظهء روزى كه ديگر تاريكى شب در پى ندارد ، ديده گان مرا بر روى بامدادان پايان ناپذير بگشايد ، در نخستين نگاه بار ديگر سرزمينهاى محبوب خويش را خواهم نگريست و بر تخته سنگهاى در هم شكستهء كوهستان نظر خواهم دوخت ، زنگ بزرگ معبد ، كوهسار عظيم دهكده را از پيش چشم خواهم گذرانيد و بستر خشك سيل را با درختانى كه در كنار آن جاى دارند ، خواهم ديد .\r\nآن گاه با ديده گان كنجكاو خود موجودات عزيزى را كه ياد آنها با من در دل اين آرامگاه تيره به خاك رفته است يكايك باز خواهم يافت و در آغوش پدرى بزرگوار و مادرى مهربان و خواهرانى محبوب مسكن خواهم گزيد ، سپس به همراهى اين موجودات گرامى ، هم چون مسافرى كه پس از گذشتن از امواج خروشان دريا بار ديگر سر بگرداند و با حق شناسى به روى كشتى حامل خويش بنگرد - نظرى بدين سرزمينها كه آكنده از خاطرات شيرين گذشته‌اند خواهم افكند و يك صدا با آنها وداع خواهم گفت . تنها وداعى كه در پى آن قطرات سوزان اشك فرو نخواهد چكيد . » ( 1 )  » در اين جا عاقلان جهان با شگفتى از من مىپرسند :\r\nآخر خداى تو كجاست ؟\r\n","description":"","footnote":" ( 1 ) نغمه هاى شاعرانه ، ص 100 و 101 . . ","page_name":" 41 ","page_number":45},
  {"content":"\r\nخداى من كجاست ؟ در همه جا و با همه چيز ، در سراسر وادى پر اسرار كاينات در درون امواج درياها ، در آغوش ابرهاى آسمان ، در دل سپهر پهناور ، در ميان سايه هاى تيرهء شامگاهى و انوار درخشندهء بامدادى ، در عرصهء بىكران خلقت و صحنهء بىپايان طبيعت كه از حد فكر وسيعتر و از دامنهء نگاه دورترند .\r\nجملهء موجودات و عناصر طبيعت را زبانى است كه همه با آن سخن مىگويند و نياز مىكنند .\r\nهنگامى كه باد از فراز بيابانهاى خاموش مىگذرد و نالهء غم انگيز خويش را در كوه و دشت سر مىدهد .\r\nهنگامى كه برق سوزنده آتش به خرمن ابر مىزند و سينهء تاريك آن را از هم مىشكافد .\r\nهنگامى كه امواج كوه پيكر آب ، چون ديوى خشمگين در ميان دريا به غرش مىآيند ، هنگامى كه ستارهء درخشان بامدادى سر از گوشهء آسمان نيلگون بدر مىكند .\r\nهنگامى كه آواز ملايم ملاحان از عرشهء كشتى سكوت عميق شب را برهم مىزند .\r\nهنگامى كه قرص خورشيد در پس كوهساران فرو مىرود و افق دور دست در ظلمت شب به آهستگى ناپديد مىگردد .\r\nهنگامى كه اختران گردنده با حركتى يكنواخت در دل آسمان لاجوردين پيش مىروند و با شتابى دوار انگيز به سوى مقصدى مرموز مىشتابند .\r\nهمه با اين زبان راز دل مىگويند زمانى كه نخستين انوار بامدادى امواج كف آلودهء دريا را روشن مىكند .\r\nزمانى كه آخرين دقايق روز جاى خود را به نخستين لحظات غم انگيز شب مىسپارد .\r\nزمانى كه انوار زرين خورشيد بر روى برفهاى درخشان ، بسترى زرين مىگستراند .\r\n","description":"","footnote":"","page_name":" 42 ","page_number":46},
  {"content":"\r\nزمانى كه غرش رعد سكوت مرموز بيابان را در هم مىشكند و در كوه و دشت طنين مىافكند .\r\nزمانى كه پرندهاى بىنوا شاخه هاى درخت را درهم مىسايد و مستانه آهنگى دل پذير سر مىدهد .\r\nزمانى كه مرغابى كوچكى در ميان آب سر به زير بالهاى خويش را مىبرد و آواز مىخواند .\r\nزمانى كه دريچه هاى معابد كهن از فراز تپه هاى بلند به سوى آسمان گشوده مىشود .\r\nزمانى كه در درون ويرانه هاى دور افتاده قطرهء اشكى به ياد روزگاران گذشته از ديده گان يك بىنواى تنگدل فرو مىچكد .\r\nزمانى كه در سكوت جنگلها ، نالهء جان سوز حشرهء شب زنده دارى بر مىخيزد . همه با اين زبان راز و نياز مىكنند وقتى كه سايه هاى بلند كوهساران هنگام غروب بر دشت و دمن و دامن مىگستراند وقتى كه اختر درخشنده با طلوع صبح در پس پردهء افق غروب مىكند .\r\nوقتى كه هياهوى ساكنين شهرها چون فرياد غم انگيز تيره بختان به سوى آسمانها بر مىخيزد .\r\nوقتى كه اشعهء لرزان ستارگان به ملايمت بر چهرهء يك بىنواى شكسته دل مىتابد .\r\nوقتى كه باد از درون دره هاى عميق مىگذرد و سكوت صحرا را درهم مىشكند .\r\nوقتى كه صاعقهء سوزنده ، آتش به تار و پود وجود موجودات مىزند .\r\nوقتى كه نقاب تيرهء شب به آهستگى پرده بر روى فجايع گيتى مىكشد .\r\nوقتى كه در دل دشتهاى وحشى ، آه جان گدازى از سينهء بىخانمانى به درمىآيد و قطرهء اشكى از چشم بىپناهى فرو مىچكد همه با اين زبان ، زبان به ستايش مىگشايند اين زبان مرموز و با عظمت ، اين زبان ناشناس و اسرار آميز كه هر كلام آن از\r\n","description":"","footnote":"","page_name":" 43 ","page_number":47},
  {"content":"\r\nصدها دفتر زرين پر معناتر است .\r\nتنها از نام تو تركيب شده است از نام تو ، اى خداوند بزرگ اى حقيقت حقايق اى روح جاودانى اى آفريدگار حيات اى منبع فروزنده ى عشق اى قبلهء پر جلال آرزو اى فرمانرواى جهان خلقت اى مفتاح رموز كاينات از تو كه روز در جستجويت به هر طرف ديده مىدوزد .\r\nاز تو كه شب در پى ديدارت به هر كوى و بر زن نظر مىافكند .\r\nاز تو كه هر صدا هنگام بر آمدن به يادت زمزمه مىكند .\r\nاز تو كه طبيعت با همهء بزرگى خود پيوسته از توانائيت داستان مىگويد و با اين همه جز خوشه‌اى از خرمن بىكران وجود را وصف نمىكند .\r\nاز تو كه تسلسل دوار انگيز وجود و عدم ، هر لحظه نامت را با حروف آتشين بر پيشانى كاينات نقش مىزند .\r\nاز تو اى منبع وجود موجودات اى مركز با عظمت حيات اى محور عالم هستى اى حقيقتى كه همه چيز هستى و هيچ چيز حقيقت را توصيف نمىكند ، اى روح قادرى كه هر نامى نمايندهء بزرگى بىپايان تو است و هيچ نامى قدرت بىكرانت را مشخص نمىنمايد از تو ، اى آفرينندهء توانا كه هيچ صفتى به جز « لا يتناهى » عظمت و جلالت را وصف نمىكند اى خداوند تو خود به من آن قدرت دادى كه با دلى آكنده از احترام نام با عظمتت را بر زبان رانم و در پيش آستانت به زانو در آيم از آن هنگام كه اين اسم مقدس به گوش دلم رسيد ، روح من با همه كس در مىآميزد و با همه چيز سخن مىگويد . با امواج خروشان دريا راز و نياز مىكند و با پرندگان سبك روح آسمان نغمهء عشق مىسرايد . با بالهاى تند رو توفان به هر سو بال و پر مىگشايد و عظمت مرموز شب در هر جا فرود مىآيد\r\n","description":"","footnote":"","page_name":" 44 ","page_number":48},
  {"content":"\r\nاز آن پس براى او هر اشاره وصفى از قدرت بىپايان تست و هر كلام رازى از عظمت بىمنته‌اى تو ، هر صدا سرودى است كه توانايى پايان ناپذيرت را توصيف مىكند ، و هر ناله آهنگى است كه اقتدار لا يتناهايت را تذكر مىدهد .\r\nاى زمين اى دريا اى شب چه عظمت و صفاتى در خود نهفته داريد ؟ اى مظاهر گوناگون آفرينش كه آيينهء جلال جاودانى اوييد - براى چه ديده گان من به ديدار شما از پردهء اشك پوشيده مىشود ؟ اى يهوه‌اى حقيقت مطلق براى چه به ديدار اين آسمان پهناور و اين درياهاى بىكران كه همه مصنوع حقير تواند ، روح من هر لحظه مىگريد و ناله ساز مىكند ، چرا ؟ براى اين كه خواسته است از اين دنياى ظاهرى گامى فراتر نهد و به آستان حقيقت نزديكتر گردد ، براى اين كه خواسته است مظاهر گوناگون طبيعت را كه با تمام عظمت خود تنها نخستين پلهء اين نردبان بىانتهايند در پشت سر گذارد و قدمى به سوى تو پيشتر آيد . ليكن افسوس كه در هر گامى كه فراتر مىرود بيشتر به عظمت گردابى كه ميان انسان و طبيعت با وجود تو فاصله است پى مىبرد .\r\nاكنون كه چنين است ، اى ديدهء گريان من براى هميشه در پس امواج سرشك سوزان خويش پنهان شو ، و تو اى دل آشفتهء من در زير بار سنگين غم جاودانه تحمل بياوردم بر مزن .\r\nتو نيز اى روح غمين من از اين كالبد تنگ قدمى فراتر گذار ، از زشت و زيباى اين سست بنياد به دور شو و به سوى دنياى پر آرامش و صفاى ديگر آهنگ سفر كن ، از فرشتهء مرگ بخواه تا لحظه‌اى چند بال و پرش را به تو بخشد و ترا از اين وادى تيره به سرچشمهء نور و صفا رهبرى كند . آن گاه نظر به مظاهر قدرت بىپايان او دوز و هر لحظه بر او بانگ زن :\r\nباز هم اى خداوند باز هم » ( 1 ) \r\n","description":"","footnote":" ( 1 ) نغمه هاى شاعرانه ، ص 114 تا 122 . . ","page_name":" 45 ","page_number":49},
  {"content":"\r\n« زمين چيست ؟ زندانى متحرك ، منزلگاهى تنگ ، كشتى بىبادبان ، سراپردهاى حقير كه دست آفريننده اش يك روزه در بيابان بىپايان فضا بر افراشت و در دور زمان در سه قدم سراسر آن را در نورديد .\r\nاين ذرهء حقير در دستگاه عظيم خلقت چه مقامى دارد ، همان مقامى كه براى يك دور گردش عقربك ساعت در برابر ابديت و يك قطره آب در پيش اقيانوس لا يتناهى متصور تواند بود . » ( 1 )  » هر چيز در روى اين كره خاكى ويران مىگردد و ناپديد مىشود ، از سراسر اين قصر عظيم و كاخهاى پر رفعت هيچ نمىماند به جز تودهء گل ولايى كه در آن همه چيز يك نواخت است و در عين حال همه چيز به سرعت تغيير مىكند .\r\nزندگى چيست ؟ : بيداريى كه تنها يك لحظه طول مىكشد و دوباره به خواب مىپيوندد . فاصلهء كوتاهى كه تولد و مرگ را از هم جدا مىكند . جامه‌اى كه يك لحظه روح جاودانى با حقارت بر تن مىپوشد ، نامى كه منشى تقدير با بىاعتنايى رقم مىزند ، پرسشى كه در پى آن پاسخى گفته نمىشود ، انديشه‌اى كه آغاز ناگشته انجام مىپذيرد و هرگز به مرحلهء حل معما نمىرسد ، جرقه‌اى كه در تاريكى شب مىدرخشد و ناپديد مىگردد ، برقى كه از ميان ظلمت خارج مىشود و در آغوش ظلمت فرو مىرود ، سرمايهء ناچيزى كه دور زمان به بشر امانت مىدهد و باز مىگيرد ، اسمى كه شايستگى احترامى را كه بدان مىگذارند ندارد .\r\nشهرت چيست ؟ : كلام مبهمى كه بىهوده تكرار مىشود ، خيالى واهى كه بر غرور بشرى لبخند مىزند . رؤياى بىاصل كه موجودات فنا پذير را دل خوش مىكند نامى كه گاه پر هياهو و گاه آرام و خاموش از دهانى به دهان ديگر مىرسد و آخر در فراموشى جاودان فرو مىرود ، شهد زهر آلودى كه روح ما يك باره بر سر مىكشد و از پاى در مىافتد ، بادهء زهر آگينى كه نوشندهء خود را به جاى حيات جاودان مرگ\r\n","description":"","footnote":" ( 1 ) نغمه هاى شاعرانه ، ص 145 . . ","page_name":" 46 ","page_number":50},
  {"content":"\r\nمضاعف مىبخشد ؟ اما محبت چيست ؟ : در اينجا قلم مىكشند و دفتر بسته مىشود و دهان من كه براى انكار گشوده شده بود از ترس كفر گويى خاموش مىگردد براى توصيف اين كلمه نامى در دست نيست . بايد از خودش كمك خواست تا خويش را به اسمى بستايد .\r\nعشق چيست ؟ : برقى كه خرمن وجود بشر را آتش مىزند ، نيرويى كه ارابهء روح ما را به حركت مىآورد ، جرقه‌اى كه از كانون عظيم آسمانها در قلب ناچيز انسان فرود مىآيد ، گردونهء آتشينى كه ما را به منزلگه خدايان رهبرى مىكند ، صاعقه‌اى كه تار و پود وجود را درهم مىريزد ، نورى كه صحنهء تيرهء حيات را روشنى مىبخشد ، شعلهء خموشى ناپذيرى كه دو قلب فنا شدنى را درهم مىآميزد و از آن ميان جز يك روح بيرون نمىآورد .\r\nاگر اين روح خود نيز محكوم به فنا نبود ، اگر مانند آتشى كه از روز اول نشان آن قرار دادند ، شعلهء آن هنگام بر افروختن خودش را نمىسوخت ، مىتوانست همه چيز را فرا گيرد ، همه چيز را جان بخشد و همه را جاودانى و ابدى سازد ، ليكن هنگامى كه اين آرزوها و اميدها صورت حقيقت يافت و پس از يك عمر رنج و مرارت شاهد مقصود پرده از رخ بر افكند ، ناگهان نوبت مرگ فرا مىرسد و يك بار ديگر به تمسخر پر غرور بشرى لبخند مىزند ، ستارهء فروزان اميد را ابر فنا مىپوشاند و شمع درخشندهء آرزو را تند باد اجل خاموش مىكند موج زمان كه ما را به سرعت به همراه خود مىبرد ، هرگز منتظر نمىشود كه درخت شادمانى بشرى لحظه‌اى چند بر روى مسير آن ريشه دواند و گل دهد .\r\nاى نسل ناپايدار آيا باز هم انتظار دارى كه بر كنار امواج مهيب اين سيل خروشان تخمى بكارى و حاصلى بدروى ؟ افسوس چقدر دامنهء اختيارات بشرى در مقابل قواى طبيعت كوتاه و ناچيز است\r\n","description":"","footnote":"","page_name":" 47 ","page_number":51},
  {"content":"\r\nچقدر افكار و نقشه‌اى او در چنگ خلقت فانى و نارسا است چقدر خيالات و آرزوى او در برابر ارادهء خداوند حقير و بىاساس است سيل خروشان زمان به تندى مىرود و هنگامى كه من از روى آن به قفا خم مىشوم تا دمى مسير گذشته را بنگرم - امواج پر گل و لاى آن تمسخر كنان به من مىگويند :\r\nافسوس كه دير شده است آرى اين سيل تند گذر پيش مىرود و پيوسته مرا به گودال تاريكى كه گورش مىنامند نزديكتر مىكند . هر شادمانى و اميدى در جريان دوار انگيز اين سيل تند رو چون قطعات چوبى است كه ملاحان بر مسير كشتى مىافكنند تا فاصلهء شيارى پى در پى را كه در دامنهء امواج پديد مىآيد اندازه بگيرند ، نه دور مىشود و نه زير و رو مىآيد . ليكن چند لحظه بعد كشتى تند رو هزاران از اين نشانه ها را در پشت سر مىگذارد و باز هم پيش مىرود ، بىآن كه نگاهى به عقب افكند و بار ديگر از سر نوشت آنها خبر گيرد . » ( 1 )  » اى عشق آيا ممكن است شعلهء سوزان تو پيش از پايان عمر زيبايى خاموش گردد ؟ افسوس در يك زندگانى دراز بعد از گذشتن ايام عشق چه مىماند ؟ تنها همان خاطره‌اى كه يك روز درخشان پس از سپرى شدن خويش در دل ما بر جاى مىگذارد و يا يك بادبان كشتى بعد از گذشتن تند بادى سهمگين براى كشتى باقى مىنهد مع هذا بايد با اين زندگانى سرد و طاقت فرسا خو گرفت و زيست . بايد خفت و بيدار شد و از هر صبح تا صبح ديگر بار كمر شكنى را كه روز و شب مىنامند بدوش كشيد و پيش رفت .\r\n","description":"","footnote":" ( 1 ) نغمه هاى شاعرانه ، ص 146 تا 150 . . ","page_name":" 48 ","page_number":52},
  {"content":"\r\nآه چه خوب است كه هنگامى كه جام كف آلود زندگى را تا آخرين قطره بر سر كشيديم ، بر زمين اندازيم و در همش شكنيم تا ديگران از اين بادهء زهرآگين سهمى نداشته باشند اميد و انتظار ، اين است معناى زندگى بايد به همين دو رؤياى فريبنده تكيه داشت و زندگانى كرد . شمردن و نوشتن وقايع روزهايى كه هيچ چيز تازه‌اى به همراه ندارند به چه درد مىخورد ؟ براى اينها است كه روح من خسته است براى اينها است كه جان من از ديدار ظلمت موحشى كه آن را فرا گرفته است رنج مىبرد و دل من هم چون بيمارى كه بىتابانه در بستر خويش بغلتد مىنالد و به هر دست آويزى چنگ مىزند براى اينها است كه فكر سر گردان من مانند كبوترى مجروح هيچ جا آرام نمىگيرد و پى در پى بال زنان در دامان فضا پيش مىرود براى اينها است كه من ديده را از ديدار اين زمين بىحاصل و خشك فرو بسته و از همه چيز آن به جز يك كلام ، يك كلام ساده و اسرار انگيز ، يك كلام با عظمت و پر شكوه بر زبان راه نداده‌ام :\r\nخداى من » !\r\n« براى اينها است كه روح من محزون است و مانند امواج خروشان دريا كه هنگام بر خورد به تخته سنگهاى ساحلى آرام و خموش گردد ، مانند عودى كه بر بالين مرده‌اى نغمهء غم ساز كند ، مانند كوه سينا كه در زير ابرى تيره و تار از نظر پنهان شود ، مانند آسمانى كه ستاره‌اى در آن ندرخشد ، يا روزى كه شعاعى در آن به نظر نرسد ، يا مانند پير مرد شريفى كه با دلى آكنده از درد و غم بر روى تخته سنگى نشسته بود و قادر نبود كه ناله هاى جان سوزش را بر لبان خويش خاموش كند و مع هذا پيوسته فرياد مىزد :\r\n","description":"","footnote":"","page_name":" 49 ","page_number":53},
  {"content":"\r\nبگذاريد حرف بزنم بگذاريد شما را به سوى خداوند دعوت كنم در درياى غم فرو رفته است . » ( 1 )  ليكن چه مىگويم ؟ آفتابى كه تا كنون با همه عظمت خويش جلوه گر بود ، اندك اندك در برابر ديده گان من غروب مىكند . اى حقيقت درخشنده‌اى آفتاب فروزان آيا اين تو هستى كه به زير ابر جلال و شوكت خويش پنهان مىشوى يا چشم من است كه در پس پردهء تيرهء خود پرستى و غرور از ديدار باز مىايستد ؟ » ( 2 ) \r\n« آفتابى كه سالها در تكاپويش بوده‌ام در فضاى بىكران طبيعت نمىدرخشد . اين حقيقت عالى و قدرت بىپايان ، تنها در نهاد خود ما امكان دارد . آن جايى كه خداوند را با عظمت بىمنتهاى او مىتوان يافت ، صحنهء آسمان و پهناى زمين نيست ، تنها زواياى روح بشرى است » ( 3 ) \r\n« فرو ريزيد ، اى اشكهاى سوزان با آرامش هميشگى خود فرو ريزيد و در اين ريزش لحظه‌اى درنگ مكنيد .\r\nزمانى خانهء شما دلى پر شور و سينه‌اى پر هيجان بود ، افسوس كه اكنون مسكنتان بجز گونه‌اى زرد و چهره‌اى پژمرده نيست شما هم چون قطره هاى شفاف بارانيد كه پياپى بر تخته سنگى فرو مىريزد و بر اطراف پراكنده مىشود ، نه خورشيدى در آسمان مىدرخشد كه بخارش كند و نه نسيمى در فضا مىوزد كه ذراتش را با خود ببرد .\r\nبراى سعادتمندان ، شنيدن ناله هايى كه از دل شكستهء تيره روزان به درمىآيد چه اهميت دارد ؟ ديدار قطرات سوزان اشكى كه به آهستگى بر گونهء بىنوايان جارى\r\n","description":"","footnote":" ( 1 ) مقصود ايوب پيغمبر است كه چنان كه در روايات مذهبى نقل شده در راه آزمايش خداوند همه چيز خود را از دست داد و حتى مريض و نزديك به مرگ گرديد . و مع هذا هميشه به درگاه او شاكر بود . ( كتاب ايوب ، تورات ، بند 21 ) . .  ( 2 ) نغمه هاى شاعرانه ، ص 160 و 161 . .  ( 3 ) نغمه هاى شاعرانه ، ص 163 . . ","page_name":" 50 ","page_number":54},
  {"content":"\r\nمىشود چه تأثير مىكند ؟ در آسمان دل آنها خورشيد اميد با زيبايى فراوان مىدرخشد . براى چه صفا و تابش آن را با ياد بىچاره‌اى كه در دل او به جز ظلمتى عميق وجود ندارد ، برهم زنند ؟ افسوس كه از غم بىچارگان تا شادى نيك بختان راهى بس دراز است هرگز اشك نوميدى و محنتى لبخند نشاطشان را بر هم نمىزند ، هرگز ابر ياس و بىپناهى آسمان سعادتشان را تاريك نمىكند ، هرگز نالهء فقر و تنهايى در خاموشى دلشان طنين نمىافكند دنياى زيباى آينده با همه شكوه خويش در برابرشان جلوه مىكند و خورشيد فروزان سعادت با تمام نور و فروغ خود بالاى سرشان مىدرخشد . بادهء شهد آگين حيات تا قطرهء آخر در كامشان فرو مىريزد ، آن كه تلخى شرنگى مذاقشان را آزار دهد . در اين صورت براى چه رخ بگردانند تا قطره هاى اشكى را كه با آرامى از ديده گان تيره روزى سرازير مىشود بنگرند و به ناله هايى كه از دلى ستمديده به درمىآيد گوش فرا دارند ؟ هيچ كس از اين مردمى كه با لبان پر خنده از پيش او مىگذرند نيست كه لحظه‌اى بايستد و از او احوالى پرسد هيچ كس به خود آن زحمت را نمىدهد كه دهان بگشايد و براى تسلى او بگويد :\r\nمن نيز با تو مىگريم اى دل غمديده اكنون كه چنين است براى چه انتظار هم دردى از ديگران دارى ؟ براى چه مىپندارى كه روزى ناله هاى جان سوزت در دلهاى آنان طنين خواهد افكند و آنها را افسرده خواهد ساخت ؟ بياييد تا با درد و غم جاودانى خود خو گيريم و دم بر نياوريم ، آتش غم را كه در كانون دلمان شعله ور است با خاكستر صبر بپوشانيم و لب بشكوه نگشاييم ، با رنج و الم بسازيم و مصايب را آن گونه كه بايد استقبال كنيم .\r\nهنگامى كه روح محزون از پس پردهء نوميدى بر چهره گردون نظر مىافكند\r\n","description":"","footnote":"","page_name":" 51 ","page_number":55},
  {"content":"\r\nو چيزى به جز آرزوهاى در خاك رفتهء خويش نمىبيند .\r\nزمانى كه رشتهء استوار محبت چون تار سستى درهم مىگسلد و بندى كه آخرين پيوند او با روى زمين است پاره مىشود .\r\nموقعى كه انبوه مصايب روح ما را از هر سو در بر مىگيرد و پنجهء زورمند غم گلويمان را مىفشارد .\r\nوقتى كه در آسمان ظلمانى آينده كمترين نور اميدى نمىدرخشد و در جام عمر به جز شرنگ جان گزا فرو نمىريزد - اى خداوند در آن وقت است كه نام پر جلال تو در خاموشى دل من طنين مىافكند و دست تواناى تو با قدرت بىپايان خويش بار كمر شكنى را كه بر پشت من جاى دارد بر مىدارد . اى خداى بزرگ چگونه مىتوان نداى پر نوازش تو را با گفته هاى سرد و رياكارانهء ديگران برابر نهاد ؟ اينان همه هنگامى سخن مىگويند كه دريچه هاى دل از هر سو بر روى شادمانى و خرمى گشوده است ، ليكن تو وقتى تسلى آغاز مىكنى كه از هيچ روزنه بر فضاى ظلمانى قلب بشر فروغى نمىتابد ارادهء مقدس تو ما را از دنياى تيرهء ياس و محنت بدر مىبرد و دريچهء آسمان اميد را برويمان مىگشايد ، پردهء تاريك غم را از پيش چشممان بر كنار مىزند و ما را بر چشمهء نور و صفا رهبرى مىكند . آنان كه پيوسته ما را افسرده ديده بودند بدين شادمانى بىجهت مىنگرند و لبخند ما را مىبينند ، آن گاه با شگفتى از خويش مىپرسند : اين شادى از كجا آمده است ؟ » ( 1 ) \r\n« كودكى پاى بر زمين مىگذارد و گرد و غبارى بر هوا بلند مىكند ، آيا بشر نيز به جز غبار ناچيزى است كه از صحراى عدم برخاسته و لختى در فضاى وجود به گردش در آمده است ؟ اين همه را گفتم و بر اطراف خويش نظر دوختم ، همه جا آرام و خاموش بود . با خود انديشيدم :\r\n","description":"","footnote":" ( 1 ) نغمه هاى شاعرانه ، ص 162 تا 168 . . ","page_name":" 52 ","page_number":56},
  {"content":"\r\nچه سعادتمندند اين اشياء بىجان كه از ازل روح نيافته و از خواب عميق عدم با كابوس پريشان زندگى بيدار نشده‌اند آن گاه بىاختيار نگاهم بر روى زمين افتاد و چون دريا نوردى كه از عرشهء كشتى راه خويش را در دل امواج خروشان جستجو كند ، از سنگى بسنگى گذشتن گرفت و ناگهان در نقطه‌اى ايستاد ، زيرا در آن جا گورى به روى زمين ديده مىشد .\r\nآرى گورى تيره ، مدفن عشق و اميد و خانهء ياس و فراق آن جا كه ديگر جز مرگ و فنا چيزى در خود نداشت ، تنها سبزه‌اى كنار آن رسته بود و با قطرات اشكى كه آسمان بر آن نثار مىكرد آبيارى مىشد . آيا اين سبزه نمايندهء آرزوهايى نبود كه اكنون در دل اين خاك سيه به خاك پيوسته بود اين جا فرشته‌اى خفته است كه پس از دوران دراز هجران ، بال و پر زنان به سر منزل جاودانى خود شتافت ، رخت از اين خاكدان تيره بدر برد و به بارگاه جلال خداوندى پرواز كرد . مگر مرگ مقدمهء وصل اين حقيقت مطلق نيست ؟ . . . نديده‌اى كه هنگام طلوع آفتاب چسان شمع حقير را خاموش مىكنند ؟ » ( 1 ) \r\n« در اين خاك تيره اكنون دلى از حركت كوتاه است كه روزهاى دراز در كنار قلب من مىتپيد و بازويى در خاك سرد رفته است كه شبه‌اى بلند گهوارهء خواب من بود .\r\nاى رهگذر آهسته برو ، مگر نمىبينى كه در اينجا يك جهان عشق و فدا كارى سر بر زمين نهاده است ؟ اين جا شصت سال نكو كارى و مهربانى در خاك رفته و شصت سال عشق و اميد بوادى عدم شتافته است اينجا شصت سال تقوى و فضيلت به سر منزل نيستى برده است ، تا روحى جاودانى به آستان عظمت و جلال خداوندى پرواز كند چه شبها كه اين فرشتهء مهربان ديده بر هم ننهاد ، تا طفل كوچكش را در خواب نگه دارد و شكار خوبى براى رنج و غم پرورش دهد\r\n","description":"","footnote":" ( 1 ) نغمه هاى شاعرانه ، ص 171 تا 173 . . ","page_name":" 53 ","page_number":57},
  {"content":"\r\nچه اشكها بر رخسار پر مهر فرو ريخت تا اشك از ديده گان فرزند ناتوانش بسترد و دهان او را از پى لبخند بگشايد چه آه ها از دل سوزان بر آورد تا سوز دل كوچك خردسالش را فرو نشاند و او را با تحمل غمه‌اى جهان خو دهد چه راز و نيازها با خداوند بزرگ كرد تا حياتى را كه براى او به جز بارى طاقت فرسا نبود به آرامى بگذراند و دم بر نياورد ولى اين همه براى چه ؟ براى اين كه گودالى در زمين گشوده شود و براى هميشه او را در كام خويش فرو برد براى اين كه سنگى بر روى زمين نصب شود و نام بىمسمايى بر آن نقش بندد براى اين كه سبزه‌اى سر از خاك به در كند و با خاك او پرورش يابد اى رهگذر بىهوده برين سنگ حقير نظر ميفكن ، زيرا چيزى در زير آن نخواهى يافت آن كه جستجويش مىكنى ، اكنون در فراخناى آسمانها در پرواز است تا از اين جهان ناچيز به سر منزل حشمت و صفا قدم گذارد و در سرا پردهء با عظمت ابديت مسكن گزيند .\r\nاى تقوى وجود تو از هزاران يادگار فنا ناپذير بزرگتر و از هزاران نيستى و نابودى مادى پايدارتر است . » ( 1 ) \r\n« از اين قرار ، ما كه در ميان اين ظلمت جاودانى ، بىآن كه قدمى باز پس گذاريم پيوسته به سوى سواحل تازه‌اى در حركتيم ، آيا هرگز نخواهيم توانست در روى اين اقيانوس بىكران زمان حتى يك روز لنگر اندازيم و توقف كنيم ؟ اى درياچه هنوز سال گردش خود را به پايان نرسانيده است : و اكنون مرا بنگر كه آمده‌ام تا به تنهايى در نزديكى امواج عزيزى كه او آرزوى باز ديد آنها را به دنياى ديگر برد ، بر روى تخته سنگى كه بارها بر روى آن نشسته اش ديده‌اى جاى گيرم آن روز نيز همين گونه در زير تخته سنگهاى عظيم مىخروشيدى ، آن زمان نيز به همين سان امواج خود را بر سينهء آنان مىساييدى ، آن وقت نيز چون امروز\r\n","description":"","footnote":" ( 1 ) نغمه هاى شاعرانه ، ص 174 تا 176 . . ","page_name":" 54 ","page_number":58},
  {"content":"\r\nموجهاى كف آلودهء خويش را بر پاهاى نازنين او نثار مىكردى به ياد دارى ؟ يك شب من و او به آرامى در روى آبه‌اى تو پارو مىزديم . در زير آسمان و روى آب هيچ صدايى به جز زمزمهء پاروى قايق رانان كه امواج دل پذيرت را برهم مىزند شنيده نمىشد .\r\nناگهان انعكاس آهنگى كه از نزديك ساحل بر مىخاست امواج ترا به سوى خويش متوجه ساخت و آوايى كه نزد من بسى عزيز است چنين گفت :\r\nاى زمان از گردش بايست ، واى ساعات وصال از گذشت بمانيد ، بگذاريد لختى چند به آسودگى لذات شيرينترين روزهاى عمر خويش را بچشيم .\r\nبىچارگانى كه پيوسته آرزوى مرگ مىبرند فراوانند برويد و بر آنان بگذريد و ايام محنتشان را زودتر به پايان رسانيد برويد و دمى نيك بختان را فراموش كنيد .\r\nولى افسوس كه بىهوده از عمر فرصت مىطلبم ، زيرا دور زمان از دست من فرار مىكند و مىگريزد . به شب مىگويم : اندكى آهسته تر بگذر و سپيدهء بامدادى براى محو آن سر از پشت افق بدر مىكند .\r\nپس بياييد يكديگر را دوست بداريم و شادمان باشيم ، زيرا نه براى درياى زمان كناره‌اى است و نه براى انسان مغروق پناهگاهى همه چيز مىگذرد و ما را به سرعت به سمت وادى عدم مىكشاند » ( 1 ) \r\n« اى روزگار حسود آيا ممكن است كه دقايق مستى و خرمى كه در آنها فرشتهء عشق به كام ما بادهء سعادت فرو مىريزد با همان آرامش روزهاى تيره بختى از چنگ ما بگريزند ؟ آيا هرگز نخواهيم توانست از اين ايام پر سعادت لااقل اثرى در نزد خود نگاه داريم ؟ آيا اين روزگار خوشى براى هميشه ناپديد مىگردد و اين دوران شادمانى براى ابد نابود مىشود ؟\r\n","description":"","footnote":" ( 1 ) نغمه هاى شاعرانه ، ص 201 - 203 . . ","page_name":" 55 ","page_number":59},
  {"content":"\r\nآيا اين زمانه‌اى كه روزى اين همه را به ما داد و روزى نيز پس گرفت ، ديگر باره آنها را به ما عطا نخواهد كرد ؟ اى ابديت اين نيستى اى گذشته‌اى گردابهاى پايان با اين روزهاى پياپى كه در كام خود فرو مىبريد چه مىكنيد ، آخر سخنى بگوييد آيا اين لذت بىمانند را كه بدين بىرحمى از بر ما مىرباييد روزى به ما پس خواهيد داد ؟ اى درياچه‌اى صخره هاى خاموش اى غارها اى جنگلهاى تاريك كه روزگار با شما سر مهر دارد و پس از گذشتن ايام پيرى ديگر باره شما را جوانى مىبخشد اى طبيعت زيبا از اين شب لااقل يادگارى در دل نگاه داريد .\r\nاى درياچه بگذار كه در آرامش و در خشم تو ، در تپه هاى خندان سواحل تو و در ميان شاخ و برگ كاجهاى سياه تو و در دل تخته سنگهاى درهمى كه بر روى امواج خروشانت سايه افكنده‌اند اين خاطرهء محبوب باقى بماند . بگذار كه در دل نسيم فرح بخشى كه مىلرزد و مىگذرد ، در ميان زمزمهء امواج لاجوردين تو كه به ساحل بر مىخورد و باز مىگردد ، در نور سيمين ماه كه سطح تو را نقره گون مىكند اين يادگار زيبا جاى داشته باشد .\r\nبگذار تا نالهء باد ، زمزمهء نى ، عطر دلاويز هواى تو و بر آن چه كه مىتوان شنيد و ديد و بوييد ، بگويند :\r\nآن دو همديگر را دوست داشتند » ( 1 ) \r\n« سلام بر تو اى مرگ اى نجات بخش آسمانى اى پاسبان دروازهء ابديت . . . هرگز بازوان تو با تيغ قهر و كين مسلح نگشته ، هرگز در ديده گان تو برق خونخوارى و ستيزه گرى ندرخشيده ، هرگز پيشانى تو نشان ستم و خيانت در خود\r\n","description":"","footnote":" ( 1 ) نغمه هاى شاعرانه ، ص 125 - 126 . . ","page_name":" 56 ","page_number":60},
  {"content":"\r\n\r\nنداشته است .\r\nتو پيكى هستى كه خداى مهربانت براى ابلاغ پيام مهر و اميد به سوى جهانيان فرستاده تو راهنمايى هستى كه موجودات جهان را از جادهء ظلمانى زندگى دور مىكنى و به سوى سرچشمهء نور و صفاى ابدى پيش مىبرى . هرگز وظيفهء تو نابود كردن نيست ، تو آزادى بخش نوع بشر هستى هنگامى كه ديده گان خسته من از ديدار روشنايى فرو مىماند ، قدرت بىكران تو فرا مىرسد و آنها را به روى آفتابى درخشنده تر و با عظمتتر مىگشايد ، فرشتهء اميد بال و پر زنان دستم را مىگيرد و از تنگناى تيرهء گور به دنيايى سحر آميز و مرموز رهبرى مىكند ، پس بيا و بندهايى را كه ما را با اين تن ناتوان پيوند مىدهد بگسلان بيا و دريچه‌اى بر اين زندان تاريك كه از هر سويم در بر گرفته است بگشاى بيا و باله‌اى سبكت را به من بخش تا به سوى سرچشمهء نور و صفا پرواز كنم براى چه دير مىكنى ؟ پيش آ و درنگ مكن مىخواهم هر چه زودتر از اين وادى تيره كه دنيايش مىنامند به در روم و به سوى عالمى مجهول ، بدان جايى كه سرآغاز و سرانجام من است بشتابم . » ( 1 ) \r\nمنتخباتى از سنگ تراش سن پوان از آلفونس دولا مارتين\r\n« در ميان زيبايى آن چيزى از همه زيباتر است كه بيشتر در حجاب اختفا باشد . اسرار بدن و قلب و طبيعت است كه پيوسته هوش و روح و چشم انسان را به سوى خود جذب مىكند ، گويى خداوند بر روى آن چه لطيف و آسمانى آفريده سايه‌اى افكنده است تا آرزو و هوس ما را تحريك كند ، درخشش آنها را معتدل سازد همانطور كه مژگان را بر چشمان ما نهاده تا از اثر نور بكاهد و ستارگان را در شب ظاهر ساخته ما را تحريك كند كه آنها را در اقيانوس بىكران آسمان با چشم تعقيب كنيم و از مشاهدهء اين ميخهاى آتشين كه بر اثر بر خورد انگشتان قدرت با آسمان\r\n","description":"","footnote":" ( 1 ) نغمه هاى شاعرانه ، ص 204 - 206 . . ","page_name":" 57 ","page_number":61},
  {"content":"\r\nتوليد شده است ، نيرو و عظمت او را قياس نماييم . دره ها اسرار طبيعت هستند . هر قدر كه اين دره ها پر پيچ و خم و اسرار آميزتر باشند انسان به گردش در آنها راغبتر است ، هر كس در درهء سن پوان بيشتر پيش رود بيشتر به رفتن ميل مىكند و هر چه بيشتر اسرار دره را كشف مىكند بيشتر به اسرار بر مىخورد . » ( 1 ) \r\n« همانطور كه احساسات و عواطف ما بر اثر اوهام ما بسط مىيابد ، كوهساران هم بر اثر مهى كه اطراف آن را فرا گيرد به نظر ما بزرگتر و با شكوه تر جلوه مىكند و هر چه در اين دنيا مرموزتر باشد مجللتر است و چشم و يا قلب ما را بيشتر جلب مىكند . » ( 2 ) \r\n« من هيچ غمى را بالاتر از آن نمىدانم كه در پاى كليسا و يا در پاى ديوار خانه و يا روى شنه‌اى باغ و زير درختان ، آشيانهء ويرانهء پرستو يا بلبلى را ببينم و در كنار خس و خاشاكى كه پدر و مادر به هنگام بهار براى بچگان خويش به هم بافته‌اند پوست تخمهاى شكسته را بر روى هم مشاهده كنم . » ( 3 )  [ در توصيف كلودهوت چنين مىگويد 
  ] :\r\n« وقتى كه با اين مرد راه مىرفتم آفتاب از جانب او مىدرخشيد ، با آن كه جسم او مانع بود كه آفتاب مستقيماً بر روى من بتابد ، احساس مىكردم كه كسى كه همراه من است صاحب جسم نيست ، بلكه روح محض است . گويى روح اين مرد به آن بدن و لباس خشن روستايى تعلقى نداشت ، زيرا به همه چيز فكر مىكرد ، همه چيز را احساس مىنمود و در همه چيز خدا را مىديد و همه چيز براى او عيان و نمايان بود . » ( 4 )  [ در گفتگو با سنگتراش خطاب به او مىگويد 
  ] :\r\n« گفتم بسيار خوب ، هر چه زودتر بايد كار را انجام داد ، ميدان سنگهاى اين\r\n","description":"","footnote":" ( 1 ) كتاب سنگتراش سن پوان ، تأليف آلفونس دولا مارتين ، ترجمهء آقاى باقر قائم مقامى . .  ( 2 ) سنگتراش سن پوان ، ص 18 . .  ( 3 ) سنگتراش سن پوان ، ص 20 . .  ( 4 ) سنگتراش سن پوان ، ص 27 . . ","page_name":" 58 ","page_number":62},
  {"content":"\r\nباغ دو قدم پايينتر از اينجا است . شما بايد سنگها را از آن جا بياوريد ، اما قبلًا به من بگوييد بدانم كه براى تراش هر قطعه سنگ چقدر اجرت بايد تقديم كنم سنگ تراش با اضطراب مشهود و مؤثرى گفت : عرض كنم نمىدانم .\r\nگفتم ؟ پس كى مىداند ؟ اگر شما خودتان معين نكنيد خود من خواهم دانست و خود من معين خواهم كرد .\r\nسنگ تراش از شنيدن اين حرف رگه‌اى صورتش متورم شد و پيشانيش سرخ شد و با خجالت و پريشانى بيشترى گفت :\r\n- اين موضوع را فقط خدا مىداند .\r\nمن به بانگ بلند گفتم :\r\n- آخر چطور خدا مىداند ؟ اما او با همان لحن ملايم گفت :\r\n- چرا ، زيرا فقط خدا مىداند كه من در ظرف چه مدتى اين سنگها را تراشيده و صيقلى خواهم كرد ، بنا بر اين وقتى كه اين كارها خاتمه يافت من حساب مىكنم كه چند روز طول كشيده و قيمت غذاى من در اين چند روز چقدر بوده است و البته براى كوشش و زحمت خودم حقى قايل نخواهم شد ، زيرا كه انسان كار نمىكند و زحمت نمىكشد ، بلكه خداست كه انسان را به كار و زحمت و يا به عيش و عشرت وامىدارد و اين موضوع نه براى من تنها است ، بلكه براى شما هم در تمام كارها حتى وقتى كه در اطاق هستيد يا سوارى مىكنيد يا كتاب مطالعه مىنماييد يا در سايهء درختان مىلميد ارادهء خودتان را انجام نمىدهيد ، بلكه از ارادهء خدايى پيروى مىكنيد » ( 1 )  [ در هنگام صحبت خطاب به كلود مىگويد 
  ] :\r\n« كلود مىدانم شما چه خيال مىكنيد ، شما خود را مقابل من مقصر مىدانيد و مىترسيد كه آمده باشم تا شما را مذمت كنم كه چرا كار مرا لنگ گذاشته‌ايد . نه اين طور نيست مطمئن باشيد و در ميان اجتماع كه مركب از بزها و سوسمارها\r\n","description":"","footnote":" ( 1 ) سنگتراش سن پوان ، ص 29 - 28 . . ","page_name":" 59 ","page_number":63},
  {"content":"\r\nو زنبورها و سگ و گله است بنشينيد ، من هم يكى از اعضاى اين مجمع مىشوم ، زيرا من هم احوال اين حيوانات را مىدانم و آنها را دوست دارم . وقتى كه خدا خود را بزرگتر از آن نداند كه اين جانوران را خلق كند من هم نبايد خود را بزرگتر از اين بدانم كه با آنها معاشرت كنم . » ( 1 )  [ در گفتگويى با كلود 
  ] :\r\n« - پس چگونه به تنهايى چنين تكامل نفس يافته‌ايد ؟ - چگونه كسى تنها است ، در صورتى كه هميشه خداوند در برابر او حاضر است ؟ من هرگز خود را در تنهايى نديده‌ام . » ( 2 )  [ باز در سؤال و جواب با كلود 
  ] :\r\n« - نه ، ولى براى اين كه افكار و غوغاى دنيا و اهل آن ، حواس انسان را پريشان نكند و پيوسته بتواند با خداوند راز و نياز كند ، زياده از حد تمركز ذهن و قدرت روح لازم است . ديگر اين راز و نياز حس مخصوصى را ايجاب مىكند ، البته اين حس مخصوص را همهء آدميان دارند ، منتهى همگان آن را به يك اندازه تقويت و تكميل نمىكنند و اين حس از ساير حواس ما به مراتب روحانىتر و الهىتر است ، بهتر بگويم اين حس ابديت و الوهيت است . تصور مىكنم شما اين حس الوهيت را كه بر گزيدهء موهبتها است به حد اعلى داريد ، صاحب اين حس چه دانا باشد چه نادان بهترين ذكاوتها را دارا است ، صاحب اين حس چه فقير باشد و چه غنى بالاترين ثروتها را دارا است ، صاحب اين حس چه خوشبخت باشد و چه بد بخت بالاترين سعادتها را دارا است .\r\nاولين روزى كه شما را ديدم و با شما صحبت كردم اين چنين حسى را در شما حدس زدم و اكنون با آن كه من در نظر مردم عالمتر و عالى مقامتر از شما هستم ، شما را توقير و تمجيد مىكنم و بشما رشك مىبرم و چون ميل\r\n","description":"","footnote":" ( 1 ) سنگتراش سن پوان ، ص 46 . .  ( 2 ) سنگتراش سن پوان ، ص 51 . . ","page_name":" 60 ","page_number":64},
  {"content":"\r\nپيدا كردم كه توصيف اين حس را از دهان كارگر ساده‌اى مثل شما بشنوم ، با خود گفتم :\r\nبه قلهء اين كوهستان بروم ، تا مانند موسى كه تجليات الهى را در آتش درخت ديد ، جمال الهى در اين كوهستان بر من تجلى كند ، زيرا انسان هر قدر از اين دره هاى پر جمعيت دور تر شود و به قلل كوهستانهايى كه خالى از غوغاى عالم است بالا رود بيشتر آرامش و روشنى و صفاى روح را مىبيند » ( 1 )  [ در گفتگو با سنگتراش 
  ] :\r\n« در اين وقت مزرع پر ستارهء فلك را كه بر فراز سر ما بود نشان داد و گفت :\r\n- ما با يكديگر از او حرف مىزنيم .\r\n- از كجا ؟ - از خدا - اگر شما هيچ در مدرسه يا صومعه‌اى تحصيل نكرده‌ايد و هيچ كس به شما چيزى نياموخته است و چيزى نخوانده‌ايد ، از كجا مىدانيد كه فقط يك خدا وجود دارد ؟ گفت : اين موضوع را ابتدا مادرم به من گفت و بعد كه بزرگ شدم ، مرد پاك سرشتى را شناختم كه مرا به اماكن مقدسه رهبرى كرد و در آن جا دانستم كه براى پرستش خداوند و براى خدمت بندگان او و براى شنيدن حرفهايى كه به بر گزيدگان خود الهام كرده آفريده شده‌ام ، اما گيرم كه مادرم اين موضوع را به من نگفته بود و گيرم كه در تمام مسافرتى كه در اطراف فرانسه كرده‌ام بكشيشى بر نمىخوردم كه در اين باره با من سخنى بگويد ، ولى آيا در ميان اين موجودات و محيطى كه گرداگرد مرا فرا گرفته كتابى يافت نمىشود كه نادانترين افراد بشر را تعليم بدهد ؟ نام خداوند حتماً به وجود حروف الفباء احتياج دارد تا خوانده شود .\r\nآيا عقيده به وجود او به وسيلهء اولين شعاع خورشيد به چشم ما نمىرسد ؟\r\n","description":"","footnote":" ( 1 ) سنگتراش سن پوان ، ص 52 - 51 . . ","page_name":" 61 ","page_number":65},
  {"content":"\r\nآيا عقيده به وجود او در اولين تفكر به روح ما الهام نمىشود ؟ آيا عقيده به وجود او با اولين ضربان در قلب ما راه نمىيابد ؟ نمىدانم ساير آدميان اين مسئله را چگونه درك كرده‌اند ، ولى همين قدر مىدانم كه من قادر به ديدن يك ستاره يا يك مورچه ، يا يك برگ درخت يا يك دانهء گندم نيستم ، مگر آن كه سؤال كنم :\r\nچه كسى آن را آفريده است ؟ » ( 1 ) \r\n« تصور عالم بدون وجود خالق به قدرى غير معقول و دور از ذهن است كه حتى غريزهء هر حيوان با آن مخالفت دارد .\r\nبه عقيدهء من كسانى كه به وجود خدا قايل نيستند انسان نيستند ، بلكه حيواناتى هستند از نوع مخصوصى كه براى مخالف خوانى با طبيعت خلق شده‌اند كه وقتى موجودات اثبات وجود خدا را مىكنند ايشان انكار كنند .\r\nاين مردمان سايه هاى جاندارى هستند كه خدا به صورت انسان خلق كرده تا پرتو وجود خود را براى كسانى كه در ديدن او كور هستند بيشتر متجلى و مشعشع سازند .\r\nاين گونه مردم مرا گمراه نمىكنند ، ولى متأسفم و غمگينم مىسازد . من از ايشان نفرت ندارم ، ولى بر حالشان افسوس مىخورم ، بىچارگانى هستند كه روحشان نابينا است و فقط لطف خدا بايد آنها را بينا سازد .\r\nپرسيد آيا چنين مردمى هم در دنيا يافت مىشود ؟ مىگويند كه چنين كسانى هم وجود دارند ، ولى من تا كنون نديده‌ام . مگر شما نشنيده‌ايد كه كسانى هستند كه زنده‌اند ، ولى پوست آنها مرده و بىحس است و سرما و گرما و آب و آتش و هزاران گونه تأثيرات را كه به بدن ما مىرسد به هيچ وجه احساس نمىنمايند ؟ - چرا شنيده‌ام كه اين گونه بىچارگان مهمان خدايند .\r\n","description":"","footnote":" ( 1 ) سنگتراش سن پوان ، ص 55 - 54 . . ","page_name":" 62 ","page_number":66},
  {"content":"\r\n- بسيار خوب ، وقتى كه كسانى هستند كه حس تاثير خارجى ندارند مىتوان باور كرد كه اشخاصى هم هستند كه حس تأثير و احساس درونى ندارند . بنا بر اين اگر كسى وجود خدا را انكار كند توان گفت كه روحا مجذوم است . » ( 1 )  [ در گفتگو با سنگتراش ( كلو دهوت ) 
  ] :\r\nچرا خدا را رحيم و مهربان مىدانيد ؟ براى اين كه هر كس رحيم و مهربان باشد ما او را دوست مىداريم ، پس اگر خدا رحيم و مهربان نبود او را دوست نمىداشتيم . » ( 2 )  [ در سؤال از كلودهوت 
  ] :\r\n« بنا بر اين مىبينيد كه كار دنيا به زعم منكرين خداوند بر عكس و فكر مردم مغشوش است ، زيرا مردمان خداوند را بد قلمداد نمىكنند مگر وقتى كه زياده از حد دچار مشقت شوند و انصاف را از دست بدهند و اميدى به خداوند نداشته باشند . اما اين بد گويى و شكايت فقط از ميان لبها خارج مىشود و گوينده بلا فاصله در دل مىكوشد كه آن گفته ها را قبل از آن كه به پيشگاه الهى برسد باز گرداند » . ( 3 )  [ جواب دادن كلودهوت 
  ] :\r\n« من تحصيل كافى ندارم تا بتوانم كمال اين وجود نامريى را درك كنم و انديشهء خود را در بحر جلالت او مستغرق سازم .\r\nهمانطور كه اين سنگهاى ناصاف سياه از قدرت آفتاب جز اين كه در وقت تابش اشعهء آن گرم مىشوند چيزى درك نمىكنند ، من هم از وجود خدا جز آن چه با نظر صداقت و سادگى خود مىبينم هيچ چيز استنباط نمىكنم .\r\nبديهى است اگر يكى از اين سنگها بيكى از آينه هاى صيقلى و درخشان قصر شما تبديل مىيافت انوار بيشترى از خورشيد كسب مىكرد و عظمت بيشترى از\r\n","description":"","footnote":" ( 1 ) سنگتراش سن پوان ، ص 56 . .  ( 2 ) سنگتراش سن پوان ، ص 57 . .  ( 3 ) سنگتراش سن پوان ، ص 57 . . ","page_name":" 63 ","page_number":67},
  {"content":"\r\nآن درك مىنمود . همينطور اگر من اندكى از تحصيلات شما را داشتم بيش از اين مىتوانستم از تجليات خدا بهره مند شوم و بيش از اين به دو عشق ورزم ، ولى افسوس كه مرد ناچيزى بيش نيستم و نمىدانم مدركات مرد دانشمندى را داشته باشم . » ( 1 )  [ جواب سنگتراش در مقابل سؤال از او 
  ] :\r\n« عقل ضعيف من با آن كه به قدرى قوت يافته است كه مىخواهد ديوارهاى جمجمه‌ام را درهم بشكند و از اين زندان رها گردد و تمام عالم را سير كند بازهم در كشف اين حقيقت ناتوان و ناچيز است و هنوز نمىتواند ذره‌اى از غبار عظمت و لحظه‌اى از دوام و قطره‌اى از بحر بىكران جلالت او را قياس كند ، عقل من در كشف اين حقيقت چنان ناچيز مىشود كه گويى مگسى است كه بر بال وى هزاران هزار كوه خارا نهاده‌اند . كشف اين حقيقت نه تنها من بىچاره را بلكه تمام بندگانى را كه از اول خلقت به دنيا آمده‌اند و تا ابد خواهند آمد دچار دوار سر مىگرداند . » ( 2 )  [ كلود چنين مىگويد 
  ] :\r\n« - بسيار خوب ، مىگويم ، من در ظهر روز تابستان روى علفها به پشت مىخوابم و چشمها را نيز باز مىگذارم و نگاه خود را به سوى اشعهء خورشيد كه از آسمان به صورتم مىتابد معطوف مىكنم . آفتاب با درخشندگى قرمز رنگى شبيه به رنگ گل نسترن از وراء پلكها به درون چشم و روحم نفوذ مىكند و تا اعماق قلبم راه مىيابد و او را روشن و گرم مىسازد ، چنان كه گويى در رؤيايى از اشعه كه به تمام اعضاء و عروق و حتى روح انسانى نفوذ مىكند شناور شده‌ام . آن وقت اين درخشندگى و حرارت را در برابر خود مجسم مىكنم و در اين بحر الهى شناور مىشوم و مانند جسم لطيفى به ما وراى آسمان مىروم و به جايى مىرسم كه ديگر نمىدانم در آن جا . . . اما از اين كه هر وقت چشم مىگشايم جز خورشيد چيزى را نمىبينم عصبانى مىشوم ، زيرا قبل از گشودن چشم تصور مىكنم خدا را خواهم ديد ، اما وقتى مىفهمم\r\n","description":"","footnote":" ( 1 ) سنگتراش سن پوان ، ص 58 . .  ( 2 ) سنگتراش سن پوان ، ص 60 . . ","page_name":" 64 ","page_number":68},
  {"content":"\r\nكه آن عالم و احساسات را از دست داده‌ام مىخواهم اشك حسرت از ديده ببارم . ) ( 1 )  [ در گفتگو با كلود 
  ] :\r\n« بله ، ما بيش از قدرت خود نمىتوانيم در طلب مقصود بر آييم و بيش از آن حدى كه فكر ما مىرسد او را درك كنيم . خداوند مىخواهد كه من و شما فاصله و اختلاف بيرون از قياسى را كه ميان ما و او موجود است احساس كنيم . هر وقت كه ما مىكوشيم او را با تخيل و تصور خود درك كنيم در حقيقت او را از روى حماقت و جسارت و صورت پرستى خود مىسازيم ، پس فقط كافى است كه وجودى را حس كنيم . بوى اميدوار باشيم و او را دوست بداريم ، اما در طريق معرفت الهى حتى آفتاب تابناك هم روشنى بخش نخواهد بود .\r\n- خوب گفتيد ، خورشيد هم در اين طريق نورى نخواهد داشت ، پس قياس كنيد كه فهم ما چه اندازه خواهد بود ؟ ناچار بهتر آن است كه در لحظات حيات به اجراى ارادهء او اكتفا كنيم » .\r\n[ كلود در جواب سؤالى كه از او مىشود چنين جواب مىدهد 
  ] :\r\n« بنا بر اين آن چه احساس مىكنم بيشتر قابل اعتماد است تا آن چه مىدانم . استدلال به وسيلهء انسان انجام مىگيرد ولى احساس به وسيلهء خداوند انجام مىيابد و احساسات عبارت است از استدلال كامل . » ( 2 )  [ كلود از كسى چنين نقل قول مىكند 
  ] :\r\n« آن كه فكر مىكند انسان است و آن كه حس مىكند طبيعت است ، پس به افكار خود بىاعتماد باش ، ولى احساسات خود را كاملًا بپذير ، زيرا طبيعت بيشتر از من و تو مىداند و فرمان خداوند را بيشتر از ما مىشنود و به او بيشتر از ما نزديك است . » ( 3 ) \r\n","description":"","footnote":" ( 1 ) سنگتراش سن پوان ، ص 61 . .  ( 2 ) سنگتراش سن پوان ، ص 63 . .  ( 3 ) سنگتراش سن پوان ، ص 64 . . ","page_name":" 65 ","page_number":69},
  {"content":"\r\n[ كلود در جواب سؤال پاسخ مىدهد 
  ] :\r\n« - بر عكس ، اطاعت اوامر الهى براى من لذت بهشت را دارد .\r\n- خداوند شما را به چه امر مىكند ؟ :\r\nبه اين كه تمام آفريدگانش را دوست بداريم تا خود او را كه در صورت مخلوقاتش جلوه گر است دوست داشته باشيم و به خدمتگزارى تمام دنيا بپردازيم تا خدمتگزار خود او باشيم .\r\n- اما خدمتگزارى و دوستدارى تمام دنيا از لحاظ خدمتگزارى خالق آن ، غالباً دشوار است ، زيرا اشخاص و اشياء بسيارى هستند كه دوستدارى آنها مشكل است ، وانگهى انسان خدمتگزارى به خويش را بر خدمت گزارى به ديگران ترجيح مىدهد .\r\n- بلى در پايين اين كوهستان يعنى در شهرها و دهكده ها غالباً اين حرف را مىزنند و شايد هم صحيح باشد ، ولى اگر حمل به گزافه گويى و خود ستايى نشود خواهم گفت كه هيچ وقت من اين حرفها را نفهميده‌ام . » ( 1 )  [ كلود مىگويد 
  ] :\r\n« - گويى خداوند متعال اگر مرا از هوش و ذكاوت و ساير اين قوا بىبهره ساخته ، در عوض لطف خويش را شامل حالم نموده و مرا از ديگران بىنياز و گوشه گير آفريده است ، ولى هرگز در دل كينه و نفرتى نسبت به هيچ يك از هم نوعان خود و ساير موجودات احساس نمىكنم .\r\n- مقصود از هم نوعان و موجوداتى كه مىگوييد چيست ؟ - تمام افراد بشر و اشياء و موجودات و حتى درختان و نباتات و كليهء چيزهايى كه با ما از جهت جسم يا روح قرابت دارند و در اين عالم موجوداند هم نوع خود مىشمارم و معتقدم همانطور كه من اين حيوانات را در اين محوطه و اطراف خود گرد آورده‌ام تا در صلح و آرامش و دوستى به سر برند ، خداوند نيز اين موجودات\r\n","description":"","footnote":" ( 1 ) سنگتراش سن پوان ، ص 65 . . ","page_name":" 66 ","page_number":70},
  {"content":"\r\nرا به همين منظور آفريده است :\r\n- شما تمام جهانيان را دوست داريد ؟ - بلى من همگى را دوست مىدارم و اگر عدهء ديگرى را نيز مىشناختم ، آنها را هم دوست مىداشتم . نمىدانم خداوند قلب مرا چگونه آفريده است كه با وجود اين كه هميشه از محبت مردم مملو است باز گويى خالى است و براى پذيرفتن محبت بيشترى جا دارد . » ( 1 )  [ كلود در پاسخ او مىگويد 
  ] :\r\n- شايد همينطور است كه مىگوييد . درهرحال قلب مرا هيچ محبتى اشباع نمىكند . اگر خداوند مهربان كاينات يك جهان را در قلب من بريزد تا آنها را دوست بدارم باز تصور مىكنم كه هنوز براى عشق ورزيدن به دنياهاى ديگر جا داشته باشد . بالاترين نعمتى كه خداوند در عالم آفرينش ، مخصوصاً به ما مردمان فقير و گوشه گير عطا فرموده است ، احساساتى است كه به وسيلهء آن همه كس و همه چيز را دوست مىداريم . اين احساسات مانند چشمهء گرم جوشانى است كه پيوسته از قلب به هر سو جارى مىشود و همه جا را سيراب مىكند و هرگز جريانش قطع نمىگردد . همين نعمت الهى را نيك سيرتان رحمت الهى مىگويند . اين رحمت براى مفلوكين ، براى پير زنان ، براى خردان ، براى بزرگان ، براى حيوانات ، براى نباتات و حتى براى زمين و ستارگان وجود دارد و اگر اين موجودات هوش و يا حس ضعيفى مىداشتند و اين رحمت را احساس مىكردند ، مانند ما به زبان خود فرياد مىزدند و ايمان مىآوردند . اما متأسفانه گمان مىكنم كه اين احساسات را خداوند فقط در افراد بشر آفريده است و واقعاً اگر اين احساسات محبت آميز در ما نبود و يكديگر را دوست نمىداشتيم ، در اين دنياى سراسر محنت كار ما به كجا مىكشيد ؟ ( 2 ) \r\n","description":"","footnote":" ( 1 ) سنگتراش سن پوان ، ص 65 . .  ( 2 ) سنگتراش سن پوان ، ص 67 . . ","page_name":" 67 ","page_number":71},
  {"content":"\r\n[ در گفتگو با كلودهوت 
  ] :\r\n« - خدا نكند كه من مخالف گفتار شما باشم ، زيرا مىبينيد كه مقدسترين معصومها ، شهدايى را محسوب مىدارند كه بيشتر از ديگران مصيبت كشيده و خويشتن را در راه حقايق و فضايل فدا كرده‌اند و اين فدا كارى نتيجهء محبت آنها بنوع بشر بوده است .\r\nشما مىدانيد آن حس كه در قلب انسان جوانمردانه تر به شمار مىرود حس ترحم است . وقتى ما از راه ترحم به حال بىچاره‌اى گريه مىكنيم ، در حقيقت قلب خود را به خون مىكشيم و دل خود را به علت شكنجهء شخص ديگر مجروح مىسازيم و حال آن كه ممكن است اصلا بر حال وى نظرى نكنيم . پس مىتوان گفت كه اگر جان دادن در راه ديگران در درجهء اول فدا كارى قرار دارد ، ترحم آوردن و گريستن در درجهء دوم محسوب مىشود ، زيرا هر قطره اشكى كه براى شفاى دل دردمندان مىريزيم در حقيقت قطره‌اى از دل ما است . رحمتى را كه شما از آن گفتگو كرديد ، بهترين و بالاترين عشقها است ، زيرا عشق ديگرى هست كه شما را مىجويد تا با شما زندگى كند و به عشق نفسانى موسوم است ، ولى آن عشقى كه رحمت الهى است شما را مىجويد تا در تحمل رنج شما شريك شود و مشقت شما را تخفيف دهد ، بديهى است كه نوع او بهتر است ولى صاحب خود را دچار زحمت مىسازد .\r\nالبته اين موضوع صحيح است ، ولى در مقابل اين زحمت لذتى هم نصيب انسان مىكند . » ( 1 )  [ كلود با خود مىگويد 
  ] :\r\n« تو با سگ و بزهايت در خانهء خود گرم و راحت هستى ، نانى در خانه براى تو و علفى در كوه يا در طويله براى بزهايت موجود است . بام خانه ات با آن كه از گياه است از صدمات برف و باران محفوظ است . نه اندوه عيال دارى و نه غصهء اطفال\r\n","description":"","footnote":" ( 1 ) سنگتراش سن پوان ، ص 67 - 68 . . ","page_name":" 68 ","page_number":72},
  {"content":"\r\nاما در فلان جا مردى هست كه خانه اش خراب شده و پلاس خودش و گهوارهء اطفالش در ميان باد و سرما مانده است . در فلان محل پير زنى است كه هفتهء پيش خانه اش طعمهء حريق شده و چيزى در بساط ندارد تا پناهگاهى براى خود بسازد . در محلهء ديگر پير مردى است كه پسرش قطعهء زمينى را كه مايهء معاشش بوده از دست داده است . در فلان كوچه سه يتيم هستند كه نه پدر دارند و نه مادر و كسى نيست كه به آنها مسكن و غذا بدهد . بخارى فلان بىچاره فرو ريخته ، پلكان يا درب خانه يا پنجرهء فلان فقير خراب شده و احتياج به سنگتراش دارد ولى چون تا سال آينده اجرت او را نمىتواند بپردازد ، بىچاره نمىداند كه در فصل زمستان چه بايدش كرد . پس برويم تن به زحمت بدهيم تا از بد بختى اينان كمى بكاهيم براى اين يكى سنگ استخراج كنيم ، براى آن يكى سنگ بتراشيم ، براى سومى تعمير كنيم ، براى چهارمى بنايى كنيم ، براى آن همسايه مريض باغ شخم بزنيم ، براى آن پير زن كور جو بدرويم ، براى آن زن فقير كه گاوش از دره پرت شده و كودكانش بىشير مانده‌اند ، شير تهيه كنيم . اينها خدمات ناچيزى است كه قلب اين بىچارگان را كمى تسلى مىدهد تا در كلبهء آنان اندوه كمترى وجود داشته باشد ، تا امشب بتوانند بخوابند ، تا امروز بتوانند در پناهگاه خود به سر برند . » ( 1 )  [ بىچارگانى كه كلود براى آنها بدون دستمزد كار مىكند چنين بيان مىدارند 
  ] : ( خداوند ما را از لطف خود كاملًا محروم نكرده است ، زيرا كلود بد بختى ما را مىداند و با آن كه اين بىچاره نمىتواند كار مهمى انجام دهد ، اما آن چه بتواند مضايقه نمىكند . » ( 2 )  [ كلود هنگامى كه خسته و كوفته به خانه بر مىگردد با خود چنين مىگويد 
  ] :\r\n« كلود امروز حاصل كار تو چه بوده است ؟\r\n","description":"","footnote":" ( 1 ) سنگتراش سن پوان ، ص 69 - 68 . .  ( 2 ) سنگتراش سن پوان ، ص 69 . . ","page_name":" 69 ","page_number":73},
  {"content":"\r\nو سپس به خود جواب مىدهم :\r\nحاصل امروز من زياده بوده است ، زيرا چندين دستمزد گرفته‌ام ، به اين معنى كه دوستى فقرا را تحصيل كرده‌ام و وجدان خود را راضى ساخته‌ام و رحمت الهى شامل حالم شده است .\r\nاما آيا حقيقتاً اين دستمزد از مبلغى كه هم آنها از دادنش در زحمت باشند و هم من از گرفتنش در زحمت باشم ، بيشتر ارزش ندارد ؟ به همين مناسبت است كه من در وقت خوابيدن با خود مىگويم :\r\nدر اين قريه امشب يك غصه كم شده است . » ( 1 )  [ كلود در سؤالى كه از او مىشود چنين جواب مىدهد 
  ] :\r\n« من هرگز در اين مساعدت افتخارى براى خود قائل نيستم ، زيرا خودم از آن لذت مىبرم . همانطور كه گفته‌ام من هرگز نمىتوانم رنج كشيدن ديگرى را ببينم بىآن كه قلبم گداخته شود و آرزو كنم كه انسان رنج ديده‌اى را خشنود و سعادتمند سازم . من هرگز خود را از هم نوعانم جدا تصور نمىكنم ، بلكه آنها را قسمتى از جسم خود و خود را قسمتى از جسم آنها مىدانم . به عقيدهء من اين احساس را عشق مىنامند .\r\nآرى ، پاكترين و حقيقىترين عشقها همين است . » ( 2 )  [ كلود مىگويد 
  ] :\r\n« بله ، همينطور است ، وقتى من نهايت خدمتگزارى و دوستدارى را تا سر حد امكان نسبت به خدا و نوع انسان داشته باشم ، چطور اين موضوع را جرأت نكنم كه در نزد شما اقرار نمايم ؟ من محبتى در خود نسبت به ساير مخلوقات و مخصوصاً نسبت به حيوانات احساس مىكنم كه با ساير محبتهاى من در يك رديف است ، زيرا كه\r\n","description":"","footnote":" ( 1 ) سنگتراش سن پوان ، ص 70 . .  ( 2 ) سنگتراش سن پوان ، ص 70 . . ","page_name":" 70 ","page_number":74},
  {"content":"\r\nحيوانات مخلوقاتى هستند كه كنار ما و روى زمين زندگانى مىكنند ، همان خورشيدى را مىبينند كه مىبينيم ، همان هوايى را استنشاق مىكنند كه ما استنشاق مىكنيم ، از همان آبى مىآشامند كه ما مىآشاميم از همان عضلاتى مركباند كه ما مركبيم ، منتهى موجوداتى هستند كه به صورت ديگر خلق شده‌اند و تكامل آنها كمتر است و از عطاياى پدر آسمانى كمتر بهره مندند ، ولى بالاخره از خانوادهء بزرگ الهى بشمار مىروند ، من مىخواهم از اين حيوانات و سگها كه با وفا و خدمتگزارند و هرگز صاحب خود را به طمع طعمهء بيشتر ترك نمىكنند ، حرف بزنم . من مىخواهم از اين بزها و بزغاله ها و ميشها حرف بزنم كه در وقت عصر براى اين كه مراجعت مرا از دور ببينند به قلل كوه ها مىروند و به تصور اين كه فرياد آنها رسيدن مرا تسريع مىكند ، به سر و صدا در مىآيند و از مراجعت من به كوهستان جشن مىگيرند ، و از اين پرندگان كه از خردى و دوران بىپر و بالى شاهد و ناظر بودند ، من به آشيانهء آنها دست نمىزنم ، نان براى آنها خرد مىكنم ، صحبت مىكنم . من مىخواهم از اين زنبورهاى عسل كه غذاى زمستان آنها را دست نمىزنم و جز مقدار قليلى براى مريضها چيزى از آن بر نمىگيرم و از اين سوسمارهايى كه صداى چكش من مانند صداى ناقوس آنها را از لانه هاى خود بيرون مىكشد و تمام روز در مقابل آفتاب دور من جمع مىشوند و هرگز پاى مالشان نمىكنم ، از اين حشرات كوچكى كه بر روى علفها و برگها زندگانى مىكنند و آنها را نمايندهء صنع الهى مىدانم و خود را مجاز نمىبينم كه صنع الهى را بىهوده تباه سازم ، گفتگو كنم .\r\nالبته شما به اين حرفها خواهيد خنديد ، ولى اگر بدانيد كه ما در وقت تنهايى چگونه با هم صحبت مىكنيم و چگونه احوال يكديگر را از صدا و طرز نگاه درك مىنماييم ديگر نخواهيد خنديد . اگر بدانيد كه اين بزها كه در پايين پاى من خفته‌اند چگونه نگاه عميق و انديشناك خود را در نگاه من مستغرق مىكنند\r\n","description":"","footnote":"","page_name":" 71 ","page_number":75},
  {"content":"\r\nاگر بدانيد اين سگ در غيبت من با چه ملايمتى و چه محبتى بزها را پاسبانى و از تفرقهء آنها جلوگيرى مىكند اگر بدانيد وقتى به اين زنبورها دست مىزنم چگونه صورت و دستهاى مرا با پنجه هاى مخملى خود نوازش مىدهند و هرگز مرا نمىگزند اگر بدانيد اين خرگوشها در مراجعت به كلبه چگونه سگى را كه همراه آنها است مشايعت مىكنند اگر بدانيد اين سوسمارها چگونه بر سر و دست من مىجهند و چگونه گردن مىكشند تا ببينند من از اين كه نانم را مىخورند متغير مىشوم يا نه اگر شما مىديديد كه من و بزها و ميشها و سگم چگونه براى رفع كسالت با هم دوستانه بازى و مكالمه مىكنيم اگر شما مىديديد كه اين حيوانات چگونه با كمال اطمينان سر خود را در كنار يكديگر و بر روى زانوى من قرار مىدهند اگر شما مىديد كه در چنين موقعى ما بدون آن كه حرف بزنيم ، چگونه از طرز نگاه احوال يكديگر را مىفهميم ديگر به گفته هايم نمىخنديديد البته مرا از عشق حيوانات منع نكنيد ، زيرا عشق از هر مقامى كه برخيزد خواه عالى و خواه سافل باشد ارزش آن يكى است .\r\nمگر خداوند اجازه نداده است كه ما او را دوست بداريم مگر فاصله‌اى كه بين من و بزهايم هست زيادتر از فاصله‌اى است كه بين من و خداوند وجود دارد ؟ اگر اين دلايل را نپذيريد و باز هم بگوييد كه محبت نسبت به حيوانات و خشنود ساختن آنها ناشى از حماقت است ، جواب مىدهم كه دوستدارى حيوانات قوىتر از اختيار من است و من نمىتوانم از صحبت آنها خوددارى كنم .\r\nدل انسان مانند آبى است كه به هر طرف كه بخواهيد روان مىگردد .\r\nباور كنيد كه من به محبت نسبت به حيوانات كه در عالم خود صاحب حس و حركت و روح هستند قانع نيستم ، بلكه نسبت به اين درختان و گياهان و خزه هاى بىحس و حركت\r\n","description":"","footnote":"","page_name":" 72 ","page_number":76},
  {"content":"\r\nكه ظاهراً انديشه ندارند ، ولى در اطراف من مىرويند و مىخشكند ، محبت دارم و مخصوصاً نسبت به گياهانى كه آنها را از كوچكى در كنار سنگهاى اين محوطه ديده‌ام عشق مىورزم و اين شبدرها را كه گلهاى قرمز و برگهاى پر از ژاله دارند و مثل اين است كه هنگام شب به موافقت ما گريه مىكنند و بر خاك صاحبان قديمى خويش مىرويند دوست دارم . » ( 1 )  [ كلود مىگويد 
  ] :\r\n« بلى ، در ميان اين ستارگانى كه قبل از ظلمت شب از فراز جبال طلوع مىكنند ، در ميان اين مسير سيلاب كه در سراشيب گردنه هاى آب خود را مىگسترانند يا مىخروشانند ، در ميان اين قله هاى كوهستان يا سنگ چينها كه در غروب آفتاب مىدرخشند ، در ميان اين كلوخهايى كه من با بيل خود از كودكى تا كنون زير و زبر كرده‌ام - يكى نيست كه محبوب من نباشد ، يكى نيست كه من در مراجعت به كلبه از دامنه كوهسار بدان بنگرم و غالباً بگريه درنيايم ، آيا شگفت انگيز است كه با خود بگويم :\r\nمگر ما زادگان اين زمينى كه از آن به وجود آمده‌ايم و در آن به خاك مىرويم و ما را مراقبت مىكند و سيراب مىسازد و مانند دايهء مهربان از پستانهاى خود شير مىدهد نيستيم ؟ مگر جسم ما از جسم او نيست ؟ مگر خون ما از آب عروق او نيست ؟ مگر ميان ما و او رابطهء مادر و فرزند جسمانى وجود ندارد ؟ اگر وقتى در اين تپه هايى كه مسكن ما هستند مشتى سنگ ريزه و خاك برگيريم نمىتوانيم به آن دانهء سنگ بگوييم : تو برادر مايى ؟ نمىتوانيم به آن مشت خاك بگوييم : تو مادر يا خواهر مايى ، آيا به نظر نمىآيد كه خاك به ما جواب مىدهد : آرى من شما را مىشناسم ، شما از من هستيد ، هر يك از اعضاء و استخوانهاى شما از وجود من سرشته است ، من مانند مادرى كه به وجود فرزندش مفتخر و خشنود\r\n","description":"","footnote":" ( 1 ) سنگتراش سن پوان ، ص 73 - 71 . . ","page_name":" 73 ","page_number":77},
  {"content":"\r\nباشد به وجود شما و به وجود اين درختان كاج و بلوط كه در دامنم نشسته‌اند و مورد تحسين بينندگاناند مفتخر و خشنودم ، شما اگر مرا دوست نداشته باشيد و يا وقتى دور از من در نقطهء ديگرى به سر مىبريد ، تصوير و خاطرهء مرا در نظر نياوريد و اگر از تپه هايى كه روزگار كودكى خود را روى آنها به سر برده‌ايد ياد نكنيد حق ناشناس و ناخلف خواهيد بود . آيا اينها كه مىگويم صحيح نيست ؟ آيا اينها كه من مىگويم همان نيست كه شهر نشينان « ميهن پرستى » مىنامند ؟ آيا بر اثر همين احساسات نيست كه مردم فرسنگها را طى مىكنند و به نقاط زيارتگاه مىروند تا سرزمينى را كه مردان بزرگ در آن جا زندگى كرده‌اند زيارت كنند ؟ و بر گرد و خاكى كه مردان بزرگ بر روى آن پا نهاده‌اند بوسه بزنند ؟ با آن كه من جاهلانه سخن مىگويم حرف مرا گوش كنيد تا فكر مرا بفهميد ، آن گاه به طريق عالمانه‌اى آن را بيان نماييد ، دقايق و روزهايى هست كه من در آفتاب بر روى زمينى كه گويى به ضربان قلب جواب مىدهد مىخوابم و دستهاى خود را بر گردن علفها آويخته آنها را در آغوش مىگيرم و صورت خود را با گل و گياه مىپوشانم و به صداى هزاران حشره و پرنده‌اى كه بر گرد سر من مىپرند و به صداى هزاران گل و گياهى كه در ميان خزه ها بر يكديگر مىخورند ، گوش فرا مىدهم . آن وقت ارتعاش و تشنجى از حيات و مرگ در جسم خود احساس مىكنم . گويى خداوند به وسيلهء نوك اشعهء خورشيد بدن مرا لمس مىكند و پدر و مادر و خواهر و ساير كسانى كه دوست مىداشته‌ام در زير علفها زنده شده و از زمين سر به در آورده و به جنبش افتاده‌اند ، تا مرا باز شناسند و در آغوش خويش جاى دهند . واقعاً كيست كه به سر زمينى كه گنج خود را براى روز رستاخيز در آن نهفته است به ديدهء محبت ننگرد » ( 1 )  [ كلود در جواب سؤالى كه از او مىشود جواب مىدهد 
  ] :\r\n« نه بر عكس . وقتى از اين كوهستان پايين مىآيم و به محض اين كه به اين جا مراجعت\r\n","description":"","footnote":" ( 1 ) سنگتراش سن پوان ، ص 76 - 74 . . ","page_name":" 74 ","page_number":78},
  {"content":"\r\nمىكنم ، شادمان مىگردم . روح ضعيف من كه جز در سكوت كامل درك حقيقت نمىكند تحمل غوغاى مردمان را ندارد ، زيرا اين غوغاها خداوند را از من دور مىكند و مرا از مصاحبت او محروم مىسازد . به عقيدهء من خدا كوهستان را بيشتر دوست مىدارد .\r\n- دره ها و دشتها را او آفريده است ؟ بلى ، ولى كوه ها به آسمان نزديكتر است . » ( 1 )  [ خطاب به كلودهوت 
  ] :\r\n« انسان وقتى در ظلمات و تنهايى به چشمهء حيات مىرسد حتى خود را فراموش مىكند . » ( 2 )  [ به كلود 
  ] :\r\n« روح من با تموج پر غوغا و مضطرب زندگى همراه است . پيداست كه هر چيزى موج بزند كف بر مىآورد ، شفاى روح مرا هم كفى كه در اثر زندگى مواج و پر تشويشم پديد آمده بود پوشيده است ، اما همانطور كه اين گودالهاى سنگى در قعر خود از سيلاب تيره چند قطرهء مصفا نگه مىدارند ، من هم اندكى از روح خود را در پس آلودگىهاى آن محفوظ داشته‌ام تا گوشه‌اى از آسمان در آن قطرات مصفا منعكس گردد و بتوانم مانند شما تصويرات مواج آن را تماشا كنم .\r\nالبته من تمام قواى خود را مانند شما صرف محبت و عبادت خداوند نمىكنم ولى او را از دل و جان دوست مىدارم و گاهى تسبيح مىگويمش ، منتهى عبادت من ارزش عبادت شما را ندارد ، زيرا لغاتى به كار مىبرم كه فقط گوش پر كن است ، ولى عبادت شما خدمت به خلق و اعمالى است كه به نوع بشر سود مىرساند . من لايق صحبت شما نيستم مگر از اين جهت كه روانهاى پاك را كه مقام الهى است دوست مىدارم . » ( 3 ) \r\n","description":"","footnote":" ( 1 ) سنگتراش سن پوان ، ص 76 . .  ( 2 ) سنگتراش سن پوان ، ص 77 . .  ( 3 ) سنگتراش سن پوان ، ص 78 - 77 . . ","page_name":" 75 ","page_number":79},
  {"content":"\r\n[ كلود در مقابل كارى كه براى همسايگان خود انجام مىدهد به آنها چنين مىگويد 
  ] :\r\n« من شما را در زمان حياتم از پرداختن اجرت معاف مىكنم ، شما پس از مرگ من ، مرا از دعاى خود محروم نسازيد .\r\nمن خانه‌اى براى زندگى شما ساخته‌ام ، آيا شما خانه‌اى براى ابديت من حفر نخواهيد كرد ؟ ما با يكديگر از اين حرف مىخنديم و آنها انجام اين كار را به من وعده مىدهند . » ( 1 )  [ « دنيز » دختر يتيم ( دختر برادر كلود ) در مقابل دستمزد كار خود چنين مىگفت 
  ] :\r\n« آيا محبت شما براى من بهترين دستمزد نيست ؟ آيا چه كسى در اين كوهستان به من پناه مىداد و در حق من مادرى و برادرى مىكرد ؟ آيا جايى كه شما در كنار آتش خود و غذايى كه از ميان سفرهء خود قبل از آن كه من خدمتى بشما بكنم و قابل خدمتگزارى باشم به من داده‌ايد ، بهترين پاداش من نيست ؟ » ( 2 )  [ كلودهوت در توصيف و شرح حال مىگويد 
  ] :\r\n« آيا به عقيدهء شما اين نكته موجب تسلى انسان كه وجود ناپايدارى دارد نخواهد بود و او را به فكر نخواهد انداخت كه در مقايسه با اين سنگى كه اثر چكش خود را بر روى آن مىنهد چقدر ناچيز است ؟ زيرا اين سنگ قرنها پس از آن كه گرد استخوان انسانى محو شود ، باقى خواهد بود . اما اين موضوع ثابت مىكند روح انسان كه از همه چيز بزرگتر است و همه چيز را در بر مىگيرد و بيش از همه چيز دوام مىيابد ، يكى از مصنوعات خداى متعال است كه با مصنوعات ديگر كاملًا فرق دارد\r\n","description":"","footnote":" ( 1 ) سنگتراش سن پوان ، ص 88 . .  ( 2 ) سنگتراش سن پوان ، ص 93 . . ","page_name":" 76 ","page_number":80},
  {"content":"\r\nاين فكر باعث مىشود كه بشر خداوند را سپاس گزار باشد و وى را در همه حال بزرگ بداند و او را نيايش كند . ( 1 )  [ كلود مىگويد 
  ] :\r\n« من وقتى در گوشه هاى كوهستان منزوى بودم ، بعد از ظهر در آفتاب مىخوابيدم و هيچ كس جز سگم كه بر روى نيم تنه‌ام مىخوابيد با من نبود و به آسمان و نوك كاجهايى كه محل پرواز عقابها بود مىنگريستم و پيش خود مىگفتم :\r\nاى كسى كه صداى بال و ضربان قلب مگسهايى را كه در درياى اشعهء آفتاب مستغرقاند مىشنوى ، دعاى اين انسانى را كه در زواياى كوهستان است نيز بشنو » ( 2 )  [ كلود در شرح زندگانيش هنگام وداع با خانواده اش مىگويد 
  ] :\r\n« ملاحظه كنيد كه انسان چه موجود عجيبى است » .\r\nمن با اين كه در اين حال بر خود مىلرزيدم و عرق مىريختم براى آن كه قوى دل شوم شروع به سوت زدن كردم و با خود گفتم :\r\nتو از غصه هايت قوىترى و همه چيز را استهزاء مىكنى .\r\nدر اين موقع اگر كسى مرا مىديد مىگفت :\r\nاين جوان بسيار دل شاد است و الساعة به حجله گاه زفاف مىرود .\r\nاما خدا كه ناظر دل بود طور ديگر شهادت مىداد . » ( 3 )  [ كلود مىگويد 
  ] :\r\n« با خود گفتم » : حالا كه تو براى برادرت و براى خوشى خانواده ات فدا كارى كردى مىتوانى تمام عمر براى ديگران فدا كارى كنى . حقيقتاً آن چه من براى ديگران مىكنم و\r\n","description":"","footnote":" ( 1 ) سنگتراش سن پوان ، ص 117 . .  ( 2 ) سنگتراش سن پوان ، ص 117 . .  ( 3 ) سنگتراش سن پوان ، ص 117 . . ","page_name":" 77 ","page_number":81},
  {"content":"\r\nارزش ندارد وقتى آنها دل خود را به من بدهند چه اشكالى دارد كه من بازوان خود را به آنها بدهم ؟ بنا بر اين ، محبتى كه از من در دل مردم ايجاد مىشود پاداش من است . » ( 1 )  [ در گفتگو با كلودهوت 
  ] :\r\n« - شما در هفتهء قبل كه از مشقتهاى خود صحبت مىكرديد ، گفتيد كه : دوستى داشته‌ايد كه در رنج و ناراحتىهاى شما شركت مىكرده و شما را در مفارقت هوت تسلى مىداده است . اين دوست شما كى بوده كه جاى مادر و دنير و هوت را در دل شما گرفته بوده ؟ - من خيلى جسورم ، ولى براى گفتن نام او بايد جسارت بيشترى داشته باشم . اين دوست من خداى مهربان بود .\r\n- چه كسى براى شما از وجود خداوند حرف زده است ؟ - تقريباً هيچ كس . فقط خداوند در دل من تمام عمر از وجود خويش حرف زده است ؟ - در اين مصاحبت درونى كه شما با خداوند داشتيد و باعث شد كه شما اين قدر صبور و به ديگران اين قدر خدمتگزار شويد ، خداوند به شما چه مىگفت و شما به خداوند چه گفتيد ؟ - آن چه او به من مىگفت قادر به گفتنش نيستم ، زيرا خداوند نه مانند شما عالمانه سخن مىگويد و نه مانند من جاهلانه ، من نمىدانم سخن خود را چگونه به گوش من مىرسانيد . همين قدر مىدانم وقتى از غوغاى رفقا بر كنار مىشدم و منزوى مىگشتم صداى او را مىشنيدم . ما اكنون بر قلهء اين كوهسار صداى غوغايى از ميان دريا و دهكده مىشنويم ، ولى نمىدانيم كه آيا صداى انسان است يا صداى برك درختان . صداى ريزش آب است يا صداى پرندگان ، همين قدر مىدانيم كه چيزى مىشنويم و مىدانيم\r\n","description":"","footnote":" ( 1 ) سنگتراش سن پوان ، ص 144 . . ","page_name":" 78 ","page_number":82},
  {"content":"\r\nكه موجودى هست كه اين صدا از آن بر مىخيزد ، همچنين من هم صداى مبهم الهى را كه در من و ساير آفريدگان است خوشبختانه هميشه شنيده‌ام و از اين جهت خوشبختانه مىگويم كه : اگر اين صدا نبود خود را مرده مىپنداشتم و سينهء خود را تابوتى تصور مىكردم كه روحم در آن مدفون گشته و با كرم زمين دمساز شده باشد و در اين صورت خود را در اولين معدنى كه مىديدم سر نگون مىساختم تا سر من مانند فكرم در تصادف با سنگها متلاشى گردد . چون صداى مبهم ولى آشكاراى الهى را مخصوصاً در مواقع بىكارى مىشنيدم ، لطف الهى آيات رحمت در قلبم فرو مىخواند و پيوسته تسلى خاطر داشتم .\r\nانسان مانند كودكى است كه او را در گهواره مىجنبانند و براى او برخى حرفها را به آواز مىگويند و كودك بدون آن كه چيزى درك كند از گريه به خنده در مىآيد من هم مانند آن كودك بودم ، زيرا از آن چه خدا مىگفت چيزى نمىفهميدم ، ولى در عين حال تسلى مىيافتم و صبور مىگشتم و اميدوار مىشدم . كمترين حرفى در ملاء اعلى باعث مىشود كه جهالت و تيرگى و اضطراب خاطر ما به معرفت و روشنى و آرامش تبدلى يابد .\r\nبه عقيدهء من مسلماً بايد اين طور باشد ، زيرا كسى كه مىتواند با يك كلمه دنيا را خلق كند و تمام آفريدگان را از نيستى به هستى بخواند ، اگر با صداى ملاطفت آميز خود ما را كه از كرمى بيشتر نيستيم تسلى دهد ، چطور آرام نخواهيم شد . ؟ » ( 1 )  [ كلود مىگويد 
  ] :\r\n« - افكارى به من دست مىداد كه به خودى خود درك نكرده بودم ، كسى هم از آنها چيزى به من نگفته بود . حرارتى در دل من ايجاد مىشد كه هيچ كس نظير آن را احساس نكرده بود و سراپاى وجود مرا فرا مىگرفت و حالت مستانه‌اى به من مىداد بدون آن كه شراب خورده باشم ، آن وقت همه اشياء را با صداى مهيبى گويا مىديدم ، ولى گفتار آنها از كلماتى كه به من آموخته بودند مركب نبود . من نمىفهميدم\r\n","description":"","footnote":" ( 1 ) سنگتراش سن پوان ، ص 146 - 144 . . ","page_name":" 79 ","page_number":83},
  {"content":"\r\nچگونه گفته مىشود ولى همين قدر حس مىكردم كه چنين مىگويد :\r\nمن هستم ، من زندگى مىكنم ، من جاودانم ، من مىآفرينم ، من مىبينم ، من مىشنوم ، من محبت مىورزم ، من تسلى مىدهم ، همه چيز از من به وجود مىآيد ، هر چيز كه از وجود من آغاز شده به وجود من ختم مىگردد و وقتى آن چه از من ناشى شده است به من باز گردد ، سعادت و ابديت آشكار خواهد شد . من نه بزرگم نه كوچك زيرا همه چيز ، همهء اشياء و مخلوقات هستم من هيچ چيز را كوچك نمىشمارم و هيچ چيز را اندازه نمىگيرم . در برابر من نه چيزى بزرگ است و نه چيزى كوچك زيرا من از اندازه و قياس گذشته‌ام ، من پدر تو هستم ، همانطور كه پدر آفتابم كه بر فراز سر تو است من مادر تو هستم همانطور كه مادر ستارگانم كه بر فراز آسمانند من قاضى تو هستم همانطور كه قاضى كسانى هستم كه احكام مرا عمداً اجرا يا نقص مىكنند من دوست تو هستم همانطور كه دوست كسانى هستم كه از روان من به وجود آمده‌اند من غم گسار تو هستم ، زيرا تو بر اثر ارادهء من رنج مىبرى و تو مىتوانى با من مانند دوست معتمدى گفتگو كنى ، زيرا من احوال تو را بدون اين كه حرف بزنى مىدانم من در بالا و پستى و قبل و بعد هستم ، من دريايى هستم كه مىتوانى هواهاى خود و رنجهاى خود و اميدهاى خود را در آن بيفكنى و هيچ نترسى به طورى كه حتى يكى از نفسهاى تو يا يكى ، از قطرات عرق و يا اشك تو دوباره باز نگردد ، زيرا من همه چيز را باز مىگردانم .\r\nآسمان همه چيز منم ، حاصل همه چيز منم ، خلاصه من همه چيز هستم و هيچ چيز نمىتواند از من به هيچ جا بگريزد مگر بعدم و نيستى ، ولى عدم و نيستى كلماتى است كه از دهان كسانى كه فكر محدود دارند خارج مىشود و گر نه عدمى يافت نمىگردد . من عالم عدم را از وجود انباشته‌ام ، اسم حقيقى من حيات است ، و هزاران چيز ديگر از اين قبيل كه من گوش مىكردم و با آن كه اين قدر بلندتر از فكر من است مىپنداشتم كه مىفهمم . » ( 1 ) \r\n","description":"","footnote":" ( 1 ) سنگتراش سن پوان ، ص 154 - 153 . . ","page_name":" 80 ","page_number":84},
  {"content":"\r\n[ و كلود مىگويد 
  ] :\r\n« همانطور كه چكش و ناقوس پس از آن كه ضربه‌اى مىزند و هوا را مىلرزاند نواى دل كشى مىدهد ، اين كلام پس از آن كه مرا تكان مىداد نواى دل كشى در روحم مىپراكند و آرامش خاطرى به من مىداد و چنان مرا روشن مىساخت كه گويى ستاره‌اى از آسمان فرود آمده است تا مرا روشن سازد يا دست خنياگرى تارهاى دل و جان و تن را موزون ساخته است ، به طورى كه وجود من آلتى بود كه آواز موزون از آن بر مىآيد و ممكن بود كه دست الهى آن را به صدا در آورد . اين لحظات از لحظات خوش زندگى من بود كه پس از مشقات فراوان باعث تسلى خاطرم مىشد . » ( 1 )  [ در سؤال و جواب با كلودهوت 
  ] :\r\n« - شما تصور مىكنيد كه خداوند هم مثل انسان است كه در ارادهء خود ثابت نباشد و از استغاثه و زارى ديگران متأثر گردد و ارادهء خود را تغيير دهد ؟ ابداً چنين تصور نمىكنم . اما چنين معتقدم كه خداوند ما را آفريده تا ارادهء او را اجرا كنيم و چون خود او مىدانسته است كه ما در گذرگاه حيات پيوسته محتاج خواهيم بود ، غريزه‌اى در ما نهاده است كه به وسيلهء آن دايماً احتياجات خود را از او تقاضا كنيم و به اين طريق پيوسته در پرستش باشيم و تا دنيا باقى است او را نيايش كنيم . پس چرا در زندگى دست حاجت به سوى كسانى دراز كنيم كه خود نيازمندند و قادر به اداى تقاضاى ما نيستند ؟ در صورتى كه مىتوانيم همه چيز را از آن كس تقاضا كنيم كه صاحب همه چيز است . من مىدانم كه اين مردم مىگويند : مشيت خداوند مانند وجود او نامتغير است و بنا بر اين نمىتوان ارادهء او را به وسيلهء دعا و تقاضا تغيير داد ، اما من مىگويم آن چه ما تقاضا خواهيم كرد خداوند قبلًا پيش بينى كرده و امور را چنان منظم ساخته است كه وقتى دعا مستجاب شد در حقيقت ارادهء او تغيير نپذيرفته ، بلكه قبل از آن كه ما استدعا كنيم او اجابت كرده است .\r\n","description":"","footnote":" ( 1 ) سنگتراش سن پوان ، ص 153 - 152 . . ","page_name":" 81 ","page_number":85},
  {"content":"\r\nمن گاهى با خود مىگويم :\r\nخداوند مانند صنعتگرانى است كه شيروانى عمارت را مىسازند و قبلًا ميان قطعات آهن فواصلى باقى مىنهند تا وقتى كه قطعات مذكور در اثر گرما و سرماى فصل منبسط و منقبض مىشوند به هم فشرده نگشته و درهم نشكنند .\r\nبنا بر اين خدا هم در تنظيم امور فواصلى را پيش بينى مىكند كه در وقت اجابت دعاى يكى از بندگان در حقيقت به اصل مصنوعات خود دست نزده و ارادهء خود را تغيير نداده باشد . اين تصور بسيار احمقانه است ، ولى بيش از اين نبايد متوقع باشيم ، زيرا كه همهء ماها وقتى از خداوند صحبت مىكنيم احمقانه خواهد بود وانگهى گفتگوى ما در بارهء خداوند هر قدر بىفايده باشد لااقل غم گسار و باعث تسلى است . » ( 1 )  [ كلود در جواب سؤال : چه دعايى را بيشتر ذكر مىكرديد ، مىگويد 
  ] :\r\n« - اگر مىتوانستم هر نفسى را كه از ابتداى تولد خويش بر آورده‌ام به خاطر بياورم بذكر كليهء ادعيه‌اى كه به خداوند خطاب كرده‌ام مىپرداختم ، زيرا بدون اغراق مىتوانم بگويم كه با هر نفسى كه بر آورده‌ام دعايى كرده‌ام . » ( 2 )  [ از كلود سؤال مىشود 
  ] : از پيشگاه خداوند براى خودتان هم چيزى استغاثه مىكرديد ؟ جواب مىدهد 
  ] :\r\n« - براى خودم چيز مهمى استدعا نمىكردم ، زيرا چيز مهمى لازم نداشتم و فقط آرزو مىكردم كه در زندگانى خويش بتوانم به بد بختتر از خود خدمت كنم و در اين دنيا شرافتمندانه زندگانى نمايم و در دنياى ديگر در آغوش الهى با دنيز باشم تا به لطف خداوند به محبت يكديگر بپردازم . ساير موجودات براى نم چيزى نبودند و از همهء دنيا فقط يك خدا و يك عشق و يك ابديت براى دهقان ناچيزى مثل من كافى بود .\r\n","description":"","footnote":" ( 1 ) سنگتراش سن پوان ، ص 154 - 153 . .  ( 2 ) سنگتراش سن پوان ، ص 154 . . ","page_name":" 82 ","page_number":86},
  {"content":"\r\nنه ثروت مىخواستم و نه علم و جاه طلبى داشتم و پيوسته دعايم اين بود كه دوست بدارم و تا بتوانم اشخاص را به سعادت برسانم .\r\n- شما مىگوييد كه : هرگز حب علم نداشته‌ايد ، در صورتى كه اين موجودى كه شما از آغاز حيات خود در بارهء آن فكر كرده‌ايد علم اصلى مىباشد . » ( 1 )  [ كلود چنين بيان مىدارد 
  ] :\r\n« - بيان و آيين پرستش و نيايش من چيز مهمى نبود و از چند جملهء كوتاه نظير اين كلمات تجاوز نمىكرد :\r\nتو قبل از همه بوده‌اى و بعد از همه خواهى بود . من به همان حدى مىخواهم تو را بشناسم كه تو خود را به من بشناسانى ، من به همان اندازه مىتوانم تو را ببينم كه به من بصيرت داده‌اى .\r\n« بر تو است كه به همان نحوى كه مىخواهى تو را پرستش كنم تصويرت را در برابرم مجسم كنى فكر من كوتاه است و من بىهوده مىكوشم كه آن را بسط دهم و حال آن كه تو پيوسته آن را محدود مىسازى پس همان عقيده را در بارهء خود به من ببخش كه خودت مىپسندى آن پرنده كه در آن گوشه بر روى خزه ها بال گسترده است ، نمىتواند براى نيايش و ستايش خداوند آيين مخصوصى داشته باشد و به او بگويد :\r\nاى آفتاب اشعهء تو چنين است و چنان است .\r\nولى مىتواند بگويد :\r\nاى آفتاب من احساس مىكنم كه تو مرا گرم مىكنى ، پس تو را تقديس مىنمايم . من از اين پرنده ساده تر بودم و ستايش من در بارهء خدا مانند نيايش او در برابر آفتاب بود . » ( 2 ) \r\n","description":"","footnote":" ( 1 ) سنگتراش سن پوان ، ص 155 . .  ( 2 ) سنگتراش سن پوان ، ص 156 . . ","page_name":" 83 ","page_number":87},
  {"content":"\r\n[ كلود 
  ] :\r\n« - نه ، در آن موقع هيچ كليسا و كشيش نبود كه در مقابل پول به مردمان چيزى بياموزد و هر كس بر حسب دل خواه خود صاحب عقيده‌اى بود و خداوند را به هر نحوى كه ميل داشت مىپرستيد و حتى عده‌اى بودند كه به هيچ وجه خداوند را پرستش نمىكردند ، براى اين كه مىگفتند كه : كشيشان با سلاطين و بزرگان ساخته‌اند تا خدا را حامى خويش جلوه دهند و زمين را به نام او قبضه كنند . من به اين گونه مردم مىگفتم :\r\nاگر ديگران به خداى شما نام و نسبت غلط داده‌اند ، آيا دليل اين مىشود كه از او روى بگردانيد ؟ باور كنيد كه من براى اين گونه لا مذهبها متأثر مىگشتم و به نظرم مىرسيد كه روح آنان از ديده گان برادرم گراتين به مراتب نابيناتر است . من حتى المقدور از آنان اجتناب مىكردم و همانطور كه براى بد بختترين مردمان دعا مىكنند من هم براى آنها مخصوصاً دعا مىكردم . بر عكس اگر كسانى صاحب مذهب بودند و با دل و جان پاك در برابر چيزى زانوى پرستش به زمين مىزدند ، مذهب آنها هر چه و معبود آنها هر كه بود به سويشان مجذوب مىشدم و با خود مىگفتم :\r\nاينها نيز مانند من دو چشم باطنى دارند و خداوند را به صورت مخصوصى مىبينند و در ديدن و شناختن و پرستيدن او كم و بيش مىكوشند و همين نيت باعث افتخار و شرف و نيكى آنها مىشود ، زيرا وقتى كسى خود را در برابر نيكى مطلق ديد ، ممكن است نيك گردد ، ولى ممكن نيست بد باشد . وقتى كه معابد گشوده شد و ملت دوباره خداوند را شناخت و هر كس در مذهب خود آزادى يافت من خوشوقت شدم ، بدون آن كه بدانم از چه خوشوقت شده‌ام و با خود گفتم :\r\nحالا مىتوان ما را ملت ناميد ، ولى سابقاً در حكم گله بوديم . » ( 1 ) \r\n","description":"","footnote":" ( 1 ) سنگتراش سن پوان ، ص 157 - 156 . . ","page_name":" 84 ","page_number":88},
  {"content":"\r\n[ كلود هنگامى كه در مقابل انكار مذهبى ديگران قرار مىگيرد با خود چنين مىگويد 
  ] :\r\n« اين چه شقاوت و چه ننگ بزرگى است كه اين مردم به نام وجودى كه پدر مشترك آنها است ، يكديگر را دشنام مىدهند . چقدر جنايت و شقاوت است كه هر فرقه‌اى فرقه ى ديگر را تعذيب مىدهد و كشتار مىكند و حال آن كه خداوند بر همهء فرق تجلى مىكند ، منتهى بر هر يك به نحوى جلوه گر مىشود ، مانند ابر كه در هر آسمان رنگى ديگر و شكلى ديگر دارد . اگر يكى از اين مذاهب واقعاً از جانب خدا باشد ، آن است كه از همه بيشتر موجب رحم باشد ، زيرا مذهبى كه سوختن و كشتن و لعن ديگران را روا دارد مسلماً از جانب خداوند نيست ، بلكه به منزلهء چشمهاى است كه به جاى آب گوارا و مصفا آبى را كه در راه با خون مردم آميخته است به تشنگان مىخوراند » ( 1 )  [ كلود 
  ] :\r\n« ولى لا بد خواهيد گفت كه چه كسى به تو گفت : اين خوب و آن بد است .\r\nمن هم جواب مىگويم كه : اين موضوع چيز مهمى نبوده ، زيرا صدايى در درون من بود كه حرفى نمىزد ، جز آن كه آرى و يا نه بگويد و اين صدا همان است كه علماء وجدان مىگويند و ما ذوق سليم مىناميم . اين صدا با كسى محاجه نمىكند ، ولى هيچ وقت در اشتباه نمىافتد ، هيچ وقت چيزى نمىتواند بگويد ، ولى همه وقت مىتواند قضاوت كند . وقتى انسان نمىداند به كدام حرف گوش بدهد در درون او كلمه‌اى نقش مىبندد و اين كلمه به منزله فرمان وجدان است كه به دست خداوند نوشته مىشود و به آن علايمى شبيه است كه در جاده ها براى تعيين مسافات مىنهند و انسان به هر يك از آنها كه مىرسد يقين حاصل مىكند كه به انتهاى فرسخ چندم رسيده است . » ( 2 )  [ كلود در توصيف مردى كه در سفرهايش او را ملاقات كرده است ، چنين\r\n","description":"","footnote":" ( 1 ) سنگتراش سن پوان ، ص 158 . .  ( 2 ) سنگتراش سن پوان ، ص 159 - 158 . . ","page_name":" 85 ","page_number":89},
  {"content":"\r\nمىگويد 
  ] :\r\n« روزهاى يك شنبه كتابهاى دعا و تواريخ قديم را براى من مىخواند و من گوش مىدادم و هر روز خداوند به تعظيم وامىداشت و بعضى ديگر انسان را براى مردمى كه صاحب حشم و آب و خاك بوده و مثل ما در اثر حادثه‌اى بد بخت شده بودند به گريه مىانداخت و بعضى بىاعتبار به نظر مىرسيد ، زيرا از چندين خدا حرف مىزد و از عروسى آنها با دختران زمين حكايت مىكرد و از خدعه و آزارى كه فلان خدا در بارهء خداى ديگر و يا در بارهء بشر روا داشته سخن مىراند . » ( 1 )  [ كلود 
  ] :\r\n« اين بود كه به خود مىگفتم : پس ارادهء الهى اين است كه روح ما هم مانند جسم كار كند و غذاى خود را بجويد ، زيرا دانه هاى حقيقت را خداوند در برابر روح ما با كاه خرافات آميخته است .\r\nاين موضوع مرا متعجب مىساخت ، ولى هرگز گمراه نمىكرد ، زيرا خداوند دانا است و آن چه آفريده است مىداند براى چيست .\r\nممكن است اين موضوع را براى آن قرار داده باشد كه ما هميشه در باره او فكر كنيم و در جستجو باشيم و به طرف معرفت برويم ، زيرا اگر در همان قدم اول به معرفت او نايل مىشديم ديگر جلو نمىرفتيم . خلاصه آن كه زندگى يعنى جستجو ، مع ذلك انسان در طى زمان به حقايق و مقدماتى مىرسد كه در مدت قرنها گرسنگى او را در تحصيل حقايق اشباع مىكند . » ( 2 )  [ كلود 
  ] :\r\n« چون من از مذاهب ديگران خبرى نداشتم ميزانى براى تشخيص مذاهب الهى پيدا كرده و با خود گفتم :\r\n","description":"","footnote":" ( 1 ) سنگتراش سن پوان ، ص 160 - 159 . .  ( 2 ) سنگتراش سن پوان ، ص 160 . . ","page_name":" 86 ","page_number":90},
  {"content":"\r\nدر تمام اينها عقايد غلط و صحيح با هم آميخته است ، به اين معنى كه قسمتى از آنها را خداوند فرستاده و قسمتى را مردمان جعل كرده‌اند و تميز اين دو قسمت از يكديگر حتى براى مردمان ناچيز هم خيلى آسان است و فقط كافى است كه با وجدان خويش به تشخيص نيك و بد بپردازد و نيكى را از خداوند چو بدى را از بشر بداند . همانطور كه نور موجد ظلمت نيست و همانطور كه افعى از كبوتر نمىزايد حقيقت نيز ممكن نيست كه موجد بدى باشد ، پس هر گاه مذهبى يافت شود كه ما را به كينه و ظلم و اذيت و هلاك آدميان تحريض كند ، به هيچ وجه ممكن نيست كه از جانب خدا باشد و هر گاه مذاهبى يافت شود كه ما را به مودت خويشان و دستگيرى بيگانگان و شفقت و فدا كارى و پرستش خداى واحد دعوت كند ، مسلماً از جانب خداوند است . من دلم به حال كسانى كه مذهب نوع اول را دارند مىسوزند ، ولى در خيال آزار آنها نيستم و با صاحبان مذهب نوع دوم ، هم عقيده خواهم شد و به موافقت آنها به پرستش خداوند خواهم پرداخت . » ( 1 )  [ كلود با خود مىگويد 
  ] :\r\n« اما همين اندازه كه به او فكر كنى و موقع بيدار شدن و خوابيدن و استراحت به دعا بپردازى كافى نيست ، بلكه بايد نشان بدهى كه تو خدمتگزار با وفاى او هستى و چيزى جز نان خويش توقع ندارى و پاداش خود را به كسانى كه از تو ضعيفتر يا محتاجترند مىدهى .\r\nشما نمىتوانيد تصور كنيد كه اجرت روزانه‌اى كه خداوند در دل من به من مىداد چقدر از اجرت ارباب يا كار فرما بهتر و بيشتر بود و به نظر من مىرسيد كه به پاداش پولى كه نمىگرفتم و يا پولى را كه مىگرفتم تا براى مجروحان و بيماران و زنان و كودكان و پدران و مادران عليل و از كار افتادهء همكارانم ببرم ، از دست خداوند زر و سيم انعام مىگرفتم و اين موضوع باعث تشويق و دل دارى من مىگرديد و وقتى كه رفقا به من مىگفتند :\r\n","description":"","footnote":" ( 1 ) سنگتراش سن پوان ، ص 161 . . ","page_name":" 87 ","page_number":91},
  {"content":"\r\nاگر تو هيچ چيز براى خودت اندوخته نسازى در پيرى چه خواهى كرد ؟ جواب مىدادم :\r\nمن يك برادر و يك خواهر در هوت دارم كه در ايام پيرى از من دستگيرى خواهند كرد ، از اين جهت احتياج ندارم كه در بارهء خود در انديشه باشم ، بلكه خداوند در انديشهء من است . » ( 1 )  [ كلود مىگويد 
  ] :\r\n« من و شكايت از خدا ؟ ابدا ابدا كارهاى او بىحكمت نيست ، ولى ما فقط از رنج خويش با خبر مىشويم و غايت امر را نمىدانيم . من هميشه تصور مىكنم كه اين بوده است كه قلب مرا چنان درهم بشكند كه به تسليم و رضاى او اين مشقات را از پدر آسمانى بدانم ، پرستش كامل را درك كنم و ارادهء خود را مقهور ارادهء او بدانم .\r\nهمانطور كه مىگوييد آرزوى شما در زير دست تقدير خم شده است ، ولى آيا مانند فنرى كه بر به روى آن فشار مىآيد اگر دست تقدير برداشته شود دوباره راست نمىگردد ؟ چرا با اين فرق كه اگر آرزوهاى ما در اين دنيا عملى شود ، عاصى محسوب مىشويم ، ولى اگر در آن دنيا باشد به بهشت رسيده‌ايم .\r\nبه عقيدهء شما مقصود از بهشت چيست ؟ اراده و مشيت الهى چه در زمين و چه در آسمان .\r\nاما اگر اين اراده در آسمان هم شما را از محبوب خود جدا سازد ، چگونه خواهد بود ؟ بسيار خوب ، باز هم صبر خواهم كرد و تا ابد بدون آن كه شكايتى كنم صبر خواهم كرد تا بالاخره خداوند بگويد :\r\n","description":"","footnote":" ( 1 ) سنگتراش سن پوان ، ص 162 - 161 . . ","page_name":" 88 ","page_number":92},
  {"content":"\r\n\r\nاين است آن چه مىخواهى . » ( 1 )  [ از كلود سؤال مىشود 
  ] :\r\n« - آيا به مسلك خاصى اعتقاد داريد ؟ - نه ، من زحمت اعتقاد به مسلك را بر خود بار نمىكنم ، ولى دو عشق در دل من است و هر عشقى ايمانى است ، پس من صاحب دو ايمانم .\r\n- شما خود را بسيار بد بخت نمىدانيد ؟ - نه ، خداوند از لطف خويش در همه جا و حتى در مشقات بر من متجلى مىشود كسى كه مصاحب خدا است چگونه بد بخت است ؟ » ( 2 ) \r\nمنتخباتى از كتاب رافائل - آلفونس دولا مارتين\r\n[ رافائل مىگويد 
  ] :\r\n« مگر باد ، آوازى را كه بالاى سر ما در ميان اين برگها مىخواند ، ثبت مىكند يا دريا زمزمه هايى را كه در سواحل خود مىكند ، مىنويسد ؟ آن چه به نگارش آيد زيبايى است و آسمانىترين عواطف دل هيچ گاه از آن خارج نمىشود . ميان آن چه حس مىكنيم و تعبيرى كه از آن مىنماييم همان تفاوتى است كه ميان بيست و چهار حرف الفبا و روح وجود دارد . بنا بر اين با اين آلات موسيقى و اين موازين چه مىتوانى كرد ، آيا مىخواهى آهنگى را كه در اين كرات سماوى است در يك نى به نوازش در آورى ؟ » ( 3 )  [ رافائل در بستر مرگ به دوستش مىگويد 
  ] :\r\n« امرى كه مرا بيش از هر چيز آزار مىدهد : فكر اين مرغان بىچارهء كوچك\r\n","description":"","footnote":" ( 1 ) سنگتراش سن پوان ، ص 209 - 208 . .  ( 2 ) سنگتراش سن پوان ، ص 209 . .  ( 3 ) رافائل ، تأليف دولا مارتين ، ترجمه ذبيح اللَّه صفا ، ص 4 . . ","page_name":" 89 ","page_number":93},
  {"content":"\r\nو آخرين دوستان من است كه هنگام بهار مرا بىهوده در قصر خواهند جست ، ولى ديگر پنجره‌اى شكسته را براى ورود به تالار و ساختن لانه‌اى خويش نخواهند يافت ، اما دايه‌اى كه من اموال ناچيز خود را براى او به ارث مىگذارم تا زنده است آنها را نگهدارى خواهد كرد و بعد از او . . . خداوندا . . . اين مرغان كوچك را كه روزى خواهد داد ؟ » ( 1 )  [ رافائل 
  ] :\r\n« برخى افرادند كه عالمى را به خود جذب مىكنند و پروانه وار بر گرد خود مىگردانند و جمله را در قبال خويش خيره و مجذوب مىسازند ، بىآن كه خود در اين باب فكرى كنند يا خواهان آن باشند و خود از آن آگهى يابند . گويا برخى مانند كواكب داراى جاذبه يى باشند كه انظار و ارواح و افكار كسانى را كه چون اقمارى بر گرد ايشان گردانند ، به خود جذب كنند . قدرت و نيروى ايشان جمال مادى و معنوى ، جاذبهء آنان لطف و دل ربايى ، نورانيت و فيضان ايشان عشق است . آنان را همه كس در زمين و حتى در آسمان كه در عين جوانى بدان باز مىگردند ، پيروى مىكنند و چون چشم از ديدن آنها عاجز شود خيره و بىحركت بر جاى مىماند .\r\nمردم عادى نيز به طريقى كه من نمىدانم اين وجود عالى را مىپرستند و مانند كوران مادرزاد كه بىديدن خورشيد نور آن را حس مىكنند ، آن را تحسين و تعظيم مىنمايند . » ( 2 )  [ رافائل در مورد جمال « ژولى » مىگويد 
  ] :\r\n« آيا مرگ روشنى بخش اين چهرهء آسمانى بود و يا خداوند مىخواست كه با تصور اين هيات دلنواز خاطره جمال مطلق را در خود حفظ كنم و همه وقت آن را بدين شكل به خاطر آورم ؟ » ( 3 ) \r\n","description":"","footnote":" ( 1 ) رافائل ، ص 8 . .  ( 2 ) رافائل ، ص 33 - 32 . .  ( 3 ) رافائل ، ص 39 - 38 . . ","page_name":" 90 ","page_number":94},
  {"content":"\r\n[ رافائل مىگويد 
  ] :\r\n« آرى بشر در مقابل عشق چنين خلق شده است ، به انسانيت خويش معترف نخواهد بود مگر روزى كه بر عشق دست يافته باشد و تا وقتى كه بدين حد نرسيده است پيوسته در جست و جو و اضطراب و در ميان افكار مبهم خويش سر گردان است ولى از همان لحظه كه بدين پايه رسيد ، متوقف مىشود . آرامش يابد و به گمان خود غايت آمال خويش را به حد استيفا به كف آورده است . » ( 1 )  [ رافائل 
  ] :\r\n« حالت من چنان بود كه گفتى در درياى اثير غوطه ور و در بحرى كه سراسر جهان را فرا گرفته است غرقه‌ام ، اما درياى سرورى كه در آن شناور بودم هزار بار عظيمتر و درخشنده تر و بىآغاز و انجامتر از جو بىمنتهايى بود كه در آن اين گونه غوطه مىخوردم ، اين سرور و يا به عبارت ديگر اين آرامش باطنى من به حدى بود كه حتى از عهدهء وصف آن براى خود نيز بر نمىآمدم . اين حالت درست برازى بىنهايت مىمانست كه در من از طريق احساسات نه از راه كلمات ايجاد شده باشد و يا به نوعى از حالت چشم شبيه بود كه از ميان تيرگىها بر روشنى در آيد ، يا خود به قسمتى از اشواق روح عارفى شباهت داشت كه به گمان خويش به مرحلهء وصول رسيده باشد و يا به عبارت ديگر نور ، خيرگى ، سكرى مطبوع ، آرامشى فارغ از اضطراب و عارى از سستى بود در اين حالت به خيال خود چون درياچه‌اى كه هزاران سال امواج خويش را برابر شنهاى ساحل غلطانده باشد ، ساليان دراز به سر بردم ، بىآن كه از كوتهى اين عمر با خبر باشم و بدانم كه ثوابى آن از انفاس من نيز به عدد كمتر است و اين حالت در حقيقت منعزل ساختن احساسات از امتداد زمان بود كه براى جاويدانان در آسمان حاصل مىشود و به عبارت ديگر عبارت بود از يك فكر لا يتغير در يك لحظهء ابدى و زوال ناپذير . » ( 2 ) \r\n","description":"","footnote":" ( 1 ) رافائل ، ص 51 . .  ( 2 ) رافائل ، ص 52 . . ","page_name":" 91 ","page_number":95},
  {"content":"\r\n[ رافائل مىگويد 
  ] :\r\n« بلكه اين رمز چيزى ديگر و عبارت بود از : احساسى بىشائبه و پاك و آرام و مجرد آسايش دل از وصول به موضوع عشقى كه از نيافتن معشوق جان را به رنج مىافكند ، روح را در شوق جمال ازل در شكنجه مىداد ، چندان كه معشوق را معاينه بنگريم و روح ما چون آهن كه به آهن ربا جذب شود بدان پيوندد و يا خود چون هوايى كه استنشاق شود ناپديد و فانى گردد . » ( 1 )  [ رافائل در بيان حالات خود مىگويد 
  ] :\r\n« بر روى سنگها و خارهاى خرابه بىآن كه دردى حس كنم و بر كنار غرقابه‌اى عظيم بىآن كه از وجود آنها آگهى يابم ، به زانو مىافتادم با كلماتى بريده كه در ميان غوغاى امواج پر آواى درياچه محو مىشد فرياد مىكشيدم و نگاه هاى طويل و تيز خويش را در اعماق آسمان نفوذ مىدادم تا ذات و عين وجود خدا را بيابم و با سپاسها و درودهاى خويش او را از كمال سعادت خود بياگهانم من ديگر بشر نبودم ، بلكه درود و سپاسى مجسم ، دلى مست و روحى ديوانه و بىقرار بودم كه جسمى بىخبر از ماديات و زمان و مكان و مرگ را در كنار گردابها به حركت آرد و آن همه حيات عشق كه در من ايجاد مىشد ، مرا از حس سعادت ابدى و بقاى سرمدى برخوردار مىساخت » ( 2 )  [ رافائل 
  ] :\r\n« از اين گذشته مرگ پيش من چه اهميتى داشت ؟ اگر اين منظرهء ملكوتى همان مرگ بود ، من نيز مرگ را مىپرستيدم زيرا ممكن بود عشق عظيم و كاملى كه من تشنهء آن بودم جز در مرگ يافته نشود ؟ » ( 3 )  [ ژولى مىگويد 
  ] :\r\n« من دوست ندارم كه دل به ظواهرى بىهوده و نمود و خيالى فرو بندى . مىخواهم بدانى ، جانى را كه من جز به تزوير از تصاحب آن عاجز خواهم بود ، چنين بىباكانه\r\n","description":"","footnote":" ( 1 ) رافائل ، ص 54 . .  ( 2 ) رافائل ، ص 57 - 56 . .  ( 3 ) رافائل ، ص 64 . . ","page_name":" 92 ","page_number":96},
  {"content":"\r\nبه كدامين كس تسليم مىدارى . من دروغ را چندان زشت مىدارم و چنان محال مىپندارم كه اگر روزى سعادت آسمانى را از طريق تزوير و خدعه بايد به دست آورد از آن چشم خواهم پوشيد . براى من سعادتى كه به تزوير به كف آيد سعادت نيست بلكه آن را جز مايهء تحسر و ملامت نفس نمىدانم » ( 1 )  [ رافائل 
  ] :\r\n« من جايى را در نظر ندارم و اصولا ديرگاهى است كه جز خداوند يا مرگ كسى را نمىيابم كه برهاندن من از اين سر نوشت تيره قادر و توانا بود » ( 2 )  [ ژولى 
  ] :\r\n« اگر خداوند در اين لحظه ، جهان و هر چه در او است ساكن مىساخت ، اگر اين خورشيد همينطور كه اكنون نيمى از آن در پشت درختان كاج فرو رفته است بىحركت مىماند ، اگر اين نور و اين ظلمت به همين گونه در جو آميخته باقى مىماندند و اين درياچه همين آرامش خود را حفظ مىكرد و هوا همين گونه مطبوع مىبود و اين دو ساحل همين بعد خود را از قايق نگه مىداشتند و همين نور بر پيشانى تو مىتابيد و همين نگاه پر مهر تو بر چشمان من افكنده مىشد و همين سرور در دل من بر جاى مىماند : آن گاه حقيقتى را كه تا كنون از حيات نفهميده‌ام درك مىكردم گفتم آن چيست ؟ گفت :\r\nابديت در يك لحظه و لا نهايه در يك احساس . » ( 3 )  [ ژولى به رافائل مىگويد 
  ] :\r\nاما اين حقيقت را مىدانم اين كه عالىترين و كاملترين سعادتى است كه روح موجودى ذى حيات مىتواند از روح و چشمان و آواى موجود ديگرى كه به وى شبيه\r\n","description":"","footnote":" ( 1 ) رافائل ، ص 65 - 64 . .  ( 2 ) رافائل ، ص 69 . .  ( 3 ) رافائل ، ص 81 . . ","page_name":" 93 ","page_number":97},
  {"content":"\r\nاست و فاقد آن بوده دريابد . آيا در جنب اين سعادت بىپايان و اتحاد افكار و احساسات و روح ما دو تن ، چنان كه تصور وحدت آن دو را باعث مىشود و آنها را مانند انوار اين خورشيد غارب و اين ماه طالع كه در آسمان با يكديگر امتزاج يافته‌اند غير قابل انفكاك جلوه مىدهد ، سعادتى ديگر يافته مىشود كه حتى بتوان او را صورت خشن و نازيباى آن دانست و چنان از وحدت روحانى و ابدى جانهاى ما دور باشد كه غبارها از ستارگان و دقيقه از ابديت دور است ؟ » ( 1 )  [ ژولى مىگويد 
  ] :\r\n« خدايى كه ايشان از كودكى بدان خو گرفته‌اند غير از خداى من است ، چه تنها به خدايى عقيده دارم كه حقيقت وجود خود را در آثار طبيعت متجلى ساخته است . احكام او همان است كه در غرايز ما متمركز است و اصول اخلاقى وى همان كه عقل بدان پى مىبرد . » ( 2 )  [ ژولى 
  ] :\r\n« آيا اگر عشق را در اوج فكرى عالى و مجرد و در مرتبه‌اى قرار دهيم كه مرگ بدان جا دست نيابد ، بيشتر ببقاء و ابديت آن كمك مىكنيم يا اگر آن را به مراتب پست حواس و هواسرانى در آوريم ؟ » ( 3 )  [ رافائل 
  ] :\r\n« شايد از آغاز خلقت اين درياچه ها و سيلگاه ها و سنگتوده ها ، هيچ گاه تا كنون سرودهايى چنين دلنواز و پر سوز در اين كوه ها در برابر خداوند سروده نشده باشد از جانهاى ما چندان نور حيات و فروغ عشق آشكار بود كه مىتوانست سراسر طبيعت يعنى آب ، آسمان ، زمين ، نبات و جماد را حيات بخشد و به تنفس و جنبش وادارد و از آن آواها ، فريادها ، روايح جان بخش و شعله هايى بر آورد كه براى فرو گرفتن\r\n","description":"","footnote":" ( 1 ) رافائل ، ص 82 . .  ( 2 ) رافائل ، ص 84 . .  ( 3 ) رافائل ، ص 84 . . ","page_name":" 94 ","page_number":98},
  {"content":"\r\nعالمى عظيمتر و آرامتر از عالمى كه در آن سر گردانيم ، كافى باشد . زيرا ما به تنهايى مىتوانستيم عالمى را تا ابد مسكون سازيم و حيات بخشيم و بدان قدرت سخنورى و ستايش و عشق ارزانى كنيم اگر چه برخى بر آن باشند كه روح بشر ابدى نيست اما كيست كه غايت حيات و نيروى زيستن و عشق خود را در كنار زنى محبوب و در آغوش طبيعت و زمان و در نظرگاه خداوند حس كند ؟ اى عشق بگذار تا ناجوانمردان از تو بترسند و بدان تو را زشت پندارند . چه ، تو مقتداى جهان و معرف اسرار ابديت و آتش عبادتگاه طبيعتى و جز با نور تو ، بشر را ياراى تصور جمال مطلق و سرمدى نيست » ( 1 )  [ رافائل 
  ] :\r\n« اين شش هفته براى من حكم استغفارى داشت كه روح مرا به حال ديگر در آورد . چه ، آن را از هر پليدى كه تا كنون بر او نشسته بود پاك كرد . عشق چون شعله‌اى در عين سوختن پليديه‌اى من ، در يك حال طبيعت ، جهان ، نفس من و آسمان همه را روشن ساخت و با ديدن اين كه جهان خلقت در قبال يك پرتو از وجود حقيقى چگونه فانى است ، به حقارت و ناچيزى آن نيك پى بردم و چون حيات گذشتهء خويش را با پاكى و كمال معشوق خود مقايسه مىكردم سخت شرمنده و خجل مىشدم و چون از طريق ديده و دل بدان درياى جمال و احساس و پاكى عشق كه ساعت تا ساعت در چشمان و آوا و سخنان آن موجود آسمانى كه در برابر من بود جلوه گر مىشد ، راه مىجستم ، چنان مىنمود كه به آسمان ارواح در آمده‌ام . » ( 2 )  [ رافائل مىگويد 
  ] :\r\n« اگر شما نيز برادر يا پسر يا دوستى داريد كه هنوز معنى تقوى و عفت را درنيافته است ، از خداوند بخواهيد تا مانند من از عشق خبر شود ، چه ، همين كه به عشق آشنايى يافت به هر گونه فدا كارى و شجاعت تن در مىدهد تا خويش را با غايت\r\n","description":"","footnote":" ( 1 ) رافائل ، ص 102 . .  ( 2 ) رافائل ، ص 103 . . ","page_name":" 95 ","page_number":99},
  {"content":"\r\nو منظور عشق خود همانند سازد و چون آن عشق از او زايل شود مزه يى از لذايذ آسمانى در وى خواهد ماند كه او را از عيبها بيزار و از پليديها پاك مىدارد و همواره گوشهء چشم وى نهانى نگران سر چشمهايى است كه يك بار از ترشحات آن سيراب شده است . » ( 1 )  [ رافائل مىگويد 
  ] :\r\n« آيا اعجابى كه از عشق در برابر جمال مطلق و لذتى كه از حد اعلاى پرستش حاصل مىشود نشانهء بالاترين درجهء عشق نيست ؟ » ( 2 )  [ رافائل در مورد عشقش چنين مىگويد 
  ] :\r\n« بارى من همه چيز حتى وجود واجب را از وراء اين عشق الهى خويش مىديدم و احساس مىنمودم و ستايش مىكردم . اگر حيات در چنين حالتى از روح ادامه مىيافت ؟ طبيعت از حركت و خون از جريان و قلب از ضربان باز مىايستاد و به عبارت ديگر حركت ، كندى ، خستگى ، شتاب ، مرگ ، حيات ، در حواس ما محسوس و موجود نبود . ديگر جز اندماجى آشكار و شديد از وجود يكى از ما دو تن در وجود ديگرى وجود نداشت و اين كيفيت بىشباهت به حالتى از روح نبود كه در يك آن هم وجود خداوند فانى شود و هم بدان باقى گردد . » ( 3 )  [ رافائل 
  ] :\r\n« اميال پست شهوانى بنا بر ميل و فرمان او و بر اثر نزديكى روح من و او يك باره از ميان رفت . سعادت چنان كه معهود است ، روز بروز رحيمتر و بهترم مىساخت خدا و او با يكديگر چنان در روح من متحد شده بودند كه ستايشم از او همان نيايش و ستايشى بود كه از وجود خداوندى كه او را آفريده بود مىكردم . . . او بود و\r\n","description":"","footnote":" ( 1 ) رافائل ، ص 104 . .  ( 2 ) رافائل ، ص 105 . .  ( 3 ) رافائل ، ص 106 . . ","page_name":" 96 ","page_number":100},
  {"content":"\r\nتمام مكالمات ما ، وقتى در شيبهاى كوه و ساحل دريا و يا سبزه زارها براى رفع خستگى و تماشا غالباً توقف مىكرديم ، بدين گرداب بىپايان افكار يعنى وجود مطلق و نورى كه جهان بىكران را روشن مىدارد و به عبارت ديگر خدا ، متوجه بود . » ( 1 )  [ رافائل در دنبالهء كلام ژولى مىگويد 
  ] :\r\n« به گمان من معلمانى كه اين اصل را به تو آموختند در موضوع رابطهء انسان و خدا از يك وسيلهء بزرگ غافل مانده‌اند و آن دل است كه مانند عاقله در تمام افكار از آن سرچشمه مىگيرد ، منشأ جملهء عواطف انسانيت ، تصوراتى كه انسان از خداوند كرد ، ممكن است بچگانه و غلط باشد ، ولى غريزهء احساس و الهام كه در حكم قانون غير مدون او است در راهبرى به خداوند او را به غلط نخواهد انداخت و آن گاه به خنده افزودم : تو كه لحظه‌اى پيش مىگفتى كه فضيلت منحصر در حقيقت است محققاً كتمان نخواهى كرد كه خلقت و طبيعت دروغ و عبث نيست ، پس مقصود خداوند از ايجاد اين دو غريزهء درك رموز و ستايش و استغاثه در دل انسان هر چه باشد ، به جدايى آنها از دل بشر به هيچ روى حكم نمىتوانيم كرد و بشر به يارى اين دو از وجود معبود خود آگهى و با آن رابطه مىتواند يافت . رموز مخلوق عاقلهء بشر است ، ولى براى توسعه و تنوير و راهبرى آن به كار مىرود نه امحا و زوال او . دعا نيز حاجت دل است به نثار نيازهاى خود در پاى خداوند و اظهار عجز و خضوع در قبال عظمت او ، خواه اين نيازها را اثرى باشد يا نه و خواه مسموع افتد يا بسمع قبول اصغا نشود و اين اظهار نياز و انكسار ، چون روايحى عطر آگين است كه بر پاى خداوند نثار كنند و براى ما تفاوتى ندارد كه اين عطرها در حقيقت و فى نفس الامر بر پاى خداوند بريزد يا بر زمين بپراكند ، زيرا به هر حال نمودار صفت خشوع و ستايش بشرى است . » ( 2 ) \r\n","description":"","footnote":" ( 1 ) رافائل ، ص 107 . .  ( 2 ) رافائل ، ص 110 . . ","page_name":" 97 ","page_number":101},
  {"content":"\r\n[ سپس رافائل ادامه مىدهد 
  ] :\r\n« اما كه مىداند كه اين نيازها و ادعيه كه وسيله ارتباط اسرار ما با قادر متعال است ، يكى از بزرگترين نيروهاى طبيعى يا ما فوق طبيعت بشر نباشد ؟ كه مىداند كه ارادهء الهى آن را در آدمى پديد نياورده و ابداً الآباد در وجود مستغيثين بوديعت ننهاده و وسيله ارتباط بشر با ذات خود قرار نداده باشد ؟ و باز كه مىداند كه آيا خداوند بر اثر عشق و رحمت ابدى خود نسبت به موجوداتى كه از او بطريق اشراق انوار وجود ، به هستى گراييده‌اند نخواسته باشد ، بدين وسيله سلسله يى نامريى براى ارتباط افكار آنان با خود ايجاد كند ؟ كه مىداند كه آيا در عالم وحدانيت و لا شريكى خود نخواسته باشد اين زمزمه هاى ذى روح يعنى اين نيايشها و ستايشها و اين راز و نيازها دايماً با طبيعت در حال صعود و نزول و اعتلاء و انخفاض باشد و به همهء نقاط عالم بىنهايت از وجود او گرفته تا تمام موجوداتى كه او به وجود آورده و در آغوش گرفته و دوست مىدارد و از تمام اين موجودات تا وجود او برسد ؟ همواره دعا و ستايش يكى از وجود امتياز آدمى است ، زيرا او است كه به ما اجازهء مكالمه با خداوند مىدهد و اگر خداوند به سخنان ما گوش فرا ندارد ، ما از ستايش و استغاثهء خود دست بر نخواهيم داشت ، زيرا اگر عظمت مقام او در عدم استماع سخنان ما باشد عظمت مقام ما در نيايش و ستايش او است . » ( 1 )  [ در دنباله اين سخنان رافائل اضافه مىكند 
  ] :\r\n« ديدم كه استدلالهاى من او را متأثر مىكند ولى قانع نمىسازد ، زيرا روح او كه بر اثر القاآت علوم اندكى خشك شده بود ، هنوز قدرت آن نداشت كه دريچه هاىخود را به جانب خداوند و براى رويت او بگشايد .\r\nاما ناگزير عشق همچنان كه دل او را نرم مىكرد روح او را نيز براى احساس لطافت آماده مىساخت و به زودى از تابش و اضافهء نور مهر در دل او گل ستايش و\r\n","description":"","footnote":" ( 1 ) رافائل ، ص 111 . . ","page_name":" 98 ","page_number":102},
  {"content":"\r\nاستغاثه يعنى اين دو رايحهء جان بخش روح ، كه يكى پر از شور و مستى و ديگرى پر از عجز و اشك و هر دو حقيقتى خدايى است مىشكفت . » ( 1 )  [ رافائل 
  ] :\r\n« اينان كه بر آستانهء حيات آينده بشر واقع مىشوند ، پاى در ساحت زمان مستقبل نمىنهند ، اما لحظه يى بر آن توقف مىكنند تا ناله هاى دل پذير آن چه را در عرصهء روح آدمى راه فنا مىگيرد بشنوند . » ( 2 )  [ رافائل 
  ] :\r\n« كيست كه در حيات خويش از اين سعادتهاى فانى نداشته باشد كه در آن عمرى را براى بقاى ساعتى ندهد و با اين حال گذشتن آن را در هر دقيقه احساس نكند ، حتى با شنيدن ضربات ساعت كه ثوانى را نشان مىدهد - با نگريستن عقربه ها كه گذشت ساعات عمر را بر صفحه ساعت معلوم مىدارد - با احساس گردش چرخ درشكه كه به هر دور قسمتى از فواصل را مىپيمايد - با استماع به صداى كشتى كه از امواج دور مىشود و ما را به ساحلى نزديك مىكند كه آن جا بايد از آسمان خيالات خود بر ساحل سرد و سخت حقيقت پاى نهيم . » ( 3 )  [ رافائل به ژولى مىگويد 
  ] :\r\n« گفتم : مشيّت الهى با مرگ ما موافق نيامده بود و بنا بر اين زنده خواهيم ماند . گذشته از اين آيا كارى كه آن را وظيفهء خود در قبال عشق مىدانستيم فى الحقيقة جنايتى نبود ؟ آيا كسى بر روى زمين وجود نداشت كه ما به دو تعلق داشته باشيم ؟ . . . و آيا در آسمانها كسى نيست كه ما از آن او باشيم ؟ و در اين حال با حرمتى تمام به آسمان اشاره مىكردم ، چنان كه گفتى : مقدر اوقات و اقدار را در آن جا مىبينم » . ( 4 ) \r\n","description":"","footnote":" ( 1 ) رافائل ، ص 112 . .  ( 2 ) رافائل ، ص 120 . .  ( 3 ) رافائل ، ص 123 - 122 . .  ( 4 ) رافائل ، ص 128 . . ","page_name":" 99 ","page_number":103},
  {"content":"\r\n[ رافائل 
  ] :\r\n« اى آدميان بر عواطف خود مترسيد و بيمى از گذشت زمان در امحاى آن مداريد . در خاطرات شديد فنا راهى ندارد و امروز و فردايى در آن نيست ، بلكه صفت اصلى آن دوام و ثبوت است و آن كه فاقد احساسات مىباشد هرگز احساسى نداشته است آدمى را دو گونه خاطره است : يكى آن كه از طريق حواس به وجود مىآيد و با آن راه عدم مىگيرد و آن چه را قابل فنا باشد بدست نيستى مىسپارد و ديگر آن كه زادهء روح و از تقلب زمان در امان و در تمام لحظات گذشته و حال باقيست و چون قوه‌اى از قواى روح است ياراى آن ندارد كه مانند روح در همه جا حاضر و چون او به حليهء كليت و ابديت متحلى باشد و شما اى عاشقان دل گرم باشيد كه زمان بروح دستى ندارد و او را جز بر ساعات فنا پذير فرمانروايى نيست » ( 1 )  [ رافائل 
  ] :\r\n« پايهء انسان تا به آن جا است كه به طبيعت نيز روح مىبخشد . آدمى با خود حياتى جاويد به آسمان مىبرد و زندگانى مخلدى نيز به جايگاه زمينى خود مىبخشد كه با نام و آثار او تا ابد محفوظ مىماند . » ( 2 )  [ رافائل در باب نامه هايى كه به ژولى مىنويسد چنين بيان مىدارد ؟ 
  ] :\r\n« بدين نيت در اين نامه از خداوند سخن مىراندم : خداوندى كه بزرگترين آثار كمال وى خلقت اين جهان و محبت آسمانى او و عظيمترين نشان بزرگيش عظمت الهامات ما بود در اين نامه ها ژولى را به تحمل مشقاتى كه براى سعادت كامل در اين دنياى پست مىكرديم دل گرم مىنمودم و ارزش اين فدا كارى را در چشم كسى كه ما را بدين امر بر انگيخته بود ، براى او توجيه مىكردم . » ( 3 )  [ رافائل مىگويد 
  ] :\r\n","description":"","footnote":" ( 1 ) رافائل ، ص 140 - 139 . .  ( 2 ) رافائل ، ص 145 . .  ( 3 ) رافائل ، ص 180 . . ","page_name":" 100 ","page_number":104},
  {"content":"\r\n« اگر چه ورود دوبونالد آن جذبه و خلسهء لطيف ما را از ميان برد ، ولى من او را درود فرستادم . چه اگر اين حالت ادامه مىيافت عقل ما هر دوان در زير بار مستى و جذبات شوق يك باره خرد و ناچيز مىشد اين يكى از آن لحظات بود كه در آن روح حاجت به دم سرد پيرى عاقل دارد تا چون آبى سرد بر آتش احساسات فرو ريزد و پولاد عزم و اراده را آب دارتر سازد . » ( 1 )  [ رافائل 
  ] :\r\n« آرى دل سودا زدهء آدمى چنان است كه هر چه را يك باره دوست داشت هميشه بدان نيازمند است و بر فناى يك كشور عظيم همچنان مىگريد كه بر فقدان يك حيوان حقير » ( 2 )  [ رافائل 
  ] :\r\n« اى شگفت از اين قدرت بىمنته‌اى آدمى كه از يك سوى هزار جهان را در برابر عظمت روح خويش تنگ مىيابد و از يك سوى مىتواند از ميان ابحرهء رودى بزرگ و درياى عظيم انوار فقط به يك نور ضعيف نظر دوزد و غايت آمال و عواطف و عشق خويش را تنها در اين نقطهء نورانى كه حتى با روشنى كرم شبتابى نيز معارضه نتواند كرد ، بداند » ( 3 )  [ رافائل 
  ] :\r\n« اى خداى بزرگ روشنىهاى گيتى را يك باره محو كن ، ديده گان روشن آسمان را جملگى فرو بند ، اما اين نور ضعيف را جاودانه باقى گذار . چه با اين روشنى سراسر جهان را منور مىتوان داشت و براى ديده گانم تا ابد كافى است » ( 4 )  [ رافائل در باب يكى از پير مردان كه حائز مقامى در علم بود ، چنين بيان\r\n","description":"","footnote":" ( 1 ) رافائل ، ص 195 - 194 . .  ( 2 ) رافائل ، ص 201 . .  ( 3 ) رافائل ، ص 224 . .  ( 4 ) رافائل ، ص 225 - 224 . . ","page_name":" 101 ","page_number":105},
  {"content":"\r\nمىدارد 
  ] :\r\n« اما نمىدانست كه همهء اينها اعم از اعداد و محسوسات و طبيعت و ملكات عاليهء اخلاقى جملگى علايم و آثار گوناگونى هستند كه بر پردهء خلقت نقش بسته و سراسر آنها را معنى الوهيت است . روح وى از آن ارواح بلند ولى سركش بود كه با سرعتى عجيب از پله ها و درجات علوم بالا مىروند ، اما هيچ گاه نمىخواهند از آخرين درجهء آن كه به خداوند منتهى مىشود قدمى فراتر نهند » ( 1 )  [ رافائل 
  ] :\r\n« اين تجرد روح به نورى مىمانست كه همه چيز را در برابر چشم آشكار كند و به يارى آن بتوانيم به اظهار عشقى پاك كه ما را از حد علايق و آلودگىها فراتر مىبرد ، نايل آييم . آن عشق همراه اين انوار و اين اشكها در روح بسط مىيافت و لحظه به لحظه صفتى عالىتر از تجرد مىپذيرفت . پيرى را در او راهى نبود و هر روز او چون نخستين ساعت به شمار مىآمد . در اين عشق تمام لحظات يكسان و شبيه به لحظه‌اى بود كه عشق در دل آدمى رخنه مىكند . اين گلبن روح ما را نه ذبولى در كار بود و نه زمستانى پس از بهار ، بلكه سراسر گلهاى وى شكفته و بوى خوش آن متصاعد و رونق و ريعانش آشكار بود ، زيرا چشم آز و طمع از آن دوخته و ميوهء آن هميشه بر بار بود . » ( 2 )  [ رافائل 
  ] :\r\n« اى كنجكاوى زوال ناپذير عشق تو مايهء صرف بىهوده و بىثمر اوقات نيستى ، بلكه تو عين عشقى كه تماشاى آن كه محبوب است مايهء ملال وى نمىشود و نمىخواهد هيچ يك از تأثرات ، يك تار مو ، يك مژه ، يك لرزش ، يك سرخى و پريدگى رنگ و يكى از انفاس آن كس را كه دوست دارد ، منسى و متروك بگذارد\r\n","description":"","footnote":" ( 1 ) رافائل ، ص 232 - 231 . .  ( 2 ) رافائل ، ص 241 - 240 . . ","page_name":" 102 ","page_number":106},
  {"content":"\r\nتا دليلى براى دوستدارى بيشتر در دست او باشد و با هر يك از اين يادگارها وسيلهء تازه‌اى براى اشتغال كانون اشتياق بيابد كه حتى از سوزش خويش هم در آن لذت مىبرد . » ( 1 )  [ سنايى مىگويد 
  ] :\r\n« شامگاهان از اتاق بيرون رفتم و انگشترى الماس را كه مادر مهربان و بىچاره به من بخشيده بود با خود بردم . تا اين وقت آن را نفروخته و اميدوار بودم كه از طريق انتشار اشعارم از فروش آن بىنياز شوم و عين آن را به مادر باز گردانم . چون اين يادگار عزيز مادر را به گوهر فروش مىسپردم ، بوسه‌اى پر از مهر بر آن زدم و اشكى گرم بر آن ريختم . اين مرد نيز از حالتم سخت متأثر شد و دريافت كه اين از آن شخص من است و به دزدى تحصيل نكرده‌ام و آن گاه كه او سى سكهء طلا در بهاى آن مىشمرد انگشترى چنان از انگشت من افتاد كه گويى عمرى و جانى با آن از كف مىرود و با اين كار به ارتكاب جنايتى سخت و مدهش قيام مىكنم . از اين پس بارها حاضر بوده‌ام الماسى بيست برابر بهاى آن الماس منحصر كه پاره‌اى از دل مادر و يكى از آخرين قطرات اشك وى و نور عشق او بود بدهم ، آوخ كه باز يافتن آن برايم ميسر نشده و نمىدانم اكنون در كدامين انگشت است . . . » ( 2 )  [ رافائل در بيان حالت ژولى چنين مىگويد 
  ] :\r\n« سپس اندكى خاموش ماند و ناگهان رنگ چهره اش بر افروخت چندان كه ازين حالت او بر جانش سخت ترسيدم ، ولى زود ازين وحشت بيرون آمدم . چه با آهنگى با شكوه و چنان كه خبرى عظيم را ديرگاه پنهان كرده باشد گفت :\r\nرافائل رافائل خدايى در جهان است گفتم :\r\nوجود اين خداوند را امروز كه بر تو بدين تحقيق ثابت كرده است ؟\r\n","description":"","footnote":" ( 1 ) رافائل ، ص 245 . .  ( 2 ) رافائل ، ص 257 - 256 . . ","page_name":" 103 ","page_number":107},
  {"content":"\r\nبا بلند كردن سر و معطوف ساختن چشمان دل ربا و اشك آلود خود به جانب آسمان جواب داد :\r\nعشق . . . آرى عشق كه اكنون چون سيلى عظيم به قلبم روى آورد و من امروز او را به قوتى مىبينم كه هيچ گاه نديده بودم ديگر در باب منشئى كه از آن سعادتى بدين عظمت به قلب روى مىتواند آورد ترديدى ندارم و بر من ثابت شده است كه اين سرچشمهء سعادت و عشق در اين خاكدان بىثبات نيست و او را تباهى و نقصانى نتواند بود آرى ، جهان را خداوندى است و در پهناى اين گيتى بىزوال وجود دارد كه عشق ما تنها قطره‌اى حقير از آن مىتواند بود و ما اين قطرهء حقير را سرانجام در آن درياى بىكران فانى خواهيم كرد . اين درياى بىكران همان خداوند است من او را ديدم و به يارى اين سعادت به غايت آن راه جستم رافائل ديگر اين تو نيستى كه من دوست دارم و اين من نيستم كه محبوب تو است . بلكه اين خدا است كه چه من و چه تو مىپرستيم و به دو عشق مىورزيم تو او را در من مىبينى و من وى را در تو مىنگرم و ما هر دوان از پس اين دو قطرات اشك كه سوزش دل را آشكار مىسازد ، بر او نظر مىكنيم بگذار تا نامه‌اى پستى كه ازين پيش به جذبات و انجذابات خود مىداديم يك باره نابود شوند ، بگذار اين اسامى بىمعنى كه بر علايق خود مىنهاديم از خاطر محو گردند ، چه ، غير از يك نام را نيروى تعيين و تعريف آن نيست و اين نام از كسى است كه سرانجام از راه چشمان تو بر او آگهى يافته‌ام ، يعنى : خدا خدا خدا . . . » ( 1 )  [ رافائل در بارهء دكتر آلن مىگويد 
  ] :\r\n« پيش از مرگ ثروت خويش را ميان فقيران و بيماران تفرقه كرد و بىآن كه ارثى از خود باقى نهد در يك اتاق محقر و بر تخت خواب بىارزشى جان سپرد و بىنوايان نعش او را برداشتند . . . هان ، اين روح پاك من هنوز هم بر چهرهء تو تبسم و آثار نشاط باطنى را\r\n","description":"","footnote":" ( 1 ) رافائل ، ص 269 - 267 . . ","page_name":" 104 ","page_number":108},
  {"content":"\r\nمشاهده مىكنم آيا آن همه فضيلت براى تو حكم خواب و خيالى داشت و آيا روح تو مانند نورى كه من از تصوير تو باز مىگيرم به نيستى و فنا گراييده است ؟ نه ، نه ، خداوند صديق و مهربان است او چون تو كسى را كه طفلى را هم فريب نداده به هيچ روى نفريفته و هر چه بر او نموده است راست و درست بود » ( 1 )  [ رافائل 
  ] :\r\n« تمام روزهاى پيش از عزيمت را وقف توديع و به درود گفتن كرديم ، اما نمىخواستيم اين وداع ما در زير سايهء ديوارهايى كه روح را محبوس مىكند يا در نظر مزاحمتى كه دل را عذاب مىدهد صورت گيرد ، بلكه آرزو داشتيم كه زير آسمان آزاده در فضاى وسيع در ميان انوار طبيعت و در عين سكوت و تنهايى بدان كار مبادرت كنيم ، زيرا طبيعت با تمام عواطف بشر مشاركت مىكند و چنان است كه آنها را دريابد و بر همه راه جويد و به آسمانها برد تا به درجهء الوهيت و پاكى محض برساند . » ( 2 )  [ رافائل 
  ] :\r\n« پس در قبال اين افق كه جمالى خدايى در آن پنهان بود به زانو درآمدم و بازوان را گشودم و بر هم نهادم . چه گمان مىكردم بدين وسيله روحى را كه آثار پاى عزيزش بر اين سرزمين نهاده است در آغوش مىكشم . » ( 3 )  [ رافائل 
  ] :\r\n« اين يكى از عجايب و از اسباب خوشبختى آدمى است كه بلا فاصله پس از فقدان آن چه دوست مىدارد باور داشتن فناى او براى وى محال است . با آن كه آثار و دلايل مرگ ژولى را از هر طرف مشاهده مىكردم هنوز نمىتوانستم خود را يك باره ازو جدا بدانم .\r\n","description":"","footnote":" ( 1 ) رافائل ، ص 272 - 271 . .  ( 2 ) رافائل ، ص 252 - 274 .  ( 3 ) رافائل ، ص 291 . . ","page_name":" 105 ","page_number":109},
  {"content":"\r\nخيال ، آهنگ صدا ، تأثير خاص سخنان و چهرهء زيباى او به جملگى در برابر ديده‌ام چنان مجسم بود كه گمان مىكردم مانند همه وقت در مقابلم است و با من سخن مىگويد و مرا به نام مىخواند و من از جاى بر مىخيزم تا نزد او روم و به دو نزديك شوم . اين همان فاصله‌اى است كه خداوند ميان تحقق و فنا و احساس مرگ ايجاد مىكند ، درست مانند فاصله‌اى كه ميان ديدن ضربت تبر بر درخت و شنيدن صداى آن وجود دارد . اين فاصله از شدت درد و تأثر مىكاهد و حتى آدمى را فريب مىدهد و به خيالات خود خوش دل مىسازد . هنوز ديرى پس از مرگ محبوب ، حيات او را در وجود خويش ادامه مىدهيم و تنها با گذشت زمان و فرو نشستن آتش عواطف و سرد شدن كانون دل ، احساس مرگ و فنا و جدايى محسوس و كامل او در ما پديدار مىشود تا به جايى كه مىگوييم :\r\nاو در خيال من مرده است ، زيرا مرگ فنا و نيستى نيست ، مرگ فراموشى است اين كيفيت را تمام آن شب با نهايت قوت در خود احساس كردم . خدا نمىخواست جام غم را يك باره به سر كشم و روحم در برابر آن به يك باره محو و نابود شود . او مىخواست ديرگاه در خيال وجودى بمانم كه تنها يك سال به من نمود تا در تمام حيات ديده گان و افكار مرا به اين آسمان بلند كه او را در بهار جوانى و عين عشق بدان جا خوانده بود جلب كند . » ( 1 )  [ رافائل 
  ] :\r\n« در اين وقت تيرگى شب به نهايت رسيده و باد وزيدن آغاز كرده بود و امواج دريا بر صخره‌اى ساحلى آن مىخورد و با ضربات آن صدايى چون آواى آدميان حادث مىشد . چنان كه چندين بار متوقف شدم و به دنبال نگريستم . چه گمان مىكردم كه كسى مرا صدا مىكند . آرى يقيناً كسى مرا مىخواند ، اما از كجا ؟ . . . از آسمان\r\n","description":"","footnote":" ( 1 ) رافائل ، ص 313 - 311 . . ","page_name":" 106 ","page_number":110},
  {"content":"\r\n\r\nبلند . . . » ( 1 ) \r\nمنتخباتى از كتاب مرگ سقراط ، تاليف : آلوفنس دولا مارتين\r\n« دوستانش در حالى كه ديده گان او را به دقت بر پيشانى با شكوه و چشمان وى كه از نگاه آسمان باز نمىايستاد ، دوخته و انفاس خويش را چنان در سينه ساكن كرده بودند كه گفتى دم بر نمىآرند ، همچون كسانى كه بادبان سفينه‌اى را كه بر روى دريا در حركت بنگرند ، آخرين نگاه خويش را با حسرت و دريغ بر او افكنده چشم از وى بر نمىداشتند . » ( 2 )  [ سقراط به شاگردانش مىگويد 
  ] :\r\n« اگر حيات براى وصول به مرگ نباشد پس به چه اميد و براى چه زندگى مىكنيم ؟ و چرا من براى حق و عدالت برنج و سختى تن در داده‌ام ؟ و براى چه در اين فناى محض كه زندگانيش نام است روان من با اميال و اهواى پست جسمانيم به جنگ برخاست ، خود اگر چند مطيع و مغلوب آن گرديده باشد ، اى عزيزان بىوجود مرگ تقوى و عفت را سرانجام چه مىبود ؟ » ( 3 )  [ سقراط مىگويد 
  ] :\r\n« مع هذا كه را ياراى تعمق و غور در حقيقت مرگ است ؟ خدايان انگشتان خويش را بر لبان زيباى او نهاده‌اند [ تا پرده از رازهاى خود بر نگيرد . 
  ] كه مىداند كه آيا روح شادمانه در دسته‌اى مرگ ، كه مهياى گرفتن آن است ، فرو مىافتد يا با اندوه و رنج ؟ من كه هنوز در قيد حياتم ، نمىدانم ، ولى گمان مىكنم كه در عمق\r\n","description":"","footnote":" ( 1 ) رافائل ، ص 315 - 314 . .  ( 2 ) مرگ سقراط ، تأليف دولا مارتين ، ترجمه دكتر ذبيح اللَّه صفا ، ص 30 . .  ( 3 ) مرگ سقراط ، تأليف دولا مارتين ، ترجمه دكتر ذبيح اللَّه صفا ، ص 31 . . ","page_name":" 107 ","page_number":111},
  {"content":"\r\nاين سكوت مرگ اسرارى نهفته است و لطف شامل خدايان رحيم حتى در مرگ نيز مسرتى و لذتى مخفى ساخته ، همچنان كه عشق كه قلب ما را با حربه‌اى آسمانى خويش مجروح مىكند ، در زير اين اشكهاى ما شادى و لذتى نهان مىدارد . » ( 1 ) \r\n« آرى ، نخستين تحيتى كه آدمى ، آن گاه كه روشنايى مژگان وى را مىبوسد بدان مىفرستد ، آهنگ سرودى محبوب كه با آواى ارغنون مخلوط مىگردد ، رايحه‌اى كه از ساغر برخيزد و حلاوت بوسه‌اى كه معشوق در دل شب با لبه‌اى لرزان از لبان معشوقه مىجويد ، هيچ يك از آن لطافت و حلاوتها برابر لذتى نيست كه مردى پرهيزكار بر اثر نجات از زندان تن به دستيارى مرگ مىيابد . » ( 2 ) \r\n« اى دوستان روح نورى مجهول نيست كه از چراغ جسم و ماده در اين دنياى پست پديد آيد ، بلكه چشم جاودانى و ديرپايى است كه اين نور ضعيف حيات را مىبيند كه دمادم به وجود مىآيد و بسط يابد و نابود مىشود و باز به وجود مىگرايد و به همين گونه فرو نشستن شعلهء چراغ حيات و محو شدن آن را مىنگرد ، بىآن كه اين فنا را در او راه باشد و مشاهدهء آن سستى و ضعفى در او ايجاد كند و از زندگانيش باز دارد .\r\nروح در جسم همچون آهنگ موزون و متوافقى نيست كه دست ما از اين ارغنون بر مىآورد ، بلكه انگشتى خداى است كه سار تن را مرتعش مىسازد ، گوشى است كه آواز و ارتعاشات آن را مىنيوشد و شنونده‌اى دقيق و فرشته‌اى نامريى است كه وزن و آهنگ را در آن به هم در مىآميزد و ترتيب مىدهد و به نواختن آن امر مىكند و در آن داورى مىنمايد و از آوازهاى گوناگونى كه از حواس مختلف بر مىآيد كنسرتى چنان كه خدايان را لذتى از آن حاصل شود ، تشكيل مىدهد حال اگر ارغنون درهم شكند و آواز محو و نابود شود ، گوش را بر فراز بقاياى خاموش\r\n","description":"","footnote":" ( 1 ) مرگ سقراط ص 33 . .  ( 2 ) مرگ سقراط ، ص 34 . . ","page_name":" 108 ","page_number":112},
  {"content":"\r\nآن هنوز ياراى شنيدن است . اكنون اى قبس خرسند و راضى شده‌اى ؟ » ( 1 ) \r\n« در ضمن اين سخنان ناله‌اى دل خراش كه از دروازهء محبس مىآمد با آواى سقراط آميخته مىشد ، همچنان ناله‌اى غم آورى كه از تصادم پارو و امواج بر مىآيد با آوازهاى ملاحان بر روى دريا مخلوط گردد . » ( 2 ) \r\n« در اين وقت نفس او ، كه به سختى از تنگناى سينه بيرون مىآمد ، چندان ضعيف شده بود كه نيروى ايجاد صوت براى بيان افكار او نداشت و بلكه‌اى دريغ كه بر روى لبان نيم گشوده اش آهنگ فنا و نيستى مىكرد و سپس ناگهان شديد مىشد و شتاب مىگرفت ، درست مانند قويى كه در حال نزول به سواحل و مساكن اجدادى خود و وقتى كه بنشستن نزديك است بالها را به شدت برهم بكوبد . » ( 3 ) \r\n« قبس گفت :\r\nچه حس مىكنى ؟ سقراط گفت :\r\nآن چه را كه حشره‌اى جوان به هنگام فرو افكندن غلاف خشك خود بر زمين و گشودن ديده گان ضعيف به نور فلق و تسليم شدن در پيش حركات نسيم بامدادى ، حس مىكند » ( 4 ) \r\n« قبس گفت :\r\nما را فريب نمىدهى ؟ جواب بگوى ، روح چگونه بود ؟ سقراط گفت :\r\nجاودانى و لا يزال قبس گفت :\r\n","description":"","footnote":" ( 1 ) مرگ سقراط ، ص 39 . .  ( 2 ) مرگ سقراط ، ص 55 . .  ( 3 ) مرگ سقراط ، ص 64 . .  ( 4 ) مرگ سقراط ، ص 64 . . ","page_name":" 109 ","page_number":113},
  {"content":"\r\nبراى خروج از اين جهان ناقص انتظار چه را مىكشى ؟ سقراط گفت :\r\nمانند سفينه‌اى براى عزيمت در انتظار نسيمى بر جاى مانده‌ام .\r\nقبس گفت :\r\nاين نسيم از كجا خواهد آمد ؟ سقراط گفت :\r\nاز آسمان .\r\nقبس گفت :\r\nباز هم سخنى است كه مىگويى ؟ سقراط گفت :\r\nنه ، جان مرا در آرامش بگذار تا [ به آشيان خود 
  ] پرواز كند » ( 1 ) \r\n« سر او مانند زنبقى كه به حركت پارو بر روى آبها خميده گردد به آرامى بر روى سينه خم مىشد ، مژگان وى كه از هيبت مرگ تنها نيمى بسته بود ، در حالى كه نرم نرمك روى ديده گان فرو خفتهء وى فرو مىافتادند ، گفتى كه فكرى را پنهان مىسازند . سخن ناگهانى او كه با آخرين حركت وى همراه بود ، بر لبان نيم بازش هنوز دور مىزد و سيماى او كه حيات سلطه و نفوذ خود را در آن از دست داده بود ، چنان بود كه گفتى با تبسمى جاويد همراه است . . . دست او كه همان وضع عادى خود را حفظ كرده بود با انگشت خويش هنوز آسمان را نشان مىداد هنگامى كه نگاه هاى دلاويز فلق ، كه اندك اندك تاريكىهايى را كه با شعلهء خويش رنگين مىساخت محو مىكرد مانند چراغى كه بر قله‌اى دور روشن شده باشد به طرد ظلمت سحر گاهى از پيشانى بىجان سقراط بر مىخاست . » ( 2 ) \r\n","description":"","footnote":" ( 1 ) مرگ سقراط ، ص 65 . .  ( 2 ) مرگ سقراط ، ص 66 - 65 . . ","page_name":" 110 ","page_number":114},
  {"content":"\r\n\r\n« و يا آن كه روح شادمان فيلسوف از فراز آسمان از پى تماشا به زمين باز مىگشت و چون جسمى را كه ترك گفته بود ، از دور مىديد ، لمعات حسن خويش را بر آن منعكس مىساخت ، به عينه چون ستاره‌اى در آسمانى صاف كه دوست دارد صورت زيباى خويش را در امواج به درخشيدن و تلالو بنگرد . » ( 1 ) \r\nمنتخباتى از كتاب زن سى ساله اونوره بالزاك ترجمهء آقاى ادوارد ژوزف\r\n« تبسمى بر لب آورد اما سنش از آن گذشته بود كه خود را چون بعضى مردان كه از راه خود پرستى خويشتن را به لذاتى فريبنده قانع مىكنند نشان دهد . » ( 2 ) \r\n« آيا انسان با اشخاصى بر خورد نمىكند كه بىارزشى كامل آنها حتى براى كسانى كه با آنها شناسايى و آشنايى نزديك دارند چون رازى نهفته و ناپيدا است ؟ تنها چيزى كه مانع از آن است از زندگى خصوصى آنان انتقاد بشود ، مقام عالى ، اصالت خانوادگى ، مشاغل مهم ، تظاهر به آداب و رسوم ، احتياط در رفتار و كردار و مزاياى ثروت است و بس .\r\nاين اشخاص مانند پادشاهانند ، كه قيافهء حقيقى و اخلاق و حالات آنها را چنان كه بايد ، نه مىتوان شناخت و نه مىتوان تمجيد و تقدير نمود ، چه آنها به چشم اشخاص يا از بسيار دور ديده مىشوند يا از بسيار نزديك . اين قبيل اشخاص ، كه لياقت آنها صورى است ، به جاى آن كه به گفتگو بپردازند هميشه از ديگران سؤال مىكنند و هنر آنها اين است كه براى احتراز از نماياندن خود ديگران را صحنهء نمايش بياورند و بعدا با زرنگى و حفظ ظاهر و بنا بر علايق درونى و تمايلات و منافع خود ، ديگران را وسيله و اسباب قرار مىدهند و ديگران را هر چند واقعاً از خود آنها بالاترند ،\r\n","description":"","footnote":" ( 1 ) مرگ سقراط ، ص 66 . .  ( 2 ) كتاب زن سى ساله ، تأليف اونوره بالزاك ، ترجمه ادوارد ژوزف ، ( بنگاه ترجمه و نشر كتاب ) ، ص 16 . . ","page_name":" 111 ","page_number":115},
  {"content":"\r\nبازيچه مىسازند و همه را به علت آن كه خود را تسليم و منقاد آنان ساخته‌اند ، خرد و بىارزش مىپندارند . آن گاه از اين فكر كوچك و پست ، اما ثابت و مصمم ، پيروزى و نتيجه‌اى صحيح و طبيعى به دست آورند ، كه اساساً مولود افكار بلند و عاملين اصلى آنها است . بنا بر اين ، براى آن كه بتوان در بارهء اين مغزهاى پوك قضاوت درست نمود و ارزش منفى آنها را سنجيد ، يك ناظر دقيق نه تنها بايد از آنها برتر باشد ، بلكه بايد از آنها باريك بين تر هم باشد . نه تنها بايد وسعت نظر داشته باشد ، بلكه بايد بسيار بردبار هم باشد و نه تنها بايد داراى افكار بلند و عقايد عالى باشد ، بلكه بايد بسيار ماهر و دقيق و نكته سنج نيز باشد . با تمام اينها ، هر قدر اين غاصبين و متظاهرين در دفاع از ضعف اخلاقى خود لايق و ماهر باشند ، مع هذا براى آنان بسيار دشوار است كه بتوانند زن و مادر و اطفال و دوستان نزديك خود را فريب دهند ، لكن اين اشخاص در مواردى كه وجههء عموميشان در مخاطره باشد ، راز نگه دارند و غالباً نزديكان خود را هم وادار مىكنند كه اين راز پوشى را بر ديگران نيز تحميل كنند .\r\nاگر با اين دسايس خانوادگى بسيارى از ابله‌اى جاى اشخاص عالى قدر و فوق العاده را مىگيرند وضع اجتماعى به هم نمىخورد ، چه تعداد آنها با عدهء مردان بزرگى كه جاى ابلهان را گرفته‌اند ، مساوى است و بنا بر اين از لحاظ عدد به حد كافى استعداد ظاهرى در اجتماع نمايان مىشود . » ( 1 ) \r\n« در آغاز ، غريزهء بسيار لطيف زنانه به او مىگفت كه اطاعت از مردى صاحب هنر به مراتب بهتر است تا راه بردن و تحكم به مردى ابله و يك زن جوان كه ناچار است چون مردى فكر و عمل بكند نه زن است و نه مرد و تمام لطف جنس خود را با رنجهايى كه اختصاص به زنان دارد از دست مىدهد و در عين حال هيچ يك از مزايايى را كه قوانين ما جنس مرد تفويض كرده است دارا نخواهد بود . » ( 2 ) \r\n« در واقع ، در زن جوانى كه هنوز قلبى صاف و بىآلايش دارد عشق آن پاك و\r\n","description":"","footnote":" ( 1 ) زن سى ساله ، ص 70 - 68 . .  ( 2 ) زن سى ساله ، ص 73 - 72 . . ","page_name":" 112 ","page_number":116},
  {"content":"\r\nعفيفانه است ، احساسات مادرى هم مطيع نداى حجب و حيا است . آيا همين حجب و حيا سراسر هستى زن نيست ؟ » ( 1 ) \r\n« تمام گناه ها و شايد جنايتها ناشى از تعلل بىجا يا يك نوع مبالغه در خود خواهى است . وجود اجتماع منوط به فدا كارىهاى فردى است كه قانون آنها را لازم مىشمرد اگر شخص بخواهد از مزاياى اين اجتماع برخوردار شود ، نه اين است كه بايد شرايطى را كه وجود اجتماع بسته بدان است قبول و حفظ بكند ؟ بنا بر اين ، تيره بختانى كه حتى نان خوردن ندارند و مجبورند حق مالكيت ديگران را محترم بشمرند ، از زنهايى كه آرزوها و اميال طبع لطيف آنها بر آورده نشده بيشتر قابل ترحم نيستند . » ( 2 ) \r\n« لذت سعادت را بايد چشيد و آن گاه مرد . . . بله ، بله تمام سر گذشت ژولى در همين نالهء عميق نهفته بود . همين نالهء طبيعت و نالهء عشق است كه زنان بىاعتقاد به مبادى مذهب را به ورطهء فساد مىافكند . » ( 3 ) \r\n« در واقع آيا اشتباه نيست كه مدعى شد احساسات از وجود همديگر توليد شوند ؟ آيا همين كه يك بار احساساتى بروز كرده هميشه در ته دل آدمى باقى نمىماند بنا بر اين مقتضيات زندگى خاموش و بيدار مىشود ، ولى در دل آدمى هميشه باقى هستند و بودن آنها طبعاً روح آدمى را تغيير مىدهد . بنا بر اين ، هر نوع احساساتى فقط يك موقع در نهايت هيجان است و آن هم روزى است كه به اصطلاح روز طوفانى آن باشد ، حال خواه مدت آن كوتاه باشد يا بلند . رنج هم ، كه يكى از پردوامترين احساسات ما است ، فقط در موقع هجوم اوليه شديد است و حمله‌اى بعدى آن اندك اندك به ضعف مىگرايد ، خواه به علت عادت كردن ما به اين شدايد و بحرانها باشد يا خواه به حكم طبع ما ، كه براى بقاى خود با آن قوهء مخربه به مقابله بر مىخيزد ، ولى در محاسبه‌اى خود خواهى آن قوه بىروح و بىاثر مىگردد ، اما بين رنجها كدام يك است كه حق\r\n","description":"","footnote":" ( 1 ) زن سى ساله ، ص 84 . .  ( 2 ) زن سى ساله ، ص 92 . .  ( 3 ) زن سى ساله ، ص 116 . . ","page_name":" 113 ","page_number":117},
  {"content":"\r\nبر گزيدن چنين اسمى را دارد ؟ از دست دادن خويشاوندان دردى است كه طبيعت براى مواجهه با آن بشر را مهيا كرده است . درد جسمانى گذرنده است و بر روح صدمه نمىزند و اگر دوام كرد ديگر درد نيست ، بلكه مرگ است . اگر زن جوانى نوزاد خود را از دست داد ، طولى نمىكشد كه عشق زناشويى جانشينى به او مىدهد . اين محنت هم موقتى و در گذر است . خلاصه ، اين دردها و بسيارى از دردهاى مشابه آنها هر يك به شكلى ضربت و جراحت محسوب مىشود و هيچ يك از آنها به موجوديت ذاتى آدمى لطمه نمىزند و بايد رشتهء اين قبيل دردها به طرز عجيبى تسلسل پيدا كند تا آن حسى كه ما را به جستجوى سعادت مىكشاند بكشد . درد بزرگ ، درد حقيقى آن است كه چنان كشنده باشد كه در آن واحد گذشته و حال و آينده را در بر گيرد و چيزى از تمام وجود زندگى باقى نگذارد ، فكر آدمى را به يك باره تغيير دهد ، آثار خود را چنان بر روى لبان و پيشانى آدمى نقش كند كه هيچ عاملى نتواند آن را بزدايد ، خوشىها را چنان از آدمى باز گيرد كه روح انسان را از هر چه در جهان است متنفر گرداند . ضمناً براى آن كه قدرت اين درد بىپايان باشد و در روح و جسم آدمى ريشه بدواند ، اين درد بايد درست موقعى حمله آغاز كند كه تمام قواى روحى و جسمى آدمى جوان باشد و دلى زنده را كاملًا از پاى در آورد . در اين موقع است كه جراحت درد سخت و بزرگ است و رنجى كه از آن بر شخص مىرسد زياد است و كسى را ياراى شفا يافتن از اين مرض نيست ، مگر آن كه تغييرى شاعرانه رخ دهد : شخص يا راه آسمان پيش مىگيرد ، يا اگر در اين دنيا بماند به جمع مردم مىپيوندد تا به اجتماع دروغ تحويل بدهد و روى اين صحنه بازى بكند . آن وقت است كه به دهليزها و گوشه‌اى اين صحنه پناه مىبرد تا در آن جا به محاسبه يا گريه يا مزاح بپردازد . پس از طى اين بحران شديد ، زندگى اجتماعى ديگر داراى رمز و اسرار نيست ، زيرا قضاوت آدمى در بارهء زندگى اجتماعى قاطع و تغيير ناپذير است . در مورد زنان جوانى كه به سن ماركيز هستند نخستين علت و بزرگترين دردها هميشه حالت و واقعه است . زن و\r\n","description":"","footnote":"","page_name":" 114 ","page_number":118},
  {"content":"\r\nمخصوصاً زن جوان كه هم داراى روح بزرگى است و هم داراى زيبايى بسيار ، هيچ گاه غافل از اين نيست كه زندگى خود را كاملًا آن جا فدا كند كه طبيعت و احساسات و اجتماع به او حكم مىكند . اگر اين فدا كارى نتيجهء مطلوب نداشت و او در اين دنيا زنده ماند ، با سختترين دردها دست بگريبان خواهد بود ، به اعتبار آن كه نخستين عشق آدمى داراى بهترين احساسات است . چرا براى نمودن چنين دردى نقاش يا شاعرى پيدا نشده است ؟ اما آيا اين حالت قابل رسم يا وصف است ؟ قطعاً نه ، زيرا طبيعت اين نوع دردها نه براى شاعر قابل تجزيه و تحليل است و نه براى نمايش آن هنرمند كه رنگى در اختيار دارد - وانگهى ، اين درها هيچ گاه اظهار نمىشود : براى دل جويى از زنى كه به چنين دردهايى مبتلا است ، بايد دردهايش را به حدس دريافت زيرا اين دردها چنان به سختى و تلخى وجود او را فرا گرفته و چنان به درستى در چهره و تن او نقش بسته است كه در روح او محكم جاى گرفته و عينا شبيه به بهمنى است كه چون به دره‌اى فرود مىآيد ، قبل از قرار گرفتن در جايى ثابت ، شكل همه چيز را در آن دره تغيير مىدهد . » ( 1 ) \r\n« زهد و تقوى براى زنان فضيلتى است كه تنها زنان مىتوانند به يكديگر انتقال دهند و چون ماركيز در دامن مادر رشد نيافته بود و بچهء دوران قرن هيجدهم بود ، از اين رو معتقدات فلسفى او از عقايد پدرش تبعيت مىكرد . » ( 2 )  [ كشيش 
  ] :\r\n« - مادام لاماركيز ، ثروتمندان به ما تعلق ندارند مگر آن موقع كه در رنج و عذاب باشند . رنجه‌اى زنى شوهر دارد را كه جوان و زيبا و ثروتمند است و نه بچه‌اى از دست داده و نه خويشاوندى ، به خوبى مىتوان حدس زد . اين رنجها معلول\r\n","description":"","footnote":" ( 1 ) زن سى ساله ، ص 129 - 126 . .  ( 2 ) زن سى ساله ، ص 136 - 145 . . ","page_name":" 115 ","page_number":119},
  {"content":"\r\nجراحاتى است كه فقط مذهب مىتواند آن را التيام بخشد ، خانم ، روح شما در خطر است . » ( 1 )  [ كشيش خطاب به مادام لاماركيز مىگويد 
  ] :\r\n« - با وجود اينها ، پدر زنده ماند . آن گاه فهميد كه اگر خداوند او را در اين دنيا زنده گذارده است ، بايد مدام رنج ببرد و او هنوز هم بار رنج را مىكشد ، ولى خود را در دامن مذهب انداخت . آيا جز اين هم چاره‌اى داشت ؟ ( 2 )  [ كشيش 
  ] :\r\n« خانم ، مىبينيد ، ما بايد با دردهاى خود بسوزيم و بسازيم و فقط مذهب است كه تسلى بخش اين دردها است و بس . » ( 3 )  [ كشيش 
  ] :\r\n« خوب ، مادام لاماركيز ، آيا به انبوه رنج و دردهاى آدمى انديشيده‌ايد ؟ آيا چشمان خود را به سوى آسمان متوجه ساخته‌ايد ؟ آيا در آن جا به عظمت دنياهايى كه از اهميت ما مىكاهد و غرور و خود خواهىهاى ما را خرد مىكند و از دردهاى ما مىكاهد توجه كرده‌ايد ؟ ( 4 )  [ كشيش خطاب به خانم لاماركيز بيان مىدارد 
  ] :\r\n- وقتى خدا با ما است هرگز ناتوان نيستيم . وانگهى ، اگر شما در اين دنيا آرزوهايى نداشته باشيد كه بر آورده شود ، آيا وظايفى هم بر عهده نداريد كه بايد انجام دهيد ؟ » ( 5 ) \r\n","description":"","footnote":" ( 1 ) زن سى ساله ، ص 136 - 135 . .  ( 2 ) زن سى ساله ، ص 139 - 138 . .  ( 3 ) زن سى ساله ، ص 140 . .  ( 4 ) زن سى ساله ، ص 141 . .  ( 5 ) زن سى ساله ، ص 142 . . ","page_name":" 116 ","page_number":120},
  {"content":"\r\n[ كشيش 
  ] :\r\n« - خانم ، شما هنگامى به خدا متوسل خواهيد شد كه سنگينى دست او را روى خود احساس كنيد و آرزومندم كه فرصتى داشته باشيد تا به خداوند بر گرديد . شما تسلى خود را در اين مىبينيد كه چشمانتان را به جاى آن كه به سوى آنها متوجه كنيد به سوى زمين فرود آوريد . افراط در حكمت و فلسفه و پيروى از نفع شخصى قلب شما را فرسوده است . مانند اطفال بىاعتماد اين زمانه ، گوش شما به نداى مذهب شنوا نيست لذته‌اى دنيوى جز رنج و الم چيزى در بر ندارند . هر كارى بكنيد فقط نوع رنجها را تغيير مىدهد و بس .\r\nماركيز لبخند تلخى زد و گفت :\r\n- من بطلان پيش گويى شما را ثابت خواهم كرد . من نسبت به كسى كه به خاطر من مرده است وفادار خواهم ماند .\r\nكشيش چنين پاسخ داد :\r\n- رنج فقط در اشخاصى باقى خواهد ماند كه مذهب آنها را براى تحمل اين رنج آماده كرده باشد . » ( 1 )  » اندوه هم از يك سلسله ارتعاشات روحى پديد مىآيد كه حركت نخستين آن با يأس مواجه مىشود و حركت آخرين به لذت و خوشى مىانجامد . اندوه در جوانى همچون افق صبحگاهى است و در پيرى مانند افق شامگاهى . » ( 2 ) \r\n« زنان را از قيد آزاد ساختن به منزلهء فاسد كردن آنها است » وقتى كه به شخص بيگانه اجازه داده شد كه در حريم مقدس خانواده قدم بگذارد ، آيا معنايش اين نيست كه انسان همه چيز خود را در اختيارش مىگذارد ؟ اما اگر\r\n","description":"","footnote":" ( 1 ) زن سى ساله ، ص 152 . .  ( 2 ) زن سى ساله ، ص 154 - 153 . . ","page_name":" 117 ","page_number":121},
  {"content":"\r\nزنى اين مرد را به خانه راه داد ، آيا خود اين عمل خطا نيست و اگر صحيحتر گوييم ، آيا آغاز ارتكاب خطا نيست ؟ يا بايد اين اصول و مبادى را در نهايت شدت آن قبول كرد ، يا بايد در مورد تمام عشقها اغماض نمود . تا به حال در كشور فرانسه ، اجتماع توانسته يك راه ميانه اختيار كند و آن عبارت از اين است كه رنجها و بد بختىها را به ديدهء تمسخر نگاه كند . مانند اهالى اسپارت كه فقط ناشىگرى و عدم لياقت را مجازات مىكردند ، اجتماع هم گويى دزدى را مشروع مىداند ، ولى شايد اين هم روشى بسيار صحيح و عاقلانه باشد نفرت عمومى بدترين و زشتترين عقوبتهايى است كه قلب زن را به درد مىآورد . زنها مقيدند و بايد مقيد باشند كه مورد احترام قرار بگيرند ، زيرا بدون احترام اصلا زنان وجود ندارند . بنا بر اين ، نخستين توقعى كه از عشق دارند همين احترام است . فاسدترين زنها قبل از هر چيز توقع دارد كه ، مادام كه آيندهء خود را فدا مىكند ، به گذشتهء او با نظر اغماض بنگرند و سعى دارد به عاشق خود بفهماند كه به عوض لذته‌اى مقاومت ناپذيرى كه مىبخشد ، منزلت و احترامى را كه اجتماع از او دريغ خواهد داشت عاشقش نسبت به او مرعى دارد . » ( 1 ) \r\n« آسمان و دوزخ دو قطعهء شعر بزرگى هستند كه دو نقطهء محور زندگانى ما را ، كه عبارت از خوشحالى و رنج است ، تشكيل دهند . آيا آسمان هميشه تصويرى از عالم لا يتناهى احساسات ما نيست و نخواهد بود كه هيچ گاه نمىتوان جزئيات آن را نقاشى كرد ، زيرا سعادت يكى است و آيا دوزخ هم مظهر دردهاى بىپايان رنجه‌اى ما نيست كه از آن مىتوانيم قطعه‌اى شاعرانه بسازيم ، زيرا همهء رنجها با هم تفاوت بسيار دارند ؟ » ( 2 ) \r\n« زندگى زناشويى پر از اين ساعات مقدسى است كه لطف توصيف ناپذير\r\n","description":"","footnote":" ( 1 ) زن سى ساله ، ص 170 - 169 . .  ( 2 ) زن سى ساله ، ص 186 . . ","page_name":" 118 ","page_number":122},
  {"content":"\r\nآن شايد مديون يك نوع خاطرات از دنياى بهترى باشد . اشعه‌اى آسمانى بر اين صحنه ها مىتابد كه بىشك ، منظور آن تخفيف رنجه‌اى آدمى است و زندگى را بر او آسان مىگرداند . گويى دنياى لا يتناهى آن جا است و به شكل سحرآسايى در مقابل ما قرار دارد و آراء بزرگ مربوط به نظام خود را در آن جا نمايش مىدهد و در حينى كه از آينده صحبت مىدارد ، زندگى اجتماعى از قوانينش دفاع مىكند . » ( 1 ) \r\n« اين داور خدا است آن خدا است كه غالباً انتقام خود را در درون خانواده ها قرار مىدهد و تا ابد فرزندان را بر ضد مادران ، پدران را بر ضد پسران ، ملل و اقوام را بر ضد شاهان ، شاه زادگان را به ضد ملتها ، همه را به ضد همه بر مىانگيزد . اين خدا است كه در دنياى اخلاق ، احساسات را به جاى احساسات گذارد ، همانطور كه برگه‌اى تازه در بهاران برگه‌اى كهنه را عقب مىزنند و اوست كه به خاطر يك نظام تغيير ناپذير عمل مىكند و مقصود اين عمل را فقط او مىداند و بس . بىشك ، هر چيز به سوى او مىرود يا به زبان بهتر به سوى او باز مىگردد . » ( 2 ) \r\n« در دلهاى با محبت احساسات مادرى فراوانست كه قبل از آن كه به بىقيدى منتهى شود يك مادر يا بايد بميرد يا بايد به قدرت بزرگى ، چون مذهب با عشق ، متكى باشد . » ( 3 ) \r\n« از شنيدن اين كلمه ، مادام دگلمن چشمان خود را بست ، سرش را به زير افكند و نالهء بسيار خفيفى از دل بر كشيد . نگاه خود را متوجه بالا كرد ، مثل اين كه مىخواست خود را تسليم احساسات شكست ناپذيرى كند كه در بحرانهاى شديد زندگى ، ما را بىاختيار وامىدارد كه سر به سوى خداوند برداريم و از او استعانت بطلبيم . » ( 4 ) \r\n","description":"","footnote":" ( 1 ) زن سى ساله ، ص 220 . .  ( 2 ) زن سى ساله ، ص 299 . .  ( 3 ) زن سى ساله ، ص 307 . .  ( 4 ) زن سى ساله ، ص 312 . . ","page_name":" 119 ","page_number":123},
  {"content":"\r\n\r\nمنتخباتى از جملات اونوره بالزاك از چرم ساغرى - ترجمهء آقاى به آذين\r\n[ چرم ساغرى بالزاك كتابى است كه مىخواهد اين بيت جلال الدين رومى را توضيح دهد :\r\n\r\n« پس به هر ميلى كه دل خواهى سپرد\r\nاز تو چيزى در نهان خواهند برد » »\r\n\r\nاين مرد با چهرهء دراز و سفيد خود ، تصوير رنگ پريده‌اى از هوس را كه به ساده ترين اجزاى خود تحول شده باشد نشان مىداد ، در چينه‌اى صورتش اثر شكنجه‌اى ديرين پيدا بود . » ( 1 ) \r\n« آرى من مىتوانم تصور كنم كه انسان به قمار خانه برود ، در صورتى كه جز سكه طلاى خويش حايل ديگرى ميان خود و مرگ نبيند . » ( 2 ) \r\n« و همين سادگى مىرساند كه مردمى كه بدان جا مىآيند تا به خاطر ثروت و تجمل بميرند ، چه بىاعتنايى عجيبى نسبت به تجمل دارند ، و اين تضاد در هر زمينه‌اى كه روح انسان با قدرت و نيرو بر خود تأثير مىكند ديده مىشود . عاشق مىخواهد دل بر خود را در اطلس و حرير ببيند و اندامش را با پارچه‌اى لطيف مشرق زمين بپوشاند ، اما غالب اوقات در بستر درويشانه‌اى از آن كام بر مىگيرد . » ( 3 ) \r\n« مسئلهء غربى است انسان هميشه با خويشتن در جدال است . آرزوهايش را بر اثر آلام كنونى از دست مىدهد و آلام خود را به اميد آينده‌اى كه به او تعلق ندارد فريب مىدهد . » ( 4 ) \r\n« در لحظه‌اى كه جوان وارد تالار شد ، چند حريف در آن جا بودند ، سه\r\n","description":"","footnote":" ( 1 ) چرم ساغرى ، ص 12 . .  ( 2 ) چرم ساغرى ، ص 13 . .  ( 3 ) چرم ساغرى ، ص 15 . .  ( 4 ) چرم ساغرى ، ص 15 . . ","page_name":" 120 ","page_number":124},
  {"content":"\r\nپير مرد با سرهاى طاس دور ميز لميده بودند رخسار گچىشان كه مانند چهرهء سياست مداران تأثير ناپذير بود ، روح سر خورده شان ظاهر مىساخت ، و نشان مىداد كه قلبشان از مدتها پيش به هيچ چيز حتى اگر دارايى زنشان را به قمار مىگذاشتند دچار هيجان و طپش نمىشد . » ( 1 ) \r\n« در اين تالار ( قمار خانه ) كه در آن درد و رنج بايد خاموشى گزيند و بىنوايى گشاده رو باشد و نوميدى پردهء حيا بر خود بكشد براى جلب ترحم بايد بسيار بد بخت بود . » ( 2 )  [ در موقع ورود جوان به قمار خانه 
  ] :\r\n« همچنان كه محكومان هنگام ورود يك جانى مشهور به زندان به احترام از او پذيرايى مىكنند ، همانطور هم اهريمنان آدمى صورت كه با شكنجه و درد خوب آشنا بودند ، رنج ناشنيده و زخم عميقى را كه نگاهشان بكنه آن مىرسيد تجليل كردند . » ( 3 ) \r\n« نمىدانم در خودكشى چه چيز عظيم و هول انگيزى وجود دارد . براى بسيارى از مردم سقوط بدون خطر مىگذرد ، درست مانند كودكانى كه از ارتفاع بسيار كم مىافتند و مجروح نمىشوند ، ولى براى آن كه مرد بزرگى پاك درهم شكسته شود ، مىبايد از جاى بلندى بيافتد ، مىبايد تا آسمانها بالا رفته ، بهشت دور از دسترسى را يك نظر ديده باشد . راستى آن طوفانهايى كه انسان را بر آن مىدارد كه آرامش روح را در دهانهء طپانچه بجويد ، بايد تسكين ناپذير باشد . » ( 4 ) \r\n« كدام كتاب را در اقيانوس ادبيات شناور مىيابيد كه از حيث نبوغ بتواند با\r\n","description":"","footnote":" ( 1 ) چرم ساغرى ، ص 16 . .  ( 2 ) چرم ساغرى ، ص 17 . .  ( 3 ) چرم ساغرى ، ص 18 . .  ( 4 ) چرم ساغرى ، ص 22 . . ","page_name":" 121 ","page_number":125},
  {"content":"\r\nاين خبر روزنامه برابرى كند :\r\n« ديروز ساعت چهار زن جوانى از فراز پل دراز خود را به رود خانهء سن انداخت . » ( 1 )  » هزاران انديشهء مشابه تكه تكه مانند پرچم پاره‌اى كه در ميدان جنگ در اهتزاز است بر ناشناس هجوم مىآورد و از مغزش مىگذشت . گاه او لحظه‌اى بار ادراك و خاطرات خويش را بر زمين مىنهاد ، و در مقابل گلهايى كه سرشان ميان توده‌اى سبزه از باد نرمى نوسان مىكرد مىايستاد . آن وقت زندگى كه هنوز از قبول انديشهء سنگين خودكشى سرباز مىزد در او به تكاپو مىافتاد ، چشمان خود را به سوى آسمان بلند مىكرد ، ولى ابرهاى خاكسترى و وزش بادى كه از غم و اندوه گرانبار بود باز او را به مردن ترغيب مىنمود . » ( 2 )  » مرگ در روز روشن به نظرش حقير آمد ، تصميم گرفت شب هنگام بميرد ، تا به اجتماع كه پى بعظمت زندگى او نمىبرد جسدى كه قابل شناختن نباشد تحويل دهد . » ( 3 )  » لبخندى بر لبانش نقش بست ، فيلسوفانه دستش را در جيب جليقه كرد و خواست رفتار بىتشويش خود را كه در آن تحقير سردى نهفته بود از سر بگيرد ، ناگهان با تعجب شنيد كه در ته جيبش چند سكه به طرز واقعاً شگرفى صدا مىكند ، لبخند اميد چهره اش را روشن كرد و از لبانش به خطوط چهره و از آن جا بر پيشانيش لغزيد و چشمان غمناك و گونه‌اى تيره اش را از شادى درخشان نمود ، اين جرقهء سعادت به خطوط آتشى مىمانست كه پندارى روى كاغذى كه پاك سوخته و سياه شده است مىدود . » ( 4 ) \r\n","description":"","footnote":" ( 1 ) چرم ساغرى ، ص 23 . .  ( 2 ) چرم ساغرى ، ص 33 . .  ( 3 ) چرم ساغرى ، ص 25 . .  ( 4 ) چرم ساغرى ، ص 25 . . ","page_name":" 122 ","page_number":126},
  {"content":"\r\n« اين پر حرفى و اين جمله‌اى احمقانهء بازارى در حالت هولناكى كه ناشناس در آن بسر مىبرد ، براى او جلوهء همان زخم زبانهاى پست مردم كوته فكر را داشت كه با آن مردان نابغه را از پاى درمىآوردند . » ( 1 )  » اين ( موزه ) يك نوع زباله دان فلسفى بود كه هيچ چيز كم نداشت ، نه چپق دراز وحشيان نه كفشهاى سبز و زرد و ز حرم سرا ، نه خنجر خميدهء مغربى و نه بت تاتارى . حتى كيسهء توتون سرباز و ظرف نان مقدس كشيش و پرهاى اورنگ شاهى در آن يافت مىشد ، از آن گذشته ، بر اثر انعكاساتى كه معلول درهم ريختگى رنگها و تضاد شديد روشنايىها و تاريكىها بود . هزاران پديدهء نورانى اين منظرهء غريب و ناجور را به بازى مىگرفت . پنداشتى كه گوش فريادهاى بريده‌اى مىشنيد ، فكر درامهاى ناتمامى را در مىيافت و چشم فروغه‌اى خاموش نشده‌اى را مىديد . بالاخره گرد و غبارى سمج بر روى اين همه اشياء پردهء نازكى كشيده بود كه زاويه‌اى متعدد و پيچ و خمهاى فراوان آن ، نمايشى بسيار ديدنى به وجود مىآورد ، ناشناس اين سه تالار را كه در آن تمدنها ، اديان ، خدايان ، شاه كارها ، پادشاهىها ، هرزگىها همراه با عقل و ديوانگى روى هم انباشته شده بود به آينه‌اى با هزاران وجوه صيقلى تشبيه كرد كه هر وجه آن جهانى را نشان مىداد . » ( 2 )  » روح مانند شيمى معاصر كه آفرينش را از مبدا يك گاز مىداند ، بلهوسىهايى دارد ، و بر اثر تراكم سريع لذات يا نيروها و افكار خود زهره‌اى هولناكى تركيب مىكند ، چه بسا مردم كه از تأثير صاعقه آساى يك اسيد معنوى كه ناگهان در درونشان جارى مىگردد هلاك مىشوند . » ( 3 )  » آيا هيچ با خواندن آثار زمين شناسى كوويه در پهنهء بىكران زمان و مكان\r\n","description":"","footnote":" ( 1 ) چرم ساغرى ، ص 29 . .  ( 2 ) چرم ساغرى ، ص 31 . .  ( 3 ) چرم ساغرى ، ص 46 . . ","page_name":" 123 ","page_number":127},
  {"content":"\r\nجولان داشته‌ايد ؟ آيا سمند نبوغ او ، بر مثال دست جادوگرى ، شما را بر فراز پرتگاه بىپايان قرون گذشته معلق نگه داشته است ؟ لايه به لايه ، قشر به قشر زير سنگه‌اى مون مارتر ( يكى از تپه هايى كه پاريس روى آن بنا شده است ) يا در دل صخره‌اى سيستى ( نوعى سنگهاى رسوبى ) اورال ، كشف اين حيوانات كه جسد فسيل شده شان به تمدنهاى پيش از طوفان نوح تعلق دارد ، نظر وحشت زدهء روح ميلياردها سال و ميليونها اقوام را در بر مىگيرد ، اقوامى كه حافظهء ضعيف انسانى و سنت لا يزال آسمانى آنها را فراموش كرده ولى خاكسترشان در سطح كرهء ما همان دو گز خاك زراعتى را كه نان و ميوه و گل به ما بخشد تشكيل داده است .\r\nآيا كوويه بزرگترين شاعر قرن ما نيست ؟ گر چه لرد بايرون برخى آشوب روحى را در قالب كلمات تصوير نمود ، اما طبيعى دان فنا ناپذير ما به كمك استخوانهاى خشكيده جهانى را از نو ساخته ، مانند كادموس ( پهلوان فينيقى ) با چند دندان شهرهايى را دوباره بنا كرده با تعمق در چند تكه ذغال سنگ هزاران جنگل را به جانوران اسرار آميز انباشته ، و در پاى يك ماموت ( فيلهايى در عصر چهارم زمين شناسى زندگى مىكردند ) نشان اقوال غول پيكرى را باز يافته است . اين چهره ها سر بر مىدارند ، بزرگ مىشوند ، و مناطقى را فرا خور پيكر عظيم خويش مسكون مىسازند .\r\nكوويه به كمك ارقام شعر مىگويد و عظمتش در آن است كه صفرى را كنار هفت مىگذارد بىتوسل به كلمات ساختگى ، جادوگران عدم را بيدار مىكند ، قطعهء گچى را مىكاود و نقشى در آن مشاهده مىنمايد و به شما مىگويد : ببينيد ، ناگهان سنگهاى مرمر شكل حيوانى به خود مىگيرد ، و طومار جهان باز مىشود پس از سلسله‌اى بىشمار جانوران غول آسا از نژادهاى ماهى و قبيله‌اى نرم تنان ، سر انجام نوع بشر ، ثمره تباه يك بيخ بزرگوار كه شايد آفريننده آن را درهم شكسته است پديدار مىگردد . اين مردان لاغر و كوچك كه تازه ديروز زاييده شده اند\r\n","description":"","footnote":"","page_name":" 124 ","page_number":128},
  {"content":"\r\nاز نگاه دانشمند كه به گذشته متوجه است به شوق مىآيند و مىتوانند از هرج و مرج آغاز خلقت بگذرند و در حالى كه سرود بىپايانى را مىخوانند ، در نوعى معراج رو به قهقرا ، شكلى به گذشته جهان بدهند . در مقابل اين رستاخيز وحشتناك كه آواز يك نفر به تنهايى آن را بر انگيخته است ، اين دقيقه زندگى كه نصيب ما است ، اين شىء ناچيز از آن بىنهايت بىنام كه همه عوالم را در بر مىگيرد و ما نام زمان بر آن نهاده‌ايم ، در نظر ما بس حقير مىآيد ، زير ويرانه‌اى آن همه جهان گذشته خرد مىشويم و از خود مىپرسيم : افتخارات ما ، كينه ها و عشقهاى ما به چه درد مىخورد ؟ و آيا مىبايد رنج را قبول كنيم ، تا در آينده يك نقطهء نامحسوس گرديم ؟ اين افكار ما را از زمان حال ريشه كن مىكند ، نمىدانيم مرده يا زنده‌ايم تا آن كه نوكر ما از در داخل مىشود و پيغام مىآورد :\r\nخانم كيتس جواب داده‌اند كه منتظر آقا هستند . » ( 1 )  » وحشتهاى زندگى قادر نبود به روحى كه با وحشتهاى مرگ خو گرفته بود كارگر افتد . » ( 2 )  » و نيز چون ديگر لذتى را نمىشناسد از درد و رنج هم فارغ است . » ( 3 )  » ولى اين خطا را بايد از آن دانست كه تفكراتش روى زندگى و ادراك او پرده‌اى كشيده بود . » ( 4 )  » آخر ، اين چه خطايى است كه شما را به مردن ترغيب مىكند ؟ - علت مرگ مرا در انگيزه‌اى مستندى كه در غالب خودكشىها ديده مىشود جستجو نكنيد ، براى آن كه لازم نباشد درد بىمانند خود را بر شما افشا كنم ، دردى كه به دشوارى در بيان آدمى مىگنجد ، همين قدر به شما مىگويم كه من در عميقترين ، پستترين ،\r\n","description":"","footnote":" ( 1 ) چرم ساغرى ، ص 40 . .  ( 2 ) چرم ساغرى ، ص 43 . .  ( 3 ) چرم ساغرى ، ص 46 . .  ( 4 ) چرم ساغرى ، ص . . ","page_name":" 125 ","page_number":129},
  {"content":"\r\nدل خراشترين فقر به سر مىبرم . » ( 1 )  » انسان را دو چيز كه به طور غريزى انجام مىدهد از پا در مىآورد و سرچشمهء زندگىاش را خشك مىكند ، همهء اشكالى كه اين دو علت مرگ به خود مىگيرد در دو فعل بيان مىشود : خواستن و توانستن ، ولى ميان اين دو حد نهايى اعمال بشرى دستور ديگرى هم هست كه دانايان آن را به كار مىبرند ، و من سعادت عمر خود را مديون آن هستم ، خواستن ما را مىسوزاند ، توانستن نابودمان مىكند ، ولى دانستن وجود ناتوان ما را در يك حالت آرامش پيوسته نگه مىدارد . از اين رو آرزو يا خواستن در من مرده است ، چون انديشه‌ام آن را كشته است ، حركت يا توانستن هم در من به صورت اعمال طبيعى اعضاى من انجام مىگيرد ، در دو كلمه بگويم : من زندگى خود را نه در قلب كه مىشكند ، نه در حواس كه تيرگى مىگيرد ، بلكه در مغز كه فرسوده نمىشود و بيش از همه دوام مىآورد نهاده‌ام . » ( 2 )  » بارى همه چيز به دست آورده‌ام . زيرا دانسته‌ام كه بايد به همه چيز بىاعتنا بود . تنها جاه طلبى من ديدن بوده است ، ولى ديدن ، مگر همان دانستن نيست ؟ . . . اوه ؟ اى جوان مگر دانستن لذت بردن با نظر عقل نيست ؟ مگر درك نفس واقعيت و تصرف در ذات آن نيست ، از يك تملك مادى چه چيزى به جا مىماند ؟ يك خاطره و خيال . پس قضاوت كنيد كه چه زيبا است زندگى آن كس كه بتواند همهء واقعيتها را در انديشهء خود نقش كند و چشمه‌اى سعادت را به روح خويش منتقل سازد . . . آن چه مردم غصه ، عشق ، جاه طلبى ، شكست و اندوه مىنامند براى من يك رشته افكار است كه آن را به صورت تخيلات و رؤياها در مىآورم و به جاى آن كه احساسشان كنم آنها را در بيان مىآورم و ترجمه مىكنم . به جاى آن كه بگذارم زندگى مرا پاره كنند و\r\n","description":"","footnote":" ( 1 ) چرم ساغرى ، ص 51 . .  ( 2 ) چرم ساغرى ، ص 57 . . ","page_name":" 126 ","page_number":130},
  {"content":"\r\nاز هم بدرّند آنها را به صورت داستان مىآورم و گسترش مىدهم . » ( 1 )  » زيرا درد شايد جز يك لذت شديد چيزى نباشد ، چه كسى مىتواند نقطه‌اى را كه در آن لذت درد مىگردد و نقطه‌اى را كه درد هنوز لذت است معين كند ؟ آيا شديدترين پرتو دنياى معنوى چشم را نوازش نمىدهد ؟ و حال آن كه ملايم تاريكى جهان مادى هميشه باعث آزار بينايى است . كلمه دانايى آيا از دانستن مشتق نمىشود ؟ و ديوانگى اگر افراط در خواستن يا توانستن نباشد ، پس چيست ؟ ( 2 ) \r\n« و از فقدان كسى كه نبوغش آن قدر بود كه به يك اندازه بتوان سراغ او را از دريا و يا از زندان گرفت زارىها نموديم . » ( 3 ) \r\n« رژيم منفورى كه قهرمانى توده ها آن را واژگون ساخت به يك روسپى مىمانست كه انسان مىتوانست با آن بگويد و بخندد و عشرت كند ، ولى وطن زوجهء پاك دامن و بد خلقى است كه ما نوازشهاى آن را خواه ناخواه بايد قبول كنيم . » ( 4 ) \r\n« و از آن جا كه ما به يك اندازه بريش آزادى و استبداد مىخنديم و دين و بىدينى هر دو را مسخره مىكنيم ، از آن جا كه وطن براى ما پاى تختى است كه افكار در آن مبادله مىشود و از قرار سطرى فلان قدر به فروش مىرسد ، جايى است كه در آن هر روز ضيافتهاى چرب و شيرين و نمايشهاى متعدد به همراه دارد ، جايى كه زنان هرزه در آن مىلولند و عشق بازى مانند درشكه‌اى كرايه‌اى براى مدتى معين مىباشد . » ( 5 ) \r\n","description":"","footnote":" ( 1 ) چرم ساغرى ، ص 58 . .  ( 2 ) چرم ساغرى ، ص 59 . .  ( 3 ) چرم ساغرى ، ص 64 . .  ( 4 ) چرم ساغرى ، ص 65 . .  ( 5 ) چرم ساغرى ، ص 66 . . ","page_name":" 127 ","page_number":131},
  {"content":"\r\n« اگر ما هنگام ارتكاب نخستين گناهان خود آن قدر لذت برده‌ايم براى آن بود كه ندامتى داشتيم كه آن را زيبا و گيرا مىنمود و مزه‌اى به آن مىداد . » ( 1 ) \r\n« گويندهء اولى گفت :\r\nاوه ، حالا براى ما يك چيز باقى مانده است . . . ديگرى پرسيد :\r\n- چه چيز ؟ - جنايت . ( سياسى ) رافائل جواب داد :\r\n- اين از آن كلمه ها است كه به بلندى دار و به عمق رودخانهء سن است . » ( 2 ) \r\n« هميشه بىپول بود و مانند همهء اشخاص با قريحه به تنبلى توصيف ناپذيرى مبتلا بود ، يك كتاب را در يك جمله به صورت كسانى كه قادر نبودند يك كلمهء درست و با معنى در كتاب خود بگنجانند پرتاب مىكرد ، در دادن وعده هايى كه هرگز به انجام نمىرسيد دل و دستى گشاده داشت ، از ثروت خيالى و افتخارات خود بالشى ساخته روى آن به خواب رفته بود و اين خطر در پيش روى او بود كه روزى در پيرى در نوانخانه بيدار شود . » ( 3 ) \r\n« با شاعرى صحبت مىكرد كه اگر قريحه اش به همان قدرت دشمنى و كينه اش بود ، گفته هايش همهء آثار زمان حاضر را خرد مىكرد . هر دوشان ضمن تعارف و چاپلوسىهايى كه با يكديگر مبادله مىكردند ، سعى داشتند نه راست بگويند و نه دروغ . » ( 4 ) \r\n","description":"","footnote":" ( 1 ) چرم ساغرى ، ص 69 . .  ( 2 ) چرم ساغرى ، ص 69 . .  ( 3 ) چرم ساغرى ، ص 71 . .  ( 4 ) چرم ساغرى ، ص 73 . . ","page_name":" 128 ","page_number":132},
  {"content":"\r\n« اوه ، تو كالسكهء يك دلال معاملات صرافى را به جاى پيك سعادت مىگيرى . برو ، وقتى كه ببينى ثروت امكان آن را كه روزى مرد بزرگى باشى از تو مىگيرد زود از آن خسته مىشوى . » ( 1 ) \r\n« منظرهء اين مجلس در عين حال يك كتاب و يك پرده نقاشى بود . مكتبهاى فلسفى و اديان و اخلاق كه از اقليمى به اقليم ديگر آن همه با هم تفاوت دارند ، انواع حكومتها ، و بالاخره همهء آثار بزرگ عقل بشر زير ضربات داسى كه به درازاى داس زمان بود از پا در افتادند ، شما به زحمت مىتوانستيد حكم كنيد كه اين داس را آيا خردمست به حركت مىآورد ، يا مستى كه خردمند و روشن بين شده است ، به نظر مىرسد كه اين اشخاص كه گويى طوفانى آنها را از جا بر كنده بود ، مىخواستند مانند درياى خروشان صخره ها و همهء قوانين را كه تمدن از ميان آن شناور است بر اندازند و از اين راه ارادهء خداوند را اجراء كنند كه خوبى و بدى هر دو را در طبيعت رها كرده و راز نبرد هميشگى شان را تنها براى خود نگه داشته است . اين بحث بىبند و بار و خنده آور تا حدى به صورت اجتماع شبانهء جادوگران فهم و ادراك در آمد . » ( 2 ) \r\n« چه آدمهاى بىشعورى هستيد مىخواهيد ملتى را با خلال دندان پاكيزه كنيد پس به نظر شما عدالت خطرش بيشتر از دزدها است . » ( 3 ) \r\n« آزادى هرج و مرج به بار مىآورد ، هرج و مرج به استبداد منجر مىشود و استبداد هم دوباره آزادى را به دنبال دارد . تا كنون ميليونها نفر نابود شدند و نتوانستند هيچ يك از اين انواع حكومت را به پيروزى كامل برسانند . . . بشر هر بار كه تصور مىكند چيزى را تكميل كرده ، در واقع فقط آن را جا به جا كرده است . » ( 4 ) \r\n","description":"","footnote":" ( 1 ) چرم ساغرى ، ص 75 . .  ( 2 ) چرم ساغرى ، ص 79 . .  ( 3 ) چرم ساغرى ، ص 83 . .  ( 4 ) چرم ساغرى ، ص 84 . . ","page_name":" 129 ","page_number":133},
  {"content":"\r\n« آخر ، عزيزم ، ناپلئون اقلًا افتخاراتى براى ما كسب كرد .\r\nآخ ، افتخارات چه كالاى ناجورى ، كه بايد گران خريد و نمىتوان حفظ كرد . آيا كسب افتخار خود خواهى مردان بزرگ نيست ؟ همانطور كه خوشبختى خود خواهى مردم احمق است . » ( 1 ) \r\n« مريد سن سيمون پرسيد :\r\nبا اين همه مگر هدف اجتماع تأمين آسايش همهء مردم نيست ؟ طرفدار استبداد گفت :\r\nشما اگر پنجاه هزار فرانك در آمد سالانه داشتيد هرگز به فكر مردم نمىافتاديد آيا شما واقعاً شور عشق بشريت را در سر داريد ؟ پس به ماداگاسكار برويد ، شما آن جا يك ملت كوچك و قشنگ و تر و تازه‌اى داريد كه مىتوانيد سنسيمونيزه اش كنيد و پس از طبقه بندى در شيشه اش بگذاريد ، ولى اين جا هر كس به طور خيلى طبيعى ، مانند ميخى كه در سوراخى جاى بگيرد ، به لانهء خود مىرود ، دربان براى خودش دربان است و احمق هم احمق ، بدون آن كه لازم باشد يك انجمن كشيشان آنها را به اين درجه ارتقاء بدهد .\r\nجمهورى خواه گفت پس شما طرفدار شارل دهم هستيد - براى چه نباشم ؟ من از استبداد خوشم مىآيد ، چون نوعى تحقير به نوع بشر در آن نهفته است . من كينه‌اى ندارم ، بس كه خنده آورند مگر كم چيزى است كه انسان در فاصلهء سى ميليون فرسخى خورشيد در يك اطاق بر تخت بنشيند ؟ » ( 2 ) \r\n« طرفدار شال دهم گفت :\r\n","description":"","footnote":" ( 1 ) چرم ساغرى ، ص 85 . .  ( 2 ) چرم ساغرى ، ص 88 . . ","page_name":" 130 ","page_number":134},
  {"content":"\r\nفهم و هوش همه چيز را نابود كرده است ، آزادى مطلق ملتها را به خود كشى سوق مىدهد ، آنها مثل يك انگليسى ميليونر از پيروزى خود دچار ملال مىشوند .\r\nجمهورى خواه گفت :\r\nپس چيز تازه‌اى داريد بگوييد ؟ شما امروز همهء قدرتها را مسخره كرده‌ايد ، حتى انكار وجود خدا چيز مبتذلى شده است . ديگر به هيچ چيز اعتقاد نداريد ، همين است كه اين قرن مانند سلطان پيرى است كه عياشى و هرزگى رمقى براى آن نگذاشته است . » ( 1 ) \r\n« - بله ، آقا ، طرز حكومت فعلى عبارت است از حكومت افكار عمومى .\r\nافكار عمومى ؟ به اين ديگر از هر روسپى هرزه تر است . اگر ما از شما مردان اخلاق و سياست پيروى كنيم ، بايد هميشه قوانين شما را به طبيعت و افكار عمومى را بر وجدان ترجيح بدهيم . برويد ، بابا . همه چيز درست و همه چيز نادرست است . اگر اجتماع بالش پر قو به ما ارزانى داشته است ، اين احسان خود را با بيمارى نقرس مكافات داده است ، همچنان كه آيين داد رسى را هم براى ملايم كردن قرار داده و زكام را به دنبال شاله‌اى كشمير فرستاده است . اميل سخن اين دشمن بشر را قطع كرد . ناكس چگونه در مقابل اين همه شراب و غذاهاى لذيذ در حالى كه تا گلو روى ميز افتاده‌اى مىتوانى از تمدن بد بگويى ؟ بيا اين آهو را كه شاخ و پاى طلايى دارد زير دندان بگذار و ديگر پستان مادرت را گاز نگير . » ( 2 ) \r\n« مگر تقصير من است كه مذهب كاتوليك نيم ميليون خدا را در يك كيسه آرد مىچپاند ، يا اين كه جمهورى هميشه به كسى مثل ناپلئون منتهى مىشود . » ( 3 ) \r\n« كانت : آقا ، اين هم يك بالونى است كه به هوا فرستاده‌اند تا اشخاص ساده لوح\r\n","description":"","footnote":" ( 1 ) چرم ساغرى ، ص 89 . .  ( 2 ) چرم ساغرى ، ص 91 . .  ( 3 ) چرم ساغرى ، ص 93 . . ","page_name":" 131 ","page_number":135},
  {"content":"\r\nرا سر گرم كنند ماترياليسم و اسپريتواليسم اينها دو تا راكت قشنگ هستند كه حقه بازان ردا پوش با آن توپ واحدى را به طرف هم پرتاب مىكنند . » ( 1 ) \r\n« هنر پيشه دكمه‌اى لباس سياه خود را بست ، دستكشهاى زردش را به دست كرد ، قيافه اش را پيچاند و چشمهاى خود را لوچ نمود تا اداى مجلهء دوموند را در آورد ، ولى همهمه بر صداى او غلبه كرد و نگذاشت حتى يك كلمه از گفته‌اى مسخره اش را كسى بشنود ، گر چه او نتوانست قرن ما را بنمايش بگذارد ، اما در عوض شخصيت مجله را توانست نشان بدهد ، زيرا خودش هم نفهميد كه چه گفت . » ( 2 ) \r\n« رافائل گفت : . . . در مقابل آن همه آثار كه ايمان به جا گذاشته است بىدينى مانند اسكلتى جلوه مىكند كه چيزى از آن زاييده نشده است ، نظر تو چيست ؟ » ( 3 ) \r\n« تو به خدا ايمان دارى ؟ بسيار خوب ، براى اين كه هم رنگ جماعت باشيم جام خود را به سلامتى . . . بلند كنيم - و آن دو با هم جام خوشبوى و گاز دار دانش و شعر و بىايمانى را سر كشيدند . » ( 4 ) \r\n« سر پيش خدمت گفت : « - آقايان لطفاً به سالن تشريف ببريد قهوه آماده است . در اين لحظه تقريباً همهء مهمانان در نشاهء لذت بخشى بودند كه در آن روشنايى عقل خاموش شده و تن كه از سلطه جابرانه اش رهايى يافته است - خود را به دست شادمانى مىسپارد . برخى به اوج مستى رسيده بودند و افسرده حال به صد زحمت مىكوشيدند تا چيزى را به درستى در انديشهء خود مجسم كنند و از اين راه گواهى بر وجود خويش بيابند . » ( 5 )  » تنها در پاريس مىتوان به چنين موجوداتى بر خورد كه با چهره‌اى ساده و\r\n","description":"","footnote":" ( 1 ) چرم ساغرى ، ص 93 . .  ( 2 ) چرم ساغرى ، ص 95 . .  ( 3 ) چرم ساغرى ، ص 98 . .  ( 4 ) چرم ساغرى ، ص 99 . .  ( 5 ) چرم ساغرى ، ص 99 . . ","page_name":" 132 ","page_number":136},
  {"content":"\r\nپاك ، عميقترين آلودگى و خالصترين فساد را زير پيشانى نازنين و مهربانشان كه به گل مينا مانند است نهان مىدارند . » ( 1 )  » هميشه يك عشق ريايى براى فروش داشت و مىتوانست براى بدرقهء قربانى خويش اشك در چشم بياورد و نيز از خواندن وصيت نامه اش شادى نمايد . » ( 2 )  » يكىشان جان فساد بود و ديگرى فساد بىجان ، » ( 3 ) \r\n« در يك كلمه ، كشتن احساسات به خاطر دير زيستن ، يا پذيرفتن شكنجه‌اى عشق و سودا و جوان مرگ شدن ، اين حكمى است كه در بارهء ما رانده‌اند . » ( 4 ) \r\n« رافائل در سخن او دويد و فرياد كشيد :\r\nاحمق ، اگر بخواهى همينطور گفته هايت را خلاصه كنى چندين مجله خواهد شد اگر من ادعاى آن داشتم كه اين دو مفهوم را به درستى و پاكيزگى بيان كنم ، به تو مىگفتم كه انسان با به كار بردن نيروى عقلانى خود فاسد مىشود و با نادانى پاك مىگردد . اما اين هم حكم محكوميت اجتماعات است ولى خواه با عاقلان زندگى كنيم و خواه با ديوانگان هلاك شويم ، دير يا زود مگر نتيجه يكى نيست ؟ اميل در جواب گفت :\r\n- تو مرا در بارهء قدرت خداوندى به شك مىاندازى ، زيرا بيش از آن كه او توانا باشد تو احمقى » ( 5 )  » پدرم دوباره به سخن در آمد :\r\n- ولى اگر براى حفظ آبرو مجبور مىشديد پولى روى ميز بگذاريد ، به هيچ وجه جاى تعجب نبود . شما در چشم مردم به اندازه كافى بزرگ هستيد كه حق داشته باشيد\r\n","description":"","footnote":" ( 1 ) چرم ساغرى ، ص 107 . .  ( 2 ) چرم ساغرى ، ص 107 . .  ( 3 ) چرم ساغرى ، ص 108 . .  ( 4 ) چرم ساغرى ، ص 115 . .  ( 5 ) چرم ساغرى ، ص 115 . . ","page_name":" 133 ","page_number":137},
  {"content":"\r\nمرتكب حماقتهايى بشويد . » ( 1 )  » روح من كه در پرواز هميشه به مانع بر مىخورد در خود فرو رفته بود . » ( 2 )  » بىشك براى يك اجتماع تصنعى كه زندگى خود را در نور چراغها مىگذارند و همهء افكار خود را با جملات قرار دادى يا كلماتى كه مد خواسته است بيان مىكند ، من بيش از حد ساده بودم . » ( 3 )  » براى قضاوت در بارهء هر كس دست كم بايد از راز نهان انديشه ها و بد بختىها و هيجاناتش با خبر بود . اگر جز حوادث مادى زندگى شخص نخواهند چيزى بدانند ، در اين صورت وقايع نگارى كرده‌اند و تنها ابلهان ممكن است آن را تاريخ بشمارند . » ( 4 )  » حساسيت من در تحريكات آشنايىها و لذات زندگى ، يعنى در آن چه زيباترين جانها را كوچك مىسازد و آن را به صورت ژنده پاره‌اى درمىآورد به هدر نرفته است . » ( 5 )  » پس از آن كه بر قلهء سرشت بشرى به بازى رفتم ، ملاحظه كردم كه كوه هايى كه مىبايست بر آن صعود كنم همه در پيش است و مشكلات همه بر جا است ، آن غرور عظيمى كه در من مىجوشيد ، آن اعتقاد پر شكوه به سر نوشت خود كه سر به نبوغ مىزند ، به شرط آن كه انسان در تماس با امور زندگى نگذارد به همان آسانى كه گوسفند پشم خود را در خارستانهايى كه از آن مىگذرد ، از دست مىدهد ، روحش پاره پاره شود . » ( 6 ) \r\n","description":"","footnote":" ( 1 ) چرم ساغرى ، ص 127 . .  ( 2 ) چرم ساغرى ، ص 133 . .  ( 3 ) چرم ساغرى ، ص 135 . .  ( 4 ) چرم ساغرى ، ص 137 . .  ( 5 ) چرم ساغرى ، ص 137 . .  ( 6 ) چرم ساغرى ، ص 139 . . ","page_name":" 134 ","page_number":138},
  {"content":"\r\n« زنها نمىدانم بر اثر كدام تمايل روح خود عادت دارند كه در يك مرد صاحب هنر تنها عيبهاى وى و در يك احمق تنها صفات خوب او را ببينند . آنها براى صفات خوب مردان بىمايه كه چيزى جز ستايش دايم عيبهاى خود آنها نيست تمايل بزرگى نشان مىدهند و حال آن كه يك مرد برجسته آن قدرها لذت به ايشان نمىبخشد كه جبران نواقص او را بكند . قريحه و هنر يك تب گاه گير است و هيچ زنى دوست ندارد كه تنها در زحمات آن شريك باشد ، بلكه همه مىخواهند در دل دادگان خويش دلايلى براى ارضاى خود خواهى شان بيابند ، يعنى باز خودشان را در ما دوست دارند . » ( 1 )  » زنهاى خود فروشى كه زندگىشان به امتحان كردن لباسهاى ابريشم كشمير مىگذرد و نقش جا رختى مد را بازى مىكنند . فدا كارى ندارند ، بلكه خود نيز همان را طلب مىكنند ، و در عشق لذت فرمان دادن را مىبينند نه فرمان بردن را . » ( 2 )  » براى مردان برجسته زنهاى شرقى لازم است كه تنها دغدغه شان بررسى احتياجات آنها باشد ، زيرا بد بختى براى چنين مردان در ناهماهنگى خواسته ها و وسايل ايشان است . » ( 3 )  » مردى كه آيندهء زيبايى را براى خود پيش بينى مىكند ، در زندگى سراسر فقر خود مانند بىگناهى كه به پاى دار مىرود قدم بر مىدارد و به هيچ وجه شرمنده نيست . » ( 4 )  » خطاى مردان برجسته در آن است كه ساله‌اى جوانى خود را صرف آن مىكنند كه خود را شايستهء توجه نمايند . » ( 5 ) \r\n","description":"","footnote":" ( 1 ) چرم ساغرى ، ص 140 . .  ( 2 ) چرم ساغرى ، ص 141 . .  ( 3 ) چرم ساغرى ، ص 141 . .  ( 4 ) چرم ساغرى ، ص 143 . .  ( 5 ) چرم ساغرى ، ص 144 . . . ","page_name":" 135 ","page_number":139},
  {"content":"\r\n« اشخاصى كه در راس حكومتاند چنان احتياج شديدى به باور داشتن فضل متظاهر و هنر گستاخ دارند كه چشم داشت پاداشهاى بشرى از جانب يك دانشمند واقعى جز خامى و كودكى نيست . البته من در صدد آن نيستم كه در بارهء معتقدات عمومى در مورد فضيلت ، يا در بارهء مزاميرى كه نوابغ ناشناخته از ازل سروده‌اند به طول و تفصيل بپردازم ، من مىخواهم علت موفقيت متواتر اشخاص مبتذل را از راه منطق بيان كنم . افسوس علم با چنان محبت مادرانه‌اى سرشته است كه شايد اگر جز شاديه‌اى پاك و شيرينى كه با آن فرزندان خود را تغذيه مىكند ، پاداش ديگرى از آن بخواهند ، مرتكب جنايتى شده‌اند . » ( 1 )  » وقتى كه از بلنديهاى تفكرات علمى به زير مىآييم ، باز يافتن كشاكش جهان براى ما به يك باره امرى خسته كننده است ، از اين رو من در آن هنگام علت برهنگى صومعه ها را كاملًا دريافتم . » ( 2 )  » از آن گذشته بايد با شرمسارى اقرار كنم كه من عشق را در بينوايى و فقر نمىتوانم به تصور آورم . شايد هم اين انحرافى در من باشد كه معلول آن بيمارى بشرى است كه نام تمدن بر آن نهاده‌ايم . » ( 3 )  » پيدا بود كه از دانستن آن كه ارادهء انسانى يك نيروى مادى شبيه به نيروى بخار است خيلى خوشش آمد و نيز از اين كه اگر شخص عادت كند كه اين نيرو را متراكم سازد و حاصل آن را به كار گيرد و اين توده سيال را پيوسته متوجه ضمير ديگران بنمايد . هيچ چيز در زمينهء معنوى تاب مقاومت با چنين قدرتى را ندارد ، چنين كسى به ميل خود خواهد توانست هر چه را كه مربوط به انسانيت است دگرگون\r\n","description":"","footnote":" ( 1 ) چرم ساغرى ، ص 144 . .  ( 2 ) چرم ساغرى ، ص 146 . .  ( 3 ) چرم ساغرى ، ص 156 . . ","page_name":" 136 ","page_number":140},
  {"content":"\r\nسازد ، حتى قوانين مطلق طبيعت را . » ( 1 )  » هيچ چيز در زبانهاى بشرى ، هيچ فكر به وسيلهء رنگ يا مرمر يا كلمات و نغمات نمىتواند نيرو و حقيقت و كمال و سرازيرى ناگهانى احساسات را در روح انسان بيان كند آرى هنر جز دروغ نيست .\r\nعشق ، پيش از آن كه براى هميشه با زندگى ما در آميزد و تا ابد آن را به رنگ آتشين خود در آورد ، تغييرات بىنهايتى به خود مىبيند . تجزيه و تحليل هنرمند نمىتواند به راز اين نوشداروى نامحسوس پى ببرد . براى كسى كه خود گرفتار نيست عشق حقيقى به صورت فرياد و آه ملال انگيز بيان مىشود . بايد خود صميمانه عاشق بود تا هنگام خواندن داستان ، كلاريس هارلو ، با نعره‌اى لا و ليس هم آواز شد . عشق يك چشمهء طبيعى است كه از بستر سبزه و گل و سنگ ريزه گذشته به صورت رودخانه و شط درمىآيد و بهر موجى شكل و طبيعت آن دگرگون شده به اقيانوس بىپايان مىريزد كه افكار ناقص در آن يكنواختى و ملال مىبينند ، اما ارواح بلند در مشاهدات دايم غوطه ور مىگردند . با چه جراتى مىتوان اين رنگ آميزى زود گذر احساسات ، اين لحظات ناچيز و بس گرانبها ، اين سخنانى كه گنجينه‌اى زبان براى اداى لحن آن كافى نيست و اين نگاه ها را كه از هر شعر پر مغزى بارورتر است توصيف كرد ؟ . . . وقتى كه ما براى توصيف اسرار زيبايى كه به چشم ديده مىشود باندازهء كافى لغت نمىيابيم ، آخر چگونه مىتوانيم آشوبهاى شديد و اسرار آميز روح را با توسل به كلمات باز نماييم ؟ . » ( 2 )  » مطالعات من در بارهء قدرت معنوى انسانى ، كه بسيار كم شناخته شده است ، دست كم به درد اين كار مىخورد كه در عشق من پاره‌اى دلايل زنده براى اثبات تئورى من بجويد . در اين يگانگى دانشمند و عاشق ، در اين اتحاد يك بت پرستى واقعى و\r\n","description":"","footnote":" ( 1 ) چرم ساغرى ، ص 170 . پ .  ( 2 ) چرم ساغرى ، ص 176 . . ","page_name":" 137 ","page_number":141},
  {"content":"\r\nعشق به علم ، نمىدانم چه چيز غريب و شگرفى وجود داشت . غالباً علم از آن چه موجب نوميدى عاشق مىشد خشنود بود و عاشق نيز هنگامى كه مىپنداشت به پيروزى نايل مىشود علم را با خوشوقتى از خود دور مىكرد . » ( 1 )  » كشيشان و قاضيان و زنان هرگز كاملًا جامه از تن خود بر نمىگيرند . » ( 2 )  » اشخاص بىنوا ناچار از فدا كارىهايى هستند كه به هيچ وجه نمىتوانند از آن براى زنانى كه در يك محيط به تجمل و ظرافت به سر مىبرند سخن بگويند ، زيرا اينان دنيا را از وراى منشورى مىبينند كه به اشخاص و اشياء رنگ طلا مىدهد . اين زنان كه به علت خود خواهى خوش بين و محض رعايت آداب بىرحماند . خود را به نام خوشىهاى زندگى از فكر كردن معاف مىدارند و به سبب كشش لذات بىاعتنايىشان را نسبت به بد بختان بر خود مىبخشند . براى آنها يك شاهى هرگز يك ميليون نيست ، بلكه ميليون در نظرشان ارزش يك شاهى دارد . » ( 3 )  » عشق در ما نوعى احترام مذهبى نسبت به خود به وجود مىآورد ، ما در وجود خويش به يك زندگى ديگر احترام مىگذاريم و آن وقت عشق وحشتناكترين بد بختى مىگردد ، يك بد بختى همراه با اميدوارى . » ( 4 )  » وقتى كه آتش قلبم كه از همهء خطوط سيماى من زبانه مىكشيد با شدتى بيش از حد بر گونه اش سيلى مىنواخت ، آن لبخند خود خواسته را كه به شكل قرار دادى بر لبان همهء تصويرهاى نمايشگاه نقش بسته است به من تحويل مىداد . » ( 5 )  » خودت را در عيش و نوش عميقى فرو ببر ، آن وقت يا عشق تو در آن هلاك\r\n","description":"","footnote":" ( 1 ) چرم ساغرى ، ص 179 . .  ( 2 ) چرم ساغرى ، ص 183 . .  ( 3 ) چرم ساغرى ، ص 187 . .  ( 4 ) چرم ساغرى ، ص 194 . .  ( 5 ) چرم ساغرى ، ص 211 . . ","page_name":" 138 ","page_number":142},
  {"content":"\r\nمىشود ، يا خودت . » ( 1 )  » سرداران ، وزيران ، هنرمندان به علت نيازشان به آن كه تفريحات شديدى را در مقابل جريان زندگيشان كه آن قدر از حدود معيشت متعارفى بيرون است بگذارند همه شان كم و بيش تمايلى به سوى عياشى دارند . از همه گذشته جنگ عياشى با خون است و همچنان كه سياست عياشى با منافع عمومى است . » ( 2 )  » همه چيزهاى افراطى با هم برادرند . اين شگفتىهاى غول آساى اجتماعى داراى همان قدرت جاذبهء غرقابها مىباشند و همانطور كه سنت هلن ناپلئون را به سوى خود مىخواند - آنها ما را به جانب خود مىكشند ، ما را خيره مىسازند و دچار سر گيجه مىكنند . » ( 3 )  » تمتع خشن حيوانى كه علم در ژرفناى آن به جستجوى روح رفته است ، وارفتگى فسون سازى بدنبال دارد كه مردانى كه از هوش و عقل خود ملول شده‌اند در آرزوى آن آه مىكشند . مگر نه عياشى نوع باج است كه نبوغ به اهريمن مىپردازند ؟ همهء مردان بزرگ را در نظر بياورد هر گاه شهوت پرست نباشند ، طبيعت آنان را لاغر و ناتوان مىآفريند ، يك قدرت آسمانى كه گويى قصد ريشخند ، يا بر آنها حسد مىبرد ، روح يا تنشان را معيوب مىسازد تا كوششهاى خود را خنثى كنند . » ( 4 )  » من يا خيلى زود و يا خيلى دير به دنيا آمده‌ام . بىشك اگر به اين ترتيب از حدت زندگيم نمىكاستم ، نيروى من براى دنيا خطرناك مىشد . » ( 5 )  » قدرتى كه بتوان بدون ترس از كيفر با آن به مقابله برخاست ، ديگر نزديك\r\n","description":"","footnote":" ( 1 ) چرم ساغرى ، ص 243 . .  ( 2 ) چرم ساغرى ، ص 252 . .  ( 3 ) چرم ساغرى ، ص 253 . .  ( 4 ) چرم ساغرى ، ص 255 . .  ( 5 ) چرم ساغرى ، ص 255 . . ","page_name":" 139 ","page_number":143},
  {"content":"\r\n\r\nبه زوال است ، اين نكته در قلب زنان عميقتر نقش بسته است تا در مغز پادشاهان . » ( 1 )  » بنا بر اين يكى از شرايط زندگى شما همان هواى غليظ خانه‌اى چوپانى و دره ها است ، بلى ، هوايى براى زندگى مردانى كه در آتش نبوغ مىسوزند لازم است . » ( 2 )  » در او ( آن زن ) همان حركات پوشيده و رهبانى زنانى بود كه عادت دارند با خود مهر بورزند تا بىشك از عشق محروم نمانند . » ( 3 )  » انكار نمىتوان كرد كه كليد همه دانشها علامت استفهام است ، بيشتر اكتشافات بزرگ را مديون كلمهء ( چگونه ؟ ) مىباشيم و خردمندى در زندگى شايد عبارت از اين باشد كه در هر مورد از خود بپرسيم : چرا ؟ گر چه اين دانايى ساختگى پندارهاى خام ما را ويران مىكند . » ( 4 ) \r\nمنتخباتى از جملات كتاب نود و سه تأليف ويكتور هوگو ترجمه از آقاى منصور زنديه\r\n1 - « لاويرويل احساس كرد كه لازم است از نو با وقار و جدى گردد .\r\nپرسيد ناخدا كجا هستيم ؟ ناخدا جواب داد : در دست ارادهء خدا . » ( 5 )  2 - « همانطور كه خودش گفته بود بيشتر در حال رؤيا بود تا در عالم تفكر ،\r\n","description":"","footnote":" ( 1 ) چرم ساغرى ، ص 301 . .  ( 2 ) چرم ساغرى ، ص 275 . .  ( 3 ) چرم ساغرى ، ص 379 . .  ( 4 ) چرم ساغرى ، ص 380 . .  ( 5 ) نود و سه ، ويكتور هوگو ، ترجمه منصور شريف زنديه ، ص 63 . . ","page_name":" 140 ","page_number":144},
  {"content":"\r\nزيرا شخص متفكر هدف دارد و شخص رؤيايى بىهدف است . » ( 1 )  3 - « روح شير مىدهد ، خرد شير خوار است ، شباهتى موجود است بين پرستارى كه شير خود را مىدهد و آموزگارى كه فكر خود را تسليم مىكند . گاهى آموزگار پدرتر از پدر است ، همانطور كه اغلب پرستار مادرتر از مادر است . » ( 2 )  4 - « كنوانسيون اخلاق جهانى را پايهء اجتماع و وجدان جهانى را پايهء قانون اعلام مىكرد و تمام آن بندگى كه الغاء شد ، برادرى كه اعلام گرديد ، انسانيت كه مورد حمايت قرار گرفت ، وجدان بشرى كه جامهء اصلاح پوشيد ، قانون كار كه بر حق تغيير يافت ، كار سخت كه به كار قابل تحمل و ثروت ملى كه تثبيت شد ، طفوليت و كودكى كه وضعش روشن گرديد و به امنيت رسيد ، ادبيات و علوم كه به اطراف و اكناف پراكنده شد ، روشنىهاى فروزان كه بر تمام قلل تأييد ، كمك به تمام بىنوايىها اعلام رسمى تمام اصول . . . كنوانسيون چنين كارهايى مىكرد و تازه در شكم خود اين مار هفت سر يعنى و اندوه را داشت و بر گردهء خود بار گروهى از ببرها . . را مىكشيد . » ( 3 )  5 - نسبت دادن انقلاب به انسانها نسبت دادن دريا به امواج است . » ( 4 ) \r\n6 - « در بعضى ساعات جامعهء انسانى معماهايى دارد كه براى خردمندان در روشنايى حل مىشود و براى جاهلين در شدت و بربريت . فيلسوف در اجراى آن ترديد مىكند . او حساب اختلالى را كه مسائل به وجود مىآورد دارد . مسائل مانند ابرها هيچ وقت بدون سايه انداختن در زير خود نمىگذرد . » ( 5 ) \r\n","description":"","footnote":" ( 1 ) نود و سه ، ويكتور هوگو ، ص 127 . .  ( 2 ) نود و سه ، ويكتور هوگو ، ص 156 . .  ( 3 ) نود و سه ، ويكتور هوگو ، ص 216 . .  ( 4 ) نود و سه ، ويكتور هوگو ، ص 220 . .  ( 5 ) نود و سه ، ويكتور هوگو ، ص 236 . . ","page_name":" 141 ","page_number":145},
  {"content":"\r\n7 - « شكل و زمينهء خاك خيلى كارها به انسان مىآموزد . اين شكل بيش از آن كه فكر مىكنند شريك اعمال انسان است . در برابر بعضى مناظر وحشيانه سعى شده است انسان معاف شود و نسبت جنايت به خلقت داده شود . انسان تحريك بىصداى طبيعت را احساس مىكند . بيابان گاهى براى وجدان مضر است ، به خصوص براى وجدان نيم روشن . وجدان ممكن است غول آسا بزرگ باشد . آن چه سقراط و مسيح را درست مىكند ممكن است سخت حقير باشد ، در آن صورت آتره و يهودا را ايجاد مىكند . وجدان كوچك خزندهء چالاكى است . جنگلها در غروب تمشكها ، خارها مردابها در زير شاخ و برگ ، مسير شومى براى رفت و آمد چنين وجدان مىباشد . خزيدن و عبور مرموز ، اعتقادات ناباب ايجاد مىكند . تصورات بصرى انعكاسات توجيه نشده ايجاد مىكند . با وحشت زدگىهاى ناشى از زمان يا مكان انسان را در آن نوع ترس نيم مذهبى و نيم حيوانى مىاندازد كه راه مرگ را روشن مىكند . در دزد سر گيجه ايجاد مىكند . طبيعت معجزه آسا يك معناى مضاعف دارد :\r\nانديشه بزرگ را خيره مىكند و روح وحشى را كور مىسازد . » ( 1 )  8 - « همانطور كه يك مثل و انده‌اى مىگويد :\r\nانسان از روى عشق و محبت اطاعت مىكند و اين اطاعت آن نوع اطاعت است كه قهرمان مىسازد ، ولى آدم منظم درست نمىكند . » ( 2 )  9 - « يك فكر ثابت يا به ديوانگى منجر مىشود يا به قهرمانى . » ( 3 ) \r\n10 - « گذشت در نظر من زيباترين كلمهء زبان بشرى است » ( 4 ) \r\n","description":"","footnote":" ( 1 ) نود و سه ، ويكتور هوگو ، ص 253 - 252 . .  ( 2 ) نود و سه ، ويكتور هوگو ، ص 275 . .  ( 3 ) نود و سه ، ويكتور هوگو ، ص 294 . .  ( 4 ) نود و سه ، ويكتور هوگو ، ص 300 . . ","page_name":" 142 ","page_number":146},
  {"content":"\r\n11 - « هرگز رقت قلب نمىيافت و غير قابل فساد بود و آن هم هر نوع ، چه رشوه كه وجدان را فساد مىكند و چه ترحم كه عدالت را فاسد مىسازد . بروح و قلب خود دو روكش نورانى داشت . يكى انضباط و ديگرى فرمان . » ( 1 )  12 - آن چه يك پرنده مىخواند كودك به كلمه مىآورد . هر دو سرود ربانى است سرودى نامشخص با لكنت زبان عميق .\r\nكودك بيش از يك پرنده سر نوشت تاريك بشرى در برابر خود دارد و در نتيجه غم افرادى كه گوش مىكنند مخلوط با شادى كودكى كه آواز مىخواند به وجود مىآيد . عالىترين سرود مذهبى كه ممكن است روى زمين شنيده شود ، لكنت روح انسانى بر روى لبه‌اى بچه است .\r\nاين نجواى مبهم فكر كه هنوز مظروف نامشخصى بيش نيست ، معلوم نيست چه نداى لا شعورى بجانب عدالت ابدى است . شايد اين يك تعظيم بر آستانهء جهان است تعظيمى خاضعانه و متأثر كننده . . . » بد بختى فرا رسد يك پناهگاه مطمئن خواهد بود » .\r\nزمزمهء كودك هم كمتر و هم بيشتر از سخن اثر دارد . واضح نيست ، آواز است هجايى نيست ، كلام است ، اين زمزمه از آسمان شروع شده است ، ولى در زمين ختم نمىشود ، قبل از تولد است و ادامه دارد . دنباله‌اى است اين محتوى كلمات نامفهوم ، چيزى است كه هنگام فرشتگى مىگفته‌اند و چيزى است وقتى كه انسان شدند باز هم خواهند گفت . گهواره گذشته و ديروز دارد مانند قبر كه آينده و فردا دارد .\r\nاين فردا و اين ديروز نغمهء دوگانه و ناشناس خود را با اين زمزمهء مبهم مخلوط مىكند ، هيچ چيز از ابديت گرفته تا مسئوليت و دوگانگى سر نوشت روح و جسم مثل اين سايهء دهشت انگيز در اين روح گل رنگ خدا را اثبات نمىكند . » ( 2 ) \r\n","description":"","footnote":" ( 1 ) نود و سه ، ويكتور هوگو ، ص 326 . .  ( 2 ) نود و سه ، ويكتور هوگو ، ص 340 . . ","page_name":" 143 ","page_number":147},
  {"content":"\r\n13 - « او را در آغوش كشيد ، دخترك پيوسته لبخند به لب داشت در همان لحظه كه او را به بغل راه مىداد ، اين وجدان آن قدر عالى و آن قدر تاريك بود ، نور خيره كننده‌اى از خود ظاهر ساخت » ( 1 )  14 - « گوون از خود سؤالى مىكرد ، در برابر شخصى حضور مىيافت ، در برابر شخصى وحشتناك :\r\nوجدانش در خود چيز را متزلزل احساس مىكرد . سختترين تصميمات او محكمترين وعده‌اى او ، تغيير ناپذيرترين تصميمات او - در اعماق اراده اش متزلزل مىگرديد . لرزشهاى روح هم وجود دارد . » ( 2 )  15 - « قهرمانى از شكم يك غول خارج شده بود و حتى ما فوق يك قهرمان ، انسان رخ مىنمود ، ما فوق عقل و روح بود ، قلب بود . » ( 3 )  16 - « مرد طرفدار ملوك الطوايفى در زندان ملوك الطوايفى بود . سنگهاى قصر بر ضد او قد بر افراشته بودند و اطرافش را محصور ساخته بودند و كسى كه مىخواست خود را تسليم كند در خانهء خود و به وسيلهء خود تسليم شده بود . در اين واقعه به نحو بارزى دست خدا ديده مىشد . » ( 4 )  17 - « اين فرياد مادر ، رحم كهن بشرى را كه يك نوع امانت زندگى جهانى است و در تمام ارواح حتى در روحهاى منحوس نيز وجود دارد - در او بيدار كرده بود » ( 5 )  18 - « اثبات اين كه در بالاى سلطنت ، در بالاى انقلاب ، در بالاى مشعل زمينى\r\n","description":"","footnote":" ( 1 ) نود و سه ، ويكتور هوگو ، ص 437 و 438 . .  ( 2 ) نود و سه ، ويكتور هوگو ، ص 448 . .  ( 3 ) نود و سه ، ويكتور هوگو ، ص 452 . .  ( 4 ) نود و سه ، ويكتور هوگو ، ص 453 . .  ( 5 ) نود و سه ، ويكتور هوگو ، ص 454 . . ","page_name":" 144 ","page_number":148},
  {"content":"\r\nچيزى وجود دارد كه عبارت است از رقت و شفقت بىانتهاى روح انسانى ، حمايت ضعفا در برابر اقويا ، سلامت ناشى از رفتار كسانى كه از دست رفته‌اند . » ( 1 )  19 - « عقل يك چيز مىگفت ، احساسات چيز ديگرى مىگفت ، دو مشاور بر ضد يكديگر بودند . عقل چيزى جز منطق و دليل نيست . احساسات اغلب همان وجدان است . يكى از انسان سرچشمه مىگيرد ، ديگرى از بالاتر و از همين جا است كه احساسات وضوح كمتر ، ولى قدرت بيشتر دارد . » ( 2 )  20 - « گفت قانون مدون است . يك قاضى برتر و پايينتر از يك انسان است . پايينتر از يك انسان است چون قلب ندارد . برتر از انسان است ، چون شمشير عدالت را به دست دارد . » ( 3 )  21 - « امكان پرندهء مرموزى است كه هميشه بالاى سر انسان بال و پر مىگشايد بايد او را گرفت ، زنده است و چالاك است .\r\nگوون ادامه داد : فكر من اين است : هميشه به پيش . اگر خدا مىخواست انسان عقب نشينى كند يك چشم پشت سر او قرار مىداد . هميشه به جانب شفق ، به جانب ظهور ، به جانب ايجاد و تولد بنگريم . » ( 4 )  22 - شما كه چيزى به طبيعت نمىافزاييد ، چرا از طبيعت خارج مىشويد ؟ پس اقلًا چون مور از كار و چون زنبور از عسل شاد شويد . به جاى اين كه عقل و ملكه باشيد - زنبور كارگر بمانيد ، اگر چيزى به طبيعت بيفزاييد ناچار بزرگتر از طبيعت خواهيد بود . افزودن نمو دادن است ، نمو دادن بزرگ است ، اجتماع همان طبيعت تصعيد يافته است . من چيزى مىخواهم كه كندوى عسل فاقد آن است ، چيزى مىخواهم كه لانهء زنبور ندارد :\r\n","description":"","footnote":" ( 1 ) نود و سه ، ويكتور هوگو ، ص 456 . .  ( 2 ) نود و سه ، ويكتور هوگو ، ص 457 . .  ( 3 ) نود و سه ، ويكتور هوگو ، ص 477 . .  ( 4 ) نود و سه ، ويكتور هوگو ، ص 488 . . ","page_name":" 145 ","page_number":149},
  {"content":"\r\nآثار هنرها ، قهرمانان ، نابغه ها - حمل بار تا ابد يك قانون انسانى نيست . نه ، نه ، نه ، رانده و غلام و جانى و محكوم به اعمال شاقه و دوزخى بس است . من مىخواهم كه هر قبيلهء انسانى يك مظهر تمدن و يك پيش رو ترقى باشد . من آزادى را پيشا پيش انديشه ، مساوات را پيشا پيش قلب و احساسات برادرى را پيشا پيش روح مىخوانم . » ( 1 )  22 - « طبيعت بىرحم است ، اصرارى ندارد كه گلها و موسيقىها و عطرها و اشعهء خود را از برابر كراهت بشرى نجات بدهد . پشت انسان را در زير تضاد ميان زيبايى آسمان و زشتى اجتماع خم مىكند » ( 2 )  24 - « انقلاب صورتى از يك پديدهء مستمر است كه ما را از هر طرف مىراند و ما آن را جبرى مىناميم . در برابر اين عارضهء مرموز : صحت و درد ، سلامت و ناخوشى ، ( چرا ) تاريخ قد بر مىافرازد ، ( زيرا ) جواب كسى است كه هيچ چيز نمىداند و نيز جواب كسى است كه از همه چيز مطلع است . در برابر اين مصيبتهاى اقليمى كه تمدن را ويران و زنده مىسازد ، انسان در قضاوت جزئيات ترديد مىكند مذمت يا تحسين افراد بدليل نتيجهء حوادث تقريباً همان تحسين و يا مذمت اعداد است به دليل حاصل جمع آنها . آن چه بايد بگذرد ، آن چه بايد بوزد ، ابديت و جاويدان از اين بادها نمىلرزد ، بر فراز انقلابات و در بالاى طوفانها حقيقت و عدالت چون آسمان پر ستاره مقام دارد . » ( 3 ) \r\n","description":"","footnote":" ( 1 ) نود و سه ، ويكتور هوگو ، ص 489 . .  ( 2 ) نود و سه ، ويكتور هوگو ، ص 495 . .  ( 3 ) نود و سه ، ويكتور هوگو ، ص 221 . . ","page_name":" 146 ","page_number":150},
  {"content":"\r\n\r\nمنتخباتى از كتاب مردى كه مىخندد - ويكتور هوگو - « ضعفاء در برابر اشتباهات عدالت تأمينى ندارند » ( 1 ) \r\n2 - « واقعياتى وجود دارد كه مبدا مجهولات به شمار مىرود ، انديشه را فراتر از آن مجال گذر نيست و كميت فرضيات در آن لنگ مىشود . گاهى كه انسان از جاها يا از برابر چيزهايى مىگذرد ، بىاختيار توقف كرده و افكار خود را براى نفوذ در درون آن جاها يا چيزها به كار مىاندازد . در راه مجهولات دره‌اى نيم باز تاريكى وجود دارد . » ( 2 )  3 - « وجدان كودك مثل همهء تنهايى كه تازه قدم به عرصه زندگى گذاشته‌اند به امر سر نوشت بيدار مىشد همانند غريزه‌اى كه جوجهء درون تخم را به تك زدن بر پوست وادار مىكند ، ولى وجدانش فقط تا حدودى بيدار شده بود كه او را دچار سر گشتگى بسازد . هميشه براى مرد ، ديدن چنان منظره‌اى سؤالاتى مطرح مىسازد ، ولى كودك فقط به نگريستن اكتفا مىكند . » ( 3 )  [ در بارهء جسد آن دزد دريايى كه براى عبرت ديگران از دار آويخته بود ، چنين مىگويد 
  ] :\r\n4 - « جسد در انتهاى زنجير در اثر وزش باد مايل به سمت چپ بر مىخاست ، سپس فرو افتاده و متوجه سمت راست مىشد و به مانند زبانهء داخل زنگ پايين مىافتاد . گويى لنگر ابديت به حركت در آمده است . » ( 4 ) \r\n5 - « ضعف در مقابل احساسات بغرنج وسيلهء دفاعى كودك است ، او اثر كار را مىبيند بدون اين كه به اطراف و جوانب آن توجه داشته باشد . مشكل ارضاى كنجكاوى\r\n","description":"","footnote":" ( 1 ) مردى كه مىخندد ، ويكتور هوگو ، ترجمه دكتر جواد محيى ، ج 1 ص 19 . .  ( 2 ) مردى كه مىخندد ، ويكتور هوگو ، ص 23 . .  ( 3 ) مردى كه مىخندد ، ويكتور هوگو ، ص 27 - 26 . .  ( 4 ) مردى كه مىخندد ، ويكتور هوگو ، ص 29 . . ","page_name":" 147 ","page_number":151},
  {"content":"\r\nبا افكار ناچيزى براى كودك حل شده است . رأى نهايى زندگى فقط بعدها وقتى پروندهء تجارب تكميل شد صادر مىگردد . » ( 1 )  6 - « اشتباه است اگر تصور رود كه افكار فاقد رنگ است . افكار بر رنگ صورت منعكس مىشوند . چنين قيافه‌اى حاكى از حالت غير عادى درونى ، ناشى از تركيب تضادهاى نيك و بد آن است . » ( 2 )  7 - « در مردمك ديده گانش نور دقت و باز گشت وجدان برق مىزد . » ( 3 )  8 - « صحبت با خود از آتش درونى روح انسانى زبانه مىكشد . » ( 4 )  9 - « ناخدا سلام كرد ، ولى اين پير مرد كه رداى استادان دانشگاه آكسفورد يا گوتينگ را در برداشت متوجه نشد و از جاى تكان نخورد . دريا را با نظر علماى موج شناسى نظاره مىكرد ، ولى گويى مىخواست به ميان غرش آنها دويده و چيزى يادشان دهد ، در عين استادى مشغول تطير بود . بر گردابها فضل فروشى مىكرد . » ( 5 )  10 - هيچ تنگنايى نيست كه در برابر آن در بحرانىترين لحظات نورى از اميد بر اعماق دل نتابد . » ( 6 )  11 - « به خود رحم كنيد . مىگويم به زانو در آييد ، مىتوانيد به دعا متوسل شويد . اين گرگها بره شدند ، در ساعات خطرناك چنين تغييرات روحى نادر نيست ، وقتى تاريكى گور چهره مىنمايد براى مرد بىايمان ، ايمان آوردن كار مشكلى است ، ولى بىايمانى امكان ندارد . » ( 7 ) \r\n","description":"","footnote":" ( 1 ) مردى كه مىخندد ، ويكتور هوگو ، ص 34 . .  ( 2 ) مردى كه مىخندد ، ويكتور هوگو ، ص 44 . .  ( 3 ) مردى كه مىخندد ، ويكتور هوگو ، ص 45 . .  ( 4 ) مردى كه مىخندد ، ويكتور هوگو ، ص 50 . .  ( 5 ) مردى كه مىخندد ، ويكتور هوگو ، ص 50 . .  ( 6 ) مردى كه مىخندد ، ويكتور هوگو ، ص 83 . .  ( 7 ) مردى كه مىخندد ، ويكتور هوگو ، ص 99 . . ","page_name":" 148 ","page_number":152},
  {"content":"\r\n12 - « آخرين تلاش را در جهت اميد به زندگى به كار برده بودند . به ناچار به سمت ديگر روى آور شدند . فقط در اين گوشهء مبهم احتمال موفقيت مىرفت ، به اين موضوع پى بردند - چشمشان خيره شد و ترسشان فرو ريخت . چيزى را كه در حال احتضار مىشود فهميد ، چون چيزى است كه در نور برق بفهمند . همه چيز ، سپس هيچ مىبينند و سپس از ديدار عاجز مىشوند . پس از مرگ چشمها باز خواهد شد و به جاى نور برق تجلى خورشيد را خواهند يافت . » ( 1 )  13 - « صداى ناپديد شدن خود را در تاريكىها مىشنيدند . » ( 2 )  [ در بارهء آن زن كه در بيابان در كنار جاده در حالى كه كودك شير خوارش در بغلش از گرسنگى جان سپرده بود مىگويد 
  ] :\r\n14 - « دهان باز و بىحركت او گوش به پرسشهايى در دنياى ظلمات پاسخ مىدهد . دهشت عميق دشته‌اى يخ زده بر صورت او نقش بسته و در پيشانى وى موهاى خرمايى رنگى سايه انداخته بود . منخرين به هم فشرده ، پلكها افتاده و مژه ها به هم چسبيده بود ، از گوشهء چشم خط عميقى به گوشهء لب او كشيده شده بود . اين خط مسير اشك او بود و بر نوك يكى از پستانهايش مرواريد سفيد رنگى جاى داشت ، اين مرواريد قطره‌اى از شير يخ زده بود . » ( 3 )  15 - « اين طفل قطره‌اى بود كه از ظرف فقر و تنگدستى بيرون تراويده بود . » ( 4 )  16 - « شنيدن صداى زنگ ساعت نيز بيش از پيش مايهء درماندگى بود . در بعضى از حالات چيزى مثل زنگ ساعت لرزه بر اندام انسان نمىاندازد . اين صدا اعلام بىاعتنايى است ، اين صدا از ابديت برخاسته و مىگويد : مهم نيست . » ( 5 ) \r\n","description":"","footnote":" ( 1 ) مردى كه مىخندد ، ويكتور هوگو ، ص 99 . .  ( 2 ) مردى كه مىخندد ، ويكتور هوگو ، ص 102 . .  ( 3 ) مردى كه مىخندد ، ويكتور هوگو ، ص 112 . .  ( 4 ) مردى كه مىخندد ، ويكتور هوگو ، ص 155 . .  ( 5 ) مردى كه مىخندد ، ويكتور هوگو ، ص 120 . . ","page_name":" 149 ","page_number":153},
  {"content":"\r\n17 - « غناى روح در اثر عشق آرزويى برايش باقى نمىگذاشت . » ( 1 )  18 - « آرى بهشت ثروتمندان روى جهنم فقرا بنا شده است . » ( 2 )  19 - « موج مبهمى كه در حضور انسان است ، گردشهاى شبانه زير نظر ستارگان را بر انسان تحميل مىكند . » ( 3 )  20 - « آزادى چون دريا بر انگلستان احاطه دارد . آداب و رسوم چون مد دريا روى قوانين را مىپوشاند . در انگلستان قوانين و مقررات سخت ، ولى سنن و آداب و رسومى قوىتر از آن حكمفرما است . در آن جا مقررات وحشيانه‌اى از ميان جسم شفاف آزادى به چشم مىخورد . » ( 4 )  21 - « بيان حدود دقيق رؤياها خالى از اشكال نيست . عيب كلمات اين است كه محدودتر از تخيلات است . افكار به يكديگر منتهى مىشوند ، ولى كلمات چنين خاصيتى ندارند . گوشهء مبهمى از روح همواره از دسترس كلمات خارج است . بيان داراى حد و مرز و افكار فاقد آن است . » ( 5 )  22 - « بشر گوش نور و ظلمت دارد . در گوش نور وى روح و در گوش ظلمتش غريزه سخن مىگويد . صداى ناشناس در اين گوش تلقين مىخوانند . » ( 6 )  23 - « از كردار زشت دودى بر مىخيزد . تنفس آن براى وجدان خفقانآور است . وقتى شرافت اغوا شد ، انسان به سر گيجهء جهنمى و تاريكى مبتلا مىشود . هر ماجرايى بويى دارد اشخاص نيرومند از بوى آن هشيار و ضعفا دچار\r\n","description":"","footnote":" ( 1 ) مردى كه مىخندد ، ويكتور هوگو ، ص 250 . .  ( 2 ) مردى كه مىخندد ، ويكتور هوگو ، ص 264 . .  ( 3 ) مردى كه مىخندد ، ويكتور هوگو ، ص 281 . .  ( 4 ) مردى كه مىخندد ، ويكتور هوگو ، ص 386 . .  ( 5 ) مردى كه مىخندد ، ويكتور هوگو ، ج 2 ص 12 . .  ( 6 ) مردى كه مىخندد ، ويكتور هوگو ، ج 2 ، ص 19 . . ","page_name":" 150 ","page_number":154},
  {"content":"\r\nسر گيجه مىشوند . » ( 1 )  24 - « بازى تقدير - هر كسى در زندگى خود در مقابل حوادث پيش بينى نشده دچار هيجانات غم انگيزى مىشود . ناظرين عموماً به صداى تخماق سر نوشت بر وجدان ديگران با اضطراب خاطر گوش مىدهند . » ( 2 )  25 - « افكار نيز به جزر و مد و تكانهاى شديد ، امواج كف آلود ، باران ، ابر ، ظلمت و تقلاى بىحاصل غرق و نيستى دچار مىشود . مغز انسان چون دريا است . » ( 3 )  26 - « گويى دستى نامريى پردهء مه را از افكار وى به كنار زد و بر وجدان جوين پلين آسمان لاجوردى از وراى ابرهاى سياه پديدار ساخت . » ( 4 )  27 - وجدان عاشق فرشتهء نگهبان معشوق است . » ( 5 )  28 - لحظاتى از زندگى سراسر وجود انسان در ديده گانش متمركز مىشود . » ( 6 )  29 - چيزى مشئومتر از زندانه‌اى سبك گوتيك نبود . در اين زندانها عنكبوت و عدالت با هم تار مىتنيدند . » ( 7 )  30 - « مرگ يعنى گسترش در لا يتناها . » ( 8 )  31 - « انگلستان چنين مناظرى از قساوت وحشيانه را با روح آزادگى درهم آميخته و بايد اذعان كرد كه مهارت زيادى در اين راه به خرج داده است . » ( 9 ) \r\n","description":"","footnote":" ( 1 ) مردى كه مىخندد ، ويكتور هوگو ، ج 2 ص 28 . .  ( 2 ) مردى كه مىخندد ، ويكتور هوگو ، ج 2 ص 29 . .  ( 3 ) مردى كه مىخندد ، ويكتور هوگو ، ج 2 ص 31 . .  ( 4 ) مردى كه مىخندد ، ويكتور هوگو ، ج 2 ص 31 . .  ( 5 ) مردى كه مىخندد ، ويكتور هوگو ، ج 2 ص 33 . .  ( 6 ) مردى كه مىخندد ، ويكتور هوگو ، ج 2 ص 43 . .  ( 7 ) مردى كه مىخندد ، ويكتور هوگو ، ج 2 ص 46 . .  ( 8 ) مردى كه مىخندد ، ويكتور هوگو ، ج 2 ص 48 . .  ( 9 ) مردى كه مىخندد ، ويكتور هوگو ، ج 2 ص 57 . . ","page_name":" 151 ","page_number":155},
  {"content":"\r\n32 - « قانون تقريباً با حق و عدالت منافات دارد . مجازات در يك طرف و انسان در طرف ديگر قرار دارند . فيلسوفان اعتراض مىكنند ، ولى ساليان دراز بايد بگذرد تا قضاوت بشر به پايهء قضاوت واقعى برسد . » ( 1 )  33 - « ماتيو كشيش و ست منستر باد در گلو انداخته و مىگويد : قوانين ساكسونها بسيار رحيمانه و نرم است ، آنها كسى را به اعدام محكوم نمىكنند . سپس مىگويد : فقط به بريدن بينى ، كندن چشم و اعضاء تناسلى قناعت مىكنند . » ( 2 )  34 - « شريف و داديار به دنبال هم صحبت مىكردند ، هماهنگى صداى اين دو بسيار ملامت انگيز بود . نواى شوم يكى به صداى منحوس ديگرى پاسخ مىداد ، گويى واعظ و پا منبرى خوان به عبادت وحشيانهء قانون درنده مشغولند . » ( 3 )  35 - مدتى وقت لازم است كه تا غريق بر روى آب بيايد . جوين پلين غرق حيرت شده بود . فوراً نمىتوان در ميان مجهولات جاى پا محكم كرد . افكار و انديشه ها نيز چون ارتشها مواجه با شكست مىشوند . صف آرايى مجدد كار آسانى نيست . » ( 4 )  36 - « خدا چون بازو ، تصادف قلاب سنگ و بشر قلوهء سنگ است ، اگر مىتوانيد هنگام پرتاب شدن مقاومت نماييد » ( 5 )  37 - « در سياست غنچه‌اى زيادى قبل از شكفتن پژمرده مىشوند . » ( 6 )  38 - « تصادف بر وجدان پاك شبيخون مىزد . » ( 7 )  39 - « حوادث در هر سمت منعكس مىشوند . سنگى زير آب بياندازيد و\r\n","description":"","footnote":" ( 1 ) مردى كه مىخندد ، ويكتور هوگو ، ج 2 ص 57 . .  ( 2 ) مردى كه مىخندد ، ويكتور هوگو ، ج 2 ص 58 . .  ( 3 ) مردى كه مىخندد ، ويكتور هوگو ، ج 2 ص 62 . .  ( 4 ) مردى كه مىخندد ، ويكتور هوگو ، ج 2 ص 93 . .  ( 5 ) مردى كه مىخندد ، ويكتور هوگو ، ج 2 ص 93 . .  ( 6 ) مردى كه مىخندد ، ويكتور هوگو ، ج 2 ص 97 . .  ( 7 ) مردى كه مىخندد ، ويكتور هوگو ، ج 2 ص 102 . . ","page_name":" 152 ","page_number":156},
  {"content":"\r\nبر دايره‌اى مختلف سطح آب تماشا كنيد . » ( 1 )  40 - « اميد بر اضطراب چون نفت بر روى آب مىسوزد و روشنايى مىدهد اين شعله شناور همواره بر روى آلام بشر زبانه مىكشد . » ( 2 )  41 - « چه كسى تا كنون ندايى از اعماق روح خود نشنيده است ؟ روز شروع مىشود ، اگر خورشيد نتواند وجدان به خواب رفته‌اى را بيدار كند ، چه ارزشى دارد . » ( 3 )  42 - « دنياى پريشان قلب انسانى نداى : نور ايجاد شود ، را مىشنود . » ( 4 )  43 - « وجدان به منزلهء لنگر كشتى انسان است . ممكن است گاهى لنگر پاره شود و وضع هول انگيز و وحشت زايى پيش آيد . » ( 5 ) \r\n","description":"","footnote":" ( 1 ) مردى كه مىخندد ، ويكتور هوگو ، ج 2 ص 135 . .  ( 2 ) مردى كه مىخندد ، ويكتور هوگو ، ج 2 ص 141 . .  ( 3 ) مردى كه مىخندد ، ويكتور هوگو ، ج 2 ص 142 . .  ( 4 ) مردى كه مىخندد ، ويكتور هوگو ، ج 2 ص 147 . .  ( 5 ) مردى كه مىخندد ، ويكتور هوگو ، ج 2 ص 159 . . ","page_name":" 153 ","page_number":157},
  {"content":"\r\nمثال در بيان معنى يؤمن بالقدر خيره و شره ( 1 ) \r\n\r\n( ( 2537 ) ) كرد نقاشى دو گونه نقشها\r\nنقشهاى صاف و نقش بىصفا\r\n( ( 2538 ) ) نقش يوسف كرد و حور خوش سرشت\r\nنقش ابليسان و عفريتان زشت\r\n( ( 2539 ) ) هر دو گونه نقش ز استادى اوست\r\nزشتى او نيست آن رادىّ اوست\r\n( ( 2540 ) ) زشت را در غايت زشتى كند\r\nجمله زشتىها به گردش بر تند\r\nخوب را در غايت خوبى كشد\r\nحس عالم چاشنى از وى چشد\r\n( ( 2541 ) ) تا كمال دانشش پيدا شود\r\nمنكر استاديش رسوا شود\r\n( ( 2542 ) ) ور نتاند زشت كردن ناقص است\r\nزين سبب خلاق گبر و مخلص است\r\n( ( 2543 ) ) پس از اين رو كفر و ايمان شاهدند\r\nبر خداونديش هر دو ساجدند\r\n( ( 2544 ) ) ليك مؤمن دان كه طوعاً ساجد است\r\nز انكه جوياى رضا و قاصد است\r\n( ( 2545 ) ) هست كرهاً گبر هم يزدان پرست\r\nليك قصد او مراد ديگر است\r\n( ( 2546 ) ) قلعهء سلطان عمارت مىكند\r\nليك دعوىّ امارت مىكند\r\n( ( 2547 ) ) گشته ياغى تا كه ملك او بود\r\nعاقبت خود قلعه سلطانى شود\r\n( ( 2548 ) ) مؤمن آن قلعه براى پادشاه\r\nمىكند معمور نى از بهر جاه\r\n( ( 2549 ) ) زشت گويد اى شه زشت آفرين\r\nقادرى بر خوب و بر زشت مهين\r\n( ( 2550 ) ) خوب گويد اى شه حسن و بها\r\nپاك گردانيديم از عيبها\r\n\r\n","description":"","footnote":" ( 1 ) رواياتى وجود دارد كه مضمون آنها تقسيم قدر به خير و شر است ، مانند جملاتى كه در دعا آمده است : « وقنى شر ما قدرت و قضيت . » ( مرا از شر قدر و قضا حفظ فرما . ) بديهى است كه مقصود اين نيست كه خداوند شر را ايجاد كرده است ، بلكه مقصود اينست كه از جريانات ناملايم قضا و قدر مرا حفظ فرما و مسلم است كه همه جريانات قضا و قدر ملايم طبع آدمى نيست . اين تفسير را براى آن گفتيم كه مطابق دلايل نقلى و عقلى خداوند شرّى را بدان جهت كه شرّ است ايجاد نمىكند . . ","page_name":" 154 ","page_number":158},
  {"content":"\r\n\r\n\r\n\r\nحمد لك و الشكر لك يا ذا المنن\r\nحاضرى و ناظرى بر حال من\r\nحاصل آن كه او هر آن چه خواست كرد\r\nخوب را و زشت را چون خار و ورد\r\nاوست بر هر پادشاهى پادشا\r\nكار سازد يفعل الله ما يشا\r\n\r\nآيه\r\n« قالَ كَذلِكَ الله يَفْعَلُ ما يَشاءُ 3 : 40 . . . » ( 1 )  ( گفت : بدينسان خداوند هر چه را كه بخواهد انجام مىدهد . )\r\n\r\nهر دو گونه نقش ز استادى اوست\r\nزشتى او نيست آن رادى اوست\r\n\r\nاستناد زشتى و زيبايى به خدا چه معنا دارد ؟\r\nدو مفهوم زشتى و زيبايى تقريباً در همه دورانهاى زندگى انسانها مطرح بوده است .\r\nدر تعريف زيبايى و زشتى و نمود متوسط كه نه زشت است و نه زيبا ، مطالب فراوانى گفته‌اند .\r\nمثلًا توماس آكويناس و پيروانش مىگويند :\r\n« هر گاه من اين شيء را مىبينم لذت مىبرم پس بايد آن زيبا باشد . » ( 2 )  اين تعريف در اصطلاح منطق تعريف شىاى با مفهوم اعم است ، مانند اين كه بگوييم انسان جسم است ، زيرا اولًا - مفهوم لذت مفهوم فوق العاده گسترده‌اى دارد كه فقط يك نوع آن محصول درك زيبايى است . مگر اين كه كسى براى زيبايى هم يك مفهوم بسيار وسيعى را در نظر بگيرد كه در اين صورت نتيجه‌اى جز بازى با الفاظ نخواهد داشت . ثانياً - ركن اساسى معرف ( شىاى كه موجب لذت است ) همان لذت است كه\r\n","description":"","footnote":" ( 1 ) سوره آل عمران ، آيهء 30 . .  ( 2 ) معناى زيبايى ، اريك نيوتن ، ترجمهء آقاى پرويز مرزبان ، ص 19 . . ","page_name":" 155 ","page_number":159},
  {"content":"\r\nتنها پديدهء درونى ما را بيان مىكند و در مقابل يك موضوع خارجى كه زيبا است ( و در تعريف فوق روشن نگشته است ) در ما پديدار شده است ، اما موضوع زيبا در تعريف فوق كاملًا مبهم مانده است .\r\nگروه ديگر مىگويند :\r\n« هر چيز كه ذوق سليم زيبا تشخيص بدهد آن چيز زيبا است » .\r\nدر اين تعريف به جاى لذت بردن تشخيص ذوق سليم به كار برده شده است . اشكال اين تعريف هم كاملًا روشن است و آن اين است كه ذوق سليم با قطع نظر از اين كه در همهء افراد حتى افراد يك جامعه به ندرت پيدا مىشود ، ( در حالى كه درك زيبايى مخصوص افراد محدودى نيست ) ذوق وسيلهء درك و چشيدن حقيقتى است كه با قطع نظر از وجود آن ذوق تحقق دارد . اين همان اشكال است كه به تعريف فوق نيز وارد است ، چنان كه در تعريف مزبور : ( شىاى موجب لذت ) كه همان موضوع زيبايى است مجهول الهويه مىماند ، همچنان هر چيز كه موضوع واقعى زيبايى است ، در اين تعريف ناشناخته مانده است .\r\nبدينسان هر تعريفى كه در بارهء زيبايى گفته شود و داراى يك موضوع خارجى عمومى و مبهم مانند هر چيز و يا هر شىاى و يك پديدهء روانى عمومى را مانند خوشايند بودن و لذت بار بودن در برداشته باشد ، مفيد نخواهد بود .\r\nبدين ترتيب تعريفاتى هم كه در بارهء مقابل زيبايى يعنى زشتى گفته مىشود ، اگر موضوع خارجى كه موجب كراهت و تنفر و ناخوشايندى مىباشد با كلماتى از قبيل : چيزى ، هر شىاى تعبير شود ، هيچ حقيقتى را در بارهء زشتى روشن نخواهد ساخت براى توضيح اجمالى دو موضوع زشت و زيبا مسائلى را مطرح مىكنيم :\r\n1 - دخالت درون انسانى در دو مفهوم زيبايى و زشتى مسلم است كه چگونگى وضع درونى انسان در درك زيبايى و چشيدن لذت آن دخالت اساسى دارد ، تا آن جا كه گروهى عقيده مند شده‌اند كه خود زيبايى يكى از\r\n","description":"","footnote":"","page_name":" 156 ","page_number":160},
  {"content":"\r\nموضوعات خارج از درون انسانى نيست ، ولى به نظر مىرسد اين يك حكم افراطى است كه در بارهء زيبايى صادر شده است . ما براى توضيح دخالت درون انسانى در زيبايى بايستى دو جنبهء روح را در نظر بگيريم :\r\n1 - جنبهء ثابت .\r\n2 - جنبهء متغير .\r\nنمىتوان ترديد داشت كه روح انسانى با نظر به جنبهء متغير آن ، در دو مفهوم زشتى و زيبايى تأثير به سزايى دارد ، زيرا در آن حالات كه روح شكوفان است و در يك نشاط لذت بار غوطه ور گشته است ، اين شكفتگى و نشاط بر روى موجودات به طور عموم نقشى مىكشد كه همهء آنها را زيبا نشان مىدهد ، روح آدم در حالت نشاط و التذاذ بيشتر به خالهاى رنگارنگ و زيباى مار متوجه است نه به نيش زهر آگينش . چنان كه روح يك فرد با ملال به تيرگى آب گل آلود متوجه مىشود نه به گل بسيار زيبايى كه در كنار آن روييده است ، اصلا گويى آن گل زيبا را نمىبيند .\r\nاين كه سعدى مىگويد :\r\n\r\nبه جهان خرّم از آنم كه جهان خرم ازوست\r\nعاشقم بر همه عالم كه همه عالم ازوست\r\n\r\nآن حالت روانى خويش را باز گو مىكند كه شكوفان و پر از نشاط الهى است .\r\nو اين حالت دوام ندارد ، لذا ممكن است در يك حالت ديگر عكس مطلب فوق را ابراز نمايد . آن جا كه مسيح كاشانى مىگويد :\r\n\r\nآن قدر بار كدورت به دلم آمده جمع\r\nكه اگر پايم از اين پيچ و خم آيد بيرون\r\nلنگ لنگان درِ دروازهء هستى گيرم\r\nنگذارم كه كسى از عدم آيد بيرون\r\n\r\nحالتى از حالت روانى انسان است كه همهء مردم و همه چيز براى او زشت و ناخوشايند مىباشد .\r\n","description":"","footnote":"","page_name":" 157 ","page_number":161},
  {"content":"\r\nجلال الدين اين مسئله را در ابيات آينده در صورت يك اصل كلى چنين مىگويد :\r\n\r\nپس بود دل جوهر و عالم عرض\r\nسايهء دل كى بود دل را غرض ؟\r\n\r\nو در آن مورد كه بحث شرحى در بارهء بيت فوق خواهيم داشت ، توضيح خواهيم داد كه اين اصل كلى را كه جلال الدين تفسير مىكند ، احتياج به تحليل و تجزيه‌اى دارد كه با واقعيت كاملًا تطبيق شود .\r\nخلاصه درك زيبايىها و زشتىها در حالات گوناگون روحى كاملًا متفاوت است . لذا به طور اطمينان مىتوان گفت كه : با نظر بحالات مزبور ، دو مفهوم زشتى و زيبايى كاملًا درونى و نسبى بوده و پيرو هيچ ضابطه و قانونى نمىباشد ، بلكه تنها وضع درونى انسان مطرح است .\r\nاما دخالت درون انسانى در دو مفهوم زيبايى و زشتى با نظر به جنبهء ثابت آن ، مسأله‌اى است بسيار پيچيده و غامض كه نظريات گوناگونى در بارهء آن گفته مىشود .\r\nمقصود از دخالت درون انسانى با نظر به جنبهء ثابت بودن آن ، در دو مفهوم زشتى و زيبايى اين است كه چنان كه روح انسانى فعاليتى به نام تعقل و اراده و وجدان اخلاقى و غيره دارد ، آيا يك فعاليتى هم به نام سازندگى زيبايى و زشتى دارد يا نه ؟ ملاحظه مىشود كه بررسى در دو مفهوم با دو جنبهء ثابت و متغير تفاوت فاحشى دارد . در جنبهء متغير شرايط درون انسانى در درك زيبايى و زشتى و چشيدن آن دو ، دخالت اساسى درون كاملًا روشن است و شايد اصلا جاى اختلاف نظر نبوده باشد ، ولى از جنبهء ثابت درون ، مسئلهء دخالت آن بعنوان سازندگى زيبايى مورد ترديد قرار گرفته است .\r\nمىتوان گفت : روح انسانى داراى يك نوع خواستارى هماهنگى ميان خود و جهان خارجى مىباشد ، اگر يك نمود خارجى داراى كيفيتى باشد كه با روح انسانى و اندوخته هاى آن هماهنگى داشته باشد - آن نمود خارجى زيبا جلوه خواهد كرد چنان كه اگر يك پديدهء خارجى از هماهنگى با روح و محتويات آن دور باشد - به همان\r\n","description":"","footnote":"","page_name":" 158 ","page_number":162},
  {"content":"\r\nاندازهء دورى زشت جلوه خواهد كرد .\r\nبه نظر مىرسد كه وجود هماهنگى خالص ميان درون ذات و برون ذات براى جلوهء زيبايى كافى نباشد ، بلكه اين هماهنگى بايستى جنبهء مطلوبيت نيز داشته باشد ، اين اصل در زيبايىهاى طبيعى تقريباً كليت دارد ، اما در زيبايىهاى هنرى كه ساختهء دست بشرى است ، قيد مطلوبيت در كار نبوده و داراى معناى پيچيده ترى است ، اين پيچيدگى ناشى از تنوع معلومات و خواسته ها و گوناگون بودن فعاليتهاى درون انسانى است و به قول اريك نيوتن :\r\n« بررسى دقيقتر نشان مىدهد كه هنر داراى ساختمانى به مراتب پيچيده تر از طبيعت است . با كمى ممارست معلوم مىشود كه هنر بر خلاف طبيعت پر است از نيات و نظرات و توضيحات و بيزارىها و پسندهاى بشرى . » ( 1 )  زيبايىهاى طبيعى در زمينهء اصول رياضى نمودار مىگردد ، يعنى اين زيبايىها روى مادهء داراى كميت و كيفيت و ساير مقوله هاى طبيعى عرض اندام مىكند ، در صورتى كه زيبايى هنر بشرى ممكن است سمبلهايى از خواسته هاى غريزى و تمايلات و آزادى و حسرت و اندوه و شادىهايى باشد كه به هيچ وجه زمينهء رياضى نمىتواند داشته باشد . به همين جهت است كه رفلكسهايى را كه زيبايىهاى هنرى يا زشتىهاى آن در روان آدمى به وجود مىآورد ، غير از انعكاساتى كه از زيبايىهاى طبيعى در درون ما پديدار مىگردد در زيبايىها يا زشتىهاى طبيعى با قطع نظر از خوشبينىها و بد بينىها كه عينكهاى فلسفى به ديده گان آدمى مىزند يك حالت تسليم و يا ( بايستى چنين باشد ) در ما ديده مىشود ، ما از زيبايى طبيعى لذت مىبريم و از زشتىهاى طبيعت ناراحت مىشويم ، اما با نظر به مجموع هندسهء كلى الهى و نقص معلومات كه همگان به آن مبتلا هستيم جملهء نهايى را در بارهء آن زيبايىها و زشتىها به زبان نمىآوريم ، در صورتى كه در زيبايىها و زشتىهاى ساختهء دست بشرى براى داورى نهايى خود را كاملًا ذى حق مىدانيم ، اگر چه ضمناً اين حق را براى سازندهء زيبا و زشت محفوظ مىداريم كه محتملًا در مغز سازندهء\r\n","description":"","footnote":" ( 1 ) معنى زيبايى ، اريك نيوتن ، ص 128 . . ","page_name":" 159 ","page_number":163},
  {"content":"\r\n\r\nمزبور نكته يا نكاتى وجود داشته است كه ما اطلاعى از آن نداريم ، مثلًا مىگوييم اگر اين اثر ساخته شدهء گذشته است ، شايد انگيزهء ضرورى او را به تصوير فلان شكل يا در فلان قالب وادار ساخته است و اگر سازنده موضوعى را براى آينده در نظر گرفته است احتمال مىدهيم خصوصيت منظور در اثر آن هنرمند معلول يك حدس و پيش بينى صحيح بوده باشد . به طور كلى مىتوان گفت در زيبايىها و زشتىهاى طبيعى تماشاى آنها مقدم بر خواندن و تحقيق نهايى آنها است .\r\n\r\nچشم در صنع الهى باز كن لب را ببند\r\nبهتر از خواندن بود ديدن خط استاد را\r\n\r\nدر صورتى كه در زيبايىها و زشتىهاى محصول دست بشرى تماشا همواره توأم با خواندن و تحقيق و تحليل و تركيب مىباشد . روى همين ملاحظات اسناد زيبايى و زشتى در خلقت به خداوند بايستى مورد دقت بيشترى قرار بگيرد .\r\nبا يك تماشاى سطحى جهان خلقت را به زشت و زيبا و متوسط تقسيم مىكنيم ، آن گاه به قضاوت در نقشهء كلى هندسهء الهى مىپردازيم\r\nگل سرخ زيبا است ، هزار پا زشت است ، جوجهء كبوتر زشت است ، برهء نوزاد نمكين است ، تعيين زمينهء خلقت با اين احكام صادره ، آن اندازه بىاساس است كه تفسير ستارگان و كهكشانها و كازارها با دكمه هاى زرين كه به آسمان دوخته شده است كسى كه خواهان آن است كه جهان مطابق شرايط ذهنى او زيبا باشد ، او مىخواهد مقاومت سنگ به نسيم دلنواز صبحگاهى مبدل شود در صورتى كه اگر سنگ صلابت و مقاومت نداشته و مانند نسيم صبحگاهى لطيف و نرم بوده باشد ، خانهء مسكونى براى ادامهء حيات ساخته نخواهد شد . همين سنگ اگر به جمجمهء يك فرد اصابت كند از ديدگاه سطحى زشت و در صورتى كه اگر در ساختمان قصر مجللى به كار رفت بسيار زيبا يا حد اقل ايجاد كنندهء مادهء يك شكل زيبا خواهد بود . اين گونه\r\n","description":"","footnote":"","page_name":" 160 ","page_number":164},
  {"content":"\r\nتقسيمهاى دل خواهانه كه حتى گاهى بعضى از شعراء از نقشهء كلى هندسهء الهى استخراج مىكنند ، واقعيت جهان هستى را بدون اين كه تقسيم كنندگان زشت و زيبا خود توجهى داشته باشند منكر مىشوند ، زيرا زيبايى و زشتى كه دو مفهوم انتزاعى هستند از روى واقعيت هستى براى انسانها انتزاع مىشوند .\r\nاگر بگوييم : فلان نمود طبيعى زيبا است ، يعنى بايستگى طبيعت در اين نقطه همين نمود زيبا را اقتضا كرده است و اگر بگوييم : فلان نمود طبيعى زشت است ، معنايش اين است كه در اين نقطه طبيعت نمودى را ايجاد كرده است كه فاقد شايستگى است . از اين بايستگى و نبايستگى كه به واقعيت اسناد مىدهيم ، حكمى نتيجه مىشود كه مفادش اين است كه : واقعيت در آن مورد صحيح و در مورد ديگر باطل است . اين صحت و بطلان كه دامنه يا نتيجهء حكمى سطحى در بارهء زيبايى و زشتى است ، از آن جا ناشى مىشود كه زيبايى مطلوب و زشتى نامطلوب است ، آن واقعيت كه در جريان خود موجب به وجود آمدن نامطلوب شود محكوم به بطلان است . به همين جهت است كه اگر همين نمود محكوم به زشتى در يك هنر ساخته شدهء بشرى بروز مىكرد ، موجب طعن و تقبيح مىگشت .\r\nدر مورد نمودى كه ما حكم به زيبايى آن مىكنيم - از اين مسئله غفلت داريم كه آيا اين زيبايى در دنبال خود نمود زشتى را مىكشاند يا نه ؟ آيا اين زيبايى يك نمود كاملًا نسبى است كه اگر طرف نسبت را از نظر بگذرانيم اين زيبايى ابهام انگيز خواهد گشت ؟ آيا اين زيبايى ناشى از آن حس اساسى زيبا دوستى است كه در درون ما وجود دارد ، يا يك احساس زود گذرى است كه در يكى از حالات متغير روان ما نمودار گشته است ؟ مىتوان نظير اين سؤالات را در قضاوتهاى ما در بارهء زيبايىها به طور فراوان مطرح ساخت . اين مسئله در بارهء نظم و قانون جهان هستى نيز ديده مىشود ، چه بسا افرادى كه به يك عده نمودهايى به عنوان نظم و قانون اصيل هندسهء هستى مىنگرند كه براى افراد رشد يافته تر قابل پذيرش نيست .\r\n","description":"","footnote":"","page_name":" 161 ","page_number":165},
  {"content":"\r\n\r\nدو مفهوم زيبايى و زشتى در ظواهر طبيعت و در ساخته شده هاى فكر و دست انسانى ترديد وجود ندارد . گفتگو در دو مسئله است :\r\nمسئلهء اول - اين تقسيم بندىها و احكام صادره در بارهء زشتىها و زيبايىها چقدر ارزش دارد ؟ مسئلهء دوم - آيا در جهان خلقت زشتى وجود دارد كه به طور مستقيم به آفرينندهء آن مستند بوده باشد ؟ از ديدگاه فلسفى آن چه كه داراى اهميت است دو مسئله فوق است .\r\nمسئله اول - ارزش تقسيم بندىها و احكام صادره در بارهء زشت و زيبا\r\nمىگوييم : زيبايىها و زشتىها با نظر به درك انسانى در شرايط مخصوص روانى به هيچ وجه داراى ارزش مطلق نمىباشد ، زيرا شرايط مخصوص و تغييرات روانى آدمى رنگ آميزىهاى موقت و نسبى در بارهء اشياء انجام مىدهد . به طورى كه از بيان ساير حالات روانى در مقابل همان اشياء كه زيبا تشخيص داده بود ناتوان است ، چه رسد به اين كه ادعاى مطلق از نظر واقعيت ثابت روان انسانى و موجودات به طور كلى بوده باشد و چه رسد به اين كه آن زيبايى و زشتى به خدا هم استناد داده شود . بنا بر اين زيبايىها و زشتىها با نظر به حالات مخصوص و متغير روان انسانى داراى هيچ ارزش مطلق نمىباشد . اما با نظر به زمينهء ثابت روان انسانى مسلم است كه انسان زيبايىها را درك مىكند و زشتىها را مشاهده مىكند و اين خود دليل آن است كه انقسام پديده ها به زشت و زيبا اساس واقعى دارد ، اين اساس چنان كه در اول مبحث متذكر شديم به احتمال قوى خواستارى هماهنگى ميان روح و نمودهاى خارجى است كه انسان آن را دارا مىباشد . اين ادعا را يك مسئلهء اصيل تاييد مىكند ، اين مسئله عدم توقف و اكتفا نكردن انسانهاى رشد يافته در زيبايىهاى محدود و نسبى است و اين يكى از خاصيتهاى روح آدمى است كه هر گونه مفاهيم عاليهء نسبى را خواه از قبيل دانش بوده باشد و خواه از قبيل پيروزى يا رشد شخصيت و زيبايى و خير به معناى عمومى آن ، مانند پله هايى مىنگرد كه دايماً مىخواهد از آنها بالاتر برود و به مرحلهء عالى و\r\n","description":"","footnote":"","page_name":" 162 ","page_number":166},
  {"content":"\r\n\r\nمطلق آنها برسد . اين گونه عدم قناعت به نمودهاى نسبى از مختصات روح انسانى است در صورتى كه انسان اگر چه به نمودهاى پست و زشت جنبهء نسبى هم بدهد و در عالم خيال براى آنها نيز مطلقى تصور كند - به هيچ وجه خواستار آنها نيست ، با اين كه مىتوان گفت : نمود پست و زشت به طور مطلق از حالت پذيرش ما مىگريزد .\r\nاين خاصيت روانى كه در بارهء درك زيبايىها و زشتىها براى ما زشت و زيبا و متوسط مطرح كرده است ، آن اندازه به وجود واقعى زشت و زيبا در جهان آفرينش دلالت مىكند كه محبت و كينهء آدمى به وجود محبوب و مبغوض در پهنهء هستى دلالت دارد . محبوب و مبغوض دو مفهوم است كه از قرار گرفتن اشياء در دو جنبهء مثبت و منفى روح انتزاع مىگردد ، ولى اصالت واقعى ندارد . اگر چه انقسام اشياء به محبوب و مبغوض و زشت و زيبا در اساس حيات انسانى و ادامه و تكامل آن دخالت به سزايى دارد ، چنان كه كوچك ديده شدن اشياء از دور و دايره نمودار شدن پنكه در حال حركت مقتضاى ساختمان حواس و شرايط انعكاسات ذهنى ما مىباشد .\r\nمسئله دوم - آيا در جهان خلقت زشتى كه به طور مستقيم مستند به آفرينندهء مطلق بوده باشد وجود دارد ؟\r\nدر بارهء اين مسئله اختلاف نظر زيادى وجود دارد ، بنا به مطلبى كه در فوق گفتيم ، به آن مفهوم كه ما در بارهء زشت و زيبا توجه داريم ، نه زيبايى وجود دارد و نه زشتى .\r\nولى گروهى به سؤال فوق جواب مثبت مىدهند و مىگويند :\r\nزشتى در جهان خلقت وجود دارد و به خود خداوند مستند است ، يعنى خدا است كه زشتىها را آفريده است ، حقيقتاً هزار پا زشت است و خدا به همين وصف زشتى آن را آفريده ، اما چرا اين زشتها را آفريده است ؟ دو پاسخ به اين سؤال داده شده است :\r\nاول - اين كه زشتى ضد زيباييست و چون خداوند مىخواهد زيبايىها را بنماياند لذا لازم بود كه در مقابل آنها زشتىها را به وجود آورد .\r\n","description":"","footnote":"","page_name":" 163 ","page_number":167},
  {"content":"\r\nاين پاسخ تقريباً عاميانه به نظر مىرسد ، زيرا اگر در مفهوم زشتى نقص واقعى وجود داشته باشد ، لازم مىآيد كه خداوند براى نماياندن كمال مجبور شده است موجوداتى را ناقص بيافريند كه طفيلى نمايش كمال باشند نه وجود خود كمال ، مخصوصاً اگر اين اصل در بارهء انسانها صحت داشته باشد ، فوق العاده ناشايست خواهد بود ، زيرا معقول نيست كه خداوند براى نشان دادن زيبايى يك عده افراد كه شايد از نظر معنا داراى فاسدترين روح بوده باشند ، افراد ديگرى را ناقص بيافريند كه طفيلى نمايش زيبايى آن افراد واقع شوند ، مثلًا سقراط زشت صورت زيبا سيرت فداى نرون زيبا صورت زشت سيرت باشد . بلى ، ناقص فداى كامل ، اين يك اصل است كه با غوطه ور شدن كمال و نقص در نسبيت معقول به نظر مىرسد ، ولى جملهء فوق ( ناقص فداى كامل ) با همين الفاظ ساخته شدهء ذهن و معلومات مخصوص ما است ، زيرا اگر جملهء فوق را به طور جامد تفسير كنيم و نقص و كمال را از قاموس ساخته شدهء خودمان استخراج كنيم ، بايستى يگانه فلسفهء بشرى مكتب ماكياولى بوده باشد مقصود از اصل فوق نابودى ناقص نيست ، بلكه ادغام شدن بعضى از موجودات در موجودات ديگر است ، يعنى مرتبهء پايين ، جزئى از مرتبهء بالا قرار مىگيرد ، نمايش اضداد به وسيلهء يكديگر مطلبى است كاملًا صحيح ، ولى معنايش آن نيست كه ضدى وجود خود را فقط براى نمايش ضد ديگر دريافته است كه آن ضد نمايان شود و بعد خود اين ضد از صفحه هستى و هدف آفرينش معدوم گردد .\r\nدوم - پاسخى است كه جلال الدين در بارهء خلقت زشتىها مىدهد . او مىگويد : خلقت زشتىها براى اين بوده است كه خدا علم و توانايى خود را به مردم قابل درك بسازد :\r\n\r\n( ( 2538 ) ) نقش يوسف كرد و حور خوش سرشت\r\nنقش ابليسان و عفريتان زشت\r\n( ( 2539 ) ) هر دو گونه نقش ز استادى اوست\r\nزشتى او نيست آن رادى اوست\r\nخوب را در غايت خوبى كند\r\nحسن عالم چاشنى از وى چشد\r\n( ( 2541 ) ) تا كمال دانشش پيدا شود\r\nمنكر استاديش رسوا شود\r\n\r\nاين پاسخ از جهات زيادى سست و نامفهوم به نظر مىرسد ، ما بعضى از اين\r\n","description":"","footnote":"","page_name":" 164 ","page_number":168},
  {"content":"\r\nجهات را متذكر مىشويم :\r\n1 - هيچ دليل منطقى عقلى و حسى و دريافت شهودى در دست نيست كه اثبات كند خلقت زيبايىها براى نشان دادن علم و استادى خدا بوده است ، چه رسد به خلقت زشتىها .\r\nبشر در مقابل چه عظمتى دارد كه خداوند دانش و استادى خود را بر او اثبات كند ؟ عظمت خداوندى ما فوق آن است كه علم و قدرت خود را به انسانها يا فرشتگان نشان بدهد آن هم در يك مشت موجودات كه در مقابل بىنهايت او چيزى نيست كه بتواند نشان دهندهء علم و قدرت مطلقه او بوده باشد .\r\n2 - چنان كه از بيانات گذشته نتيجه گيرى كرديم : خداوند هيچ موجودى را با وصف زشتى نيافريده است ، اين زشتى و زيبايى معلول ارتباط روح انسانى با موجودات خارجى مىباشد ( زيبايى هماهنگى ميان آن دو ، زشتى ناهماهنگى ميان آن دو ) .\r\n3 - جلال الدين در دفتر اول در عنوان :\r\n« در بيان آن كه جنبيدن هر كس از آن جا است كه وى است ، هر كسى از چنبرهء وجود خود ببيند » ، مىگويد :\r\n\r\nديد احمد را ابو جهل و بگفت\r\nزشت نقشى كز بنى هاشم شكفت\r\nگفت احمد مر و را كه راستى\r\nراست گفتى گر چه كار افزاستى\r\nديد صديقش بگفت اى آفتاب\r\nنى ز شرقى نى ز غربى خوش بتاب\r\nگفت احمد راست گفتى اى عزيز\r\nاى رهيده تو ز دنياى نه چيز\r\nحاضران گفتند اى صدر الورى\r\nراستگو گفتى دو ضد را گو چرا ؟\r\nگفت من آيينه‌ام مصقول دست\r\nترك و هندو در من آن بيند كه هست\r\nهر كه را آيينه باشد پيش رو\r\nزشت و خوب خويش را بيند در او\r\n\r\nاز ابيات فوق به خوبى آشكار مىشود كه جلال الدين انتزاعى بودن زشت و زيبا را\r\n","description":"","footnote":"","page_name":" 165 ","page_number":169},
  {"content":"\r\n\r\nاز تماس روح انسانى با نمودهاى خارجى قبول مىكند ، بنا بر اين او نبايد زشت را با وصف زشتى واقعى به خلقت الهى نسبت بدهد .\r\nقرآن و زشتى و زيبايى در خلقت\r\nدر قرآن مجيد آيه‌اى ديده نمىشود كه صراحتاً بگويد : خداوند خود واقعيت هستى را براى زيبايى آفريده است ، بلكه تقسيم اجزاء جهان به زيبا و زشت هم در آيات قرآنى ديده نمىشود تا گفته شود : زشتها را براى نماياندن زيبايىها يا براى اثبات استادى خود آفريده است . آن چه كه در آيات به طور فراوانى ديده مىشود ، استحكام و قانونى بودن و نظم جهان هستى مىباشد كه در قرآن مطرح شده است مانند :\r\n« اَلَّذِي خَلَقَ سَبْعَ سَماواتٍ طِباقاً ما تَرى فِي خَلْقِ اَلرَّحْمنِ مِنْ تَفاوُتٍ فَارْجِعِ اَلْبَصَرَ هَلْ تَرى مِنْ فُطُورٍ . ثُمَّ اِرْجِعِ اَلْبَصَرَ كَرَّتَيْنِ يَنْقَلِبْ إِلَيْكَ اَلْبَصَرُ خاسِئاً وَهُوَ حَسِيرٌ . » 67 : 3 - 4 ( 1 )  ( خداوندى كه هفت آسمان را روى هم آفريده است ، در آفرينش خداوندى اختلافى نمىبينى ، دوباره ديده گان [ به دستگاه خلقت 
  ] بر گردان ، آيا شكافى [ در نظم 
  ] مىبينى ؟ بار ديگر نظرت را به سوى دستگاه آفرينش بر گردان ، ديده گان تو در حال بهت و تحير درمانده به سوى خود خواهد برگشت ) .\r\nدر برخى از آيات كلمهء حسن در بارهء اشياء به كار رفته است از قبيل :\r\n« اَلَّذِي أَحْسَنَ كُلَّ شَيْءٍ خَلَقَه . . . » 32 : 7 ( 2 )  ( خداوندى كه خلقت همه چيز را نيكو كرده است ) .\r\n« وَصَوَّرَكُمْ فَأَحْسَنَ صُوَرَكُمْ وَرَزَقَكُمْ مِنَ اَلطَّيِّباتِ 40 : 64 . . . » ( 3 ) \r\n","description":"","footnote":" ( 1 ) سوره الملك ، آيهء 3 و 4 . .  ( 2 ) سوره سجده ، آيهء 7 . .  ( 3 ) سوره غافر ، آيهء 64 . . ","page_name":" 166 ","page_number":170},
  {"content":"\r\n( صورتها در شما ايجاد كرد و آنها را نيكو ساخت و از پاكيزه ها به شما روزى داد ) .\r\n« وَصَوَّرَكُمْ فَأَحْسَنَ صُوَرَكُمْ 40 : 64 . . . » ( 1 )  ( صورتها در شما ايجاد كرد و آنها را نيكو ساخت و باز گشت به سوى او است ) .\r\n« أَ تَدْعُونَ بَعْلًا وَتَذَرُونَ أَحْسَنَ اَلْخالِقِينَ . » 37 : 125 ( 2 )  ( آيا [ بت 
  ] بعل را مىخوانيد و نيكوترين آفرينندگان را رها مىكنيد ) .\r\n« لَقَدْ خَلَقْنَا اَلإِنْسانَ فِي أَحْسَنِ تَقْوِيمٍ . » 95 : 4 ( 3 )  ( ما انسان را در نيكوترين تركيب آفريديم ) .\r\nاين آيات كه نسبت حسن را به مخلوقات يا به خداوند به عنوان ايجاد كنندهء حسن مىدهد ، دلالت روشنى به زيبايى حسى ندارد ، آن زيبايى كه در مقابل زشتى محسوس تعريف مىشود ، بلكه مقصود از اين آيات نظم و ترتيب و شايستگى قوانين و جريان وجودى است كه در كاينات وجود دارد و معلوم است كه حسن مفهومى شبيه به خير دارد كه به معناى مطلق خوبى است ، به همين جهت به طور فراوان در نيكويىهاى معنوى و غير محسوس به كار برده مىشود ، مانند :\r\n« وَلا تَقْرَبُوا مالَ اَلْيَتِيمِ إِلَّا بِالَّتِي هِيَ أَحْسَنُ 6 : 152 . . . » ( 4 )  ( به مال يتيم نزديك نشويد مگر با نيكوترين طرق ) .\r\n« اَلَّذِي خَلَقَ اَلْمَوْتَ وَاَلْحَياةَ لِيَبْلُوَكُمْ أَيُّكُمْ أَحْسَنُ عَمَلًا . » 67 : 2 ( 5 )  ( خداوندى كه مرگ و زندگى را آفريده است تا شما را آزمايش كند كه چه\r\n","description":"","footnote":" ( 1 ) سوره تغابن ، آيهء 3 . .  ( 2 ) سوره صافات ، آيهء 125 . .  ( 3 ) سوره تين ، آيهء 4 . .  ( 4 ) سوره اسراء ، آيهء 34 . .  ( 5 ) سوره ملك ، آيهء 2 . . ","page_name":" 167 ","page_number":171},
  {"content":"\r\nكسانى از شما عمل نيكوتر انجام مىدهند ) .\r\nآيهء ديگرى است كه مىگويد : رنگرزى خداوندى بهترين رنگرزىها است :\r\n« صِبْغَةَ الله وَمَنْ أَحْسَنُ مِنَ الله صِبْغَةً وَنَحْنُ لَه عابِدُونَ . » 2 : 138 ( 1 )  ( رنگرزى خدايى و كيست كه بهتر از خداوند رنگرزى نمايد و ما پرستندگان او هستيم ) .\r\nولى با نظر به دو آيهء قبلى مقصود از كلمهء صبغه عقايد و دستورات خداوندى است ، زيرا در دو آيهء قبلى مىگويد :\r\n« بگوييد : ما به خدا و آن چه كه به ما و ابراهيم و اسماعيل و اسحاق و يعقوب و اسباط و موسى و عيسى و ساير پيامبران از خداوند نازل شده است ايمان آورده‌ايم و ما ميان هيچ يك از آن پيامبران تفاوت نمىگذاريم و به او اسلام آورده‌ايم و اگر آنان هم به آن چه كه شما ايمان آورده‌ايد عقيده مند شوند ، هدايت شده‌اند و اگر روىگردان شوند در ميان آنها شكاف خواهد بود ، خداوند تو را در مقابل آنان كفايت خواهد بود ، خداوند تو را در مقابل آنان كفايت خواهد كرد ، او شنوا و دانا است » .\r\nپس از اين دو آيه ، آيهء مورد بحث آمده است و اشاره به اين است كه يهود و نصارى مىگفتند : ما با اين عقايد و دستوراتى كه داريم از آن جمله غسل تعميد پاك مىشويم ، خداوند در پاسخ آنها مىفرمايد : پاك ساختن از آن خدا است و كيست كه بتواند بهتر از خدا آدمى را تطهير نمايد و الا زيبايى با دو آيه قبلى هيچ مناسبتى ندارد .\r\nآيات ديگرى وجود دارد كه كلمهء زينت در آنها به كار رفته ، از قبيل :\r\n« إِنَّا جَعَلْنا ما عَلَى اَلأَرْضِ زِينَةً لَها لِنَبْلُوَهُمْ أَيُّهُمْ أَحْسَنُ عَمَلًا . » 18 : 7 ( 2 )  ( ما آن چه را كه در روى زمين است براى آن زمين زينت قرار داديم تا انسانها\r\n","description":"","footnote":" ( 1 ) سوره بقره ، آيهء 138 . .  ( 2 ) سوره كهف ، آيهء 7 . . ","page_name":" 168 ","page_number":172},
  {"content":"\r\nرا مورد آزمايش قرار بدهيم و آنان كه داراى عمل بهترين هستند تشخيص داده شوند ) .\r\n« إِنَّا زَيَّنَّا اَلسَّماءَ اَلدُّنْيا بِزِينَةٍ اَلْكَواكِبِ 37 : 6 . . . » ( 1 )  ( آسمان دنيا ( آسمان اولى ) را با زينت ستارگان مزين ساختيم ) .\r\nدو مسئله در اين قبيل آيات وجود دارد كه زيبايى واقع در خود موجودات را نمىتواند بيان كند :\r\nمسئلهء اول - كلمهء زينت مانند حسن به طور فراوان در نيكويىهاى معنوى و غير محسوس به كار برده مىشود ، مانند : گفتار آن عرب به امير المؤمنين عليه السلام :\r\n« و الله يا على ما تزينت بالخلافة و لكن الخلافة زينت بك . » .\r\n( سوگند به خدا ، يا على با خلافت مزين نشدى ، بلكه خلافت با تو مزين گشته است ) .\r\nو « زُيِّنَ لِلَّذِينَ كَفَرُوا اَلْحَياةُ اَلدُّنْيا . » 2 : 212 ( 2 )  ( به آنان كه كفر ورزيده‌اند زندگانى مزين شده ) .\r\nمسئلهء دوم - در آن موارد هم كه زينت به معناى زيبايى محسوس به كار برده مىشود ، مفهوم جلوه و نمود از آن اخذ مىشود و اين مفهوم ناظر و درك كننده را در جلوهء زيبايى دخالت مىدهد ، به همين جهت است كه حتى به زشتىها هم گاهى مزين اطلاق شده است از قبيل :\r\n« وَزَيَّنَ لَهُمُ اَلشَّيْطانُ ما كانُوا يَعْمَلُونَ . » 6 : 43 ( 3 )  ( شيطان كردارهاى آنان ( تبه كاران ) را براى آنها مزين جلوه مىداد ) .\r\n« إِنَّ اَلَّذِينَ لا يُؤْمِنُونَ بِالآخِرَةِ زَيَّنَّا لَهُمْ أَعْمالَهُمْ 27 : 4 . . . » ( 4 ) \r\n","description":"","footnote":" ( 1 ) سوره صافات ، آيهء 6 . .  ( 2 ) سوره بقره ، آيه 212 . .  ( 3 ) سوره انعام ، آيهء 43 . .  ( 4 ) سوره نمل ، آيهء 4 . . ","page_name":" 169 ","page_number":173},
  {"content":"\r\n( آنان كه به سراى آخرت ايمان نياورده‌اند ، كردارهايشان را به آنان مزين ساخته‌ايم ) .\r\n« كَذلِكَ زُيِّنَ لِلْكافِرِينَ ما كانُوا يَعْمَلُونَ . » 6 : 122 ( 1 )  ( بدينسان به آنان كه كفر مىورزند كردارهايشان مزين جلوه مىكند ) .\r\n« أَ فَمَنْ زُيِّنَ لَه سُوءُ عَمَلِه فَرَآه حَسَناً 35 : 8 . . . » ( 2 )  ( آيا كسى كه كردار زشتش به او زيبا جلوه مىكند و آن را نيكو مىبيند . . ) .\r\nملاحظه مىشود كه دخالت شخصيت انسانى در به وجود آوردن زيبا چقدر اساسى است .\r\nآيهء ديگرى وجود دارد كه تقريبا صريح در اين معنى است كه زينت و زيبا از تماشاى انسان در موجودات انتزاع مىگردد :\r\n« وَلَقَدْ جَعَلْنا فِي اَلسَّماءِ بُرُوجاً وَزَيَّنَّاها لِلنَّاظِرِينَ . » 15 : 16 ( 3 )  ( و ما در آسمان برجها قرار داديم و آنها را براى نظاره كنندگان مزين نموديم ) .\r\nهمان برجها كه روى قوانين هستى ضرورت و لزوم دارد زيبا هم جلوه مىكند . خلاصه از مجموع ملاحظات كه در موارد استعمال كلمه زينت نتيجه مىشود اين است كه زشتى و زيبايى به معناى معمولى كه در زيبا شناسى مطرح است . اگر هم از تمايل انسانها به احساس هماهنگى برون ذات و درون ذات واقعيت داشته باشد ، منظور اصلى خداوند از خلقت نبوده است ، بلكه اين ما انسانها هستيم كه به جهت حواس و ساير وسايل درك و معلومات و خواسته هاى خود اجزاء جهان طبيعت را به سه قسمت زشت ، زيبا ، متوسط تقسيم مىكنيم .\r\n","description":"","footnote":" ( 1 ) سوره انعام ، آيهء 122 . .  ( 2 ) سوره فاطر ، آيهء 8 . .  ( 3 ) سوره حجر ، آيهء 17 . . ","page_name":" 170 ","page_number":174},
  {"content":"\r\n\r\nبنا بر اين روش جلال الدين در بارهء زشتى و زيبايى در مسئلهء خلقت از حدود معلومات كلاسيك تجاوز نمىكند .\r\n\r\n( ( 2543 ) ) پس از اين دو كفر و ايمان شاهدند\r\nبر خداونديش هر دو ساجدند\r\n\r\nآيا مؤمن و كافر هر دو در عبادت خدا به سر مىبرند ؟\r\nجلال الدين در ابيات گذشته نظير اين مطلب را چند بار گفته است . در يكى از ابياتش چنين گفته بود كه :\r\n\r\n« كفر هم نسبت به خالق حكمت است »\r\n\r\nاين مسئله را كه جلال الدين مطرح مىكند ، در به دو نظر نتايج ابهام انگيز ذيل را در بر دارد :\r\n1 - خداوند كفر را آفريده است 2 - كافر نيز مانند مؤمن در حال عبادت به سر مىبرد 3 - ايمان و كفر از موضوعات اختيارى نيستند كه دامنهء نتيجهء شماره 1 است .\r\n4 - مسئوليتى براى كافر در كفرورزى وجود ندارد اين نتايج چهارگانه و نظاير آن مسائلى است كه به عنوان لوازم منطقى به نظريهء جلال الدين مربوط مىشود ، ولى بايستى از روى تحليل دقيق ، خود نظريه را بررسى نموده به گفتگوهاى سطحى قناعت نورزيم .\r\nاگر مقصود جلال الدين اين است كه چنان كه آيات الهى در مردم با ايمان از نظر روانى و عقلى و ساختمان مجلل وجودى كاملًا روشن است ، همچنان در مردمى كه كفر مىورزند نيز مشهود است ، مطلب صحيحى است .\r\n","description":"","footnote":"","page_name":" 171 ","page_number":175},
  {"content":"\r\nنيز اگر جلال الدين مىخواهد بگويد : موقعيت وجودى ذات كافر و مؤمن در مجموعهء هستى جزء آن سيستم كلى است كه هندسهء كلى الهى بر آن استوار است باز مطلبى است صحيح .\r\nاما اگر مقصود جلال الدين اين بوده باشد كه كفر از آن جهت كه كفر است و در مفهومش اعراض از حق و حقيقت نهفته است - به خدا شهادت مىدهد و به او سجده مىكند ، به هيچ وجه صحيح نبوده و قابل دفاع نيست ، زيرا اولًا به جلال الدين گفته مىشود : كه شما به كدامين دليل در تقليل كفر و تبه كارى عمر گران بهاى خود را مستهلك ساخته و كتاب مثنوى را نوشته‌ايد ؟ اگر هر دو شخص مؤمن و كافر شاهد خداوندى خدا و در حال عبادت خداوند هستند ، چرا و به چه دليل منطقى مىخواهيد مردم را از راه تعليم و تربيت صحيح و روحى رو به ايمان و زندگانى ايده آل تحريك كنيد ؟ مگر پيامبران عظام و ساير مصلحين عالى مقام خلاف مشيت الهى رفتار كرده‌اند كه تمام عمر خود را فداى ارشاد انسانها نموده‌اند ؟ بلى ، يك مطلب بسيار مهم وجود دارد كه شايد جلال الدين آن را هم در نظر داشته است . براى توضيح آن مطلب عبارات ذيل را از ويكتور هوگو دقيقاً در نظر بگيريم :\r\n« زير دهليزهاى معما دهشت مقدسى وجود دارد ، اين حفره هاى تاريك آن جا دهان گشوده‌اند ، اما چيزى به شما كه رهگذر حياتيد مىگويد : اين جا داخل نبايد شدن ، واى بر كسى كه قدم در آن گذارد نوابغ در ژرفاى ناپيداى تجريد و وسايل نظرى بحث كه به اصطلاح فوق اصول و عقايد قرار دارند ، افكارشان را به خداوند عرضه مىكنند ، مناجاتشان محاجه‌اى جسورانه در بر دارد ، عبادتشان استفهام است . اين همانا دين مستقيم است و براى كسى كه خطر كند و قدم در اين سراشيب گذارد ، سرشار از اضطراب و مسئوليت . » ( 1 ) \r\n","description":"","footnote":" ( 1 ) بىنوايان ، ويكتور هوگو ، ترجمهء مستعان ، ج 1 ص 233 . . ","page_name":" 172 ","page_number":176},
  {"content":"\r\n\r\nاگر يك انسان معتدل را در نظر بگيريم ، به طورى كه عقل و وجدان اين انسان در مسائل مشكل الهيات كور نگردد ، اگر هم به نتايج الهى مثبت نرسد به طور اجمال و به صورت ابهام انگيز با خداى خود به مناجات پرداخته است ، در ظاهر امر مغزش با علامات استفهام ( ؟ ) انباشته شده است ، ولى اين علامات به منزله عبادت او است . توضيح اين مطلب را در مبحث ذيل دقت فرماييد :\r\nآن جا كه مناجات به شكل احتياج جسورانه و عبادت به شكل استفهام نمودار مىگردد\r\nاز ذكر گفتن يك پارساى صد در صد متوجه به خدا گرفته تا انديشه در آفرينش يك مورچه ناتوان ، از شب بيدارىهاى يك الهى عاشق به مقام ربوبى گرفته تا تفكر در جهان با عظمت آفرينش ، از تحير يك فيزيك دان عالى مقام در قلمرو اتمها تا تحير و اضطراب ابو العلاء معرى و خيام ، از نشاط يك پرندهء زيبا در فضاى وسيع و روى مرغزارها گرفته تا نشاط جلال الدينها در دريافتهاى الهى ، از يقين و جزم على بن ابى طالب عليه السلام تا شك و ترديد يك متحير راهرو همه و همه با اشكال گوناگون مناجاتهايى است و عبادتها .\r\nاما براى اين كه همه اين حالات متضاد و مختلف را بتوانيم مناجات و عبادات محسوب بداريم ، بايستى دو نكته را در نظر بگيريم :\r\nنكته اول - بايد بدانيم كه انديشه تحركى است كه از مبارزه با ركود فكر ناشى مىشود كه خود از خواسته هاى خداوندى است . اضطراب و ترديد كه ضد ذكر گفتن و شب بيدارى و نشاط احساس مىشود ، پديده هايى هستند كه در زمينهء جويندگى و نرسيدن به مقصد نمودار مىشوند . جوينده اگر چه به مقصد نرسد ، اگر واقعاً جوينده است خواستهء خداوندى را به جاى مىآورد :\r\n\r\nگر چه رخنه نيست در عالم پديد\r\nخيره يوسفوار مىبايد دويد\r\n\r\n","description":"","footnote":"","page_name":" 173 ","page_number":177},
  {"content":"\r\nاو در حال پرستش است اگر چه خود نمىداند ، يا دويدن به اين سو و آن سو و غوطه ور شدن در امواج تفكرات و نظريات را احتجاج و استدلال مىنامد و از آن جهت هم كه به مقصد نرسيده است ، در تحير و اضطراب غوطه ور گشته است ، خود تحير و اضطراب جويندگى مقصد و تلاش راهرو را كاملًا اثبات مىكند ، زيرا اضطراب و تحير در جايى كه نه مقصدى در نظر گرفته شده و نه تلاشى براى آن صورت مىگيرد مفهومى ندارد .\r\nبدينسان ترديد و شك نيز كه منشأ عقلانى تحير و اضطراب است و به شكل استفهام خودش را آشكار مىسازد ، حركت در راه مقصد را نشان مىدهد . حيوانات شك و ترديد ندارند و اگر هم شك و ترديدى بر آنها عارض شود ، با سرعت در صدد رفع آن بر خواهند آمد و با اين كوشش مطابق ديناميسم زندگى خودشان حركت مىكنند ، بايد گفت : آن انسان كه شك و ترديد ندارد يقين و جزم منطقى صحيح نيز ندارد ، زيرا مقاصد و آرمانها و ايده آلهاى انسانى امورى هستند كه با انسان در هر موقعيتى كه باشند متحد نيستند بلكه بايستى به دست آورده شوند .\r\nدر راه به دست آوردن اين مقاصد و آرمانها و ايده آلها رودخانه ها و تپه ها و ماهورها و گاهى كوههاى مرتفعى از گمان و شك و احتمال و توهم وجود دارد و رسيدن به آن مقاصد بدون سپرى كردن امور مزبور چه ارزشى خواهد داشت ؟ وانگهى مگر كسى كه به هيچ واقعيت و اصلى يقين ندارد ، مىتواند در چيزى شك و ترديد داشته باشد ؟ اين تو هم مثل اين است كه بگوييم : موجى وجود دارد اما نه آبى وجود دارد و نه هوايى و نه هيچ حقيقت قابل تموج قضيه‌اى كه مورد تشكيك قرار مىگيرد بدون اين كه داراى مواد يقينى بوده باشد به صورت قضيه مشكوكه بروز نمىكند ، مثلًا من در آمدن دوستم ترديد دارم ، قابل تحليل است بر « من » كه به طور يقين وجود دارد ، و به آمدن كه پديده‌اى است ممكن - و دوستم كه آن نيز وجود دارد . ولى كلمهء ( يا ) در قضيهء : ( اين يا آن ) كاشف از همان نوسان ذهنى است كه ربطى را ميان دو يا چند چيز مشكوك نشان مىدهد .\r\n","description":"","footnote":"","page_name":" 174 ","page_number":178},
  {"content":"\r\nبنا بر اين شك و ترديد نوسانى است كه داراى موضوعات يقينى است و همان مواد مورد يقين براى تشكيك كنندهء آگاه مانند حلقه هاى يك سلسلهء پيوسته به عالىترين مبادى هستى منتهى مىگردد . پس علامت استفهام هم مىتواند عبادت واقع شود .\r\nنكته دوم - كه در حقيقت مكمل نكتهء اول است اگر چه در جملات ويكتور هوگو هيچ اشاره‌اى در بارهء آن دو نكته ديده نمىشود ، ولى بعيد نيست كه به طور اجمال در نظر داشته است ، ولى مزيت گفتار جلال الدين در اين است كه به طور صريح در نكتهء دوم متذكر شده است اگر انسان متحير و مردد و مضطرب ، بلكه كسى كه در مسائل عالى هستى احتجاج و استدلال براى گرفتن نتايج منفى صورت مىدهد به پرستش خود و معلومات و نيروى مغزى خويشتن نپردازد ، او را مىتوان راهرو راه حقيقت ناميد ، او به قول ويكتور هوگو در حال مناجات است ، ولى به شرط اين كه به اين حركت مقدس از خود پرستى مايه نگذارد و به شرط اين كه به خود احتجاج و شك و ترديد نورزد .\r\nاكنون ابيات بعدى جلال الدين را كه به نظر مىرسد مطلب فوق را با بيان ديگر مىگويد ، متذكر مىشويم :\r\n\r\nقلعهء سلطان عمارت مىكند\r\nليك دعوى امارت مىكند\r\nگشته ياغى تا كه ملك او بود\r\nعاقبت خود قلعه سلطانى شود\r\nمؤمن آن قلعه براى پادشاه\r\nمىكند معمور نى از بهر جاه\r\n\r\nاگر اين گونه متفكرين از عشق به جاه و امير ديدن خود در اين نوسانات دست بردارند ، اگر در تلاطم انديشه ها قيافهء ياغىگرى به خود نگيرند ، بدون ترديد مطابق مشيت خداوندى در راه مجاهدت و صعود به مرتفعترين قلعهء انسانيت مىباشند ( اين همان نكتهء دوم است كه متذكر شديم ) اينان با آن احتجاجات و استدلالها و ترديدها مشغول ساختن عالىترين عمارت شخصيت انسانى مىباشند ، ولى به شرط اين كه اين كوشش را براى پيش برد ( خود طبيعى ) و ساختن عمارت خود پسندى انجام ندهند و اگر اين همه كوشش را براى پيش برد ( خود طبيعى ) صورت بدهند و به خيال خود با از دايرهء جلوه گاه مشيت الهى و خدايا بىبيرون گذارند ، در اين صورت موجودى خواهند\r\n","description":"","footnote":"","page_name":" 175 ","page_number":179},
  {"content":"\r\n\r\nبود كه ناخود آگاه به شكل يك حلقهء جامد در زنجيرى كه به دست سلسله جنبان مطلق كشيده مىشود خواهند در آمد . اما مرد با ايمان در اين كوشش خود سلسله جنبان را در نظر مىگيرد . لذا پايان كوشش او به خود همان سر سلسله منتهى گشته ، لياقت « اِرْجِعِي إِلى رَبِّكِ راضِيَةً مَرْضِيَّةً » 89 : 28 را به دست مىآورد .\r\nبه همين جهت است كه بايستى جلال الدين به طور مطلق كفر و ايمان را مساوى قلمداد نكند و نگويد : خداوند هر دو صنف ( مؤمن و كافر ) را آفريده است ، زيرا خداوند انسان را با اين وصف نيافريده است كه به قول خود ايشان :\r\n« دعوى امارت نموده ياغى گر باشد . »\r\nتفسير ابيات\r\nنقاش ازل و ابد نقشهاى صاف و تيره‌اى را بر صحنهء هستى آورده ، يوسف رخ و حور سرشتى به وجود آورده ، ابليسها و عفريتهايى را هم آفريده است . اين نقشهاى متضاد استادى او را نمودار مىسازد ، نمودار ساختن زشتىها از زشتى او نيست ، بلكه بيان كنندهء عظمت او است . زشتىهايى را بوجود آورده است كه ما فوق آن تصور نمىشود . از طرف ديگر آن چنان خوبىها را مىآفريند كه چاشنى حس عالم را در حقيقت آن خوبىها تشكيل مىدهند .\r\n[ چرا خداوند زشت و زيبا را آفريده است ؟ 
  ] براى نمودار ساختن استادى و مهارت الهى خويش ، تا منكرى نگويد اگر او تواناى مطلق است ، چرا اشكال ديگرى از موجودات را نيافريده است كه ضد نمودهاى زيبا باشند ؟ اگر خداوند نمىتوانست زشتىها را بيافريند ، اين خود از نقص خداوندى كشف مىكرد و به همين جهت است كه خداوند هر دو صنف گبر و مخلص را آفريده است و نيز به همين علت است كه كفر و ايمان هر دو به خداوند شهادت داده و هر دو در حال سجده به پيشگاه او به سر مىبرند .\r\n[ تفاوتى كه ميان انسان با ايمان و بىايمان وجود دارد اين است كه : 
  ] انسان\r\n","description":"","footnote":"","page_name":" 176 ","page_number":180},
  {"content":"\r\nبا ايمان از روى اختيار او را مىپرستد ، زيرا او جويندهء رضاى الهى و قاصد پيشگاه ربوبى است ، ولى عبادت انسان بىايمان از روى اكراه و تغيير مقصد انجام مىگيرد . اين نابخرد به جهت خود پرستى ادعاى رسيدن به حق را در مغز خود مىپروراند ، ولى نمىداند كه مشغول پياده كردن نقشهء سازمان مشيت الهى است ، نهايت امر مقصد را گم كرده است او ياغى است ، زيرا گمان مىكند كه راهى كه در پيش گرفته است مملوك و تحت سلطهء او است ، او با همين نادانى خويش نمىداند كه در پايان كار مانند آجرى از ساختمان مشيت الهى قرار خواهد گرفت . اما انسان با ايمان هر گامى كه بر مىدارد و هر كوششى كه مىكند مقصدى جز خدا ندارد . [ به همين جهت است كه گرفتار زندان خود بينى و خود پرستى نمىگردد 
  ] .\r\nموجود زشت زبان حالى دارد و موجود زيبا گفتارى : زبان حال زشت ذكر و مناجات در بارهء توانايى مطلق خداوند است ، گفتار زيبا مناجاتى در بارهء آفرينندگى خدا است زيبايىها را . سپاس و شكر مر تو را است اى صاحب احسانها ، تويى حاضر ، تويى ناظر به حال همه كس و همه چيز .\r\nخلاصه ، او است آفرينندهء مطلق زشتىها و زيبايىها مانند خار و گل ، او در انجام دادن هر كار كه بخواهد آزاد مطلق است . او است فرمانده تمام فرماندهان عالم هستى هر چه را كه بخواهد انجام مىدهد [ در نقد و تحليل اين ابيات دقت زيادترى شود . 
  ]\r\n","description":"","footnote":"","page_name":" 177 ","page_number":181},
  {"content":"\r\n\r\nدعا و توبه رسول صلى الله عليه و آله بيمار را\r\n\r\n( ( 2551 ) ) گفت پيغمبر مر آن بيمار را\r\nاين بگو كاى سهل دشوار را\r\n( ( 2552 ) ) آتنا فى دار دنيانا حسن\r\nآتنا فى دار عقبانا حسن\r\n( ( 2553 ) ) راه را بر ما چو بستان كن لطيف\r\nمقصد ما لطف خود ساز اى شريف\r\n( ( 2554 ) ) مؤمنان در حشر گويند اى ملك\r\nنى كه دوزخ بود راه مشترك\r\n( ( 2555 ) ) مؤمن و كافر بر آن يابد گذار\r\nما نديديم داه هاى دود و نار\r\n( ( 2556 ) ) نك بهشت و بارگاه ايمنى\r\nپس كجا بود آن گذرگاه دنى\r\n( ( 2557 ) ) پس ملك گويد كه آن سوتر خضر\r\nكان فلان جا ديده‌ايد اندر گذر\r\n( ( 2558 ) ) دوزخ آن بود و سياستگاه سخت\r\nبر شما شد باغ و بستان و درخت\r\n( ( 2559 ) ) چون شما اين نفس دوزخ خوى را\r\nآتشى و گبر فتنه جوى را\r\n( ( 2560 ) ) جهدها كرديد تا شد پر صفا\r\nنار را كشتيد از بهر خدا\r\n( ( 2561 ) ) آتش شهوت كه شعله مىزدى\r\nسبزهء تقوى شد و نور هدى\r\n( ( 2562 ) ) آتش خشم از شما هم حلم شد\r\nظلمت جهل از شما هم علم شد\r\n( ( 2563 ) ) آتش حرص از شما ايثار شد\r\nو آن حسد چون خار بد گلزار شد\r\n( ( 2564 ) ) چون شما اين جمله آتشهاى خويش\r\nبهر حق كشتيد جمله پيش پيش\r\n( ( 2565 ) ) نفس نارى را چو باغى ساختيد\r\nاندرو تخم وفا انداختيد\r\n( ( 2566 ) ) بلبلان ذكر و تسبيح اندرو\r\nخوش سرايان در چمن بر طرف جو\r\n( ( 2567 ) ) داعى حق را اجابت كرده ايد\r\nوز جحيم نفس آب آورده ايد\r\nاز جنان سوى جنان كرديد باب\r\nاز حميم نفس آورديد آب\r\n( ( 2568 ) ) دوزخ ما نيز در حق شما\r\nسبزه گشت و گلشن و برگ و نوا\r\n( ( 2569 ) ) چيست احسان را مكافات اى پسر\r\nلطف و احسان و ثواب معتبر\r\n( ( 2570 ) ) نى شما گفتيد ما قربانييم\r\nپيش اوصاف بقا ما فانييم\r\n( ( 2571 ) ) ما اگر قلَّاش و گر ديوانه ايم\r\nمست آن ساقى و آن پيمانه ايم\r\n\r\n","description":"","footnote":"","page_name":" 178 ","page_number":182},
  {"content":"\r\n\r\n( ( 2572 ) ) بر خط و فرمان او سر مىنهيم\r\nجان شيرين را گروگان مىدهيم\r\n( ( 2573 ) ) تا خيال دوست در اسرار ماست\r\nچاكرى و جان سپارى كار ماست\r\n( ( 2574 ) ) هر كجا شمع بلا افروختند\r\nصد هزاران جان عاشق سوختند\r\n( ( 2575 ) ) عاشقانى كز درون خانه اند\r\nشمع روى يار را پروانه اند\r\n( ( 2576 ) ) اى دل آن جا رو كه با تو روشناند\r\nوز بلاها مر تو را چون جوشنند\r\n( ( 2577 ) ) در ميان جان تو را جا مىكنند\r\nتا تو را پر باده چون جا مىكنند\r\n( ( 2578 ) ) در ميان جان ايشان خانه گير\r\nدر فلك خانه كن اى بدر منير\r\n( ( 2579 ) ) چون عطارد دفتر دل واكنند\r\nتا كه بر تو سرّها پيدا كنند\r\n( ( 2580 ) ) پيش خويشان باش چون آواره اى\r\nبر مه كامل زن ار مه پاره اى\r\n( ( 2581 ) ) جزو را از كل خود پرهيز چيست\r\nبا مخالف اين همه آميز چيست\r\n( ( 2582 ) ) جنس را بين نوع گشته در روش\r\nعيبها بين گشته عين از پرتوش\r\n( ( 2583 ) ) تا چو زن عشوه خرى اى بىخرد\r\nاز دروغ و عشوه كى يا بى مدد ؟\r\n( ( 2584 ) ) چاپلوس و لفظ شيرين و فريب\r\nمىستانى مىنهى چون زر به جيب\r\n( ( 2585 ) ) مر تو را سيلى و دشنام شهان\r\nبهتر آيد از ثناى گمرهان\r\n( ( 2586 ) ) صفع شاهان خور مخور شهد خسان\r\nتا كسى گردى ز اقبال كسان\r\n( ( 2587 ) ) ز انكه ز ايشان خلعت و دولت رسد\r\nدر پناه روح جان گردد جسد\r\n( ( 2588 ) ) هر كجا بينى برهنه و بىنوا\r\nدان كه او بگريختست از اوستا\r\n( ( 2589 ) ) تا چنان گردد كه مىخواهد دلش\r\nآن دل كور بد بىحاصلش\r\n( ( 2590 ) ) گر چنان گشتى كه استا خواستى\r\nخويش را و خويش را آراستى\r\n( ( 2591 ) ) هر كه از استا گريزد در جهان\r\nاو ز دولت مىگريزد اين بدان\r\n( ( 2592 ) ) پيشه‌اى آموختى در كسب تن\r\nچنگ اندر پيشهء دينى بزن\r\n( ( 2593 ) ) در جهان پوشيده گشتى و غنى\r\nچون برون آيى از اين جا چون كنى\r\n( ( 2594 ) ) پيشه‌اى آموز كاندر آخرت\r\nاندر آيد دخل كسب مغفرت\r\n( ( 2595 ) ) آن جهان شهرى است پر بازار و كسب\r\nتا نپندارى كه كسب اين جاست حسب\r\n\r\n","description":"","footnote":"","page_name":" 179 ","page_number":183},
  {"content":"\r\n\r\n\r\n\r\n( ( 2596 ) ) حق تعالى گفت كاين كسب جهان\r\nپيش آن كسب است لعب كودكان\r\n( ( 2597 ) ) همچو آن طفلى كه بر طفلى تند\r\nشكل صحبت كن مساسى مىكند\r\nآن مساس طفل چه بود ؟ بازيى\r\nبا جماع رستمى و غازيى\r\n( ( 2598 ) ) كودكان سازند در بازى دكان\r\nسود نبود جز كه تعطيل زمان\r\n( ( 2599 ) ) شب شود در خانه آيد گرسنه\r\nكودكان رفته بمانده يك تنه\r\n( ( 2600 ) ) اين جهان بازيگه است و مرگ شب\r\nباز گردى كيسه خالى پر تعب\r\nسوى خانه گور تنها مانده اى\r\nبا فغان وا حسرتا برخوانده اى\r\n( ( 2601 ) ) كسب دين عشق است جذب اندرون\r\nقابليت نور حق دان اى حرون\r\n( ( 2602 ) ) كسب فانى خواهدت اين نفس خس\r\nچند كسب خس كنى بگذار و بس\r\n( ( 2603 ) ) نفس خس گر جويدت كسب شريف\r\nحيله و مكرى بود آن را رديف\r\n\r\nآيه\r\n« رَبَّنا آتِنا فِي اَلدُّنْيا حَسَنَةً وَفِي اَلآخِرَةِ حَسَنَةً وَقِنا عَذابَ اَلنَّارِ » 2 : 201 ( 1 )  ( اى پروردگار ما ، در دنيا و آخرت براى ما پاداش نيكو عطا فرما ) .\r\n« وَإِنْ مِنْكُمْ إِلَّا وارِدُها كانَ عَلى رَبِّكَ حَتْماً مَقْضِيًّا . ثُمَّ نُنَجِّي اَلَّذِينَ اِتَّقَوْا وَنَذَرُ اَلظَّالِمِينَ فِيها جِثِيًّا » 19 : 71 - 72 ( 2 )  ( كسى از شما نيست مگر اين كه وارد دوزخ خواهد شد ، اين امر از طرف خدا حتمى و جزء قضاء الهى است . سپس كسانى را كه تقوا ورزيده‌اند از دوزخ نجات خواهيم داد و ستمكاران را افتاده به روى زانو در دوزخ رها خواهيم كرد ) .\r\nتوضيح\r\nدر تفسير آيه ورود به دوزخ اختلاف نظر جزيى وجود دارد . بعضىها مىگويند : چون انسانى نيست كه در زندگانى خود نلغزيده باشد ، لذا براى تطهير لغزشها بايستى مقدارى از عذاب را بچشند .\r\n","description":"","footnote":" ( 1 ) سوره البقرة ، آيهء 201 . .  ( 2 ) سوره مريم ، آيهء 71 و 72 . . ","page_name":" 180 ","page_number":184},
  {"content":"\r\nالبته پيامبران الهى و آن گروه از اولياء الله كه خطايى از آنها سر نزده است ، از اين قضيه مستثنى مىباشند . بعضى ديگر از صاحب نظران مىگويند : مقصود از ورود و دخول حقيقى در آتش نيست ، بلكه عبور از نزديكى آن است كه باعث مىشود همه تلخى عذاب را درك كنند . ( 1 )  گروه سوم كه جلال الدين در ابيات مورد بحث يكى از آنها است ، مىگويند : همهء مردم از خود دوزخ عبور خواهند كرد ، نهايت امر اين است كه مردم با ايمان و نيكو كار كوچكترين ناراحتى احساس نخواهند كرد ، بلكه همان عرصهء دوزخ براى آنان سبز و خرم و با طراوت خواهد بود . » هَلْ جَزاءُ اَلإِحْسانِ إِلَّا اَلإِحْسانُ . » 55 : 60 ( 2 )  ( آيا جزاى احسان چيزى جز احسان است ) .\r\n« وَمَا اَلْحَياةُ اَلدُّنْيا إِلَّا لَعِبٌ وَلَهْوٌ . » 6 : 32 ( 3 )  ( زندگانى اين دنيا جز لعب و لهو چيزى نيست ) .\r\nدر اين مضمون چهار آيه وارد شده است : سوره الانعام آيهء 32 ، سوره العنكبوت آيهء 64 ، سوره محمد آيهء 36 ، سوره الحديد آيهء 20 .\r\n","description":"","footnote":" ( 1 ) استعمال ورود در عبور از نزديكى محل ورود ، در آيه 23 از سوره القصص وجود دارد . » وَلَمَّا وَرَدَ ماءَ مَدْيَنَ انسانى 1 - 5 28 : 23\r\n. . » . . ( وقتى كه به آب مدين وارد شد ) مقصود جايگاهى است كه آب مدين در آن جا قرار داشت . .  ( 2 ) سوره رحمن ، آيهء 60 . .  ( 3 ) سوره انعام ، آيهء 32 . . ","page_name":" 181 ","page_number":185},
  {"content":"\r\n\r\n\r\n( ( 2553 ) ) راه را بر ما چو بستان كن لطيف\r\nمقصد ما لطف خود ساز اى شريف\r\n\r\nسنخيت راه و مقصد\r\nاگر بخواهيم در امتداد زندگى چونان گياه خود رو در صحراى پر از حوادث طبيعت و قلمرو انسانها حركت كنيم ، نه يك مقصد نهايى مطرح است و نه روى راه هايى كه انتخاب مىكنيم محاسبهء منطقى صورت پذير خواهد بود .\r\nآن جا كه حركت محاسبه نشده است ، مقصدى قابل وصول نيست ، آن جا كه مقصدى احراز نشده است حركت آگاهانه قابل تصور نيست . اين دو اصل لازم و ملزوم يكديگرند .\r\nكسى كه بدون تعيين مقصد به حركت و سمت و مبدأ حركتش فلسفه مىبافد ، با خويشتن در حال مبارزه به سر مىبرد ، بىنوا شترى كه مىخواهد به جست و خيز و حركات نامعقول يك موش كه افسارش را گرفته است و مىكشاندش ، فلسفه ببافد و مقصد واقعى خود را از آن جست و خيز بجويد فريب آن را نخوريم كه قدرتى به دست آورده‌ايم كه مىتوانيم حركت كنيم و گام برداريم و مسافتى را سپرى كنيم ، اين كه هر گونه نمود وجودى ما قابل بهره بردارى در هر گونه حركت است ما را نفريبد . به اين كه در هر لحظه‌اى مىتوانيم موقعيت خود را در جهان هستى و ارتباط با آنها طورى بسازيم كه مورد رضايت و لذت بخش بوده باشد مغرور نباشيم ، زيرا همين گامها و سپرى كردن مسافتها و بهره بردارى نمودن از هر گونه نمود وجودى ، در همهء جانوران و در پستترين و خون آشامترين انسانها نيز مشاهده مىكنيم . بياييد مقصد را تشخيص بدهيم ، براى آنان كه مقصد تشخيص داده شده است و به دست آوردن آن مقصد لازم تلقى گرديده است ، حركت و مبدأ و سمت حركت خود به سراغشان خواهد آمد .\r\nدر هر حركتى به سوى مقصد دو ركن اساسى مطرح است :\r\n","description":"","footnote":"","page_name":" 182 ","page_number":186},
  {"content":"\r\n\r\nيك - روحى كه مقصد را تشخيص داده و موجوديت انسانى را تحريك مىكند .\r\nدوم - موجوديت انسانى در قلمرو زمان و مكان و ساير نمودها و قوانين طبيعى به حركت مىپردازد . تضاد مبدأ و سمت حركت و مقصد نهايى و اختلافات ميان آنها را در همين ركن دوم حركت در مىيابد ، يعنى اين موجوديت انسانى است كه از آغاز حركت تا نهايت آن كه وصول به مقصد است احتياج به گذشت زمان و مساعدت عوامل طبيعى و انسانى و هماهنگ ساختن صدها رابطه و پديده با موجوديت خويش كه در حال حركت است مىباشد . اما ركن اول كه « روح انسان رهسپار به سوى مقصد است » در يك زمينه قدم بر مىدارد و اگر بخواهيم با عبارت جامعتر بگوييم : روحى كه متوجه مقصد است در سير و حركت خويش جز مقصد چيز ديگرى را نمىبيند . بنا بر اين اگر مقصد انسانى صحيح و منطقى است ، روح انسانى در راه خود به سوى مقصد با پديده‌اى جز ارتفاعات تدريجى كه به قلهء مرتفع مقصد منتهى مىگردد و خود جزء مقصد است روبرو نخواهد گشت و با العكس ، اگر مقصد انسانى باطل و پستى و تبه كارى است ، هر چند كه مسير و مبدأ حركت وى آرمانىترين حقايق باشد در راه خود به سوى چنين مقصد جز با پستىها كه به درهء سقوط منتهى مىشود مواجه نخواهد گشت .\r\nاگر مقصد شما ورود به قلمرو لطف و عظمت بارگاه ربوبى است راه شما هم لطيف و با عظمت خواهد بود .\r\n\r\n( ( 2575 ) ) عاشقانى كز درون خانه اند\r\nشمع روى يار را پروانه اند\r\n\r\nگامى به درون خانه بگذاريد آن گاه پروانه وار دور شمع معشوق بگرديد\r\nچه آسان است ادعاى علاقه ، چقدر كار معمولى است ادعاى محبت و چه اندازه كلمهء عشق فراوان به كار برده مىشود ؟ از بر خورد يك سنگ با سنگ ديگر مفهوم رابطه شروع مىگردد و در عشق به منتهاى خود مىرسد .\r\n","description":"","footnote":"","page_name":" 183 ","page_number":187},
  {"content":"\r\nكتب ادبى و روانى از كلمهء عشق و عاشق و معشوق مالامال است ، اما در موقع تحقيق مىبينيم كه گفتگو در باره اين پديده و مشتقاتش بىشباهت به خيال پردازى در بارهء سيمرغ خيالى كه در قلهء كوه قاف خيالىتر آشيانه دارد تجاوز نمىكند . از دورانهاى گذشته تا كنون جملهء ذيل گوياى عشق و عاشقى بوده است :\r\n« درشكه هاى كرايه‌اى » عشق به اين معنا در قرن بيستم بصراحت و حد نصاب خود رسيده است . چنان كه رابطهء درشكه سوار با درشكه و صاحب آن در يك خيابان شروع شده و در خيابان ديگر قطع مىشود و چنان كه سپرى كردن چند صد متر و رسيدن به مقصد در مقابل چند ريال معدود قرار مىگيرد ، همچنان عشقهاى قرن بيستم ما يك عده عوارض روانى هستند كه بسيار زود گذر و با دادن شخصيت پست و ناچيز و خريدن وسيلهء خاموش ساختن شعلهء شهوت به كمال خود مىرسد اين است عشق در قرن ما .\r\nآثار معتبر گذشتگان مطالب و داستانهاى معتبرى را كه كم و بيش اتفاق افتاده است بما باز گو مىكنند ، اگر آن مطالب و داستانها صحيح باشند ( و مسلماً نمىتوان گفت : همهء آنها دروغ و جعلى بوده است ) ، وضع فعلى انسانها در موضوع عشق بهترين دليل بر سقوط انسان و انسانيت است ، امروزه تئورى اصالت غريزهء جنسى با اين كه بارها به وسيله متخصصين مربوط مردود شناخته شده است ، زير بناى عشقها را تشكيل داده است . آن عشقى كه از حركات چشم و ابرو شروع شده و با تماس دو عضو با يكديگر پايان مىيابد و جايش قفسهاى باغ وحش است كه عنترها در آن زندگى مىكنند ، نه مغز لامارتين و هوگو و جلال الدين بلخى و حافظ . عشقى كه از ظواهر ماده شروع شود و در خود ماده ختم نگردد ، بلكه راهى به جمال مطلق باز كند . اين است معناى بيتى كه جلال الدين مىگويد :\r\n\r\n( ( 2575 ) ) عاشقانى كز درون خانه اند\r\nشمع روى يار را پروانه اند\r\n\r\nبدون توجه به حقيقت معشوق كه جزيى از حقيقت كلى است كه جايگاه\r\n","description":"","footnote":"","page_name":" 184 ","page_number":188},
  {"content":"\r\n\r\nجلوهء مشيت الهى است كه به محبوب يعنى خدا مربوط مىشود ، عشقى وجود ندارد ، به دست آوردن اين عشق اگر از راه زيبايى يك موجود معين بوده باشد ، آن موجود با سرعت شگفت انگيزى تيرگى مادى خود را از دست داده و چنان صيقلى و شفاف مىگردد كه انسان عاشق حتى آن موجود را به عنوان وسيلهء حركت يا به عنوان راهى به سوى محبوب هم نمىبيند . او اگر چه در مرحلهء اول از پنجرهء خانه به درون خانه مىنگرد ، ولى اين شخص به درون خانه راه يافته است . زيبايى آن موجود معين به تدريج حالت دور نمايى پيدا كرده وقتى كه مورد توجه عاشق قرار مىگيرد مانند يك مشت خاكستر نمودار مىشود كه در گذشته شعله هاى خود را فرا راه عاشق قرار داده بود و اگر به دست آوردن اين عشق از راه عظمت و جلال يك موجود معين بوده است ، درك همين عظمت و جلال روح عاشق را به جريان مىاندازد و به تدريج حالت صيقلى و شفافيت به خود مىگيرد و عاشق را به ورود به عظمت و جلال مطلق رهنمون مىشود ، اينان هستند كه مىتوانند پروانه وار دور شمع محبوب بگردند . اگر اين عشق واقعى به كسى دست بدهد ، از طرف ديگر چون خود محبوب مطلق است كه پيش رفت درك و وصول به زيبايى و عظمت را مىخواهد ، لذا بدون انقطاع عاشق را در اين راه تقويت خواهد كرد . چقدر عالى مىگويد نظامى گنجوى :\r\n\r\nاى سرمه كشِ بلند بينان\r\nدر باز كنِ درون نشينان\r\n( ( 2582 ) ) جنس را بين نوع گشته در روش\r\nعيبها بين گشته عين از پرتوش\r\n\r\nجنس و نوع و رابطهء آن دو با يكديگر\r\nبراى توضيح جنس و نوع و رابطه ميان آن دو ، لازم است كه جريانات چهارگانه عقل انسانى را در روشى كه در بارهء معقولات دارد متذكر شويم :\r\nجريان اول - از فرد به كلى . عقل در اين جريان پس از آن كه افراد و\r\n","description":"","footnote":"","page_name":" 185 ","page_number":189},
  {"content":"\r\nمصاديق شخصى را به وسيله حواس تحويل گرفت ، با حذف خصوصيات و مشخصات افراد مفهومى به عنوان كلى انتزاع مىكند كه قابل تطبيق به تمام افراد است . انسانهاى مشخصى را مىبيند و از روى خواص و آثار مشتركى كه دارند مانند قدرت فرا گيرى صنعت و دانش و پديدهء خنده و گريه و تعجب و تفكر و اشكال عضوى ، مفاهيم كلى را انتزاع مىكند . البته بحث مشروحى در موضوع كلى و مخالفت بركلى با ساير فلاسفه در وجود كلى مطرح است كه ما به طور اختصار در مباحث پيشين متذكر شده‌ايم .\r\nجريان دوم - از كلى بفرد ، اين نوع جريان مربوط به اين است كه خود مفهوم كلى در ذهن انسانى به وجود بيايد ، آن گاه آن را به هر فردى از افراد كه مشمول كلى است تطبيق نمايد . بنا بر اين يا بايست وجود يك عده قضاياى كلى قبل از تجربه و مشاهده را مانند كانت بپذيريم و بگوييم : هر يك از انسانها مقدارى از قضاياى كلى اولى را از هنگام تولد با خود مىآورد ، سپس آنها را به عنوان اصول قضايا در معلومات خويش به كار مىاندازد و يا اين جريان را بايستى به آن گروه از اشخاص مخصوص بدانيم كه توانسته‌اند از موجودات مشخص خارجى مفهوم كلى را استخراج و انتزاع نمايند .\r\nتبصره - مقصود از جريان دوم اين نيست كه يك مفهوم كلى همهء خصوصيات تمام افرادش را در بر دارد ، به طورى كه با در نظر گرفتن يك مفهوم كلى مىتوان آن را آيينهء تمام نماى افرادش قرار داد ، زيرا كلى مفهومى است خالى از هر گونه تعين و تشخيص و در غير اين صورت قابل تطبيق به افراد نمىباشد . پس مقصود از انطباق كلى تحليل و تجزيه نيست ، بلكه قابل صدق بودن كلى است به هر يك از افراد به طور اجمال ، جريان سوم - از جزء به كل ، پس از رسيدن مغز انسانى به رشد معمولى خود ، مىتواند مجموعه هاى تركيب يافته از اجزاء را كه كلها را تشكيل مىدهند دريابد يعنى با نظر به دخالت عده‌اى از اجزاء در ايجاد يك شكل مركب احساس مىكند كه به جهت وجود ارتباطات معينى ميان يك دسته از موجودات مجموعهء كل به وجود آمده است و هر يك از آن واحدها يك جزء از كل مجموعى است . اين جريان را در اصطلاح منطقى جريان سنتتيك ( جريان تركيبى ) مىنامند ، براى به وجود آمدن\r\n","description":"","footnote":"","page_name":" 186 ","page_number":190},
  {"content":"\r\nاين قسم از جريان كافى است كه مغز انسانى به جزء بودن يك موجود متوجه شود . به مجرد توجه به اين كه اين موجود جزء است مطابق قانون تضايف در صدد پيدا كردن اجزاء ديگرى كه مجموعاً كل را تشكيل مىدهند بر مىآيد .\r\nدر روش جهان بينى مرد جهان بين ، اين يك بال ضرورى براى پرواز است و بدين جهت ما نمىدانيم كه راسل متفكر تازه در گذشتهء انگليسى چگونه به خود اجازه داده است كه از يك طرف بگويد :\r\n« من تنها برچسبى كه بر پيشانى دارم ، آتميست منطقى است » .\r\nيعنى روش ( من ) خالص آناليتيك است و توجهى به جريان سنتتيك يعنى روش تركيبى ندارم و از طرف ديگر با تمام جرئت خود را فيلسوف قلمداد كرده و عينك جهان بينى هم به ديده گانش بزند جريان چهارم - از كل به جزء اين روشى است كه منشأ تمام دانشهاى تحليلى ما است . در اين روش مقصد نهايى پيدا كردن واحدهاى نهايى يك مجموعهء مركب است كه كوچكتر و بسيطتر از آنها وجود نداشته باشد ، مانند دانه هاى الكترون در فيزيك . اين است بال دوم يك متفكر جهان بين .\r\nآن دسته از فلاسفه يا متفكرين كه از اين جريان تحليلى محروماند ، نبايد هدف خود را جهان بينى معرفى كنند . دو مسئلهء مهم در جريانات چهارگانه وجود دارد كه مجبوريم متذكر شويم :\r\nمسئلهء اول - فرد و كلى ، جزء و كل مفاهيمى هستند كه از چگونگى تماس حواس و تعقل ما با اشياء نمودار مىشوند ، زيرا در مقابل موجوديت واقعى كه اشياء دارند ، حقايق ديگرى به عنوان فرد و كلى و جزء و كل وجود ندارد . دليل روشن اين ادعا اين است كه اگر كل و كلى براى كسى مطرح نباشد جزء و فرد هم براى او قابل تصور نخواهد بود . و معلوم است كه نه كل يك وجود حقيقى در خارج دارد و نه كلى ، زيرا اولى از وجود اجزاء و دومى از وجود افراد انتزاع شده است . آن چه كه حواس طبيعى ما به درون منتقل مىسازد اشكال و نمودهايى از موجودات خارجى\r\n","description":"","footnote":"","page_name":" 187 ","page_number":191},
  {"content":"\r\nاست ، ارتباط ميان آنها به عنوان جزء - كل و فرد - كلى از ساخته هاى ذهنى ما مىباشد .\r\nمسئلهء دوم - نسبيت اين مفاهيم چهارگانه است كه بايستى در روشهاى منطقى كاملا مراعات شود . در همان حال كه يك شيئى جزيى از كل محسوب مىشود ، با يك نظر تحليلى همان جزء بالنسبه به واحدهاى تشكيل دهنده اش كل مىباشد . مثلًا اكسيژن در عين حال كه جزيى از مادهء آب است ، بالنسبه به اجزاء اتمى خود كل است كه قابليت تحليل به آنها را دارا مىباشد . و بالعكس يك كل در آن حال كه مجموعه‌اى از اجزاء است ، ممكن است يكى از واحدهاى تشكيل دهندهء كل ما فوق بوده باشد . اما نسبيت فرد و كلى اگر چه در اصطلاح منطق و فلسفه كلاسيك نامانوس به نظر مىرسد ولى با يك نظر دقيق تر و با صرف نظر از تقيد به اصطلاح مخصوص مىتوان نسبيت تحليلى و تركيبى را در فرد و كلى نيز در نظر گرفت .\r\nاين مسئله مسلم است كه هر دو چيز يا بيشتر مىتوانند در يك مفهوم با يكديگر مشترك باشند ، اگر چه ميان آن دو چيز تضاد وجود داشته باشد ، حركت و سكون كه از تضادهاى بسيار صريح است در يك مفهوم شركت دارند و آن ملاحظه جسم بالنسبه به مكان يا فضايى است كه در آن قرار گرفته است .\r\nرنگهاى متضاد از نظر نمود خارجى در مفهوم رنگ حتى هستى و نيستى با نظر به اين كه هر دو قابل درك هستند در مفهوم بودن اشتراك دارند . اگر به اين مسئله يك مقدمهء مختصر را اضافه كنيم ، مىتوانيم نسبيت فرد و كلى را حل و فصل نماييم ، آن مقدمه اين است كه : هيچ موجود و نمودى نيست كه در دو لحظه در يك حال بوده باشد ، حركت در اشياء آن چنان حكمفرما است كه استخراج يك واحد به عنوان يك موجود كه خواه ناخواه بهره‌اى از سكون دارد بسيار دشوار است . ( 1 ) \r\n","description":"","footnote":" ( 1 ) مسئله حركت و تحول دائمى را در مباحث گذشته ، هم از جنبهء الهى ( دوام فيض خلقت از طرف خدا ) و هم از جنبه فلسفهء طبيعى توضيح داده‌ايم . . ","page_name":" 188 ","page_number":192},
  {"content":"\r\n\r\nپس از توجه به مسئله و مقدمه ى فوق مىگوييم : هر موجودى كه به عنوان فرد منظور مىشود اگر چه آن فرد از نظر كميت و كيفيت ناچيزترين شيئى بوده باشد مطابق قانون حركت در مجراى حركت و تحول قرار گرفته است ، اين حركت و تحول فرد مزبور را در نوسان دايمى نشان مىدهد ، در اين نوسان دايمى كه منجر به تحليل فرد به افراد و حالات متعدد مىشود ، بايستى در نظر گرفت يك موجود به عنوان فرد به يك انتزاع نيازمند است كه بدون حذف آن حالات متعدد امكان پذير نخواهد بود . يك فرد انسان را در نظر بگيريم . اين فرد يك موجود معين و مشخص است و به اصطلاح منطق و فلسفهء كلاسيك كلى نيست ، اما مىدانيم كه همين فرد در مجراى تحولات كمى و كيفى فراوانى قرار گرفته است ، به طورى كه مىتوان به شمارهء آن تحولات موجوديتهاى فراوانى را در همان فرد انسانى مورد توجه قرار بدهيم ، با اين فرض نامگذارى اين همه موجوديتها به عنوان يك فرد كاشف از اين است كه ما يك مفهوم كلى از همين فرد مشخص در نظر گرفته و آن را فرد ناميده‌ايم ، ممكن است گفته شود : فرديت انسان مربوط به شخصيت او است ، يعنى اين همان شخصيت فرد است كه باعث مشخص و فرد بودن او است نه مواد طبيعى او كه دايماً در تحول و دگرگونى است و ما در معلومات رسمى و زندگانى طبيعى با همين سطح مجاور طبيعت روح سر و كار داريم و اما سطح عميق شخصيت كه حلقهء اتصال طبيعت به ما وراى طبيعت است از مقولهء جزء و كل و جزئى و كلى كاملًا خارج است .\r\nآيا نهايتى براى جريان فكرى از جزئى به كلى و از كلى به جزئى و از جزء به كل و از كل به جزء وجود دارد ؟\r\nدو مسئله در معلومات بشرى از جملهء گردابهاى دهشت زا است كه هيچ مغزى را توانايى نزديك شدن به آن وجود ندارد :\r\nمسئلهء يكم - نهايت تجزيه و تركيب ، آيا اجسام به وسيله تقسيم به اجزاء كوچكتر به جزئى مىرسند كه ديگر قابل تقسيم نباشند ؟ هر دو جواب مثبت و منفى اين\r\n","description":"","footnote":"","page_name":" 189 ","page_number":193},
  {"content":"\r\nسؤال به بن بست ناگشودنى منتهى مىشود ، زيرا اگر بگوييم : بلى ، تقسيم به يك جايى مىرسد كه جزء به جهت كوچكىاش قابل تقسيم به دو جزء ديگر نيست ، گفته خواهد شد : اگر اين جزء در خارج موجود است و فضايى را اشغال كرده است ، حتماً امتدادى دارد و اگر امتداد دارد بايستى تقسيم شود و اگر بگوييم : نه ، تقسيم به جايى نمىرسد كه ديگر قابل قسمت نباشد . اين سؤال پيش مىآيد كه تقسيم تا كجا ادامه خواهد داشت ؟ تا بىنهايت چطور ؟ مگر خود جسم محدود نبود چگونه امكان دارد كه كل محدود تا بىنهايت تقسيم گردد ؟ همين دو بن بست در مسئلهء جزيى و كلى نيز وجود دارد ، تا آن جا كه عقل انسانى دو موجود يا دو حالت در مقابل خود ببيند يك مفهوم كلى از آن انتزاع خواهد كرد و بدين ترتيب تا وسيعترين جامع و مفهوم مشترك كه همان هستى است پيش خواهد رفت ، سپس در مقابل عقل نيستى ( كه مشرف شدن ذهن به ساحل هستى و حذف هر گونه بعد و تشخص است ) مطرح مىشود .\r\nآيا اين دو مفهوم گسترده هم جامع مشتركى دارند ؟ بلى جامع مشتركشان مفهوم بودن هر دو در ذهن است ، اگر مفهوم بودن هستى و نيستى را جامع مشترك حقيقى بدانيم و در اين باره مسامحه‌اى وجود نداشته باشد مسئلهء فوق مطرح خواهد شد و آن اين است : آيا مفهوم با نامفهوم جامع مشتركى دارند يا نه ؟ و همچنين از نظر جريان نزولى عقل از كليات وسيع تر به كليات محدودتر ، مثلًا از مفهوم كلى به هستى به قائم به ذات و غير قائم به ذات ، به جسم ، به روينده ، به حيوان ، به انسان ، به فرد . مطابق آن چه گفتيم به جهت تحولات عارضه به فرد ، عقل از همان تحولات يك واحد قابل تطبيق به هر يك از آن تحولات را انتزاع خواهد كرد . اگر چه در اصطلاح منطق رسمى آن واحد را كلى نمىگويند ، هيچ يك از آن تحولات نمىتواند نقطه هاى راكد و بىتغييرى بوده باشد ( و الا از بن بستى كه زينو براى حركت ايجاد كرده است نمىتوان نجات يافت . ) اين جريان نزولى تا كجا بايد ادامه يابد ؟\r\n","description":"","footnote":"","page_name":" 190 ","page_number":194},
  {"content":"\r\nآن چه كه به نظر مىرسد اين است كه همه اين بن بستها از اين ناشى مىشود كه ما در اين گونه مسائل در مرزهاى ( سن ) و موضوع خارجى قرار مىگيريم و متوجه نمىشويم كه تمايل به ادامهء تقسيم در بارهء اجسام و نمودها ناشى از تمايل يا خاصيت عبور به بىنهايت است كه از مختصات ذهن يا به طور عمومى از مختصات ( من ) انسانى است ، چنان كه توجه به امتداد و خم شدن ( من ) روى بعد ، يكى از خصايص ذهنى ما است و ما بدون توجه به اين مسئله ، با اين كه موجودات متحرك را كه منشأ انتزاع زمان و فضا و زمان فضا - است كنار مىگذاريم ، با اين حال باز دنبال كشش بعد هندسى و زمان را تا بىنهايت مىگيريم .\r\nبه همين جهت است كه با تمام اطمينان مىگوييم : تا مرز حقيقى ( من درك كننده ) با ( موضوع درك شده ) از نظر علمى مشخص نشود ، اين مسائل به عنوان معماهاى لا ينحل براى ابد مغز انسانها را به خود مشغول خواهد داشت .\r\nبر گرديم به توضيح بيت جلال الدين كه مىگويد :\r\n\r\n( ( 2582 ) ) جنس را بين نوع گشته در روش\r\nعيبها بين گشته عين از پرتوش\r\n\r\nاين بيت تا حدودى از نظر معنى احتياج به تأمل دارد و لذا مفسرين و بررسى كنندگان مثنوى مطالب گوناگون در باره اين بيت ابراز مىكنند .\r\nاگر مقصود از جنس مقام شامخ الهى و مراد از نوع موجود انسان بوده باشد ، از نظر فلسفه و دريافت الهى به هيچ وجه قابل قبول نيست ، زيرا اگر چه نوع بودن انسان كه عبارت است از ماهيت معينه‌اى ( جنس و فصل ) صحيح است ، ولى اطلاق جنس به خدا كاملا دور از حقيقت است ، زيرا رابطهء خدا با موجودات رابطهء جنس با انواعش نيست نه از نظر فلسفه و نه از نظر عرفان ، مگر اين كه بگوييم : مقصود از جنس در اين بيت وجود مطلق است نه جنس به مفهوم منطقى آن . بعضى از بررسى كنندگان كلمهء اول مصرع دوم را ( عيب ) با عين مهمله منظور كرده و مجموع بيت را چنين توضيح داده‌اند :\r\n« جنس را ببين كه در روش از كل خود جدا شده و نوع تشكيل داده است ،\r\n","description":"","footnote":"","page_name":" 191 ","page_number":195},
  {"content":"\r\nيعنى عيبها را ببين كه متعين شده و جدايى اختيار كرده است اگر اين عيبها و تعينات نبود همگى يكى بوده جزءها بكل پيوسته بودند . » ( 1 )  در اين تفسير اعتراض فوق ناديده گرفته شده و خود انسان را جنس معرفى مىكند ، آن گاه انسان استقلال وجودى به خود گرفته ، به شكل نوع در آمده است و بدين ترتيب انسان كه موجودى ممكن و سر تا پا عيب و نقص است خود را از كل جدا كرده براى خود عينيت پيدا كرده است .\r\nبنا بر اين جلال الدين در مقام سرزنش آن گروه از انسانها است كه از مبدأ اصيل خود بريده و با خيال استقلال ، با بيگانگان در آميخته است . بعضى ديگر بيت فوق را چنين تفسير مىكنند :\r\n« تامل كنيد كه در جهان هستى چگونه انواع از اجناس به وجود آمده و در آن پهنه ، حقايق غيبى به شكل اعيان خارجى و شهود بر آمده است . » ( 2 )  اين بررسى كننده كلمهء اول از مصرع دوم را با غين معجمه خوانده است .\r\nتفسير اول با قطع نظر از مناقشات فنى در بارهء جنس و نوع با ابيات سابق كاملًا مناسب است ، زيرا بيت قبلى چنين است :\r\n\r\n( ( 2581 ) ) جزء را از كل خود پرهيز چيست\r\nبا مخالف اين همه آميز چيست ؟\r\n\r\nولى يك اشكال مىماند و آن اين است كه در بيت مورد تحليل تعين انسانها را به پرتو الهى نسبت داده است ، يعنى پرتو الهى باعث اين تعينها و تنوعها گشته است لذا ، نبايستى مقصود از بيت سرزنش انسانها بوده باشد . در نسخهء انقروى به جاى « از پرتوش » كلمهء « در رهش » ضبط نموده ، آن گاه بيت را بدين ترتيب توضيح داده است :\r\n« هر جنسى كه با نوع خاصى در هم آميخته و با آن الفت و انس گرفت ، آن\r\n","description":"","footnote":" ( 1 ) نثر و شرح مثنوى دفتر دوم ، به قلم موسى نثرى ، ص 165 . .  ( 2 ) ترجمه و شرح مثنوى دفتر دوم ، محمد كفافى ، ص 260 . . ","page_name":" 192 ","page_number":196},
  {"content":"\r\n\r\nجنس در حكم همان نوع خواهد بود ، مانند در آميختن سگ اصحاب كهف با اصحاب كهف و مانند جنس نبات كه با اتحاد با حيوان به صورت حيوان و همين حيوان با اتحاد با انسان به شكل انسان درمىآيد . و حقايق غيبى را بنگر كه از مرتبهء باطن رها شده با ميل به عالم ظهور به مرتبهء عيان رسيده است ، يعنى به ارواحى توجه كن كه از عالم غيب به مرتبهء عينيت آمده است . » ( 1 )  ولى چنان كه گفتيم : با اين تفسير بيت مورد بحث در مقام توبيخ انسانها نخواهد بود . به اضافه اين كه مصرع دوم نمىتواند نتيجهء مصرع اول بوده باشد ، يعنى تنوع اجناس نه از جهت كشش دو حقيقت به يك ديگر از جهت سنخيت مىباشد ، زيرا به اصطلاح فن الهيات عرفانى هر اندازه كه وجود مطلق در سرازيرى تنوع و تحليل به حصه ها بوده باشد ، به همان اندازه رو به نزول است نه رو به سنخ خود .\r\nارواحى كه حقايق مجرد و در عالم غيب بودند چه سنخيتى در عالم ماده ديدند كه به اين عالم سرازير شدند ؟ مگر اين كه مقصود انقروى و موافقين ايشان اين باشد كه بيت مورد تحليل يك مضمون مستقلى را مىگويد .\r\n\r\n( ( 2595 ) ) آن جهان شهرى است پر بازار و كسب\r\nتا نپندارى كه كسب اين جاست حسب\r\n\r\nآيا تكاپو و تكامل در ابديت نيز وجود دارد ؟\r\nمقدارى از دلايل نقلى و عقلى مىرساند كه اين دنيا كشتگاه و ابديت براى برداشتن محصول است . مثلًا در بعضى از احاديث چنين آمده است كه :\r\n« اليوم عمل و لا حساب و غدا حساب و لا عمل » .\r\n( امروز ( اين زندگانى دنيوى ) جايگاه عمل است و حساب و نتيجه گيرى در\r\n","description":"","footnote":" ( 1 ) شرح انقروى دفتر دوم ، ص 308 . . ","page_name":" 193 ","page_number":197},
  {"content":"\r\nآن نيست و فردا ( رستاخيز و ابديت ) جايگاه حساب است و عملى در آن وجود ندارد ) .\r\nبعضى از متفكرين عقيده منداند كه تكامل حتى در ابديت هم ادامه دارد ، اينان با توجه به يك مسئلهء مهم اين نظر را ابراز مىدارند :\r\nروح انسانى مقتضى رشد و كمال بىنهايت دارد و هيچ فردى پيدا نمىشود كه در اين زندگانى محدود و موقت به اين آرمان بىنهايت برسد ، بعيد نيست آن جمله كه مىگويد : دليل لزوم معاد تكامل عقلى و روحانى انسان است ، همين مسئله بوده باشد . اين متفكر مىگويد : هر يك از اجزاء ساختمان انسانى كار معين و مشخص دارد كه در همين زندگانى دنيوى مىتواند آن را به جاى بياورد ، در حالى كه عقل و روح انسانى هر اندازه هم كه در اين دنيا به فعاليت و تكاپو بپردازد و هر اندازه هم كه به رشد و كمال خويش برسد ، باز نمىتواند به تكاپو و كمال بىنهايت كه خود مقتضى آن است نايل آيد .\r\nبه نظر مىرسد كه مىتوان دو جنبهء روح انسانى را از يكديگر جدا نموده و هر يك را محكوم به حكم مستقل نمود .\r\nاز جنبهء فعاليت طبيعى روح كه با اين ساختمان مادى و وسايل طبيعى صورت مىگيرد پروندهء روح بسته مىشود و تكاپو و كمال مناسب آن كه در اين قلمرو براى روح وجود دارد بسراى ابديت كشيده نمىشود ، بلكه تنها نتايج تكاپو و كمال را مشاهده خواهد كرد ، لذا اگر هم حركت و تحولى در آن دنيا تصور شود ، از سنخ حركت و تحول و ساير قوانين مربوط به طبيعت اين جهان نخواهد بود . اما از جنبهء ماهيت خود روح كه مقتضى تكامل است ، شايد بتوان گفت : پس از خروج روح از مسير حركت از نقص به كمال و غوطه ور شدن در اندوخته هاى خود موضوعى براى حركت و تكامل باقى نمىماند و ممكن است گفته شود : سعادت و لذت مطلق با ركود در يك نقطه از آن سازگار نيست ، محدوديت سعادت و لذت از شئون اين زندگانى\r\n","description":"","footnote":"","page_name":" 194 ","page_number":198},
  {"content":"\r\n\r\nاست ، بنا بر اين براى رسيدن به سعادت و لذت مطلق كمال مطلق مورد نياز مىباشد و مسلم است كه اين كمال مطلق در اين دنيا حاصل نمىگردد ، پس بايستى حركت به سوى كمال در ابديت يك قانون واقعى بوده باشد .\r\n\r\n( ( 2598 ) ) كودكان سازند در بازى دكان\r\nسود نبود جز كه تعطيل زمان\r\n\r\nنگذاريم كه فعاليتهاى ما در زندگانى نتيجه‌اى جز استهلاك زمان نداشته باشد\r\nمردم ثروت دنيا را مانند خاك ناچيز كه كودكان جمع مىكنند ، روى هم متراكم مىسازند ، اما ثروت انباشته شده نه تنها مانند همان خاكهاى كودكان لباس و سر و صورت آنان را خاك آلود مىكند ، بلكه از آن جهت كه هر درهمى قطعه‌اى از حيات نيازمندان است كه با دست مالداران بريده مىشود و اسباب بازى آنها را تشكيل مىدهد ، عنوان اسباب بازى را از دست داده ، در نتيجه حيات بىنوايان به شكل سلاح بران حيات خود بىنوايان درمىآيد . زمان مستهلك مىشود ، نتيجه اين استهلاك تنها به در گذشت بيهودهء زمان منحصر نمىگردد ، بلكه موجودات ديگرى كه از اقيانوس حيات و جويبار زمان حق مسلمى دارند محروم مىگردند .\r\nدانش مىاندوزند ، اما اين دانش پوشالى نه تنها زمان را مستهلك مىسازد و بىهوده آن را سپرى مىكند ، بلكه براى گستردن و فرو بردن چنگال درنده در مغز و روح بىنوايان قافلهء بشريت اندوخته مىشود ، در صورتى كه اگر آن چنگالهاى درنده به آن مغزها و ارواح انسانى بىنوايان فرو نمىرفت ، خود آنان نيز گامهايى در راه دانش و بينش بر مىداشتند ، در نتيجه تاريخ نابه سامان بشرى صورت ديگرى به خود مىگرفت . لذا با انباشتن مغز با دانشهاى حرفه‌اى و وسيله قرار دادن به باز كردن موقعيت خود طبيعى در طبيعت و اجتماع ، نه تنها صرف بيهودهء زمان است ، بلكه نابود ساختن\r\n","description":"","footnote":"","page_name":" 195 ","page_number":199},
  {"content":"\r\n\r\nمغزها و ارواح دانش طلب به وسيلهء دانش نماها است .\r\nمقام مىجويند ، در اين راه تكاپو مىكنند ، موقعيتهاى واقعى افراد را مختل و مشوش مىسازند ، جنگ و خونريزىها به راه مىاندازند ، براى چه ؟ براى اين كه اثبات كنند كه تنها موجوداتى هستند كه انسانها نمىتوانند سد راه خواسته هاى آنها باشند . آفرينش انسانها بلكه هدف اقصاى كهكشانها و كازارها هم اين مقام پرستان هستند ، همه وسيله و اينان هدف اينان تنها زمان را بىهوده سپرى نمىكنند ، بلكه مقياس و قانون حيات را مختل مىسازند . عدد 5 را نتيجهء = 2 × 2 قرار مىدهند . بدينسان با به دست آوردن موقعيت شخصى پا روى هر گونه موقعيتهاى واقعى خود و ديگران مىگذارند .\r\nتفسير ابيات\r\nپيامبر اكرم به آن بيمار مىگويد : بايستى نيايش تو به درگاه الهى اين باشد : اى آسان كنندهء مشكلات ، در اين دنياى فعلى و در آن سراى آخرت براى ما حسنه و نيكويى عطا فرماى . مقصد نهايى ما را بارگاه ربوبى خود قرار داده و مطابق همان بارگاه ، لطيف راهى را كه در پيش داريم ، مانند بستان سر سبز و خرم و لطيف فرما . [ چطور اگر مقصد لطيف شد ، راه همان مقصد هم لطيف مىشود ؟ 
  ] انسانهاى با ايمان در روز رستاخيز به فرشتگان خواهند گفت : مگر دوزخ راه مشترك انسانهاى با ايمان و كفار نبود ؟ مگر چنين نبود كه همگان مىبايست از دوزخ عبور كنند ، پس چرا ما در سر راه خود دوزخ و عذابى نديديم ؟ بلكه آن چه ما ديديم : بهشت و بارگاه ايمن و آسايش بود فرشته در پاسخ آنان مىگويد : همان باغهاى سر سبز كه سر راه شما قرار گرفته و شما از آنها عبور كرده‌ايد ، دوزخ و جايگاه سياست حق متعال بود . چون شما نفس امارهء دوزخ خوى و آتش خاصيت و گبر صفت و فتنه جوى را در سايهء رياضت و تزكيه پر از صفا و طراوت و شاداب نموديد ، لذا آتش دوزخ براى شما به صورت بستان در آمده شما در هنگام زبانه كشيدن شعله هاى نفس ، با تقوى و نور هدايت آن را خاموش مىساختيد .\r\n","description":"","footnote":"","page_name":" 196 ","page_number":200},
  {"content":"\r\nاين شما بوديد كه آتش سوزان خشم را به حلم گوارا و تاريكىهاى جهل را به نور علم مبدل مىكرديد .\r\nاين شما بوديد كه آتش طمع و آز را به نيروى مقدس كرامت و ايثار مبدل مىكرديد ، حسد را كه مانند خارها در درون شما سر كشيده بود ، به صورت گلزار در آورديد . بدان جهت كه شما پيش از اين در دنياى ماده اين همه آتشها را براى حق و حقيقت خاموش كرديد و چون شما نفس آتشين را باغ پر از گل و رياحين عطر آگين نموديد و تخم وفا را در آن كاشتيد ، آن گاه در آن جايگاه گل و رياحين ، بلبلان ذكر و تسبيح الهى را در كنار جويبارش به نوا و ترانه در آورديد . دعوت كننده به سوى حق را اجابت كرديد ، پس شما از دوزخ نفس خود آب استخراج كرده با خودتان آورده‌ايد [ كه هر آتشى را خاموش مىكند 
  ] .\r\nشما از بهشت به سوى بهشت روى آورده‌ايد .\r\nبراى همين بود كه دوزخ الهى براى شما سبز و خرم چون گلشن پر از گل و برگ و نوا گشت .\r\nمگر احسان و كار نيكو پاداشى جز احسان و كار نيكو دارد ؟ مگر شما خود را قربانى راه حق و حقيقت نكرديد ؟ مگر شما نبوديد كه در مقابل اوصاف ابديت خود را فانى ساختيد ؟ [ آرى اين شما بوديد كه مىگفتيد : 
  ] اگر چه مفلس و تهى دست و ديوانه نماييم ، ولى ما مست ساقى ازل و ابد و دلباختهء پيمانهء او هستيم ، ما به اطاعت دستورات او سر نهاده جان شيرين را در گروگان ديدارش گذاشته‌ايم . تا خيال و آرزو و اميد ديدار دوست در نهان خانهء دل ما موج مىزند ، عبوديت و جان سپارى در راه او كار ما خواهد بود . [ آرى ما مرغان سحرى عشق را از پروانه آموخته و در او سوختيم و ناله و آوازى هم سر نداديم 
  ] .\r\n\r\nهر كجا شمع بلا افروختند\r\nصد هزاران جان عاشق سوختند\r\n\r\nما از گروه آن عشاق راه حق و حقيقتيم كه به درون خانه راه يافته پروانه وار دور شمع رخ يار مىگشتيم . [ اى دل نازنين :\r\n","description":"","footnote":"","page_name":" 197 ","page_number":201},
  {"content":"\r\n\r\nراهى بزن كه آهى بر ساز آن توان زد\r\nشعرى بخوان كه با او رطل گران توان زد\r\nبر آستان جانان گر سر توان نهادن\r\nگلبانگ سر بلندى بر آسمان توان زد 
  ]\r\n\r\nاى دل نازنين رو به سامانى ببر و رهسپار كويى باش كه ساكنانش خود روشنند و روشنگر جان آدمى ، آنان هستند كه مىتوانند جلوى عوامل نابودى تو را بگيرند . [ آنان با كالبد مادى تو كارى ندارند ، آنان تو را براى سود خويش نمىخواهند . 
  ] بلكه تو را در ميان جان نازنينشان جاى داده ، تو را مانند جامى پر از بادهء طهور مىسازند . اگر بخواهى شايسته ترين جايگاه و ماوى را براى خود بگزينى ، اگر بخواهى فلك اعلاى ملكوتى ، مقام و آرامگاه روح تو باشد ، در ميان آن نازنين انسانها بساط اقامت بگستران . آنان مانند ستارهء عطارد چيزى را از تو مكتوم نخواهند داشت ، دفتر پر از نقش و نگار و سطور بىنهايت خود را در مقابل ديده گانت باز خواهند كرد و رازهاى نهانى را براى تو آشكار خواهند ساخت » .\r\nاز آن نزديكان و هم نوعان كه سنخيت روحانى با تو ندارند ، بيگانه و آواره باش ، تو اگر واقعاً جزئى از ماه درخشان ابديتى ، در صدد وصال همان ماه فروزان باش ، [ اين خس و خاشاك را كه شريك قافله مىنمايند و در حقيقت دزدان و راه زنانى بيش نيستند . رها كن [ 
  ] من نمىدانم . 
  ] چه انگيزه‌اى است كه موجب پرهيز جزء از كل و آميزش با مخالفان و بيگانگان شده است ؟ [ لحظاتى به خود بيا 
  ] ببين كه چگونه وجود مطلق به صورت انواع در آمده و موجودات ممكن كه سر تا پا نقص و عيباند ، از پرتو الهى عينيت پيدا كرده‌اند . [ براى توضيح اين بيت بنقد و تحليل آن مراجعه شود 
  ] .\r\nاى نابخرد محروم از انديشه ، مادامى كه مانند زنان مغرور به ظواهر و عاشق به ناز و عشوه ، تنها خريدار كرشمه و نازى ، چگونه و كى مىتوانى با اين دروغها و عشوه ها موجوديت خود را [ كه به حقايق اصيل نيازمند است 
  ] شالوده ريزى كنى ؟ سيرت دايمى سبك مغزان است كه گول چاپلوسى و تملق و الفاظ شيرين را\r\n","description":"","footnote":"","page_name":" 198 ","page_number":202},
  {"content":"\r\nمانند طلاى خالص مىگيرند و آن را چونان سرمايهء گرانبها در جيب خود مىگذارند . سيلى و دشنام و پرخاش راد مردان الهى از شكر و سپاس گمراهان باديهء حيوانيت بهتر است . سيلى رهروان راه حق و حقيقت را نوش جانت ساز - باشد كه در سايهء توبيخ و تصفيهء آن عظماى بشريت ، به مرحله‌اى از انسانيت گام بگذارى . اينان كسانى هستند كه از موجوديتشان خلعت و دولت تراوش مىكند . اين حقيقت را بپذير كه در پناه روح تكامل يافته حتى جسد مادى نيز به روح تبديل مىگردد . هر جا كه با انسانى روبه رو گشتى كه از اوصاف عالى انسانى برهنه و بىنوا مانده است ، يقيناً بدان كه او از مربى و راهبر جانها گريخته و خود را از فيض وجودى آنان بريده ، آن گاه به ( مىخواهم ) هاى دل نابينايش مطيع و سر تسليم فرود آورده است . اگر آن انسان بىنوا آن چنان كه رهبر مىگفت ، حركت مىكرد ، بدون ترديدى وجود خويشتن را با عالىترين اوصاف الهى مىآراست . گريختن از رهبر چه معنا مىدهد ؟ هيچ گريختن از رهبر يعنى گريختن از دولت جاويد و سعادت ابدى . [ گريختن از دولت و سعادت ابدى يعنى چه ؟ هيچ يعنى نابود ساختن خود با دست خويشتن . 
  ] ساليان دراز براى اندوختن ماده و تن پرورى حرفه ها آموختى ، پس از اين چنگ در پيشهء دين و ايمان كه روح تو را شكوفان خواهد ساخت بزن . در اين زندگانى زود گذر خود را بىنياز و اشباع شده از هر گونه خواسته ها نمودى ، آيا هيچ تا كنون در سر نوشت آينده كه بيرون رفتن از پهنهء طبيعت است انديشيده‌اى ؟ بيا ، پيشه‌اى بياموز كه دخلش در سراى ابديت كسب مغفرت الهى باشد . آن جهان ابدى كه فنا را براى آن راهى نيست ، شهرى است كه پر از بازار و كسب است . هان ، گمان مبر كه جايگاه سوداگرى و اندوختن همين دنيا است و بس . [ قرآن را باز كن و ببين آفرينندهء تو و جهان ، اين جهان را چگونه معرفى كرده است ؟ 
  ] او مىفرمايد : كسب و اندوختن در اين دنيا جز بازى كودكان چيزى نيست ، اين دنيا پرستان كارشان شبيه به كودكان نابالغ است كه صورت و شكلى از تماس هم خوابگى را درك مىكنند ، ولى اين كار آنان جز بازى چيز ديگرى نيست ، آيا اين بازى كودكانه\r\n","description":"","footnote":"","page_name":" 199 ","page_number":203},
  {"content":"\r\nمىتواند با هم خوابگى مردان نيرومندى مانند رستم و ساير مردان جنگى يكى بوده باشد ؟ كودكان براى خود دكانى درست مىكنند ، اما اين دكان تنها يك بازيگاه كودكانه است و سودى جز تعطيل و به هدر دادن زمان در بر ندارد . كودكى كه از بامداد تا شامگاه سر گرم بازى كودكانه بوده است ، شب هنگام فرا مىرسد و ساير اطفال به خانه هاى خود بر مىگردند و او به تنهايى بدون برداشتن كوچكترين نفع خسته و كوفته و گرسنه به خانه بر مىگردد .\r\nآرى :\r\nاين جهان بازيگه است و مرگ شب باز گردى كيسه خالى پر تعب تنها و بىيار و ياور به سوى گور تيره و تاريك روانه شده در آن منزلگاه خاموشان فغان وا حسرتا سر خواهى داد . مىدانيد كسب و كار دين در اين بازار زندگى چيست ؟ عشق است و جذب روحى و به دست آوردن قابليت براى پذيرش انوار الهى . اين نفس امارهء پست و دون صفت را بشناسيد ، اين نفس در دنيا آرمانى جز كسب لذايذ فانى ندارد ، رهايش كن و دست از آن بردار - پيش از آن كه سرمايهء گران قيمت تو را به خس ناچيز مبدل بسازد . اگر هم موقعى ديدى كه اين نفس تبه كار خود را جويندهء كسب شريف معنويات مىنمايد ، يقين بدان كه باز حيله و مكرى به راه انداخته است .\r\n","description":"","footnote":"","page_name":" 200 ","page_number":204},
  {"content":"\r\n\r\n\r\n\r\nبيدار كردن ابليس معاويه را كه وقت نماز بىگاه است\r\n\r\n( ( 2604 ) ) در خبر آمد كه آن معاويه\r\nخفته بُد در قصر يك زاويه\r\n( ( 2605 ) ) قصر را از اندرون در بسته بود\r\nكز زيارتهاى مردم خسته بود\r\n( ( 2606 ) ) ناگهان مردى و را بيدار كرد\r\nچشم چون بگشاد پنهان گشت مرد\r\n( ( 2607 ) ) گفت اندر قصر كس را ره نبود\r\nكيست كاين گستاخى و جرأت نمود\r\n( ( 2608 ) ) گرد برگشت و طلب كرد آن زمان\r\nتا بيابد ز ان نهان گشته نشان\r\n( ( 2609 ) ) از پس در مدبرى را ديد كو\r\nدر پسِ پرده نهان مىكرد رو\r\n( ( 2610 ) ) گفت هى تو كيستى نام تو چيست ؟\r\nگفت نامم فاش ابليس شقيست\r\n( ( 2611 ) ) گفت بيدارم چرا كردى به جدّ\r\nراست گو با من مگو بر عكس و ضد\r\n( ( 2612 ) ) گفت هنگام نماز آخر رسيد\r\nسوى مسجد زود مىبايد دويد\r\n( ( 2613 ) ) عجلوا الطاعات قبل الفوت گفت\r\nمصطفى چون دُرّ وحدت را بسفت\r\n( ( 2614 ) ) گفت نى نى اين غرض نبود تو را\r\nكه به خيرى رهنما باشى مرا\r\n( ( 2615 ) ) دزد آيد از نهان در مسكنم\r\nگويدم كه پاسبانى مىكنم\r\n( ( 2616 ) ) من كجا باور كنم آن دزد را\r\nدزد كى داند صواب و مزد را\r\nخاصه دزدى چون تو قطاع الطريق\r\nاز چه رو گشتى چنين بر من شفيق\r\n\r\nروايت\r\n« عجلوا بالصلاة قبل الفوت و عجلوا بالتوبة قبل الموت » ( 1 )  ( بشتابيد به سوى نماز پيش از فوت و بشتابيد به سوى توبه پيش از مرگ ) .\r\nمعاويه كيست ؟\r\nپيش از ورود به توضيح اجمالى در بارهء شخصيت معاويه اين مطلب را\r\n","description":"","footnote":" ( 1 ) اين روايت معرف است و در كتاب المنهج القوى ج 2 ص 526 نقل شده است . . ","page_name":" 201 ","page_number":205},
  {"content":"\r\nمتذكر مىشويم كه : داستانى را كه جلال الدين در مثنوى نقل مىكند ، در هيچ يك از مدارك اسلامى ديده نشده است ، فقط مطالب مختصرى در اصل هدف جلال الدين از بيان داستان در احاديث و كلمات علماى اسلامى وجود دارد كه مىگويد : گاهى از دست رفتن عبادتى كه موجب پشيمانى و ناراحتى انسان مىگردد ، خود داراى پاداش عظيم و بهتر از آن عبادت است كه روى حرفه گيرى و ريا به جاى آورده مىشود . جلال الدين مضمون فوق را به صورت داستانى در بارهء معاويه نقاشى كرده است ، اگر چه جلال الدين در تمام اين داستان معاويه را تمجيد و مدح نمىكند ، ولى بعضى از مطالب و سوز و گداز را كه از معاويه رسم مىكند ، به هيچ وجه با روحيهء جاه طلب و نژاد پرست و حق كش معاويه سازگار نيست و به هر حال شايسته است كه يك توضيح اجمالى در بارهء شخصيت معاويه بدهيم :\r\nمعاويه فرزند ابو سفيان و از دودمان أمية بن عبد شمس است . تخلف او از بيعت امير المؤمنين عليه السلام و اخلالگرىهاى او در زمان عثمان و بالاخره تنزل دادن خلافت الهى اسلام را تا حدود شهريار ماكياولى و مسلط ساختن فرزندش يزيد را به جوامع اسلامى و مصالحهء او با امپراطور روم و رشوه دادنش به آن امپراطور براى تقويت مبارزهء خود با خليفه الله على بن ابى طالب عليه السلام و دستور دادن به يغماگرى در كشورهاى اسلامى به وسيلهء سفيان بن عوف غامدى و صدها حركات از اين قبيل در تاريخ جهان ثبت شده است . براى شناسايى معاويه به طور اجمال ، كافى است كه به مطالب بالا اضافه كنيد كه با يك ادعاى حقوقى ( بر فرض اين كه درست باشد ، يعنى ادعاى ولايت به عثمان براى انتقام از قاتلينش ) خود را كانديداى خلافت نموده و رسماً با امير المؤمنين على بن ابى طالب عليه السلام به مبارزه برخاست . در آن هنگام كه با اجبار از مردم بيعت مىگرفت ، مىآمدند در حالى كه به او بيعت مىكردند مىگفتند :\r\n","description":"","footnote":"","page_name":" 202 ","page_number":206},
  {"content":"\r\n\r\n« سوگند به خدا اى معاويه اكنون به تو بيعت مىكنم ، ولى با اكراه و اجبار » ( 1 )  در يكى از روزهاى بيعت قيس بن سعد بن عباده رو به مردم كرده مىگويد :\r\n« اى مردم شر را به جاى خير گرفتيد ، ذلت را به جاى عزت خريديد ، ايمان را به كفر مبدل ساختيد . » ( 2 )  كشتن پيروان على بن ابى طالب عليه السلام پس از آن كه آن حضرت از دنيا رفت . كشتن حسن بن على عليه السلام با زهر و ايجاد قصرهاى سلطنتى در مقابل كوخهاى خاكى و بوريايى مسلمانان آن روز و شكستن پيمانهايى كه با امام حسن عليه السلام منعقد كرده بود واقعياتى است كه تواريخ معتبر اسلامى ثبت و ضبط نموده است . لذا مطالعه كنندهء محترم آن مطالب عالى را كه جلال الدين در اين داستان از طرف معاويه به شيطان مىگويد ، نه به عنوان حقايقى كه شايستهء دهان معاويه است ، بلكه به عنوان اين كه مرد مفروضى چنين گفته است ، منظور بدارند .\r\nشيطان چيست ؟\r\nدر موضوع شيطان مسائل و اعتراضات متعددى وجود دارد ، دانشمندان اديان در باره اين موجود پليد مباحث زيادى مطرح كرده‌اند . مردم معمولى و نويسندگان سطحى مفاهيم بسيار ساده‌اى به نسبت شرايط ذهنى خويش در بارهء شيطان و اصل خلقت و كارهايش تصور مىكنند .\r\nمنطقىترين روش براى تصور شيطان و فعاليتهايش در قرآن مجيد آمده است و ما پيش از آن كه به بررسى قرآنى اين موضوع بپردازيم چند مسئله را متذكر مىشويم :\r\n","description":"","footnote":" ( 1 ) تاريخ يعقوبى ، ج 2 ص 216 . .  ( 2 ) مدرك مزبور . . ","page_name":" 203 ","page_number":207},
  {"content":"\r\n\r\nمسئله اول - آيا شيطان در مكتب اسلام همان اهريمن يا ظلمت در مكاتب ديگر است ؟\r\nبعضى از دانش پژوهان بىاطلاع گمان كرده‌اند : مسئله شيطان در مكتب اسلام همان موجود اهريمنى است كه در آيين زردشت در مقابل اهورا مزدا قرار گرفته است و يا همان خالق ظلمت و شرور و ناملايمات است كه در مسلك مانى ديده مىشود . اين گونه مطالب اساس معقول و تاريخى ندارد . در آيين زردشت خلاصه مطلب بقرار ذيل است :\r\n« حال اگر خوانندگان محترم يك يا دو دقيقه با ما در ميدان يك بحث فلسفى قدم نهند ، خواهند ديد كه اگر حتى در گاتها و اوستا اين طورى كه متعددا اسم اهورا مزدا كه به خالق يكتا اطلاق شده انتشار نيافته بود و همان عقايد مندرسه اهورا مزدا و اهريمن ( خدايان زردشتيان ) در دست بود ، با كمال سهولت مىتوانستيم يكتا پرستى را از تعاليم حضرت زردشت ثابت كنيم .\r\nچطور ؟ فرضاً اگر ما از مذاهبى چند كه امروز در ارشاد جامعهء بشرى در مناقصه هستند چشم پوشى نموده و فقط به يكى از روس اديان امروزى مانند اسلام و يا مسيحيت پرداخته و آن را نقطه نظر خود قرار دهيم ، خواهيم ديد كه : قضيهء ذات احديت از يك طرف و شيطان از طرف ديگر كه چگونه شيطان پس از طرد از عالم بالا و نزولش به زمين مىتواند در ارواح بشرى راه يافته و آنان را اذيت و آزار و گمراه كند و چگونه در موقعى شيطان به امر الهى نابود خواهد شد ، با معتقدات زردشتيان كه اهورا مزدا از يك طرف و اهريمن از طرف ديگر است توافق دارد ، البته اگر دين حنيف اسلام در زمانى ظاهر شده بود كه بشر فاقد همه گونه تمدن و معلومات بود و تطورات تاريخى و مغايرت الفباء و غيره همين طورى كه تعليمات حضرت زردشت را در پرده داشته بود ، تعليمات حضرت محمد صلى الله عليه و آله را در حجاب جهل مخفى كرده بود ، امروز به آسانى تمام\r\n","description":"","footnote":"","page_name":" 204 ","page_number":208},
  {"content":"\r\nعقيده هايى را كه بعضى در خصوص اهورا مزدا و اهريمن و مناسبات آنان اظهار مىدارند در خصوص ذات لا يزالى و شيطان فرض كرده و مىگفتند كه : شيطان نقطهء مقابل خداوند است و مسلمانان دو خدا مىپرستند ، پس مىتوان گفت كه اگر كسى در فلسفهء حضرت زردشت و آيين تشريعى او توجه و تحقيقات تاريخى نموده و تطورات و تحولاتى را كه هر فلسفه و مرامى در قرون متكاثره نموده بسنجند - بدون ترديد تعليمات حضرت زردشت را در يكتا پرستى ثابت خواهند دانست . ( 1 )  ملاحظه مىشود كه حتى در فلسفهء زردشت هم مقابل قرار گرفتن شيطان با خدا و شركت او در قلمرو هستى مورد انكار است .\r\nپس اين مطلب كه موضوع شيطان و تقابل او با خدا در اسلام از آيين زردشت اخذ شده است ، مطلبى كاملًا سطحى است كه ناشى از بىاطلاعى از هر دو مكتب ( اسلام و زردشتى ) است ، زيرا - چنان كه ديديم نه در آيين زردشت چنين مسأله‌اى وجود دارد و نه چنان كه بيان خواهيم كرد اسلام داراى چنين عقيده‌اى است .\r\nبعضى ديگر از نويسندگان گمان كرده‌اند موضوع شيطان در اسلام همان خالق ظلمت و شر در مسلك مانى است ، اين مطلب هم كاملًا غلط و بىاساس است . درست است كه اكثريت قريب به اتفاق نويسندگان ملل و نحل مسلك مانى را ثنويه ناميده و گفته‌اند كه او به دو خالق قديم ( نور و ظلمت ) معتقد است .\r\nيعقوبى مىگويد : مانى مىگويد : تدبير كنندهء عالم دو موجود است و هر دو قديمند : نور و ظلمت .\r\nاين دو موجود دو خالق هستند ، نور خالق خير و ظلمت خالق شر . هر يك از ظلمت و نور نامى است به پنج معنى : رنگ و طعم و بو و نمود لامسه در اجسام و صدا و اين دو موجود شنوا و بينا و دانا مىباشند . . . » ( 2 ) \r\n","description":"","footnote":" ( 1 ) زردشت باستانى و فلسفهء او ، حاج ميرزا عبد المحمد خان ، ص 98 . .  ( 2 ) تاريخ يعقوبى ، ج 1 ص 159 و 160 . . ","page_name":" 205 ","page_number":209},
  {"content":"\r\n\r\nابن النديم اسحاق بن ابى يعقوب هم مضامينى شبيه به مطالب فوق نقل كرده است :\r\n« مبدأ عالم دو موجود است : يكى نور و ديگرى ظلمت و هر يك از ديگرى جدا است . نور آن موجود بزرگ و اول است و از مقولهء عدد نيست و او است خدا - پادشاه باغهاى نور يا قلب نور و پنج عضو دارد : حلم و علم و عقل و غيب و فطانت و داراى پنج جزء روحانى است : محبت و ايمان و وفا و مروت و حكمت .\r\n[ سپس براى ظلمت هم اعضاى پستى را بيان كرده است ( 1 )  
  ] در بارهء مفاهيم پنجگانه كه در مسلك مانى ديده مىشود يعقوبى با ابن النديم مخالف است و به هر حال ثنويتى كه در مكتب مانى ديده مىشود ، در آيين زردشت وجود ندارد .\r\nمقايسهء ثنويت مانى ( خدا و شيطان ) با مكتب اسلام ناشى از كمال بىاطلاعى است ، زيرا :\r\n1 - در مكتب مانى نور خالق ظلمت نيست ، در صورتى كه در اسلام خدا آفرينندهء شيطان است پس خدا قديم و شيطان حادث است .\r\n2 - شيطان در دين اسلام هيچ گونه توانايى شركت در خلقت و شئون آن را ندارد ، در صورتى كه ظلمت در مسلك مانى جنبهء آفرينندگى دارد .\r\nاگر اين دو تفاوت اساسى را در نظر بگيريم ، روشن مىشود كه مسئلهء شيطان كه در مسلك مانى بنا به نقل ابن النديم خود آفريده شدهء ظلمت است غير از آن است كه در دين اسلام مطرح شده است .\r\nمسئلهء دوم - حكمت آفرينش وجود شيطان\r\nگفته شده است كه : حكمت آفرينش يك موجود پليد كه مردم را تحريك به گمراهى و اغوا به معصيت مىكند چيست ؟ اين سؤال از اين گمان ناشى شده است كه خداوند از اول موجودى به عنوان شيطان با داشتن ماهيت پليد آفريده است ، ولى اين گمان\r\n","description":"","footnote":" ( 1 ) الفهرست ، ابن النديم ، ص 472 . . ","page_name":" 206 ","page_number":210},
  {"content":"\r\nكاملًا پوچ و نامفهوم است ، زيرا خداوند موجودى قابل تكامل آفريده و آن را در گذرگاه هستى هدايت كرده است ، اين خود موجود است كه راه خود را منحرف ساخته و خويشتن را ساقط كرده است .\r\nخداوند فرعون نيافريده و آتيلا و نرون و ابن ملجم هم خلق نكرده است ، بلكه او انسانهايى آفريده است كه شايستگى رشد و اعتلاى انسانى را دارا بوده‌اند ، آنها خودشان بوده‌اند كه با كمال ميل و اختيار راه منحرف را انتخاب نموده و عنوان فرعونى و آتيلايى و نرونى و ابن ملجمى پيدا نموده‌اند . و هيچ گونه مخالف منطق و عدالت الهى نيست كه موجودى كه خود را با اختيار تبه كار كند مبغوض واقع گردد ، و در حالت مبغوضى منشأ اثرى در نظم عالم باشد ، مثلًا فرض كنيد : پنبه بودن يك ماده براى ما مطلوب است ، اگر اين پنبه آتش بگيرد و بسوزد سوخته اين پنبه را مىتوانيم در جلوگيرى از جريان خون يك جراحت به كار ببريم .\r\nبنا به احاديث معتبر و مضمون بعضى از آيات قرآنى اين موجود ( شيطان ) قرون زيادى پس از خلقتش مشغول تسبيح و تقديس خداوندى بوده است . اگر ماهيت او پليد بوده است ، اشتغال به تسبيح و تقديس خداوندى بوده است . اگر ماهيت او پليد بوده است ، اشتغال به تسبيح و تقديس نامفهوم مىباشد و اگر ذات او فضيلت و كمال بوده است ، انحراف و پليدى از كجا در او راه يافته است ؟ پس شيطان هم مانند ساير موجودات باشعور و مدرك و مختار ، توانايى ورود در هر دو راه سعادت و شقاوت را دارا بوده است . بنا بر اين حكمت آفرينش شيطان همان حكمتى است كه ساير فرشتگان و موجودات علوى و نامحسوس و انسانها را به وجود آورده است .\r\n","description":"","footnote":"","page_name":" 207 ","page_number":211},
  {"content":"\r\n\r\n\r\nمسئلهء سوم - اگر خداوند مىدانست شيطان امر او را اطاعت نخواهد كرد چرا او را آفريد ؟\r\nاين همان مسئلهء علم خداوندى است كه در مباحث جبر و اختيار مطرح ساخته و گفتيم كه علم خداوندى به هيچ وجه دليل اجبار يك فرد به معلوم خداوند نمىباشد . آرى او دانا است و به همهء حقايق و نمودها و روابط ، جزئى و كلى آگاه است ، ولى با تمام مقدمات و شرايط آنها ، مثلًا خداوند كه عالم است من امروز كتابى را مطالعه خواهم كرد ، تنها به مطالعهء كتاب عالم نيست ، بلكه به ده ها ، يا صدها مقدمه و شرطى كه باعث به وجود آمدن حادثهء مفروض است كه از آن جمله است اشتياق و اراده و تسلط شخصيت من به دو قطب مثبت و منفى كار ( مطالعهء كتاب ) دانا مىباشد . آرى او دانا است ، ولى تا كنون شنيده‌ايد يا ديده‌ايد كه يك فرد از انسان بنشيند و هيچ كارى انجام ندهد ، به اين دليل كه نمىداند علم خداوندى به انجام آن كار متعلق است يا به عدم انجام آن ؟ آرى او داناى مطلق است ، آيا به كارهايى كه خود انجام مىدهد ، مثلًا انسانى را مىآفريند انسانى را مىميراند عالم است يا نه ؟ اگر عالم است ، پس مجبور است و الا علم او مبدل به جهل مىشود ؟ سؤالى كه در مسئلهء سوم مطرح شده است هيچ گونه اختصاصى به شيطان ندارد بلكه قابل تطبيق به همهء انسانهاى عاصى و پليد نيز مىباشد و پاسخش همان بود كه بيان كرديم .\r\nمسئلهء چهارم - چه حكمتى داشت كه خداوند شيطان را كه موجود پليد و گمراه كننده است به انسانها مسلط نمايد ؟\r\nاين اعتراض هم كاملًا سطحى و بىپايه است ، زيرا رابطهء شيطان با انسانها و امكانات تأثير او را در انسان نزديك تر و زيادتر از رابطهء غرايز حيوانى و امكانات\r\n","description":"","footnote":"","page_name":" 208 ","page_number":212},
  {"content":"\r\nتأثير آنها در انسان نيست . خداوند متعال غرايزى را در انسان ايجاد كرده است و اين غرايز به قدرى با شخص مربوط و پيوستگى دارد كه مىتواند به صورت نفس در آمده خود طبيعى را تشكيل بدهد . با اين حال از آن جهت كه خداوند در مقابل اين همه غرايز حيوانى مشاعر و انديشه و تعقل و وجدان عطا فرموده است ، بهترين وسيلهء تعديل و تنظيم غرايز را در اختيار آدمى قرار داده است . در قرآن مجيد مىخوانيم :\r\n« وَنَفْسٍ وَما سَوَّاها . فَأَلْهَمَها فُجُورَها وَتَقْواها . قَدْ أَفْلَحَ مَنْ زَكَّاها وَقَدْ خابَ مَنْ دَسَّاها . » 91 : 7 - 10 ( 1 )  ( سوگند به نفس انسانى و آن چه كه آن را تنظيم نموده ، هم فجور و هم تقوا را به آن نفس الهام كرده است ، البته رستگار گشت كسى كه نفس را تزكيه نمايد و محروم و دچار ياس شد كسى كه آن را تباه كرد ) .\r\nاين مطلب كه تأثير شيطان در انسان به درجهء علت صد در صد نمىباشد ، در آيهء شريفهء ذيل با صراحت گوشزد شده است :\r\n« وَقالَ اَلشَّيْطانُ لَمَّا قُضِيَ اَلأَمْرُ إِنَّ الله وَعَدَكُمْ وَعْدَ اَلْحَقِّ وَوَعَدْتُكُمْ فَأَخْلَفْتُكُمْ وَما كانَ لِي عَلَيْكُمْ مِنْ سُلْطانٍ إِلَّا أَنْ دَعَوْتُكُمْ فَاسْتَجَبْتُمْ لِي فَلا تَلُومُونِي وَلُومُوا أَنْفُسَكُمْ ما أَنَا بِمُصْرِخِكُمْ وَما أَنْتُمْ بِمُصْرِخِيَّ إِنِّي كَفَرْتُ بِما أَشْرَكْتُمُونِ مِنْ قَبْلُ إِنَّ اَلظَّالِمِينَ لَهُمْ عَذابٌ أَلِيمٌ . » 14 : 22 ( 2 )  ( هنگامى كه [ در روز رستاخيز 
  ] امر الهى تمام شد ، شيطان به مردم گمراه مىگويد : خداوند به شما وعدهء حق داد و من هم به شما وعده مىكردم و تخلف مىنمودم ، من بشما تسلطى نداشتم مگر اين كه شما را به سوى بدىها دعوت كردم شما هم پذيرفتيد ، مرا ملامت نكنيد ، خودتان را ملامت كنيد ، نه من مىتوانم [ امروز 
  ] به ناله و پناهندگى شما اثرى داشته باشم نه شما مىتوانيد استغاثه و ناله هاى مرا اجابت كنيد ، من به آن چيزها كه در دنيا پيش از اين مرا شريك قرار داده بوديد كفر مىورزم ،\r\n","description":"","footnote":" ( 1 ) سوره شمس ، آيات 7 تا 10 . .  ( 2 ) سوره ابراهيم ، آيهء 21 . . ","page_name":" 209 ","page_number":213},
  {"content":"\r\n\r\nبراى ستمكاران عذاب دردناكى است ) .\r\nبنا بر اين وسوسه ها و پندارها و تحريكاتى كه از طرف شيطان به انسان وارد مىشود ، جنبهء عليت صد در صد نداشته و مانند كمكى به غرايز حيوانى انسان است ، بلكه اگر شيطان بخواهد تأثيرى در انسان داشته باشد ، مجبور است با يكى از قواى درونى او يعنى غرايز و توهمات و وسوسه ها دخالت نمايد و در مقابل شيطان و غرايز حيوانى دو نيروى فوق العاده با عظمت ( عقل و وجدان ) كه همواره به خيرات تحريك مىكنند قرار گرفته است .\r\nاين دو قطب متضاد يا اين دو عامل متضاد است كه سد راه انسانى قرار گرفته و شخصيت انسانى با كوشش و تقلا و مجاهدتهاى روحى است كه از ميان آن دو ضد رهسپار كوى ربوبى مىگردد .\r\nمسئله پنجم - چرا خداوند شيطان را تا روز قيامت مهلت داد كه انسانها را اغوا كند و فريب بدهد ؟\r\nاين مسئله به دو مطلب مهم تفكيك مىشود :\r\n1 - حكمت اين كه خداوند شيطان را تا روز قيامت مهلت داده است چيست ؟ 2 - چه حكمتى داشته است اين كه خداوند عمر بسيار طولانى به يك موجود بدهد كه نتيجه‌اى جز ضلال و گمراه ساختن انسانها نداشته باشد ؟ در بارهء مطلب اول مىگوييم : مطابق دلايل عقلى و نقلى فراوان ، خداوند بىنيازتر از آن است كه به يك موجودى ستم روا بدارد . مسلم است كه شيطان پيش از مطرود شدن از درگاه الهى جزء پرستندگان و عباد عالى مقام بوده است .\r\nاين پرستش و عبادت بدون ترديد نتيجه‌اى را كه مناسبش باشد اقتضا مىكند شيطان با كمال اختيار ، ادامهء حيات خود را تا روز رستاخيز از خداوند خواسته است ، در حقيقت پاداش كار خود را در آن ديده كه مدت طولانى بماند و در اين مدت خبث و شرارت خود را عملى بسازد .\r\n","description":"","footnote":"","page_name":" 210 ","page_number":214},
  {"content":"\r\nاين مهلت دادن نه دليلى بر محبوبيت شيطان است و نه اخلالى به حكمت خداوندى دارد ، حتى اگر فرض كنيم : اين حيات طولانى به عنوان پاداش عبادتهاى شيطان نبوده است ، بلكه به عنوان اين كه موجودى بوده است و از خداوند با تمام علم و اختيار اين مطلب را خواسته است كه او را تا مدت طولانى باقى بدارد و خداوند خواستهء او را اجابت فرموده است ، تبه كاران انسانى هم كه مزاياى دنيوى را به طور جدى مىخواهند ، خداوند در اختيار آنها قرار مىدهد :\r\n« مَنْ كانَ يُرِيدُ اَلْحَياةَ اَلدُّنْيا وَزِينَتَها نُوَفِّ إِلَيْهِمْ أَعْمالَهُمْ فِيها وَهُمْ فِيها لا يُبْخَسُونَ . أُولئِكَ اَلَّذِينَ لَيْسَ لَهُمْ فِي اَلآخِرَةِ إِلَّا اَلنَّارُ 11 : 15 - 16 . . . » ( 1 )  ( هر كس كه حيات دنيوى و زينت آن را بخواهد در همين دنيا اعمال يا نتايج اعمال آنها را به ايشان مىدهيم و آنان از اين جهت نقصى در خواسته هايشان يا نتايج خواسته هايشان نخواهند ديد . براى آنان در سراى آخرت چيزى جز آتش وجود ندارد ) .\r\n« وَلا يَحْسَبَنَّ اَلَّذِينَ كَفَرُوا أَنَّما نُمْلِي لَهُمْ خَيْرٌ لأَنْفُسِهِمْ إِنَّما نُمْلِي لَهُمْ لِيَزْدادُوا إِثْماً وَلَهُمْ عَذابٌ مُهِينٌ . » 3 : 178 ( 2 )  ( آنان كه كفر ورزيدند ، گمان نكنند كه ما آنها را [ با مزاياى دنيوى و خواسته هاى حيوانى شان 
  ] سرشار مىكنيم به خير و صلاح آنها است ، بلكه آنان را سرشار مىكنيم و در نتيجه گناهان خود را افزايش مىدهند و براى آنان عذاب اهانت بارى در انتظار است ) .\r\nاما مطلب دوم - چيز تازه‌اى نيست و همان مسئله است كه به طور اختصار در مسئلهء چهارم متذكر شديم . به بيان روشنتر اگر چه شيطان در مدت زندگانىاش\r\n","description":"","footnote":" ( 1 ) سوره هود ، آيهء 15 . .  ( 2 ) سوره آل عمران ، آيهء 178 . . ","page_name":" 211 ","page_number":215},
  {"content":"\r\n\r\nدر آن عمر طولانى كه خدا به او داده است جز پليدى و شرارت كارى ندارد ( 1 )  ، ولى چنان كه گفتيم و خود شيطان نيز بنا به گفتهء خداوند متعال در روز رستاخيز خواهد گفت - اثر پليدى و شرارتش علت ضلالت انسانها نمىباشد .\r\nدر حقيقت آن چه كه بعيد به نظر مىرسد ( پليدى و شرارت طولانى ) نتيجه‌اى است كه از خود شيطان ناشى شده است و اين طول زمان ارتباطى به اعمال انسانى ندارد چنان كه وجود غرايز حيوانى در تمام افراد انسانى در هيچ يك از جوامع و محيطها از اعمال انسانى سلب مطلق آزادى نمىكند .\r\nمسئلهء ششم - آيا وجود شيطان در دستگاه آفرينش ضرورت داشته است ؟\r\nاين هم يكى از آن مسائل است كه جولانگاه اصطلاحات حرفه‌اى و فلسفه بافىهاى تصنعى قرار مىگيرد .\r\nدر مباحث سر نوشت و قضا و قدر گفتيم : آن چه كه مربوط به كار خداوندى است ، يك جزء از سر نوشت و همان نظم آفرينش است و آن عبارت از گسترش ماده و قوانين حاكمه بر آن مىباشد . اما جزء دوم سر نوشت كه پس از به وجود آمدن ، نمودى در نظم دستگاه آفرينش ايجاد مىكند ، مربوط به حركات و سكنات اختيارى آن موجودات است كه داراى اختيار مىباشند . به همين جهت مىتوان گفت : شيطان به عنوان يك موجود پليد و شر به هيچ وجه جزء ضرورى دستگاه آفرينش نيست ، زيرا خدا\r\n","description":"","footnote":" ( 1 ) ممكن است اين اعتراض هم كرده شود كه : يك معصيت محدود كه عبارت از سجده نكردن شيطان به آدم بوده ، چطور يك نتيجهء بسيار طولانى و بزرگ و آن پليدى و شرارت نهايى را تا روز رستاخيز توليد مىكند ؟ پاسخ اين اعتراض بسيار روشن است ، زيرا معصيت به خالق به طور مستقيم و با تمام آگاهى و اختيار يك حادثه محدود نيست ، بلكه اصلا كميت زمانى و نمودى در اين موضوع وجود ندارد . لذا اين معصيت كه خود موضوع كيفى و بىنهايت است ، مىتواند نتيجه‌اى ما فوق زمان و كششهاى معمولى طبيعى باشد . . . ","page_name":" 212 ","page_number":216},
  {"content":"\r\n\r\nخير محض است و كار او نيز خير محض خواهد بود و او هيچ احتياجى به بهره بردارى از شرارت و پليدى بعضى از موجودات براى به ثمر رسانيدن كمال بعضى ديگر ندارد . شيطان ماهيتى از جن و مادهء آتشين بوده كه جزء دستگاه آفرينش قرار گرفته است ، نه به عنوان موجودى كه بايستى كبر و غرور بورزد و به آدم سجده نكند و رانده شود و سپس به جاى اين كه توبه كند و از كردار خود پشيمان شود ، بگويد : خدايا تا روز قيامت به من مهلت بده تا بندگان تو را اغوا كنم و فريب بدهم\r\n\r\nگفت انظرنى الى يوم الجزاء\r\nكاشكى گفتى كه تُب يا ربنا\r\n\r\nمسئلهء هفتم - آيا انسان مىتواند شيطان را از خود دور كند ؟\r\nالبته مىتواند ، انسانى كه مىتواند غرايز حيوانى جوشان و خروشان خود را مهار كند ، چگونه نمىتواند شيطان را از خود دور نمايد . آيات شريفه اين مضمون را در موارد متعددى گوشزد مىكند از آن جمله :\r\n« قالَ رَبِّ بِما أَغْوَيْتَنِي لأُزَيِّنَنَّ لَهُمْ فِي اَلأَرْضِ وَلأُغْوِيَنَّهُمْ أَجْمَعِينَ . إِلَّا عِبادَكَ مِنْهُمُ اَلْمُخْلَصِينَ . قالَ هذا صِراطٌ عَلَيَّ مُسْتَقِيمٌ . إِنَّ عِبادِي لَيْسَ لَكَ عَلَيْهِمْ سُلْطانٌ إِلَّا مَنِ اِتَّبَعَكَ مِنَ اَلْغاوِينَ . » 15 : 39 - 42 ( 1 )  ( شيطان گفت : اى خداى من بدان جهت كه مرا اغوا كردى من هم در روى زمين براى اولاد آدم اشياء را زيبا و جالب نشان داده همهء آنها را اغوا خواهم كرد . مگر بندگان مخلصت را ) .\r\n« قالَ فَبِعِزَّتِكَ لأُغْوِيَنَّهُمْ أَجْمَعِينَ إِلَّا عِبادَكَ مِنْهُمُ اَلْمُخْلَصِينَ . » 38 : 82 - 83 ( 2 )  ( شيطان گفت : سوگند به عزت تو ، همهء آنها را اغوا خواهم كرد مگر بندگان مخلصت را ) .\r\nدر اين مضمون آيات فراوانى است كه بعضى از آنها به طور مستقيم مطلب را\r\n","description":"","footnote":" ( 1 ) سوره حجر ، آيات 39 تا 42 . .  ( 2 ) سوره ص ، آيهء 83 . . ","page_name":" 213 ","page_number":217},
  {"content":"\r\n\r\nگوشزد مىكند ، بعضى ديگر به طور غير مستقيم .\r\nچنان كه گفتيم وجود شيطان و جلوه دادن او معاصى و گناهان را به هيچ وجه جنبهء عليت و انگيزگى صد در صد به خواستهء شيطان ندارد .\r\nموضوع شيطان به عنوان يك اغوا كنندهء خارجى ، مانند نفس و غرايز حيوانى به عنوان اغوا كننده هاى داخلى است .\r\nالبته ممكن است انسان به جهت بىاعتنايى به فعاليتهاى عقل و وجدان به طورى تحت سلطهء شيطان قرار بگيرد كه تمام شخصيت و موجوديت خود را از دست بدهد ، ولى اين دليل آن نيست كه اغواهاى شيطانى به طور كلى عامل صد در صد تبه كارى انسان است ، چنان كه انسان با تكرار دايمى و اصرار به خطا و هوى پرستى ، وجدان خود را لگدكوب مىكند ، تا آن جا كه وجدان از فعاليت مىافتد و مشمول :\r\n« خَتَمَ الله عَلى قُلُوبِهِمْ 2 : 7 . . » .\r\n( خداوند بر دلهاى آنان مهر زده است ) .\r\nمىگردد ، زيرا با مقدمات اختيارى دلهاى خود را از فعاليت در نيكويىها از كار انداخته‌اند .\r\n\r\n( ( 2615 ) ) دزد آيد در نهان در مسكنم\r\nگويدم كه پاسبانى مىكنم\r\n\r\nهمواره از دزدهايى كه در جوامع بشرى لباس پاسبانى به تن كرده‌اند بر حذر باشيد\r\nاين دزدان پاسبان نما و شياطين فرشته نما در هر زمان و مكان مىتوانند با مهارت كامل لباس پاسبانى را تشخيص داده و به هر قيمت است آن را به دست آورده به چپاول جان و مال مردم و نتايج زحمات و فعاليتهاى آنان بپردازند .\r\nاين راه زنان قافلهء انسانى با دقت كامل لباس پاسبانى هر دوران را تشخيص\r\n","description":"","footnote":"","page_name":" 214 ","page_number":218},
  {"content":"\r\n\r\nداده ، سد راه زندگانى فرد و اجتماع مىگردند . لباس دين ، لباس اخلاق ، علم ، عدالت ، رهبرى و . . . در هر دوره‌اى بنا به مقتضيات آن دوره و در مقابل هر فرد و گروهى با نظر به مشخصات و موقعيت آنان براى نمودار ساختن پاسبانى به قافلهء بشريت مورد بهره بردارى قرار گرفته است .\r\nما نبايد گمان كنيم كه روزى تكامل بشرى به حدى خواهد رسيد كه خود به خود دستهء دزدان از دستهء پاسبانان تفكيك خواهند گشت . اين تفكيك و نجات دادن همواره احتياج به كوشش و مبارزهء جدى و صميمانه دارد كه حيات انسانها را از چنگال اين دزدان پاسبان نما كه ضد حيات بشرىاند نجات بدهد .\r\nتفسير ابيات\r\nدر داستانى چنين آمده است كه معاويه در گوشه‌اى از قصرش خوابيده بود ( 1 )  و از ديدن مردم خسته شده ، درهاى قصر را از اندرون بسته بود كه كسى مزاحمش نشود . او به طور عميق در خواب فرو رفته بود ، ناگهان مردى او را از خواب بيدار كرد . معاويه چشم گشود و آن مرد را نديد . با خود گفت : راهى براى ورود به قصر نبود ، آن كيست كه چنين گستاخى نموده و وارد قصر شده است ؟ ، برخاسته براى پيدا كردن آن شخص ، قصر و دور و بر آن را گشت ، ناگهان چشمش در پشت در نگون بختى را ديد كه مىخواست روى خود را پشت پرده مخفى كند . معاويه گفت : كيستى ؟ اسمت چيست ؟ آن شخص گفت : نام من ابليس است .\r\nمعاويه : - با من ضد و نقيض صحبت مكن ، راستش را بگو ببينم چرا مرا بيدار كردى ؟ شيطان : - وقت نماز است خواستم تو را بيدار كنم ، تا فوراً براى عبادت به مسجد به روى ، مگر نمىدانى كه پيشواى اسلام كه حقايق را ابراز مىنمود و از سوى خداوند بىهمتا تبليغ مىكرد مىفرمود :\r\n","description":"","footnote":" ( 1 ) در اول مبحث گفتيم كه اين داستان مدرك ندارد . . ","page_name":" 215 ","page_number":219},
  {"content":"\r\n« پيش از آن كه فرصت از دست برود به انجام اطاعتها شتاب كنيد ؟ » معاويه : - هرگز ، ابداً ، غرض تو اين نيست كه مرا به خير و اطاعت الهى راهنمايى كنى ، مثل تو مثل همان دزد نابه كار است كه در لباس پاسبانى آمده مىگويد : من حافظ و نگهبان تو هستم من اين گفتار دزد پاسبان نما را چگونه باور كنم ، مگر دزد هم پاداش و مزد الهى مىفهمد ؟ مخصوصاً دزد راه زنى مثل تو شيطان ، تو چگونه مىتوانى براى من رهبر و يا پاسبان و دل سوز باشى ؟\r\n","description":"","footnote":"","page_name":" 216 ","page_number":220},
  {"content":"\r\n\r\nجواب گفتن ابليس معاويه را\r\n\r\n( ( 2617 ) ) گفت ما اول فرشته بوده ايم\r\nراه طاعت را به جان پيموده ايم\r\n( ( 2618 ) ) سالكان راه را محرم بُديم\r\nساكنان عرش را هم دم بُديم\r\n( ( 2619 ) ) پيشهء اول كجا از دل رود\r\nمهر اول كى ز دل زايل شود ؟\r\n( ( 2620 ) ) در سفر گر روم بينى يا ختن\r\nاز دل تو كى رود حب الوطن ؟\r\n( ( 2621 ) ) ما هم از مستان اين مىبوده ايم\r\nعاشقان درگه وى بوده ايم\r\n( ( 2622 ) ) ناف ما بر مهر او ببريده اند\r\nعشق او در جان ما كاريده اند\r\n( ( 2623 ) ) روز نيكو ديده‌ام از روزگار\r\nآب رحمت خورده‌ام از جويبار\r\n( ( 2624 ) ) نى كه ما را دست فضلش كاشتست\r\nاز عدم ما را نه او برداشتست ؟\r\n( ( 2625 ) ) اى بسا كز وى نوازش ديده ايم\r\nدر گلستان رضا گرديده ايم\r\n( ( 2626 ) ) بر سر ما دست رحمت مىنهاد\r\nچشمهاى لطف بر ما مىگشاد\r\n( ( 2627 ) ) درگه طفلى كه بودم شير جو\r\nگاهوارم را كه جنبانيد ؟ او\r\n( ( 2628 ) ) از كه خوردم شير غير شير او\r\nكه مرا پرورد جز تدبير او ؟\r\n( ( 2629 ) ) خوى كان با شير رفت اندر وجود\r\nكى توان آن را ز مردم واگشود\r\n( ( 2630 ) ) گر عتابى كرد درياى كرم\r\nبسته كى گردند درهاى كرم ؟\r\n( ( 2631 ) ) اصل نقدش لطف و داد و بخشش است\r\nقهر بر وى چون غبارى از غش است\r\n( ( 2632 ) ) از براى لطف عالم را بساخت\r\nذره ها را آفتاب وى نواخت\r\n( ( 2633 ) ) فرقت از قهرش اگر آبستن است\r\nبهر قدر وصل او دانستن است\r\n( ( 2634 ) ) مىدهد جان را فراقش گوشمال\r\nتا بداند قدر ايام وصال\r\n( ( 2635 ) ) گفت پيغمبر كه حق فرموده است\r\nقصد من از خلق احسان بوده است\r\n( ( 2636 ) ) آفريدم تا ز من سودى كنند\r\nتا ز شهدم دست آلودى كنند\r\n( ( 2637 ) ) نى براى آن كه من سودى كنم\r\nوز برهنه من قبايى بر كنم\r\n\r\n","description":"","footnote":"","page_name":" 217 ","page_number":221},
  {"content":"\r\n\r\n\r\n( ( 2638 ) ) چند روزى گر ز پيشم رانده است\r\nچشم من در روى خوبش مانده است\r\n( ( 2639 ) ) كز چنان رويى چنين قهر اى عجب\r\nهر كسى مشغول گشته در سبب\r\n( ( 2640 ) ) من سبب را ننگرم كان حادث است\r\nز انكه حادث حادثى را باعث است\r\n( ( 2641 ) ) لطف سابق را نظاره مىكنم\r\nهر چه آن حادث دو پاره مىكنم\r\n( ( 2642 ) ) ترك سجده از حسد گيرم كه بود\r\nآن حسد از عشق خيزد نز جحود\r\n( ( 2643 ) ) هر حسد از دوستى خيزد چنين\r\nكه شود با دوست غيرى همنشين\r\n( ( 2644 ) ) هست شرط دوستى غيرت پزى\r\nهمچو شرط عطسه گفتن دير زى\r\n( ( 2645 ) ) چون كه بر نطعش جز اين بازى نبود\r\nگفت بازى كن چه دانم در فزود\r\n( ( 2646 ) ) آن يكى بازى كه بد من باختم\r\nخويشتن را در بلا انداختم\r\n( ( 2647 ) ) در بلا هم مىچشم لذات او\r\nمات اويم مات اويم مات او\r\n( ( 2648 ) ) چون رهاند خويشتن را اى سره\r\nهيچ كس در شش جهت زين ششدره\r\n( ( 2649 ) ) جزو شش از كل شش چون وارهد\r\nخاصه كه بىچون مر او را كژ نهد\r\n( ( 2650 ) ) هر كه در شش او درون آتش است\r\nاوش برهاند كه خلاق شش است\r\n( ( 2651 ) ) خود اگر كفر است اگر ايمان او\r\nدست باف حضرت است و آنِ او\r\n\r\nروايت\r\n« يقول الله تعالى يا بن آدم ، لم اخلقك لأربح عليك انما خلقتك لتربح على فاتخذنى بدلا من كل شيء . » ( 1 )  ( خداوند متعال مىفرمايد : اى فرزند آدم تو را نيافريدم كه سودى به من برسانى ، بلكه تو را آفريدم كه سودى به تو برسانم ، پس مرا بدل از همه چيز اتخاذ كن [ ما فوق همه و هدف اقصاى تمام حركات و سكناتت . 
  ] )\r\n","description":"","footnote":" ( 1 ) شرح نهج البلاغه ، ج 4 ص 560 و ج 1 ص 209 و در شرح عبده فقط مضمون جملهء اول موجود است . . ","page_name":" 218 ","page_number":222},
  {"content":"\r\n\r\n\r\n( ( 1619 ) ) پيشهء اول كجا از دل رود\r\nمهر اول كى ز دل ضايع شود\r\nما هم از مستان اين مىبوده ايم\r\nعاشقانِ درگه وى بوده ايم\r\n\r\nآيا محبتهايى كه در گذشته در روح ثبت مىگردند زايل شدنى هستند ؟\r\nجاى ترديد نيست كه نه تنها مهر و محبت ، بلكه كينه ها و ساير پديده هاى روانى كه در يك دوران حساس از عمر انسانى در اعماق شخصيت نفوذ مىكند ، يا به هيچ وجه قابل زوال و فنا نيست و يا بدشوارى از بين مىرود و گاهى هم پديده هاى ضد آن موضوعات پيشين اعماق شخصيت را اشتغال نموده و به صورت يكى از عناصر اساسى آن در مىآيد ، اين به عنوان يك اصل كلى قابل پذيرش است ، ولى در مورد شيطان احتياج به تأمل و دقت نظر بيشترى دارد ، زيرا اگر محبت شيطان در بارهء خدا آن چنان عميق بود كه واقعاً تمام سطوح شخصيت او را اشغال نموده بود ، در اين صورت براى او خود طبيعى يا وجود نداشت و يا طورى براى او تفسير شده بود كه امكان نداشت كه آن خود طبيعى او را چنان تحريك كند كه در مقابل فرمان الهى تكبر و مقاومت ورزيده و سرپيچى نمايد ، از اينجا معلوم مىشود كه شيطان با آن همه عبادت و تقرب به خدا كه داشته است ، آن چنان رشد شخصيت خود را درنيافته بود كه در معرض انحراف قرار نگيرد ، بنا بر اين ابيات مربوط به اين موضوع كه عنوان نقد و تحليل ما است ، صحنه سازى تابلويى است كه به طور كلى مىتواند مفيد باشد و به موضوع شيطان صد در صد قابل تطبيق نيست .\r\n","description":"","footnote":"","page_name":" 219 ","page_number":223},
  {"content":"\r\n\r\n\r\n( ( 1631 ) ) اصل نقدش لطف و داد و بخشش است\r\nقهر بر وى چون غبارى از غش است\r\n\r\nآيا مقتضاى اصلى فياضيت خداوند نقدينهء لطف و عنايت است و قهر و غضب او بمانند غبار ناچيزى است كه نقدينهء او را مغشوش نشان مىدهد ؟\r\nدلايل عقلى و نقلى فراوان و كاملًا معتبر وجود دارد كه لطف و عنايت و رحمت خدا را با عظمتتر و وسيعتر از همه چيز معرفى مىكند ، زيرا به قول مولوى :\r\n\r\nبادِ ما و بودِ ما از داد توست\r\nهستىِ ما جمله از ايجاد توست\r\nلذت هستى نمودى نيست را\r\nعاشق خود كرده بودى نيست را\r\nلذت انعام خود را وا مگير\r\nنقل و بادهء جام خود را وا مگير\r\nور بگيرى كيت جست و جو كند\r\nنقش با نقاش كى نيرو كند\r\nمنگر اندر ما مكن در ما نظر\r\nو اندر اكرام و سخاى خود نگر\r\nما نبوديم و تقاضامان نبود\r\nلطف تو ناگفتهء ما مىشنود\r\n\r\nنيز اين مطلب روشن است كه قهر و غضب خداوندى جز مشاهدهء نتايج تبه كارى كه از انسان صادر مىشود چيز ديگرى نيست ، در صورتى كه اصل به وجود آمدن جهان هستى و بقاء و حركات و تنوع آن ، همه و همه به لطف و احسان و فياضيت او مستند است .\r\nاما تفسير اين موضوع و تشبيه آن به غبارى از مغشوش بودن روى نقدينهء صحيح و رايج ، يك تفسير و تشبيه منطقى نيست ، زيرا چنان كه گفتيم قهر و غضب خداوندى مانند كينه توزىهاى آدميان نيست كه ذاتا زشت و ناروا باشد ، ولى پس اين تشبيه كه چون خداوند داراى رحمت و فيض بىكران است ، پس قهر و غضب خداوندى مانند غبار ناچيزى از مغشوشيت است ، لطف ادبى ندارد ، بلكه قهر الهى جز به نتيجه\r\n","description":"","footnote":"","page_name":" 220 ","page_number":224},
  {"content":"\r\n\r\nرسانيدن كارهاى زشت ما چيز ديگرى نيست ، وقتى كه بنا به آيهء :\r\n« خَتَمَ الله عَلى قُلُوبِهِمْ 2 : 7 . . » .\r\n( خداوند وجدان و قلب آنها را بسته است ) .\r\nوجدان آدمى محو و نابود مىشود ، يك نتيجهء طبيعى به اعمال زشت و نارواى انسانى كه وجدان را سركوب كرده است . اين است قهر و غضب خداوندى\r\n\r\n( ( 1633 ) ) فرقت از قهرش اگر آبستن است\r\nبهر قدر وصل او دانستن است\r\n\r\nآيا هجران و فراق براى دريافت شيرينى وصال است ؟\r\nاين هم يك اصل است كه هر چه دوران فراق و هجران زيادتر - اشتياق به وصال شديدتر و خود وصال نيز از اين راه لذت بخشتر مىگردد ، اما به اين شرط كه جدايى و فراق ميان عاشق و معشوق به انحراف از مهر و محبت مستند نباشد ، بلكه عوارض وجودى و موضوعات خارج از پديدهء عشق باعث جدايى و هجران گردد ، اما اگر مولود تفسيرى باشد كه عاشق در شخصيت خود اعتقاد كرده است . مثلًا بگويد : من كه يك آدم دانا و داراى نژاد عالىتر و مشخصتر چگونه خواستهء معشوقم را در بارهء يك موضوع ناچيز بپذيرم و اين خود ستايى به جايى برسد كه حتى در موقع جدايى بگويد : من رفتم و تا ابد در باره اين موضوع ناچيز ( آدم و فرزندانش ) بىكار نخواهم نشست ، بلكه آنان را به سيه چال بد بختى خواهم كشانيد .\r\nچنين هجرانى براى دانستن قدر وصال معشوق نيست ، در بارهء شيطان مطلب از همين قرار است كه گفتيم ، زيرا اگر عشق الهى او حقيقتاً وجود داشت ، اولًا اگر آن معشوق نابودى كلى او را مىخواست مىبايست بپذيرد و به قول صدر المتألهين :\r\n\r\nآنان كه ره عشق گزيدند همه\r\nدر كوى حقيقت آرميدند همه\r\nدر معركهء دو كون فتح از عشق است\r\nهر چند سپاه او شهيدند همه\r\n\r\n","description":"","footnote":"","page_name":" 221 ","page_number":225},
  {"content":"\r\n\r\nبا اين كه خداوند به او فرمود : به آدم سجده كن ، اگر معشوق به عاشق حقيقىاش بگويد : من اين دستمال را دوست دارم ، آن عاشق بايستى دستمال را مانند جزء شخصيت معشوق پذيرفته ، بال و پرى از عشق خود را به او بگستراند . نه اين كه بگويد : من چنين و چنانم وانگهى ، اگر شيطان عاشق حقيقى بود ، اين چه غلط كارى بود كه در موقع هجران از معشوق خود بگويد : خداوندا ، تو مرا اغوا كردى من هم تمام فرزندان اين آدم را تا روز رستاخيز اغوا خواهم كرد ؟ روى همين بيان كه متذكر شديم ، ابيات بعدى مانند :\r\n\r\n( ( 2642 ) ) ترك سجده از حسد گيرم كه بود\r\nآن حسد از عشق خيزد نز جحود\r\n\r\nتنها جنبهء شعرى و خيالى پيدا مىكند .\r\n\r\n( ( 2645 ) ) چون كه بر نطعش جز اين بازى نبود\r\nگفت بازى كن چه دانم در فزود\r\n\r\nآيا موضوع شيطان از يك نقشهء قبلى بود كه مىبايست پياده شود ؟\r\nجريانات كارگاه هستى را كه جنبانندهء آن خدا است ، به نطع بازى تشبيه كردن سبك و جلف به نظر مىرسد ، خود مولوى در چند بيت قبل مىگويد :\r\n\r\n( ( 2635 ) ) گفت پيغمبر كه حق فرموده است\r\nقصد من از خلق احسان بوده است\r\n\r\nآن خداى بزرگ كه حتى خود نمىتواند به خودش نفعى برسانده‌ام آن خداى بزرگ كه به اعتراف مكرر مولوى اين جهان هستى با اين عظمت و بلكه هزارها برابر آن ، در پيشگاه لا يزالى او چونان كف ناچيزى بر سطح اقيانوس بىكران است ، چه نيازى به گستردن نطع و بازى با مخلوقات ناچيزش دارد ، امان از اين تناقض گويىهاى جلال الدين ، كه جوامع بشرى را از بهره بردارى از عالىترين مطالب حكيمانه اش محروم ساخته است\r\n","description":"","footnote":"","page_name":" 222 ","page_number":226},
  {"content":"\r\nاما اين كه آيا ماجراى شيطان مطابق نقشهء قبلى بوده و مىبايست به طور ضرورى به آن سقوط كشانده شود ؟ در اول مباحث معاويه و شيطان متذكر شديم ، مراجعه شود .\r\n\r\n( ( 2647 ) ) در بلا هم مىچشم لذات او\r\nمات اويم مات اويم مات او\r\n\r\nدر آن هنگام كه سطح عميق من عالى انسان به عظمت يك موجود كاملًا پى مىبرد ، آن من عالى گويى جزيى از آن عظمت گشته و ما فوق شادىها و آلام مربوط به خويشتن قرار مىگيرد ، اين يك پديدهء بسيار عالى در روح انسانى است و معلوم است كه هيچ عظمتى بالاتر از خداوند متعال براى انسان و جهان مطرح نيست ، چون احساس جزييت با آن مقام شامخ به هيچ وجه واقعيت ندارد ، انتساب و رابطه ميان خود و خدا را در مىيابد كه شبيه به نور و جسم شفاف مىباشد . در اين حال لذايذ و آلام كه مقتضيات ماده و ماديات است - اگر چه به وجود آدمى سرازير مىشوند ، ولى انسان به جهت اشتغال به آن نور ، لذايذ و آلام را مانند باد ضعيفى درك مىكند كه مىوزد و لحظه‌اى با كالبد انسان تماس مىگيرد و سپس به راه خود مىرود .\r\nسعدى مىگويد :\r\n\r\nغم و شادى برِ عارف چه تفاوت دارد\r\nساقيا باده بده شادى آن كاين غم ازوست\r\n\r\nاما اين كه مولوى مىگويد :\r\n\r\n« مات اويم مات اويم مات او »\r\n\r\nدو احتمال دارد :\r\nاحتمال اول - تحير و بهت حاصل از لذت است . يعنى از شدت لذت مات و حيران او هستم .\r\nاحتمال دوم - اين است كه : در عين چشيدن بلا و ناگوارى غوطه ور شدن در لذت موجب حيرت و بهت گشته است .\r\nپوشيده نماند : نكته‌اى را كه در نقد و تحليل ابيات گذشته گفتيم ، در اين بيت فوق هم جريان دارد ، يعنى مضمون بيت بسيار عالى است و براى مردان الهى كاملًا\r\n","description":"","footnote":"","page_name":" 223 ","page_number":227},
  {"content":"\r\n\r\nقابل تطبيق است ، ولى در بارهء شيطان به جهت دليلى كه گفتيم صحيح نيست .\r\nتفسير ابيات\r\nشيطان به معاويه مىگويد :\r\nما در دورانهاى پيشين جزء فرشتگان بوده و از جان و دل اطاعت خدا را به جاى مىآورديم . ما محرم راز سالكان راه حق و حقيقت بوده با ساكنين عرش كبريايى محرم بوده‌ايم من كه مدت بسيار طولانى شغلى جز اطاعت و هم دمى با روحانيان نداشتم ، چگونه آن شغل و پيشه را از ياد خواهم برد ؟ مهر و محبت اولى من به خدا بوده است ، مهر و محبت اولى فراموش شدنى نيست . به هر نقطه از دنيا سفر يا مهاجرت كنى ، خواه روم باشد ياختن ، بالاخره محبت وطن هرگز از دل بيرون نخواهد رفت ، آرى :\r\n\r\n( ( 2621 ) ) ما هم از مستان اين مىبوده ايم\r\nعاشقان درگه وى بوده ايم\r\n\r\nاز آغاز هستى ، محبتش در نهان خانهء دل ما بوديعت نهاده شده ، با محبت او ناف ما را بريده‌اند . [ كنايه از اين است كه آغاز تولد ما همراه با مهر او بوده است . 
  ] مشيت الهى نهال با طراوت عشق او را در اعماق دل ما كاشته است . ما از روزگاران پيشين روزهاى خوش ديده و از جويبار الهى آب رحمت آشاميده‌ام ، مگر نه اين است كه بذر وجود ما را با فضل و عنايت الهيش به مزرعهء هستى پاشيده ، ما را از نهانگاه نيستى به پهنهء هستى در آورده است ؟ چه نوازشها كه از او ديده‌ايم ، چه گردشها كه در گلستان رضا و خرسندى او كرده‌ايم ، دست رحمت بر سر ما مىنهاد ، ديده گان لطفش را به روى ما مىگشود . من در آن هنگام كه طفل شير خوارى بوده و تمام موجوديتم را گهوارهء ناچيزى در بر مىگرفت ، اختيار كوچكترين حركت را از خود نداشتم ، همو بود كه گهواره‌ام را با دست محبتش مىجنبانيد ، همان شير كه از رگهاى مادر به پستانش سرازير مىگشت ذرات و حركات و خواصش از فيض الهى بهره مند بود ، در ميان ميليونها عوامل\r\n","description":"","footnote":"","page_name":" 224 ","page_number":228},
  {"content":"\r\nمزاحم زندگى جز تدبير او چيزى نبود كه وجود ناچيز را بپروراند . محبت عميق او در دلم چونان شير زلال بود كه در كودكى پايهء هستىام را بنا نهاده است . آن چه كه با شير اندرون شود ، با جان در مىآميزد و با جان هم بيرون مىرود . آن محبوب ازلى و ابدى به جهت خطا و لغزشى كه از من رخ نمود ، عتاب و ملامتم كرده است ، اين عتاب و توبيخ درياهاى بىپايان كرمش را برويم نخواهد بست . اصل و اساس نقدينهء مشيت او كرم و لطف و داد و عنايت بوده و قهر او چونان غبار ناچيزى از مغشوشيت است كه در مشيت او ديده مىشود . جهان هستى را از روى لطف و كرم به وجود آورده ، خورشيد جهان پرورش ذره ها را نواخته است [ اين است نقدينهء مشيت او 
  ] اگر مىبينيد كه قهر و غضبى نشان داده و در نتيجه مرا به فراق و هجران خود مبتلا ساخته است براى قدردانى و درك عظمت و شيرينى وصالش بوده است . جدايىاش جان آدمى را گوشمال مىدهد ، باشد كه قدر روزگاران وصل را بداند و پيامبر گفته است : كه خدا مىفرمايد :\r\n« قصد من از خلق احسان بوده است » .\r\n« من آنان را آفريده‌ام كه سودى ببرند و هستى آنان از شهد عنايتم شيرين گردد : آفرينش جهانى كه كوچكترين نيازى به آن ندارم چه سودى براى من خواهد داشت ، هستى جهان آن برهنهء ناچيز است كه نمىتواند براى من پوشاكى بدهد .\r\nاگر چه چند روز مرا از بارگاه خود رانده است ، ولى هنوز ديده گانم نگران جمال ابدى او است . مىگويند : قهر و غضب الهى در بارهء تو معلول علت و سببى است ، اينان بايد بدانند كه سبب و سببيت حادث است ، من با سبب چكار دارم ؟ نظاره و توجه من بر لطف سابق او است . ( 1 )  اگر هم از روى حسد به آدم سجده نكردم ، اين حسد از عشق و منحصر ديدن معشوقم بوده است ، نه اين كه در مقابل خداوند بزرگ انكار و مقاومت بورزم .\r\nهمواره پديدهء رشك از آن بر مىخيزد كه محبوب انسان با ديگرى همنشين\r\n","description":"","footnote":" ( 1 ) خواهشمند است نقد و تحليل ابيات مربوط را مورد توجه قرار بدهيد . . ","page_name":" 225 ","page_number":229},
  {"content":"\r\nشود ، شرط دوستى رشك و غيرت است ، چنان كه در مقابل كسى كه عطسه كند مىگويند : ديرزى . بدان جهت كه بساطى كه براى بازى گسترده بود ، جز اين بازى مطرح نبود ، كه من سجده نكنم و مطرود شوم ، لذا من بازيگر ، در مقابل تقدير حتمى بازى چه مىتوانستم بگويم . من در اين بازى باخته و خود را در بلا انداختم اما گمان مكن كه در اين بلا روزگارم تيره و تار است ، بلكه :\r\n\r\nدر بلا هم مىچشم لذات او\r\nمات اويم مات اويم مات او\r\n\r\nاز آن ششدر كه از شش جهت در به روى بازى كننده بسته شده است ، چگونه مىتوان رهايى يافت . كسى كه در شش جهت عالم طبيعت محبوس است يا اگر مجموع مشيت الهى و جريانات نواميس هستى مانند مجموعه‌اى از اعداد ( 6 ) بوده است ، من كه مانند جزيى ( 1 يا 2 ) از آن مجموعه هستم ، چگونه مىتوانستم از عدد ( 6 ) تفكيك شوم ؟ كسى كه در يك مجموعهء بسته قرار گرفته است ، جز آفرينندهء آن مجموعه كسى نمىتواند او را نجات بدهد .\r\nهر چه باشد از كفر و ايمان ساختهء آن بارگاه لا يزال است . [ به اول مباحث ابليس و معاويه مراجعه شود . 
  ]\r\n","description":"","footnote":"","page_name":" 226 ","page_number":230},
  {"content":"\r\n\r\nباز تقرير كردن معاويه با ابليس مكر او را\r\n\r\n( ( 2652 ) ) گفت امير او را كه اينها راستست\r\nليك بخش تو از اينها كاستست\r\n( ( 2653 ) ) صد هزاران چون مرا تو ره زدى\r\nحفره كردى در خزينه آمدى\r\n( ( 2654 ) ) آتشى از تو بسوزم چاره نيست\r\nكيست كز دست تو جامه پاره نيست\r\n( ( 2655 ) ) طبعت اى آتش چو سوزانيدنيست\r\nتا نسوزانى تو چيزى چاره نيست\r\n( ( 2656 ) ) لعنت اين باشد كه سوزانت كند\r\nاوستاد جمله دزدانت كند\r\n( ( 2657 ) ) با خدا گفتى شنيدى روبرو\r\nمن چه باشم پيش مكرت اى عدو\r\n( ( 2658 ) ) معرفتهاى تو چون بانگ صفير\r\nبانگ مرغان است ليكن مرغ گير\r\n( ( 2659 ) ) صد هزاران مرغ را آن ره زده است\r\nمرغ غره كآشنايى آمده است\r\n( ( 2660 ) ) در هوا چون بشنود بانگ صفير\r\nاز هوا آيد شود اين جا اسير\r\n( ( 2661 ) ) قوم نوح از مكر تو در نوحه اند\r\nدل كباب و سينه شرحه شرحه اند\r\n( ( 2662 ) ) عاد را تو باد دادى در جهان\r\nدر فكندى در عذاب و اندهان\r\n( ( 2663 ) ) از تو بود آن سنگسار قوم لوط\r\nدر سياه آبه ز تو خوردند غوط\r\n( ( 2664 ) ) مغز نمرود از تو آمد ريخته\r\nاى هزاران فتنه ها انگيخته\r\n( ( 2665 ) ) عقل فرعون ذكىّ فيلسوف\r\nكور گشت از تو نيابيد او وقوف\r\n( ( 2666 ) ) بو لهب هم از تو نااهلى شده\r\nبو الحكم هم از تو بو جهلى شده\r\n( ( 2667 ) ) اى بر اين شطرنج بهر ياد را\r\nمات كرده صد هزار استاد را\r\n( ( 2668 ) ) اى ز فرزين بندهاى مشكلت\r\nسوخته جانها سيه گشته دلت\r\n( ( 2669 ) ) بحر مكرى تو و خلقان قطره اى\r\nتو چو كوهى وين سليمان ذره‌اى\r\n( ( 2670 ) ) كه رهد از مكر تو اى مختصم\r\nغرق طوفانيم الا من عصم\r\n( ( 2671 ) ) بس ستارهء سعد از تو محترق\r\nبس سپاه جمع از تو مفترق\r\nبس مسلمان كز تو دين درباخته\r\nسر نگون تا قعر دوزخ تاخته\r\nپس چو بلعم از تو نوميد آمده\r\nبس چو برصيصا ز تو كافر شده\r\n\r\n","description":"","footnote":"","page_name":" 227 ","page_number":231},
  {"content":"\r\n\r\n\r\nآيه\r\n« قالَ لا عاصِمَ اَلْيَوْمَ مِنْ أَمْرِ الله إِلَّا مَنْ رَحِمَ 11 : 43 . . . » ( 1 )  گفت : امروز از امر خداوندى كس نمىتواند جلوگيرى كند ، مگر كسى كه رحم كرده است . )\r\n\r\n( ( 2657 ) ) با خدا گفتى شنيدى روبه رو\r\nمن چه باشم پيش مكرت اى عدو\r\n\r\nآن فرد يا گروهى كه به خيال خود با خدا ستيزه مىكند هرگز خير خواه بشر نمىگردد\r\nويكتور هوگو از زبان اسقف ميرى يل مىگويد :\r\n« ملحد نمىتواند خدمتگزار بشر بوده باشد » .\r\nجوامع انسانى افراد فراوانى را در طول تاريخ خدمتگزار خود معرفى كرده است ، تا حدودى كه بعضى از آنها را تا حد پرستش بالا برده است و حقيقتاً هم فدا كارانى در تاريخ ديده مىشوند كه تاريخ عظمت خود را مرهون آنها مىباشد ، اين مطلب جاى هيچ گونه ترديد و مناقشه بازى نيست .\r\nمسأله‌اى كه بايستى مورد دقت قرار بگيرد ، اين است كه آيا كسى كه رابطه‌اى با خدا ندارد و در خدمات و فدا كاريهايش به خداوند استنادى ندارد ، مىتواند خدمتگزار واقعى انسانى بوده باشد ؟ گروهى مىگويند : آرى ، چنين چيزى ممكن است و تاريخ افرادى را از اين اشخاص در دسترس ما قرار داده است .\r\nگروهى ديگر مىگويند : نه هرگز ، بلكه محال است كسى كه در خدماتش هدف گيرى الهى نداشته باشد ، با اين حال بتواند براى بشريت كارى صورت بدهد .\r\n","description":"","footnote":" ( 1 ) سوره هود ، آيهء 43 . . ","page_name":" 228 ","page_number":232},
  {"content":"\r\nبه نظر مىرسد كه اين مسئله احتياج به دقت بيشترى دارد ، مىگوييم : دو موضوع را بايستى از يكديگر تفكيك كرد :\r\nموضوع اول - سعادت و فضيلت خود خدمتگزار .\r\nموضوع دوم - ارزش كارى كه صورت داده است .\r\nموضوع اول : سعادت و فضيلت خود خدمتگزار - هيچ جاى شك و شبهه نيست كه پديدهء سعادت و عظمت و فضيلت يك انسان در كارهايى كه صادر مىكند بستگى به نيت و هدف گيرى او اگر شخصى ميلياردها نفر انسان را از مرگ نجات بدهد و آنان را در بهشت برين زندگانى جاى دهد - اگر هدف او پول باشد ، كوچكترين مزيتى از سعادت و فضيلت را دارا نخواهد بود ، اگر هدف او پول باشد ، كوچكترين مزيتى از سعادت و فضيلت را دارا نخواهد بود ، اگر هدف او اشباع حس شهرت پرستى و مقام بوده باشد - از سعادت و فضيلت بهره‌اى ندارد ، اگر هدفش از كارى كه دست به آن زده است ، يك انفجار ناشى از شدت جوش و غليان انتقام گيرى بوده است - سعادت و فضيلت راهى به روح او ندارد .\r\nاگر براى اشباع حس انسان دوستى است كار او از دفاع گربه از گربهء ديگر در مقابل سگ درنده تجاوز نمىكند ، اگر انگيزه اش يك انگيزهء وجدانى است كه در بارهء زنده ها مخصوصاً نوع انسانى دارا است - بهرهء او در هر دو نوع فدا كارى اگر چه از انگيزه هاى پيشين عالىتر و انسانىتر است ، ولى اگر اين سؤال مطرح شود كه آيا اطلاع داريد كه شما به انسانهايى خدمت مىكنيد كه توماس هابس در بارهء آنها گفته است :\r\n« انسان گرگ انسان است ؟ » آيا شما اطلاع داريد كه به انسانهايى خدمت مىكنيد كه در هر موقع و در هر گونه شرايط سود جو و خود پرست است ؟ اگر در مقابل اين سؤال شما مبهوت شود و بگويد : وجدانم چنين حكم مىكند ، حس انسان دوستىام مرا به اين فدا كارىها وادار كرده است ، بدانيد كه او نتوانسته است از نصف راه گامى فراتر بگذارد . درست است كه او انسانى است بهتر از ساير نفع پرستان ، ولى جواب قانع كننده‌اى به سؤال شما\r\n","description":"","footnote":"","page_name":" 229 ","page_number":233},
  {"content":"\r\nنداده است ، زيرا اگر بخواهيد وجدان و حس انسانى را ريشه گيرى كنيد ، خواهيد ديد جز يك ضمانت اجرايى درونى چيزى در اين فدا كارىها براى او مطرح نيست ، نكند اين از همان سنخ كار باشد كه زنبوران عسل و ساير حيوانها هم به طور غريزهء طبيعى انجام مىدهند - بدون اين كه به يك عامل فوق استناد بدهند .\r\nاز اين بحث به اين نتيجه مىرسيم كه اگر براى يك خدمتگزار بشرى ، خدايى مطرح نباشد ، در اين صورت عاملى خارج از طبيعت خود يا حد اكثر عاملى خارج از يك فعاليت پاكيزه ( وجدان ) كه آن هم بالاخره مستند به خود او است ، او را تحريك نكرده است ، خدمت به خود ، يا اجابت تحريكات درونى خود ، اگر هم در اين زندگانى اجتماعى سعادت ناميده شود ، فضيلت ما فوق ( خود طبيعى ) را نصيب شخصيت انسانى نخواهد كرد .\r\nموضوع دوم : ارزش كارى كه صورت داده است - مسلم است كه وجود طبيعى كار نتيجهء مناسب خود را در دنبال دارد ، اعم از اين كه هدف سود پرستى مادى باشد ، يا وجدان درونى او را تحريك كند ، يا شهرت و مقام او را به خدمتگزارى وادار بسازد . از قرن 19 به اين طرف صنايع بسيار بزرگى كه محصولات ضرورى و مفيد نصيب بشريت كرده است ، توسعه و اكتشاف خود را مرهون سود پرستى صاحبان صنايع مىباشد و همچنين اكتشافات و اختراعات ديگرى كه انجام مىگيرد غالباً يا از اول سود پرستى در آنها هدف بوده و يا پس از اكتشافات نتيجهء مادى از آنها گرفته مىشود ، با اين حال محصول مورد ضرورت براى انسانها مفيد واقع مىشود . يك جنايت كار اجتماعى را ممكن است يك مرد الهى بانگيزگى دستور خداوندى از بين ببرد و ممكن است يك مرد از روى انتقام او را بكشد و ممكن است مقررات اجتماعى او را نابود كند و ممكن است يك جنايت كار بدتر از خود او فقط به قصد سود خويش او را از بين ببرد ، در تمام موارد فوق جنايت كار مفروض نابود شده و ضررهايى كه از او براى جامعه وارد مىگشت ، از بين رفته است .\r\nغالباً اين دو موضوع كه ما تاحدودى توضيح داديم اشتباه مىشود و مسئله\r\n","description":"","footnote":"","page_name":" 230 ","page_number":234},
  {"content":"\r\n\r\nمورد بحث ( آيا كسى كه توجه به خدا ندارد نمىتواند خدمتگزار بشر باشد ؟ ) با ثبوت يا نفى مطلق برگزار مىشود .\r\nتفسير ابيات\r\nمعاويه به شيطان مىگويد :\r\nمطالب صحيحى را گفتى ، ولى تو اهل اين مطالب نيستى و از روى مكر و حيله به خودت تطبيق مىكنى ، مگر تو نيستى كه صدها هزار مثل من ( معاويه ) را منحرف ساخته‌اى ؟ تو مگر همان شيطان نيستى كه مخفيانه نقبها و حفره ها كنده و در نهانگاه انسانها وارد مىشوى ؟ آرى تو همان آتشى كه اگر مرا بسوزانى مقتضاى طبيعت تو بوده و براى من چاره‌اى وجود ندارد ، از فرزندان آدم كيست كسى كه از دست تو چاكى به پوشاكش نخورده باشد ؟ هيچ مىدانى اين طبيعت سوزانيدن را از كجا پيدا كرده‌اى ؟ اين لعنت خدا است كه تو را مانند آتش سوزاننده و استاد همه دزدانت كرده است .\r\nتو همان پليد نابه كارى كه رو در روى خدا با او به گفتگو پرداختى و به خيال خود به او پاسخ گفتى و از او سؤالها كردى ، من ، معاويه ، كيستم كه در مقابل مكر و حيله هايت چاره‌اى بينديشم ؟ اين فلسفه بافىها و حكمت گويىها و شعر سازىهاى رؤيايى تو چونان بانگ صفير صياد است كه به آواز و ترانهء پرندگان شباهت دارد ، همان بانگ صفير كه راه زن صدها هزار پرنده گشته است ، بىنوا پرنده در هوا صدايى مىشنود و پايين مىآيد و اسير صياد مىگردد .\r\nتو همان موجود پليدى كه قوم نوح هنوز از حيله هاى تو گريان و دل كباب و سينهء پاره پاره دارند . تويى كه قوم عاد را به باد فنا دادى و در عذاب و اندوه غوطه ورشان ساختى . تو همان شيطان پليدى كه قوم لوط را نشانهء سنگسار نمودى تا در آب سياه غوطه ور گشتند . مغز نمرود را تو متلاشى ساختى ، اى موجود كثيف و نابه كار كه هزاران فتنه ها بر پا كرده‌اى . چشم عقل فرعون را تو نابينا ساختى ، به طورى كه مطلع\r\n","description":"","footnote":"","page_name":" 231 ","page_number":235},
  {"content":"\r\nنگشت كه نابينا كننده اش تويى .\r\nابو لهب را تو ناشايستش كردى و ابو الحكم را تا مرتبهء ابو جهلى ساقطش نمودى .\r\nاى پليد عالم وجود تويى كه صد هزار استاد را در شطرنج زندگانى مات كردى ، تويى كه فرزين بندهاى مشكل تو در شطرنج زندگى جانها را آتش زده و نيز دل خودت را سياه كرده‌اى . تو در مقابل مردم كه قطره‌اى هستند ، درياى مكر و حيله هستى و اين مردم ساده لوح در مقابل تو چون ذره در مقابل كوه‌اند . كيست كه از مكر و فريب تو رهايى پيدا كند ، مگر آن كس كه خدايش حفظ نمايد . بسا ستاره هاى سعد را محترق ساختى ، بسا سپاه هاى انبوه را پراكنده و پريشان نمودى ، چه بسا مسلمان كه به وسيلهء تو دينش را از دست داده تا قعر دوزخ سر نگون شده است بلعمها را نااميد كرده و پارسايانى چو برصيصا را در كفر غوطه ور ساختى .\r\n","description":"","footnote":"","page_name":" 232 ","page_number":236},
  {"content":"\r\n\r\nباز جواب گفتن ابليس معاويه را\r\n\r\n( ( 2672 ) ) گفت ابليسش گشا اين عقد را\r\nمن محكَّم قلب را و عقد را\r\n( ( 2673 ) ) امتحانِ شير و كلبم كرد حق\r\nامتحان نقد و قلبم كرد حق\r\n( ( 2674 ) ) قلب را كى من سيه رو كرده ام\r\nصيرفىام قيمت او كرده ام\r\n( ( 2675 ) ) نيكوان را راهنمايى مىكنم\r\nمر بدان را پيشوايى مىكنم\r\nصالحان را پيشوا و مأمنم\r\nطالحان را نيز يارى مىكنم\r\nباغبانم شاخ و بر مىپرورم\r\nشاخهاى خشك را هم مىبُرم\r\n( ( 2676 ) ) اين علفها مىنهم از بهر چيست\r\nتا پديد آيد كه حيوان جنس كيست\r\n( ( 2677 ) ) سگ چو از آهو بزايد كودكى\r\nدر سگى و آهوى دارد شكى\r\n( ( 2678 ) ) تو گياه و استخوان پيشش بريز\r\nتا كدامين سو كند او گام تيز\r\n( ( 2679 ) ) گر به سوى استخوان آيد سگ است\r\nور گياه خواهد يقين آهو رگ است\r\n( ( 2680 ) ) قهر و لطفى جفت شد با همدگر\r\nزاد از اين هر دو جهان خير و شر\r\n( ( 2681 ) ) تو گياه و استخوان را عرضه كن\r\nقوت نفس و قوت جان را عرضه كن\r\n( ( 2682 ) ) گر غذاى نفس جويد ابتر است\r\nور غذاى روح خواهد سرور است\r\n( ( 2683 ) ) گر كند او خدمت تن هست خر\r\nور رود در بحر جان يابد گهر\r\n( ( 2684 ) ) گر چه اين دو مختلف خير و شرند\r\nليك اين هر دو به يك كار اندرند\r\n( ( 2685 ) ) انبيا طاعات عرضه مىكنند\r\nدشمنان شهوات عرضه مىكنند\r\n( ( 2686 ) ) نيك را چون بد كنم ؟ يزدان نِيَم\r\nداعيم من خالق ايشان نِيَم\r\n( ( 2687 ) ) زشت را و خوب را آيينه ام\r\nخوب را من زشت سازم ؟ رب نِه ام\r\n( ( 2688 ) ) آينه انداخت هندو درد را\r\nكين سيه رو مىنمايد مرد را\r\nگفت آيينه گنه از من نبود\r\nجرم او را نه كه روى من زدود\r\n( ( 2689 ) ) او مرا غماز كرد و راست گو\r\nتا بگويم زشت كو و خوب كو\r\n( ( 2690 ) ) من گواهم بر گوا زندان كجاست\r\nز اهل زندان نيستم يزدان گواست\r\n\r\n","description":"","footnote":"","page_name":" 233 ","page_number":237},
  {"content":"\r\n\r\n\r\n( ( 2691 ) ) هر كجا بينم نهال ميوه دار\r\nتربيتها مىكنم من دايه وار\r\n( ( 2692 ) ) هر كجا بينم درخت تلخ و خشك\r\nمىبِبُرّم تا رهد از پشك مشك\r\n( ( 2693 ) ) خشك گويد راستم من كژ نِيَم\r\nتو چرا بىجرم مىبرى پِيَم\r\n( ( 2694 ) ) باغبان گويد اگر مسعوديى\r\nكاشكى كژ بودى و تر بوديى\r\n( ( 2697 ) ) جانب آب حياتى گشته اى\r\nاندر آب زندگى آغشته اى\r\n( ( 2698 ) ) تخم تو بد بوده است و اصل تو\r\nبا درخت خوش نبوده وصل تو\r\n( ( 2699 ) ) شاخ تلخ ار با خوشى وصلت كند\r\nآن خوشى اندر نهادش بر زند\r\nگر تو را بيدار كردم بهر دين\r\nخوى اصل من همين است و همين\r\n( ( 2672 ) ) گفت ابليسش گشا اين عقد را\r\nمن محكَّم قلب را و نقد را\r\n\r\nشيطان علت جبرى معصيت نيست ، بلكه خوب از بد به وسيلهء او تفكيك مىشود .\r\nاين مبحث را در آغاز داستان ابليس و معاويه به طور اختصار متذكر شديم كه شيطان مانند يك علت صد در صد و جبرى براى صدور معصيت از فرزندان آدم نيست او موجودى است خارج از وجود ما كه داراى عقل و ادراك و اختيار مىباشد ، كار شيطان اغوا و جلوه دادن كارهاى ناشايست به صورت نيكو و شايسته است ، بنا بر اين كسانى از اغواى شيطان گمراه خواهند شد كه خودشان عقل و وجدان را كه پيك امين الهى در جانهاى آدميانند ، نابود بسازند ، در نتيجه تبه كارى و تبعيت از شيطان پيش از همه چيز ، دليل بر سركوب شدن عقل و وجدان است كه با دست خود آدمى صورت گرفته است . اين است معناى اين كه شيطان موجب تفكيك نقد از قلب است ، نقد همان عقول و وجدانهاى مختل شده است .\r\n","description":"","footnote":"","page_name":" 234 ","page_number":238},
  {"content":"\r\n\r\n\r\n( ( 2680 ) ) قهر و لطفى جفت شد با همدگر\r\nزاد ازين هر دو جهانِ خير و شر\r\n\r\nآيا خير و شر جهان زاييدهء در هم آميختن قهر و لطف الهى است ؟\r\nاحتمال مىرود كه مقصود از قهر و لطفى كه با هم در آميخته و دو پديدهء خير و شر را به وجود آورده‌اند ، قهر و لطف انسانها بوده باشد - بدين معنى كه قهر جنبهء حيوانى و مادى انسانى است كه موجب شر و پليدىها و بد بختىها است و لطف جنبهء روحانى آدمى است كه موجب خير و پاكيزگى و سعادت مىباشد .\r\nاحتمال ديگر اين است كه مقصود قهر و لطف يزدانى بوده باشد ( 1 )  ، در اين صورت مسئلهء مورد بحث احتياج به تأمل و بررسىهاى بيشترى دارد ، زيرا چنان كه گفتيم : قهر و غضب الهى يكى از اوصاف ذاتى او نيست كه مانند علم و قدرت بدون احتياج به منشأ انتزاع مساوى ذات اقدس ربوبى باشد ، بلكه غضب الهى عبارت است از مشيت او به ترتيب نتيجه بر مقدمهء ناشايست كه به ارادهء انسانى صورت گرفته است ، بدين جهت اين مطلب صحيح نيست كه شر زاييدهء غضب الهى است . به اضافه اين كه ناملايمات فراوانى گريبان گير جانداران و انسانها است كه به هيچ وجه مربوط به قهر و غضب نيست بلكه براى آزمايش و تصفيهء انسانها است . خداوند مىفرمايد :\r\n« وَلَنَبْلُوَنَّكُمْ بِشَيْءٍ مِنَ اَلْخَوْفِ وَاَلْجُوعِ وَنَقْصٍ مِنَ اَلأَمْوالِ وَاَلأَنْفُسِ وَاَلثَّمَراتِ وَبَشِّرِ اَلصَّابِرِينَ اَلَّذِينَ إِذا أَصابَتْهُمْ مُصِيبَةٌ قالُوا إِنَّا لِلَّه وَإِنَّا إِلَيْه راجِعُونَ . أُولئِكَ عَلَيْهِمْ صَلَواتٌ مِنْ رَبِّهِمْ وَرَحْمَةٌ وَأُولئِكَ هُمُ اَلْمُهْتَدُونَ . » 2 : 155 - 157 ( 2 ) \r\n","description":"","footnote":" ( 1 ) بدان جهت كه مولوى در بيت فوق قهر را توليد كنندهء شر معرفى مىكند ، لذا نمىتوان قهر را به معناى پيروزى دانست كه يكى از خواص قدرت مطلقهء الهى است كه از صفات ذاتى او مىباشد . .  ( 2 ) سوره بقره ، آيهء 152 و 153 . . ","page_name":" 235 ","page_number":239},
  {"content":"\r\n\r\n( البته شما را به چيزى از هراس و گرسنگى و كاهشى در اموال و نفوس و محصولات آزمايش خواهيم كرد ، بردباران را بشارت بده ، هنگامى كه مصيبتى به آنان روى مىآورد ، مىگويند : ما از آن خدا هستيم و به سوى او خواهيم برگشت . براى آنان باد درودهاى پروردگارشان و آنان هدايت شدگانند ) .\r\nما در مباحث آينده در بارهء شر و ناملايمات گفتگو خواهيم كرد و در بعضى از مجلدات گذشته نيز مسائل مختصرى را در موضوع شرور مطرح ساخته‌ايم مخصوصاً در مجلد چهارم در عدل الهى و سر نوشت انسانها .\r\n\r\n( ( 2684 ) ) گر چه اين دو مختلف خير و شرند\r\nليك اين هر دو به يك كار اندرند\r\n\r\nآيا خير و شر هماهنگ گشته يك كار را ايجاد مىكنند ؟\r\nنظاير اين بحث در كتاب مثنوى از قبيل هماهنگى كفر و ايمان و . . . فراوان ديده مىشود ، ما در مورد هر يك از آنها مطالبى را بيان مىكنيم :\r\nدر مورد خير و شر اگر مقصود از آن دو مفهوم مربوط به اخلاق و به طور كلى به كارهاى ارادى و اختيارى انسانها باشد ، اين مسئله كه : « ليك اين هر دو به يك كار اندراند » كاملًا اشتباه است ، زيرا اگر هر دو پديدهء خير و شر افعال انسانى با ضرورت جبرى در كارگاه هستى هماهنگ شده ، دخالت بورزند ، تكامل و مسير آن براى بشريت نامعقول خواهد بود .\r\nمسئوليت و شخصيت و ندامت همه و همه اين مسائل بىمعنى خواهد گشت . بلى ، ممكن است گفته شود : اين دو مفهوم با رو در رو قرار گرفتن مىتوانند يكديگر را معرفى نمايند و نتايج آن را براى بشر بنمايانند . مثلًا جنايتى كه صورت مىگيرد ، قبح اين كار موقعى معلوم مىشود كه در مقابل خدمت و احياى مادى و معنوى يك يا گروهى از انسانها قرار بگيرد و همچنين ارزش احياى يك انسان موقعى\r\n","description":"","footnote":"","page_name":" 236 ","page_number":240},
  {"content":"\r\nمعلوم مىشود كه جنايتى صورت بگيرد . اين استدلال در ظاهر بسيار جالب به نظر مىرسد ، ولى با نظر به ساير اصول عقلانى و دريافتهاى وجدانى اين استدلال ارزش مطلق ندارد ، زيرا تمام دستورات پيامبران و اولياء الله و مصلحين جوامع بشرى از بيرون و تمام تحريكات عقل سليم و وجدان از درون لغو و بىهوده خواهد گشت و لزوم شناسايى خير و شر و جلب شدن به خيرات و فرار از شرور بنا بر اين استدلال به وقوع خارجى خود خير و شر نيازمند قطعى مىباشد ، اگر وقوع هر دو پديده را ضرورت ايجاب كند ، در نتيجه دو مفهوم خير و تحريك بسوى آن و شر و جلوگيرى از آن به كلى پوچ و نامعقول خواهد بود .\r\nموضوع خير و شر را بايستى به دو نوع مهم تقسيم كرد :\r\nنوع اول - خيرات و شرورى هستند كه طبيعت بشرى به معناى عمومى آن مىتواند تشخيص بدهد و احتياجى به دستورات و تحريكات خارج از طبيعت ندارد ، مانند درك سوزاندن آتش و خطرناك بودن سم و بيمارىها و . . . بشر با درك طبيعى امور مضره ، خود را به اجتناب از آنها مجبور مىبيند ، خواه ضرر و آسيب آن امور مضره و نتايجش را در اشخاص ديگر مشاهده كند يا نه ، او مىبيند كه آتش مىسوزاند در نتيجه آتش را از بدن و لباس و موجودى خانه و انبار خود دور خواهد كرد ، خواه نظاير آنها را ديده باشد يا نه ، زيرا حفظ بدن و لباس و ساير موجودات مربوط به خود را به طور طبيعى و عقلانى درك مىكند و ضرر و شر سوختن را هم درك مىكند .\r\nيك خلبان هواپيما براى حفظ هواپيما از سوختن ، تمام دقت كارى خود را خواهد كرد ، اگر چه سوختن يك هواپيماى جت را نديده باشد .\r\nدر عالم حيوانات بدون اين كه مشاهدات و دستورات به سوى خيرات و فرار از شرور براى آنها رهنمون شود ، در موقع آگاهى و قدرت همواره به سوى خير خود جلب مىشوند و از شرورشان فرار مىكنند ، بدون اين كه نظاير و اشتباه آنها را مشاهده كنند . مسلماً انسان كه حيوانى عالىتر است ، اين درك طبيعى فطرى را به عالىترين\r\n","description":"","footnote":"","page_name":" 237 ","page_number":241},
  {"content":"\r\nوجه دارد ، با اين حال خير و شر را به جهت آگاهى به خود طبيعى و اطلاع از وسعت قدرت و درك خويش مشوش نموده ، حتى مطابق همان درك طبيعى هم رفتار نمىكند و به عبارت خيلى معمولى و ساده الاغ يك بار كه پايش در يك چال فرو رفت هزار بار هم از آن جا عبور كند ديگر هرگز پايش را به آن چال نزديك نمىكند . اما انسان نوع دوم - خيرات و شرورى هستند كه طبيعت بشرى خود به خود نمىتواند آنها را درك نمايد ، يا اگر هم درك اجمالى داشته باشد تا طعم خود آن خير و شر را نچشد ، وضع شايسته‌اى را در مورد آن دو پديده انتخاب نمىكند . در توضيح اين نوع مىگوييم :\r\nخير و شر موقعى در پيش برد يا سقوط شخصيت انسانى موثر است كه متعلق اختيار بوده باشند اگر شما درك نكرده باشيد كه وارد ساختن جنايت به يك فرد زشت و شر و نابه جا است ، اگر شما نمىدانيد كه بىنتيجه گذاشتن كار يك زحمتكش قبيح و شر است ، اگر اطلاعى از اين حقيقت نداريد كه مقام پرستى شما فرد يا گروهى را بد بخت و بىنوا خواهد ساخت - و در نتيجه شما به جنايتى مرتكب شده‌ايد ، كار يك فرد زحمتكش را بىنتيجه گذاشتيد يا فرد و يا گروهى را با مقام پرستى خود بىنوا و بد بخت ساختيد ، در اين موارد نتايج مضره‌اى به طور طبيعى مانند سيل و زلزله در دو قلمرو طبيعت و انسان به وجود آمده است ، ولى شر به آن معنى كه مفيد شخصيت و موجب مسئوليت شما باشد ، صورت نگرفته است ، زيرا شما بقبح امور مزبوره جاهل بوديد و همچنين اگر يكى از ساير عوامل اختيار در شما مفقود بود و يكى از قبايح فوق را مرتكب شديد ، شما كارهاى مضره را به طور طبيعى انجام داده‌ايد ، ولى شما آن شر را كه مفسد شخصيت و موجب مسئوليت وجدانى و الهى باشد به وجود نياورده‌ايد ، اين مطلب مىتواند آن نوع از شرور را كه ناملايم و قبيح بودن آن را نچشيده‌ايد ، نيز تفسير و توجيه كند ، به اين معنى كه هنگامى كه جنايتى متعلق به شما صورت بگيرد و شما تلخى آن را بچشيد ، مثلًا گوش شما را ببرند ، يا\r\n","description":"","footnote":"","page_name":" 238 ","page_number":242},
  {"content":"\r\nهمسر يا مادرتان را بكشند - شما كه تلخى جنايت را چشيده‌ايد ، قبح جنايتى را كه صورت خواهيد داد ، شديدتر است - از كسى كه فقط اين مقدار مىداند كه جنايت بد است .\r\nاين بحث نتيجه‌اى را كه در بر دارد چنين است :\r\nشر مربوط به انسان كه موجب سقوط انسانى است ، موقعى شر است كه متعلق اختيار باشد - و دانستن خود يكى از عناصر قبلى يا هم زمان اختيار است . در نوع اول چنان كه ملاحظه كرديم : دانستن طبيعى و فطرى بود و احتياجى به دستور بيرون از طبيعت نداشتيم .\r\nاما در نوع دوم كه بايستى خير بودن يك موضوع يا شر بودن آن از خارج از طبيعت انسانى روشن شود ، بايستى در نظر گرفت كه چون انسان داراى مشاعر و عقل و وجدان است ، مىتواند با به دست آوردن علم به خيرات و شرور مطابق هر يك رفتار كند - بدون احتياج به مشاهدهء عينى آنها ، زيرا ما انسانها به طور لازم و كافى مفاهيم كلى لذت و الم و اندوه و شادى و گريه و خنده و ضرر و نفع را مىدانيم .\r\nاگر مقامات با صلاحيت اجتماعى ، قانونى براى ما مقرر بسازند ، در صورت اطمينان به علم و بىغرضى قانون گذار به خير بودن آن قانون و شر بودن انحراف از آن اعتقاد مىكنيم - بدون احتياج به ديدن عينى محسنات اطاعت از قانون و تبه كارىهاى انحراف از آن . اگر مقصود از خير و شر نقص و تباهى و نارسايى و مضرات موجوده در دو قلمرو هستى و انسانى بوده باشد ، اين همان مسئلهء معروف است كه ميان حكما و فلاسفه ى شرق و غرب مطرح است كه آيا شرى در دنيا وجود دارد ؟ آيا شر را خدا ايجاد كرده است ؟ آيا خير و شر با هماهنگى يكديگر در هستى دخالت مىورزند ؟ ما اين سه مسئله را در آينده تا حدود امكان مورد بحث قرار خواهيم داد ، در اين مبحث به طور خلاصه مىگوييم : هيچ انسانى هر چند كه داراى عالىترين انديشه\r\n","description":"","footnote":"","page_name":" 239 ","page_number":243},
  {"content":"\r\n\r\nبوده باشد ، نمىتواند يك اپتيموم ( ميانگين ) براى هستى و بايستگى و نبايستگى و نشايستگى آن معين نموده ، هر پديده‌اى كه مطابق آن ميانگين يا بالاتر از آن باشد ، خير و هر پديده‌اى كه پايينتر از آن باشد ، شر معرفى نمايد .\r\n\r\n( ( 2696 ) ) باغبان گويد اگر مسعوديى\r\nكاشكى كژ بودى و تر بوديى\r\n\r\nراست نباشيد و خشك ، تر باشيد و كجى ظاهرى عيب نيست\r\n\r\nبسوزند شاخ درختان بىبر\r\nسزا خود همين است مربى برى را »\r\n\r\nناصر خسرو « آن موجود كه در قلمرو حيات قرار گرفته ، اگر چه نمودار جزء ناچيزى از حيات باشد ، آفرينندهء كل و خود جهان هستى و جاندارانش براى او حساب حيات باز كرده‌اند . اين موجود كه در بارهء آن محاسبهء حيات صورت مىگيرد از آن جهت در متن سلسلهء مربوطه به خدا قرار گرفته است كه داراى حيات و به قول جلال الدين تر است نه خشك ، در اين صورت عوارض كمى و كيفى و ساير پديده هاى مادى دخالتى در متن هستىاش نداشته ، مانند سايه هايى هستند كه نور حيات آن موجود ايجاد كرده است .\r\nاگر يك بوتهء گياه ناچيز از نظر روييدن در متن هستى قرار بگيرد ، كميت طول و عرض و راستى و كجى و رنگ و بو ، تحت الشعاع روييدن كه هدف گياه بوده و آن را در متن ثبت كرده است - قرار مىگيرد .\r\nهمچنين است جان يك جاندار ، فيل باشد يا پشه ، طاوس زيبا باشد يا عقرب جرار ، داراى حياتند . خرطوم فيل پاهاى ناچيز پشه ، نيش زهرآگين عقرب نمىتواند اصل حيات جانداران مزبور را از متن حيات مطرود نمايد .\r\nبياييد به قامت رساى يك قهرمان دلاور ننگريم ، بلكه ببينيم آيا حيات\r\n","description":"","footnote":"","page_name":" 240 ","page_number":244},
  {"content":"\r\nدارد و در متن حيات قرار گرفته است يا نه ، به چشمهاى جذاب ناپلئون و بينى بسيار زيباى كلئوپاترا خيره نشويم ، اين پرده هاى گوناگون را كه افراد و ملل را در تاريكى گيج و مبهوت مىكند و ميليونها تلفات مىدهد ، كنار بزنيم و ببينيم آيا اين ناپلئون و كلئوپاترا داراى حيات هستند و در متن حيات قرار گرفته‌اند يا نه ؟ هيچ گاه در اين معنى فكر كرده‌ايد كه تمدنهاى بيست يكگانه بنا به نظريهء توين يا كدام يك از آنها از متن حيات انسانها جوشيده‌اند ، يا اين كه به جهت بايستگىها و شايستگىهاى خارج از متن حيات انسانها بوده كه براى ساختن يك برج يا يك هرم هزاران تلفات وارد مىساختند و نتيجهء مثبتش جز تماشاى آيندگان چيز ديگرى نبوده است .\r\nيك جاندار هنگامى كه خشكى ماده را سپرى نموده ، گام به اقيانوس حيات مىنهد ، آن چنان فاصله از ماده مىگيرد كه گويى از نيستى هست نما به قلمرو هستى واقعى وارد شده است و شايد همين فاصله عجيب است كه تمام دانشمندان و متفكران شرق و غرب را مبهوت ساخته است كه مىگويند :\r\n\r\nالذى حارت البرية فيه\r\nحيوان مستحدث من جماد (\r\n\r\nچيزى كه باعث حيرانى مردم گشته است : جاندار يا حيات است كه از جماد به وجود مىآيد ) .\r\nاحساس از كجا شروع مىشود ؟ نيروى دفاع از خود ، از كجا سرچشمه مىگيرد ؟ عوامل تشابه نوعى را در كدام نقطه به حيوان مىسپارند ؟ درك لذت و الم از كدامين جريان شروع مىشود ؟ و . . . اما همين كه گام به اقيانوس حيات گذاشت ، زمان حكومت او به قوانين خشك طبيعت در قلمرو مخصوص به خود آغاز مىگردد ، حكومت جاندار به قوانين خشك طبيعت و بالا كشيدن خويش به مقدار توانايى همان تر بودن است كه جلال الدين مىگويد :\r\n","description":"","footnote":"","page_name":" 241 ","page_number":245},
  {"content":"\r\n\r\n\r\n( ( 2696 ) ) باغبان گويد اگر مسعوديى\r\nكاشكى كژ بودى و تر بوديى\r\n\r\nتفسير ابيات\r\nشيطان به معاويه مىگويد : نظر خودت را در بارهء من عوض كن و گره را بگشاى ، من چيزى جز وسيلهء تفكيك باطل از صحيح نيستم ، خداوند مرا وسيلهء آزمايش و تشخيص شير و سگ و نقد و قلب نموده است . مگر اين منم كه قلب را سياه رو كرده‌ام ؟ مگر منم كه باطل را باطل كرده‌ام ؟ من تنها مانند صراف مىتوانم بىارزش بودن سكهء قلب را نمودار بسازم ، وجود من به مردم نيكو راهنما و به بدان پيشوا است ، زيرا مردم نيكو وسوسه هاى مرا شناخته‌اند ، لذا هر چه بگويم و هر چه آنها را اغوا كنم ، آنان مىدانند كه راه منحرف را به آنها نشان مىدهم ، در نتيجه از قدم نهادن در آن راه خوددارى مىكنند . پس من به هر دو گروه صالح و طالح مىتوانم دليل بوده باشم . من آن باغبانم كه راد مردان با توجه به پليدى و وسوسه هاى من مانند شاخهء تر داراى طراوت مىگردند ، در صورتى كه زشت مردان را با اغواى خود مىفريبم و آن گاه تباهشان مىسازم . من كسى هستم كه علف در ميدان زندگى پيش مردم مىگذارم ، تا آنان كه حيوان صفتاند به سوى آن جلب شوند . اى معاويه مثالى به تو بگويم : در آن هنگام كه سگى با آهويى جفت شوند و كودكى به وجود بياورند ، براى تشخيص آن كودك كه آيا آهو بودنش غلبه دارد يا سگ بودنش ، گياه و استخوان به جلو آن كودك مىريزند ، به هر يك از آن دو كه ميل كند نوع كودك تشخيص داده مىشود .\r\nقهر و لطف يزدانى در اين دنيا با يكديگر در آميخته ، خير و شر را به وجود مىآورند .\r\nتوشهء نفسانى و توشهء روح را مانند همان گياه و استخوان پيش روى مردم بگذار تا مطابق وضع درونى خود يكى از آنها را اختيار كنند ، اگر ديدى يكى غذاى نفسانى مىجويد ، بدان كه او ناقص و تبه كار است . اگر غذاى روحى بجويد : حتما او راد مرد و سرور است . اگر در اين دنيا كسى به خدمت بدن مادى بپردازد او همان\r\n","description":"","footnote":"","page_name":" 242 ","page_number":246},
  {"content":"\r\nخر نالايق است و اگر در درياى جان غوطه ور گردد ، او گوهر گرانبها است .\r\nاگر چه خير و شر دو پديدهء مختلفند ، ولى آن دو پديدهء متضاد يك كار صورت مىدهند ، [ به نقد و تحليل اين بيت مراجعه شود 
  ] در عرصهء زندگى ، پيامبران اطاعت خدا را تبليغ و دشمنان شهوات و طرق آنها را نشان مىدهند . [ آخر اين بهتان را چرا در حق من روا مىداريد و دور هم نشسته و قيافهء فلسفى بافى گرفته ، تمام معاصى و بد بختىهايتان را به گردن من مىاندازيد ؟ 
  ] مگر من خدايم كه نيك را به بد مبدل بسازم يا بر عكس ؟ من تنها شما را دعوت مىكنم ، نيكها را به دو بدها را نيك مىنمايانم ، ولى من آفرينندهء نيك و بد نيستم من مانند آيينه‌اى هستم كه زشتىها و زيبايىها را نشان مىدهم ، من هرگز نمىتوانم خوب را زشت بسازم ، مگر من خدايم ؟ هندوى سياه چهره‌اى آيينه را رو در روى خود قرار داد ، در آن آيينه روى سياه خود را ديد ، آيينهء جامد را به زمين انداخت و شكست . آيينه به آن هندو گفت مگر من در نشان دادن صورت تو آن چنان كه هستى جرم كرده‌ام كه مرا متلاشى ساختى ؟ جرم از كسى است كه مرا زدوده و صيقلى ساخته است ، تا زشت و زيبا را نشان بدهم برو اى زشت رو\r\n\r\nآيينه گر روى تو بنمود راست\r\nخود شكن آيينه شكستن خطاست [\r\n\r\nالبته مثل آيينه تطبيق كامل با موضوع شيطانى ندارد ، ولى اصل مثال بسيار عالى است 
  ] .\r\nمن كارى جز گواهى ندارم ، جرم و زندان به شخص شاهد روا نيست .\r\nكار من همان است كه در اول گفتم ، من اگر نهال ميوه دارى بينم چون دايهء مهربان آن را مىپرورانم و اگر درخت تلخ يا خشك ببينم آن را مىبرم تا پشك از مشگ جدا شود .\r\nاين انسانهاى تبه كار مانند آن درختان خشك بىفايده ، بلكه مضر ، به من اعتراض كرده مىگويد : اى جوانمرد ؟ من كه خطا نكرده‌ام چرا مرا مىبرى ؟ پاسخ به اين\r\n","description":"","footnote":"","page_name":" 243 ","page_number":247},
  {"content":"\r\nسيه روزان جز اين نيست كه جرم شما همان خشكى شما است . باز درخت خشك اعتراض كرده مىگويد : باغبان مگر نمىبينى من راستم ؟ باغبان پاسخ مىگويد ، پاسخ باغبان چيست ؟ :\r\n\r\n( ( 2696 ) ) باغبان گويد اگر مسعوديى\r\nكاشكى كژ بودى و تر بوديى\r\n\r\nتو همانى كه آب حيات را جذب و در آن غوطه ور گشته بودى ، معلوم مىشود تخم تو بد بوده است كه نتوانسته‌اى با درختان خوش و با طراوت پيوستگى پيدا كنى . [ اين مطلب هم بنا به مسائلى كه در اول مبحث معاويه و شيطان مطرح كرديم صحيح به نظر نمىرسد . 
  ] اگر شاخ تلخ با ساقه يا شاخهء خوش پيوند بگيرد ، خوشى آن ساقه يا شاخه در آن تأثير خواهد كرد . اگر تو را براى درماندن از تكامل دينى بيدار كردم اين خوى اساسى من بوده است .\r\n","description":"","footnote":"","page_name":" 244 ","page_number":248},
  {"content":"\r\n\r\n\r\nعنف كردن معاويه با ابليس\r\n\r\n( ( 2700 ) ) گفت امير اى راه زن حجت مگو\r\nمر تو را ره نيست در من ره مجو\r\n( ( 2701 ) ) ره زنى تو من غريب و تاجرم\r\nهر لباساتى كه آرى كى خرم\r\n( ( 2702 ) ) گرد رخت من مگرد از كافرى\r\nتو نه‌اى رخت كسى را مشترى\r\n( ( 2703 ) ) مشترى نبود كسى را راه زن\r\nور نمايد مشترى مكر است و فن\r\n\r\nتفسير ابيات\r\nمعاويه مىگويد : اى راه زن فرزندان آدم اين قدر با من احتياج مكن ، تو نمىتوانى در من نفوذ كنى .\r\n[ چنان كه در اول مباحث گفتيم : اين يك داستان است كه جلال الدين ساخته و مىخواهد مطالب حكيمانه‌اى را در آن باز گو كند ، چنان كه بعضى از مطالبش در بارهء شيطان صدق نمىكند ، بعضى از گفته هايش با آن معاويه كه تواريخ معتبر اسلامى به ما معرفى كرده است . سازش ندارد . رجوع شود به اول داستان 
  ] .\r\nتو آن راه زنى كه متاع مردم را چپاول مىكنى و براى فروش پيش مردم مىآورى ، من فردى هستم غريب و بازرگان كه احتياط و اجتناب كار او است .\r\nپيرامون متاع من با آن كفر و راه زنى مگرد ، تو مشترى نيستى ، اگر راه زنى قيافهء مشترى نشان بدهد مكر و حيله‌اى است كه راه انداخته است .\r\n","description":"","footnote":"","page_name":" 245 ","page_number":249},
  {"content":"\r\n\r\n\r\nناليدن معاويه به حق تعالى از مكر ابليس و نصرت خواستن\r\n\r\n( ( 2704 ) ) تا چه دارد اين حسود اندر كدو\r\nاى خدا فرياد ما رس زين عدو\r\n( ( 2705 ) ) گر يكى فصل دگر در من دمد\r\nدر ربايد از من اين ره زن نمد\r\n( ( 2706 ) ) اين حديثش همچو دود است اى إله\r\nرحم كن ور نه گليمم شد سياه\r\n( ( 2707 ) ) من به حجت بر نيايم با بليس\r\nكوست فتنهء هر شريف و هر خسيس\r\n( ( 2708 ) ) آدمى كو علم الاسما بگست\r\nدر تگ چون برق اين سگ بىتگ است\r\n( ( 2709 ) ) از بهشت انداختش بر روى خاك\r\nچون سمك در شست او شد از سماك\r\n( ( 2710 ) ) نوحهء انا ظلمنا مىزدى\r\nنيست دستان و فسونش را حدى\r\n( ( 2711 ) ) اندرون هر حديث او شر است\r\nصد هزاران سحر در وى مضمر است\r\n( ( 2712 ) ) مردى مردان ببندد در نفس\r\nدر زن و در مرد افروزد هوس\r\n( ( 2713 ) ) اى بليس خلق سوز فتنه جو\r\nبر چه‌ام بيدار كردى راست گو\r\nز انكه حجت در نگنجد با منى\r\nهين غرض را در ميان نه بىفنى\r\n\r\nآيه\r\n« وَعَلَّمَ آدَمَ اَلأَسْماءَ كُلَّها 2 : 31 . . . » ( 1 )  ( تمام اسماء را خداوند به آدم تعليم فرمود ) .\r\n« قالا رَبَّنا ظَلَمْنا أَنْفُسَنا وَإِنْ لَمْ تَغْفِرْ لَنا وَتَرْحَمْنا لَنَكُونَنَّ مِنَ اَلْخاسِرِينَ . » 7 : 23 ( 2 )  ( گفتند : اى پروردگار ما ، ما به نفس خود ظلم كرديم ، اگر تو ما را نبخشايى و رحم نكنى ، البته از زيانكاران خواهيم گشت . )\r\n","description":"","footnote":" ( 1 ) سوره بقره ، آيهء 30 . .  ( 2 ) سوره اعراف ، آيهء 23 . . ","page_name":" 246 ","page_number":250},
  {"content":"\r\n\r\nتفسير ابيات\r\nمعاويه مىگويد :\r\nاى خدا از دست اين دشمن نابكار ، تو به فرياد ما برس ، نمىدانم اين موجود حسود در انبانش براى من چه حيله‌اى مخفى كرده است اگر اين پليد شمه‌اى ديگر از وسوسه هايش را در من بدمد ، نمد ناچيزم را هم از من خواهد بوده‌ام خداوندا اين افسانه گويىهايش مانند دود است كه اگر رحم نكنى گليم هستىام را سياه خواهد كرد . من توانايى احتجاج و استدلال با شيطان را ندارم ، زيرا او براى هر شريف و پست مىتواند فتنه ها بر انگيزد . آدمى كه با عنايت خداوندى شايستهء تعليم اسماء گشت و حقايق را آموخت ، در مقابل دويدن برق آساى اين سگ يارى راه رفتن ندارد . اين موجود پليد آدم 7 را مانند اين كه ماهى را از يك جايگاه بلند بگيرند و به دام بيندازند ، از بهشت به روى خاك انداخت ، در نتيجه آدم ندامتها كشيد و گريه كرد و انا ظلمنا انفسنا گفت ، اين همان پليد است كه داستانها و افسونهايش حدى ندارد . هر حديث و گفتگويى كه كند ، در درونش شر و صد هزار سحر نهفته است ، اين همان موجود كثيف است كه به يك نفس مردانگى مردان را مىبندد و آتش هوس را در زن و مرد شعله ور مىسازد . اى موجود نابه كار مردم سوز و فتنه جو راستش را بگو ببينم براى چه از خواب بيدارم كردى ؟ با مثل من حجت آوردن صحيح نيست بدون مكر بازى هدف و غرض خود را به من باز گو كن .\r\n","description":"","footnote":"","page_name":" 247 ","page_number":251},
  {"content":"\r\n\r\nباز تقرير كردن ابليس تلبيس خود را با معاويه\r\n\r\n( ( 2714 ) ) گفت هر مردى كه باشد بد گمان\r\nنشنود او راست را با صد نشان\r\n( ( 2715 ) ) هر درونى كه خيالانديش شد\r\nچون دليل آرى خيالش بيش شد\r\n( ( 2716 ) ) چون سخن در وى رود علت شود\r\nتيغ غازى دزد را آلت شود\r\n( ( 2717 ) ) پس جواب او سكوت است و سكون\r\nهست با ابله سخن گفتن جنون\r\n( ( 2718 ) ) تو ز حق ترس و ازو جو قطع نفس\r\nكه تو از شرش بماندستى به حبس\r\nتو ز من با حق چه نالى اى عليم\r\nرو بنال از شر آن نفس لئيم\r\n( ( 2719 ) ) تو خورى حلوا تو را دمّل شود\r\nتب بگيرد طبع تو مختل شود\r\n( ( 2720 ) ) بىگنه لعنت كنى ابليس را\r\nچون نبينى از خود آن تلبيس را\r\n( ( 2721 ) ) نيست از ابليس از توست اى غوى\r\nكه چو روبه سوى دنبه مىروى\r\n( ( 2722 ) ) چون كه در سبزه ببينى دنبه را\r\nدام باشد اين ندانى روبها\r\n( ( 2723 ) ) ز ان ندانى كت ز دانش دور كرد\r\nميل دنبه چشم عقلت كور كرد\r\n( ( 2724 ) ) حبك الاشياء يعمى و يصم\r\nنفسك السودا جنت لا تختصم\r\n( ( 2725 ) ) تو گنه بر من منه كژ مژ مبين\r\nمن ز بد بيزارم و از حرص و كين\r\nحرص و كين هست از طباع مختلف\r\nمر مرا بر چار ضد شد مكتنف\r\n( ( 2726 ) ) من بدى كردم پشيمانم هنوز\r\nانتظارم تا شبم آيد بروز\r\nهم اميدى مىپزم با درد و سوز\r\nتا مگر اين دى مه‌ام گردد تموز\r\n( ( 2727 ) ) متهم گشتم ميان خلق من\r\nفعل خود بر من نهد هر مرد و زن\r\n( ( 2728 ) ) گرگ بىچاره اگر چه گرسنه است\r\nمتهم باشد كه او در طنطنه است\r\n( ( 2729 ) ) از ضعيفى چون نتاند راه رفت\r\nخلق گويد تخمه است از لوت زفت\r\n\r\n","description":"","footnote":"","page_name":" 248 ","page_number":252},
  {"content":"\r\n\r\n\r\nروايت\r\n« حب الشيء يعمى و يصم . » ( 1 )  ( محبت [ خارج از اعتدال 
  ] به چيزى انسان را كور و كر مىكند . )\r\n\r\n( ( 2715 ) ) هر درونى كه خيالانديش شد\r\nچون دليل آرى خيالش بيش شد\r\n\r\nموقعى كه سطح شخصيت انسانى با يك پديده رنگ آميزى شد هر دليلى بر خلاف آن پديده يا براى بر طرف كردن آن آورده شود ، موجب تشديد و تندى آن رنگ خواهد بود\r\nاين يك اصل روانى بسيار مهمى است كه جلال الدين در اين مورد آورده است . اصل مسئله اين است كه موقعى كه بد گمانى در بارهء شخص يا موضوعى شخصيت را فرا بگيرد ، هر چه كه در بارهء آن شخص يا آن موضوع گفته شود ، به آن بد گمانى مىفزايد ، براى توضيح اين پديده و علت آن مىگوييم :\r\nفعاليتهايى كه در روان انسانى صورت مىگيرد ، از نظر كميت و كيفيت و موقت بودن و دايمى بودن و تأثيرات ، به طورى نامحدود است كه قابل شمارش و ستون بندى و تنظيم بندى علمى محدود نمىباشد . نيز اختلاف اشخاص در فعاليتهاى روانى به قدرى شديد است كه جز يك عده اصول كلى محدود در اين باره چيزى نمىتوان گفت . اين فعاليتهاى روانى از جنبه‌اى كه با بحث ما مربوط است به دو قسم اساسى تقسيم مىگردد :\r\n","description":"","footnote":" ( 1 ) اين مضمون در نهج البلاغه با اين جمله است : « من عشق شيئا اعشى بصبره و امرض قلبه » . . ( هر كس كه به چيزى عاشق شد ، آن عشق ديده گانش را خيره و تباه و قلبش را بيمار مىسازد . ) . ","page_name":" 249 ","page_number":253},
  {"content":"\r\nقسم يكم - فعاليتها يا پديده هايى كه در سطح ظاهرى شخصيت و به اصطلاح عمومى در درون انسانى ، در نتيجه عوامل و انگيزه هاى مناسب صورت گرفته ، سپس راه خود را پيش مىگيرد - نمىگوييم : آنها معدوم مىشوند ، بلكه مقصود ما اين است كه سطح ( من ) را رنگ آميزى نمىكنند ، مانند شنها و سنگهاى كوچك و بزرگ كه در حوض پر از آب بيفتند كه باندازهء معين موج و اشكال مربوط به كيفيت سطح را ايجاد كرده ، سپس آب به حالت عادى خود بر مىگردد . مانند اين كه پرنده‌اى را در حال پريدن مىبينيم ، عكسى از آن پرنده و كيفيت پروازش در ذهن ما منعكس مىگردد ، سپس مانند اين كه از ذهن معدوم شود ، ذهن به حالت عادى خود برمىگردد .\r\nقسم دوم - پديده هايى هستند كه از تفسير حيات مطلوب كه مورد اعتقاد شخص است به وجود آمده ، در سطح شخصيت كم و بيش رسوب مىكنند ، اين پديده هاى رسوب شده هم مىتوانند جهان بيرونى را مطابق مقتضاى خود براى انسان بنمايانند و تفسير كنند و هم مىتوانند واحدهاى قلمرو درونى انسانى را توجيه و رهبرى نمايند شما هنگامى كه در بارهء وضع يك اجتماع خوش بين هستيد و اين خوش بينى از انگيزه هايى ايجاد شده است كه به نظر شما بسيار ريشه دار مىباشند ، به طورى كه انگيزه هاى مفروض را مانند امواج جويبار زندگى مطلوب خود تلقى كرده‌ايد - بدون ترديد اين خوش بينى در سطح شخصيت شما رسوب نموده فعاليتهاى درونى شما را از همين خوش بينى رنگ آميزى مىكند ، در نتيجه جرياناتى كه در جهان طبيعت و افراد و گروههاى اجتماع صورت مىگيرد ، همه و همه با پديدهء خوش بينى به شما نمايان مىشود ، مثلًا :\r\nاگر امور مربوط به كارگر و كارفرما به شما مطرح شود و اجتماع مفروض آنها را مطابق اصولى انجام بدهد كه خود تنظيم نموده و براى شما هم قابل هضم است ، خواهيد گفت : آرى همين اجتماع ايده آل است كه چنين وضعى را در بارهء پديدهء كار پيش آورده است ولى در ريشه هاى اين نظم و ترتيب و جريان اصول مربوطه فكر نخواهيد\r\n","description":"","footnote":"","page_name":" 250 ","page_number":254},
  {"content":"\r\nكرد كه اين وضع معلول چيست ؟ آيا اساسى است ؟ آيا پايدار است ؟ آيا جنبه هاى فردى و دسته جمعى انسانها و ملاحظهء استعدادها و ارزش كار در اين وضع كه براى من مطلوب است دقيقاً و به طور عادلانه محاسبه شده است يا نه ؟ اما اگر به يك اجتماع بد بين باشيد ، اگر وضع كار فرما واقعاً هم ايده آل بوده باشد ، انديشهء شما زوايا و اعماق و بلكه نتايج همين وضع را در صد سال پس از اين دوران هم جستجو كرده با پيدا كردن يك نكتهء ضعف همهء وضع مزبور را كه فرض كرديم ، واقعاً ايده آل است ، با بد بينى تلقى نموده ، فوراً محكوم خواهد كرد : گويى سطح شخصيت انسانى معدنى از يك مادهء رنگ مخصوص دارا شده است كه هر آب زلال از كنار آن عبور كند و با آن رنگ تماس بگيرد رنگين مىگردد . روان انسانى از مثالى كه گفتيم بالاتر است ، زيرا در مثال فوق هم رنگ و هم آب زلال دو موجود ناخود آگاهى هستند كه طبيعت تأثير و تأثر خود را بدون علت خارج از ذات تغيير نمىدهند ، در صورتى كه روان انسانى آن پديدهء مخصوص را كه به خود گرفته است ، به جهت مقاومتها و لجاجت كه از روان مىجوشد ، حوادث ضد همان پديده را هم مطابق جريان خود رنگ آميزى مىكند و به قول جلال الدين ، اسكنجبين به صفرا مىفزايد و روغن بادام خشكى مزاج نتيجه مىدهد .\r\nدر بارهء شخصى كه سطح شخصيت شما پديدهء كينه توزى را در خود تثبيت كرده است اگر :\r\n1 - واقعاً دانش دوست و دانشمند باشد . خواهيد گفت : دزدى است كه با چراغ آمده است ، لذا كالاهاى گران بهاتر را خواهد برد .\r\n2 - قدم در راه خدمت به انسانها بر مىدارد .\r\nخواهيد گفت : عجب شهرت پرست و مقام دوست است 3 - دست باز و سخى باشد و در راه دستگيرى از بىنوايان ببخشد و عطا كند .\r\n","description":"","footnote":"","page_name":" 251 ","page_number":255},
  {"content":"\r\nخواهيد گفت : ولخرج و رياكارى است كه نظير ندارد .\r\n4 - اگر سخنور عالى مقامى باشد كه واقعاً در راه ارشاد انسانها قدم بردارد همه خواهيد گفت : عجب پر چانه و طوطى وار سخنانى را از ديگران مىگيرد و به نام خود به مردم مىفروشد .\r\n5 - اخلاق نيكو داشته باشد ، با اخلاق نيكويش به پيرامون خود عطر افشانى كند .\r\nخواهيد گفت : اى روباه صفت اى مار خوش خط و خال اين مكر و حيله هاى روباهانهء تو ، اين رنگها و خالهاى زيبايت - ببينيم آن نيش زهرآگينت را در جان مردم كى و چگونه فرو خواهى برد ؟ و چگونه با آن حيله ها و چاپلوسى رنگارنگت حتى هشياران را در حوزهء مغناطيسى مكر و فريبت تخدير خواهى نمود اگر در بارهء شخصى خوش بين باشيد ، همهء زشتىها و تبه كارىهاى و نابكارىهاى شخص را نه تنها ناديده خواهيد گرفت ، بلكه همهء آنها را با تمام مهارت و بازيگرىهاى عاشقانه زيبا و نيكو ، بلكه ضرورى و لازم تلقى خواهيد كرد آيا رهبران فكرى ما ، روان پزشكان عالى قدر ما ، هيچ در اين باره زحمت انديشه را به خود هموار كرده‌اند ؟ آيا هيچ در نظر گرفته‌اند كه نكند همين بازيگرى ضد واقعيت ، ريشهء اساسى بيمارىهاى روانى فراوانى بوده باشد ؟ نكند در آن موارد از بيمارىهاى روانى كه با تمام صراحت به مجهول بودن بيمارى يا به ناتوانى از معالجهء آن اعتراف مىكنند معلول ناديده گرفتن اين پديدهء خطرناك بوده باشد .\r\nرهبران فكرى به جاى اين كه تكليف شناسايى و معالجه اين بيمارى وحشتناك را به دوش يكديگر بيندازند ، يعنى به جاى اين كه روان پزشك بگويد : به من مربوط نيست ، اين تكليف اخلاقيون است ، اخلاقيون هم بگويند : به ما مربوط نيست . اين مسئله مربوط به شناسايى نمودهاى روانى است ، بايستى روان شناسان دامن همت\r\n","description":"","footnote":"","page_name":" 252 ","page_number":256},
  {"content":"\r\nبه كمر ببندند .\r\nو به جاى اين كه همه اين گروه ها دست به هم داده تقصير را به گردن جامعه شناسان بيندازند ، جامعه شناسان هم داد و فرياد بلند كرده بگويند : اى بابا شما هم واقعاً حوصله داريد ، ما كه با افراد انسانى و ماهيت و روان آنها سر و كارى نداريم ، شغل رسمى كه به عهده گرفته‌ايم : مطالعهء نمودهاى اجتماعى يك جامعه و توسل به آمارگيرى و از اين حرفها است ، آرى به جاى اين همه پاس دادنها مىتوانند آن واحد غير قابل تجزيه را با عينك عالىترى بررسى كنند ، يا حد اقل آن واحد عالى را انكار نكنند . مىگويند : بگذاريد هر كسى به كار خود مشغول شود و آن موجود انسانى را كه وحدت عجيبى در بنياد روانى خود دارا مىباشد ، هر يك از روان شناسان و اخلاقيون و روان پزشكان و حقوق دانان و جامعه شناسان قطعه قطعه كرده و هر يك از اجزاء آن را در آزمايشگاه هاى مخصوص به خود مطرح كنند . بسيار خوب ، صحيح مىگوييد معناى تخصص هم همين است كه به طور ضرورى در شناسايىهاى ما حكمفرما است ، بنا بر اين شما چه توقعى از شناسايىهاى گسيخته در بارهء انسان خواهيد داشت ، چونان كه ساعتى را متلاشى سازند و هر يك از اجزاء آن را در يك كارگاه با عظمت رسيدگى كنند ، اينان هرگز نخواهند توانست امتداد زمان را چه در ثانيه ها و چه در دقايق و ساعات درك كنند ، زيرا مجموع اجزاء متشكل ساعت با وحدتى كه دارند ثانيه و دقيقه و ساعت را نمودار خواهند ساخت . چه بايد كرد ؟ هميشه بقول بعضى از نويسندگان انديشمند : انسان مشغول شعر گفتن است ، در عين حال كه اجزاء درونى و برونى انسان را متلاشى مىسازد و براى هر يك علم مخصوصى تهيه مىكند ، سپس ميان هر يك از آن اجزاء سد پولادين مىكشد ، آن گاه هواى شعر گفتن به سرش مىافتد و مىگويد : انسان واحد است ، گروه ها وحدتى را تشكيل مىدهد ، جامعه داراى وحدت است . كم كم دارند بحث وحدت قاره و پس از آن وحدت جوامع انسانى را هم آرزو مىكنند و با اين حال داد از بيگانگى اجزاء انسان از يكديگر مىزنند ، به اضافه اين كه عملًا يك فرد يا يك گروه مىتوانند سطح شخصيت خود را چنان رنگ آميزى كنند\r\n","description":"","footnote":"","page_name":" 253 ","page_number":257},
  {"content":"\r\n\r\nكه دروغ و راست و زشت و زيبا و قدرت و ناتوانى و بيمارى و بهبودى و بالاخره زندگى و مرگ همه و همه با آن رنگ مخصوص رنگين شود و از اين راه جدايى بىنهايت ميان اجزاء يك فرد و از همان يك فرد تا ميان جوامع بيندازند ، ولى فلسفه بافى و غزل خوانى به قول عاميانه احتياجى به گمرك ندارد ، يا استخوان ندارد كه در گلو گير كند . اين فلسفه بافى خودش وحدت را درست خواهد كرد ايدون باد\r\n\r\n( ( 2718 ) ) تو ز من با حق چه نالى اى عليم\r\nرو بنال از شر آن نفس لئيم\r\n\r\nحماقت را تماشا كنيد : انسان عقل و وجدان دارد و حق را مىبيند با اين حال از خود حيوانى پيروى مىكند ، آن گاه شيطان را علت تبه كارى و سقوط خود مىداند\r\nتعبير عليم در مورد انسان مخصوصاً با در نظر گرفتن اين كه در معرض اغواى شيطان قرار گرفته است ، تعبير صحيحى به نظر نمىرسد ، ولى مقصود جلال الدين روشن است . او مىخواهد بگويد : تو ، به حد لازم و كافى حق را مىشناسى و مىبينى و در حدود امكانات مىتوانى از آن تبعيت كنى ، زيرا عقل و وجدان دارى و به حد كافى تجربه هاى آموزنده با اشكال گوناگون مىتواند رهنمون تو به سوى حق و حقيقت باشد تو نفس حيوانىات را مىپرستى ، تو غرايز حيوانى و اشباع آنها را ايده آل نهايى خود قرار داده‌اى آن گاه از دست من ( شيطان ) ناله و فرياد راه انداخته‌اى ؟ البته مقصود جلال الدين اين نيست كه شيطان مىگويد : تو نمىتوانى مرا علت صد در صد سقوط و خسارت خود بدانى و تمام ناله ها و فريادهايت از دست من به آسمان بلند شود ، زيرا نفس تو خيلى نزديكتر از من به تست نه اين كه نبايستى از شيطان ترسيد .\r\n","description":"","footnote":"","page_name":" 254 ","page_number":258},
  {"content":"\r\n\r\n( ( 2725 ) ) تو گنه بر من منه كژ مژ مبين\r\nمن ز بد بيزارم و از حرص و كين\r\n\r\nاين مطلب را كه جلال الدين از زبان شيطان مىگويد : بايستى تأويل شود و گفته شود كه منظور او اين است كه من مىدانم حرص و كينه و بغض و شهوات بد است ، من اين بدىها را به طور جبر بر تو تحميل نمىكنم و الا اگر مقصودش اين باشد كه شيطان از بدىها و حرص و كين واقعاً بيزار بوده و اغواى او هيچ گونه اثر معصيت براى او ندارد ، صحيح نخواهد بوده‌ام خداوند مىفرمايد :\r\n« إِنَّما يُرِيدُ اَلشَّيْطانُ أَنْ يُوقِعَ بَيْنَكُمُ اَلْعَداوَةَ وَاَلْبَغْضاءَ 5 : 91 . . . » ( 1 )  ( جز اين نيست كه شيطان مىخواهد در ميان شما عداوت و كينه توزى راه بيندازد ) .\r\nآيا عداوت ورزيدن با انسان ، از انحراف شيطان نيست ؟ خداوند مىفرمايد :\r\n« وَلا تَتَّبِعُوا خُطُواتِ اَلشَّيْطانِ إِنَّه لَكُمْ عَدُوٌّ مُبِينٌ . » 2 : 208 ( 2 )  ( از گامهاى شيطان تبعيت نكنيد ، شيطان دشمن آشكار شما است ) .\r\n« إِنَّه عَدُوٌّ مُضِلٌّ مُبِينٌ . » 28 : 15 ( 3 )  ( شيطان دشمن و گمراه كنندهء آشكار است ) .\r\nو به همين مضمون آيات فراوانى وارد شده است .\r\n","description":"","footnote":" ( 1 ) سوره مائده ، آيهء 91 . .  ( 2 ) سوره بقره ، آيهء 168 . .  ( 3 ) سوره قصص ، آيهء 15 . ","page_name":" 255 ","page_number":259},
  {"content":"\r\n\r\n\r\n( ( 2726 ) ) من بدى كردم پشيمانم هنوز\r\nانتظارم تا شبم آيد به روز\r\nهم اميدى مىپزم با درد و سوز\r\nتا مگر اين دى مه‌ام گردد تموز\r\n\r\nآيا شيطان اميدى برحمت الهى دارد ؟ و اگر اميدوار است اين اميد اثرى خواهد داشت ؟\r\nبعضى از آيات قرآنى با صراحت و به طور نص و از بعض آيات ديگر چنين استفاده مىشود كه شيطان مورد غضب الهى قرار گرفته و با آن كبر و نخوتى كه به مقام شامخ ربوبى نشان داد و به جاى توبه و پشيمانى و بقول جلال الدين :\r\n\r\nگفت : انظرنى الى يوم الجزاء\r\nكاشكى گفتى كه : تُب يا ربنا\r\n\r\nاز خدا عمر طولانى خواست كه فقط به اغوا و فريب دادن فرزندان آدم مشغول شود ، مغضوب و مطرود ابدى گشت . با توجه به آيات قرآنى كه مضمون فوق را در بر دارد ، معلوم مىشود كه اگر هم شيطان اميدوار برحمت الهى بوده باشد ، اميدش اثرى ندارد . با در نظر گرفتن اين كه اگر واقعاً در دو سوزى و اميدى به رحمت و مغفرت الهى داشت در همان مراحل اوليه يا بعدها اظهار پشيمانى مىكرد و مانند گنهكاران ديگر بخشيده شده بود ، در استدلال به مضمون آيات مىتوان گفت : عظمت معصيتى كه شيطان انجام داده ، موجوديت او را از قابليت عفو و بخشش ساقط كرده است ، چنان كه جلال الدين در ابيات پيشين از زبان آن باغبان به آن درخت خشك كه باغبان آن را مىبريد گفته است .\r\n\r\nباغبان گويد خمش اى زشت خو\r\nبس نباشد خشكى تو جرم تو ؟\r\n\r\nو اگر احتمال اين برود كه شيطان مشمول رحمت الهى خواهد بود ، يك احتمال كاملًا شخصى است كه شايد ناشى از احتمال گسترش رحمت بىپايان الهى بوده باشد تا آن حد كه حتى به شيطان هم شامل شود و تخلف از تهديد به عذاب در نظر گروهى از حكماء قبيح نيست .\r\n","description":"","footnote":"","page_name":" 256 ","page_number":260},
  {"content":"\r\n\r\nتفسير ابيات\r\nشيطان به معاويه مىگويد :\r\nمردى كه بد گمانى ذهن او را مشوش ساخته است ، هيچ حقيقت و راستى را اگر چه صد نشان هم داشته باشد نخواهد پذيرفت . هنگامى كه درون آدمى در يك خيال مخصوص فرو رفت : هر چه كه بر ضد آن خيال دليل بياورى ، باعث افزايش خيالش خواهد گشت .\r\nسخن صحيح كه به ذهن او وارد مىشود ، مبدل به سخن باطل و سقيم مىگردد ، چنان كه اگر شمشير يك مرد مجاهد بدست دزدى نابه كار بيفتد ، آلت دزدى و چپاول او مىگردد . در اين موقع بهترين راه آن است كه سكوت كنيد ، زيرا در آن هنگام كه درون انسانى رنگ بد گمانى به خود مىگيرد ، حالتى از حماقت در او ايجاد مىشود و مسلم است كه سخن گفتن با ابله خود نوعى از جنون است . تو بايستى از حق تعالى بترسى و بريده شدن دست نفس اماره را از قلمرو روح از خداى بزرگ مسئلت بدارى ، زيرا اين نفس است كه از شر و پليدى او در زندان بد بختى محبوس مانده‌اى .\r\nتو كه انسان دانا هستى ، چرا از دست من ( شيطان ) ناله و فرياد راه انداخته‌اى برو از شر و پليدى نفس لييمت ناله كن . گناه از نفس خود تو است كه زندگى را بر تو تلخ ساخته چنان كه اگر حلوا بخورى كه خوردن آن براى همه لذت بخش است به خاطر نفس تو تبديل به مرض و بيمارى و تب و اختلال در مزاج تو خواهد شد .\r\nاى فرزند خام آدم شهوت پرستى و دغل بازى خود را ناديده مىگيرى ، آن وقت به من لعنت مىفرستى ؟ من چه كنم ؟ تو كه دايماً هواى دنبه هاى شهوت و تبه كارى در مغز دارى ، علت آن را چرا از من مىدانى ؟ اى روباه صفت تو در سبزه زار زندگى دنبه هاى فريبنده را مىبينى و متوجه نيستى كه آن دنبه ها در دامى نهاده شده است . مىدانى چرا دنبه را مىبينى و دام را نمىبينى ؟ اين خيلى واضح است ، زيرا عشق به دنبه ، دانش را از تو گرفته و\r\n","description":"","footnote":"","page_name":" 257 ","page_number":261},
  {"content":"\r\nچشم عقل تو را نابينا ساخته است . مگر نشنيده‌اى : محبت به يك چيز [ بدون محاسبه 
  ] انسان را كور و كر مىكند ؟ بنا بر اين خصومت را با من كنار بگذار ، زيرا اين بد بختىها محصولى است كه دست نفس سياه كار تو چيده است . تو گناه خود را بر گردن من مينداز و كج بين مباش .\r\nمن خود از بدىها و حرص و كينه توزىها بيزارم . حرص و كينه از پديده هايى است كه از عناصر و اضداد چهارگانهء آدمى ( صفراء ، سودا ، بلغم ، خون ) توليد مىشود و من از سنخ عناصر نيستم . [ بيتى را كه به ترتيب مزبور تفسير كرديم تا حدودى مغلق و نارسا مىباشد ، لذا دقت بيشترى شود و در شرح مثنوى انقروى و موسى نثرى و بعضى از نسخ ديگر بيت مزبور وجود ندارد 
  ] .\r\nاى انسان اسير هوى و هوس من يك بدى كرده‌ام ، هنوز در پشيمانى آن بدى غوطه ورم ، در انتظار هستم كه اين شب تاريك من پايان پذيرد و بروز تبديل گردد ، در انتظار آنم كه اين دى ما هم به تموز برسد . من ميان مردم متهم شده‌ام آنان مرد و زن كارهاى زشت خود را به گردن من مىاندازند . وضع من شبيه به آن گرگ گرسنهء بىچاره است كه با اين كه گرسنه است از طنطنه و تظاهر گرگى كه دارد متهم بوده ، هيچ كس گرسنگى او را باور نمىكند . گرگ بد بخت از گرسنگى نمىتواند راه برود ، مردم مىگويند آن قدر زياد خورده است كه نمىتواند حركت كند\r\n","description":"","footnote":"","page_name":" 258 ","page_number":262},
  {"content":"\r\n\r\n\r\nباز الحاح كردن معاويه ابليس را\r\n\r\n( ( 2730 ) ) گفت غير راستى نرهاندت\r\nداد سوى راستى مىخواندت\r\n( ( 2731 ) ) راست گو تا وارهى از چنگ من\r\nمكر ننشاند غبار جنگ من\r\n( ( 2732 ) ) گفت چون دانى دروغ و راست را\r\nاى خيالانديش پر انديشها\r\n( ( 2733 ) ) گفت پيغمبر نشانى داده است\r\nقلب و نيكو را محك بنهاده است\r\n( ( 2734 ) ) گفته است الكذب ريب فى القلوب\r\nباز الصدق طمانين طروب\r\n( ( 2735 ) ) دل نيارامد ز گفتار دروغ\r\nآب و روغن هيچ نفروزد فروغ\r\n( ( 2736 ) ) در حديث راست آرام دل است\r\nراستىها دانهء دام دل است\r\n( ( 2737 ) ) دل مگر رنجور باشد بد دهان\r\nكو نداند چاشنى اين و آن\r\n( ( 2738 ) ) چون شود از رنج و علت دل سليم\r\nطعم صدق و كذب را باشد عليم\r\n( ( 2739 ) ) حرص آدم چون سوى گندم فزود\r\nاز دل آدم سليمى را ربود\r\n( ( 2740 ) ) پس دروغ و عشوه ات گوش كرد\r\nغرّه گشت و زهر قاتل نوش كرد\r\n( ( 2741 ) ) كژدم از گندم ندانست آن نفس\r\nمىپرد تمييز از مست هوس\r\n( ( 2742 ) ) خلق مست آرزويند و هوا\r\nز ان پذيرايند دستان تو را\r\n( ( 2743 ) ) هر كه خود را از هوا خو باز كرد\r\nگوش خود را آشناى راز كرد\r\nهمچنان كه در حكايت گفته اند\r\nبشنو آن را تا گشايد بسته بند\r\n\r\nروايت\r\n« عن الحسن بن على عليه السلام قال : سمعت رسول الله صلى الله عليه و آله انه يقول : دع ما يريبك الى ما لا يريبك ، فان الصدق طمانينه و الكذب ريبه . » ( 1 )  ( حسن بن على 8 مىگويد : شنيدم از رسول خدا صلى الله عليه و آله كه مىفرمود :\r\n","description":"","footnote":" ( 1 ) پاورقى مثنوى رمضانى دفتر دوم ، ص 121 . . ","page_name":" 259 ","page_number":263},
  {"content":"\r\n\r\n\r\nرها كن آن چه را كه تو را به شك مىاندازد و بگير آن چه را كه تو را به شك و شبهه مبتلا نمىسازد ، زيرا ، در درستى اطمينان و آرامش خاطر و در دروغ شك و ريب و تزلزل وجود دارد . )\r\n\r\n( ( 2738 ) ) چون شود از رنج و علت دل سليم\r\nطعم صدق و كذب را باشد عليم\r\n\r\nتنها دل سالم است كه طعم راست و دروغ را مىچشد\r\nدر تعريف راست و دروغ در موارد مربوطه مسائل زيادى مطرح مىشود ، همچنين در بارهء ارزيابى صدق و كذب تحقيقات فراوانى صورت گرفته است . ما در اين مبحث سه مسئلهء عمده را مورد بررسى قرار مىدهيم .\r\nتعريف راست و دروغ .\r\nارزيابى راست و دروغ .\r\nطعم راست و دروغ .\r\nمسئله يكم - تعريف راست و دروغ\r\nدو نظريهء مهم در بارهء راست يا دروغ بودن يك قضيه وجود دارد :\r\nنظريهء اول - مىگويد : يك قضيه موقعى راست است كه مفهوم از قضيه مطابق واقع باشد و دروغ ضد آن است ، يعنى قضيه‌اى كه مفهوم آن با واقع مطابق نباشد .\r\nنظريهء دوم - مىگويد : قضيهء راست آن است كه در اعتقاد گوينده مفهوم آن مطابق واقع باشد و دروغ بر ضد آن . اين نظريه از ( نظام ) نقل شده است . ( جاحظ ) مىگويد :\r\n« قضيه منحصر در راست و دروغ نيست ، بلكه با نظر به انواع ششگانهء قضيه كه ذيلًا بيان مىكنيم ، قضايايى وجود دارد كه نه راستند و نه دروغ .\r\n1 - قضيهء مطابق با واقع ، با اعتقاد گوينده به اين كه قضيه مطابق واقع است .\r\n","description":"","footnote":"","page_name":" 260 ","page_number":264},
  {"content":"\r\n2 - قضيهء غير مطابق با واقع ، با اعتقاد گوينده به اين كه قضيه مطابق واقع نيست .\r\n3 - قضيهء مطابق واقع ، بدون اعتقاد گوينده به اين كه قضيه مطابق واقع است .\r\n4 - قضيهء غير مطابق واقع ، بدون اعتقاد گوينده به اين كه قضيه مطابق واقع نيست .\r\n5 - قضيه‌اى كه گوينده اعتقاد دارد كه مطابق واقع است ، ولى قضيه مطابق واقع نيست .\r\n6 - قضيه‌اى كه گوينده اعتقاد دارد كه مطابق واقع نيست ، ولى قضيه مطابق واقع است .\r\nنوع اول از قضايا راست و نوع دوم دروغ و چهار نوع ديگر نه راست است و نه دروغ . » ( 1 )  براى توضيح تعريف صدق و كذب مىگوييم :\r\nاز يك نظر قضايا بر دو قسم است :\r\n1 - قضاياى لفظى .\r\n2 - قضاياى غير لفظى .\r\n1 - قضاياى لفظى - همان قضايا هستند كه در تمام شئون زندگى به كار مىبريم و يك اسناد كامل را ميان دو شىء به زبان مىآوريم يا مىنويسيم ، يا اشاره‌اى انجام مىدهيم كه اسناد كامل ميان دو شىء را قابل فهم مىسازد . مانند اين كه مىگوييم : قلم براى نوشتن است ، برادر من آدم با عاطفه‌اى است ، يا اين قضيه را مىنويسيم و يا با اشاره مىفهمانيم .\r\n2 - قضاياى غير لفظى - فعاليتهاى ذهنى سه قسم اساسى دارد :\r\nقسم اول - مفردات و واحدهاى گسيخته ، مانند تصور دايره ، تجسيم يك منظره ، احساس و دريافت ترشى و شيرينى و بوهاى بعضى از مواد . . .\r\n","description":"","footnote":" ( 1 ) مطول ( شرح تلخيص مفتاح ) مسعود بن عمر تفتازانى ص 33 . . ","page_name":" 261 ","page_number":265},
  {"content":"\r\nقسم دوم - واحدهاى پيوسته كه قضيه‌اى را تشكيل مىدهند ، مانند تعقل اين كه سقراط دانشمند است نيوتن جاذبيت را كشف كرده است . اين دو قضيه به جهت انگيزه هايى در ذهن من بجريان مىفتد ، بدون اين كه احتياج به تلفظ كلمات آن دو قضيه به وسيلهء زبان داشته باشم .\r\nقسم سوم - واحدهاى پيوسته كه در ذهن به جريان مىافتند ، ولى ذهن انسانى توجه مستقل به پيوستگى و اسناد كامل موجود در ميان آن واحدها ندارد ، چنان كه در تداعى معانى يك رشته واحدها اعم از مفردات و قضايا به جريان مىافتند مثلًا زيبايى به جهت انگيزه‌اى در ذهن مجسم مىشود ، سپس به جهت عوامل مناسبى اين قضيه از خاطرش عبور مىكند كه همان گل يا شبيه به آن را دوستش چيد و پر پر كرد . واحدهاى اين قضيه با اسناد موجود در ميان آنها در ذهن رژه مىروند - بدون اين كه آن اسناد موجود مورد توجه مستقل بوده باشد .\r\nچون تحليلى كه در بارهء قضيه مىخواهيم بيان كنيم ، در دو قسم قضيهء فوق از دو جهت تفاوت دارد ، لذا مجبور شديم اولًا - دو قسم قضيه را به طور اجمال مطرح كنيم :\r\nتحليل هر قضيه به عناصر اصلى آن :\r\n1 - الفاظ مفردهء قضيه - لفظ سقراط ، دانشمند بوده است .\r\n2 - مفهوم مفرد هر يك از الفاظ - شخص معروف و معين ، انسانى كه داراى دانش است ، اسناد دانش به آن شخص معين ( سقراط ) .\r\n3 - هيئت تركيبى الفاظ قضيه - هيئت قضيه كه از تقدم و تاخر كلمات و حروف و روابط از نظر جمله بندى منظور شده است .\r\n4 - معناى تركيبى كه از الفاظ قضيه فهميده مىشود .\r\nقضيه كلامى است كه مربوط به دو قلمرو برونى و درونى است .\r\nارتباط قضيه با قلمرو درونى - اگر قضيه‌اى با خود آگاهى از يك گوينده صادر شود ، مسلما معنى و مدلول آن قضيه از آن قلمرو درونى استخراج شده است\r\n","description":"","footnote":"","page_name":" 262 ","page_number":266},
  {"content":"\r\nكه پر از واحدها و قضاياى گوناگون است . مثلًا وقتى كه گوينده‌اى مىگويد : « امروز باران باريد . » مفاهيم مزبوره در درون گوينده مثلًا با روشنايى روز ، مقدار معين روز ، طرف صبح يا ظهر يا عصر كه باران در آن موقع باريده است و همچنين سقوط قطرات باران به طور آهسته يا شديدتر شدن زمين ، با طراوت شدن درختان ، اثر باران در مزارع يا در ساير چيزها ، جريان آب باران در خيابان و ساير مفاهيم ، با ارتباطات نزديك يا دور پيوستگى داشته است كه ممكن است همهء آنها مورد خود آگاهى بوده باشد و ممكن است بعضى از آنها يا هيچ يك به طور مشخص مورد توجه قرار نگيرد . و به هر حال معنى و مدلول قضيه به مقدار معلومات گويندهء » امروز باران باريد . » ارتباط نفس الامرى دارد ، ولى آن چه كه قضيه را در اغلب موارد با درون مربوط مىسازد ، اعتقاد گوينده به مطابقت قضيه با واقع يا عدم مطابقت آن است . به طورى كه ممكن است اين پديدهء درونى را جزيى از قضيه معرفى كنيم . ( 1 )  ارتباط قضيه با قلمرو برونى - هنگامى كه يك قضيه متشكل مىشود ، ضمناً يك جنبهء آيينه‌اى دارد كه در مقابل شنونده قرار مىگيرد و واقعيتى را خارج از خود نشان مىدهد ، يا حد اقل ادعا مىكند كه واقعيتى را نشان مىدهم - واقعيتى كه ايجاد شده يا پديده‌اى كه نيست شده است - اين ايجاد شده يا نيست شده در جهان خارج از قضيه‌اى كه مىگوييم تحقق پيدا كرده است . منطق دانان و ادباء و ساير متفكرين صاحب نظر راست و دروغ را مربوط به اين قلمرو مىدانند ، يعنى اگر قضيهء موجوده با قلمرو برونى كه قضيه نشان مىدهد مطابقت كند ، آن قضيه راست است و اگر مطابقت نكند دروغ است .\r\nبا نظر به همين قلمرو برونى است كه اگر كلامى جنبهء آيينه‌اى نداشته باشد كه\r\n","description":"","footnote":" ( 1 ) اين مسئله را هم بايستى فراموش نكنيم كه بحث ما در قضاياى معمولى منطقى است كه در جوامع انسانى رواج دارد ، و الا ممكن است در حالات اختلال روانى و شوخىها و مواردى كه قضايا به طور انعكاس جبرى در ذهن انسان متشكل مىشود و در زبان بروز مىكند طور ديگر تفسير شود . . ","page_name":" 263 ","page_number":267},
  {"content":"\r\nآن قلمرو را نشان بدهد ، در اين صورت آن را قضيهء خبرى نمىگويند ، بلكه جملهء انشايى خواهد بود ، مانند جملهء امرى ، استفهامى و . . . و بعيد نيست كه اصول و مسائل رياضى و معقولى كه واقعيتى غير از خود را نشان نمىدهند ، از جملهء قضاياى خبرى معمولى نباشند ، زيرا اين قضايا يا راستاند و يا وجود ندارند ، به اين معنى كه وقتى كه يك رياضىدان از = 2 × 2 عدد 4 را نتيجه گرفت ، اين قضيه وجود دارد و راست است ، و اگر عدد 3 يا 5 را نتيجه گيرى نمود ، در حقيقت = 2 × 2 مورد عمل قرار نگرفته است ، خطا در فعاليت ذهنى از به وجود آمدن محصول جلوگيرى مىكند ، نه اين كه محصولى به وجود مىآيد كه مخالف واقع مىشود و در نتيجه دروغ مىگردد .\r\nگروهى از علماى منطق مىگويند : اصول رياضى از قبيل قضاياى تحليلى است و در اين قضايا چيز تازه‌اى به موضوع قضيه اسناد داده نمىشود ، مثلًا وقتى كه مىگوييم : مثلث شكلى است كه داراى سه ضلع است ، چون سه ضلعى بودن در ذات مثلث وجود دارد ، بنا بر اين در حقيقت اين قضيه صورت تحليلى مثلث مىباشد ، پس براى چنين قضيه قلمرو بيرون از خود وجود ندارد كه با مطابقت با آن راست و در صورت عدم مطابقت دروغ بوده باشد . اما در قضاياى تركيبى كه مفاهيمى را بدون اين كه در موضوع قضيه باشد به آن اسناد مىدهيم ، از واقعيتى خبر مىدهيم كه ممكن است قضيه با آن مطابقت داشته باشد و ممكن است مطابقت نداشته باشد .\r\nاين كه بعضى از منطق دانان جديد مىگويند : قضاياى هندسى و رياضى و منطقى معقولى ، همواره يقينى هستند و راست و دروغ براى آنها وجود ندارد ، صحيح به نظر نمىرسد ، زيرا ، بحث در طبيعت قضايا به طور مطلق ، غير از بحث در قضايايى است كه صحيح فرض شده است .\r\nوقتى كه يك رياضىدان به جاى 25 عدد 27 را از = 5 × 5 استخراج مىكند ، طبيعتاً يك قضيهء رياضى را بيان كرده و ذهن او يك عمل رياضى انجام داده است ، نهايت امر اين است كه اين قضيه غلط است ، ما مىخواهيم بدانيم اين غلط سنخ همان دروغ است كه در ساير قضايا تصور مىشود يا نه ؟ مىگوييم : اين غلط غير از آن\r\n","description":"","footnote":"","page_name":" 264 ","page_number":268},
  {"content":"\r\n\r\nدروغ است ، زيرا اين غلط كشف مىكند كه عمل = 5 × 5 در ذهن آن شخص به جهت عوامل ذهنى مختل شده است ، به طورى كه اگر اين عمل به طور خود آگاه و بدون عوامل مخرب ذهنى صورت مىگرفت ، نتيجه 25 را كه صحيح است به وجود مىآورد ، پس مىتوانيم در اين مسئله با نظريهء كانت موافقت كنيم كه اصول و قضاياى رياضى را جزء قضاياى انشايى تجريدى معرفى مىكند كه يا به وجود مىآيند و صحيح هستند و يا به وجود نمىآيند .\r\nالبته نسبى بودن قضاياى تركيبى و تحليلى با نظر به عوامل مختلف ، يك مسئلهء مسلم است .\r\nمسئلهء دوم - ارزيابى راست و دروغ\r\nاگر راست و دروغ را از نظر اين كه يك پديدهء حاصل از تطابق قضيه با واقع و عدم تطابق قضيه با واقع است ، در نظر بگيريم و هيچ توجهى به عوارض و نتايج انسانى آن نداشته باشيم ، بايستى بگوييم : تفاوت راست و دروغ با يكديگر همان تفاوت دو تصور در آتش است كه با يك محل قابل احتراق تماس بگيرد ، اگر بسوزاند مطابق طبيعت آتش است ، اگر نسوزاند مطابق آن نيست . اما ارزش و عدم ارزش اين دو حالت بستگى به اين دارد كه در چه وضع با انسان و شئون زندگى او ارتباط دارد . به توضيح اين كه وقتى كه من يك قضيهء راست را مىگويم ، مثلًا » دوستم را امروز ملاقات كردم . » اگر اين قضيه را در حالت خود آگاهى بگويم ، در صورتى كه دوستم را ملاقات نكرد ، ذهن من فعاليتى را براى ابراز قضيهء مزبور نموده است كه تحليل مىشود به :\r\n1 - قضيه‌اى كه مىگويم : مانند آيينه واقع را نشان مىدهد .\r\n2 - آگاهى با اين كه واقعيت مطابق قضيهء گفته شده نيست .\r\nاين دو عنصر در قلمرو روانى و در صحنهء بيرونى تحقق پيدا كرده و جزيى از ميلياردها حوادث جهان هستى شده است ، به طورى كه اگر براى يك جهان بينى دقيق\r\n","description":"","footnote":"","page_name":" 265 ","page_number":269},
  {"content":"\r\nعينك رياضى به ديده گان خود بزنيم - دو عنصر مزبور را در ميان آنها خواهيم ديد و چون هيچ حقيقتى بدون اثر و نتيجه در ميان حوادث براى خود جاى باز نمىكند .\r\nلذا دو عنصر مزبور كه تشكيل دهندهء دروغ است ، از اثرى مناسب خود كشف خواهد كرد . اين اثر از نظر درونى عبارت است از اقتدار شخص گوينده به ايستادگى در مقابل واقع و ابراز ضد واقع ، اين پديده ها با صدها پديدهء روانى ديگر در هم مىآميزد و در درون انسانى روشنايىها را با تاريكىها مخلوط مىكند . با توجه به اين نكته كه متذكر شديم ، ضعف نظريهء البرت اينشتين را در بارهء دروغ درك خواهيم كرد . از اين مرد دانشمند چنين نقل شده است :\r\n« روش تفكر علمى ، يك وجه امتياز ديگر دارد ، بدين معنى كه در روش مذكور ، فرضياتى كه براى ايجاد سيستمهاى علمى به هم پيوسته به كار برده مىشود ، وسيلهء بيان عواطف و احساسات نيست . شخص عالم فقط با « موجود » سر و كار دارد و در بند آرزو و تخمين و خير و شر و هدف نهايى نيست ، مادام كه ما در قلمرو دانش محض هستيم ، هرگز با عباراتى از اين قبيل :\r\n« هرگز نبايد دروغ گفت . » سر و كار نخواهيم داشت . دانشمندى كه در پى تحرى حقايق اشياء است ، مانند پيروان مسلك پيوريتانيسم ، يك نوع خوددارى شديد به خرج مىدهد و از هر چيزى كه اثرى از تمايل شخصى و تأثير عواطف داشته باشد ، دورى مىگزيند . » ( 1 )  درست است كه دانشمند مزبور در همين مقاله جملاتى را بيان مىكند كه مسائل اخلاقى را مىخواهد در نوعى از مسائل علمى قرار بدهد ، اما پديدهء اختيار و تمايلات شخصى را در آنها دخالت مىدهد و بالاخره آن گونه مسائل را از قلمرو علم محض خارج مىسازد . مىگويد :\r\n« شخص عالم فقط با وجود سر و كار دارد و در بند آرزو و تخمين و خير و شر\r\n","description":"","footnote":" ( 1 ) مجلهء مهر ، شماره 10 ص 590 . . ","page_name":" 266 ","page_number":270},
  {"content":"\r\nو هدف نهايى نيست » .\r\nاين جمله از ديدگاه يك ناظر فيزيكى در جهان طبيعت گفته شده است و اگر عينك فيزيكى خالص را از ديده گان خود كنار بزنيم و جهان را از جوانب علمى مختلف تماشا كنيم ، خواهيم ديد : مفاهيم آرزو و اميد و خير و شر و هدف نهايى با حذف خصوصيات موردى از جدىترين موضوعات علمى هستند .\r\nمىگويد :\r\n« مادام كه در قلمرو دانش محض هستيم ، هرگز با عباراتى از اين قبيل سر و كار نخواهيم داشت كه : هرگز نبايد دروغ گفت . اين جمله كاملًا قابل تجديد نظر مىباشد زيرا ما از اين دو راه مىتوانيم جملهء فوق را در قلمرو علم وارد كنيم :\r\nيك - همان راه كه خود اينشتين متذكر شده است : انسان احتياج طبيعى به زندگانى اجتماعى دارد و با تجويز دروغگويى اطمينان افراد و گروه ها از يكديگر سلب مىشود ، نه تنها عدالت اجتماعى ، بلكه هم زيستى انسانها هم امكان پذير نخواهد گشت .\r\nدو - همان نكته‌اى است كه پيش از نقل نظريه اينشتين متذكر شديم ، توضيح آن اين است كه سازمان ذهن انسانى به طورى تعبيه شده است كه در حالات معتدل روانى هر چه را كه حواس عضوى يا جريانات درونى او وارد ذهن بسازد ، بايستى مانند يك آينهء صاف آن را منعكس نمايد ، وقتى كه من با چشمم ديدم حميد در جنايت به احمد شركت ورزيده است ، اين مشاهده يعنى ايستادن من در جايى كه توانسته‌ام جانى و مجنى عليه را ببينم و گلاويزى آنها را كاملًا مشاهده كنم و تمام مقدمات را كه به جنايت منتهى شده است با چشم ببينم ، همه ى اين تماشا و مشاهدات و جريانات ذهنى كه از اين مشاهدات حاصل شده است ، جزيى از حوادث جهان هستى است كه در روز معين و در ساعت معين ، در خيابان مشخص در جلو مغازهء مشخص كه من ايستاده بودم اتفاق افتاده است .\r\n","description":"","footnote":"","page_name":" 267 ","page_number":271},
  {"content":"\r\nدليل اين كه اين مشاهده و به دست آوردن علم به جنايت يك حادثهء موجود در جهان هستى است ، احساس ناراحتى و صرف انرژى بوده است كه در نتيجهء مشاهده صورت گرفته است ، آيا اين ناراحتى و صرف انرژى جز براى اين بوده است كه در مقابل آن جنايت تحت تأثير قرار گرفته بودم ؟ پس ذهن من يا به طور عموم درون من در مقابل آن جنايت وضع مخصوص براى خود پيدا كرده است .\r\nاكنون فرض كنيم كه در مقامات داد رسى احضار شده‌ام و از من مىپرسند آيا شما ديديد كه حميد در جنايت با احمد دخالت داشته است ؟ در جواب اين سؤال بگويم : نه ، من نديده‌ام ، لذا گواهى نمىدهم . مسلماً اين نفى و انكار معلول مقاومتى است كه در درون خود ايجاد كرده‌ام ( اگر چه آن مقاومت نيز بنوبت خود معلول جريانات ديگرى در درون است . ) و من با اين مقاومت اين توانايى را دارم كه به دروغ مرتكب شده بگويم : اصلا من آن روز از آن خيابان عبور نكرده‌ام آيا من در اين موقع جريان طبيعى خود را كه در روز جنايت به وجود آمده و در سلسلهء حوادث آن روز در جهان هستى تثبيت شده است ، ناديده نگرفته‌ام ؟ اين توانايى براى تحريف واقعيات مانند توانايى يك آدم مريض است كه مىخواهد غذايى را كه بر او مضر است بخورد ، او مىداند كه غذاى مزبور براى او مضر است و وضع مزاجى او با آن غذا سازگار نيست و با خوردن غذاى مفروض تغيير ناملايمى در مزاج او صورت خواهد گرفت ، ولى غذا را مىخورد و آن علل و نتايج را ناديده مىگيرد ، آرى او مىتواند ناديده بگيرد ، ولى جهان هستى كه پايهء خود را روى مبانى رياضى قرار داده است ، خود آن پديده و علل و نتايج آن را به طور جدى تثبيت مىكند ، لذا اگر روزى فرا رسد كه انسانها آن توانايى را داشته باشند كه تمام حوادث را كه در قلمرو هستى نقش مىبندد . تحقيق نموده و آنها را نشان بدهند ، دروغ آن شخص دروغگو كه تحريفى در واقع و موجوديت خود بوده است آشكار خواهد گشت .\r\nبلى يك مسئلهء ديگر وجود دارد :\r\n","description":"","footnote":"","page_name":" 268 ","page_number":272},
  {"content":"\r\n\r\nآيا راست گفتن ذاتاً نيكو و دروغ گفتن ذاتاً بد است ؟\r\nآيا دروغ گفتن مانند ظلم داراى قبح ذاتى و صد در صد و راست گفتن داراى حسن و ضرورت ذاتى و صد در صد مىباشد يا نه ؟ فقها و اخلاقيون مىگويند : راست گفتن مقتضى حسن و دروغ گفتن مقتضى قبح است ، يعنى حسن و نيكويى راست گفتن و قبح دروغ گفتن ذاتى و صد درصد نيست ، بلكه هر يك از آنها خاصيت خود را در فى نفسه اقتضا مىكنند . به همين جهت است كه ممكن است انگيزه‌اى به وجود بيايد كه راست گفتن را قبيح نمايد ، چنان كه فرض كنيم : اگر من يك جملهء راست بگويم دو فرد يا دو گروه از انسانها به جنگ و ستيزه خواهند پرداخت و اگر دروغ بگويم ، اصلاح خواهند گشت .\r\nجملهء معروف سعدى را هم كه مىگويد :\r\n« دروغ مصلحت آميز به از راست فتنه انگيز است » .\r\nناشى از همين قانون مىدانند كه متذكر شديم .\r\nبراى توضيح اين مسئله مىگوييم :\r\nطبق بياناتى كه پيش از اين گفتيم ، بايستى اين مسئله را به دو موضوع جداگانه تجزيه كنيم :\r\n1 - موضوع اول - وضع روانى راستگو و دروغگو .\r\n2 - موضوع دوم - اثر و نتيجهء خارجى و اجتماعى راست و دروغ .\r\nموضوع اول - با نظر به وضع روانى راستگو و دروغگو ، جاى ترديد نيست كه با گفتن راست يا دروغ يك حادثهء قطعى در جهان هستى به وسيلهء مشاهدات و تمايل و احساسات و تحريك زبان يا قلم گوينده صورت گرفته است ، و اين حادثه كه در سلسلهء پيوستهء هستى براى خود جاى باز كرده است ، قابل هيچ گونه نفى و ناديده گرفتن نمىباشد ، اين حادثه را اگر عامل خير و شر و زشتى و زيبايى معرفى نكنيم ، به طور قطع مىتوانيم با عناوينى از قبيل « طبيعى » و « ضد طبيعى » مطرح كنيم .\r\n","description":"","footnote":"","page_name":" 269 ","page_number":273},
  {"content":"\r\nموضوع دوم - ترتيب اثر و نتيجه‌اى را كه راست و دروغ در خارج از گوينده در اجتماع ايجاد خواهد كرد ، همانطور كه فقها و اخلاقيون گفته‌اند : حسن و قبح دو امر ذاتى غير قابل تفكيك راست و دروغ نمىباشد ، بلكه قابل تغيير و انعطاف هستند .\r\nدر آن هنگام كه براى جلوگيرى از يك فتنه و فساد قابل اهميت ، دروغ مىگوييم ، منفى شدن فساد در مقابل عدم تطابق درون انسانى با گفته اش ( دروغ ) قرار مىگيرد ، يعنى مثلًا وقوع توهين بر يك شخص واقعيت داشته است و من آن را ديده‌ام و مىدانم ، وقتى كه با اطلاع شخص توهين شده ، افراد يا شايد گروه هايى به كشتار همديگر خواهند برخاست ، من اين جملهء دروغ را مىگويم كه :\r\nنه هرگز ، من از فلان كس در بارهء آن شخص توهين نشنيده‌ام ( 1 )  در اين حادثه واقعيت در مقابل اثر خارجى ( امكان كشتار ) قرار گرفته است .\r\nآدمى كه در اين مورد بايستى دروغ بگويد : نمىتواند واقعيت توهين را از صحنهء هستى بشويد ، زيرا چنان كه مىدانيم : واقعيت به وجود آمده و در سلسلهء هستى بجريان افتاده است ( توهين صورت گرفته است ) و او هم اين واقعيت را مىداند ، بلكه با اين دروغ كه ( توهين صورت نگرفته است ) ذهن شنونده يا شنوندگان را به جهت اهميت اثر خارجى از آن واقعيت كنار مىزند و نمىگذارد با واقعيت روبه رو شود ، نظير اين كه غذاى مسمومى را كه واقعيت دارد ، از جلو او بر مىدارد و چنين وانمود مىكند كه غذايى وجود ندارد .\r\nتبصرهء 1 : اين كه سعدى مىگويد :\r\n« دروغ مصلحت آميز به از راست فتنه انگيز است » مطلب روشنى نيست و احتياج به دقت بيشترى دارد ، زيرا آن چه كه عقل و وجدان مىگويد و از منابع اسلامى بر مىآيد : دروغى تجويز شده است كه فتنه‌اى را بر طرف\r\n","description":"","footnote":" ( 1 ) فرض اينست كه راه اثبات توهين ، منحصر به گفته من است . . ","page_name":" 270 ","page_number":274},
  {"content":"\r\nكند و فساد آن فتنه به طورى باشد كه بيش از فساد نفى و انكار واقعيت بوده باشد و اما مصلحت را كه مردم غالباً جنبهء شخصى آن را منظور مىكنند ، نمىتواند مجوز ناديده گرفتن واقع و دروغ گفتن بوده باشد . در سالهاى گذشته اعتراض فوق را به سعدى آقاى پروفسور يانگ مستشرق معروف آمريكايى با اين جانب در ميان نهاد و اين جانب جز پاسخ و تفسير فوق چيزى به نظرم نرسيد .\r\nتبصرهء 2 - با عدم پذيرش يا عدم محاسبه و دقت در مصالح و مفاسد و افراد و گروه هاى انسانى از قديمترين دورانهاى تاريخ سر گرم دروغ گفتنند و مىگويند : خواهند گفت .\r\nمىگويند راست و دروغ چيزى شبيه به دست راست و دست چپ انسانها است كه خالص قرار دادى بوده و حقيقتى بنام راست و حقيقتى به نام چپ وجود ندارد . هر كجا و در هر گونه شرايط صلاح شخصى خودتان را درك نموديد آن را به دست بياوريد . ما در مقابل اين منطق جنگلى مطلبى نداريم بگوييم ، جز شما مىتوانيد در مكتب نهيليست نام نويسى كنيد اما منطق دروغگويانى كه روى صلاح و سود جويى شخصى خويش دروغ مىگويند ، انواع گوناگونى دارد ، از آن جمله :\r\nمن با ملاحظهء حق خودم آن دروغ را گفته‌ام .\r\nچون شخصيتم در تزلزل بود ، مجبور بودم يك دروغ بپرانم .\r\nمن براى مصالح اجتماعى دروغ مىگويم .\r\nمگر مىشود در مقابل گرگان اجتماع راستگويى كرد ؟ اصلا وقتى كه پاى مسائل سياسى در كار است ، كتاب مقدس ما امير ( شهريار ) ماكياولى چنين فرموده است :\r\n« براى وصول به هدف بايستى به هر وسيله‌اى متوسل شد » .\r\nبحث در اين كه اين ادعاها درست است يا نه ، مسائل فراوانى را در دنبال دارد .\r\n","description":"","footnote":"","page_name":" 271 ","page_number":275},
  {"content":"\r\nولى ما اين مقدار مىتوانيم بگوييم : كه افراد بشرى با ادعاى مزبور با كمال صراحت اعتراف مىكنند كه : در روى اين كردهء خاكى حد اقل در هر روز بايستى چند ميليون واقعيتها را ناديده بگيريم و آنها را كنار بگذاريم تا كارها روبه راه شود آيا اين اعتراف صريح ضمناً از ريشه گرفتن يك سرطان غير قابل علاج در وجدان اجتماعى انسانها خبر نمىدهد ؟ آيا اين اعتراف صريح نمىگويد : با پرواز آپولوها و لوناها به كرات فضايى هنوز بشر نتوانسته است اين درد انسان سوز ( دروغ ) را از جريان زندگى خود كنار بزند ؟ آه ، آه ، چه بگويم ؟ اى بشر ناتوان اى قهرمانان بىروح اى انسانهاى بىنوا كجا مىرويد ؟ آخر چه مىخواهيد ؟ شما ناتوانان هرگز نخواهيد توانست مسير خود را ، تمايلات خويشتن را و به طور كلى زندگى خود را توضيح بدهيد ، زيرا هر چه كه در اين موضوعات بگوييد و برنامه بياوريد در قلمرو وى صورت مىگيرد كه در دست خودتان و ديگران مانند موم ، قابل انعطاف است ، براى اين كه شما مىتوانيد دروغ بگوييد و به عبارت ديگر چه مىگوييد ؟ چه مىخواهيد ؟ گفتن و خواستن احتياج به توانايى دارد ، شما توانايى رو در رو قرار گرفتن با واقعيات را از دست داده‌ايد .\r\nآيا هيچ بد بختى و زبونى بالاتر از اين سراغ داريد كه ما انسانها در جستجو و كشف واقعيات صرف انرژى مىكنيم ، عمر عزيز را سپرى مىنماييم . آب حيات زندگى را مستهلك مىسازيم ، براى چه ؟ براى اين كه در موقع خودش همان واقعيتها را آسانتر و بدون تحمل ناراحتى كنار بگذاريم ، يعنى براى دروغهاى خود ميان وسيعترى باز كنيم و با اين حال ، دم از تكامل مىزنيم و داد سخن را در تمدن قرن بيستم مىدهيم مىگويند : در بعضى از جوامع كنونى وجود ندارد ، البته اگر در اشكال ديگر و در مقامات عالىتر به شكل مصالح كلى كه سياست گفته مىشود واحدى را ياراى دم زدن\r\n","description":"","footnote":"","page_name":" 272 ","page_number":276},
  {"content":"\r\n\r\n\r\nدر آن وجود ندارد بروز نكند .\r\nمسئله سوم - طعم راست و دروغ\r\nبا آن كه در دريايى از خود پرستى و شهوترانى غوطه وريم ، بحث از اين كه راستگويى چه طمعى دارد و دروغگويى چه مزه‌اى ؟ جز ريشخند و مسخره و بازى با خويشتن كار ديگرى نمىكنيم ، زيرا جايى كه روح مطرح نيست ، حيات ايده آل منفى است ، ( خود عالى ) معدوم شده است = 24 × 2 هيچ فرقى با = 2250370 × 2 ندارد ، بلكه به قول راسل در شرايطى كه گاهى سر قافله هاى بشرى در نظر مىگيرند ، معادلهء دوم صحيح و بلكه ضرورت پيدا مىكند . لذا نه راستى مطرح است و نه دروغى ، تا ببينيم طعم هر يك از آنها چيست ؟ جلال الدين چقدر زيبا و عالى مىگويد :\r\n\r\n( ( 2738 ) ) چون شود از رنج و علت دل سليم\r\nطعم صدق و كذب را باشد عليم\r\n\r\nتفسير ابيات\r\nمعاويه مىگويد : با من حرف راست بزن ، بدون راستى براى تورهايى ممكن نيست عدالت ، موجود را سوى راستى مىخواند . اگر مىخواهى از چنگ من نجات پيدا كنى راستگو باش ، اين مكر بازىهاى تو غبار پيكارم را با تو فرو نخواهد نشانيد . شيطان مىگويد : تو كه پر از انديشه هاى متلاطم و خيالات هستى ، راست و دروغ را از كجا تشخيص مىدهى ؟ معاويه مىگويد : پيغمبر علامتى براى صدق و كذب بيان كرده است ، او فرموده است :\r\n« دروغ دل را در وسوسه و ترديد غوطه ور مىسازد ، در صورتى كه راست آرامش بخش دل آدمى است . چنان كه اختلاط آب و روغن نمىگذارد روشنايى ايجاد شود ، همچنان دل انسانى از خيال و گفتار دروغ نمىتواند آرامش پيدا كند . » گفتار راستين مانند دانه ايست كه در مقابل مرغ دل نهاده شود . آرى در آن هنگام كه قلب آدمى رنجور باشد و دهان انسانى مهارى بر خود نپذيرد مزهء راست\r\n","description":"","footnote":"","page_name":" 273 ","page_number":277},
  {"content":"\r\nو دروغ را نخواهد دريافت ، صدق و كذب هر يك طعمى دارد كه دلهاى بيمار را توانايى چشيدن آن نيست .\r\nدر آن موقع كه حضرت آدم عليه السلام ميل به خوردن گندم كرد ، سلامت و استقامت دل او ربوده شده بود . به همين جهت بود كه دروغ و عشوه گرى تو در او تأثير كرده ، مغرورش ساخت و در نتيجه آن گندم را كه به جهت نهى خداوند مانند زهر كشنده بود نوش جان كرد . حس تشخيص از انسان مست كور مىشود و به دنبال آن كژدم و گندم در نظرش يكسان مىگردد .\r\nاين مردم مست آرزوها و هوا و اميال خود شده‌اند كه دستخوش افسونگرىها و داستان گويىهاى تو قرار گرفته‌اند و بالعكس ، آنان كه خود را از دام هوا نجات داده‌اند ، گوش آنان با رازهاى الهى آشنا و انس مىگيرد .\r\nاكنون داستانى به تو نقل مىكنم كه بدانى . وقتى كه انسان اسير هوى و هوس باشد چگونه قدرت تشخيص را از دست مىدهد .\r\n","description":"","footnote":"","page_name":" 274 ","page_number":278},
  {"content":"\r\n\r\n\r\n\r\nشكايت قاضى از آفت قضا و جواب گفتن نايب قاضى مر او را\r\n\r\n( ( 2744 ) ) قاضيى بنشاندند و مىگريست\r\nگفت نايب قاضيا گريه ز چيست ؟\r\n( ( 2745 ) ) اين نه وقت گريه و فرياد توست\r\nوقت شادى و مبارك باد توست\r\n( ( 2746 ) ) گفت آه چون حكم راند بىدلى\r\nدر ميان آن دو عالم جاهلى\r\n( ( 2747 ) ) آن دو خصم از واقعهء خود واقفند\r\nقاضى مسكين چه داند ز ان دو بند\r\n( ( 2748 ) ) جاهل است و غافل است از حالشان\r\nچون رود در خونشان و مالشان\r\n( ( 2749 ) ) گفت خصمان عالمند و علتى\r\nجاهلى تو ليك شمع ملتى\r\n( ( 2750 ) ) ز انكه تو علت ندارى در ميان\r\nآن فراغت هست نور ديده گان\r\n( ( 2751 ) ) و ان دو عالم را غرضشان كور كرد\r\nعلمشان را علت اندر گور كرد\r\n( ( 2752 ) ) جهل را بىعلتى عالم كند\r\nعلم را علت كژ و ظالم كند\r\n( ( 2753 ) ) تا تو رشوت نستدى بيننده اى\r\nچون طمع كردى ضرير و بنده اى\r\n( ( 2754 ) ) از هوا من خوى را وا كرده ام\r\nلقمه هاى شهوتى كم خورده ام\r\n( ( 2755 ) ) چاشنى گير دلم شد با فراغ\r\nراست را داند حقيقت از دروغ\r\n\r\nآيه\r\n« وَلا تَأْكُلُوا أَمْوالَكُمْ بَيْنَكُمْ بِالْباطِلِ وَتُدْلُوا بِها إِلَى اَلْحُكَّامِ » 2 : 188 ( 1 )  ( اموال خود را در بين خودتان با اسباب باطل نخوريد به حكام رشوه ندهيد [ و يا تا به حكام رشوه بدهيد . ) 
  ]\r\nروايت\r\n1 - الرشوة كفر با الله العظيم . » ( 2 )  ( رشوه كفر به خداى بزرگ است . )\r\n","description":"","footnote":" ( 1 ) سوره بقره ، آيهء 188 . .  ( 2 ) مكاسب ، شيخ مرتضى انصارى ص 30 . . ","page_name":" 275 ","page_number":279},
  {"content":"\r\n2 - « اصبغ بن نباته عن امير المؤمنين عليه السلام : قال أيما وال احتجب عن حوائج الناس احتجب الله عنه يوم القيامة و عن حوائجه و ان اخذ هديه كان غلولا و ان اخذ رشوه فهو شرك . » ( 1 )  ( اصبغ بن نباته از امير المؤمنين عليه السلام روايت مىكند كه هر حاكم كه خود را از احتياجات مردم پوشيده بدارد ، خداوند در روز قيامت او و احتياجاتش را از خود پوشيده و نگاه مىدارد ، اگر حاكم هديه‌اى را بپذيرد زنجيرى به گردن او است و اگر رشوه بگيرد ، شرك ورزيده است ) .\r\n3 - « عمار بن مروان از امام نقل مىكند : . . . و السحت انواع كثيرة منها ما اصيبت من اعمال الولاة الظلمة و منها اجور القضاة و اجور الفواحش و ثمن الخمر و النبيذ المسكر و الربا بعد البينه ، و اما الرشاء فى الاحكام يا عمار فهو كفر باللَّه العظيم . » ( 2 )  ( عمار بن مروان از امام نقل مىكند . . . سحت ( بدترين حرامها ) انواعى دارد ، از آن جمله : چيزى كه از اعمال حاكمهاى ظلم به دست بيايد ، مزدهايى كه قضات و فاحشه ها مىگيرند ، پولى كه در مقابل شراب و آب جو مسكر و ربا پس از اقامهء دليل گرفته مىشود ، اما رشوت در احكام كفر به خداى بزرگ است ) .\r\n4 - « يوسف بن جابر » « لعن رسول الله صلى الله عليه و آله من نظر الى فرج امرأة لا تحل له و رجلا خان اخاه فى امرأته و رجلا احتاج الناس لفقهه فسألهم الرشوة » ( پيامبر اكرم عده‌اى را لعنت كرده است : كسى كه به اعضاى تناسلى زن بيگانه نگاه كند ، مردى كه به مرد ديگر در بارهء زنش خيانت كند و مردى كه مردم به فقه او نيازمند باشند ، او از آنها رشوه مطالبه كند .\r\n","description":"","footnote":" ( 1 ) مكاسب ، انصارى ص 30 . .  ( 2 ) مكاسب ، انصارى ص 30 . . ","page_name":" 276 ","page_number":280},
  {"content":"\r\n\r\nرشوت خوارى\r\nرشوت چنان كه در روايات معتبرهء فوق ملاحظه شد سحت ( شديدترين حرام ) و شرك و كفر است ، به كار بردن شرك و كفر براى رشوه از مبغوضيت فوق العادهء رشوه در فقه اسلامى كشف مىكند ، ولى جاى بسى تأسف است كه اين نابه كارى خانمان سوز با كلماتى از قبيل حق الزحمه ، هديه ، پرداخت با رضايت خاطر و . . . و امثال آنها پوشيده مىشود .\r\nحرمت رشوت مورد اتفاق نظر همهء فقهاى اسلامى است و كوچكترين مخالفتى در حرمت آن در فقه اسلامى ديده نمىشود .\r\nاز بعضى از منابع فوق استفاده مىشود كه حتى گرفتن مال يا هر گونه شيء مورد رغبت براى حكم صحيح هم مشمول رشوت و حرمت است ، اين معنى از فيروزآبادى ( 1 )  و عبد العالى كركى ( محقق ثانى ) در حاشيه ارشاد و ابن ادريس حلى براى رشوت گفته شده است . در ابيات مورد تحليل و تفسير ، جلال الدين نظر به جنبهء روانى مسئله رشوت دارد و آن را با بهترين وجه بيان مىكند و مىگويد : قاضى كه رشوت گرفت نابينا و برده مىشود و اين نتيجه براى رشوت طبيعى و منطقى است و به همين جهت است كه امير المؤمنين عليه السلام در فرمان مالك اشتر صريحاً فرموده است كه وضع معاش قضات را به اندازه‌اى تنظيم كن كه به كلى احتياجاتشان بر طرف شود ، زيرا احتياج ممكن است آنها را بيان درد خانمان سوز مبتلا كند و نتوانند حقوق انسانها را از دست ستمكاران استنقاذ كنند .\r\n","description":"","footnote":" ( 1 ) قاموس ماده رشا . . ","page_name":" 277 ","page_number":281},
  {"content":"\r\n\r\n\r\n( ( 2750 ) ) ز انكه تو علت ندارى در ميان\r\nآن فراغت هست نور ديده گان\r\n( ( 2751 ) ) و ان دو عالم را غرضشان كور كرد\r\nعلمشان را علت اندر گور كرد\r\n\r\nعلم با غرض ورزى در هم مىآميزد و انسان را نابينا مىسازد\r\nيكى از اشتباهات و خطاهاى ما آدميان در اين مسئله است كه گمان مىكنيم : مزايايى را كه براى روح مىاندوزيم ، بدون دست خوردگى و استقلالًا در درون ما جاى مىگيرند و خاصيت مزيت بودن خود را براى ما مىبخشند . مثلًا وقتى كه تجربه ها اندوختيم و از اين راه معلومات پر فايده‌اى را دارا گشتيم ، ديگر براى ما سقوط و تباهى راه ندارد ، يا موقعى كه علم فرا مىگيريم ، اين علم مىرود در درون ما براى خود جاى مستقلى را باز مىكند و آن گاه شروع به پرتو افكنى مىكند . سخنورى مىآموزيم و آن سخنورى يك مزيت انسانى است كه مانند يك سرمايهء كلان و بدون آلودگى در وجود ما مفيد خواهد بود . شايد به جرأت بتوان گفت : اين خيالات خام هم يكى از خود فريبىها است كه ناشى از ناديده گرفتن خود مىباشد . ما گمان مىكنيم كه سازمان روانى ما مانند آن دكان عطارى است كه به هر يك از مواد گوناگون جعبه و شيشهء معينى آماده كرده است ، به طورى كه هيچ يك با ديگرى مخلوط نمىگردد ما نمىدانيم كه سازمان روانى ما وحدتى شگفت انگيز تشكيل مىدهد كه تفكيك اجزاء آن از يكديگر جز در عالم خيال و بازيگرى ذهنى امكان پذير نمىباشد .\r\nپديدهء آن دانش كه فرا گرفته‌ايم با عوامل و نتايجش ، با اراده انسانى و انگيزه هايش مانند دو عنصر مختلف است كه در تشكيل يك كل مجموعى شركت بورزند . خيال و انديشه و قدرت تجريد و سرعت انتقال و تصورات و خاطرات حافظه و تجسيمات همه و همه پيوستگى شديدى با يكديگر داشته ، يك مجموع كلى را تشكيل مىدهند\r\n","description":"","footnote":"","page_name":" 278 ","page_number":282},
  {"content":"\r\nيا حد اقل در يكديگر تأثير مىكنند . اگر بخواهيم اين اصل روانى را به طور واضح مجسم كنيم خوب است كه مثال ذيل را توجه نماييم ، فرض كنيم : من از راه تجربه يا از هر وسيلهء ديگر ، علم منطق را به دست آورده‌ام و قوانين و اصول و طرق بهره بردارى از آن را كاملًا فرا گرفته‌ام . آشنايى كامل من به منطق ، مانند يك تماشاگر بىطرف در كنار زندگى من نخواهد ايستاد ، بلكه درست مانند آب كه در تنه و ساقه و شاخهء درخت نفوذ مىكند ، در متن و حواشى زندگانى من نفوذ نموده رنگى به آنها خواهد داد و رنگهايى از آنها خواهد پذيرفت .\r\nمثلًا در نظر بگيريم كه عناصر اصلى يا هدف زندگى مرا جاه پرستى تشكيل داده است ، اين منطق خالص و بىطرفى را كه من فرا گرفته‌ام ، وارد زندگى من مىگردد و در نتيجه از عناصر يا هدف زندگى من رنگ مىپذيرد ، و به وسيلهء آن توجيه و رهبرى مىشود . ( 1 )  از طرف ديگر خود نيز تأثيرى در آن عناصر و هدف خواهد گذشت ، يعنى اگر بدون آموزش منطق جريان عناصر يا هدف زندگى من به طور طبيعى و خام صورت مىگرفت ، پس از آموزش منطق ، وضع روانى و حركات من روى اصول و قوانين منطقى به جريان خواهد افتاد و ممكن است بگوييم : اگر هم ما نتوانستيم از نظر روان شناسى تشكيل مجموعى واحدهاى روانى را اثبات كنيم ، به طور حتم مىتوانيم اين حقيقت را بپذيريم كه واحد درونى كه آن را خود مطلوب مىتوان ناميد به تمام واحدهاى درونى ما سلطه و حكومت داشته و آنها را رهبرى مىكند .\r\nاگر شما دانشى فرا بگيريد ، آن خود مطلوب شما نخواهد گذاشت دانش شما مانند يك واحد بىطرف در گوشه‌اى از درون شما بنشيند ، اگر ارادهء خود را تقويت كرديد ، اين ارادهء قوى در تحت حكومت همان ( خود مطلوب ) به جريان خواهد افتاد ، بنا بر اين با ارزش بودن و تباهى هر يك از واحدها و مزاياى درونى ما وابستگى مستقيم به آن\r\n","description":"","footnote":" ( 1 ) يعنى 4 2 2 به طور صحيح وارد درون من مىشود و تنها در انتخاب وسايل و هدف گيرىهاى جاه پرستى من فعاليت مىكند . . ","page_name":" 279 ","page_number":283},
  {"content":"\r\nمجموع متشكل يا آن واحد مسلط ( خود مطلوب ) دارد ، اين است معناى بيت دوم از دو بيت مورد تحليل :\r\n\r\n( ( 2751 ) ) و آن دو عالم را غرضشان كور كرد\r\nعلمشان را علت اندر گور كرد\r\n\r\nاما بيت اول داراى مضمونى است كه در مباحث گذشته به طور مشروح بيان شده است ، لذا احتياجى به تكرار ديده نمىشود .\r\n\r\n( ( 2752 ) ) جهل را بىعلتى عالم كند\r\nعلم را علت كژ و ظالم كند\r\n\r\nمضمون مصرع اول شايد براى بعضى اشخاص قابل هضم نباشد ، زيرا نادانى كه همراه با غرض و مرض نباشد ، تازه شخص نادان حالت بىطرفى دارد ، اما اين كه داراى علم هم مىگردد ، يعنى چه ؟ در صحت اين معنى دو احتمال مىرود :\r\nاحتمال يكم : اشاره به اين است كه افراد آدمى اگر چه در صدد اكتساب علم هم نيامده باشند ، از آن جهت كه خداوند يك مقدار اصول فطرى و دانشهاى طبيعى در نهاد آنان بوديعت نهاده است ، اين اصول و دانشها كم و بيش و با اختلاف شرايط در هر كسى به مقدار استعدادش به ثمر و فعليت مىرسد ، مخصوصاً اگر از لحاظ عمل به قوانين انسانى و فرمانهاى الهى كوشش و فعاليت بورزد ( اگر چه در يك قلمرو محدود هم بوده باشد ) چنين اشخاص شايسته‌اى از علم را دارا مىباشند و اين بهره مندى تا آن حدود است كه بتواند زندگى او را از نظر فردى و اجتماعى و الهى تأمين نمايد .\r\nاحتمال دوم اين است كه وقتى قلب انسانى از آلايشهاى حيوانى و هوى و هوس پاك باشد ، مانند آيينهء صيقلى شده است كه با واقعيات و حقايق خواه به طور مستقيم و خواه به طور غير مستقيم روبه رو مىشود و در حيطهء زندگانى خود از آنها بهره بردارى مىكند . فراوانند افرادى كه به جهت داشتن خلوص و پاكى نيت مطالبى به ذهن آنان روى مىآورد كه ما گاهى حتى از دانشمندان هم مانند آن مطالب عالى را نمىشنويم .\r\n","description":"","footnote":"","page_name":" 280 ","page_number":284},
  {"content":"\r\n\r\nاين جانب با اين گونه اشخاص به طور زيادى روبه رو شده‌ام ، اينان نه علمى فرا گرفته‌اند و نه استادى ديده‌اند ، اما به جهت داشتن قلب پاك كه براى درك حقايق جوشان و خروشان است ، به آن اندازه كه زندگانى آنان داراى معنا و تفسير باشد : مطالب حكيمانه‌اى را درك و باز گو مىكنند ، حتى خود آنان عظمت و مطلبى را كه به زبان مىآورند همه جانبه درك نمىكنند .\r\nتفسير ابيات\r\nقاضى را براى قضاوت نشاندند ، شروع به گريستن كرد ، نايبش گفت : اى قاضى اكنون كه مىخواهى قضاوت نمايى و حق را از باطل تفكيك كنى - موقع شادى و نشاط است نه جاى ناله و گريستن . قاضى پاسخ مىدهد : آه ، اين متخاصمين كه در مقابل من نشسته‌اند به آن چه كه در ميانشان گذشته است ، دانا و آگاهند . من كه از جريانات و واقعيات ميان آن دو اطلاع ندارم جاهلى هستم كه مىخواهم تكليف آن دو دانا را روشن بسازم ، من از حال اين دو نفر غافل و نسبت بچگونگى كارشان جاهلم ، چگونه در مال و خون آنان فرو روم و حكم كنم و زير و رو كنم و حق را از باطل تشخيص بدهم ؟ نايب پاسخ مىدهد : بلى اى قاضى ارجمند آن دو خصم عالمند و آگاه تر از شما هستند ، ولى قلب آنان را غرض ورزى بيمار كرده است ، تو با اين حال كه جاهلى ، شمع فروزان ملتى : زيرا تو با بىطرفى كامل آمادهء قضاوت شده‌اى و بيمارى هوى و سود جويى قلب تو را سياه نكرده است ، همين صفا و پاكى قلب است كه نورى در ديده گان تو فروزان ساخته است . اما غرض ورزى تبه كارانه ، آن دو خصم عالم را نابينا ساخته و علمشان را در سيه چال هوى پرستى دفن كرده است . در آن هنگام كه يك فرد جاهل بدون بيمارى هوى پرستى بواقعيات مىنگرد ، از آن واقعيت دانش فرا مىگيرد و بالعكس ، دانش خالص را بيمارى هوا پرستى منحرف و وسيلهء ستمكارى مىنمايد . تو مادامى كه رشوت نگرفته‌اى ديده گان بينا دارى و همين كه ميل برشوت نمودى ، نوبت كورى و بردگى تو فرا مىرسد . بياييد خوى انسانى را از هوى رها كنيد ، لقمه هاى شهوت را دور بيندازيد ، تا قلب پر فروغى داشته باشيد كه بتواند راست را از دروغ تشخيص بدهد .\r\n","description":"","footnote":"","page_name":" 281 ","page_number":285},
  {"content":"\r\n\r\n\r\nبه اقرار آوردن معاويه ابليس را\r\n\r\nاى سگ ملعون جواب من بگو\r\nراستى گو و دروغى را مجو\r\n( ( 2756 ) ) تو چرا بيدار كردى مر مرا ؟\r\nدشمن بيداريى تو اى دغا\r\n( ( 2757 ) ) همچو خشخاشى همه خواب آورى\r\nهمچو خمرى عقل و دانش را برى\r\n( ( 2759 ) ) من ز هر كس آن طمع دارم كه او\r\nصاحب آن باشد اندر طمع و خو\r\n( ( 2760 ) ) من ز سركه مىنجويم شكَّرى\r\nمر مخنّث را نگيرم لشكرى\r\n( ( 2761 ) ) همچو گبران مىنجويم از بتى\r\nكو بود حق يا ز حق او آيتى\r\nمن نجويم پاسبانى را ز دزد\r\nكار ناكرده نجويم هيچ مزد\r\n( ( 2763 ) ) من ز شيطان اين نجويم كاوست غير\r\nكه مرا بيدار گرداند به خير\r\n( ( 2756 ) ) تو چرا بيدار كردى مر مرا\r\nدشمن بيداريى تو اى دغا\r\n\r\nكسى كه همواره تو را خواب آلوده مىخواهد ، اگر ديدى مىخواهد بيدارت كند ، بدان كه او مىخواهد تو را از يك پهلو به پهلوى ديگر بر گرداند\r\nاگر ديديد كه شراب سر از پياله بر آورده مىگويد : اى مىگسار عقلت را از دست مده ، اگر ديديد كه حشيش يا هروئين در هشيارى و خود آگاهى انسانها داد سخن مىدهد اگر ديديد نفس حيوانى شما در بارهء رشد شخصيت الهى شما فلسفه ها جور مىكند - بدانيد كه آن شراب و حشيش و نفس حيوانى يك رگ ديگر از مستى و ناهشيارى و پرستش ( خود حيوانى ) شما را به دست آورده‌اند .\r\n","description":"","footnote":"","page_name":" 282 ","page_number":286},
  {"content":"\r\n\r\nهمچنين اگر ديديد يك فرد كه به اخلاق و وجدان پاى بند نيست و به اصطلاح معمولى آن را جزء خرافات مىداند . اگر دم از اخلاق و وجدان زد و شما را بداشتن آنها دعوت و تحريك نمود ، بدانيد كه نغمهء تازه‌اى براى به دست آوردن اغراض شخصى خود ساز كرده است . اگر كسى به دين اعتقاد ندارد و شروع كند به ترويج خدا يا بى و تشويق به اتخاذ مبانى دينى ، اشتباه نكنيد اين همان وضو و نماز است كه گربهء گرسنه براى به دست آوردن موشها به راه انداخته است .\r\nبىنوا ساده لوحان ، بىچاره مردم يك دل و يك رو كه حقايق و واقعياتشان در دست گرگهاى ميش نما و شرابهاى شربت نما و حشيشهاى بيدارىنما مشوش مىگردد .\r\nتفسير ابيات\r\nمعاويه مىگويد : اى سگ ملعون و طرد شدهء بارگاه الهى جواب مرا بگو ، راست بگو ، با دروغ بىفروغت مرا فريب مده . بگو ببينم : تو كه دشمن سر سخت بيدارى فرزندان آدمى ، چرا مرا بيدار كردى ؟ مثل تو همان خشخاش خواب آور است ، تو همان شراب پليدى كه عقل و دانش را از مغز انسانى مىربايى : اكنون محاصره ات كرده‌ام ، حيله گرىهاى نابه كارانه ات را كنار بگذار و راست بگو . من اين مقدار مىفهمم كه از هر كس آن چه را كه طبع و خوى او مقتضى است توقع داشته باشم آيا مىتوان از سركهء ترش توقع شيرينى شكر داشت ؟ آيا از مرد نابه كار مىتوان انتظار سربازى توانا داشت ؟ من آن گبر بد بخت نيستم كه بت را به جاى حق يا آيتى از حق بگيرم و بپرستم . كدامين خردمند آگاه تا كنون از سرگين توقع بوى مشگ داشته است ؟ احمق است آن كسى كه در آب جو دنبال خشت خشك مىگردد . ابله آن كه از دزد توقع پاسبانى داشته و كار نكرده مطالبهء مزد مىكند . شيطان آن گاه بيدار كردن به نماز\r\n","description":"","footnote":"","page_name":" 283 ","page_number":287},
  {"content":"\r\n\r\n\r\nراست گفتن ابليس مكر خود را با معاويه\r\n\r\n( ( 2764 ) ) گفت بسيار آن بليس از مكر و غدر\r\nمير ازو نشنيد و كرد استيز و نكر\r\n( ( 2765 ) ) از بن دندان به گفتن بهر آن\r\nكردمت بيدار مىدان اى فلان\r\n( ( 2766 ) ) تا رسى اندر جماعت در نماز\r\nاز پس پيغمبر دولت فراز\r\n( ( 2768 ) ) از غبين و درد رفتى اشكها\r\nاز دو چشم تو مثال مشكها\r\n( ( 2770 ) ) از غبين و درد بودى صد نماز\r\nكو نماز و فروغ آن نياز\r\n( ( 2769 ) ) ذوق دارد هر كس در طاعتى\r\nلا جرم نشكيبد از وى ساعتى\r\n( ( 2770 ) ) از غبين و درد بودى صد نماز\r\nكو نماز و كو فروغ آن نياز\r\n\r\nتأسف بر فوت اطاعت خود اطاعت با ارزشى است\r\nكارى كه بايستى با اجزاء و شرايط معينى به عنوان وظيفه انجام بگيرد ، ممكن است انگيزه هاى گوناگونى داشته باشد :\r\n1 - سود شخصى .\r\n2 - سود نوعى .\r\n3 - سود مادى .\r\n4 - سود معنوى .\r\n5 - محبوبيت خود تكليف .\r\n6 - ضرر ترك تكليف .\r\n7 - عادت .\r\n8 - ارضاى وجدان .\r\n","description":"","footnote":"","page_name":" 284 ","page_number":288},
  {"content":"\r\n\r\n9 - درك محبوبيت ملاك و علت تكليف . . . اين انگيزه ها و تكليف و كميت آنها وابسته به شخصيت انجام دهندهء تكليف است ، هر چه كه شخصيت انسانى رشد يافته تر ، انگيزهء تكليفى كه به جاى مىآورد عميقتر و روحانىتر خواهد بود . انگيزه هاى 1 و 3 و 6 و 7 بسيار سطحى و مىتوان گفت : داراى ارزش انسانى نمىباشند . نتيجهء انجام يا ترك تكليف كه انگيزه اش يكى از امور مزبوره باشد ، جز در ( خود طبيعى ) انعكاسى نخواهد داشت ، در مرحلهء تكامل شخصيت ، سود نوعى در مرتبهء پايين و درك محبوبيت و علت تكليف در عالىترين مرتبه قرار مىگيرد ، در اين مراحل است كه انسان تكليف را در خارج از انگيزگى ( خود طبيعى ) انجام مىدهد ، اين ( خود ايده آل ) است كه او را بانجام وظيفه تحريك مىكند ، تحريك ( خود ايده آل ) همواره در نتيجهء درك اين حقيقت است كه انجام وظيفه و احترام بر وظيفه جزء يا شرط يا موتور محرك شخصيت او در حركت به سوى ابديت مىباشد . بنا بر اين توجه به فوت انجام وظيفه ، توجه به وارد شدن نقص و ركود به ( خود ايده آل ) است . تأسف توليد شده در نتيجهء فوت وظيفه همانند موتور اولى است كه او را به سوى تحقق بخشيدن به ( خود ايده آل ) به حركت در آورده است ، لذا مىتوان با صراحت و قاطعيت گفت : تأسف و اندوهى كه از ترك يك وظيفه به انسان رخ مىدهد ، خود يك حالت محرك روانى است كه مانند ساير اطاعات و وظايف مطلوب است .\r\nتفسير ابيات\r\nشيطان سخنان فريبنده ى زياد گفت ، اما معاويه هيچ يك از آنها را نپذيرفته به ستيزه و پيكار خود ادامه داد .\r\nشيطان كه ديد : چاره‌اى ندارد ، از ته دل و با كمال خلوص گفت : مىدانى براى چه تو را بيدار كردم ؟ به اين جهت كه بيدار شوى و به روى و به نماز جماعت پيامبر اكرم برسى ، زيرا اگر خواب بر تو غلبه مىكرد و نماز از تو فوت مىگشت ، دنياى\r\n","description":"","footnote":"","page_name":" 285 ","page_number":289},
  {"content":"\r\nروشن در مقابل ديده گانت تيره و تار گشته و از مغبون شدن و احساس درد ترك نماز چشمهايت مانند مشگ ، اشكها سرازير مىكرد و خود احساس مغبون شدن و اندوه اين كه چه شد آن نماز و چه شد فروغ نياز به درگاه الهى ؟ مانند صد نماز براى تو مفيد بود ، زيرا هر كس براى خود ذوقى در به جا آوردن تكليف به دست آورده است به طورى كه نمىتواند تحمل ترك وظيفه را داشته باشد .\r\n","description":"","footnote":"","page_name":" 286 ","page_number":290},
  {"content":"\r\n\r\n\r\nفضيلت حسرت خوردن آن شخص بر فوت نماز جماعت\r\n\r\n( ( 2771 ) ) آن يكى مىرفت در مسجد درون\r\nمردم از مسجد همىآمد برون\r\n( ( 2772 ) ) گشت پرسان كه جماعت را چه بود\r\nكه ز مسجد مىبرون آيند زود ؟\r\n( ( 2773 ) ) آن يكى گفتش كه پيغمبر نماز\r\nبا جماعت كرد و فارغ شد ز راز\r\n( ( 2774 ) ) تو كجا در مىروى اى مرد خام\r\nچون كه پيغمبر بدادست السلام\r\n( ( 2775 ) ) گفت آه و دود از او آمد برون\r\nآه او مىداد از دل بوى خون\r\n( ( 2776 ) ) آن يكى از جمع گفت اين آه را\r\nتو به من ده آن نماز من تو را\r\n( ( 2777 ) ) گفت دادم آه و پذرفتم نماز\r\nاو ستد آن آه را با صد نياز\r\nبا نياز و با تضرّع باز گشت\r\nباز بود و در پى شهباز گشت\r\n( ( 2778 ) ) شب به خواب اندر بگفتش هاتفى\r\nكه خريدى آب حيوان و شفى\r\n( ( 2779 ) ) حرمت اين اختيار و اين دخول\r\nشد نماز جملهء خلقان قبول\r\n\r\nتفسير ابيات\r\nيكى از مسلمانان مىخواست براى اداى نماز وارد مسجد شود ، وقتى به نزديكى مسجد رسيد ، ديد : مردم در حال بيرون آمدن هستند ، از يكى از آنان پرسيد كه چه شده ؟ كه مردم همه بيرون مىآيند ؟ آن شخص جواب داد : پيامبر نماز جماعت را خواند و فارغ شد و مردم متفرق مىشوند و تو اى مرد خام با اين كه پيامبر سلام نماز را داده و به پايان رسانيده است كجا مىروى ؟ آن مرد عقب مانده وقتى كه تمام شدن نماز را شنيد آهى كشيد و دود از دل بر آورد ، آه او بوى خون دلش را منتشر مىكرد . شخصى از ميان آن جمعيت گفت : تو آن آه سوزانت را به من بده ، من نمازى را كه گذارده‌ام به تو ببخشم ، مرد عقب مانده قبول كرد و گفت : « آه من از آن تو ، نماز تو از آن من . » اين را گفت و برگشت ، اما چگونه برگشت\r\n","description":"","footnote":"","page_name":" 287 ","page_number":291},
  {"content":"\r\nاو وقتى كه رهسپار مسجد شد ، بازى بود كه پس از آن آه سوزان به مقام و شاهباز روحانيت رهسپار شد . همان شب در عالم رؤيا هاتفى به او گفت : خوشا به حال روحانىات كه آب حيات و شفا دهنده را پيدا كردى در آن روز به بركت اختيار آه اسف انگير و سپس به جهت گذشت از مقام روحانى آن آه در مقابل نماز كس ديگر ، نماز همهء آنها مقبول درگاه الهى گشت .\r\n","description":"","footnote":"","page_name":" 288 ","page_number":292},
  {"content":"\r\n\r\n\r\nتتمهء اقرار ابليس با معاويه مكر و فريب خود را\r\n\r\n( ( 2780 ) ) پس عزازيلش بگفت اى مير راد\r\nمكر خود اندر ميان بايد نهاد\r\n( ( 2781 ) ) گر نمازت فوت مىشد آن زمان\r\nمىزدى از درد دل آه و فغان\r\n( ( 2782 ) ) آن تأسف و آن فغان و آن نياز\r\nدر گذشتى از دو صد ذكر و نماز\r\n( ( 2783 ) ) من تو را بيدار كردم از نهيب\r\nتا نسوزاند چنين آهى حجيب\r\n( ( 2784 ) ) تا چنان آهى نباشد مر ترا\r\nتا بدان راهى نباشد مر ترا\r\n( ( 2785 ) ) من حسودم از حسد كردم چنين\r\nمن عدوم كار من مكرست و كين\r\n\r\nتفسير ابيات\r\nبار ديگر شيطان به معاويه مىگويد : مجبورم مكر و حيله‌اى را كه با تو به راه انداخته‌ام باز گو كنم . اگر من تو را براى نماز بيدار نمىكردم ، نماز تو فوت مىشد و از درد دل آه و افغانها سر مىدادى ، تأسف و افغان و نيازى كه از تو به جهت فوت شدن نماز صورت مىگرفت ، از صد ذكر و نماز بالاتر بود ، من تو را با نهيب خود بيدار كردم تا آه سوزانت حجابها را نسوزاند و به وسيله آن آه ، راهى به روحانيت باز نكنى ، اين است كار من ، من حسودم ، من دشمن فرزندان آدم هستم ، كار من كينه و مكر و حيله پردازى است .\r\n","description":"","footnote":"","page_name":" 289 ","page_number":293},
  {"content":"\r\n\r\n\r\nتصديق كردن معاويه ابليس را در آن قول\r\n\r\n( ( 2786 ) ) گفت اكنون راست گفتى صادقى\r\nاز تو اين آيد تو اين را لايقى\r\n( ( 2787 ) ) عنكبوتى تو مگس دارى شكار\r\nمن نِيَم اى سگ مگس زحمت ميار\r\n( ( 2788 ) ) باز اسپيدم شكارم شه كند\r\nعنكبوتى كى بگرد من تند ؟\r\nكار تو اين است اى دزد لعين\r\nسوى دوغ آرى مگس را ز انگبين\r\n( ( 2790 ) ) ور بخوانى تو به سوى انگبين\r\nهم دروغ و دوغ باشد آن يقين\r\n( ( 2791 ) ) تو مرا بيدار كردى خواب بود\r\nتو نمودى كشتى آن گرداب بود\r\n2792 تو در اين خيرم از آن مىخواندى\r\nتا مرا از خير بهتر راندى\r\n\r\nتفسير ابيات\r\nمعاويه در مقام تصديق شيطان مىگويد : راست گفتى ، تو شايستهء همان مكرى و فريب دادن هستى كه گفتى . اما مثل تو همان مثل عنكبوت است كه مگسها را مىتواند شكار كند ، اى سگ پليد من مگس ناتوان نيستم ، خود را به زحمت مينداز من آن بازم كه فقط شاه مرا شكار مىكند . كى مىتواند عنكبوتى مانند تو ، به دور وجودم تار حيله بتند ؟ [ البته چنان كه در اوايل مبحث معاويه و شيطان گفتيم اين همه مطالب و معرفى شخصيتها در ابيات جلال الدين ، جنبهء صحنه سازى دارد و يا كلياتى است كه ممكن است به اشخاص داستان منطبق نشود . ما مىدانيم كه نه شيطان صلاحيت بعضى از آن مطالب را داشت كه در ابيات جلال الدين ديده مىشود و نه معاويه آن باز بلند پرواز است كه شكار عالم ربوبى شود . معاويه همان بود كه خلافت الهى را به سلطنت كسرى و قيصر تبديل كرد . نژاد پرستى را بر ايده ئولوژى اسلام ترجيح داد . يزيد فرزند پليدش را به جوامع اسلامى مسلط ساخت و معاهده ها با حسن بن على عليه السلام بست و پاى مالش كرد و . . . 
  ] اى دزد ملعون كار تو اين است كه\r\n","description":"","footnote":"","page_name":" 290 ","page_number":294},
  {"content":"\r\nمگسهاى ناتوان را با مكر و حيله از انگبين جدا كرده به سوى دوغ بكشانى . اگر مىتوانى برو دنبال مگسگيرى و مگسهاى بىنوا را به سوى دوغ دعوت كن . اگر هم ظاهر سخن تو اين باشد كه مىخواهى به سوى انگبين دعوت كنى . به طور يقين آن انگبين نيست . بلكه دوغ است و دروغ . تو كه مرا بيدار كردى در حقيقت آن كار تو بيدار كردن نبود ، بلكه بخواب بردن بود . تو به من كشتى نشان دادى ، ولى آن كشتى نبود ، بلكه عين گرداب مهلك بود . تو مرا به نماز كه خير است بدان جهت بيدار كردى تا از تأسف از فوت نماز كه خير بهتر است باز بمانم .\r\n","description":"","footnote":"","page_name":" 291 ","page_number":295},
  {"content":"\r\n\r\nگريختن دزد از دست صاحب خانه به آواز شخص ديگر\r\n\r\n( ( 2793 ) ) اين بدان ماند كه شخصى دزد ديد\r\nدر وثاق اندر پى او مىدويد\r\n( ( 2794 ) ) تا دو سه ميدان دويد اندر پِيَش\r\nتا در افكند از تعب اندر خويش\r\n( ( 2795 ) ) اندر آن حمله كه نزديك آمدش\r\nتا به دو اندر جهد دريابدش\r\n( ( 2796 ) ) دزد ديگر بانگ كردش كه بيا\r\nتا ببينى اين علامات بلا\r\n( ( 2797 ) ) زود باش و باز گرد اى مرد كار\r\nتا ببينى حال از اين جا زار زار\r\nچون شنيد اين مرد گشت انديشناك\r\nگفت با خود گشته گير اين جامه چاك\r\n( ( 2798 ) ) گفت باشد كان طرف دزدى بود\r\nگر نگردم زود او بر من دود\r\n( ( 2799 ) ) بر زن و فرزند من دستى زند\r\nبستن اين دزد سودم كى كند ؟\r\n( ( 2800 ) ) اين مسلمان از كرم مىخواندم\r\nگر نگردم زود پيش آيد ندم\r\n( ( 2801 ) ) بر اميد شفقت آن نيك خواه\r\nدزد را بگذاشت تا آمد به راه\r\n( ( 2802 ) ) گفت اى يار نكو احوال چيست\r\nاين فغان و بانگ تو از دست كيست\r\n( ( 2803 ) ) گفت اينك بين نشان پاى دزد\r\nكاين طرف رفته است دزد زن به مزد\r\n( ( 2804 ) ) نك نشان پاى دزد قلتبان\r\nدر پى او رو بدين نقش و نشان\r\n( ( 2805 ) ) گفت اى ابله چه مىگويى مرا\r\nمن گرفته بودم آخر مر و را\r\n( ( 2806 ) ) دزد را از بانگ تو بگذاشتم\r\nمن تو خر را آدمى پنداشتم\r\n( ( 2807 ) ) اين چه ژاژ است و چه هرزه‌اى فلان\r\nمن حقيقت يافتم چبود نشان\r\n( ( 2808 ) ) گفت من از حق نشانت مىدهم\r\nاين نشان است از حقيقت آگهم\r\n( ( 2809 ) ) گفت طرّارى تو با خود ابلهى\r\nبلكه تو دزدى و زين حال آگهى\r\n( ( 2810 ) ) خصم خود را مىكشيدم موكشان\r\nتو رهانيدى و را كاينك نشان\r\n( ( 2811 ) ) تو جهت گو من برونم از جهات\r\nدر وصال آيات گو يا بيّنات\r\n( ( 2812 ) ) صنع بيند مرد محجوب از صفات\r\nدر صفات آن است كو گم كرد ذات\r\n( ( 2813 ) ) واصلان چون غرق ذاتند اى پسر\r\nكى كنند اندر صفات او نظر\r\n\r\n","description":"","footnote":"","page_name":" 292 ","page_number":296},
  {"content":"\r\n\r\n\r\n\r\n( ( 2814 ) ) چون كه اندر قعر جو باشد سرت\r\nكى به رنگ آب افتد منظرت ؟\r\n( ( 2815 ) ) ور به رنگ آب باز آيى ز قعر\r\nپس پلاسى بستدى دادى تو شعر\r\n( ( 2816 ) ) طاقت عامه گناه خاصگان\r\nوصلت عامه حجاب خاص دان\r\n( ( 2817 ) ) گر وزيرى را كند شه محتسب\r\nشه عدوى او بود نبود محب\r\n( ( 2818 ) ) هم گناهى كرده باشد آن وزير\r\nبىسبب نبود تغير ناگزير\r\n( ( 2819 ) ) آن كه ز اول محتسب بد خود و را\r\nبخت و روزى آن بُدست از ابتدا\r\n( ( 2820 ) ) ليك آن كاول وزير شه بُدست\r\nمحتسب كردن سبب فعل بدست\r\n( ( 2821 ) ) چون تو را شه ز آستانه پيش خواند\r\nباز سوى آستانه باز راند\r\n( ( 2822 ) ) تو يقين مىدان كه جرمى كرده اى\r\nجبر را از جهل پيش آورده اى\r\n( ( 2823 ) ) كه مرا روزى و قسمت اين بُدست\r\nپس چرا دى بود آن دولت بدست\r\n( ( 2824 ) ) قسمت خود ، خود بريدى تو ز جهل\r\nقسمت خود را فزايد مرد اهل\r\n\r\nآيه\r\n« إِنَّ الله لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ 13 : 11 . . . » ( 1 )  خداوند وضع قومى را تغيير نمىدهد مگر اين كه آنها وضع خودشان را تغيير بدهند . )\r\nروايت\r\n« حسنات الابرار سيئات المقربين . » ( 2 )  ( نيكويىهاى نيكو كاران مانند گناهانى است كه از مقربين درگاه الهى صادر شود . )\r\n","description":"","footnote":" ( 1 ) سوره رعد ، آيهء 11 . .  ( 2 ) بعضى از محدثين عقيده مندند كه اين حديث صحت ندارد ، ولى مىتوان احاديثى را به اين مضمون مشاهده كرد كه : به جهت اختلاف موقعيت اشخاص از نظر رشد شخصيت ، ارزش اعمال آنها كاملًا متفاوت است ، چنان كه در داستان موسى و شبان مشروحاً متذكر شديم . . ","page_name":" 293 ","page_number":297},
  {"content":"\r\n\r\n\r\n( ( 2812 ) ) صنع بيند مرد محجوب از صفات\r\nدر صفات آن است كو گم كرد ذات\r\n\r\nكسى كه خود حق را نمىبيند در نشانه ها و صفات او درمانده است\r\nاين هم يك اصل كلى است كه جلال الدين گوشزد مىكند كه : هر چه انسان از مقام شامخ ربوبى و بارگاه جلال الدين و جمال ايزدى دور تر باشد ، ديده گان او جز مصنوع و صفاتش را كه جهان هستى جلوه گاه آنها است چيزى را نخواهد ديد .\r\nبيان كلى اين اصل را مىتوان چنين گفت : اگر براى يك انسان حقيقتى مطرح شود و او خود را مجبور بدرك و تحصيل آن بداند ، مسلم است كه در جستجوى آن حقيقت بر آمده و تمايل واقعى او اين است كه حقيقت مفروضه را به دست بياورد ، حال اگر فرض كنيم : حقيقت مطلوب به جهت عواملى به طور معين و مشخص در دسترس او قرار نمىگيرد ، ولى آن حقيقت داراى آثار و نشانه هايى است كه مىتواند در اختيار او قرار بگيرد ، بدون ترديد آثار و نشانه هاى آن حقيقت ، مطلوب آن شخص خواهد بود ، زيرا اثر و نشانه نمونه‌اى از آن حقيقت را براى او مطرح خواهد كرد . اگر بخواهيم يك مثال نزديك و روشن براى اين اصل پيدا كنيم ، مىتوانيم روح و ساير اعضاء و اجزاء انسانى را كه نشانى از روح دارد در نظر بگيريم . شما اگر به يك آدم كاملًا عامى بگوييد : « تو كيستى ؟ » فورا اعضاى ظاهريش را مانند چشم و گوش و دست و پا و سر به نظر آورده ، مجموع اعضاى ظاهرى خود را به شما نشان خواهد داد . اگر سؤال مزبور ( تو كيستى ؟ ) را به يك انسان داناتر مطرح كنيد ، در پاسخ شما به اضافهء اعضاى ظاهرى ، احساسات و تعقل و وجدان و خيالات و هدف گيرىهاى زندگانىاش را هم به شما مطرح خواهد كرد . اگر همين سؤال را از شخص ديگرى كه داناتر از دو نفر اولى است ، بكنيد ، او اعصاب دقيق و سلولهاى مغزى و عناصر شخصيت و موجودىهاى ناخود آگاه خود را هم بواحدهاى تعريف دو نفر اولى اضافه خواهد كرد و اما اگر از يك انسان روان شناس و متفكر بپرسيد : « تو كيستى ؟ » اولًا اين بيت را\r\n","description":"","footnote":"","page_name":" 294 ","page_number":298},
  {"content":"\r\nبه شما خواهد خواند :\r\n\r\nحيران شده‌ام كه ميل جان با من چيست\r\nو اندر گل تيره اين دل روشن چيست\r\nعمريست هزار بار من گويم و من\r\nمن گويم و ليك مىندانم من چيست\r\n\r\nسپس شروع مىكند :\r\n\r\nتن ز جان و جان ز تن مستور نيست\r\nليك كس را ديد جان دستور نيست\r\nقبلهء جان را چو پنهان كرده اند\r\nهر كسى رو جانبى آورده اند\r\n\r\nپس از آن اگر ديد شما كه سؤال مزبور را از او كرده‌ايد اهل فهم و دانش هستيد زبانش باز مىشود :\r\nآقاى عزيز مگر من توانسته‌ام من يا روح را در آيينهء ذهن به وسيله مشاعر و ادراكات طبيعىام منعكس بسازم تا بتوانم آن عكس را به شما معرفى كنم ؟ هر وقت كه مىخواستم صورتى از من براى خود بكشم ، مىديدم مجبورم آن « من » را از جويبار حركت كنار كشيده خشكش كنم ، لذا يقين پيدا كردم كه من هرگز با صورت حصولى من يا روح روبه رو نخواهم گشت ، ولى با اين حال نه تنها مايوس از ديدار خودم نگشتم ، بلكه راه حقيقى درك « من » را پيدا نمودم . درك « من » كه آن را گاهى علم حضورى و گاهى خود هشيارى و گاه ديگر خود آگاهى مىگويند ، هرگز در دو نفر شبيه به يكديگر نيست ، من به شما بگويم : « من كيستم » ، ولى يقين بدانيد كه من آن نيستم كه براى شما مطرح كرده‌ام .\r\nآگاهى من به ذات « من » ، تا اين جا با شما يكسان هستم ، اما آن چه كه در مورد آگاهى خودم است كاملًا مخصوص به « من » است كه به هيچ وجه قابل بيان نيست ، ولى با اين حال در مىيابم كه آن « من » است كه هزاران قاره هاى گسترده و درياهاى بىكران و متلاطم و معلومات و واقعيات در آن جاى مىگيرد ، با اين حال نه ثقلى احساس مىكند ، نه فضايش پر مىشود ، نه تزاحمى در او وجود دارد .\r\n","description":"","footnote":"","page_name":" 295 ","page_number":299},
  {"content":"\r\nاين شخص چهارم در بارهء خود از روى حقيقت با شما سخن مىگويد : در صورتى كه سه نفر اولى هر چه مىگفتند مربوط به كالبد و آثار و نشانه هاى حقيقت با خود شما صحبت مىكردند .\r\nاگر بخواهيم اين اصل را كه كاملًا صحيح است به مضمون بيت مورد نقد و تحليل تطبيق كنيم ، بايستى با دقت كامل اين كار را انجام بدهيم ، زيرا درست است كه :\r\n\r\nجمعى ز كتاب و سخنت مىجويند\r\nجمعى ز گل و نسترنت مىجويند\r\nآسوده جماعتى كه دل از همه چيز\r\nبر تافته از خويشتنت مىجويند\r\n\r\nنيز چنان كه در دعاى عرفه از حسين بن على عليه السلام منقول است كه در نيايش خود مىگويد :\r\n« الهى ترددى فى الاثار يوجب بعد المزار . . » .\r\n( پروردگارا تردد و نظاره در آثار صنع تو آن حقيقت را كه بايستى به لقا و ديدارش موفق شوم از من دور مىسازد ) .\r\nولى اين نكته را هم نبايستى فراموش كنيم كه ذات پاك ربوبى نه قابل درك است و نه قابل وصول ، بلكه آن اندازه مىتوانيم تكامل پيدا كنيم كه از قلمرو مصنوعات و آثارش بالاتر رفته و به حوزهء بارگاه ربوبىاش وارد شويم ، آن جا است كه از نعمت عظماى آزادى حقيقى و لقاء اللَّه بهره مند مىگرديم و از نشان و جلوگاه صفات او بىنياز مىشويم .\r\n","description":"","footnote":"","page_name":" 296 ","page_number":300},
  {"content":"\r\n\r\n\r\n( ( 2822 ) ) تو يقين مىدان كه جرمى كرده اى\r\nجبر را از جهل پيش آورده اى\r\n\r\nآيا امكان تغييرات در روان انسانى كه منشأ كارهاى مختلف است خود دليل اختيار است ؟\r\nدر مجلدات گذشته جلال الدين بارها نظريهء جبر را تاييد و دلايل مختلفى براى آن آورده است ، چنان كه در بارهء اختيار نيز دلايل و شواهد قابل توجهى را متذكر شده است ، در دفتر پنجم جلال الدين در اثبات اختيار داد سخن مىدهد و به اصطلاح مطلب را تا حد نصاب كاوش مىرساند ، و گاهى هم كسب اشعرى و امر بين الامرين اهل بيت عصمت عليه السلام را مطرح مىكند . در بعضى از ابيات هم مسئله جبر و اختيار را از حيطهء ادراكات و مباحث معمولى بالاتر مىبرد و مىگويد :\r\n\r\n« ور بود اين جبر ، جبر عامه نيست\r\nجبرِ آن امّاره خودكامه نيست »\r\n\r\nدر بعضى از موارد ديگر مطالب مشتبه مىگويد . اين نوسان و تلاطم در بحث جبر و اختيار ، ناشى از همان روحيهء استثنايى جلال الدين است كه به جوشش درونى خود آن اندازه اطمينان داشته كه هر گونه تضاد و تناقض گويى را زير پاى خود مىديده است .\r\nبه هر حال در بيت فوق جبر را محكوم مىكند و مىگويد : اگر تو بگويى كه رانده شدن من از پيشگاه محبوب يك حادثهء جبرى بوده است ، چرا پيش از اين داراى آن دولت و عظمت بودى ؟ اين استدلال براى ضد جبر ( اختيار ) سطحى به نظر مىرسد ، زيرا اگر آن شخص بگويد :\r\nتغيير حالات در نتيجهء تغير علل جبرى بوده كه مجموعاً به عنوان يك واحد\r\n","description":"","footnote":"","page_name":" 297 ","page_number":301},
  {"content":"\r\n\r\nسر نوشت حتمى براى من ثبت شده است ، احتياج به پاسخ دقيقتر و عالىتر دارد و مجرد دگرگونى احوال انسانى دلالتى بر اختيار ندارد .\r\nتفسير ابيات\r\n[ براى اين كه معناى تحريك براى بيدارى از طرف موجودات پليد كه آدمى را در خواب غوطه ور مىسازد ، درست قابل درك شما ، شود مثالى مىآورم 
  ] :\r\nشخصى در پستو ( يا حصار ) خانه اش دزدى ديد و به دنبال او چند ميدان دويد تا دزد را از خستگى غرق عرق كرد ، نزديك بود كه صاحب خانه با يك حملهء ديگر او را دريافته و گرفتارش كند ، ناگهان دزد ديگرى فرياد زد كه بيا ، من نشان پاى دزد را به تو بنمايم زود باش ، اى مرد كار بر گرد ، تا وضع نابه سامان را ببينى . وقتى كه صاحب خانه فرياد آن دزد را شنيد بانديشه فرو رفت و گفت : اين دزد جامه چاك گرفتار شده است ، شايد آن طرف دزدى باشد كه اگر فورا به دو نرسم ، بزن و فرزندم مسلط مىشود ، آن گاه بستن دست و پاى اين دزد چه سودى براى من خواهد داشت .\r\nآن صدا كننده كه مرد مسلمانى است از روى راد مردى و كرم مرا صدا مىكند ، اگر دعوت او را اجابت نكنم در پشيمانى غوطه ور خواهم گشت . به اميد مهربانى و شفقت آن مرد [ دزد ديگر كه بىنوا صاحب خانه او را شخص نيكو خواه مىپنداشت 
  ] دزدى را كه نزديك بود گرفتارش كند رها ساخت و برگشت و به سوى آن صدا كننده . به او گفت : اين صدا و افغان براى چيست ؟ چه شده ؟ آن شخص ( دزد ) به او گفت : اين كه با دقت ببين ، اين نشان پاى آن دزد نابه كار است . معطل مباش ، زود دنبال اين نقش و نشان را بگير و برو . صاحب خانه مىگويد : احمق چه مىگويى ؟ من خود آن دزد را پيدا كرده بودم ، تو بانگ زدى رهايش ساختم ، من گمان مىكردم تو هم آدمى ، نمىدانستم تو خرى ، اين چه ياوه گويى است ، من حقيقت را پيدا كرده بودم ، تو به من نشان پا را معرفى مىكنى ؟ دزد مىگويد : من نشانى از حقيقت به تو دادم ، خود اين نشان مىگويد : من آگاهى به حقيقت دارم . صاحب خانه مىگويد : تو يا از آن شيادهاى\r\n","description":"","footnote":"","page_name":" 298 ","page_number":302},
  {"content":"\r\nحيله گرى ، يا مرد احمقى ، بلكه تو خود دزد ديگرى بوده از اين حال آگاهى دارى [ نقشه‌اى كه در كار است تو خود آگاه و بازيگر همين نقش هستى 
  ] من داشتم دزد خانه‌ام را موكشان مىكشيدم ، تو او را از دست من گرفتى و مرا با اين حيله كه بيا نشان پاى دزد را پيدا كرده‌ام مرا فريفتى ؟ تو جهت و نشان كار خود را مىگويى ، در حالى كه من به ما فوق جهت و نشان رسيده بودم من كه به خود مطلوب و اصل شده بودم ، نشانه و دليل چه فايده‌اى داشت ؟ آرى انسانى كه در مقابل حقيقت در پشت پرده پوشيده شده است ، اثر و صفات آن حقيقت را مىجويد ، كسى كه ذات را گم كرده و به صفات آن ذات دل خوش مىكند . آن مردان الهى كه حقيقت را دريافته و در بارگاه ذات حضور يافته‌اند ، نظرى به صفات آن حقيقت نخواهند داشت . تو در آن هنگام كه سر به قعر جو فرو برده و در ذات آب غوطه ور شدى ، هرگز ديده گان تو رنگ آب را نخواهد ديد .\r\nاگر پس از فرو رفتن در خود آب سربلند كنى و به رنگ آب نظاره كنى ، مانند اين است كه ابريشمى داده و پلاسى به جاى آن گرفته‌اى . اطاعتى كه عاميان انجام مىدهند ، با نظر به مقام والاى خواص ، آن اطاعت گناه است ، آن چه را كه عالميان وصال مىدانند براى خواص حجاب و فراق است .\r\nاگر پادشاه وزيرى را داروغه كند ، اگر چه داروغه بودن خود منصبى است ، ولى داروغه بودن منصبى پايينتر از وزارت است ، لذا نشاندن وزير به آن منصب از روى عداوت پادشاه مىباشد ، نه از روى محبتش و اين تنزل در درجه مسلماً معلول يك علت است ، زيرا هيچ تغييرى بدون علت صورت نمىگيرد . كسى كه از اول مقام داروغگى داشته است ، اين از ابتداء مقام بخت و نصيب او بوده است .\r\nاما آن شخص كه از اول وزير پادشاه بوده ، سپس\r\n","description":"","footnote":"","page_name":" 299 ","page_number":303},
  {"content":"\r\nبه درجهء داروغگى تنزل يافته است بدون ترديد كار بدى انجام داده است تا شايستهء چنين تنزل گشته است . در آن هنگام كه شاه تو را از آستانه جلوتر مىخواند ، يعنى مقام قرب بيشترى به تو مىدهد ، سپس باز تو را به طرف آستانه مىراند ، يقين بدان كه گناهى مرتكب شده‌اى ، آن گاه نادانى تو باعث مىشود كه اين تحولات را به جبر نسبت بدهى و بگويى كه قسمت و روزى من همين بوده است و مىبايست اين تنزل صورت بگيرد . اى نادان اگر چنين است كه تو مىگويى ، پس چرا در گذشته داراى دولت و وزارت بودى ؟ آرى تويى كه قسمت خود را از دست دادى . چنان كه مردان شايسته قسمت خود را تكامل داده و بر آن مىفزايند .\r\n","description":"","footnote":"","page_name":" 300 ","page_number":304},
  {"content":"\r\n\r\nقصه منافقان و مسجد ضرار ساختن ايشان\r\n\r\n( ( 2825 ) ) يك مثال ديگر اندر كج روى\r\nشايد ار از نقل قرآن بشنوى\r\n( ( 2826 ) ) اين چنين كژ بازيى در جفت و طاق\r\nبا نبى مىساختند اهل نفاق\r\n( ( 2827 ) ) كز براى عزّ دين احمدى\r\nمسجدى سازيم و بود آن مرتدى\r\n( ( 2828 ) ) اين چنين كژ بازيى مىباختند\r\nمسجدى جز مسجد او ساختند\r\n( ( 2829 ) ) فرش و سقف و قبه اش آراستند\r\nليك تفريق جماعت خواستند\r\n( ( 2830 ) ) نزد پيغمبر به لابه آمدند\r\nهمچو اشتر پيش او زانو زدند\r\n( ( 2831 ) ) كاى رسول حق براى محسنى\r\nسوى آن مسجد قدم رنجه كنى\r\n( ( 2832 ) ) تا مبارك گردد از اقدام تو\r\nتا قيامت تازه باد ايام تو\r\n( ( 2833 ) ) مسجد روز گل است و روز ابر\r\nمسجد روز ضرورت وقت فقر\r\n( ( 2834 ) ) تا غريبى يابد آن جا خير و جا\r\nتا فراوان گردد اين خدمت سرا\r\n( ( 2835 ) ) تا شعار دين شود بسيار و پر\r\nز انكه با ياران شود خوش كار مر\r\n( ( 2836 ) ) ساعتى آن جايگه تشريف ده\r\nتزكيهء ما كن ز ما تعريف ده\r\n( ( 2837 ) ) مسجد و اصحاب مسجد را نواز\r\nتو مهى ما شب دمى با ما بساز\r\n( ( 2838 ) ) تا شود شب از جمالت همچو روز\r\nاى جمالت آفتاب جان فروز\r\n( ( 2839 ) ) اى دريغا كان سخن از دل بدى\r\nتا مراد آن نفر حاصل شدى\r\n( ( 2840 ) ) لفظ كايد بىدل و جان از زبان\r\nهمچو سبزهء تون بود اى دوستان\r\n( ( 2841 ) ) هم ز دورش بنگر و اندر گذر\r\nخوردن و بو را نشايد اى پسر\r\n( ( 2842 ) ) سوى لطف بىوفايان هين مرو\r\nكان پل ويران بود نيكو شنو\r\n( ( 2843 ) ) گر قدم را جاهلى بر آن زند\r\nبشكند پل و آن قدم را بشكند\r\n( ( 2844 ) ) هر كجا لشكر شكسته مىشود\r\nاز دو سه سست مخنّث مىبود\r\n( ( 2845 ) ) در صف آيد با سلاح او مردوار\r\nدل بر او بنهند كاينك يار غار\r\n\r\n","description":"","footnote":"","page_name":" 301 ","page_number":305},
  {"content":"\r\n\r\n( ( 2846 ) ) رو بگرداند چو بيند زخمها\r\nرفتن او بشكند پشت تو را\r\n( ( 2847 ) ) اين دراز است و فراوان مىشود\r\nو آنچه مقصود است پنهان مىشود\r\n( ( 2849 ) ) آن رسولِ مهربانِ رحم كيش\r\nجز تبسّم جز بلى نآورد پيش\r\n( ( 2850 ) ) شكرهاى آن جماعت ياد كرد\r\nدر اجابت قاصدان را شاد كرد\r\n( ( 2851 ) ) مىنمود آن مكر ايشان پيش او\r\nيك به يك ز انسان كه اندر شير مو\r\n( ( 2852 ) ) موى را ناديده مىكرد آن لطيف\r\nشير را شاباش مىگفت آن ظريف\r\n( ( 2853 ) ) صد هزاران موى مكر و دمدمه\r\nچشم خوابانيد آن دم از همه\r\n( ( 2854 ) ) راست مىفرمود آن بحر كرم\r\nمن شما را از شما مشفقترم\r\n( ( 2855 ) ) من نشسته بر كنار آتشى\r\nبا فروغ و شعلهء بس ناخوشى\r\n( ( 2856 ) ) همچو پروانه شما آن سو دوان\r\nهر دو دست من شده پروانه ران\r\n( ( 2857 ) ) چون بر آن شد تا روان گردد رسول\r\nغيرت حق بانگ زد مشنو ز غول\r\n( ( 2858 ) ) كاين خبيثان مكر و حيلت كرده اند\r\nجمله مقلوب است آنچ آورده اند\r\n( ( 2859 ) ) قصد ايشان جز سيه رويى نبود\r\nخير دين كى جست ترسا و يهود\r\n( ( 2860 ) ) مسجدى بر جسر دوزخ ساختند\r\nبا خدا نرد دغاها باختند\r\n( ( 2861 ) ) قصدشان تفريق اصحاب رسول\r\nفضل حق را كى شناسد هر فضول\r\n( ( 2862 ) ) تا جهودى را ز شام اين جا كشند\r\nكه به وعظ او جهودان سر خوشند\r\n( ( 2863 ) ) گفت پيغمبر كه آرى ليك ما\r\nبر سر راهيم و بر عزم غزا\r\n( ( 2864 ) ) زين سفر چون باز گردم آن گهان\r\nسوى آن مسجد روان گردم روان\r\n( ( 2865 ) ) دفعشان گفت و به سوى غزو تاخت\r\nبا دغايان از دغا نردى بباخت\r\n( ( 2866 ) ) چون بيايد از غزا ياد آمدند\r\nطالب آن وعدهء ماضى شدند\r\n( ( 2867 ) ) گفت حقّش كى پيمبر فاش گو\r\nعذر آور جنگ باشد باش گو\r\n( ( 2868 ) ) گفت كاى قوم دغل خامش كنيد\r\nتا نگويم رازتان تن بر زنيد\r\n\r\n","description":"","footnote":"","page_name":" 302 ","page_number":306},
  {"content":"\r\n\r\n\r\n( ( 2869 ) ) چون نشانى چند از اسرارشان\r\nدر ميان آورد بد شد كارشان\r\n( ( 2870 ) ) قاصدان زو باز گشتند آن زمان\r\nحاش للَّه حاش للَّه دم زنان\r\n( ( 2871 ) ) هر منافق مصحفى زير بغل\r\nسوى پيغمبر بياورد از دغل\r\n( ( 2872 ) ) بهر سوگندان كه ايمان جنتى است\r\nز آنكه سوگندان كژان را سنتى است\r\n( ( 2873 ) ) چون ندارد مرد كژ در دين وفا\r\nهر زمانى بشكند سوگند را\r\n( ( 2874 ) ) راستان را حاجت سوگند نيست\r\nز انكه ايشان را دو چشم روشنى است\r\n( ( 2875 ) ) نقض ميثاق و عهود از احمقى است\r\nحفظ ايمان و وفا كار تقى است\r\n( ( 2876 ) ) گفت پيغمبر كه سوگند شما\r\nراست گيرم يا كه پيغام خدا ؟\r\n( ( 2881 ) ) مهر بر گوش شما بنهاد حق\r\nتا به آواز خدا نارد سبق\r\n( ( 2882 ) ) نك صريح آواز حق مىآيدم\r\nهمچو صاف از درد مىپالايدم\r\n( ( 2883 ) ) همچنان كه موسى از سوى درخت\r\nبانگ حق بشنيد كاى مسعود بخت\r\n( ( 2884 ) ) از درخت انى انا الله مىشنيد\r\nبا كلام انوار مىآمد پديد\r\n( ( 2885 ) ) چون ز نور وحى وا مىماندند\r\nباز نو سوگندها مىخواندند\r\n( ( 2886 ) ) چون خدا سوگند را خوانده سپر\r\nكى نهد اسپر ز كف پيكارگر\r\n( ( 2887 ) ) باز پيغمبر به تكذيب صريح\r\nقد كذبتم گفت با ايشان فصيح\r\n\r\nآيه\r\n« وَاَلَّذِينَ اِتَّخَذُوا مَسْجِداً ضِراراً وَكُفْراً وَتَفْرِيقاً بَيْنَ اَلْمُؤْمِنِينَ وَإِرْصاداً لِمَنْ حارَبَ الله وَرَسُولَه مِنْ قَبْلُ وَلَيَحْلِفُنَّ إِنْ أَرَدْنا إِلَّا اَلْحُسْنى وَالله يَشْهَدُ إِنَّهُمْ لَكاذِبُونَ . لا تَقُمْ فِيه أَبَداً ، لَمَسْجِدٌ أُسِّسَ عَلَى اَلتَّقْوى مِنْ أَوَّلِ\r\n","description":"","footnote":"","page_name":" 303 ","page_number":307},
  {"content":"\r\n« يَوْمٍ أَحَقُّ أَنْ تَقُومَ فِيه ، فِيه رِجالٌ يُحِبُّونَ أَنْ يَتَطَهَّرُوا وَالله يُحِبُّ اَلْمُطَّهِّرِينَ . أَفَمَنْ أَسَّسَ بُنْيانَه عَلى تَقْوى مِنَ الله وَرِضْوانٍ خَيْرٌ أَمْ مَنْ أَسَّسَ بُنْيانَه عَلى شَفا جُرُفٍ هارٍ فَانْهارَ بِه فِي نارِ جَهَنَّمَ وَالله لا يَهْدِي اَلْقَوْمَ اَلظَّالِمِينَ . لا يَزالُ بُنْيانُهُمُ اَلَّذِي بَنَوْا رِيبَةً فِي قُلُوبِهِمْ إِلَّا أَنْ تَقَطَّعَ قُلُوبُهُمْ وَالله عَلِيمٌ حَكِيمٌ . » 9 : 107 - 110 ( 1 )  ( آنان كه مسجدى اتخاذ [ بنا 
  ] كردند ، هدفشان ضرر وارد ساختن و كفر و پراكنده نمودن جامعهء با ايمان و كمين آماده كردن به كسانى است كه پيش از اين با خدا و رسولش محاربه داشتند ، اين مسجد سازان سوگند مىخورند كه ما جز نيكويى هدف ديگرى نداريم ، خدا شاهد است كه آنان دروغگويانند . هرگز در چنين مسجد قيام مكن [ عبادت خداوندى را انجام مده . 
  ] ) در آن مسجد شايسته است قيام كنى كه از اولين روز روى شالودهء تقوى بنا شده است . مردانى در آن مسجد وجود دارند كه واقعا دوست مىدارند خود را پاكيزه كنند ، خداوند پاك شدگان را دوست مىدارد . آن كسى كه بنيانش را بر مبناى تقوى الهى و رضاى او تأسيس كرده است بهتر است يا آن كس كه بنيانش بر لبهء سست رودخانه هاى كه به جهنم سرازير مىشود ؟ خداوند قوم ستمكار را دوست ندارد . آن بنايى كه بنيان گذارى كرده‌اند ، همواره در دلهاى آنان شك و وسوسه ايجاد خواهد كرد مگر آن كه دلهايشان بريده شود ، خداوند دانا و حكيم است .\r\n« اَلنَّبِيُّ أَوْلى بِالْمُؤْمِنِينَ مِنْ أَنْفُسِهِمْ 33 : 6 . . . » ( 2 )  ( پيامبر به مؤمنين سزاوارتر از خودشان مىباشد . ) « . . . حَرِيصٌ عَلَيْكُمْ بِالْمُؤْمِنِينَ رَؤُفٌ رَحِيمٌ . » 9 : 128 ( 3 ) \r\n« . . . حَرِيصٌ عَلَيْكُمْ بِالْمُؤْمِنِينَ رَؤُفٌ رَحِيمٌ . » 9 : 128 ( 4 )  پيامبر 
  ] به شما [ ايمان شما 
  ] حريص و به مردم با ايمان رؤوف و رحيم است . )\r\n","description":"","footnote":" ( 1 ) سوره توبه ، آيات 107 تا 110 . .  ( 2 ) سوره احزاب ، آيهء 33 . .  ( 3 ) سوره توبه ، آيهء 128 . .  ( 4 ) سوره توبه ، آيهء 128 . . ","page_name":" 304 ","page_number":308},
  {"content":"\r\n\r\nتوضيح\r\n- اين دو آيه مناسب با مصرع « من شما را از شما مشفقترم » به نظر مىرسد ، با اين بيان كه وقتى پيامبر بتواند از همه جهات به مؤمنين شايسته تر از خودشان باشد كه تمام موجوديت آنها را بداند و با منصب نبوتى كه دارد از تمام صلاح و فساد آنان آگاه باشد و رهبرى شان را به عهده بگيرد ، با اين فرض محبت و شفقت و روش عقلانى پيامبر در بارهء آنها كه متكى بواقعيات است كاملتر و حقيقىتر از محبت و شفقت و روش عقلانى آنان در بارهء خودشان خواهد بود .\r\nرؤوف و رحيم در آيهء دوم اگر چه به شكل افعل التفضيل نيست كه بتواند برترى را اثبات كند ، ولى با همان دليل عقلى كه در تفسير آيهء اول گفتيم ، آيهء دوم را هم مىتوان توضيح داد ، زيرا مسلماً رأفت و رحمت پيامبر بر مؤمنين مانند رافت و رحمت يك پدر و پسر يا دو برادر يا يك مادر و فرزند به يكديگر كه فقط از ( خود طبيعى ) سرچشمه مىگيرد نمىباشد ، بلكه پديده‌اى است ما فوق پديده هاى معمولى . مانند رأفت و رحمت خداوندى . » اِتَّخَذُوا أَيْمانَهُمْ جُنَّةً فَصَدُّوا عَنْ سَبِيلِ الله فَلَهُمْ عَذابٌ مُهِينٌ . » 58 : 16 ( 1 )  ( آنان سوگندهاى خود را سپرى [ در برابر تمايلات 
  ] قرار داده از راه خدا [ مردم را 
  ] باز مىدارند ، در نتيجه عذاب اهانت بارى در انتظار آنها است ) .\r\n« فَلَمَّا أَتاها نُودِيَ مِنْ شاطِئِ اَلْوادِ اَلأَيْمَنِ فِي اَلْبُقْعَةِ اَلْمُبارَكَةِ مِنَ اَلشَّجَرَةِ أَنْ يا مُوسى إِنِّي أَنَا الله رَبُّ اَلْعالَمِينَ . » 28 : 30 ( 2 )  ( هنگامى كه [ موسى عليه السلام 
  ] به طرف آن آتش آمد ، از جانب وادى ايمن در آن جايگاه مبارك [ كه دستور به موسى رسيد كه كفش از پاى در آورد 
  ] نزد آن درخت به او ندا شد : كه اى موسى ، منم خداوند رب العالمين . )\r\n","description":"","footnote":" ( 1 ) سوره مجادله آيهء 16 و سوره منافقون آيهء 2 . .  ( 2 ) سوره قصص ، آيهء 30 . . ","page_name":" 305 ","page_number":309},
  {"content":"\r\n\r\nمسجد ضرار چه بوده است ؟\r\nاهل حديث و تفسير تقريباً اتفاق نظر دارند در اين كه گروهى از طايفهء بنى عمرو بن عوف مسجدى به نام مسجد قبا ساختند ، از پيغمبر اكرم صلى الله عليه و آله التماس كردند كه در آن مسجد نماز بخواند ، پيغمبر هم التماس آنها را اجابت نموده در آن مسجد قبا نماز خواند . جمعى از بنى غنم بن عوف كه منافق بودند ، به بنيان گذاران قبا حسادت ورزيده در جنب مسجد قبا مسجد ديگرى ساختند و نظرشان ضرر زدن و پراكنده ساختن مؤمنين از مسجد قبا بود و ضمناً در انتظار ورود ابو عامر راهب بودند كه به آنان وعده كرده بود كه با سپاهى از روم به سوى آنها آمده و پيامبر را از مدينه بيرون كنند . وقتى كه اين منافقين مسجد را ساختند ، به سراغ پيامبر آمدند و آن حضرت در حال حركت به تبوك بود ، از پيامبر خواهش كردند كه بيايد و در مسجد آنان نماز بگذارد ، آن حضرت وعده داد كه پس از مراجعت از تبوك و رسيدن به مدينه در مسجد آنان نماز بخواند .\r\nآيات فوق نازل شده نيت پليد منافقين را به پيغمبر اكرم آشكار ساخت كه اينان نيت پاك ندارند و مقصودشان اضرار به مسلمين و تفرقه انداختن ميان آنان مىباشد . اين داستان مىرساند كه بهره بردارى از شعائر دينى در مسائل ضد دينى ، تاريخ بس طولانى دارد .\r\nچه درد بىدرمان است آن جنبهء حيوانى انسان كه با عظمتترين هدفها را وسيلهء اغراض شخصى خود قرار مىدهد .\r\nاو عدالت مىگويد ، غرضى جز شالوده ريزى پايه هاى محكمى براى ستم ندارد . از برابرى دم مىزند ، هدفى جز ايجاد نابرابرى و سلطهء مطلقه بر بىنوايان ندارد .\r\nداد و فرياد آزادى مىزند ، مقصودى جز آماده كردن گرانبارترين زنجير\r\n","description":"","footnote":"","page_name":" 306 ","page_number":310},
  {"content":"\r\n\r\nبردگى به گردن انسانها ندارد . شگفتآورتر اين است كه بعضى از متفكرين در اين موارد تقصير را به گردن خود دين مىاندازند ، مىگويند : دين در طول تاريخ وسيلهء استثمار بىنوايان بوده است ، دين بوده است كه ملتها را در مقابل زورگويان تخدير مىكرده است ، نقد زندگانى را براى خودشان و نسيهء فردا را براى بىنوايان تقسيم مىكردند .\r\nاگر اين استدلال صحيح باشد ، بايستى تمام حقايق با ارزش بشرى را محكوم بسازيم . مگر ادعاى دادگرى و برابرى و آزادى خواهى و دانش و سياست كه به قول ارسطو با عظمتترين علم و شغل انسانى است ، ( زيرا هدف علم سياست عالىترين هدف است كه زندگى مادى و معنوى بشرى را تنظيم مىنمايد . ) سرتاسر تاريخ را پر نكرده است ؟ مگر همين ادعاها موجب سلطه هاى مطلقه نشده است ؟ آيا مىتوان به جهت اين سوء استفاده ها كه از با ارزشترين حقايق بشرى صورت گرفته است ، آنها را محكوم بسازيم ؟\r\nتفسير ابيات\r\nداستان ديگرى در بارهء كجروى از قرآن مجيد براى شما نقل كنم : آن مردان منافق [ كه در حال مبارزه با خود و پيامبر بودند 
  ] در خيال خودشان بساط بازى پهن كرده جفت و طاق مىآوردند . نقشهء ظاهرىشان اين بود كه براى پيش برد و عزت دين محمد صلى الله عليه و آله مسجدى بنا خواهند كرد ، اما باطن اين نقشه شيطانى جز كفر و ارتداد و پراكنده ساختن مسلمانان چيز ديگرى نبود . اين نقشهء شيطانى را پياده كرده و مسجدى ساختند . آنان سقف و قبه و ديوارها و فرشهاى مسجد را تنظيم كرده و مسجد را با كمال خوبى آراستند . اما مقصودشان متفرق ساختن سجده كنندگان و مسجديان بود .\r\nبه خدمت پيامبر آمده مانند شتر زانو زدند و به تملق و چاپلوسى پرداختند كه : اى رسول خدا تو كه مرد احسان كننده‌اى هستى ، خواهشمنديم قدم رنجه\r\n","description":"","footnote":"","page_name":" 307 ","page_number":311},
  {"content":"\r\nفرموده ، با قدوم شريفتان مسجد ما را مبارك بگردانيد ، روزگاران تو تا ابد تازه و پاينده باد ، اى پيامبر عزيز اين مسجد كه ما ساختيم ، مخصوصاً در مواقع ضرورت در روز ابر و باران و گل و ساير احتياجات براى مردم شايسته تر است ، تا غربا و بيگانگان كه با جايى آشنايى ندارند بتوانند به آن مسجد بيايند ، به اضافهء اين كه محل نماز هم فراوان مىگردد ، به وسيله همين مسجد شعار دينى زيادتر مىشود . اجتماع مسلمانان اوج مىگيرد و با انبوهى اجتماع همه كارهاى تلخ شيرين مىشود . خواهشمنديم يك ساعت به آن مسجد تشريف بياوريد و موجب تزكيه و تطهير روحى ما باشيد . ساعتى مسجد و ما مسجديان را بنوازيد ، اى پيامبر عزيز تو آن ماه تابان هستى و ما در مقابل تو شب ظلمانى ، ساعتى هم براى ما پرتو افكن باش - باشد كه ما هم از روشنايى تو بهره مند شويم .\r\nاى پيامبرى كه جمال نازنينت چون آفتاب جان افروز است ، به سراغ ما هم قدمى رنجه فرماى - باشد كه از نور جمالت تاريكى ما به روشنايى تبديل شود . دريغا ، كه اين سخنان زيبا و پر جلال و شكوه الهى از اعماق قلب آنان بر نمىآمد ، اگر آنان از روى اعتقاد اين سخنان را مىگفتند ، بدون ترديد به مقصودشان مىرسيدند . اين جملات نغز و فصيح و عالى چونان سبزه‌اى بود كه روى گلخن روييده بود ، زيرا جان و دل آنان از معنى و مدلول آن جملات اطلاعى نداشت . اين كلمات و سخنان را كه از راه زنان قافلهء بشريت بروز مىكند ، اعتنايى مكن ، از دور به آنها بنگر ، اين جملات نه بويى دارند و نه خاصيتى كه قابل هضم بوده باشند . فريب لطف و نرمى و تملق بىوفايان را مخور ، زيرا مثل آنان همان پل شكسته و ويران است كه گام در آن گذاشتن همان و سقوط مرگبار همان . آن نادان كه گام روى چنان پل مىگذارد ، بخواهد يا نخواهد آن پل مىشكند و پاهاى او را متلاشى مىسازد . اين يك اصل تجربى و منطقى است كه هر وقت لشكرى شكسته شود و منهزم گردد ، مسلماً چند سرباز نابه كار و سست عنصر در ميان آنها بوده است . آن سرباز نابه كار با يك طنطنهء دليرانه ، سلاح به دست مانند مرد كارزار وارد ميدان نبرد مىشود ،\r\n","description":"","footnote":"","page_name":" 308 ","page_number":312},
  {"content":"\r\nساده لوحان مىگويند : اين كه يار و ياور حقيقى ما كه لشكر ما با وجود او به پيروزى حتمى خواهد رسيد ، ولى همين كه آن نابه كار چند زخم در خود يا ديگران مشاهده كرد - روى از نبرد بر گردانده پشت آنان را مىشكند . اين يك مطلب طولانى است ، اگر بخواهم بحث مشروحترى را در اين مطلب داشته باشم مقصود اصلى پوشيده مىماند .\r\nآن مردم منافق به پيامبر عزيز افسونها خواندند ، اسب مكر و حيله پردازى به جولان در آوردند . پيامبر مهربان و رحم كيش در مقابل افسونگرى آنان جز لبخند چيز ديگرى به آنها نشان نداد . از آن جماعت تشكر كرد و نمايندگان آن مردم را با وعدهء اجابت شادمان فرمود . اما مكر و حيله گرى آنان در نزد پيامبر اكرم چون مو در ميان شير آشكار بود ، آن مكر را كه مانند مو در شير گفتارشان پوشيده بود ، ناديده نشان مىداد و ظاهر گفتارشان را به خوشى مىپذيرفت ، از صدها هزار مكر و دمدمهء آنها چشم پوشى فرمود . آرى آن درياى بىكران رحمت راست گفته است كه : من به شما از خود شما مهربانترم ، من در كنار آتش نشسته‌ام - آن آتش جهالت و ضلالت كه فروغ و شعلهء بس ناخوشى دارد - اما شما مانند پروانه به سوى آن آتش مىدويد و من مىخواهم شما پروانه ها را از دور آن آتش برانم و دور سازم . پيامبر اكرم تصميم گرفت كه به سوى مسجد آنها برود ، غيرت الهى بانگ زد كه اينان غولان ره زن مسلمانان هستند ، دعوتشان را و بانگشان را مشنو . اين مردم پليد مكر و حيله راه انداخته و هر چه كه براى تو اظهار مىكنند وارونه و ضد مقصود درونى آنها است . مقصود آنان چيزى جز سيه رويى نيست ، مگر يهود و نصارى هم به خير و صلاح دين اسلام مىانديشند و قدم بر مىدارند ؟ اينان مسجدى روى پل دوزخ ساخته در صدد نرد بازى حيله گرانه بر آمده‌اند ، اينان مىخواهند ياران پيامبر اكرم را پراكنده بسازند ، فضل الهى براى اينان مطرح نيست - تصميمى گرفته‌اند كه مىخواهند آن جهود شامى ( ابو عامر راهب ) را كه يهوديان هواى وعظ او را دارند به مدينه بياورند [ به داستان مسجد ضرار كه در اول مبحث نقل كرديم رجوع شود 
  ]\r\n","description":"","footnote":"","page_name":" 309 ","page_number":313},
  {"content":"\r\nپيامبر فرمود : بلى ، اما ما فعلًا سر راه هستيم و عازم تبوك مىباشيم ، هنگامى كه از اين سفر مراجعت كردم به مسجد شما خواهم آمد . پيامبر آنان را با تدبيرى كه داشت از خود دفع نمود و نرد بازيشان را خنثى كرد .\r\nهنگامى كه پيامبر از جهاد برگشت ، آن منافقين به نزد پيامبر آمده وفا به وعدهء گذشته را مطالبه كردند . خداوند به پيامبرش وحى فرمود كه : اى پيامبر ما قضيه را فاش كن اگر چه كار به جنگ و پيكار بكشد .\r\nپيامبر فرمود : اى مردم تبه كار بس است ، خاموش شويد ، مادامى كه راز نهانى شما را آشكار نكرده‌ام دور شويد . مقدارى از علائم كار و مقصودشان را در ميان نهاد و وضعشان را روشن ساخت ، آن قاصدان در حالى كه مىگفتند : « حاش الله » ( هرگز قصد ما بد نيست ) از نزد پيامبر بر گشتند و به گروه خودشان اطلاع دادند ، هر يك از افراد منافقين قرآنى زير بغل گرفته ، با حيله و مكرى كه در دل داشتند ، به سوى پيامبر آمدند و قرآنها را براى سوگند ياد كردن آورده بودند - سوگندى كه مانند سپرى براى اغراضشان بود ، آرى سوگند ياد كردن يكى از عادات و سنن كجروان مىباشد ، از آن جهت كه انسان كج انديش و كجرو در دين خود وفايى ندارد ، لذا هر لحظه سوگندى كه مىخورد آن را مىشكند . براى مردم صدق و صفا نيازى به سوگند نيست ، زيرا ديده گان روشنى دارند و حقايق را مىبينند . پيمان و عهد شكنى كار مردم احمق است ، چنان كه حفظ سوگندها و وفا ، كار مردم با تقوا است .\r\nپيامبر به آنان فرمود : اى مردم منافق ، پيغام خدا را بپذيرم يا سوگند شما را راست بدانم ؟ دوباره آن منافقين قرآن به دست با دهان روزه دار سوگند خوردند كه به حق اين كلام پاك الهى كه ما مسجد را فقط براى تقرب به خدا ساخته‌ايم ، در اين مورد هيچ مكر و حيله‌اى نداريم ، بلكه مىخواهيم در اين مسجد ذكر يا رب يا رب به راه بيندازيم . پيامبر فرمود : من سروش الهى را مىشنوم ، مانند آن صداها كه گوش شما مىشنود ، اما خداوند بر گوشهاى شما مهر زده است كه بانگ الهى را نشنود . آرى من صداى الهى را مىشنوم ، چنان كه موسى عليه السلام از طرف درخت صداى الهى را\r\n","description":"","footnote":"","page_name":" 310 ","page_number":314},
  {"content":"\r\nشنيد كه مىگويد : اى نيك بخت « انى انا الله » انوار الهى با آن كلمات فروزان مىگشت ، چون آن مردم پليد نور وحى را نمىديدند ، پشت سر هم سوگند مىخوردند . مىدانيد كه خدا سوگند را سپر معرفى فرموده است ، آنان هم كه در حال پيكار با پيامبر بودند اين سپر را از دست رها نمىكردند . دوباره پيامبر با صراحت و فصاحت كامل فرمود : شما دروغ مىگوييد :\r\n","description":"","footnote":"","page_name":" 311 ","page_number":315},
  {"content":"\r\n\r\nانديشيدن يكى از اصحاب كه چرا رسول خد استارى نمىكند ؟\r\n\r\n( ( 2888 ) ) تا يكى يارى ز ياران رسول\r\nدر دلش انكار آمد ز ان نكول\r\n( ( 2889 ) ) كاين چنين پيران با شيب و وقار\r\nمىكندشان اين پيمبر شرمسار\r\n( ( 2890 ) ) كو كرم كو سرّ پوشى كو حيا ؟\r\nصد هزاران عيب پوشند انبيا\r\n( ( 2891 ) ) باز در دل زود استغفار كرد\r\nتا نگردد ز اعتراض او روى زرد\r\nليك آن نقش كجش از دل نرفت\r\nمهر بد از طبع بىحاصل نرفت\r\n( ( 2892 ) ) شومى ياران اصحاب نفاق\r\nمرد مؤمن را چو ايشان زشت و عاق\r\n( ( 2893 ) ) باز مىزايد كاى علَّام سر\r\nمر مرا مگذار بر كفران مصرّ\r\n( ( 2894 ) ) دل به دستم نيست همچون ديد چشم\r\nور نه دل را سوزمى اين دم به خشم\r\n( ( 2895 ) ) اندرين انديشه خوابش در ربود\r\nمسجد ايشانش بر سرگين نمود\r\n( ( 2896 ) ) سنگهاش اندر حدث جاى تباه\r\nمىدميد از سنگها دود سياه\r\n( ( 2897 ) ) دود در حلقش شد و حلقش بخسب\r\nاز نهيب دود تلخ از خواب جست\r\n( ( 2898 ) ) در زمان در رو فتاد و مىگريست\r\nكاى خدا اينها نشان منكريست\r\n( ( 2899 ) ) خلم بهتر از چنين حلم اى خدا\r\nكه كند از نور ايمانم جدا\r\n( ( 2900 ) ) گر به كارى كوشش اهل مجاز\r\nتوبهء تو گنده بود همچون پياز\r\n( ( 2901 ) ) هر يكى از ديگرى بىمغزتر\r\nصادقان را يك ز ديگر نغزتر\r\nصد كمر بسته به مكر آن قوم سست\r\nاز نفاق و زرق و دين نادرست\r\n( ( 2902 ) ) صد كمر آن قوم بسته بر قبا\r\nبهر هدم مسجد اهل قبا\r\n( ( 2903 ) ) همچو آن اصحاب فيل اندر حبش\r\nكعبه‌اى كردند و حقّ آتش زدش\r\n( ( 2904 ) ) قصد خانهء كعبه كرده ز انتقام\r\nحالشان چون شد فرو خوان از كلام\r\n( ( 2905 ) ) مر سيه رويان دين را خود جهيز\r\nنيست الا حيلت و مكر و ستيز\r\n( ( 2906 ) ) هر صحابى ديد ز ان مسجد عيان\r\nواقعه تا شد يقينشان سرّ آن\r\n\r\n","description":"","footnote":"","page_name":" 312 ","page_number":316},
  {"content":"\r\n\r\n\r\n\r\n( ( 2907 ) ) واقعات ار باز گويم يك به يك\r\nپس يقين گردد صفا بر اهل شك\r\n( ( 2908 ) ) ليك مىترسم ز كشف رازشان\r\nنازنينانند و زيبد نازشان\r\n( ( 2909 ) ) شرع بىتقليد مىپذرفته اند\r\nبىمحك آن نقد را بگرفته اند\r\n( ( 2910 ) ) حكمت قرآن چو ضالَّهء مؤمن است\r\nهر كسى در ضالَّهء خود موقن است\r\n\r\nآيه\r\n« أَ لَمْ تَرَ كَيْفَ فَعَلَ رَبُّكَ بِأَصْحابِ اَلْفِيلِ . أَ لَمْ يَجْعَلْ كَيْدَهُمْ فِي تَضْلِيلٍ 105 : 1 - 2 . . . » ( 1 )  ( آيا نمىبينى خداى تو با اصحاب فيل چه كرد ؟ آيا حيله گرى آنها را در گمراهى قرار نداد ؟ )\r\n\r\n( ( 2894 ) ) دل به دستم نيست همچون ديد چشم\r\nور نه دل را سوزمى اين دم به خشم\r\n\r\nآيا دل و فعاليتهاى آن در اختيار آدمى نيست ؟\r\nاين مسئله احتياج به توضيح بيشترى دارد : كه آيا دل و فعاليتهاى آن در اختيار آدمى هست يا نه ؟ آن چه كه به نظر مىرسد اين است كه بايستى ميان خود دل و فعاليتها و اقسام آن در اين مسئله تفاوتى بگذاريم ، مانند خود عقل . جاى ترديد نيست كه خود موجوديت دل و عقل آدمى و نيروهايى كه در آن دو مخفى است ، خارج از اختيار انسانى است ، تصرف اختيارى در آنها مانند تصرف اختيارى در ساير اعضاى جسمانى است ، به اين معنى كه چنان كه موجوديت يك عضو مثلًا گوش با ساختمان عضوى مخصوص كه دارد ، مىتواند در اختيار آدمى قرار بگيرد ، ولى كوچكترين ايجاد تغيير در آن ، موجب دگرگونى\r\n","description":"","footnote":" ( 1 ) سوره فيل ، آيهء 1 و 2 . . ","page_name":" 313 ","page_number":317},
  {"content":"\r\nموجوديت گوش گشته ، فعاليت طبيعى و رسمى خود را از دست خواهد داد .\r\nاما اگر گوش را در حال طبيعى خود بگذاريم ، مسلماً شنيدن به وسيله امواج كه خاصيت ذاتى گوش است ، مادامى كه مانعى در كار نباشد ، يعنى در وضع كاملًا طبيعى و عادى قرار بگيرد ، خاصيت خود را انجام خواهد داد .\r\nتفاوت ميان اعضاى ظاهرى مادى و دل و عقل در اين است كه ما آثار و خواص اعضاى ظاهرى را به طور اغلب مىشناسيم ، زيرا موجوديت مادى آنها را مىتوانيم با تحقيقات علمى مربوط درك كنيم ، در صورتى كه دل و عقل از دو جهت براى ما پوشيده بوده و منحصرترين راه ما براى شناسايى آنها همان خواص و فعاليتهايى است كه بروز مىدهند .\r\nجهت اول - اين دو نيرو ( عقل و دل ) يا با هر اصطلاحى كه مناسب مىدانيد به كار ببريد ، از كارگردانان مستقيم روح يا « من » انسانى هستند و يا خود را در شكل كارگردان نشان مىدهند و چون حقيقت روح و « من » براى ما كشف نشده است ، لذا موجوديت طبيعى و واقعى اين دو كارگردان مستقيم كه در حقيقت مىتوان گفت : مانند شئون و تجليات روح هستند براى ما مجهول مانده‌اند .\r\nجهت دوم - بروز فعاليتهاى تازه از عقل و قلب كه خود از وجود نيروها و امكانات فراوان در عقل و قلب كشف مىكند . مانند اكتشافات و روشن بينىهايى كه با هيچ مقدمهء منطقى سر و كار ندارند . در صورتى كه ساختمان چشم مثلًا همه يا اكثر خواص و امكانات آن براى ما روشن است - آن چه كه ما در بارهء عقل و قلب در دست داريم ، فعاليتها و خواصى است كه از خود بروز مىدهند و تا حدودى در علوم مربوطه كه رسمىترين آنها روان شناسى يا علم النفس به طور عمومى است ، مورد بررسى قرار مىگيرند .\r\nبا نظر به دو جهت فوق نه تنها دل و عقل ، بلكه ساير واحدهايى كه در درون ما فعاليت مىكنند ، در اختيار ما قرار نمىگيرند ، ولى مطلب در اينجا ختم نمىشود ، زيرا چنين نيست كه دل و عقل بدون تكيه به هيچ حقيقت ديگر و به طور استقلال\r\n","description":"","footnote":"","page_name":" 314 ","page_number":318},
  {"content":"\r\nكامل در درون ما مشغول فعاليت باشند . ( 1 )  بلكه ما گاهى با يك دريافت بديهى و همچنين در بررسىهاى علمى يك رهبرى نافذ در درون خود احساس مىكنيم كه در فعاليتهاى دل و عقل دخالت مىورزد ، ممكن است نام اين رهبر را روح بگذاريم و مىتوانيم مطابق روش جلال الدين آن را عقل كل يا عقل كلى بناميم و به كار بردن ( من ) به طور عمومى هم مانعى ندارد .\r\nاين رهبرى از طرف هر نيرو كه باشد ، مىتواند اختيارى را در توجيه فعاليتهاى عقلى و قلبى براى انسان اثبات كند .\r\nبلى ، درست است كه اين دو نيروى شگرف در اختيار ما نيست ، اما به طور محسوس مىبينيم كه شخصى كه به رياضيات علاقه مند است فعاليتهاى عقلانى خود را در اين راه به كار مىاندازد و از نيروى مزبور در قلمرو رياضيات بهره بردارى مىكند و همچنين مىتوان فعاليتهاى قلبى را در جهت يا بى و هدفهاى زندگى مادى با انواع گوناگونش و در هدفهاى زندگى معنوى با اقسام مختلفش به جوش و خروش آورد .\r\nاگر ما با آن نيروى فوق ، توانايى رهبرى فعاليتهاى عقل و قلب را دارا نبوديم ، مسئلهء تعليم و تربيت و تجسيمات و تلقينات نمىتوانست در ما اثرى ايجاد كند ، اگر توانايى فوق را نداشتيم ، مسئلهء شخصيت و مسئوليت و احساس تكليف و هر چه كه ملاك انسانيت ايده آل است پوچ و نامفهوم بود . جاى ترديد نيست كه هيچ حقيقتى بدون دخالت اختيار نمىتواند ملاك انسانيت ايده آل باشد .\r\n","description":"","footnote":" ( 1 ) بحث ما در اين مورد در بارهء آن اصطلاح از دل و عقل و واقعيات است كه در قلمرو روان شناسى و ساير علوم مربوط مىخوانيم ، نه در بارهء اصطلاحات فلسفى كه مكاتب مختلف ابراز مىدارند . مثلًا عقل را گاهى فعال مطلق درون انسانى معرفى مىكنند ، يا دل را عين جان و روح مىنامند . . . ","page_name":" 315 ","page_number":319},
  {"content":"\r\n\r\n\r\n( ( 2899 ) ) خلم بهتر از چنين حلم اى خدا\r\nكه كند از نور ايمانم جدا\r\n\r\nدر مقابل فرو ريختن بنيان ايده آل حلم و بردبارى چه معنى مىدهد ؟\r\nدر توصيف وضع انسانهاى دوران ما كه مىتواند به عنوان يك شناسنامهء عمومى يا اكثريت تلقى شود ، اين جمله است كه : « انسان موجودى است كه با هر وضعى مىسازد و در هيچ جا ريشش گير نمىكند » آن گاه نام اين بىشخصيتى را با تمام جرئت و پر رويى حلم و بردبارى مىگذارد ، اين بىشخصيتى نام ديگرى هم دارد كه آن را قدرت سازش مىگويند ، يك اسم پر طنطنه و پر طمطراق ديگرى هم دارد كه سياستش مىگويند . بىچاره كلمهء حلم و بردبارى و سياست كه قرنها است ورشكستگى آنها ثابت شده ، ولى چون ادارهء تصفيهء سود جويان نمىخواهد به تصفيهء حساب خود دست بزند ، لذا رسماً اعلام ورشكستگى آن كلمات را نكرده است ، شايد براى هميشه بازار رواجى داشته مانند نقدينهء ضرورى وسيلهء تبادل و استهلاك انسانها خواهد بود .\r\nبه هر حال در ميان عاميان مثلى است ، مىگويند : چند نفر دزد و اوباش وارد خانهء شخصى شدند و دست به يغماگرى گشودند ، صاحب خانه ايستاده بود ، فرزندانش گفتند : آقا جان مگر نمىبينى موجودىهاى خانه مان را مىبرند ، چرا معطلى ؟ صاحب خانه مىگويد : عصبانى نشويد ، شكيبايى داشته باشيد ، بگذاريد ببينيم : چه مىكنند ؟ پس از آن به سراغ زن و دخترش رفتند ، صاحب خانه كه معدن حلم و شكيبايى بود با قيافهء بسيار آرام تماشا مىكرد و فرزندانش را به حلم و بردبارى دستور مىداد ، نوبت فرزندانش شد . . . بناى داد و فرياد گذاشتند ، حلم و صبر صاحب خانه مانع از جلوگيرى بود تا به سراغ كاردى رفتند كه خود صاحب خانه را راحت كنند ، حلم و حس مهمان دوستى آقا باعث شد كه جلو افتاده آنها را به جايى كه\r\n","description":"","footnote":"","page_name":" 316 ","page_number":320},
  {"content":"\r\nكارد بود راهنمايى كند ، بفرماييد اين هم كارد ، ملاحظه مىفرماييد كه من تا حال در مقابل اين همه كارهاى شما صبر كرده‌ام ، ولى من راضى نيستم كه سرم را از بدن جدا كنيد ، بلكه چون هر سال من عادت دارم رگ خود را مىزنم تا مقدارى خون فاسد را بيرون بياورم ، خواهشمندم اگر زحمت نباشد و مخالف ادب و حلم من نباشد ، دست و پايم را به بنديد و رگم را بزنيد تا با رفتن خون رگهايم بميرم و در مقابل شما دست و پا نزنم كه مبادا خلاف ادب و حلم بوده باشد آه ، چه درد بىدرمان و خانمان سوزى ، كه نام خيانت به قدرت و از كار انداختن آن را كه بزرگترين وسيلهء زندگى است حلم بگذاريم ، چه بد بختى بالاتر از اين كه انسانى بنشيند و ناظر نابود شدن ايده آلش باشد ، چنان كه رگ حياتى او را ببرند و او مشغول تماشا شود و جانب ادب و حلم را مراعات كند اين چه انعطاف خطرناك است كه انسان با تمام رضايت ، سلب موجوديت خود را امضا كند و نام آن را حلم و اخلاق بگذارد ؟ آيا اين خود يكى از شرمسارىهاى تاريخ بشرى نيست كه نتواند ميان حلم و بىحسى مرگبار فرق بگذارد ؟ آيا اين يكى از موجبات سر افكندگى بشرى نيست كه نتواند دفاع از حيات و ايده ئولوژى را از تعصب تفكيك نمايد ؟ بىغيرتى را روشن فكرى و غيرت و شهامت را حسادت بنامد . امروزه جوامعى ساخته شده است كه چنان كه گفتيم تحت فورمول : « با هر چيز بسازيد و مواظب باشيد ريشتان در هيچ جا گير نكند » دوران ما را كه يكى از بزرگترين نقاط عطف تاريخ است از قابليت تفسير و تحليل بر كنار زده است .\r\n","description":"","footnote":"","page_name":" 317 ","page_number":321},
  {"content":"\r\n\r\n\r\n( ( 2900 ) ) گر بكاوى كوشش اهل مجاز\r\nتوبهء تو گنده بود همچون پياز\r\n\r\nمواظب باشيد ، در بنيان ساختمان زندگانى مادى و معنوى خود خشت اول را كج نگذاريد\r\nبعضى از نقاط در زندگى انسانى وجود دارد كه خمير مايهء حيات او محسوب مىشود ، اشتباه و لغزش در اين گونه نقاط ، تمام سطوح زندگى انسانى را ساليان دراز شايد هم يك عمر طولانى مشوش و منحرف مىسازد .\r\nاشخاصى كه مرتكب چنين اشتباهى مىشوند ، خشت اول بنيان حيات خود را كج مىگذارند . اگر ديوار زندگى آنان در همان مراحل اوليه فرو نريزد ، اگر آن ديوار امتداد داشته باشد ، تا آخرين خشت كج خواهد بود .\r\nاين يك مطلب صحيح نيست كه بدون محاسبهء دقيق بنشينيم و بگذاريم دو اقيانوس متلاطم جهان طبيعت و انسانها هر نقشه‌اى كه دارند در موجوديت ما پياده كنند ، اگر شما بخواهيد : ساخته شدهء طبيعت و انسانها باشيد ، اين دو عامل به آسانى مىتوانند در بيست و چهار ساعت از شما آدم خوب يا بىطرف از خوبى و بدى ، يا يك جلاد خون آشام بسازند ، چنان كه اگر بخواهيد خودتان را بسازيد ، ممكن است با يك انقلاب روحى و محاسبهء دقيق به صورت يكى از قهرمانان بشرى در آييد كه مىتوانند انسانها و طبيعت را رهبرى كنند .\r\nواحدهايى در گردونهء زندگانى ما دخالت مىكند كه تمام فعاليتهاى ما را رنگ آميزى مىنمايد . اگر هم در موقع ريشه گرفتن عناصر ناشايست در گردونهء حيات ما ، فعاليتهايى در ظاهر امر معمولى و منطقى مشاهده شود ، اگر به همان مشاهده قناعت كنيم ، معلوم مىشود درك و فهم ما خيلى سطحىتر از آن است كه گمان مىكنيم ، زيرا اگر براى درك حقيقت و ارزش يا بى آن ، فعاليت تحليل منطقى انجام بدهيم ، با ريشه هاى آن عناصر ناشايست روبه رو خواهيم گشت كه به طور\r\n","description":"","footnote":"","page_name":" 318 ","page_number":322},
  {"content":"\r\n\r\nناخود آگاه زندگانى مادى و معنوى ما را رهبرى مىكند .\r\nتفسير ابيات\r\nپس از آن كه پيامبر اكرم دروغگويى منافقين را آشكار فرمود ، يكى از ياران آن حضرت ناراحت شد كه چطور ممكن است پيامبر اين كهنسالان با ريش سفيد و با وقار را اين طور رسوا و شرمسار نمايد ؟ پس كو كرامت و پرده پوشى ؟ پيامبران عظام صدها هزار عيب را مىپوشانند . همين كه اين خيال از ذهنش خطور كرد ، فورا استغفار نمود تا آن خيال بىجا اثرى در او منعكس نسازد ، اما آن نقش كج از دل او محو نگشت ، مهر زشتى كه بر طبع بىحاصلش زده شده بود از بين نرفت . شومى مردم منافق آن مرد با ايمان را هم مانند آن منافقين ، زشت و منحرف از شناسايى حق پيامبر نمود . ناله و زارى مىكرد كه اى خداوند داناى راز ، مرا بر اين كفران ورزيدن پايدار مفرماى . دل مانند چشم در اختيار من نبود و الا با اين بد گمانى كه در دلم ايجاد گشت ، از روى خشم و غضب همين لحظه آن را مىسوزانيدم در اين انديشه بود كه خوابش برد و در عالم رؤيا چه ديد ؟ :\r\nديد : مسجدى كه آنها ساخته‌اند بنيادش روى سرگين است . سنگهايش در ميان كثافات نجس در جاى زشت فرو رفته است . از آن سنگها كه در ساختمان مسجد به كار رفته بود دود سياه بلند مىگشت ، از شدت تأثير و نهيب دودها از خواب بر جست و به روى زمين بر رو افتاد و شروع به گريه كرد ، چنين مىگفت : اى خدا اين همه بد گمانىها علامت منكر بودن است . غضب و تأثر درد آگين ، از آن بردبارى كه نور ايمان را از انسان مىگيرد بهتر و شايسته تر است . اگر تمام لابلاى كوششهاى مردم منافق و مجاز پرست را باز كنى ، مانند پوستهاى تو در توى پياز گنديده جز گند و عفونت و تباهى چيز ديگرى نخواهى ديد ، هر يك از سطوح موجوديت و فعاليت مجاز پرستان از ديگرى بىمغزتر است ، در صورتى كه حقيقت پرستان يا كوششهاى مردان حق پرست هر يك از ديگرى نغزتر و پر معناتر مىباشد . آن قوم سست عنصر\r\n","description":"","footnote":"","page_name":" 319 ","page_number":323},
  {"content":"\r\nتبه كار كمرها را به جهت نفاق و صورت سازى و منحرف ساختن دين به ميان بسته‌اند . آنان براى ويران كردن مسجد قبا كمرها بر قباى خود بسته‌اند . مثل اينان همان مثل اصحاب فيل است كه براى ويران ساختن بيت الحرام آمدند ، خداوند آتش در دودمانشان بر افروخت ، آنان قصد خانهء كعبه را كرده بودند ، اما دست انتقام الهى با آنها چه كرد ؟ برو داستانشان را در قرآن مجيد بخوان . سيه رويان دين وسيله‌اى جز حيله و مكر نمىشناسند .\r\nهر يك از ياران پيامبر جريان واقعى مسجد ضرار را بىپرده و به طور عيان در خواب مشاهده كردند و براز نهفته‌اى كه در آن بود يقين كردند . اگر من شرح خوابهاى ياران پيامبر را بىپرده و يكايك بگويم ، شكاكين و دير باوران نيز صفايى از روى يقين به دست خواهند آورد ، ولى من از كشف راز آنان خوددارى مىكنم ، چون نازنيناند ، بايستى نازشان را بكشم آنان شرع را نه از روى تقليد ، بلكه از روى تحقيق و عيان پذيرفته ، بدون احتياج به آزمايش با محك جانشان نقدينهء شرع پاك را گرفته‌اند . حكمت قرآنى گمشدهء مرد با ايمان است ، هر كسى در بارهء گمشدهء محبوبش يقين به شايستگى دارد .\r\n","description":"","footnote":"","page_name":" 320 ","page_number":324},
  {"content":"\r\n\r\n\r\nقصهء آن شخص كه اشتر ضاله را مىجست و مىپرسيد\r\n\r\n( ( 2911 ) ) اشترى گم كردى و جستيش چست\r\nچون بيابى چون ندانى كان توست\r\n( ( 2912 ) ) ضاله چه بود ؟ ناقهء گم كرده اى\r\nاز كفت بگريخته در پرده اى\r\n( ( 2913 ) ) كاروان در بار كردن آمده\r\nاشتر تو از ميانه گم شده\r\n( ( 2914 ) ) مىدوى اين سو و آن سو خشك لب\r\nكاروان شد دور و نزديك است شب\r\n( ( 2915 ) ) رخت مانده بر زمين در راه خوف\r\nتو پس اشتر دوان گشته به طوف\r\n( ( 2916 ) ) كاى مسلمانان كه ديدست اشترى\r\nجسته بيرون بامداد از آخرى\r\n( ( 2917 ) ) هر كه بر گويد نشان از اشترم\r\nمژدگانى مىدهم چندين درم\r\n( ( 2918 ) ) باز مىجويى نشان از هر كسى\r\nريشخندت مىكند زين هر خسى\r\n( ( 2919 ) ) كاشترى ديديم مىرفت اين طرف\r\nاشتر سرخى به سوى اين علف\r\n( ( 2920 ) ) آن يكى گويد بريده گوش بود\r\nو آن دگر گويد جلس منقوش بود\r\n( ( 2921 ) ) آن يكى گويد شتر يك چشم بود\r\nو آن دگر گويد ز گر بىپشم بود\r\n( ( 2922 ) ) از براى مژدگانى صد نشان\r\nاز گزافه هر خسى كرده بيان\r\nاى دل اين اسرار را در گوش كن\r\nقسم تو گر هست زين خوش نوش كن\r\n( ( 2923 ) ) هم چنان كه هر كسى در معرفت\r\nمىكند موصوف غيبى را صفت\r\n\r\nتفسير ابيات\r\nاگر تو شترى گم كرده باشى و سپس آن را پيدا كنى ، چطور ممكن است كه ندانى كه اين شتر مال تو است ؟ .\r\nضاله چيست ؟ همان شتر گمشده است كه از دست تو گريخته و از تو مخفى گشته است . كاروان در حال بار گرفتن شتران و حركت كردن است ، ولى شتر تو در اين ميان گم شده ، تو با لب تشنه و خشك اين طرف و آن طرف مىدوى كه شتر من كجاست ؟ اما كاروان\r\n","description":"","footnote":"","page_name":" 321 ","page_number":325},
  {"content":"\r\nنمىايستد كه تو شترت را پيدا كنى ، كاروان مىرود و از چشم تو دور مىشود و تاريكى و شبانگاهى هم به سراغت آمده است . رخت و بارت روى زمين مانده ، راهى كه در پيش دارى خوفناك است ، تو هنوز دوان دوان در جستجوى شترت هستى ، فرياد مىزنى : اى مسلمانان كسى از شما شترى ديده است ؟ شتر من امروز از بامداد فرار كرده ، اگر كسى نشانى شترم را بدهد ، براى او مژدگانى خواهم داد ، باز در جستجوى شتر بهر كه مىرسى ، نشانى مىپرسى ، مردم خسيس به اين وضع تو ريشخند مىكنند .\r\nيكى مىگويد : بلى ، ما شترى ديديم كه رنگ سرخ داشت و براى پيدا كردن علف به اين طرف مىرفت .\r\nآن ديگرى مىگويد : شترى ديدم كه گوشش بريده بود .\r\nسومى مىگويد : از جلو من شترى گذشت كه جل ( جهاز ) منقوشى داشت .\r\nچهارمى مىگويد : شتر يك چشمى بود . پنجمى مىگويد : بىپشم بود .\r\nهر كس براى طمع مژدگانى صد نشان مىدهد . اى عزيز من اى دل من اين اسرار را كه مىگويم درست گوش كن . اگر قسمتى از بهره يا بى از حقايق دارى اين مطالب را نوش جانت كن .\r\nمثال شتر همان مثال جويندهء موصوف غيبى است كه هر كسى در بارهء معرفت آن ، صفت و نشان بالخصوصى را مىگويد .\r\n","description":"","footnote":"","page_name":" 322 ","page_number":326},
  {"content":"\r\n\r\nمتردد شدن در ميان مذاهب مختلفه و بيرون شدن و مخلص يافتن\r\n\r\n( ( 2424 ) ) فلسفى از نوع ديگر كرده شرح\r\nباحثى مر گفت او را كرده جرح\r\n( ( 2425 ) ) و آن دگر در هر دو طعنه مىزند\r\nو آن دگر از زرق جانى مىكند\r\n( ( 2426 ) ) هر يكى زين ره نشانها ز ان دهند\r\nتا گمان آيد كه ايشان ز ان رهند\r\n( ( 2927 ) ) اين حقيقت دان نه حقند اين همه\r\nنى به كلى گمرهانند اين رمه\r\n( ( 2928 ) ) ز انكه بىحق باطلى نايد پديد\r\nقلب را ابله به بوى زر خريد\r\n( ( 2929 ) ) گر نبودى در جهان نقدى روان\r\nقلبها را خرج كردن كى توان ؟\r\n( ( 2930 ) ) تا نباشد راست كى باشد دروغ\r\nآن دروغ از راست مىگيرد فروغ\r\n( ( 2931 ) ) بر اميد راست كج را مىخرند\r\nزهر در قندى رود آن گه خورند\r\n( ( 2932 ) ) گر نباشد گندم محبوب نوش\r\nچه بَرَد گندمنماى جو فروش\r\n( ( 2933 ) ) پس مگو اين جمله دينها باطلند\r\nباطلان بر بوى حق دام دلند\r\n( ( 2935 ) ) ز ان شب قدر است در شبها نهان\r\nتا كند جان هر شبى را امتحان\r\n( ( 2936 ) ) نى همه شبها بود قدر اى جوان\r\nنى همه شبها بود خالى از آن\r\n( ( 2937 ) ) در ميان دلق پوشان اى فقير\r\nامتحان كن وان كه حق است آن بگير\r\n( ( 2938 ) ) مؤمن كيّس مميّز كو كه تا\r\nباز داند پادشه را از گدا\r\n( ( 2939 ) ) گرنه معيوبات باشد در جهان\r\nتاجران باشند جملهء ابلهان\r\n( ( 2940 ) ) پس بود كالا شناسى سخت و سهل\r\nچون كه عيبى نيست چه نااهل و اهل\r\n( ( 2941 ) ) ور همه عيب است و دانش سود نيست\r\nچون همه چوب است اين جا عود نيست\r\n( ( 2942 ) ) آن كه گويد جمله حقند احمقىست\r\nوان كه گويد جمله باطل او شقى است\r\n( ( 2943 ) ) تاجران انبيا كردند سود\r\nتاجران رنگ و بو كور و كبود\r\n( ( 2944 ) ) مىنمايد مارت اندر چشم مال\r\nهر دو چشم خويش را نيكو به مال\r\n\r\n","description":"","footnote":"","page_name":" 323 ","page_number":327},
  {"content":"\r\n\r\n\r\n( ( 2926 ) ) هر يكى زين ره نشانها مىدهند\r\nتا گمان آيد كه ايشان ز ان دهند\r\n( ( 2927 ) ) اين حقيقت دان نه حقند اين همه\r\nنى به كلى گمرهانند اين رمه\r\n\r\nهمه چيز را در بارهء حقايق همگان دانند و همگان هنوز متولد نشده اند\r\nبيتكى از بو معين دارم در استشهاد اين گر چه آن از جاى ديگر لايق اينجاستى هر كسى چيزى همىگويد ز تيره رأى خويش تا گمان آيد تكو قسطاى بن لوقاستى هر كسى آرد به قول خود دليل از گفته‌اى در ميان ، بحث و نزاع و شورش و غوغاستى اگر از همين ساعت كه در آن به سر مىبريم ، سر بلند كرده به عقب بنگريم و به قهقرا برويم ، نتايج مغزى بشرى را و محصول دريافتهاى قلبى آدميان را - اگر چه تنها آن چه را كه از دستبرد حوادث روزگاران براى ما مانده است - در نظر بگيريم ، مىدانيد با چه وضع عجيبى روبه رو خواهيم گشت ؟ با وضعى روبه رو خواهيم گشت كه شايد اگر ابتداء و ناديده به ما مىگفتند و صدها سوگند مىخوردند باور نمىكرديم . مىدانيد آن وضع چيست ؟ :\r\nمىخواهيد وحشت كنيد ، مىخواهيد بخنديد يا گريه كنيد ، اصلا مىخواهيد باور كنيد يا باور نكنيد ، آقايان عزيز اگر درست دقت كنيم خواهيم ديد : ما به عدد هر متفكر فلسفى يك سيستم فلسفى داريم .\r\nمقصودم از هر متفكر ، مشاهير تفكرات فلسفى نيست ، يعنى نمىخواهم بگويم هر يك از تالس ملطى ، ارسطو ، افلاطون ، سقراط ، فيلون اسكندرى ، توماس داكن ، اوگوستين ، دكارت ، بيكن ، كانت ، هگل ، فارابى ، ابن سينا ، محمد بن زكرياى رازى ، صدر المتالهين ، مير داماد ، . . . يك مكتب فلسفى مخصوصى به خود دارند ، بلكه هر انديشمندى كه در اين تاريخ طولانى توانسته است عينك جهان بينى\r\n","description":"","footnote":"","page_name":" 324 ","page_number":328},
  {"content":"\r\nبه ديده گان خود بزند - اگر چه چند ساعتى بيش نتوانسته باشد از آن عينك استفاده كند ، اگر مىخواست گامى چند در جهان بينى بر دارد ، براى خود مسير معينى داشت ، اگر چه اين مسير معين از يك عده مسائل جزئى شروع مىشود ، ولى اگر ادامه پيدا كند اختلاف و تمايز انديشهء او به مبادى و اصول كلى سرايت مىكند .\r\nاين مطلب كه گفته مىشود : « حتى نمىتوان دو فيلسوف پيدا كرد كه براى فلسفه يك تعريف بگويند » ، مطلب صحيح است .\r\nاز اين مطلب بگذريم ، مىرسيم به مسائل علوم نظرى مانند حقوق نظرى ، فيزيك نظرى ، كيهان شناسى نظرى ، روان شناسى نظرى و . . . با عين همان اختلاف كه در بالا متذكر شديم روبه رو مىگرديم ، اما در علوم انسانى مربوط به مسائل ايده ئولوژى و سياست و اجتماع . . . طوفان اختلاف آن چنان شديد است كه براى يك متفكر سطحى خفقانآور و براى انديشمند هشيار محرك و مشوق مىباشد .\r\nآيا مىتوان براى اين اختلافات ريشهء اساسى پيدا كرد ؟ آرى ، ممكن است اين اختلافات ريشه هايى داشته باشد ، ما بيكى از آنها كه در اساسى بودنش هيچ جاى ترديد نيست اشاره مىكنيم :\r\nاين اصل را با دقت نظر لازم و كافى در نظر بگيريم كه زمينهء اصلى معارف در بارهء جهان برونى و درونى همان تماشاگرى امين مىباشد ، يعنى مىخواهيم هنگامى كه در مقابل جهان بايستيم و اجزاء يا كل مجموعى آن را درك كنيم ، خواه به وسيله حواس طبيعى و خواه به وسيله آلات دقيقتر و آزمايشگاه ها ، زمينهء اصلى كار خود را تماشاگرى مىدانيم و مىخواهيم كه جهان را بشناسيم ، يعنى ( من ) شناسنده مىخواهد غير ( من ) را بشناسد ، حتى در آن موقع كه موضوع شناسايى ما خود ( من ) شناسنده است ، باز ( من ) ديگرى قدم به پلهء بالاتر مىگذارد ، يا گامى از من شناسنده فاصله مىگيرد و آن را براى خود بر مىنهد ، تا آن را تماشا كند و بشناسد ، پس هر موضوعى را كه براى شناسايى بر مىنهيم ، مىخواهيم در بارهء آن تماشاگرى داشته باشيم ، اما به\r\n","description":"","footnote":"","page_name":" 325 ","page_number":329},
  {"content":"\r\nدو علت اين تماشاگرى ما با بازيگرى ما مخلوط مىگردد :\r\nعلت يكم - كفايت نكردن تماشاى يك نمود يا به طور عموم تماشاى يك موضوع خارجى در نشان دادن همهء جوانب و همهء قيافه هاى آن نمود يا آن موضوع .\r\nبا يك مثال ساده مىتوان چنين گفت : يك شخص ابتدايى و عامى كه به قوانين و فعاليتها و وسايل الكتريسيته آشنايى ندارد ، يخچال برقى را در زير زمين مىبيند كه آب را يخ كرده است ، اين نمود مورد تماشاى او است ، هواى گرم تابستان را مىبيند و موقعيت براى يخ بستن وجود ندارد ، پس اين آب چگونه يخ مىبندد ؟ منشا سؤال همان ارتكاز ذهنى قانون عليت است كه از تماشاگرىهايش در جهان طبيعت به دست آورده است ، اما آن علت كه اين آب را به يخ تبديل كرده است چيست ؟ به نظر او چيز ديگرى ديده نمىشود ، با خود مىگويد : حتماً خنكى هواى زير زمين است . قانع نمىشود ، دوباره با خود مىگويد : اين شهرىها خيلى آدمهاى عجيبى هستند ، شايد دوايى توى يخچال ريخته‌اند اشباع حس شناسايى نمود خارجى براى آدم ابتدايى عامى پس از آن كه دستش از تماشاگرى بريده شد ، با همان خنكى هواى زير زمين يا دوايى كه به يخچال ريخته باشند بازيگرى خود را شروع كرده است ، زيرا بايستى در همان فكر ابتدايى خود به قانون علت شناسى عمل كند . عين همين تلفيق تماشاگرى با بازيگرى براى يك دانشمند عالى مقام يا يك فيلسوف جهان بين نيز لزوم قطعى دارد . خوب حالا كه نور در حقيقت موج است و قانون بديهى طبيعى يا عقلانى خالص هم كه مىگويد : موج احتياج به ماده‌اى دارد كه در آن صورت بگيرد ، مانند آب دريا ، پس اتر وجود دارد كه موجهاى نور در روى آن صورت مىگيرد .\r\nاين بازيگرى منشئى جز ( من ) انسانى و وسايل طبيعى و اندوختهء او ندارد و جاى ترديد نيست كه ( من ) يك انسان با تمام عناصر و وسايل طبيعى و اندوخته هايى كه دارا است ، اگر هم مشابهتى با ( من ) انسان ديگر داشته باشد ، محال است كه عين همديگر بوده باشند .\r\n","description":"","footnote":"","page_name":" 326 ","page_number":330},
  {"content":"\r\n\r\n\r\n\r\nعمدهء اختلاف از همين جا ناشى مىشود .\r\nاين اختلاف با نظر به ريشهء اساسى آن يك پديدهء طبيعى است و هيچ متفكرى هم نمىتواند انديشهء بر طرف شدن اين اختلاف را در ذهن خود بپروراند . آن چه كه مايهء تأسف و بىچارگى است ، اين است كه اين پديدهء طبيعى را مورد بهره بردارى تمايلات سود جويانه قرار بدهيم و با ايجاد اختلافات تصنعى دنيا را به بلوكهاى گوناگون تقسيم كنيم و به سر و كلهء يكديگر بكوبيم و گاهگاهى هم براى تكميل مقاصد خود ، اعلاميهء جهانى حقوق بشر را به رخ همديگر بكشيم اما هر گونه جهان بينىهايى كه در طول تاريخ تا بامروز از بشر مشاهده شده است ، نه همهء گفته هاى آنان حق است و نه همهء آنها باطل ، چنان كه پس از اين متذكر مىشويم .\r\nاختلاف در اديان يعنى چه ؟\r\nآن اختلاف طبيعى كه به طور اختصار در باره اش صحبت كرديم ، اگر در صحنه سازىهاى اميال و هوسبازى غوطه ورش نسازند - نه آسيبى مىرساند و نه باعث سقوط مىگردد ، بلكه از يك نظر ضرورى و مفيد مىباشد . آن چه كه مورد تعجب و حملات شايسته و ناشايسته است . اختلافى است كه در اديان مشاهده مىشود ، تا آن جا كه گاهى همين اختلاف را عمده دليل مردود بودن اديان دانسته‌اند . اگر بخواهيم از قضاوتهاى سطحى خوددارى كرده و با تعمق لازم در اين مسئله بررسى كنيم ، بايستى بگوييم : در اين مسئله با دو موضوع اساس سر و كار داريم :\r\nموضوع يكم - آيا گرايش دينى فى نفسه موجب اختلاف است يا نه ؟\r\nاز مجموع ملاحظات در بارهء خود اديان حقه و وضع روانى و طبيعى انسانى و تاريخى كه بشر از روش دينى خود نشان داده است ، به طور اطمينان مىتوان گفت : اديان حقه كه در تاريخ بروز كرده به هيچ وجه فى نفسه منشأ اختلاف نبوده است . ماهيت اديان الهى در همهء دورانها يكى بوده است ، زيرا محور عمومى و اساسى آنها عبارت است از گرايش به مبدأ و اعتقاد به رستاخيز و ابديت و تطبيق زندگانى به مشيت الهى كه\r\n","description":"","footnote":"","page_name":" 327 ","page_number":331},
  {"content":"\r\nتوضيح دهنده اش پيامبران و عقل و وجدان انسانها مىباشد . اين عقايد كلى و فطرى هيچ يك از افراد و گروه هاى انسانى را به صف آرايى در مقابل يكديگر وادار نمىكند زيرا در شايستگى و لزوم آن مسائل هيچ عاقلى نمىتواند ترديد كند ، نهايت امر اين است كه گروهى توانسته‌اند و مىتوانند به عللى در تطبيق آن مسائل به موارد خارجى ترديد كنند .\r\nشما مىتوانيد مضمون جمله‌اى را كه از ژان ژاك روسو در ذيل نقل مىكنيم با اشكال مختلف از فلاسفه و صاحب نظران حقوق و قوانين بشرى صريحاً يا با استنباط از مجموع نظرياتشان به دست بياوريد .\r\nژان ژاك روسو مىگويد :\r\n« براى كشف بهترين قوانينى كه به درد ملل بخورد ، يك عقل كل لازم است كه تمام شهوات انسانى را ببيند ، ولى خود هيچ حس نكند . با طبيعت هيچ رابطه‌اى نداشته باشد ، ولى آن را كاملًا بشناسد ، سعادت او مربوط بما نباشد ، ولى حاضر بشود به سعادت ما كمك كند و به افتخاراتى اكتفا نمايد كه به مرور زمان علنى گردد ، يعنى در يك قرن خدمت كند و در قرن ديگر نتيجه بگيرد . بنا بر آن چه گفته شد فقط خدايان مىتوانند چنان كه شايد و بايد براى مردم قانون بياورند . » ( 1 )  اوصافى كه در اين جملات در بارهء قانون گذارى گفته شده است ، مخصوصاً در جملهء اخير كه مىگويد : « فقط خدايان . . . ( نمايندگان الهى ) به وضوح كامل مىرساند كه هنگامى كه قانون جنبهء الهى پيدا كند ، واقعيت و تحريكش قابل مقايسه با ساير قوانين موضوعهء بشرى نمىباشد .\r\nاز طرف ديگر هيچ دين حق و منطقى الهى در كرهء خاكى پيدا نمىشود كه فعاليتهاى عقلى و علمى انسانها را در امور مادى و معنوى تأييد و تقويت نكند . هيچ دين حق و منطقى الهى سراغ نداريم كه عدالت فردى و اجتماعى را اساس\r\n","description":"","footnote":" ( 1 ) قرار داد اجتماعى ، ژان ژاك روسو ، ترجمه زيرك زاده ، ص 81 . . ","page_name":" 328 ","page_number":332},
  {"content":"\r\nبرنامهء خود معرفى نكند ، تكامل مادى و معنوى را مورد دستور قرار ندهد ، روى اين محاسبات هيچ يك از اديان الهى ذاتا با يكديگر اختلاف ندارند ، در نتيجه موجب اختلاف هم نيستند .\r\nاين افراد و گروه هاى انسانى هستند كه در راه رسيدن به اغراض حيوانى خود اديان را وسيلهء اختلاف و جنگ و ستيز قرار مىدهند .\r\nاين موضوع را چند لحظه به كنار بگذاريم و مقدار كمى هم در حقايق ديگر بينديشيم . مگر علم و معرفت و آزادى و حق و عدالت و تمدن از عالىترين نعمتهاى الهى براى بشريت نيست ؟ از سوى ديگر شما هر چه عقول و دلهاى بشرى را بررسى كنيد ، خواهيد ديد : همهء آنها در وحدت ماهيت امور مزبوره اتفاق نظر دارند ، با اين حال افراد و گروه هاى انسانى از همين حقايق ، برانترين سلاح را براى اختلافات كشنده به دست گرفته‌اند .\r\nعلم ، يعنى آگاهى به حقايق و واقعيات . اين خود يك حقيقت است كه جنگ و جدلى در واقعيتش وجود ندارد .\r\nمعرفت ، دريافت و چشيدن طعم يك حقيقت علمى را معرفت مىناميم ، آيا كسى در صحت و شايستگى اين حالت روانى ترديدى دارد ؟ آزادى ، مالكيت انسان به شخصيت و بيگانه نبودن ، از ( خود ) ، آيا اختلافى در لزوم و عظمت اين نعمت عظمى براى فرد و اجتماع وجود دارد ؟ حق . در نتيجهء مشخص شدن موقعيت انسان در قلمرو هستى و صحنهء اجتماعى انسانها پديده هايى براى او ثابت مىشود ، آيا در اين اصل كلى نزاع و كشمكشى با يكديگر داريم ؟ عدالت ، روابط انسانى با نتيجهء فعاليتهاى خود و با ساير افراد اجتماع حد معتدلى دارد كه عدالت ناميده مىشود ، آيا كسى را سراغ داريد كه ضرورت و شايستگى اين حد معتدل را انكار كند ؟\r\n","description":"","footnote":"","page_name":" 329 ","page_number":333},
  {"content":"\r\nتمدن ، زندگانى تكامل يافتهء مادى و معنوى انسانها تمدن ناميده مىشود ، آيا فردى پيدا مىشود كه با اين حقيقت به پيكار برخيزد ؟ پس چه شده است و از روى چه علت است كه همين حقايق چه در عالم انديشه ها و كتابها و چه در قلمرو عمل خارجى شديدترين موجبات اختلاف بوده و زيان بارترين تلفات و حق كشىها را به وجود آورده است ؟ اين همه سؤالات بيش از يك پاسخ ندارد و آن اين است كه : قيافهء سود جو و هوا پرستى انسانها است كه آن همه حقايق عاليه را به لجن كشيده است - تا آن جا كه يكى مىگويد :\r\nعلم روشنايى مزاحم است ، علم غرور بر مىانگيزد ، علم انسانها را بد بخت كرده است .\r\nديگرى مىگويد : اين هم يك مسخرهء زشت : آزادى آزادى چه معنا دارد ؟ قوانين جبر طبيعى و روانى و اجتماعى از همه جانب دست و پاى ما را در زنجير بسته است يك عده پيدا شده‌اند و تحت قوانين جبرى خود پرستى داد آزادى مىدهند سومى مىگويد : كدام موقعيت مشخص ؟ ثبوت يعنى چه ؟ با اين همه نسبيتها و رگبار عوارض كه موقيعتهاى ما را احاطه كرده است حق و باطل معنايى ندارد گرگ باش و الا گرگها تو را خواهند خورد .\r\nچهارمى مىگويد : اين احمق را تماشا كن : عدالت عادل باشيد اين ساده لوحان آن داستان شير و خرگوش را نشنيده‌اند كه ارسطو نقل مىكند كه : خرگوشى در مقابل شير نشسته و در فلسفهء عدالت و شايستگى و لزوم آن به شير درنده كنفرانس مىداد سخنورى را در بارهء عدالت به حد نصاب رسانيد ، پس از چند ساعت كه شير درنده در فكر راندن مگسها و زدن دم به زمين و نگريستن به گوشه هاى جنگل براى جستجوى شكار ساكت نشسته بود ، به خرگوش گفت : حقيقتاً آفرين ، احسنت ، چه سخنورى عالى ، اصلا جانداران مثل تو فيلسوفى نديده‌اند ، اما اى خرگوش ، من هم يك سؤال مختصر دارم : پس كو چنگالهايت ؟\r\n","description":"","footnote":"","page_name":" 330 ","page_number":334},
  {"content":"\r\n\r\nبالاخره يك فرد پنجم هم پيدا مىشود و كتابى به اين نام مىنويسد : « تمدن و دواى آن » براى اين شخص مسلم شده است كه تمدن جز يك درد خانمان سوز چيز ديگرى نيست ، وظيفه‌اى كه راد مردان جوامع به عهده دارند ، فقط پيدا كردن دواى آن است اگر اين مقدمه را دقت فرموديد ، حالا برويم سر مطلب ، چنان كه ملاحظه شد ، نه ماهيت اديان الهى با يكديگر اختلاف دارند و نه ماهيت حقايق عاليهء بشرى كه عقول سليمه انسانها آنها را در همهء دورانها پذيرفته است . پس اختلاف ميان ارباب اديان و كسانى است كه حقايق مزبوره را براى تثبيت ( خود طبيعى ) شان به عنوان وسيله اتخاذ كرده‌اند .\r\nما نمىگوييم هيچ دو نفر يا هيچ دو گروه در مسئلهء اديان و حقايق نمىتوانند با يكديگر اختلاف داشته باشند ، اين مطلب كاملًا غلط است ، بلكه مىگوييم : اختلافات ناشى از تطبيق اصول و فروع اديان و حقايق مزبوره اگر همراه با هوى و هوس نباشد ، به هيچ وجه اختلاف مضر نخواهد بود ، بلكه اين اختلاف مانند تضاد اجزاى طبيعت ، اگر با نيتهاى پاك هماهنگ و رهبرى شود مفيد و موجب پيش رفت خواهد بود .\r\nموضوع دوم - اتحاد و اختلاف اديان از ديدگاه قرآن\r\nاز مجموع آيات قرآنى اين حقيقت روشن به دست مىآيد كه همهء اديان الهى يك منشا و يك هدف كاملًا مشخص دارد و آن عبارت است از :\r\n« انا للَّه و انا إليه راجعون » ( ما همه از آن خداييم و برگشت همهء ما به سوى اوست ) .\r\nما از مبدئى حركت كرده و رهسپار مقصدى هستيم . اين مبدأ چيست و اين مقصد كدامست و راهى را كه ميان مبدأ و مقصد خواهيم پيمود چه راهى است و نيروى حركت در اين مسير چگونه است ؟ پاسخ اين مطالب در اديان الهى باز گو شده است .\r\n","description":"","footnote":"","page_name":" 331 ","page_number":335},
  {"content":"\r\n\r\nاختلافات موجوده در اديان مربوط به عوامل ثانوى است كه در اين مبحث تا حدودى مورد بررسى قرار خواهد گرفت . بنا بر اين ما دو مسئله را بايستى مطرح كنيم :\r\nوحدت اديان و اختلاف اديان\r\nاما در بارهء وحدت اديان ، چنان كه در بالا به طور اختصار اشاره كرديم : چيزى كه مورد اتحاد تمام اديان است ، مبدأ و مسير و مقصد انسانها است . پيش از آن كه آيات قرآنى را مورد بررسى قرار بدهيم ، يك نظر اجمالى به وضع عمومى بشر در گذرگاه تاريخ در بارهء رابطهء او با ما وراى طبيعت مىاندازيم :\r\nاز قديمىترين تواريخ انسانى ، توجه به يك موجود با عظمت كه در ما فوق محسوسات وجود دارد كاملًا مشاهده مىشود . براى اثبات اين حقيقت مىتوان دلايل و شواهد قابل اطمينان از مجموع سر گذشت بشرى پيدا كرد .\r\nچند جملهء ذيل را از اليوت اسميت دانشمند و طبيعى دان معروف متذكر مىشويم ، اين چند جمله مىتواند وضع عمومى انسانها را از قديمىترين دوران زندگانى بشرى تا امروز در بارهء توجه به ما وراى طبيعت باز گو كند :\r\n« من جزيرهء بودنيو را مثال زدم براى اين بود كه با روشنايى كامل آشكار كنم كه براى مردم همواره يك اعتقاد ثابت در سلطهء نيروهاى غيبى در تمام شئون دنيوى سيطره داشته است ، اعتقاد به سلطهء قواى غيبى قاعدهء كلى بدون استثناء در تمام شئون حيات بوده است ، تا امروز هم اكثريت فوق العاده بزرگ از مردم ، تسليم به سلطهء عوامل ما وراى طبيعى هستند ، هيچ يك از اديان از عناصر ما وراى طبيعى خالى نمىباشد . » ( 1 )  آن چه كه در عبارت فوق ديده مىشود : توجه انسانها به ما وراى طبيعت و تأثير آن در مسير زندگانى شان مىباشد . البته براى اثبات آن كه همهء انسانها متوجه خداى\r\n","description":"","footnote":" ( 1 ) تاريخ عالم نشريهء جون هامرتون ، ج 1 ، چاپ دوم ، ص 365 . . ","page_name":" 332 ","page_number":336},
  {"content":"\r\n\r\nيگانه و رستاخيز و ابديت بوده‌اند ، از عبارات فوق در نمىآيد ، ولى شواهد و قراين فراوانى ديده مىشود كه موضوع موجود برتر به جهت عوارض اجتماعى و محيطى گاهى مورد غفلت قرار گرفته است ، نه اين كه به هيچ وجه مطرح نبوده و بعدها مورد اعتقاد قرار گرفته است . ولى ادامهء حيات و ابديت به طور فراوان در توتمها و ساير فعاليتهاى باستانى مشاهده مىشود . باز محقق فوق الذكر مىگويد :\r\n« غريزه‌اى كه براى همهء جانداران و مردم مسلط است ، غريزهء بقاء و ادامه حيات است . حتى اگر بپذيريم كه غريزهء جنسى در حالات استثنايى در عقل انسانى آن چنان تأثير نيرومند ايجاد مىكند كه مىتواند انسان را در راه پيروى از آن غريزه به خطر بيندازد ، شكى نيست كه كوشش جانداران خواه به طور خود آگاه يا ناخود آگاه مصروف ادامه حيات مىباشد . » ( 1 )  پس مسئلهء مبدأ و معاد و پيدا كردن يك تامين ما وراى طبيعى براى زندگى بشرى در تمام ادوار و در هر گونه شرايط وجود داشته است . يك ريشهء اساسى را هم براى اين گرايش دينى متذكر مىشويم و سپس به آيات قرآنى مىپردازيم :\r\nآندره ژيد مىگويد :\r\n« بىايمانى به خدا آن قدرها هم آسان نيست ، مىبايست از اول به طبيعت ننگريسته باشيم » .\r\nاگر بخواهيم به نقل اقوال علماى جامعه شناس از ابن خلدون گرفته تا امروز در بارهء اساسى بودن گرايش دينى بپردازيم ، بدون مبالغه بايد مجلداتى را از اين اقوال پر كنيم .\r\nاختلاف اديان از ديدگاه قرآن\r\nآيات قرآنى مربوطه به اديان و اختلاف آنها ، به گروه هاى متعدد تقسيم مىشوند :\r\n","description":"","footnote":" ( 1 ) مدرك مزبور ص 370 . . ","page_name":" 333 ","page_number":337},
  {"content":"\r\nگروه اول - توجه به خداى يگانه و پرستش او را اساس دين معرفى مىكند مانند :\r\nالف - « ما تَعْبُدُونَ مِنْ دُونِه إِلَّا أَسْماءً سَمَّيْتُمُوها أَنْتُمْ وَآباؤُكُمْ ، ما أَنْزَلَ الله بِها مِنْ سُلْطانٍ إِنِ اَلْحُكْمُ إِلَّا لِلَّه أَمَرَ أَلَّا تَعْبُدُوا إِلَّا إِيَّاه ذلِكَ اَلدِّينُ اَلْقَيِّمُ 12 : 40 . . . » ( 1 )  شما آن چه را كه به غير از خدا ، عبادت مىكنيد جز نامهايى كه شما و پدران شما وضع كرده‌ايد چيز ديگرى نيست ، خداوند به آن نامها هيچ گونه سلطه‌اى نفرستاده است ، حكم فقط از آن خدا است ، او دستور داده است كه به جز او چيزى را نپرستيد ، اين است دين با ارزش [ يا دين محكم 
  ] .\r\nب - « قُلْ يا أَهْلَ اَلْكِتابِ تَعالَوْا إِلى كَلِمَةٍ سَواءٍ بَيْنَنا وَبَيْنَكُمْ أَلَّا نَعْبُدَ إِلَّا الله وَلا نُشْرِكَ بِه شَيْئاً وَلا يَتَّخِذَ بَعْضُنا بَعْضاً أَرْباباً مِنْ دُونِ الله فَإِنْ تَوَلَّوْا فَقُولُوا اِشْهَدُوا بِأَنَّا مُسْلِمُونَ . » 3 : 64 ( 2 )  بگو : اى اهل كتاب بياييد يك كلمهء مساوى [ يا مورد اتفاق همه 
  ] را بپذيريم ، [ اين كلمه چيست ؟ : 
  ] نپرستيم جز خدا را و هيچ چيز را به او شريك قرار ندهيم ، بعضى از ما بعض ديگر را معبود خود قرار ندهد ، تنها خدا را بپرستيم [ كه شايستهء روبوبيت و معبوديت است 
  ] اگر اهل كتاب باز از اين دعوت روىگردان شوند ، بگوييد : شما شاهد باشيد كه ما اسلام را پذيرفته‌ايم ) .\r\nگروه دوم - آياتى است كه بعضى ديگر از مشتركات را به عنوان هدف رسالت پيامبران مطرح مىكند ، مانند :\r\nالف - « لَقَدْ أَرْسَلْنا رُسُلَنا بِالْبَيِّناتِ وَأَنْزَلْنا مَعَهُمُ اَلْكِتابَ وَاَلْمِيزانَ لِيَقُومَ اَلنَّاسُ بِالْقِسْطِ 57 : 25 . . . » ( 3 )  ( البته ما پيامبران خود را فرستاده‌ايم و همراه آنان كتاب و وسيله سنجش نازل\r\n","description":"","footnote":" ( 1 ) سوره يوسف ، آيهء 40 . .  ( 2 ) سوره آل عمران ، آيهء 64 . .  ( 3 ) سوره حديد ، آيهء 25 . . ","page_name":" 334 ","page_number":338},
  {"content":"\r\nنموديم تا مردم به عدالت قيام كنند ) .\r\nجاى ترديد نيست كه ايجاد عدالت فردى و اجتماعى مورد اتفاق كلمهء تمام اديان الهى است .\r\nب - « وَما نُرْسِلُ اَلْمُرْسَلِينَ إِلَّا مُبَشِّرِينَ وَمُنْذِرِينَ . » 6 : 48 ( 1 )  ( ما پيامبران را نفرستاديم مگر براى بشارت دادن و تهديد نمودن انسانها ) .\r\nاين دو پديده هم كه در حقيقت جنبهء تحريك دارد و از كيفر الهى مىترساند و به پاداش الهى اميدوار مىسازد ، مورد اتفاق نظر تمام اديان مىباشد .\r\nج - « وَما أُمِرُوا إِلَّا لِيَعْبُدُوا الله مُخْلِصِينَ لَه اَلدِّينَ حُنَفاءَ وَيُقِيمُوا اَلصَّلاةَ وَيُؤْتُوا اَلزَّكاةَ وَذلِكَ دِينُ اَلْقَيِّمَةِ . » 98 : 5 ( 2 )  ( آنان مأمور نبودند مگر اين كه خدا را با اخلاص و با اسناد دين به او بپرستند در حالى كه رستگارانند ، نماز بر پا دارند و زكات بدهند ، اين است دين ملت با ارزش [ يا محكم 
  ] ) .\r\nدر اين آيه سه مسئلهء اساسى تمام اديان باز گو شده است :\r\nپرستش خدا از روى اخلاص ، برقرار ساختن رابطه ميان انسان و خدا و تنظيم مسئلهء معاش .\r\nگروه سوم - آياتى است كه با صراحت كامل اتحاد هدف پيامبران را بيان مىكند مانند :\r\nالف - « آمَنَ اَلرَّسُولُ بِما أُنْزِلَ إِلَيْه مِنْ رَبِّه وَاَلْمُؤْمِنُونَ كُلٌّ آمَنَ بِالله وَمَلائِكَتِه وَكُتُبِه وَرُسُلِه لا نُفَرِّقُ بَيْنَ أَحَدٍ مِنْ رُسُلِه وَقالُوا سَمِعْنا وَأَطَعْنا غُفْرانَكَ رَبَّنا وَإِلَيْكَ اَلْمَصِيرُ . » 2 : 285 ( 3 ) \r\n","description":"","footnote":" ( 1 ) سوره كهف آيهء 56 و سوره انعام ، آيهء 48 . .  ( 2 ) سوره بيّنه ، آيهء 5 . .  ( 3 ) سوره بقره ، آيهء 285 . . ","page_name":" 335 ","page_number":339},
  {"content":"\r\n( پيامبر به آن چه كه از خدا بر او نازل شده ايمان آورده است و همهء مردم با ايمان به خداوند و فرشتگان و كتابها و فرستادگان خدا ايمان آورده‌اند [ و معتقدند كه : 
  ] ميان پيامبران او هيچ تفكيك و تفاوتى نيست . گفته‌اند : ما شنيديم و اطاعت كرديم . ما مغفرت تو را مىخواهيم و پايان همه امور به سوى تو است ) .\r\nب - « وَاَلَّذِينَ آمَنُوا بِالله وَرُسُلِه وَلَمْ يُفَرِّقُوا بَيْنَ أَحَدٍ مِنْهُمْ أُولئِكَ سَوْفَ يُؤْتِيهِمْ أُجُورَهُمْ . » 4 : 152 ( 1 )  ( آنان كه به خدا و فرستادگانش ايمان آورده و ميان هيچ يك از آن فرستادگان تفاوتى نگذاشتند ، آنان هستند كه خداوند به زودى پاداششان را عطا خواهد فرمود ) .\r\nج - « قُولُوا آمَنَّا بِالله وَما أُنْزِلَ إِلَيْنا وَما أُنْزِلَ إِلى إِبْراهِيمَ وَإِسْماعِيلَ وَإِسْحاقَ وَيَعْقُوبَ وَاَلأَسْباطِ وَما أُوتِيَ مُوسى وَعِيسى وَما أُوتِيَ اَلنَّبِيُّونَ مِنْ رَبِّهِمْ لا نُفَرِّقُ بَيْنَ أَحَدٍ مِنْهُمْ وَنَحْنُ لَه مُسْلِمُونَ . » 2 : 136 ( 2 )  اى مردم با ايمان : 
  ] بگوييد ما به خدا و آن چه كه بر ما و ابراهيم و اسماعيل و اسحاق و يعقوب و اسباط و موسى و عيسى و ساير پيامبران از خدايشان نازل شده و داده شده است ، ايمان آورده‌ايم ، ما ميان هيچ يك از آنان تفاوتى نمىگذاريم ، ما به خدا اسلام آورده‌ايم ) .\r\nد - « شَرَعَ لَكُمْ مِنَ اَلدِّينِ ما وَصَّى بِه نُوحاً وَاَلَّذِي أَوْحَيْنا إِلَيْكَ وَما وَصَّيْنا بِه إِبْراهِيمَ وَمُوسى وَعِيسى أَنْ أَقِيمُوا اَلدِّينَ وَلا تَتَفَرَّقُوا 42 : 13 . . . » ( 3 )  ( از دين همان را براى شما تشريع كرده است كه به نوح توصيه نموده و آن چه كه به تو وحى فرستاده است ، همان است كه به ابراهيم و موسى و عيسى توصيه\r\n","description":"","footnote":" ( 1 ) سوره نساء ، آيهء 152 . .  ( 2 ) سوره بقره ، آيهء 136 . .  ( 3 ) سوره شورى ، آيهء 13 . . ","page_name":" 336 ","page_number":340},
  {"content":"\r\nكرده است ، دين را بر پا داريد و متفرق نشويد ) .\r\nاز مجموع اين آيات و نظاير آنها و همچنين با نظر به اصول و مبانى كلى كه از متن زندگانى انسانها حاصل مىشود ، همين حقيقت روشن مىگردد كه كليات و متن اديان الهى متحد بوده و اگر اختلافاتى هم ديده شود به عواملى مستند است كه مربوط به متن اديان نيست ، از آن جمله :\r\n1 - اختلاف شرايط كه در دورانهاى گذشته چه از نظر محيط و چه از نظر چگونگى اجتماع و تمدنى كه وجود داشته است . خود اين اختلاف سبب مىشد كه دين بتواند براى مردم آن جامعه قابل عمل و اجراء گردد .\r\n2 - اختلافات ناشى از انحراف مردم از دينى كه با آنان تبليغ شده بود ، اين نوع اختلاف همواره در طول تاريخ وجود داشته و به هيچ وجه به اساس و مبانى خود اديان مربوط نبوده است . اين عامل انحراف در قرآن مجيد در مواردى وارد شده است ، از آن جمله :\r\n« كانَ اَلنَّاسُ أُمَّةً واحِدَةً فَبَعَثَ الله اَلنَّبِيِّينَ مُبَشِّرِينَ وَمُنْذِرِينَ وَأَنْزَلَ مَعَهُمُ اَلْكِتابَ بِالْحَقِّ لِيَحْكُمَ بَيْنَ اَلنَّاسِ فِيمَا اِخْتَلَفُوا فِيه وَمَا اِخْتَلَفَ فِيه إِلَّا اَلَّذِينَ أُوتُوه مِنْ بَعْدِ ما جاءَتْهُمُ اَلْبَيِّناتُ بَغْياً بَيْنَهُمْ فَهَدَى الله اَلَّذِينَ آمَنُوا 2 : 213 . . . » ( 1 )  ( مردم يك امت بودند ، خداوند پيامبران را براى بشارت و تهديد فرستاد و همراه آنان كتابى كه گوياى حقيقت بود نازل كرد تا آن كتاب در ميان مردم در بارهء اختلافاتشان حكم كند ، تنها كسانى اختلاف ورزيدند كه براهين الهى به آنها رسيده بود ، اين اختلاف تعدى و تجاوزى بود كه ميان آنان صورت گرفت ، خداوند كسانى را كه ايمان آورده بودند هدايت فرمود ) .\r\nطبرسى از امام محمد باقر عليه السلام روايت كرده است كه :\r\n","description":"","footnote":" ( 1 ) سوره بقره ، آيهء 212 . . ","page_name":" 337 ","page_number":341},
  {"content":"\r\n« مقصود از امت واحده مردم پيش از نوح بودند كه فقط به فطرت خود عمل مىكردند ، نه هدايتى داشتند نه ضلالتى ، آن گاه خداوند پيامبران را فرستاد . . . » ( 1 )  با نظر به همين دو عامل است كه مىگوييم : دين اسلام كه به وسيله محمد بن عبد اللَّه صلى الله عليه و آله به مردم تبليغ شده است ، باطل كنندهء اديان قبلى نبوده ، بلكه همان شريعت نوح و دين حنيف ابراهيم است كه خداوند در مواردى از قرآن مجيد تذكر داده است . اين است دين اسلام كه از حضرت ( نوح ) و ما قبل او تا زمان پيامبر اكرم دين الهى مردم بوده است . نهايت امر گذشت دورانها كه همراه با بازيگرى تحريف كنندگان كلمات الهى بوده ، اديان الهى گذشته را به شكلى در آورده است كه دين اسلام مانند يك عده عقايد و احكام كاملًا تازه تلقى شده است . اما خصوصيت و مزاياى دين اسلام كه مربوط به خود دين بوده باشد ، عبارت است از آن احكام و مقررات فردى و اجتماعى كه در زمان ظهور پيامبر اسلام شرايط تبليغ آنها آماده شده و همان اسلام كه يگانه دين الهى تمام قرون و اعصار است براى ابد به وسيله پيامبر اسلام به مردم رسيد .\r\nاز همين جا است كه ادعاى بعضى از فرقه بازان و مقام پرستانى كه در بعضى از جوامع پيدا شده مىگويند : دين اسلام مربوط به گذشته است و ما دين تكامل يافته ترى را به حسب تكامل انسانها آورده‌ايم ، پوچترين ادعا است كه نابخردانى را به خود مشغول ساخته است . اين اشخاص بىاطلاع از حقيقت و حكمت اديان ، نمىدانند يا نمىخواهند بدانند كه دين خدا در هيچ دوره‌اى از دورانها نقص نداشته است كه دورهء بعدى احتياج به فرستادن دين تازه و مخالف داشته باشد . در هر دوره دينى كه وجود داشته است كاملترين برنامهء زندگى مادى و معنوى مردم آن دوران بوده است ، تنها چيزى كه هست اين است كه خصوصيات و مزاياى اديان كه گفته مىشود : باعث نسخ دين گذشته بوده است ، آن اديان را از يكديگر متمايز مىساخت و اين تمايز را به عنوان تكامل\r\n","description":"","footnote":" ( 1 ) مجمع البيان ، طبرسى ص 306 . . ","page_name":" 338 ","page_number":342},
  {"content":"\r\nمعرفى كردن اشتباه است ، مثلًا قوانين انگلستان را در مقابل قوانين فرانسه گذاشتن و مقايسه و ترجيح يكى بر ديگرى با نظر به شرايط و رسوم و مقررات و وضع نژادى و روانى آن دو ملت يك مقايسه و ترجيح منطقى نخواهد بود .\r\nاما اين كه دين اسلام همان دين جاودانى بشريت است كه خداوند بر انسانها در همهء دورانها صلاح ديده است و هيچ دينى كاملتر از آن به وجود نخواهد آمد ، مستند به دو دليل است :\r\nدليل اول - استحكام و متانت و قال عمل بودن تمام احكام و مقررات اسلامى است كه در هر زمان و مكان و در هر گونه شرايط دارا مىباشد . اين حقيقت با اندك مراجعه به حقوق اسلام و زير بناى مسائل اقتصادى و اخلاقيات و الهيات و سيستم سياسى اسلام اثبات مىشود . اصول و كلياتى را كه دين اسلام در بارهء تنظيم زندگانى مادى و معنوى انسانها مقرر كرده است ، براى ابد از فرسودگى آن جلوگيرى مىكند . چون در اين مباحث نمىتوانيم مطالب مشروحى را در اثبات اين حقيقت وارد كنيم ، مجبوريم به شهادت گروهى از حقوقدانان و رجال بزرگ قانون قناعت نماييم :\r\n« در سال 1951 ميلادى شعبهء حقوق از مجمع حقوق تطبيقى در دانشكدهء حقوق جهانى پاريس كنگره‌اى براى بررسى سيستمهاى حقوقى مختلف برگزار مىكند و يك هفته به بررسى فقه اسلامى اختصاص مىيابد ، جمعى از مستشرقين و حقوقدانان و رجال قانون از كشورهاى اروپا و مسلمانان در اين كنگره شركت داشته‌اند ، پنج موضوع فقهى براى بررسى در كنگرهء مزبور معين شده بود . نتيجهء مطالعات و بررسى اعضاى كنگره در فقه اسلامى چنين بوده است :\r\nفقه اسلامى با داشتن ذخيرهء فوق العاده بزرگ و سرشار از قوانين و نصوص مىتواند پاسخگوى همهء دورانها و جوامع بوده باشد ، در اثناى كنگره رئيس وكلاى پاريس چنين اظهار مىدارد :\r\nمن نمىدانم ميان اين دو قضيه چگونه وفق بدهم : از طرفى گروهى مىگويند : دين اسلام به جهت گذشت ازمنهء طولانى راكد و بىفايده شده است ، از طرف ديگر بررسىها\r\n","description":"","footnote":"","page_name":" 339 ","page_number":343},
  {"content":"\r\nو تحقيقات بررسى كنندگان اين كنگره است كه با قواعد و نصوص صريح ضد ادعاى آن گروه را ثابت مىكند ، [ يعنى فقه اسلامى متحرك و مىتواند جواب گوى شئون بشرى گردد 
  ] .\r\nقطع نامه‌اى كه در پايان كنگره مورد تصديق و امضاى اعضاى كنگره گشته است بدين قرار است :\r\n« با نظر به بررسى و تحقيقاتى كه در اين كنگره انجام گرفت ، روشن مىشود كه دين اسلام با داشتن سرمايهء كلان از قوانين و كليات و مقررات با در نظر گرفتن يك انعطاف مناسب ، صلاحيت پاسخگويى احتياجات جوامع بشرى را در هر دوره و هر مكان دارا است . » ( 1 )  دليل دوم - پياده شدن عقايد و مقررات اسلام در عده‌اى از افراد مانند على ابن ابى طالب و ابو ذر غفارى و سلمان و مقداد و عمار و مالك اشتر و . . . جاى هيچ ترديد نيست كه اين .\r\nعظماى رجال تاريخ پروردهء مكتب اسلام بوده‌اند . اينان مردانى هستند كه تا كنون توانسته‌اند ، شايستگى دين اسلام را براى پرورانيدن مردانى كه همهء مصلحين جوامع بشرى به عنوان مردان مدينهء فاضله در رؤياهاى خود مىديدند اثبات كنند ، بلكه اسلام توانسته است كه انسانيت را در وجود اينان به حد نصاب خود برساند . [ آن حد نصاب كه اگر انسان به همين موجوديت طبيعى و روانى خود ادامه بدهد ، وصول به آن حد نصاب براى ابد هم مورد آرزوى مصلحين جوامع خواهد بود . 
  ] به عبارت روشنتر شما هر گونه بهترين و شايسته ترين قوانين را براى بشريت فرض كنيد . باز جز اسلام نمىتواند مردانى به اين عظمت به تاريخ بشرى تحويل بدهد ، كافى است كه زندگى آنان و گفتارشان را مانند نهج البلاغه مطالعه كنيد .\r\n3 - ديگر از عوامل اختلاف اديان ، اختلاف نظر بزرگان و صاحب نظران\r\n","description":"","footnote":" ( 1 ) دولة القرآن ، طه عبد الباقى سرور ، ص 187 تا 189 . . ","page_name":" 340 ","page_number":344},
  {"content":"\r\nاديان است . در هر دين الهى اين اختلاف ديده مىشود كه در تفسير و تأويل و تحقيق اصول و مقررات آن دين به وجود مىآيد ، ولى روشن است كه اين اختلافات اغلب به متن حقيقى خود دين سرايت نمىكند ، مثلًا در دين اسلام اين همه مذاهب و مسالك كه ملل و نحل نويسها در بارهء آنها هياهو راه انداخته‌اند ، اغلب باز گو كنندهء نظريات صاحب نظران دين اسلام است ، نه اين كه واقعاً اسلام داراى هزار مذهب و مسيحيت داراى دو هزار مسلك بوده باشد . ملل و نحل نويسها اگر بىغرض فرض شوند يا اگر از نشان دادن اطلاع [ در عين بىاطلاعى كه هر نظريه‌اى را به عنوان يك مكتب معرفى مىكنند و يا مطابق عينكى كه به چشم زده‌اند ، نظريات مختلف را مذاهب مختلف مىنامند . 
  ] دست بردارند و اديان الهى قيافهء حقيقى خود را آشكار بسازند ، خواهيم ديد كه : بشر مىتواند حقيقت را ببيند و مسئله هفتاد و دو ملت يا صدها ملت را فقط به عنوان نظريات تلقى كند ، نه اديان و ملتهاى متضاد گروه چهارم - آيات مربوط به اختلاف مقررات و احكام خود اديان است .\r\nچند آيه در قرآن مجيد دلالت مىكند بر اين كه : براى هر امتى عبادتهاى مخصوصى مقرر شده بود از آن جمله :\r\n« وَلِكُلِّ أُمَّةٍ جَعَلْنا مَنْسَكاً لِيَذْكُرُوا اِسْمَ الله عَلى ما رَزَقَهُمْ مِنْ بَهِيمَةِ اَلأَنْعامِ فَإِلهُكُمْ إِله واحِدٌ فَلَه أَسْلِمُوا وَبَشِّرِ اَلْمُخْبِتِينَ . » 22 : 34 ( 1 )  ( براى هر امتى عبادت مخصوصى قرار داديم تا نام خدا را به آن چه كه از چار پايان به آنها روزى كرده‌ايم ذكر كنند ، خداى همهء شما يك خدا است ، تنها به او اسلام بياوريد . به آنان كه به خدا تسليم مىشوند و تواضع و آرامش خاطر به او دارند بشارت بده ) .\r\nاگر چه مورد اين آيه در مسئلهء ذبح چار پايان است ( و مىگويد : اين مسئله\r\n","description":"","footnote":" ( 1 ) سوره حج ، آيهء 35 . . ","page_name":" 341 ","page_number":345},
  {"content":"\r\nكه بايستى براى هر حيوانى كه ذبح مىكنيد نام خدا را ببريد ، مخصوص به شما نيست بلكه به تمام اجتماعات متدين به دين الهى اين دستور داده شده است ، ولى جملهء مربوط « وَلِكُلِّ أُمَّةٍ جَعَلْنا مَنْسَكاً » 22 : 34 بيان يك اصل كلى است كه يكى از نتايجش وظيفه‌اى بوده كه در موقع ذبح چار پايان براى آنان مقرر گشته بود . موقعى كه خداوند از اين اصل كلى خبر مىدهد ، اين اعتراض ممكن است به نظر بيايد كه پس از اختلاف در اديان ناشى از مشيت خود خداوند است ؟ لذا بدون فاصله خداوند مىفرمايد : نه ، اختلاف در كيفيت عبادات ضررى به وحدت انگيزه و هدف نمىزند ، زيرا :\r\n« فَإِلهُكُمْ إِله واحِدٌ 22 : 34 . . » .\r\nخداى شما خداى واحد است .\r\nبهترين دليل به اين كه آيهء فوق از يك اصل كلى خبر مىدهد ، آيهء ديگرى است كه مىگويد :\r\n« وَهُوَ اَلَّذِي أَحْياكُمْ ثُمَّ يُمِيتُكُمْ ثُمَّ يُحْيِيكُمْ إِنَّ اَلإِنْسانَ لَكَفُورٌ . لِكُلِّ أُمَّةٍ جَعَلْنا مَنْسَكاً هُمْ ناسِكُوه فَلا يُنازِعُنَّكَ فِي اَلأَمْرِ وَاُدْعُ إِلى رَبِّكَ إِنَّكَ لَعَلى هُدىً مُسْتَقِيمٍ . » 22 : 66 - 67 ( 1 )  ( آن خدا است كه شما را زنده گردانيده و سپس مىميراند و بعد از آن دوباره زنده مىكند ، انسان موجودى است كه كفران مىورزد . براى هر امتى عبادتى قرار داديم كه آن را به جاى مىآوردند ، در اين امر با تو جنگ و نزاع نكنند ، تو به سوى خدا دعوت كن ، كار تو روى هدايت مستقيم استوار است ) .\r\nبا نظر به آيهء قبلى و بعدى روشن مىشود كه عبادات مقرره در اديان گوناگون بوده است ، ولى اين اختلافات نبايد سبب مناقشه و مقاومت در مقابل دعوت تو بوده باشد ، چنان كه در آيهء 35 از همين سوره صريحا پاسخ نزاع كنندگان را داده و فرموده است :\r\n","description":"","footnote":" ( 1 ) سوره حج ، آيهء 66 و 67 . . ","page_name":" 342 ","page_number":346},
  {"content":"\r\n« فَإِلهُكُمْ إِله واحِدٌ 22 : 34 . . » .\r\n( خداى همهء شما يكى است ) .\r\nاين همان اختلاف است كه در مبحث پيشين گفتيم كه مربوط به خصوصيات محيط و زندگى و امكانات آنها بوده است و هيچ ضررى بوحدت اديان الهى كه در قرون و اعصار گذشته به جوامع بشرى عرضه شده است وارد نمىسازد . بنا بر اين مسئله موضوع نسخ فقط مربوط به جزييات عبادات و احكام بوده است ، نه اصول مربوط به متن اديان . در مورد ديگر از قرآن ، اسلام وضع خود را كاملًا روشن ساخته مىگويد :\r\n« قُلْ إِنَّنِي هَدانِي رَبِّي إِلى صِراطٍ مُسْتَقِيمٍ ، دِيناً قِيَماً مِلَّةَ إِبْراهِيمَ حَنِيفاً وَما كانَ مِنَ اَلْمُشْرِكِينَ . قُلْ إِنَّ صَلاتِي وَنُسُكِي وَمَحْيايَ وَمَماتِي لِلَّه رَبِّ اَلْعالَمِينَ لا شَرِيكَ لَه وَبِذلِكَ أُمِرْتُ وَأَنَا أَوَّلُ اَلْمُسْلِمِينَ . » 6 : 161 - 163 ( 1 )  ( بگو به آنان : خداى من مرا به راه راست هدايت فرموده است ، اين راه راست ، همان دين ثابت و مستحكم ملت ابراهيم است كه خالصانه بوده و ابراهيم از گروه مشركين نبوده است . بگو نماز و عبادات يا شريعت من و زندگى و مرگم همه از آن خداوند رب العالمين است ، او شريك ندارد و من به همين نماز و عبادات و شريعت مأمور شده‌ام من اولين مسلمانم ) .\r\nاين آيه دلالت روشن دارد به همان مطلب كه پيش از اين گفتيم كه اسلام متن اصلى دين الهى را كه در امتداد قرون و اعصار منحرف و مشوش شده بود روشن ساخته است و مىگويد : نياكان شما كه در گذشته وظايفى را به عنوان عبوديت به جاى مىآوردند نمىگويم كار باطل و بىهوده‌اى مىكردند ، آنان وظايف مقررهء خود را انجام داده‌اند همان خداوند كه اصل الهى را از ميان اوهام و خيالات و انحراف بيرون آورده به وسيله من به شما تبليغ مىكند . مىگويد : پس از اين وظايف الهى شما بدين قرار است\r\n","description":"","footnote":" ( 1 ) سوره انعام ، آيات 161 ، 162 و 163 . . ","page_name":" 343 ","page_number":347},
  {"content":"\r\nكه من آورده‌ام . آيهء ديگر مىگويد :\r\n« إِنَّ اَلَّذِينَ آمَنُوا وَاَلَّذِينَ هادُوا وَاَلنَّصارى وَاَلصَّابِئِينَ مَنْ آمَنَ بِالله وَاَلْيَوْمِ اَلآخِرِ وَعَمِلَ صالِحاً فَلَهُمْ أَجْرُهُمْ عِنْدَ رَبِّهِمْ وَلا خَوْفٌ عَلَيْهِمْ وَلا هُمْ يَحْزَنُونَ » 2 : 62 ( 1 )  ( كسانى كه ايمان آورده‌اند و آنان كه به دين يهود گرويده‌اند و نصارى و صابئون كسانى هستند كه به خدا و روز رستاخيز ايمان آورده عمل صالح انجام داده‌اند ، پاداش آنان در نزد پروردگارشان ثابت بوده براى آنها ترسى وجود ندارد و آنان اندوهگين نخواهند بود ) .\r\nدر تفسير اين آيه نظريات مختلفى گفته شده است كه روشنترين آنها بدين قرار است : در تمام قرون و اعصار آن انسانها كه بدين اصيل الهى ايمان آورده‌اند و يهود و نصارى و صابئين همه و همهء آنان بدان جهت كه به واقعيات دين رسمى الهى در گذرگاه تاريخ گرويده بوده‌اند ، براى آنان ترس و اندوهى وجود ندارد . اين دين رسمى الهى با رنگ آميزىها و تعصبات اقوام و ملل در هم آميخت ، در نتيجه گروهى همان دين را به خود اختصاص داده و مانند مكتبهاى اجتماعى ديگر با نام و خصوصيات مشخصى در تحت اختيار خويش قرار دادند ، آيهء ذيل اين مطلب را باز گو مىكند :\r\n« قالُوا لَنْ يَدْخُلَ اَلْجَنَّةَ إِلَّا مَنْ كانَ هُوداً أَوْ نَصارى تِلْكَ أَمانِيُّهُمْ قُلْ هاتُوا بُرْهانَكُمْ إِنْ كُنْتُمْ صادِقِينَ . » 2 : 111 ( 2 )  ( آنان گفتند : كسى به بهشت داخل نخواهد گشت ، مگر اين كه يهود يا نصارى باشد [ يهود گفتند : بهشت از آن يهودىها است ، نصارى گفتند : نه هرگز ، بلكه بهشت از آن نصارى است 
  ] اين ادعا و آرزوها و خيالاتى است كه مىكردند ، تو [ اى پيامبر ما 
  ] به آنان بگو : اگر راست مىگوييد به اين گفتار خود دليل و برهان بياوريد 
  ] .\r\nاما مىبايست اينان به جاى اين همه تعصب و دسته بندىها متوجه شوند كه :\r\n","description":"","footnote":" ( 1 ) سوره بقره ، آيهء 62 . .  ( 2 ) سوره بقره ، آيهء 111 . . ","page_name":" 344 ","page_number":348},
  {"content":"\r\n\r\n« بَلى مَنْ أَسْلَمَ وَجْهَه لِلَّه وَهُوَ مُحْسِنٌ فَلَه أَجْرُه عِنْدَ رَبِّه وَلا خَوْفٌ عَلَيْهِمْ وَلا هُمْ يَحْزَنُونَ . » 2 : 112 ( 1 )  ( آرى ، كسى كه موجوديت خود را به خدا تسليم كرد [ اسلام را پذيرفت 
  ] پاداش او نزد خدايش ثابت بوده ترس و اندوهى براى آنان وجود ندارد ) .\r\nملاحظه مىشود كه باز همان متن اساسى دين الهى كه در اصطلاح قرآن در همهء دورانها اسلام ناميده شده است مورد مشيت الهى مىباشد . خلاصه آيات فراوانى در قرآن مجيد وجود دارد كه صراحتاً دين رسمى الهى را يك واحد معرفى مىكند و گروه بندى و دسته بندىها را توبيخ و ملامت مىكند .\r\nتفسير ابيات\r\nيك صاحب نظر فلسفى مطلبى را كه در ابيات قبل گفتيم ، به نوع مختصرى شرح مىكند ، بررسى كنندهء ديگر مطلب او را جرح و انتقاد مىنمايد ، سومى پيدا مىشود و به هر دو شخص فوق طعنه مىزند ، چهارمى هم سربلند مىكند و از روى ظاهر سازى به جان كندن مشغول مىشود ، هر يكى را كه مىبينى ، مىگويد : راه همين است كه من نشان مىدهم و با اين ادعا مىخواهد اثبات كند كه تنها او است كه از مقصد واقعى اطلاع دارد و خود شايسته انتساب به آن مقصد واقعى است . [ اگر از من بپرسيد ، مىگويم : 
  ] حقيقت اين است كه نمىتوان گفت : همهء اين بحث و نزاع و نظريات ، غلط و باطل است و نمىتوان گفت : همهء آنها موافق حق و حقيقت است . [ اين پديدهء تضاد را جلال الدين بارها تكرار كرده است كه : 
  ] نمودار شدن باطل بدان جهت است كه رو در روى حق قرار مىگيرد ، حتى آدم احمق هم سكهء خالص را درك كرده است كه سكهء قلب و باطل را به احتمال آن مىخرد . اگر در اين دنيا قلب و باطل وجود نداشت ، نقد خالص مطلوب و در جريان قرار نمىگرفت . اگر در دنيا مطالب راست نباشد ، دروغى تحقق پيدا نمىكند ، پس تحقق دروغ براى آن است كه راستى وجود دارد ، همواره اشتباهاتى كه رخ مىدهد و مردم كج را به جاى راست مىگيرند\r\n","description":"","footnote":" ( 1 ) سوره بقره ، آيهء 112 . . ","page_name":" 345 ","page_number":349},
  {"content":"\r\nبه اميد همان راست است كه محبوب همه است ، براى آن كه زهرى را به خورد مردم بدهند ، آن زهر را در قند شيرين داخل مىكنند . همچنين گندم محبوب و خوش خوراك است كه جو فروشان گندمنما را به فروش كالاى پست خود نايل مىسازد . پس مگو تمام دينها يك سره باطل هستند ، زيرا آدم عاقل با آن كه بداند كه يك عقيده و دين باطل است دنبال آن نمىرود ، بلكه حق را دريافته و به اميد حق فريب باطل را مىخورد . باز تو نبايد بگويى : همهء اديان و آراء و نظريات در بارهء حقايق خيال و گمراهى است ، زيرا خود خيالات در مقابل عقايد و انديشه هاى صحيح نمودار مىگردد . ( 1 )  يك شب قدر در ميان شبهاى سال مخفى شده است ، تا جان آدمى همه يا چند شب متحمل را هم مورد توجه قرار بدهد و به نيايش بپردازد ، نه همهء شبها شب قدر است و نه همهء شبها خالى از آن است . در اين دنيا دلق پوشان و تظاهر كنندگان خيلى فراوانند اما :\r\n\r\nنه هر كه آيينه سازد سكندرى داند\r\nنه هر كه سر نتراشد قلندرى داند\r\n\r\nحافظ مرد با ايمان زيرك و هشيار است كه مرد الهى و هوا خواه حق و حقيقت را از دلق پوشان ظاهر فروش تمييز مىدهد .\r\nاگر كالاى معيوب در دنيا وجود نداشت ، بازرگانان در جستجوى كالاى صحيح نمىكوشيدند و در ميان معيوب و صحيح غوطه ور مىگشتند . [ بدان جهت كه تشخيص كالاى صحيح از باطل بدقت و هشيارى و خردمندى نيازمند است . 
  ] لذا به دست آوردن كالاى صحيح براى هشياران سهل و آسان است ، اگر عيبى در دنيا نبود ، شايسته و ناشايست مفهومى نداشت .\r\nاگر هر چه كه در دنيا است همه معيوب بود ، سودى وجود نداشت ، وقتى كه همهء آن چه را كه مىبينيم چوب باشد ، عودى هم نبايد وجود داشته باشد و به طور كلى هر كس\r\n","description":"","footnote":" ( 1 ) تضاد و احكام و خواص آن را از نظر جلال الدين به طور كلى و مشروح در مباحث آينده در يك مبحث استقلالى بررسى خواهيم كرد . . ","page_name":" 346 ","page_number":350},
  {"content":"\r\nبگويد : اين همه نظريات و مكتبها حق است ، يقينا احمق است و كسى كه بگويد : همهء آنها باطل است ، چنين شخصى هم شقى است . [ دنيا جايگاه سوداگرى است . 
  ] پيامبران و پيروان واقعى آنان در اين بازار پر غوغا سود مىبرند و آنان كه به طمع رنگ و بو و ظواهر فريبنده مشغول دادن نقدينه عمر و گرفتن رنگ و بو و اشياء فريبا هستند تبه كار و ظلمت زده مىباشند .\r\n[ اين مطلب را با اين جمله به پايان برسانم : 
  ] چشمان خود را خوب به مال و خيره و مخمور به قلمرو زندگى منكر ، زيرا آن چه كه در چشمان تو مال دوست داشتنى جلوه مىكند ، همان مار است كه زهر كشنده اش را زير خط و خال زيباى خود مخفى ساخته است .\r\n","description":"","footnote":"","page_name":" 347 ","page_number":351},
  {"content":"\r\n\r\nامتحان هر چيزى تا ظاهر شود خير و شرّى كه در وى است\r\n\r\n( ( 2945 ) ) منگر اندر غبطهء اين بيع و سود\r\nبنگر اندر خسر فرعون و ثمود\r\n( ( 2946 ) ) اندر اين گردون مكرر كن نظر\r\nز انكه حق فرمود ثم ارجع بصر\r\n( ( 2947 ) ) يك نظر قانع مشو زين سقف نور\r\nبارها بنگر ببين هل من فطور\r\n( ( 2948 ) ) چون كه گفتت كاندرين سقف نكو\r\nبارها بنگر چو مرد عيب جو\r\n( ( 2949 ) ) پس زمين تيره را دانى كه چند\r\nديدن و تمييز بايد در پسند\r\n( ( 2950 ) ) تا بپالاييم صافان را ز درد\r\nچند بايد عقل ما را رنج برد\r\n( ( 2951 ) ) امتحانهاى زمستان و خزان\r\nتاب تابستان بهارِ همچو جان\r\n( ( 2952 ) ) بادها و ابرها و برقها\r\nتا پديد آرد عوارض فرقها\r\n( ( 2953 ) ) تا برون آرد زمين خاك رنگ\r\nهر چه اندر جيب دارد لعل و سنگ\r\n( ( 2954 ) ) هر چه دزديدست اين خاك دژم\r\nاز خزانهء حق و درياى كرم\r\nدزد يعنى خاك گويد هيچ هيچ\r\nشحنه او را در كشد در پيچ پيچ\r\n( ( 2955 ) ) شحنه گاهش لطف گويد چون شكر\r\nگه بر آويزد كند هر چه بتر\r\n( ( 2958 ) ) تا ميان قهر و لطف آن خفيه ها\r\nظاهر آيد ز آتش خوف و رجا\r\n( ( 2959 ) ) آن بهاران لطف شحنهء كبرياست\r\nو ان خزان تهديد و تخويف خداست\r\n( ( 2960 ) ) و آن زمستان چار ميخ معنوى\r\nتا تو اى دزد خفى ظاهر شوى\r\n( ( 2961 ) ) پس مجاهد را زمانى بسط دل\r\nيك زمانى قبض درد و غش و غل\r\n( ( 2962 ) ) ز ان كه اين آب و گلى كابدان ماست\r\nمنكر و دزد و ضياى جانهاست\r\n( ( 2963 ) ) حق تعالى گرم و سرد و رنج و درد\r\nبر تن ما مىنهد اى شير مرد\r\n( ( 2964 ) ) خوف و جوع و نقص اموال و بدن\r\nجمله بهر جان ما ظاهر شدن\r\n( ( 2965 ) ) اين وعيد و وعده ها انگيخته است\r\nبهر اين نيك و بدى آميخته است\r\n\r\n","description":"","footnote":"","page_name":" 348 ","page_number":352},
  {"content":"\r\n\r\n\r\n\r\n( ( 2966 ) ) چون كه حقّ و باطلى آميختند\r\nنقد قلب اندر چرمدان ريختند\r\n( ( 2967 ) ) پس محك مىبايدش بگزيده اى\r\nدر حقايق امتحانها ديده اى\r\n( ( 2968 ) ) تا شود فاروق اين تزويرها\r\nتا بود دستور اين تدبيرها\r\n( ( 2969 ) ) شير ده‌اى مادر مؤمن و را\r\nو اندر آب افكن مينديش از بلا\r\n( ( 2970 ) ) هر كه در روز الست آن شير خورد\r\nهمچو موسى شير را تمييز كرد\r\n( ( 2971 ) ) گر تو بر تمييز طفلت مولعى\r\nاين زمان يا ام موسى ارضعى\r\n( ( 2972 ) ) تا ببيند طعم شير مادرش\r\nتا فرو نايد به دايهء بد سرش\r\nخود بر تو اين حكايت روشن است\r\nكه غرض نى اين حكايت گفتن است\r\n\r\nآيه\r\n« اَلَّذِي خَلَقَ سَبْعَ سَماواتٍ طِباقاً ما تَرى فِي خَلْقِ اَلرَّحْمنِ مِنْ تَفاوُتٍ فَارْجِعِ اَلْبَصَرَ هَلْ تَرى مِنْ فُطُورٍ . ثُمَّ اِرْجِعِ اَلْبَصَرَ كَرَّتَيْنِ يَنْقَلِبْ إِلَيْكَ اَلْبَصَرُ خاسِئاً وَهُوَ حَسِيرٌ » 67 : 3 - 4 . ( 1 )  ( آن خداوند كه هفت آسمان را روى هم آفريد ، تفاوتى ( كه جهان را از نظم ساقط كند ) در آفرينش خداى رحمن نخواهى ديد ، بار ديگر چشم به قلمرو كيهانى بر گردان و دقت كن ، آيا نقص و شكافى در آن خواهى ديد ؟ سپس بار ديگر ديده گانت را به افق پهناور خلقت بر گردان ، چشمان تو خسته و درمانده خواهد برگشت ) .\r\nتوضيح :\r\nمضمون اين آيه در بارهء تحريك به جهان بينى كلى است و مىتوان گفت : يكى از شگفت انگيزترين آيات قرآنى كه اعجاز قرآن را اثبات مىكند ، همين آيه است ، زيرا از اولين دوران تفكر و انديشه در جهان طبيعت تا امروز هيچ انديشهء بزرگى نتوانسته است خلاف نظم و قانون را در جهان اثبات كند و هيچ مغز بزرگى هم نتوانسته است از جهان ماده با اين وسايل درك معمولى ( حواس و تعقل ) راهى به بىنهايت باز كرده آرامشى به دست بياورد ، هيچ گونه خيالات و انديشه هاى\r\n","description":"","footnote":" ( 1 ) سوره ملك ، آيهء 3 و 4 . . ","page_name":" 349 ","page_number":353},
  {"content":"\r\nفلسفى و رياضى و طبيعى توانايى آن را نداشته است كه خود را از امتداد و بعد و حركت و سكون كه رو در رويش قرار گرفته است ، نجات داده و پس از تماشاى اين جهان بعد و كشش ، با آرامش نهايى بجايگاه خود بر گردد . جلال الدين همين مضمون تحريك به دقت و تكرار نظر را تعميم داده ، دستور آيه را شامل تشخيص خير و شر و نيكى و بدى نيز مىداند . » وَلَنَبْلُوَنَّكُمْ بِشَيْءٍ مِنَ اَلْخَوْفِ وَاَلْجُوعِ وَنَقْصٍ مِنَ اَلأَمْوالِ وَاَلأَنْفُسِ وَاَلثَّمَراتِ وَبَشِّرِ اَلصَّابِرِينَ . اَلَّذِينَ إِذا أَصابَتْهُمْ مُصِيبَةٌ قالُوا إِنَّا لِلَّه وَإِنَّا إِلَيْه راجِعُونَ . أُولئِكَ عَلَيْهِمْ صَلَواتٌ مِنْ رَبِّهِمْ وَرَحْمَةٌ وَأُولئِكَ هُمُ اَلْمُهْتَدُونَ . » 2 : 155 - 157 ( 1 )  ( ما شما را با مقدارى از ترس و گرسنگى و كاهش در اموال و نفوس و محصولات آزمايش خواهيم كرد ، بردباران را بشارت بده ، آنان كسانى هستند كه هنگام روى آوردن مصيبت مىگويند : ما از آن خداييم و به سوى او خواهيم برگشت . درودها و رحمت پروردگارشان برايشان باد ، آنان هدايت شدگانند ) .\r\n« وَأَوْحَيْنا إِلى أُمِّ مُوسى أَنْ أَرْضِعِيه فَإِذا خِفْتِ عَلَيْه فَأَلْقِيه فِي اَلْيَمِّ وَلا تَخافِي وَلا تَحْزَنِي إِنَّا رَادُّوه إِلَيْكِ وَجاعِلُوه مِنَ اَلْمُرْسَلِينَ . » 28 : 7 ( 2 )  ( به مادر موسى وحى كرديم كه به او شير بده . هنگامى كه در بارهء اين كودك [ از دست فرعون و فرعونيان ترسيدى 
  ] او را به دريا بينداز ، نترس و اندوهگين مباش ، ما موسى را به تو بر مىگردانيم و آن را از پيامبران قرار خواهيم داد . )\r\n","description":"","footnote":" ( 1 ) سوره بقره ، آيهء 155 و 156 و 157 . .  ( 2 ) سوره قصص ، آيهء 7 . . ","page_name":" 350 ","page_number":354},
  {"content":"\r\n\r\n\r\n( ( 2948 ) ) چون كه گفتت كاندرين سقف نكو\r\nبارها بنگر چو مرد عيب جو\r\nپس زمين تيره را دانى كه چند\r\nديدن و تمييز بايد در پسند\r\n\r\nاگر براى شناسايى حقايق روشن به دقت و تكرار نظر نيازمند هستيم ، معلوم مىشود كه حقايق تاريك و مشكل به دقت نظر و هشيارى و انديشهء بيشتر احتياج خواهد داشت\r\nمقصود از دو بيت فوق روشن است ، مىخواهد بگويد : در جايى كه خداوند آدميان را دستور مىدهد كه براى درك و فهم سقف جهان طبيعت كه روشنتر از زمين تيره و تار است ، به طور مكرر و با دقت بنگريد ، زمين تيره و زندگانى پر پيچ و خم مادى و معنوى در روى آن زمين به دقت و تكرار نظر بيشتر احتياج شديدترى دارد . يك اصل كلى كه مقصود نهايى مولوى است ، مسلم و جاى ترديد نيست و آن اين است كه وقتى حقايق روشن احتياج به تحقيق و تكرار كاوش دارد ، حقايق تاريك به دقت و مهارت بيشترى نيازمند است .\r\nو اما تطبيق آن به روشنايى آسمان و تيرگى زمين به عنوان مثال ، بايستى مورد تامل بيشترى قرار بگيرد ، زيرا با نظر به اسرار شگفت انگيز كرات و قوانين حاكم بر آنها اگر تاريكتر از زمين نباشد ، حد اقل مساوى با اين كرهء خاكى خواهند بود ، به اضافهء اين كه ما در روى زمين زندگى مىكنيم و تا حدود زيادى به ماهيت و خواص آن پى برده‌ايم ، در صورتى كه نزديكترين كرات كه با ما همسايه مىباشد ، كرهء ماه است كه بنا به گفتهء كارشناسان پر از مجهولات و اسرار است .\r\nبلى ، ممكن است مقصود جلال الدين ماده و خواص كرات كيهانى در مقابل انسان و روح اسرار آميز او بوده باشد و مسلم است كه انسان و روح او فوق العاده پيچيده تر و اسرار آميزتر است از كرات آسمانى . و در جايى كه آن قلمرو جامد\r\n","description":"","footnote":"","page_name":" 351 ","page_number":355},
  {"content":"\r\n\r\nاحتياج به دقت و كاوش مكرر داشته باشد ، وضع انسان و روح او به دقت و كاوش بيشتر شايسته تر خواهد بود .\r\n\r\n( ( 2957 ) ) شحنه گاهش لطف گويد چون شكر\r\nگه بر آويزد كند هر چه بتر\r\n( ( 2958 ) ) تا ميان قهر و لطف آن خفيه ها\r\nظاهر آيد ز آتش خوف و رجا\r\n\r\nقهر و لطف ، عوامل ملايم و ناملايمى هستند كه مىتوانند پوشيده ها را آشكار كنند\r\nتأثير اشياء در يكديگر در حال تكاپو و نتايج اين تأثيرات بقدرى گوناگون است كه با اين معلومات و وسايل معمولى درك و توانايى تنظيم و شمارش آنها را نداريم ، همانطور كه جلال الدين مىگويد : گاهى قهر و تصادم ناگوار است كه حقيقت يك امر را آشكار مىكند ، گاه ديگر لطف و نرمى و انبساط است كه راز نهانى را روشن مىسازد .\r\nنفوس انسانى از اين نظر فوق العاده شگفت انگيز است ، مثلًا :\r\n1 - افرادى هستند كه تنها بيم و هراس است كه مىتواند نيروهاى نهفته آنها را به كار بيندازد .\r\n2 - افراد ديگرى هستند كه تطميع و تشويق فقط مىتواند روح آنها را شكوفان نمايد و نه تنها ترس و هراس در آنها مؤثر نيست . بلكه ممكن است روحيهء آنها را افسرده و به زير صفر بكشاند .\r\n3 - اشخاصى هستند كه فقط آرامش درونى آنها مىتواند حقيقتشان را آشكار بسازد .\r\n4 - در مقابل اينان اشخاص ديگرى پيدا مىشوند كه فقط اضطراب و تلاطم مىتواند سطوح مختلف روح آنها را باز كرده و واقعيتشان را بنماياند .\r\n","description":"","footnote":"","page_name":" 352 ","page_number":356},
  {"content":"\r\n5 - گروهى از انسانها را شادمانىها تحريك مىكند و موجوديت آنها را به ثمر مىرساند .\r\n6 - گروه ديگرى هم هستند كه اندوه و سر خوردگى آنها را به هيجان در مىآورد . . . اگر روح انسانى به جهت شدت لجاجت و مقاومت ، تحجر و خاصيت سنگ را پيدا نكند ، در دنيا به حد لازم و كافى آن اندازه عوامل طبيعى و انسانى وجود دارد كه بتواند با ارتباطات گوناگون درون آنها را بنماياند يا از سكون به حركت و از حركت به سكون وادارش بسازد .\r\nاما طبيعىترين و معتدلترين ارواح انسانى آن گروه هستند كه در مقابل هر عامل و انگيزه‌اى مىتوانند نتيجهء مخصوص به آن عامل را در خود به وجود بياورند ، زيرا - روح انسانى براى هر يك از آن عوامل انسانى و طبيعى جنبهء مخصوصى دارد كه مىتواند اثر مطلوب آنها را با آن جنبه به خود بپذيرد .\r\nمثلًا روح انسانى احتياج به حفظ و حراست خود دارد ، از اين جنبه مىتواند ناملايمات را درك و در صدد دورى از آنها باشد . روح انسانى به انبساط و شكوفان شدن نيازمند است ، از اين جنبه بايستى عوامل و انگيزه هاى مناسب را درك و تحصيل نمايد و با اين حال اگر انسان بكوشد و مربيان جوامع بشرى هم اين اصل را در نظر بگيرند كه خود موجوديت روح را به فعليت برسانند و شخصيت را به طورى بپرورانند كه عوامل مؤثر خارجى در جنبه هاى گوناگون روح تدريجاً عليت جبرى خود را از دست بدهند و شخصيت انسانى به آن توانايى برسد كه گام به ما فوق عوامل مزبور بگذارد ، و تأثيرات طبيعى آن عوامل را به سطح طبيعى شخصيت منحصر بسازد يعنى اين تأثير و جريان طبيعى مانعى ندارد كه :\r\n\r\nخنده از لطفت حكايت مىكند\r\nگريه از قهرت شكايت مىكند\r\n\r\nاما تربيتهاى روحى ما بايستى به جايى برسد كه در مسئلهء خنده و گريه طعم\r\n","description":"","footnote":"","page_name":" 353 ","page_number":357},
  {"content":"\r\n\r\nبيت ذيل را بچشيم :\r\n\r\nاين دو پيغام مخالف در جهان\r\nاز يكى دل بر حكايت مىكند\r\n\r\nتفسير ابيات\r\nبا ساده لوحى و خوش گمانىهاى بىاساس در سود آورى و بازار گرم خريد و فروشها منگريد ، ببينيد خسارت نهايى از آن كيست و سود نهايى نصيب چه كسانى خواهد بود ؟ در ظاهر امر ، فرعون و فرعون صفتان دنيا سود مىبرند ، اما نمىدانند كه در خسران ابدى غوطه ور مىگردند . آن جا كه خدايت به تو دستور مىدهد كه در اين فضاى پهناور با كرات بىشمارش بنگر ، دوباره بنگر ، بار ديگر دقت كن و تماشا به اين سقف مينا رنگ و روشن اكتفا مكن ، زيرا براى تشخيص و درك اين حقيقت كه خلل و گسستگى در نظام هستى وجود ندارد ، دقت و هوشيارى و نظر كردن و پياپى و مكرر لازم است . با اين كه اين سقف لاجوردين بسيار روشن به نظر مىرسد ، در نتيجه براى درك و فهم اين زمين تيره و تار كاوش بيشتر و نظر زيادتر مورد نياز است .\r\nبراى تصفيه و تنقيح حقايق صاف و درست از واقعيتهاى ناصاف ، بايستى عقل و خرد انسانى متحمل رنجها بگردد .\r\nبراى نشان دادن حقيقتى كه در دانه يا ريشهء زير زمينى وجود دارد ، زمستان و خزان و تابش شعله زاى تابستان و فصل بهار جان افزا و بادها و ابرها و برقها لازم است تا اين عوارض طبيعى تفاوت ميان حقايق و خواص آن دانه ها و ريشه ها را آشكار بسازد و تا اين زمين خاكى از لعل و سنگ هر چه در نهانگاه خود دارد بيرون بياورد و هر چه كه اين خاك اندوهبار از خزانهء حق و درياى كرم به خود گرفته است با دستور داروغه حسابگر تقدير ، حساب خود را باز پس بدهد و مو به مو شرح نهفته هاى خود را باز گو كند .\r\nاين زمين دزد ( اگر به حال خود گذاشته شود مىگويد ) : من هيچ چيز\r\n","description":"","footnote":"","page_name":" 354 ","page_number":358},
  {"content":"\r\nنگرفته‌ام ، هيچ چيز ندارم . داروغهء حسابگر الهى به وسيلهء عوامل و پديده هاى طبيعت دروغ او را نمودار مىسازد . دروغ زمين چگونه آشكار مىشود ؟ عوامل و پديده هاى طبيعت گاهى با زمين از سر لطف و ملايمت درمىآيد ، گاه ديگر با آن گلاويز مىشود و قيافهء تند و خشن به خود مىگيرد ، در نتيجه ميان قهر و لطف و بيم و اميد پنهانىهاى زمين آشكار مىشود . فصل نو بهار لطف داروغهء الهى و فصل خزان تهديد كننده و وسيله ترساننده يزدانى است .\r\nاگر زمين با اين همه لطف و تهديد موجودى نهانگاه خود را آشكار نسازد ، آن گاه نوبت چهار ميخ زمستان مىرسد و دزد مخفى را نمودار مىكند . بدين جهت است كه خداوند مردان مجاهد را گاهى با گشايش قلبى ، گاه ديگر با گرفتگى و درد و پوشيدگى و زنجير به آزمايش مىكشد ، اين همه تكاپو و زير و رو شدن و تلاطم براى آن است كه اين بدن مادى ما كه از آب و گل ساخته شده است ، دزد و منكر فروغ جان ما آدميان است و نمىخواهد فروغ الهى جان ما آشكار شود و به تكامل خود برسد .\r\nاى شير مرد خداوند متعال گرم و سرد و رنج و درد و ترس و گرسنگى و كاهش در اموال و بدن را در موجوديت طبيعى ما حكمفرما ساخته است ، براى چه ؟ براى ظاهر ساختن و به فعليت رسانيدن نقد جان ما و اين همه وعده ها و تهديدها را كه بر انگيخته ، نيكها و بدها را در هم آميخته ، نقد و قلب را در يك انبان ريخته است ، باشد كه ما محك به دست بياوريم و با روحى كه حقايق را در آزمايشات دريافته است ، ميان واقعيات و تزويرها جدايى انداخته و همان محك را دستور كارها و تدبيرهاى خود قرار بدهيم .\r\nاى مادر موسى به اين كودك نوزادت ( موسى عليه السلام ) شير بده ، آن گاه بدون اين كه در بارهء بلا و بىچارگى او بينديشى ، او را در رود نيل بينداز . كودك نوزادت را آن چنان از شير آميخته با جانت سيراب كن كه انسانها در روز الست شير معرفت حق را نوش جانشان كرده‌اند .\r\n","description":"","footnote":"","page_name":" 355 ","page_number":359},
  {"content":"\r\nآرى ، حضرت موسى عليه السلام شير مادر را از شير دايهء بيگانه تفكيك نموده شير مادر را خورد .\r\nاى مادر مهربان موسى اگر مىخواهى طفل نورس تو داراى قدرت تميز باشد . شير خود را به اين طفل نورس تغذيه كن ، تا طعم شير مادر را بچشد و سرش را براى شير دايهء بيگانه فرود نياورد .\r\nگمان مبر كه براى تو افسانه مىگويم ، زيرا ، تو خودت مىدانى كه مقصود ما از اين داستان چه بوده و غرض ما حكايت پردازى نمىباشد .\r\n","description":"","footnote":"","page_name":" 356 ","page_number":360},
  {"content":"\r\n\r\nشرح فايدهء حكايت آن شخص شتر جوينده\r\n\r\n( ( 2973 ) ) اشترى گم كرده‌اى اى معتمد\r\nهر كسى ز اشتر نشانى مىدهد\r\n( ( 2974 ) ) تو نمىدانى كه آن اشتر كجاست\r\nليك دانى كاين نشانىها خطاست\r\n( ( 2975 ) ) وان كه اشتر گم نكرد او از مرى\r\nهمچو آن گم كرده جويد اشترى\r\n( ( 2976 ) ) كه بلى من هم شتر گم كرده ام\r\nهر كه يابد اجرتش آورده ام\r\n( ( 2977 ) ) تا در اشتر با تو انبازى كند\r\nبهر طمع اشتر اين بازى كند\r\n( ( 2979 ) ) او نشان كژ به نشناسد ز راست\r\nليك گفتت آن مقلَّد را عصاست\r\n( ( 2978 ) ) هر كه را گويى خطا بود آن نشان\r\nاو به تقليد تو مىگويد همان\r\n( ( 2980 ) ) چون نشان راست گويند و شبيه\r\nپس يقين گردد تو را لا ريب فيه\r\n( ( 2981 ) ) آن شفاى جان رنجورت شود\r\nمظهر حس چو گنجورت شود\r\nرنگ روى و قوّت بازو شود\r\nخلق و خلق يك توت صد تو شود\r\n( ( 2982 ) ) چشم تو روشن شود پايت دوان\r\nجسم تو جان گردد و جانت روان\r\n( ( 2983 ) ) پس بگويى راست گفتى اى امين\r\nآن نشانىها بلاغ آمد مبين\r\n( ( 2984 ) ) فيه آيات ثقات بينات\r\nاين براتى باشد و قدر و نجات\r\n( ( 2985 ) ) اين نشان چون داد گويى پيش رو\r\nوقت آهنگ است پيش آهنگ شو\r\n( ( 2986 ) ) پيروىِ تو كنم اى راست گو\r\nبوى بردى ز اشترم بنما كه كو ؟\r\n( ( 2987 ) ) پيش آن كس كو نه صاحب اشتريست\r\nو اندرين جست شتر بهر مريست\r\n( ( 2988 ) ) زين نشان راست نفزودش يقين\r\nجز ز عكس ناقه جوى راستين\r\n( ( 2989 ) ) بوى برد از جدّ و گرمىهاى او\r\nكه گزافه نيست اين هيهاى او\r\n( ( 2990 ) ) اندرين اشتر نبودش حق ولى\r\nاشترى گم كرده است او هم بلى\r\n( ( 2991 ) ) طمع ناقهء غير رو پوشش شده\r\nآن چه زو گم شد فراموشش شده\r\n( ( 2992 ) ) هر كجا او مىدود اين مىدود\r\nاز طمع هم درد صاحب مىشود\r\n( ( 2993 ) ) كاذبى با صادقى چون شد روان\r\nآن دروغش راستى شد ناگهان\r\n\r\n","description":"","footnote":"","page_name":" 357 ","page_number":361},
  {"content":"\r\n\r\n( ( 2994 ) ) اندر آن صحرا كه آن اشتر شتافت\r\nاشتر خود نيز آن ديگر بيافت\r\n( ( 2995 ) ) چون بديدش ياد آورد آن خويش\r\nبىطمع شد ز اشتران و يار خويش\r\n( ( 2996 ) ) آن مقلد شد محقق چون بديد\r\nاشتر خود را كه آن جا مىچريد\r\n( ( 2997 ) ) او طلبكار شتر آن لحظه گشت\r\nمىنجستش تا نديد او را به دشت\r\n( ( 2998 ) ) بعد از آن تنها رَوى آغاز كرد\r\nچشم سوى ناقهء خود باز كرد\r\n( ( 3000 ) ) گفت تا اكنون فسوسى بوده ام\r\nوز طمع در چاپلوسى بوده ام\r\n( ( 3001 ) ) اين زمان هم درد تو گشتم كه من\r\nدر طلب از تو جدا گشتم به تن\r\n( ( 3002 ) ) از تو مىدزديدمى وصف شتر\r\nجان من ديد آن خود شد چشم پر\r\n( ( 3003 ) ) تا نيابيدم نبودم طالبش\r\nمس كنون مغلوب شد زر غالبش\r\n( ( 3004 ) ) سيّئاتم شد همه طاعات شكر\r\nهزل شد فانى و جدّ اثبات شكر\r\n( ( 3005 ) ) سيّئاتم چون وسيلت شد به حق\r\nپس مزن بر سيّئاتم هيچ دق\r\n( ( 3006 ) ) مر تو را صدق تو طالب كرده بود\r\nمر مرا جدّ و طلب صدقى گشود\r\n( ( 3007 ) ) صدق تو آورد در جستن تو را\r\nجستنم آورد در صدقى مرا\r\n( ( 3008 ) ) تخم دولت در زمين مىكاشتم\r\nسخره و بيگار مىپنداشتم\r\n( ( 3009 ) ) آن نبد بيگار كسبى بُد درست\r\nهر يكى دانه كه كِشتم صد برست\r\n( ( 3010 ) ) دزد سوى خانه‌اى شد زير دست\r\nچون در آمد ديد كان خانهء خود است\r\n( ( 3011 ) ) گرم باش اى سرد تا گرمى رسد\r\nبا درشتى ساز تا نرمى رسد\r\n( ( 3012 ) ) آن دو اشتر نيست آن يك اشتر است\r\nتنگ آمد لفظ و معنى بس پر است\r\n( ( 3013 ) ) لفظ در معنى هميشه نارسان\r\nز ان پيمبر گفت قد كل لسان\r\n( ( 3014 ) ) نطق اسطرلاب باشد در حساب\r\nچه قدر داند ز چرخ و آفتاب\r\n( ( 3015 ) ) خاصه چرخى كاين فلك ز ان پره‌اى است\r\nآفتاب از آفتابش ذره‌اى است\r\n\r\n","description":"","footnote":"","page_name":" 358 ","page_number":362},
  {"content":"\r\n\r\n\r\nروايت\r\nعن النَّبىّ صلى الله عليه و آله : « من عرف الله كل لسانه . » ( 1 )  ( كسى كه خدا را شناخت زبانش [ از گفتن آن چه را كه شناخته است 
  ] درمانده گشت ) .\r\n\r\n( ( 2982 ) ) چشم تو روشن شود پايت دوان\r\nچشم تو جان گردد و جانت روان\r\n\r\nآن جا كه جسم مبدل به جان و جان به روح تبديل مىگردد\r\nدر مباحث آينده در بارهء جان و روان و دل از نظر جلال الدين بررسى مشروحى خواهيم داشت . در اين مورد آن چه را كه مربوط به مضمون مورد نظر جلال الدين است توضيح مىدهيم ، مىگويد : در آن موقع كه از آن گمشدهء تو ، براى تو نشانها و علامات صحيحى بدهند و بگويند : آيا گمشدهء تو داراى اين نشانىها و اين خصوصيات نبود ؟ تو هم مىبينى كه بلى ، آن گمشدهء مطلوب تو داراى همان نشانه ها است كه مىگويند ، در نتيجه ديده گان تو روشن مىشود ، آن چنان سبكى در خود احساس مىكنى كه گويى به جاى گام برداشتن و راه رفتن و دويدن ، بال و پر گرفته مىخواهى پرواز كنى ، بالاتر از اين ، آن جسم كثيف و مادى و ظلمانى تو مبدل به جان مىشود ، گويى : جسم تو است كه احساس مىكند ، جسم تو است كه شكفته است و درك مىكند و لذت مىبرد و در جستجوى هدف بپرواز در آمده است ، آن جان طبيعى كه داشتى و كارش منحصر به احساس و جلب لذت و دفع الم و ساير امور مربوط به حيات بود ، اينك به روح و روان تبديل شده ، مشغول سير و سياحت در تمام آفاق جهان هستى است ، آرى اين روح آدمى است كه با\r\n","description":"","footnote":" ( 1 ) پاورقى مثنوى رمضانى ، ص 125 . . ","page_name":" 359 ","page_number":363},
  {"content":"\r\nاحساس پيدا كردن نشانها و علامات مقصودش ، آزادى شگفت انگيزى در خود مىبيند كه نتيجه اش يك نوع سلطه به جهانى است كه مطابق شرايط ذهنىاش براى خود مطرح ساخته است و در آن هنگام كه به خود هدف مىرسد ، آن هدف اگر واقعاً براى او مطلوب باشد ، جهانى را در آن هدف و آن هدف را جزيى از روح خود قرار مىدهد ، پس در حقيقت آن چه كه باعث شده است كه جسم انسان جوينده ، مبدل به جان شود و جانش به روان تبديل گردد ، وصول به گمشدهء مطلوب است كه موجب تغييراتى در وضع جسمى و روحى انسانى مىباشد . به همين جهت است كه كوشش پيامبران و مصلحين واقعى بشرى مصروف اين نكته شده است كه عظمت جسم و جان و روان را بر آدمى قابل درك بسازند ، تا مردم بفهمند كه هر چيزى كه در اين زندگانى براى آنان مطلوب واقع مىگردد ، تغيير و تحولى در جسم و جان و روان آنان ايجاد خواهد كرد ، با ميل و علاقه به شهرت ، موجوديت خود را به شكل سايه‌اى در مىآورند كه مىخواهند آن سايه را همهء مردم ببينند و احترامش كنند . عشق به صورت و ظواهر فريبنده روح آنان را از عشق و جويندگى حقيقت و روح ، به آيينهء ناخود آگاهى مبدل مىسازد كه در يك دست لرزان ، تنها عكس و صورت لرزانى را نشان خواهد داد . آن گاه آن روح با عظمت انسانى كه مىتواند جهان و انسان را جزيى از خويشتن قرار بدهد يا خود جزء خود آگاه از پيكر انسان و جهان گردد ، تمام نيروى خود را براى نشان دادن صورتها و پرستش ظواهر مستهلك مىسازد ، مگر نشنيده‌اى كه :\r\nپس به هر ميلى كه دل خواهى سپرد از تو چيزى در نهان خواهند برد ؟\r\n","description":"","footnote":"","page_name":" 360 ","page_number":364},
  {"content":"\r\n\r\n( ( 2988 ) ) اين نشان راست نفزودش يقين\r\nجز ز عكس ناقه جوى راستين\r\n( ( 2989 ) ) بوى برد از جدّ و گرمىهاى او\r\nكه گزافه نيست اين هيهاى او\r\n\r\nبر عكس آن جويندهء حقيقى كه در پى گمشده اش با جديت تمام تكاپو و هياهو و هيهاى مىكرد ، جويندهء طفيلى بىنوا كه فقط از جديت و حرارت و هيهاى جويندهء حقيقى به گمان افتاده و براى خود گمشده‌اى را مطرح كرده بود ، از آن نشانها و علامات صحيح نه يقينى پيدا مىكند و نه آرامش خاطرى ، تنها چيزى كه هست اين است كه با خويشتن مىگويد : اين همه كوشش و جديت و حرارت كه اين جوينده از خود ابراز مىكند ، نمىتواند دروغ بوده باشد . از اين حدس و گمان عكسى از گمشده و نشانها براى او نيز مطرح مىگردد ، ولى اين يك عكس و صورت است كه ناشى از تقليد و پيروى از جويندهء حقيقى است .\r\nموضوع فوق العاده مهمى كه در ابيات مورد تحليل انسان را جلب مىكند اين است كه مىگويد :\r\n\r\n( ( 2989 ) ) بوى برد از جدّ و گرمىهاى او\r\nكه گزافه نيست اين هيهاى او\r\n\r\nاين نگرانى را مىتوان مقدسترين و با ارزشترين نگرانى محسوب نمود كه براى خردمندان به صورت يك نيروى محرك به تكامل در مىآيد ، اين نگرانى همان است كه انديشمندان با بيانات مختلف چه در قالب نثر و چه در قالب شعر باز گو مىكنند . نظامى گنجوى مىگويد :\r\n\r\nتا مايهء طبعها سرشتند\r\nما را ورقى دگر نوشتند\r\nكار من و تو بدين درازى\r\nكوتاه كنم كه نيست بازى\r\n\r\nبراى توضيح اين مطلب كه جلال الدين متذكر شده و واقعاً هم بسيار با اهميت است ، مىگوييم : ما انسانها عموماً در مقابل دو صحنهء با عظمت قرار گرفته‌ايم ، اين دو\r\n","description":"","footnote":"","page_name":" 361 ","page_number":365},
  {"content":"\r\nصحنه عبارت است از :\r\nجهان پهناور طبيعت و قلمرو انسان .\r\nموقعى كه در اين دو صحنه با كمال بىطرفى مىنگريم ، حركت و تقلا و تكاپو و به قول جلال الدين هاى هو و هيهاى عجيبى مشاهده مىشود :\r\nماده در حركت است ، اضداد با يكديگر مىجنگند و متحد مىشوند سلسلهء رويدادها را به وجود مىآورند ، مادهء جامد و بىاحساس به جاندار تبديل مىشود ، پس از چند صباحى آن جاندار رهسپار زير خاك تيره مىشود ، عالم بىكران نباتات سر بر مىآورند و شكوفان مىشوند و سپس باز سر بر خاك مىگذارند و متلاشى مىشوند . از ميليونها يا ميلياردها سال پيش هياهوى عجيبترى در سحابىها و كهكشانها و كازارها ديده مىشود ، متشكل مىشوند و متلاشى مىگردند ، اين همه هياهو و غوغا را فقط در وسط زنجير پيوستهء حوادث مشاهده مىكنيم ، اين جديت و اين هيهاى شگفت انگيز در جهان بسيار كوچك و در مجموعه‌اى كه ما با مقدارى از آن آشنا هستيم ، چيست و چگونه است ؟ فعلًا ما مطرح نمىكنيم .\r\nاما صحنهء انسانها ، انواع گوناگونى از حركت و تكاپو و هياهو در صحنهء انسانها وجود دارد كه توضيح و شمارش آنها شايد احتياج به تاليف مجلداتى داشته باشد ، آن هم آيا به بيان لازم و كافى در اين موضوع كفايت بكند يا نه ؟ واقعاً نمىدانيم .\r\nدر ميان انواع حركت و تكاپو ، هياهوى صحنهء انسانها نوع مخصوصى ديده مىشود كه اگر چه افراد و گروه هايى كه داراى آن نوع هياهوى مخصوص هستند از نظر ظاهرى و سطحى و به طور مستقيم در اقليتاند ، اما هياهوى آنان جدىترين و خالصانه ترين نوع هياهو است كه بشر در قلمرو پهناور خويش سراغ دارد .\r\nاين افراد و گروه ها دو ستون رسمى دارند :\r\nستون اول - پيامبران الهى و اقوام و ملل فراوانى كه به عنوان پيروان آنها در دنبالشان حركت مىكنند .\r\n","description":"","footnote":"","page_name":" 362 ","page_number":366},
  {"content":"\r\nستون دوم - مصلحين نوابغ و خردمند و گروه هاى زيادى به عنوان پيروان در پشت سرشان . ( 1 )  به جز اين دو ستون بقيهء مردم جوامع همان موجودات هستند كه از خاك بر مىآيند و چند صباحى روى خاك مىلولند و سپس به سوى همان خاك بر مىگردند كه سر از آن بيرون آورده بودند .\r\nاما جديت و هياهوى ستون اول كه پيامبران و پيروانشان هستند ، جاى ترديد نيست كه قيافهء اينان در جستجوى هدف خود جدىترين قيافه ها است كه براى يك انسان قابل تصور مىباشد ، زيرا آنان مىگويند : اگر به اين هدف نرسيم نه تنها زندگى طبيعى و روانى ما بىهوده و قابل محاسبه منطقى نيست ، بلكه هيچ حقيقت با ارزشى نمىتواند براى ما مطرح شود .\r\nستون دوم به سه قسمت عمده تقسيم مىگردد :\r\n1 - گروه الهى .\r\n2 - گروه غير الهى .\r\n3 - گروه بىطرف .\r\nگروه الهى ستون دوم كه به جهت دسترس نبودن ( 2 )  پيامبران خودشان راهى\r\n","description":"","footnote":" ( 1 ) تفكيك دو ستون فوق از يكديگر بدان جهت است كه جديت و هياهوى اولى متوجه جهان و انسانى است كه وابستهء موجود برترين بوده و به ثمر رسيدن موجوديت انسان را در اين جهان منحصر به تحصيل ارتباط با آن موجود برترين مىدانند . . در صورتى كه تشكيل دهندهء ستون دوم - افراد و گروه هايى هستند كه خود جهان و انسان براى آنها دو موضوع جدى تلقى شده و با نظر به روش ستون اول به سه شكل متمايز تقسيم مىگردند كه در بالا متذكر شده‌ايم . .  ( 2 ) اين كه گفتيم به جهت دسترس نبودن پيامبران ، براى اين است كه اگر به شكلى مىتوانستند به انبياء دسترسى داشته باشند با آنها موافقت مىكردند و ستون مستقلى تشكيل نمىدادند . مقصود از نداشتن دسترس يك معناى عمومى است كه شامل بىاطلاعى و فاصلهء زمانى و مكانى و همچنين شامل اشتباه و عدم درك مقاصد پيامبران مىباشد . . ","page_name":" 363 ","page_number":367},
  {"content":"\r\nرا انتخاب كرده‌اند .\r\nممكن است با تسليم به وجدان و عقل سليم ، راهى مشابه همان راه پيامبران را انتخاب كنند و وابستگى انسان موجود در جهان را به موجود برترين ، براى خود مطرح نموده هياهوى جدى راه بيندازند و ممكن است مانند گروه زيادى از صاحبان مكتب فلسفى و اجتماعى و اخلاقى ، خدا و ما وراى طبيعتى براى آنان مطرح شود ، ولى ارتباط آن دو را با انسان و جهان به آن كيفيت تلقى نكنند كه هياهوى آنان را به طور مستقيم متوجه وابستگى انسان به خدا و ما وراى طبيعت بسازند .\r\nگروه غير الهى ستون دوم هم هياهوى جدى دارد ، ولى اين هياهو مىگويد : گمشدهء من انسان است و زندگى مادى او ، اگر اين پى جويى از گمشده ( انسان با زندگى مادىاش ) و هياهو ، درست تحليل و تركيب شود خواهيم ديد از نظر منطقى بايستى براى افراد رديف اول اين ستون يك حقيقت مطلق است كه به جاى ( انسان وابسته به موجود برترين در جهان ماده ) مطلوب و گمشده قرار گرفته است .\r\nاما دستهء بىطرف ستون دوم هياهوى غير محسوسى در بارهء انسان و جهان راه مىاندازند كه اگر بخواهند هياهويشان واقعيت داشته باشد ، بايستى جزء يكى از دو گروه اول و دوم ثبت نام كنند ، ( 1 )  زيرا تا تكليف ارتباط انسان و جهان به عالم پشت پرده روشن نشود ، انسان و جهان نمىتواند مسائل جهانى و انسانى را حقيقتا جدى تلقى كند . بر مىگرديم به مطلب جلال الدين . او اصل بسيار عالى را مطرح كرده است مىگويد : وقتى كه انسان بىخيال و بىطرف احساس كرد كه يك فرد يا گروهى با\r\n","description":"","footnote":" ( 1 ) چنان كه گروه دوم براى همه جانبه ساختن تصميم و جديت و هياهوى خويش مجبور است به عضويت گروه اول در آيد . . ","page_name":" 364 ","page_number":368},
  {"content":"\r\nجديت و به طور قاطعانه در جستجوى گمشده‌اى است ، اگر آن انسان داراى مغز صحيح بوده باشد نمىتواند براى هميشه آن جديت و هياهو را ناديده بگيرد لذا - به طور طبيعى در دنبال آن تكاپو كنندگان به راه افتاده عاقبت فلسفهء همهء كوششها و جديتها را پيدا خواهد كرد . واقعاً اين يك پديده از اختصاصات انسانى است كه اگر يقين به بطلان و پوچى تصميم و قاطعيت و هياهوى يك فرد پيدا نكند ، يا به دنبالش مىفتد ، يا حد اقل نگرانى خاصى در بارهء آن تكاپو كننده در خود احساس مىكند . شايد اين پديده مولود عوامل گوناگونى باشد ، ما فقط اين عامل مهم را در نظر مىگيريم كه : وقتى يك انسان احساس كند كه تكاپو كننده يك انسان عاقل و خردمند و هشيار و آزاد از عوامل جبرى معلوم با يك تصميم قاطعانه در دنبال گمشده‌اى رهسپار شده است و احتمال دهد كه اگر آن گمشده پيدا شود با خود او هم ارتباط داشته يا سودى براى او خواهد رسانيد يا ضررى را از او دفع خواهد كرد ، مسلماً چنين شخص به دنبال تكاپو كننده به راه مىفتد و تا تكليف خود را روشن نسازد ، آرامش پيدا نمىكند و اين كه ميليونها افراد در هر دوره و جامعه‌اى ديده مىشوند كه در مقابل مردم مصمم و جدى كاملًا بىخيال هستند ، بايستى حساب آنان از مردم عاقل و دور بين تفكيك شود .\r\nآنان كسانى هستند كه ممكن است حتى از اين كه انسان هستند و داراى تعقل و آزادى و مسئوليت و شخصيت هم مىباشند غفلت بورزند .\r\n","description":"","footnote":"","page_name":" 365 ","page_number":369},
  {"content":"\r\n\r\n\r\n( ( 2990 ) ) اندرين اشتر نبودش حق ولى\r\nاشترى گم كرده است او هم بلى\r\n( ( 2991 ) ) طمع ناقهء غير رو پوشش شده\r\nآن چه زو گم شد فراموشش شده\r\n\r\nآرى تو هم گمشده‌اى دارى ، ولى طمع تو در گمشدهء ديگران ، راهت را منحرف ساخته از هدف خود دور شده به دنبال هدف ديگران مىدوى\r\nكيست كه در اين زندگانى دنيا ( اگر چه براى چند لحظه هم بوده باشد ) احساس نكند كه بجز هدفهاى مطلوب مادى گمشدهء ديگرى دارد ؟ كيست كه در اين دنيا ، داراى هوش و استعداد و عقل معتدل باشد و اين حقيقت را درك نكند كه در ميان اين همه جنجال و غوغايى كه مىشنود ، صداى ديگرى گمشده است كه بايستى آن را در يابد و گوش به آن فرا دهد ؟ چنان كه در تحليل ابيات پيشين گفتيم : گروه هاى زيادى هستند كه از روى تحقيق و آگاهى احساس مىكنند كه گمشده‌اى دارند و به طور جدى و قاطعانه براى پيدا كردن آن مىدوند .\r\nنيز افراد ديگرى هستند كه اين احساس را به عللى خاموش مىكنند و به هر حال جويندگان واقعى در جستجوى گمشدهء خود به تكاپو بر مىخيزند ، عده‌اى از تكاپو و هياهوى آنان يا به احتمال اين كه شايد واقعاً حقيقتى وجود داشته باشد كه اين پى جويان با تصميم قاطعانه دنبال آن را گرفته‌اند ، يا به جهت تقليد محض به دنبال آنان راه مىافتند خواه به احتمال واقعيتى به حركت در آيند يا به تقليد محض ، درهرحال آنان نيز گمشده‌اى دارند كه بايستى پيدا كنند ، ولى چون يقين ندارند ، در مرحلهء اول حركت و تكاپوى آنان جز طفيلىگرى چيز ديگرى نيست .\r\nهر كس براى خود گمشده مخصوصى دارد جلال الدين در يكى از ابيات مثنوى مىگويد :\r\n","description":"","footnote":"","page_name":" 366 ","page_number":370},
  {"content":"\r\n\r\nقبلهء جان را چو پنهان كرده اند\r\nهر كسى رو جانبى آورده اند\r\n\r\nبا نظر به مجموع شرايط درونى و برونى كه يك فرد از انسان را احاطه كرده است ، اگر هم در اصول و كليات عالى با ديگران شريك بوده باشد ، باز در تطبيق و تفسير آن كليات ، معلومات و مجهولات و گمشده ها و پيدا شده هاى مخصوصى دارد .\r\nكوشش براى آن كه كه من هم در راه زندگى و هدفهاى آن مانند ديگران هستم ، پس مطابق آنان حركت كنم و بجويم و تكاپو كنم و تصميم بگيرم ، بىهوده ترين كوشش است كه در مغز چنين شخصى راه يافته است ، بلكه از يك نظر دقيق يك گمشده و يك هدف براى يك فرد مشخص با تغيير يافتن شرايط روانى ، رنگها و خصوصيات متفاوتى پيدا مىكند .\r\nامروز گمشدهء شما مثلًا علم است ، ولى از آن جهت كه علم موضوعى است كه جامعه مىپسندد . فردا تحت شرايط ديگر همان علم تنها بدان جهت كه وسيلهء زندگى مادى است شما را به خود جلب مىكند ، روز ديگر ممكن است همان علم به عنوان كشف كنندهء واقعيات گمشدهء شما بوده باشد .\r\nبنا بر اين حتى در گمشده هايى كه به عموم افراد هدف تلقى شده است ، ما اشتراك و وحدت نظر كامل نداريم ، در نتيجه دويدن در دنبال مطلوب ديگران بهر احتمالى هم كه باشد نتيجهء منطقى نخواهد داشت . بلى ، اگر جويندگى افراد طفيلى و مقلد همراه با هوى و هوس و غرض ورزى نباشد ، احتمال قوى مىرود كه بالاخره احساس كنند كه آنان نيز مانند جويندگان حقيقى گمشده‌اى دارند و اين كه در اين مدت طولانى نتوانسته‌اند بفهمند كه آنان نيز مطلوبى دارند كه بايستى به آن برسند ، بدان جهت بوده است كه آنان تنها به طمع گمشدهء واقعى ديگران به راه افتاده بودند و اين طمع پردهء ظلمانى بر وى گمشدهء مخصوص به آنان كشيده بوده است .\r\n","description":"","footnote":"","page_name":" 367 ","page_number":371},
  {"content":"\r\n\r\n\r\n( ( 2993 ) ) كاذبى با صادقى چون شد روان\r\nآن دروغش راستى شد ناگهان\r\n( ( 2994 ) ) اندر ان صحرا كه آن اشتر شتافت\r\nاشتر خود نيز آن ديگر بيافت\r\n\r\nتكاپو كنيد به مقصد خواهيد رسيد\r\nچه خاصيت شگفت انگيز در كار و كوشش و تقلا نهفته است آن حكمت عاليهء جهان هستى كه ايجاب مىكند :\r\nبراى حركت كوچكترين و ناچيزترين موجود نتيجه‌اى به وجود آيد ، تا آن جا كه :\r\nقطره‌اى كز جويبارى مىرود از پى انجام كارى مىرود همان حكمت عاليه چگونه مىتواند كار و كوشش انسانى را بىخاصيت و بىنتيجه محو و نابود بسازد ؟ نتيجه يا فايدهء كار انسانى در دو قلمرو درونى و برونى بروز مىكند ، اگر چه انجام دهندهء كار آن نتيجه و فايده را در نظر نگرفته باشد .\r\nنتيجه درونى كار - مسلم است كه هر حركت و كوششى كه ما در زندگانى انجام مىدهيم مناسب همان حركت و كوشش ، گسترشى در شخصيت ما موجود مىشود ، گويى پيش از انجام آن كار محدوديتى كه از ناحيه نكردن آن كار در شخصيت ما وجود داشت پس از صورت گرفتنش آن محدوديت از بين مىرود .\r\nاگر دانستن يك حقيقت صورتى از آن را در ذهن ما منعكس مىسازد ، بجا آوردن كار حقيقتى را در روح ما ايجاد مىكند كه نوعى از مالكيت معنوى به آن حقيقت در خود احساس مىكنيم و به عبارت روشنتر تفاوت دانستن و كردن ، ميان دانستن يك حقيقت با داشتن آن است .\r\nشما هر چيزى را كه دارا مىشويد با تمام مشخصات و جزييات مربوط به آن چيز كه مىتواند در حيطهء مالكيت شما در آيد آشنا مىشويد ، در صورتى كه در مرحله\r\n","description":"","footnote":"","page_name":" 368 ","page_number":372},
  {"content":"\r\nدانستن فقط صورتى از آن چيز را كه تنها براى عكس بردارى امكان دارد در درون خويش منعكس مىسازيد .\r\nاين مسئله را در بحث علم ، معرفت ، عمل مشورحاً بررسى خواهيم كرد .\r\nنتيجه برونى كار - هر چه كه از موجوديت انسانى در جهان برونى صورت مىگيرد خواه به طور خود آگاه و يا به طور ناخود آگاه ، مانند يك پيچ يا مهره در كارگاهى قرار مىگيرد كه آن كارگاه با سيستم باز كه دارد ، آن را جزء مؤثر خود مىسازد ، آن گاه آن پديده به جهت ارتباط با ساير اجزاء طبيعت به جريان مىافتد و به قول جلال الدين : « ليك كار از كار خيزد در جهان » ، به طور خيلى فراوان ديده‌ايد كه شما با يك انگيزه حركتى مىكنيد و دنبال فعاليتى مىرويد ، ولى با رويدادهايى مواجه مىشويد كه از نظر لزوم و اهميت با انگيزهء مخصوص اولى قابل مقايسه نيست ، به طورى كه آن انگيزه را به فراموشى مىسپاريد و بقول عاميان مىبينيد كه : بوى داغ كردن خر بود كه شما را تحريك كرده ، اين كه به كباب خوش خوراك رسيده‌ايد ، گاهى بالعكس به بوى كباب رفته‌ايد ناگهان مشاهده مىكنيد كه خر داغ مىكنند .\r\nلذا براى مرد خردمند ارتباط اجزاء و رويدادهاى جهان هستى با يكديگر يك هشدار جدى نشان مىدهد كه در حركات و سكناتش خود آگاهانه رفتار نمايد . در بيت مورد تحليل ، جلال الدين مىگويد : آن شخص در آن بيابان كه به طور طفيلى و از روى تقليد در جستجوى شتر بود ، ناگهان متوجه مىشود كه شتر ديگرى وجود دارد كه گمشدهء حقيقى او است ، اين كه متوجهء گمشدهء خود نبوده است ، معلول طمع احمقانهء او در بارهء شتر گمشدهء ديگران بوده است .\r\n","description":"","footnote":"","page_name":" 369 ","page_number":373},
  {"content":"\r\n\r\n\r\n( ( 3007 ) ) صدق تو آورد در جستن تو را\r\nجستنم آورد در صدقى مرا\r\n\r\nگاهى واقع بينى شما را به تكاپو وادار مىكند ، گاه ديگر تكاپو شما را به واقعيت مىرساند\r\nآن همه تشويق و تحريك به طلب و جستجو كه در آيات قرآنى و ساير منابع معتبر اسلامى مشاهده مىشود ، مىتواند دليل قاطع به اين حقيقت باشد كه :\r\n\r\nدوست دارد يار اين آشفتگى\r\nكوشش بىهوده بِه از خفتگى\r\n\r\nنيز :\r\n\r\nگر چه رخنه نيست در عالم پديد\r\nخيره يوسفوار مىبايد دويد\r\n\r\nگويا حكمت عالى جهان آفرينش چنين است كه دويدن و جستجو كردنهاى جدى ، خود با اين كه به عنوان وسيله معرفى شده است - خود جنبهء هدفى نيز دارد . اين مسئله اگر چه ممكن است براى بعضى از اشخاص قابل هضم نباشد ، ولى با اندك دقت مىتوان اين مطلب را به عنوان يك اصل پذيرفت . به توضيح اين كه ما انسانها ، بلكه ساير جانداران ، در عين حال كه روشهاى هدف گيرى شده داريم ، جريان زندگى ما و پديده هاى مربوط به متن آن ، غالباً جنبهء علت و معلول مكانيكى دارد و اين دو جريان به طور مجزا و تفكيك شده نيستند .\r\nمثلًا در آن هنگام كه براى تراش يك فلز كار مىكنيم و در آوردن آن فلز را به يك شكل خاص هدف گيرى كرده‌ايم ، مسلم است كه صورت و شكل مطلوب فلز را درك كرده‌ايم و احتياج به داشتن فلزى در آن شكل مفروض دريافته‌ايم ، در نتيجه هدف ما مشخص گشته و براى رسيدن به آن هدف وسايل مربوطه را به دست آورده ، مشغول فعاليت گشته‌ايم . اين يك روش هدف گيرى شده است كه مىتوانيم در هر لحظه از كار مربوط به هدف و چگونگى آن آگاهى داشته ، با آن اختيار كه وارد كار شده‌ايم تا هدف مفروض پيش رفت كنيم .\r\n","description":"","footnote":"","page_name":" 370 ","page_number":374},
  {"content":"\r\n\r\nدر همين حال مقدار زيادى از فعل و انفعالات بدون اختيار و حتى بدون آگاهى در پيرامون ما تحقق مىيابد كه بعضى از آنها عوامل مؤثر در وجود طبيعى و روانى ما و بعض ديگر معلولات وضع طبيعى و روانى ما مىباشد ، اصالت اين عوامل مؤثر و معلولات كه لحظه به لحظه به وجود مىآيند ، به آن اندازه است كه مىتواند زمينهء كار هدف گيرى شدهء ما را هم توجيه و رهبرى نمايد .\r\nبا يك مثال ساده كارهاى هدف گيرى شدهء ما در زمينهء ارتباطات طبيعى و روانى ما با جهان ، شبيه به يك يا چند عدد موج كوچكى است كه در روى موجهاى بسيار بزرگ در اقيانوس به وجود مىآيد . از اين مطلب اين نتيجه را مىگيريم كه از مجموع ملاحظات طبيعى و روانى در بارهء انسانها معلوم مىشود كه كوشش و تقلا و جستجو اگر چه با يك انگيزهء ناچيز هم بوده باشد مانند امواج اصيل اقيانوس هستى ما است كه در حال حركت مىتواند ما را به امواجى كه در زندگانى براى ما هدف قرار مىگيرند رهنمون شوند .\r\nشيخ فريد الدين عطار مىگويد :\r\n\r\nگر مرد رهى ميان خون بايد رفت\r\nاز پاى فتاده سر نگون بايد رفت\r\nتو پاى به راه در نِه و هيچ مگوى\r\nخود راه بگويدت كه چون بايد رفت\r\n\r\nتفسير ابيات\r\n[ بياييد براى به دست آوردن يك حقيقت بزرگ انسانى مثالى را در نظر بگيريم 
  ] : اى انسان مورد اعتماد فرض كنيم : تو شترى را گم كرده‌اى ، مسلماً براى پيدا كردن اين شتر به تكاپو خواهى افتاد ، در اين تكاپو به هر كس كه برسى از شتر خود خواهى پرسيد كه آيا شتر تو را ديده است ؟ هر يك از آنان ، از گمشدهء تو نشانى مخصوص خواهد داد . تو با اين كه نمىدانى شتر گمشدهء تو كجا است ، ولى اين مقدار مىدانى كه اين نشانىها كه مىدهند ، همهء آنها خطا است و مربوط به گمشدهء تو نيست ، يك فرد ديگر هم كه شترى گم نكرده است با تو\r\n","description":"","footnote":"","page_name":" 371 ","page_number":375},
  {"content":"\r\nهمراه مىشود و شروع به جستجو مىكند ، فرياد مىزند : اى مردم من هم شترى گم كرده‌ام اگر كسى شتر مرا پيدا كند و بياورد مزدى به او خواهم داد .\r\nبسيار خوب ، اين مرد كه شترى گم نكرده است ، اين هياهوى خلاف واقع را چرا به راه انداخته است ؟ براى اين كه در گمشدهء تو شركت كند . چون اين شخص در ادعاى خود دروغ مىگويد و گمشده‌اى ندارد ، لذا آن نشانىها را كه مردم به صاحب شتر واقعى مىدهند ، درك نمىكند كه كدام يك از آنها راست است و كدام يك دروغ . او گفته هاى تو را كه واقعاً شترى گم كرده‌اى ، مانند كورى كه عصا به دست بگيرد ، از روى تقليد گاهى بلى مىگويد ، گاهى نه .\r\nاگر نشانى را كه به تو داده‌اند تخطئه كنى ، او هم مىگويد : بلى اين نشان صحيح نيست . در آن هنگام كه يك علامت صحيح در باره شتر گمشدهء تو بدهند شك تو بر طرف مىگردد و به يقين مىرسى . اين يقين شفاى جان رنجيده و روشنگر حس پر قيمت تو مىگردد ، رنگ رويت را گلگون و به بازوان تو نيرو مىبخشد ، حتى در وضع خلقت طبيعى و اخلاقى تو نيز ، تاثير كرده نيرومندت مىسازد ، فروغى به ديده گانت و قدرتى بر پاهايت مىدهد كه به سرعت حركت تو مىفزايد بالاتر از اينها جسم تو را جان و جانت را به روح مبدل مىنمايد - بانكس كه نشانى صحيح به تو داده است ، مىگويى : اى انسان امين تو راست گفتى و نشانىها كه مىدهى ابلاغ آشكارى از حقيقت است .\r\nدر اين نشانى كه تو دادى علامات و دلايل محكم وجود دارد كه ابلاغ تو را مانند يك برات معتبر و نجات بخش مىنمايد . پس از آن كه آن مرد نشانى صحيح داد ، مىگويى : حالا ديگر وقت آن است كه رو به هدف برويم ، تو پيش من راه بيفت ، من در دنبال تو .\r\nاى مرد راست گو تو كه از گمشدهء من بويى برده‌اى ، راه برو من هم به دنبال تو خواهم آمد . اما همين نشانى راست براى آن مقلد طفيلى كه گمشده‌اى ندارد از وضع جدى آن جويندگان حقيقى در درونش منعكس شده ، اين نتيجهء با ارزش\r\n","description":"","footnote":"","page_name":" 372 ","page_number":376},
  {"content":"\r\nرا به او مىدهد كه : اين همه جديت و حرارت و تكاپو و هيهايى كه از دل جويندهء حقيقى بر مىخيزد ، نمىتواند دروغ و بىاساس بوده باشد . اگر چه اين مقلد حقى در شتر گمشدهء آن جوينده حقيقى ندارد ، ولى او هم شترى گم كرده است كه هنوز آن را درك نمىكند . [ چرا نمىتواند درك كند كه او شترى را گم كرده است ؟ 
  ] براى اين كه طمع در گمشدهء ديگرى بسته و آن طمع پردهء تاريكى به ديده گانش و يا به مغزش انداخته است كه مطلوب خود را فراموش نموده است .\r\n[ حالا اين مرد مدعى در چه حال است ؟ 
  ] هيچ ، هر كجا جويندهء حقيقى مىدود ، اين مدعى هم به دنبالش مىدود ، طمع او را با صاحب درد حقيقى هم درد كرده است .\r\n[ اما غافل مباشيد ، 
  ] گاهى مىشود كه مدعى دروغين [ اگر تدريجاً از پليدى روانى خود دست بر دارد و از راه خلوص به همراه راست جويان صاحب درد به جويندگى بپردازد 
  ] همان ادعاى دروغين اولىاش به راست مبدل مىشود . در همان بيابان كه شتر جويندهء حقيقى گم شده بود ، اين مدعى نيز شتر خويش را در مىيابد . وقتى كه شتر خود را پيدا مىكند ، ديگر از شتر آن جوينده و شتر خيالى خويش دست بر مىدارد ، هنگامى كه مىبيند شترش در آن بيابان مىچرد ، حالت تقليد او به تحقيق مبدل مىشود ، از همان لحظه كه شتر خود را مىبيند جويندهء حقيقى مىگردد ، پس از آن كه گمشدهء خود را پيدا كرد ، از آن جويندهء اولى جدا شده راه مخصوص به خويش را پيش مىگيرد .\r\nآن جويندهء اولى مىگويد : تو كه تا كنون همراه من بودى - چرا اكنون مرا رها كردى ؟ مىگويد : آرى ، تا كنون در ادعاى دروغين غوطه ور بودم و از روى طمع چاپلوسى مىكردم ، حالا حقيقتاً هم درد تو هستم ، اگر چه از نظر جسمانى و خواص طبيعى شخصى از تو جدا هستم .\r\nمن پيش از اين ، نشانىها و صفات شتر را از تو مىدزديدم و به تقليد مىگرفتم ،\r\n","description":"","footnote":"","page_name":" 373 ","page_number":377},
  {"content":"\r\nاكنون جان من گمشدهء واقعى خود را پيدا كرده است .\r\nمادامى كه گمشدهء خود را نيافته بودم در جستجويش نبودم ، اكنون كه پيدايش كرده‌ام ، طلاى جويندگى حقيقى بر مس جستجوى دروغين پيروز شده است . سپاس مر خداى را ، كه خطاهاى گذشته‌ام به نيكىها مبدل شده ، شوخى و حركات بىاساسم به واقع بينى و جد و جهد حقيقى جاى خالى كرده است . آن گناه و خطايى كه وسيلهء راهيابى به حق باشد جاى مذمت و توبيخ نيست . ( 1 )  [ تفاوت من و تو در اين است كه : 
  ] صدق و واقع جويى تو ، تو را به جستجو وادار كرده بود ، در حالى كه انقلاب روحى من و به دست آوردن جد و طلب ، واقعيت را براى من پيش آورد ، آرى صدق تو بود كه تو را به تكاپو واداشت و تكاپوى من صدق را نصيبم ساخت .\r\nمن در مراحل اوليه با حالت سخره و عبث و بيگارى دنبال تو مىدويدم ، غافل از آن كه اين دويدن من به طور ناخود آگاه ، دانه هاى دولت و بخت و اقبال را در زمين روحم مىكاشت . آن دويدنها و بلى و نه گفتنها در پشت پردهء حواس من كسبى سود آور بود ، به طورى كه هر دانه‌اى كه كاشته‌ام صد دانه رويانيده است .\r\nمثل من مثل همان دزد است كه به طمع دزدى به خانه‌اى رفت ، وقتى كه وارد خانه گشت و درست بنگريست ، ديد : خانهء خود او است اى بىنوايان تهى دست اى انسانهايى كه وضع روانى شما در واقع بينى و واقع جويى سرد و بىحركت است ، دست پاچه نشويد ، خود را در اضطرابات غوطه ور نسازيد ، صبر كنيد ، تا نوبت گرمى شما هم فرا رسد [ اما به اين شرط\r\n","description":"","footnote":" ( 1 ) اين مسئله را در مباحث پيشين مطرح كرده‌ايم كه مطابق حديث معروف : « لا يطاع الله من حيث يعصى » ( خداوند از آن حيث كه معصيت شود ، اطاعت نمىشود ) و گفتيم كه به سبب شرايط گوناگون و نتايج و هدف گيرىها ، عنوان گناه عوض مىشود ، چنان كه بالعكس به سبب شرايط و هدف گيرىهاى پليد مانند مسجد ضرار عنوان اطاعت به معصيت تبديل مىيابد نه اين كه گناه با آن كه گناه است ، شايسته مىگردد . . ","page_name":" 374 ","page_number":378},
  {"content":"\r\nكه در آن موقعيت پست و پليد ميخكوب نشويد و راه بيفتيد 
  ] با درشتىها و سختىها بسازيد تا به آن نرمى و ملاطفت كه جهان هستى در زير پردهء خويش براى شما نگه داشته است برسيد .\r\n[ مطلب ديگرى بگويم كه در بالا اشاره كردم و گفتم :\r\n« اين زمان هم درد تو گشتم كه من در طلب از تو جدا گشتم به تن » آن اين است كه جويندگان حقيقى آدميان اگر چه به قله هاى مختلفى صعود مىكنند از نشيب و فرازهاى گوناگونى عبور مىكنند دشتها و هامون و سنگلاخها و اقيانوسهاى كاملًا متفاوت را مىپيمايند 
  ] اما اينان همگى يك مقصد واقعى دارند ، اينان ميلياردها شتر گم نكرده‌اند ، گمشدهء همهء آنها در طول تمام قرون و اعصار و در تمام جوامع يك شتر است ، اگر هم در الفاظ و اشكال و طرق ، تباين و تضادى داشته باشند ، وحدت عالم معنى بالاتر و با عظمتتر از رنگها و اشكالها است .\r\nاين بىچارگى همواره نصيب ما آدميان خواهد بود كه الفاظ موضوعهء ما توانايى نشان دادن همهء معانى را نخواهند داشت ، بدين جهت بود كه پيامبر ما فرمود : زبان آدمى جامد و كند است و نمىتواند آن چه را كه درك كرده است باز گو كند .\r\nاين زبان گويا را كه مىبينيد ، مانند يك دستگاه ناچيز اسطرلاب است كه از دريافت حقيقت فلك و ميلياردها كرات و آفتاب عاجز است . مخصوصاً از درك آن گردون بلند و با عظمت كه فلك جهان طبيعت مانند پرى از گردونش و خورشيد جهان طبيعت ذره‌اى از آفتابش مىباشد .\r\n","description":"","footnote":"","page_name":" 375 ","page_number":379},
  {"content":"\r\n\r\n\r\nدر بيان آن كه در هر نفسى فتنهء مسجد ضرار است\r\n\r\n( ( 3016 ) ) چون پديد آمد كه آن مسجد نبود\r\nخانهء حيلت بُد و دام يهود\r\n( ( 3017 ) ) پس نبى فرمود كان را بر كنيد\r\nمطرحهء خاشاك و خاكستر كنيد\r\n( ( 3018 ) ) صاحب مسجد چو مسجد قلب بود\r\nدانه ها بر دام ريزى نيست جود\r\n( ( 3019 ) ) گوشت كاندر شست تو ماهى رباست\r\nآن چنان لقمه نه بخشش نه سخاست\r\n( ( 3020 ) ) مسجد اهل قبا كان بد جماد\r\nآن چه كفو آن نبُد راهش نداد\r\n( ( 3021 ) ) در جمادات اين چنين حيفى نرفت\r\nزد در آن ناكفو امير داد نفت\r\n( ( 3022 ) ) پس حقايق را كه اصل اصلهاست\r\nدان كه آن جا فرقها و فصلهاست\r\n( ( 3023 ) ) نى حياتش چون حيات او بود\r\nنى مماتش چون ممات او بود\r\n( ( 3024 ) ) گور او هرگز چو گور او مدان\r\nخود چه گويم حال فرق آن جهان\r\n( ( 3025 ) ) بر محك زن كار خود اى مرد كار\r\nتا نسازى مسجد اهل ضرار\r\n( ( 3026 ) ) بس بر آن مسجد كنان تسخر زدى\r\nچون نظر كردى تو خود ز ايشان بدى\r\n( ( 3022 ) ) پس حقايق را كه اصلِ اصلهاست\r\nدان كه آن جا فرقها و فصلهاست\r\n\r\nآيا حقايق اصيل هم با يكديگر متفاوت هستند ؟\r\nشايد بيت فوق كه مورد تحليل قرار داده‌ايم ، با بعضى از ابيات گذشته كه مىگفت اگر از نمودها و پديده هاى ظاهرى بگذريم ، به وحدت و اتحاد مىرسيم ، تضادى داشته باشد ، مانند ابيات ذيل كه مىگويد :\r\n\r\nباز هستى تنگتر بود از خيال\r\nز ان شود روى قمر هم چون هلال\r\nباز هستىِ جهان حس و رنگ\r\nتنگتر آمد كه زندانى است تنگ\r\nعلت تنگى است تركيب و عدد\r\nجانب تركيب حسها مىكِشد\r\nز ان سوى حس عالم توحيد دان\r\nگر يكى خواهى بدان جانب بران\r\n\r\n","description":"","footnote":"","page_name":" 376 ","page_number":380},
  {"content":"\r\n\r\nاين چهار بيت به طور صريح ما وراى محسوسات را جهان وحدت معرفى مىكند ، در صورتى كه بيت مورد تحليل ، آن حقايق را كه اصل اصلها است و با نظر به روش معمولى جلال الدين بايستى ما وراى محسوسات باشد ، متكثر و متنوع مطرح مىكند ، ولى اين تضاد صورى با كمى دقت قابل بر طرف شدن است ، زيرا با نظر به مجموع مسائل و قوانينى كه مكتب وحدت ( پانته ايسم ) مىپذيرد ، وحدتى را كه در ما وراى متكثرات محسوسه منظور مىكند ، جنبهء نسبى دارد - مانند كليات كه داراى دايره هاى كوچك و بزرگ است ، مثلًا افراد انسانى در كلى انسان بودن متحد مىشوند ولى خود كلى انسان مثلًا در مقابل كلى افراد اسب و يا شير و يا ماهى مانند يك فرد از انسان است در مقابل فرد يا افراد يا افراد ديگرى از انسانها ، لذا كلى انسان و كلى شير و اسب و ماهى در كلى حيوان متحد مىگردند ، . . . و هكذا تا عالىترين و وسيعترين كليات .\r\nتفسير ابيات\r\nوقتى كه آشكار شد كه مسجد ضرار مسجد واقعى [ كه بنيانش به تقوى بنا شده باشد 
  ] نبود ، پيامبر فرمود :\r\nآن مسجد را خراب كنيد و جايگاه خاك و خاكسترش بسازيد ، بنيان گذار مسجد مانند خود مسجد قلب و دغل و تباه بود ، مگر امكان دارد كه ريختن دانه در دام براى به دست آوردن شكار ، جود و بخشش ناميده شود ؟ گوشتى را كه در شست ماهيگير مىاندازند تا ماهىها را بربايد ، نه بخشش گفته مىشود و نه كرم و سخاوت نام دارد .\r\nمسجد اهل قبا با آن كه از سنگ و آجر و يا خشت جامد بنا شده بود ، آن مسجد ضرار را كه در جمادى هم جنس او ، ولى از نظر معنى و حقيقت كفو و همتاى او نبود ، طرد و ويران كرد .\r\n[ بيدار باشيد ، 
  ] حالا كه در عالم جمادات تعدى و در آميختن صحيح و نادرست امكان ندارد [ و به همين جهت هم بود كه پيامبر به مسجد ضرار كه همتاى مسجد قبا\r\n","description":"","footnote":"","page_name":" 377 ","page_number":381},
  {"content":"\r\nنبود ، آتش زد 
  ] پس در عالم حقايق كه ريشهء اصلى ساير اصول است ، حتما فرقها و تمايزها وجود دارد كه در هم نمىآميزند .\r\nحياتهاى گوناگون و مرگهاى مختلفى در عالم حقايق وجود دارد كه آنها را متنوع ساخته است .\r\nاى مرد كار و خردمند كار و كوشش خود را با محك حقايق آزمايش كن مبادا در درون خود يا در اجتماع با ايمان ، مسجد ضرار بسازى ، متوجه باش : تو كه به بنيان گذاران مسجد قبا مسخره مىكردى ، خود يكى از سازندگان مسجد ضرار نباشى .\r\n","description":"","footnote":"","page_name":" 378 ","page_number":382},
  {"content":"\r\n\r\nحكايت آن چهار هندو كه با هم جنگ مىكردند و از عيب خود بىخبر بودند\r\n\r\n( ( 3027 ) ) چار هندو در يكى مسجد شدند\r\nبهر طاعت راكع و ساجد شدند\r\n( ( 3028 ) ) هر يكى بر نيّتى تكبير كرد\r\nدر نماز آمد به مسكينى و درد\r\n( ( 3029 ) ) مؤذن آمد ز ان يكى لفظى بجست\r\nكاى مؤذن بانگ كردى وقت هست ؟\r\n( ( 3030 ) ) گفت آن هندوى ديگر از نياز\r\nهى سخن گفتى و باطل شد نماز\r\n( ( 3031 ) ) آن سوم گفت آن دوم را كاى عمو\r\nچه زنى طعنه به او خود را بگو\r\n( ( 3032 ) ) آن چهارم گفت حمد اللَّه كه من\r\nدرنيفتادم به چَه چون اين سه تن\r\n( ( 3033 ) ) پس نماز هر چهاران شد تباه\r\nعيب گويان بيشتر گم كرده راه\r\n( ( 3034 ) ) اى خنك جانى كه عيب خويش ديد\r\nهر كه عيبى گفت آن بر خود خريد\r\n( ( 3035 ) ) ز انكه نيم او ز عيبستان بُدست\r\nو آن دگر نيمش ز غيبستان بُدست\r\n( ( 3036 ) ) چون كه بر سر مر تو را ده ريش هست\r\nمرهمى بر خويش بايد كار بست\r\n( ( 3037 ) ) عيب كردن ريش را داروى اوست\r\nچون شكسته گشت جاى ارحمواست\r\n( ( 3038 ) ) گر همان عيبت نبود ايمن مباش\r\nبو كه آن عيب از تو گردد نيز فاش\r\n( ( 3039 ) ) لا تخافوا از خدا نشنيده‌اى ؟\r\nپس چه خود را ايمن و خوش ديده اى\r\n( ( 3040 ) ) سالها ابليس نيكو نام زيست\r\nگشت رسوا بين كه او را نام چيست\r\n( ( 3041 ) ) در جهان معروف بد علياى او\r\nگشت معروفى به عكس اى واى او\r\n( ( 3042 ) ) تا نه‌اى ايمن تو معروفى مجو\r\nپاك شو از خوف پس از امن گو\r\n( ( 3043 ) ) تا نرويد ريش تو اى خوش ذقن\r\nبر دگر ساده زنخ طعنه مزن\r\n( ( 3044 ) ) اين نگر كه مبتلا شد جان او\r\nدر چهى افتاد تا شد پند تو\r\n( ( 3045 ) ) تو نيفتادى كه باشى پند او\r\nزهر او نوشيد تو خور قند او\r\n\r\n","description":"","footnote":"","page_name":" 379 ","page_number":383},
  {"content":"\r\n\r\n( ( 3035 ) ) ز انكه نيم او ز عيبستان بُدست\r\nو آن دگر نيمش ز غيبستان بُدست\r\n\r\nاى انسان براى تزكيهء نفس خويش و براى ارتقاء به عالم انسان اعلا ، موجوديت خود را تحليل كن ، خواهى ديد كه : تو از دو عنصر اساسى تشكيل يافته‌اى : اول عنصر ماده و ماديات كه محدود و رو به فنا و منشأ تمايلات و اغراض حيوانى تو بوده و دايما تو را در معرض نقص و عيب قرار داده است . عنصر دوم تو از عالم ملكوت و فروغ روحانى الهى است . با اين وصف چگونه مىتوانى خود را از عيوب و نواقص تبرئه نمايى ؟ آن مكتبهاى اجتماعى كه دم از اصلاح وضع انسانى مىزنند و رؤياهاى غير قابل تعبير در بارهء تكامل عالم انسانيت مىبينند ، مادامى كه انسان را به دو عنصر فوق كه طبيعتش را تشكيل مىدهد توجه نكنند ، تمام برنامه هاى اصلاحى آنان در آن كتابها و ورق پاره ها كه نوشته‌اند ، در كتابخانه ها براى ابد گرد و خاك خواهد خورد . تعجب در اين است كه با اين كه ما نمىخواهيم جز حواس و مغز انسانى را وسيلهء ترقى او بدانيم ، با اين كه تمام كوشش ما مصروف تنظيم جنبهء مادى او است ، با اين حال توقع داريم كه انسانهايى را در اجتماعات به وجود بياوريم كه از ( خود طبيعى ) بيرون آمده ، ساير افراد و گروه هاى اجتماع را نيز درك كنند و بدون ضامن اجراى جبرى از تهديد و تشويق ، خود را واقعاً جزيى از پيكرهء مجموع انسانى بدانند آيا اين خيال بافىها و اوهام جزء خرافات نيست ؟ وقتى كه شما مىگوييد : انسان فقط از دو جزء تشكيل يافته است : بدن جسمانى او و حواس و مغز فعال او ، اين را هم مىدانيد كه بدن جسمانى او به طور ناخود آگاه تسليم قوانين مادهء ناخود آگاه بوده حواس و مغز فعال او هم جلوه ها و امواجى از همين بدن جسمانى است و به قول جلال الدين :\r\n\r\n« موج خاكى فهم و وهم و فكر ماست »\r\n\r\n","description":"","footnote":"","page_name":" 380 ","page_number":384},
  {"content":"\r\nو به قول حافظ :\r\n\r\nآدمى در عالم خاكى نمىآيد به دست\r\nعالمى ديگر ببايد ساخت وز نو آدمى\r\n\r\nبنا بر اين چگونه توقع داريد كه از خاك و موج آن ، از ماده و جلوهء آن انسانهايى بسازيد كه :\r\n1 - با وجدان آزاد از ( خود طبيعى ) بيرون آمده به ديگران هم حق حيات قايل شوند 2 - با وجدان آزاد از ( خود طبيعى ) بيرون آمده و دروغ نگويند 3 - با وجدان آزاد از ( خود طبيعى ) بيرون آمده و تمام موجوديت آزاد خود را به زمامداران جامعهء خود بسپارند .\r\n4 - با وجدان آزاد از ( خود طبيعى ) بيرون آمده و از زندگانى خود واقعاً رضايت داشته باشند . و فلسفه توماس هابس آنها را نگران نكند .\r\n5 - با وجدان آزاد از ( خود طبيعى ) بيرون آمده و چنگيزها وجود خويش را به سقراط مبدل بسازند .\r\n6 - با وجدان آزاد از ( خود طبيعى ) بيرون آمده و از روى تعقل و انديشه هاى منطقى ، موقعيت خود را در جهان هستى و قلمرو اجتماع بهترين موقعيت مناسب به خود بدانند .\r\n7 - با وجدان آزاد از ( خود طبيعى ) بيرون آمده و اندوه ها و اضطرابات زندگى را به طورى تفسير كنند كه شخصيت آنها را متلاشى نسازد .\r\n8 - با وجدان آزاد از ( خود طبيعى ) بيرون آمده و آزادى روانىاش آنها را با خويشتن آشنا نموده ، اجتماع و خانواده و در و ديوار مسكن خود را همان بهشت موعود بدانند كه در امتداد قرون و اعصار متمادى آرزوى انسان دوستان واقعى بوده است .\r\n","description":"","footnote":"","page_name":" 381 ","page_number":385},
  {"content":"\r\nبراى بر آورده شدن اين همه آرمانها و آرزوها يك راه بيش وجود ندارد و آن همان راه است كه پيامبران الهى و مصلحين واقعى انسانها پيش نهاد مىكنند .\r\nحافظ با بيت گذشته :\r\n\r\nآدمى در عالم خاكى نمىآيد به دست\r\nعالمى ديگر ببايد ساخت وز نو آدمى\r\n\r\nپرده از روى چشمان انسانى بر مىدارد و جلال الدين با بيت مورد تحليل :\r\n\r\n( ( 3035 ) ) ز انكه نيم او ز عيبستان بُدست\r\nو آن دگر نيمش ز غيبستان بُدست\r\n\r\nماهيت انسانى را نشان مىدهد .\r\n\r\n( ( 3037 ) ) عيب كردن ريش را داروى اوست\r\nچون شكسته گشت جاى ارحمواست\r\n\r\nهر زخمى كه بر كالبد مادى وارد شود ، مقدمهء بهبودى آن از سه عامل ناشى مىگردد :\r\nعامل اول - توجه به آن زخم و زيان بخش بودن آن .\r\nعامل دوم - نيروى سازمان خود كالبد مادى كه در شرايط معينى به فعاليت مىپردازد كه آن زخم را بهبودى ببخشد .\r\nعامل سوم - مرهمها و دواهايى است كه از نظر طبى براى بهبودى زخمها وجود دارد .\r\nاين مرهمها هم از حيث تسكين درد و هم از نظر جلوگيرى از سرايت و هم در تسريع التيام اثر مىبخشد ، اين است ، حال جراحتهاى كالبد مادى ما .\r\nهمچنان بهبودى زخمهاى روحى كه ناشى از انحرافات دينى و اخلاقى و ساير اصول انسانى است ، از سه عامل فوق سرچشمه مىگيرد :\r\nعامل اول - توجه به انحراف روحى و زيان بخش بودن آن . تفاوتى كه ميان اثر اين عامل در دو مورد ( زخمهاى مادى و زخمهاى روحى ) به نظر مىرسد ، اين است كه به مجرد توجه به زخم مادى و زيان بخش بودن آن ، خود بهبودى شروع نمىگردد ،\r\n","description":"","footnote":"","page_name":" 382 ","page_number":386},
  {"content":"\r\nدر صورتى كه به مجرد توجه به انحراف روحى و آسيبهاى آن ، ندامت و سوزش درونى پديدار مىگردد و از همين نقطه اعتدال و بر طرف شدن انحراف آغاز مىشود .\r\nدر حالى كه در زخمهاى جسمانى جريان طبيعى اجزاء و نيروهاى جسمانى ، بايستى به طور طبيعى كارهاى خود را انجام بدهد تا التيام به وجود بيايد ، اين مطلب به دقت بيشترى نيازمند است ، زيرا ، اگر چه جريان طبيعى نيروها و پديده هاى جسمانى مطابق قوانين مزبوره براى شروع التيام ضرورت دارد . ولى حتى در موارد زخمها و ساير بيمارىهاى جسمانى هم ، توجه به خدا و نيايش اثر معجزه آسايى دارد ، ( 1 )  الكسيس كارل مىگويد :\r\n« بعضى فعاليتهاى معنوى ممكن است با تغييرات تشريحى و عملى بافتها و اعضاء توأم گردد .\r\nاين كيفيات عضوى در موارد مختلفى ديده مىشود كه ما بين آنها بايد حالت نيايش را نام برد . نبايد از نيايش تنها اداى ماشين وار يك رشته جملاتى را فهميد ، بلكه نيايش يك معراج عرفانى است كه در آن روح مجذوب مبدأ ، و مقصد غايى جهان مىگردد . در اين مقام معنوى ، فكر راه ندارد و فلاسفه و مردان علم براى فهم آن و نيل به اين مرحله عاجزند .\r\nولى گويى افراد ساده دل همان طورى كه حرارت خورشيد يا نيكى يك دوست را حس مىكنند مىتوانند به آسانى خداوند را درك كنند ، نيايش كه به نتايج شفاى عضوى همراه مىگردد خصايصى دارد .\r\nاول آن كه بايد كاملًا بىشائبه باشد ، همان طورى كه مرمر مجسمه ساز و پارچه\r\n","description":"","footnote":" ( 1 ) تأثير نيايش در جراحت و بيمارىها ، نه از آن جهت است كه به طور مستقيم نقصهايى جسمانى مزبور مانند انحرافات روحى در نظر گرفته مىشود ، بلكه در دو اندوه و شكنجه هايى ناشى از جراحت و بيمارى انسان را به بارگاه الهى رهنمون مىسازد و قوانين طبيعت كه در قلمرو و سيستم باز مشغول فعاليت است ، از مشيت خداوندى در تغيير مسير پيروى مىكند . . ","page_name":" 383 ","page_number":387},
  {"content":"\r\nبه نقاش تسليم مىشود ، آدمى نيز خود را به خداوند مىسپارد و در عين حال عنايت او را طلب مىكند و حاجات خود و مخصوصاً هم نوعان خود را عرضه مىدارد . عموماً آن كسى كه براى ديگران دعا مىكند نجات مىيابد .\r\nشرط ضرورى اين نيايش وارستگى از خود ، يعنى مرتبهء عالى تزكيهء نفس است مردمان افتاده و فقير بيشتر از ثروتمندان و متفكرين به اين وارستگى مىتوانند رسيد .\r\nگاهى دعا كيفيت عجيبى را بر مىانگيزد كه بايد به آن معجزه نام داد .\r\nدر هر كشور و در هر عصر ، مردم به كيفيت معجزه و درمان كم و بيش سريع بيمارىها در زيارتگاه ها و بعضى اماكن مقدسه معتقد بوده‌اند ، در دنبالهء ترقى بزرگ علوم در قرن نوزدهم پايهء اين اعتقاد يك باره سست گرديد و عموماً امكان وجود معجزه در گذشته و حال رد شد .\r\nهمان طورى كه قوانين ترمو ديناميك حركت دايمى را غير ممكن مىداند ، همچنين قوانين فيزيولوژيكى نيز با اين مسئله مغايرت دارد و اين همان نظرى است كه امروز نيز بسيارى از فيزيولوژيستها و پزشكان آن را تأييد مىكنند . مع هذا اين امر با مشاهداتى كه در دست داريم بايد مورد غور و تأمل قرار گيرد .\r\nموارد زيادى از اين مشاهدات به وسيلهء مؤسسهء پزشكى لورد جمع آورى شده است .\r\nاطلاعات كنونى ما در بارهء تأثير فورى نيايش در شفاى امراض روى شرح حال بيمارانى كه از امراض گوناگونى چون سل استخوانى و صفاقى و دمل سردسلى ، زخمهاى چركين ، سل پوستى ، سرطان و غيره درمان يافته‌اند متكى است . چگونگى معالجه - نزد اين و آن تفاوت زيادى ندارد ، اغلب درد شديدى احساس و سپس شفاى كامل فرا مىرسد ، بعد از چند ثانيه و يا چند دقيقه حد اكثر چند ساعت زخمها جوش مىخورد و علايم عمومى بيمارى از ميان مىرود . و اشتهاى مريض باز مىگردد .\r\n","description":"","footnote":"","page_name":" 384 ","page_number":388},
  {"content":"\r\n\r\nگاهى اختلالات عملى پيش از ضايعات عضوى از ميان مىرود . براى آن كه تغيير شكل استخوانى در بيمارى پوست و يا عقده هاى لنفاوى سرطانى به حال طبيعى بر گردد ، اغلب دو يا سه روز وقت لازم است . اين شفاى معجزه آسا به خصوص با سرعت عجيب التيام ضايعات عضوى مشخص است و شكى نيست كه ميزان آن خيلى بيشتر از حد طبيعى مىگردد » ( 1 )  اما مشابهت عامل دوم در مورد ( زخمهاى جسمانى و انحرافات و ضايعه هاى روحى ) بدان جهت است كه خود روح آدمى پس از توجه وجدان به زشتى و ضايعه‌اى كه در من ايجاد شده است به سبب دارا بودن به نيروى الهى در بر طرف شدن آن زشتى و ضايعه مشغول فعاليت شده ، مانند قوانين طبيعى و جسمانى كه ضايعهء عضوى را بر طرف مىكند ، كمك مؤثر انجام مىدهد .\r\nتأسف و ندامت كيفرى است بسيار تلخ و مقدس كه ميوهء آن آمادگى روح است براى اعتدال .\r\nعامل سوم كه در مورد زخمهاى جسمانى مرهم و دواهاى مناسب بود ، در مورد انحرافات روحى عبارت است از به دست آوردن خلوص و صدق و صفا و به كار بستن دستورات الهى كه در قوانين اخلاقى عالى و اعمال منسوب به او امر خداوندى جلوه گر مىشود .\r\nتفسير ابيات\r\nچهار نفر هندو به يك مسجد وارد شده و براى انجام اطاعت الهى به ركوع و سجود مشغول گشتند . هر يك از آن چهار نفر مطابق نيتش تكبير گفته با خضوع و احساس درد روانى [ كه آنها را به پيشگاه الهى رهنمون گشته بود 
  ] نماز را آغاز كرد . در اين حال مؤذن براى اذان گفتن وارد مسجد شد . يكى از آنها [ در حال نماز 
  ]\r\n","description":"","footnote":" ( 1 ) انسان موجود ناشناخته ، الكسيس كارل ، ترجمه آقاى دكتر پرويز دبيرى ، ص 141 و 142 . . ","page_name":" 385 ","page_number":389},
  {"content":"\r\nبه آن مؤذن گفت : آيا وقت اذان و يا نماز شده است ؟ هندوى ديگر گفت : تو در نماز سخن گفتى ، نمازت باطل است . هندوى سوم به دومى بانگ زده گفت : براى چه به رفيقت طعنه مىزنى نماز خودت باطل شد چهارمى گفت : سپاس خداى را كه مانند شما سه نفر به چاه نيفتادم [ و نمازم باطل نگشته است 
  ] .\r\nبدين ترتيب نماز هر چهار نفر هندو باطل گشت . [ اى انسانهاى آگاه هشيار باشيد 
  ] مردم عيب جوى و عيب گوى بيشتر از همه راه صدق و حقيقت را گم كرده‌اند ، خوشا به حال روحى آن انسان كه عيب خويش را بنگرد و عيوبى را كه در بارهء ديگران مىشنود ، در خود جستجو كند . [ چرا ؟ 
  ] براى آن كه ريشهء اساسى هر فرد از انسان از دو عنصر متشكل شده است : عنصر مادى كه سر تا پا نقص و كون و فساد و عيب است و ديگر عنصر روحانى غيبى كه سرتاسر لطف و عظمت و كمال مىباشد . تو كه مىبينى ده زخم كارى در سر تو وجود دارد ، بايستى مرهمى پيدا كنى و زخمهاى خود را معالجه نمايى . اگر متوجه شدى كه خودت زخم دار هستى ، تو در حقيقت به مداوا مشغول گشته‌اى ، كه با اين توجه دلت شكست ، تو در آن موقع شايستهء رحمت الهى و رحم ديگران مىباشى .\r\nاگر از كسى عيبى را شنيدى و آن عيب را در خود نديدى ، خاطر جمع مباش زيرا ممكن است روزى فرا رسد كه همان عيب از تو هم بروز نمايد . خداوند به تو هرگز نگفته است كه از چيزى مهراس بنا بر اين بايد مواظب خود و افعال و راه خود باشى پس چگونه است كه اين طور سر خوش و با خيال راحت هستى ؟ بنا بر اين هرگز از وضع وجودى خود ايمن مباش .\r\nمگر نديدى كه شيطان پليد سالها با نام نيكو زندگى نمود و عاقبت رسواى جهان شده ، نامش به پليدى ثبت گشت ؟ عظمت و علو مقام او در جهان معروف بود ، ولى اكنون نام او به ضد آن عظمت\r\n","description":"","footnote":"","page_name":" 386 ","page_number":390},
  {"content":"\r\nو مقام و الا مشهور شده است . واى بر حال او باد مادامى كه ايمن نگشته‌اى در جستجوى معروفيت به نيكى مباش ، اول پاك و پاكيزه و از عامل ترس و هراس رهايى پيدا كن آن گاه از امن و امان واقعى صحبت كن مادامى كه اى بىريش به چانهء تو ريشى نيامده است ، به بىريشهاى ديگر طعنه مزن . اين حقيقت را توجه كن كه جان ديگرى مبتلا شده در چاه افتاده است ، تو عبرت بگير و از آن چاه دورى گزين ، عبرت بگير و لطف الهى را درياب كه تو در چاه نيفتادى كه وسيلهء پند او باشى ، آن بىنوا زهر نوشيد ، تو با توجه به وضع او قند بخور .\r\n","description":"","footnote":"","page_name":" 387 ","page_number":391},
  {"content":"\r\n\r\n\r\n\r\nقصد كردن غزان به كشتن يك مرد تا آن ديگر بترسد\r\n\r\n( ( 3046 ) ) آن غزان ترك خونريز آمدند\r\nبهر يغما در يكى ده در شدند\r\n( ( 3047 ) ) دو كس از اعيان آن ده يافتند\r\nدر هلاك آن يكى بشتافتند\r\n( ( 3048 ) ) دست بستندش كه قربانش كنند\r\nگفت اى شاهان و اركان بلند\r\n( ( 3049 ) ) قصد خون من به چه رو مىكنيد ؟\r\nاز چه آخر تشنهء خون منيد ؟\r\n( ( 3050 ) ) چيست حكمت چه غرض در كشتنم\r\nچون چنين درويشم و عريان تنم ؟\r\n( ( 3051 ) ) گفت تا هيبت برين يارت زند\r\nتا بترسد او و زر پيدا كند\r\n( ( 3052 ) ) گفت آخر او ز من مسكينتر است\r\nگفت قاصد كرده است او را زر است\r\n( ( 3053 ) ) گفت چون وهم است ما هر دو يكيم\r\nدر مقام احتمال و در شكيم\r\n( ( 3054 ) ) خود و را بكشيد اول اى شهان\r\nتا بترسم من دهم زر را نشان\r\n( ( 3055 ) ) پس كرمهاى الهى بين كه ما\r\nآمديم آخر زمان در انتها\r\n( ( 3056 ) ) آخرين قرنها پيش از قرون\r\nدر حديث است آخرون السابقون\r\n( ( 3057 ) ) تا هلاك قوم نوح و قوم هود\r\nعارفى رحمت به جان ما نمود\r\n( ( 3058 ) ) كشت ايشان را كه ما ترسيم از او\r\nور خود اين بر عكس كردى واى تو\r\n\r\nروايت\r\n« نحن الاخرون السابقون يوم القيامة بيد انهم اوتوا الكتاب من قبلنا . . . » ( 1 )  ( ما امت اسلامى بعد از يهود و نصارى ظهور كرده‌ايم ، ولى در روز رستاخيز بر آنان سبقت خواهيم داشت ، الا اين كه براى آنان كتاب پيش از ما داده شده است . )\r\nتفسير ابيات\r\nطايفه‌اى از تركان خونريز كه غز ناميده مىشدند بر يك ده براى چپاول وارد\r\n","description":"","footnote":" ( 1 ) صحيح بخارى ج 2 كتاب الجمعة ، ص 2 حديث 1 ، كتاب الوضوء حديث 68 . . ","page_name":" 388 ","page_number":392},
  {"content":"\r\nشدند ، از اعيان آن ده دو نفر را پيدا كرده خواستند يكى از آن دو را بكشند . دستش را بستند . شخص دست بسته گفت : اى اميران و پادشاهان به چه علت به خون من تشنه شده‌ايد ، مىبينيد كه من فقير و عريانم ؟ تركان گفتند : براى آن كه آن رفيق تو بترسد و طلاها را نشان بدهد . آن شخص دست بسته گفت : او از من فقيرتر و بىنواتر است ، تركان گفتند : او از روى عمد خود را به بىنوايى زده است . شخص دست بسته مىگويد : [ مال و ثروت در هيچ يك از ما دو نفر آشكار نيست 
  ] حالا كه شما با احتمال و شك در بارهء متمول بودن او مىخواهيد او را بترسانيد ، ما هر دو يك وضع را دارا هستيم ، يعنى احتمال و شك در ثروتمند بودن در بارهء ما هر دو مساوى است ، پس اول او را بكشيد تا من بترسم و طلا را بشما نشان بدهم . آرى كرمها و الطاف خداوندى را ببينيد كه ما در دورانهاى بعدى به دنيا آمده‌ايم . قرون و اعصارى گذشته است ، ولى از نظر مقام دينى و روحى مطابق حديث پيامبر اكرم بر همهء امم سبقت مىگيريم . اين كه پس از گذشت قرون متمادى به دنيا آمده‌ايم رحمتى از خداوند بود كه هلاكت قوم نوح و قوم هود را ببينيم و عبرت بگيريم . آنان هلاك شدند و ما بايستى از هلاكت آنان عبرت بگيريم . واى بر حال من و تو بود ، اگر جريان تاريخ بر عكس بود ، يعنى ما پيش از آنها زندگى مىكرديم و آنها پس از ما .\r\n","description":"","footnote":"","page_name":" 389 ","page_number":393},
  {"content":"\r\n\r\nبيان حال خود پرستان و ناشكران در نعمت وجود انبياء و اولياء\r\n\r\n( ( 3059 ) ) هر كه ز ايشان گفت از عيب و گناه\r\nوز دل چون سنگ و از جان سياه\r\n( ( 3060 ) ) وز سبك دارى فرمانهاى او\r\nوز فراغت از غم فرداى او\r\n( ( 3061 ) ) وز هوس وز عشق اين دنياى دون\r\nچون زنان مر نفس را بودن زبون\r\n( ( 3062 ) ) و آن فرار از گفته هاى ناصحان\r\nو آن رميدن از لقاى صالحان\r\n( ( 3063 ) ) با دل و با اهل دل بيگانگى\r\nبا شهان تزوير و روبه شانگى\r\n( ( 3064 ) ) سير چشمان را گدا پنداشتن\r\nوز حسدشان خفيه دشمن داشتن\r\n( ( 3065 ) ) گر پذيرد چيز تو گويى گداست\r\nور نه گويى زرق و مكر است و دغاست\r\n( ( 3066 ) ) گر در آميزد تو گويى طالع است\r\nور نه گويى در تكبر مولع است\r\nگر تحمل كرد گويى عاجز است\r\nور غيور آمد تو گويى گر بزاست\r\n( ( 3067 ) ) يا منافقوار عذر آرى كه من\r\nمانده‌ام در نفقهء فرزند و زن\r\n( ( 3068 ) ) نى مرا پرواى سر خاريدن است\r\nنه مرا پرواى دين ورزيدن است\r\n( ( 3069 ) ) اى فلان ما را به همت ياد دار\r\nتا شويم از اوليا پايان كار\r\n( ( 3070 ) ) اين سخن هم نى ز درد و سوز گفت\r\nخوابناكى هرزه گفت و باز خفت\r\n( ( 3071 ) ) هيچ چاره نيست از قوت عيال\r\nاز بن دندان كنم كسب حلال\r\n( ( 3072 ) ) چه حلال اى گشته از اهل ضلال\r\nغير خون تو نمىبينم حلال\r\n( ( 3073 ) ) از خدايت چاره هست از قوت نى\r\nچاره هست از دين و از طاغوت نى\r\n( ( 3074 ) ) اى كه صبرت نيست از دنياى دون\r\nصبر چون دارى ز نعم الماهدون\r\n( ( 3076 ) ) اى كه صبرت نيست از پاك و پليد\r\nصبر چون دارى از آن كت آفريد ؟\r\n( ( 3075 ) ) اى كه صبرت نيست از ناز و نعيم\r\nصبر چون دارى ز اللَّه كريم\r\nاى كه صبرت نيست از فرزند و زن\r\nصبر چون دارى ز حىّ ذو المنن\r\nاى كه صبرت نيست از آب سياه\r\nصبر چون دارى تو از خشم إله\r\n\r\n","description":"","footnote":"","page_name":" 390 ","page_number":394},
  {"content":"\r\n\r\n\r\nاى كه مىگويى خدا بخشد تو را\r\nآن فريب غول مىدان برتر آ\r\n( ( 3077 ) ) كو خليلى كاو برون آمد ز غار\r\nگفت هذا رب هان كو كردگار ؟\r\n( ( 3078 ) ) من نخواهم در دو عالم بنگريست\r\nتا ندانم كاين دو مجلس آنِ كيست\r\n( ( 3079 ) ) بىتماشاى صفتهاى خدا\r\nگر خورم نان در گلو گيرد مرا\r\n( ( 3080 ) ) چون گوارد لقمه بىديدار او\r\nبىتماشاى گل و گلزار او\r\n( ( 3081 ) ) جز به اميد خدا زين آب خور\r\nكى خورَد يك لحظه غير از گاو و خر\r\n( ( 3082 ) ) آن كه كالانعام بُد بل هم اضل\r\nگر چه پر مكر است آن گنده بغل\r\n( ( 3084 ) ) فكر گاهش كُند شد عقلش خرف\r\nعمر شد چيزى ندارد چون الف\r\n( ( 3085 ) ) آن چه مىگويد در اين انديشه ام\r\nآن هم از دستان اين نفس است هم\r\n( ( 3086 ) ) و آن چه مىگويد غفور است و رحيم\r\nنيست آن جز حيلهء نفس لئيم ؟\r\n( ( 3087 ) ) اى ز غم مرده كه دست ما تهى است\r\nچون غفور است و رحيم اين ترس چيست\r\n\r\nآيه\r\n« وَاَلأَرْضَ فَرَشْناها فَنِعْمَ اَلْماهِدُونَ . » 51 : 48 ( 1 )  ( ما زمين را گسترانيديم ، ما بهترين گستراننده‌ايم ) .\r\n« فَلَمَّا جَنَّ عَلَيْه اَللَّيْلُ رَأى كَوْكَباً ، قالَ هذا رَبِّي ، فَلَمَّا أَفَلَ ، قالَ لا أُحِبُّ اَلآفِلِينَ . فَلَمَّا رَأَى اَلْقَمَرَ بازِغاً قالَ هذا رَبِّي ، فَلَمَّا أَفَلَ قالَ لَئِنْ لَمْ يَهْدِنِي رَبِّي لأَكُونَنَّ مِنَ اَلْقَوْمِ اَلضَّالِّينَ . فَلَمَّا رَأَى اَلشَّمْسَ بازِغَةً ، قالَ هذا رَبِّي هذا أَكْبَرُ ، فَلَمَّا أَفَلَتْ ، قالَ يا قَوْمِ إِنِّي بَرِيءٌ مِمَّا تُشْرِكُونَ . إِنِّي وَجَّهْتُ وَجْهِيَ لِلَّذِي فَطَرَ اَلسَّمواتِ وَاَلأَرْضَ حَنِيفاً وَما أَنَا مِنَ اَلْمُشْرِكِينَ . » 6 : 76 - 79 ( 2 )  ( هنگامى كه شب تاريك شد و [ حضرت ابراهيم عليه السلام 
  ] ستاره‌اى را ديد گفت : اين است خداى من ، وقتى كه آن ستاره غروب كرد ، ابراهيم گفت : من غروب كنندگان\r\n","description":"","footnote":" ( 1 ) سوره ذاريات ، آيهء 49 . .  ( 2 ) سوره انعام ، آيات 76 تا 79 . . ","page_name":" 391 ","page_number":395},
  {"content":"\r\n\r\nرا دوست نمىدارم . وقتى كه ماه را ديد كه طلوع كرده است ، گفت :\r\nاين است خداى من ، هنگامى كه غروب نمود ، گفت : اگر پروردگارم مرا هدايت نكند ، من از گروه گمراهان خواهم گشت . وقتى كه آفتاب را در حال طلوع ديد ، گفت : اين است خداى من ، اين بزرگتر است ، هنگامى كه آفتاب غروب كرد ، [ ابراهيم 
  ] گفت : اى قوم من ، از آن چه كه شما شرك مىورزيد بيزارم . من روى خود را در حالى كه رستگارم به سوى آن خدا بر مىگردانم كه آسمانها و زمين را آفريد و من از گروه مشركين نيستم ) .\r\n« وَلَقَدْ ذَرَأْنا لِجَهَنَّمَ كَثِيراً مِنَ اَلْجِنِّ وَاَلإِنْسِ ، لَهُمْ قُلُوبٌ لا يَفْقَهُونَ بِها وَلَهُمْ أَعْيُنٌ لا يُبْصِرُونَ بِها وَلَهُمْ آذانٌ لا يَسْمَعُونَ بِها أُولئِكَ كَالأَنْعامِ بَلْ هُمْ أَضَلُّ ، أُولئِكَ هُمُ اَلْغافِلُونَ . » 7 : 179 ( 1 )  ( ما مقدار زيادى از جن و انس را آفريديم براى جهنم ، آنان با آن دلهايى كه دارند نمىفهمند و با آن ديده گانى كه دارند نمىبينند و با آن گوشهايى كه دارند نمىشنوند ، آنان مانند چار پايان بلكه گمراه تر از حيواناتند ، آنان مردم غافلى هستند ) .\r\nتوضيح :\r\nممكن است اين تو هم پيش آيد كه در اول آيهء فوق ، خود خداوند مىفرمايد : ما مقدار زيادى از جن و انس را براى جهنم آفريده‌ايم . بنا بر اين جايى براى اختيار وجود ندارد . پاسخ اين تو هم اين است كه لام بر دو قسم است : لام غايت و لام عاقبت . اگر لام در كلمهء لجهنم براى غايت بود ، اعتراض فوق صحيح بود ، زيرا معناى آيه به اين تقدير چنين مىشد كه ما گروهى از جن و انس را براى دوزخ آفريده‌ايم ، يعنى هدف ما از خلقت آنها ورودشان بدوزخ بود ، ولى لام براى عاقبت ، بيان پايان و عاقبتى است كه به وجود خواهد آمد ، بدون اين كه آن عاقبت عنوان و هدف و مقصود كنندهء كار بوده باشد . مانند بيت ذيل :\r\n\r\nله ملك ينادى كل يوم\r\nلدوا للموت و ابنوا للخراب\r\n\r\n","description":"","footnote":" ( 1 ) سوره اعراف ، آيهء 179 . . ","page_name":" 392 ","page_number":396},
  {"content":"\r\n\r\n( خداوند را فرشته‌اى است كه در هر روز چنين ندا مىكند كه : بزاييد براى مرگ ، بنا كنيد براى خراب شدن ) .\r\nمسلم است كه نه هدف از زندگى مرگ طبيعى است و نه هدف از آباد كردن خراب شدن است ، بلكه مرگ و خرابى دو پديده است كه به طور طبيعى در پايان زندگى و آبادى فرا مىرسيد .\r\n\r\n( ( 3069 ) ) اى فلان ما را به همت ياد دار\r\nتا شويم از اولياء پايان كار\r\nاين سخن هم نى ز درد و سوز گفت\r\nخوابناكى هرزه گفت و باز خفت\r\n\r\nگاهى خواستن ترقى و تكامل جز سرسام گفتن خواب آلودگان چيز ديگرى نيست\r\nممكن است خواستار ترقى و تكامل بودن ، رواج بازار جامعه بوده باشد . گاهى هم مىشود كه ترقى و تكامل هم مانند ساير كلمات تعارفى معمول افراد بوده باشد . بعضى اوقات احساس مىشود كه ترقى و تكامل واقعاً چيز مطلوبى است ، اما درجهء اين مطلوبيت در مقابل فعاليتهاى خود طبيعى آن چنان بىاهميت است كه قابل اعتنا نيست . وقتى كه زمينهء زندگانى يك فرد يا يك جامعه فقط و فقط بر آوردن تمنيات مادى و پيش برد و اجابت مقتضيات ( خود طبيعى ) است ، هنگامى كه تمام هدف گيرىهاى يك فرد و يا يك جامعه از حدود حيوانات زيبا و با ادب و به اصطلاح تكامل يافتهء عضوى تجاوز ننمايد ، هر سخن و ادعا و هياهويى كه در بارهء اعتلاء و تكامل راه بيندازد به قول جلال الدين : جز هرزه گفتن و سرسام گويى يك آدم خوابناك چيز ديگرى نخواهد بود ، كسى كه در خواب است و آگاهى به حقايق و واقعيات از او سلب شده و اختيار انديشه و تعقل و تصميم و اراده را از دست داده است ، جملات و دعاوى و هاى هوى او كوچكترين ارزشى را دارا نمىباشد .\r\n","description":"","footnote":"","page_name":" 393 ","page_number":397},
  {"content":"\r\n\r\n\r\n( ( 3073 ) ) از خدايت چاره هست از قوت نى\r\nچاره هست از دين و از طاغوت نى\r\n\r\nخدا را مىتوان ناديده گرفت ولى ماديات به هيچ وجه قابل چشم پوشى نيست اين است عامل سقوط بشريت\r\nحسين بن على عليه السلام هنگامى كه رهسپار دشت نينواى خونين بود ، اين جمله را فرموده است :\r\n« الناس عبيد الدنيا و الدين لعق على ألسنتهم يحوطونه ما دارت به معائشهم و إذا محصوا بالبلاء قل الديانون » .\r\n( مردم بردگان دنيا هستند ، دين چيزى است كه با زبانهايشان بدون اين كه اهميتى بدهند ، آن را مىليسند ، يا مىچشند . مردم مادامى كه معاششان با دين سازگار باشد دور آن مىگردند و هنگامى كه پاى آزمايش در كار باشد و آنان را تصفيه نمايد ، متدينين واقعى در اقليت قرار خواهند گرفت ) .\r\nدر آيهء شريفه مىفرمايد :\r\n« وَما قَدَرُوا الله حَقَّ قَدْرِه 6 : 91 . . » .\r\n( آنان مطابق شايستگى خداوند او را به جاى نياورده‌اند ) .\r\nهيچ جاى ترديد نيست كه موجوديت خداوند اغلب اوقات براى اكثر مردم يك مفهوم تجريد شدهء غير قابل دسترسى است كه در گوشه‌اى از مغزشان را جايگزين شده ، منتظر است كه از خود انسان دستورى برسد كه وارد ميدان شود ، مانند مواقع بيمارى و اضطرابات و ترس و بىنوايى و بد بختى و . . . اين خداى ساختهء ذهن بشرى كه مسلماً بشر آفرينندهء او بوده ، در فلسفه هاى نفى خدا ( آته اليسم و ترديد - مورد حمله و انتقاد قرار مىگيرد .\r\nآرى ، اين همان خداى ناتوان است كه بشر به جهت ترس يا تلقينات موحدين دورانهاى تاريخ به جاى بتهاى جامد خارجى در مغز خود نشانده است .\r\n","description":"","footnote":"","page_name":" 394 ","page_number":398},
  {"content":"\r\nهنگامى كه وجدان و عقل سليم به انسان بگويد : حواست را جمع كن اين آيات و دلايل مىگويد : خداى حقيقى آن نيست كه در گوشه‌اى از مغز تو نشسته و منتظر تمنيات و دستورات تو باشد ، خداى ساخته شده كمى عقب نشينى مىكند ولى دست از حمله و فرمان بر نمىدارد . مثلًا موقعى كه وجدان و عقل سليم در مىيابد كه :\r\n\r\nاين جهان كوه است و فعل ما ندا\r\nسوى ما آيد نداها را صدا\r\n\r\nآن خداى ساخته شده مىگويد : نه بابا ، خدا كريم است ، شما هر گونه تبه كارىها را هم در زندگانى به راه بيندازيد ، باز خداوند نمىتواند تمام قوانين و نظم را براى خواهشهاى حيوانى تو بر هم بزند اگر وجدان و عقل سليم شما بگويد : كه ستمكارى گناه نابخشودنى است - خداى ساخته شده مىگويد : بشر كه در كارهاى خود اختيارى ندارد ، او براى ستم كردن مجبور بوده است ، اين همه آيه‌اى كه در اين باره نازل كرده‌ام :\r\n« گرگ باش و الا گرگها تو را مىخورند » در آن هنگام كه وجدان و عقل سليم مىگويد : راه برويد ، كوشش كنيد ، سربار جامعه نشويد - از آن گوشهء مغز صداى خداى عقب نشسته در درون ما مىپيچد و مىگويد : با قضا و قدر من به پيكار بر نخيزيد ، حركت و كوشش معنى ندارد ، فقط شما بگوييد : خدايى وجود دارد - نان شما از آسمان به دهان شما مىفتد اين خداى ساخته شده است كه در مقابل هوى و هوس و شهوات و ثروت و زورگويى و مقام و غيره به زانو در مىفتد نه خداوند حقيقى . تعجب در اين است كه بعضى از متفكرين دوران معاصر ما ، دور نمايى از خدايى را كه توصيف كرديم در مقابل معلومات خود مطرح مىكنند و يك عكس مات از آن دور نما بر مىدارند و آن گاه به عقل و منطق خويش عرضه مىكنند و مىبينند پذيرش چنين خدايى عين ابلهى است ، در بارهء واقعيت چنين خداى دروغين شك و ترديد مىكنند ، اينان خيلى مقدستر از خدا شناسان حقيقى هستند ، زيرا خدايى را كه آنان مورد توجه قرار داده‌اند ،\r\n","description":"","footnote":"","page_name":" 395 ","page_number":399},
  {"content":"\r\n\r\nيقيناً وجود ندارد ، با اين حال آنان كه ترديد مىكنند ، مردمى احتياط كار هستند .\r\n\r\n( ( 3077 ) ) كو خليلى كاو برون آمد ز غار\r\nگفت هذا رب هان كو كردگار ؟\r\nمن نخواهم در دو عالم بنگريست\r\nتا ندانم كاين دو مجلس آنِ كيست\r\n\r\nمادامى كه نمىدانيم طبيعت و ما وراى طبيعت از آن كيست نگريستن ما در هر دو روى هستى بىفايده است\r\nكجا هستند آن شير مردان و شير زنان الهى كه از نهانگاه طبيعت سر بيرون بكشند و آرامش نگيرند تا آغاز و انجام هستى را در يابند ؟ كجا هستند آن راد مردان و راد زنان هشيار كه چشم به اين خيمهء مينا رنگ گشايند و آفاق پر حشمت و جلال آن را بنگرند تا همين حشمت و جلال آنان را به منبع آن نور كه در پشت اين همه شكوه و جلال مىدرخشد برساند ؟ نگريستن به اين جهان هستى بدون توجه به اين كه از كدامين حقيقت بروز كرده است - خواه يك لحظه ، خواه ميلياردها سال ، چه از نظر يك عامى محض و چه از ديدگاه بزرگترين انديشمندان تاريخ بشرى ، نتيجه‌اى جز عكس بردارى كوچك يا بزرگ ، سطحى يا عميق ، يك ثانيه يا ميلياردها سال از نقشهء ظاهرى هستى ، چيزى در بر نخواهد داشت . اين دستگاه پر عظمت مانند آن تابلوى قايم به ذات خويش نيست كه هر چه دارد در اختيار ديده گان شما بگذارد و شما بتوانيد رنگها و خطوط و اشكال و زيبايى حاكم بر آن و معانى نهفته در آن را تشخيص داده و لذت ببريد .\r\nانسان يك موجود ناچيزى است كه هم از نظر مدت زندگانى و هم از نظر فعاليتهاى مغزى بسيار محدود است ، در صورتى كه جهانى كه در مقابل ديده گان و انديشهء او گسترده شده است - فوق العاده با عظمت و وسيع مىباشد كه ميلياردها سال است\r\n","description":"","footnote":"","page_name":" 396 ","page_number":400},
  {"content":"\r\nدر نوسان پيچ و خم و حركتهاى مارپيچى و مستقيم و داراى سطوح گوناگون و محكوم به كيفيت و كميت و كون و فساد و زيبايى و زشتى و حيات و موت مىباشد . بالاتر از همهء اينها جهان هستى فى نفسه حد اقل اين احتمال را دارد كه داراى ابعاد متعددى باشد در صورتى كه ساختمان حواس و مغز ما فقط با سه يا چند بعد محدود آشنا است .\r\nمطالعهء يك انسان محدود در بارهء چنين جهان شگفت انگيز شباهت دارد به مطالعهء يك انسان با چند عينك محدود به يك سطر از وسط كتاب كه داراى ميلياردها ورق بوده و به هيچ وجه اول و آخر آن را هم نخواهد ديد . بدين جهت است كه مىگوييم جهان بينىهاى بشرى را نمىتوان جهان بينى به معناى واقعى ناميد ، بلكه مطالعهء جزيى از اجزاء و شئون و سطوح گوناگون و ابعاد متعدد و متنوع جهان مىباشد كه با تمام ساده لوحى يا پر رويى نامش را جهان بينى گذاشته‌ايم .\r\nوانگهى فرض مىكنيم كه ما مىتوانيم حد اقل خطوط و اشكال و رنگهاى متنوع جهان را مطالعه كنيم ، مگر همين مطالعه و دانستن در پديده ها و فعاليتهاى روحى وجود ندارد ، پس چرا حقيقت آنها را نمىدانيم ؟ به عبارت روشنتر ما مىدانيم كه در مغز ما فعاليتى به نام تعقل و انديشه صورت مىگيرد ، آشنايى ما با اين فعاليت در قلمرو دانش و صنعت و زندگانى تا حدودى رضايتبخش است ، اما موقعى كه مىخواهيم بدانيم حقيقت تعقل چيست و از ساير فعاليتهاى مغزى چگونه تفكيك مىشود ، ارزش آن در چه حدود است ؟ به ناتوانى خويش در بارهء اين مسائل اعتراف مىكنيم . چرا ؟ براى اين كه ( من ) يا ( شخصيت ) يا ( روح ) يا اسرار تشكيلات مخصوص اعصاب مغزى را كه تعقل وابسته به آن است نمىشناسيم . اين روشنترين حكمى است كه يك منطق مىتواند صادر نمايد كه : معلولى كه تا وجود دارد و هستى او وابسته با علتش مىباشد ، اگر علت شناخته نشود ، محال است كه معلول به طور كامل قابل درك بوده باشد . ممكن است مقصود جلال الدين از اين كه مىگويد :\r\n\r\nمن نخواهم در دو عالم بنگريست\r\nتا ندانم اين دو مجلس آنِ كيست\r\n\r\n","description":"","footnote":"","page_name":" 397 ","page_number":401},
  {"content":"\r\n\r\nنگريستن و مطالعه و درك جهان طبيعت و ما وراى آن نبوده ، بلكه منظورش دوست داشتن و اهميت دادن و جدى تلقى كردن دو جهان بوده باشد ، چنان كه گروه فراوانى از بزرگترين متفكرين شرق و غرب گفته‌اند كه :\r\nاگر جهان هستى به طور عموم مبدئى نداشته باشد كه به او مستند باشد و انجامى نداشته باشد كه آن را تفسير كند ، اين جهان بيش از يك اسباب مسخره چيز ديگرى نخواهد بود . ناصر خسرو اين مضمون را در يك قالب ادبى چنين گفته است :\r\n\r\nروزگار و چرخ و انجم سر بسر بازيستى\r\nگر نه اين روزِ دراز دهر را فرداستى\r\n\r\nتفسير ابيات\r\nهر چه كه پيامبران و اولياء الله در بارهء عيب و گناه و از دلهاى خشن مانند جانهاى تيره و تار سخن گفتند ، هر چه كه در بارهء بىاعتنايى به دستورات خداوندى و تن پرورى گفتگو كردند ، هر قدر كه خواستند مردم را به عظمت فرداى آيندهء اين جهان متوجه بسازند ، از هوى و هوس و عشق و علاقه به اين دنيا صحبتها كردند ، ناتوانى مردان را در مقابل نفس مانند زبونى زنان در مقابل نفس گوشزد نمودند ، از فرار از گفته هاى مربيان و رميدن از ديدار راد مردان بر حذرشان داشتند ، در بارهء دل سخن گفتند . و عواقب وخيم بيگانگى از دل و اهل دل را به آنان نمودار ساختند ، تزوير و حيله پردازى در مقابل مردان خدا و روباه صفتى آنان را بباد انتقاد گرفتند ، تحقير و توهين و حسادت به مردم با شهامت و داراى غناى طبع را توبيخ نمودند [ در مقابل همه اين كشف حقايق و تحريك به سوى واقعيات كه پيامبران و اولياء الله با تمام اخلاص انجام مىدادند ، آنان به راه حق نرفتند و به انحراف و لجاجت خود افزودند . 
  ] موقعى كه آن مردان الهى از روى اخلاص و صفا چيزى از آن مردم مىپذيرفتند ، آن مردم مىگفتند : بلى ، اينها هم گروهى از گدايان هستند كه به جان ما افتاده‌اند ، اگر مردان الهى آن چيز را نمىپذيرفتند ، مردم مىگفتند : اين هم يك سالوس بازى و مكر پردازى ديگر است\r\n","description":"","footnote":"","page_name":" 398 ","page_number":402},
  {"content":"\r\nاگر خود را يكى از مردم معمولى مىدانستند و با آنها در مىآميختند ، مردم تبه كار مىگفتند : از روى طمع است كه با ما در مىآميزند ، اگر خود را كنار مىگرفتند ، آنان مىگفتند : عجب افراد متكبرى هستند ، اصلا اين افراد به نخوت و تكبر عشق مىورزند . اگر تحمل و بردبارى مىكردند ، آنان مىگفتند : بلى ناتوانى آنان را به شكيبايى وادار كرده است .\r\nاگر غيرت و شهامت و مقاومت نشان مىدادند ، تبه كاران مىگفتند : اين هم يك بىباكى حيله گرانه است آرى تو هم يكى از آنان هستى ، اگر ديدى هيچ بهانهء ديگر نمىتوانى بتراشى ، اين دفعه از در عجز و ناتوانى آمده و مىگويى : من زن و فرزند دارم مخارج آنها را متكفل هستم ، چه كنم ؟ چاره‌اى ندارم . براى من وقتى نمانده است كه سرم را بخارم ، فرصتى به پرداختن به دستورات دينى ندارم ، آن گاه موقعى كه به اولياء الله مىرسى مىگويى : آقاى عزيز تو كه از مردان خدايى ، از تو التماس دعا دارم ، مرا هم فراموش مكن ، دعا كن عاقبتم به خير باشد ، من هم از اولياء الله باشم .\r\n[ اما گمان نبريد 
  ] اين شخص اين مطالب را از روى درد و سوز واقعى مىگويد ، بلكه اين گونه اظهارات تبه كارانه و بهانه جويى مانند آن شخص در خواب رفته‌اى است كه يك لحظه به خود مىآيد ، يا يك لحظه قدرت به سخن گفتن پيدا مىكند ، يك جملهء بىهوده و هرزه‌اى را به زبان مىآورد و دوباره به خواب عميقش فرو مىرود .\r\nاين تبه كار مىگويد : من چاره‌اى ندارم و بايستى دنبال كسب حلال بروم و با تمام قدرت مال حلال به دست بياورم . كدام حلال ؟ چه حلال ؟ اى گمراه پست من چيزى حلالتر از خون تو نمىبينم .\r\nدر صورتى كه با تمام بىاعتنايى خدايت را ناديده مىگيرى تو همان تبه كارى كه خور و خواب و خشم و شهوت را حكمفرماى مطلق زندگانى خود مىدانى مىتوانى با حيله ها و بهانه جويىها دين را كنار بگذارى ، اما بت و بت پرستى تمام وجود تو را فرا گرفته است و نمىتوانى گريبان خود را از اين بد بختىها نجات بدهى\r\n","description":"","footnote":"","page_name":" 399 ","page_number":403},
  {"content":"\r\nآه ، آه ، اى بىچارهء زبون تو كه نمىتوانى از زر و زيور و مزاياى ناچيز و زود گذر دنيا دست بردارى ، چگونه از خدايى كه گسترانندهء اين زمين پهناور است روىگردان مىشوى ؟ تو كه ناخود آگاهانه در مقابل هر پاك و ناپاك به زانو در مىافتى ، به چه رو از آفرينندهء خويش اعراض كرده ، خواهى توانست به سلب لطف و عنايت او تحمل داشته باشى ؟ تو كه در مقابل ناز و نعمت اين دنياى زود گذر سر تسليم فرود مىآورى ، چگونه به محروميت از كرامت و رحمت خداوند صبر خواهى كرد ؟ حال كه موجوديت تو در مقابل زن و فرزند بىوفا دگرگون مىشود و تاب هجران و خشم آنها را ندارى ، از خداى حى و توانا و ذو المنن چگونه صبر خواهى كرد ؟ يك آب سياه بچشمانت وارد مىشود ، يا كوچكترين ناملايمات تو را به زانو در مىآورد ، در مقابل خشم و غضب الهى چه خواهى كرد ؟ [ تو نشسته و در به روى خود از اغيار بسته 
  ] چه شبها و روزها كه به تفكر پرداخته به خود تسليت مىدهى كه خداى من ، آرى خداى من ، بخشايندهء بىنظير است ، او مرا خواهد بخشيد مىدانى گوينده و تسليت دهندهء تو در اين موقع كيست ؟ شايد تو نمىدانى ، بگذار من بگويم : اين فريب و رو پوشى شيطان و غول نفس است كه دست بيم داده تو را اغوا مىكنند .\r\nكجا هستند آن مردان الهى كه مانند ابراهيم خليل عليه السلام از نهانگاه طبيعت بيرون آيند و چشم به آفاق پهناور آسمان بگردانند و بگويند : اين جرمهاى نورانى كه زر و زيور خيمهء نيلگون هستند ، نمىتوانند خداى ما باشد ، كو خداى ما ؟ كو آن كردگار عزيز ؟ اگر از من مىپرسيد ؟ من به شما بدون پرده و با صراحت كامل مىگويم : من هرگز به دو جهان نخواهم نگريست مادامى كه ندانم اين بساط گسترده از كيست ؟ [ من خوب نگريستم و خوب انديشيدم 
  ] مادامى كه صفات الهى را در جلوه گاه هستى تماشا نكنم و آنها را در نيابم ، هر نانى كه بخورم گلو گيرم خواهد گشت [ و به هيچ يك از\r\n","description":"","footnote":"","page_name":" 400 ","page_number":404},
  {"content":"\r\nمزاياى جهان هستى اعتنايى نخواهم كرد 
  ] آخر چگونه گوارا خواهد گشت لقمه‌اى كه بدون ديدار او به دهان ببرم و با تمام بىخبرى و بدون تماشاى گل و گلزار او ، خدمتى به موجوديت خويشتن بنمايم ؟ تنها گاوان و خران ناخود آگاهند كه مىتوانند بدون توجه و اميد به آن بارگاه با عظمت ، آبى از چشمه سارها بياشامند ، آنان كه بدون توجه و بدون كرنش بدرگاه بىنياز او در اين دنيا مزيتى احساس مىكنند و در راه موجوديت خود گام بر مىدارند همان تيره بختان هستند كه خدا آنها را چهار پايان ، بلكه پستتر از چهار پايان معرفى فرموده است .\r\nاينان مكرها و حيله ها دارند ، اما مكرها و حيله هايشان مانند خودشان سر نگون و رو به سقوط بوده زندگى خود را مستهلك ساخته روزگارشان را به پايان مىرسانند . انديشه شان جامد و عقلشان تباه ، عمرشان نابود گشته ، خود چونان الف كه چيزى جز نمودى ندارد ، بىهمه چيز در مقابل رويدادهاى هستى مانند شاخ عريان مىلرزند اگر همچنين اشخاصى بگويند : ما در فكر و انديشهء گذشت ساليان عمر و تباهى وجود هستيم ، باز حقيقتى نداشته ، ناشى از افسونگرى و داستان پردازىهاى نفسشان مىباشد . اگر بگويند : سر و كار ما با خداى غفور و رحيم است ، آن هم حيله‌اى ديگر از حيله هاى نفس لييمشان است كه به عنوان تسليت به خويشتن تلقين مىكنند .\r\nاى بىنواى سيه روز اگر مغفرت و رحمت الهى را بدانسان كه به خود مطرح ساخته‌اى واقعيت دارد ، چرا اين همه غم و اندوه سرتاسر وجودت را گرفته و نمىتوانى گريبان خود را نجات بدهى ؟\r\n","description":"","footnote":"","page_name":" 401 ","page_number":405},
  {"content":"\r\n\r\nشكايت كردن پيرى به پيش طبيب از رنجورى خود\r\n\r\n( ( 3088 ) ) گفت پيرى مر طبيبى را كه من\r\nدر زحيرم از دماغ خويشتن\r\n( ( 3089 ) ) گفت از پيريست آن ضعف دماغ\r\nگفت در چشمم ز ظلمت هست داغ\r\n( ( 3090 ) ) گفت از پيريست اى شيخ قديم\r\nگفت پشتم در دمى آيد عظيم\r\n( ( 3091 ) ) گفت از پيريست اى شيخ نزار\r\nگفت هر چه مىخورم نبود گوار\r\n( ( 3092 ) ) گفت ضعف معده هم از پيرى است\r\nگفت وقت دم مرا دم گيرى است\r\n( ( 3093 ) ) گفت آرى انقطاع دم بود\r\nچون رسد پيرى دو صد علت شود\r\nگفت كم شد شهوتم يك بارگى\r\nگفت از پيريست اين بىچارگى\r\nگفت پايم سست شد از ره بماند\r\nگفت كز پيريست در كنجت نشاند\r\nگفت پشتم چون كمانى شد دو تا\r\nگفت كز پيريست اين رنج و عنا\r\nگفت تاريك است چشمم اى حكيم\r\nگفت از پيريست اى مرد حليم\r\n( ( 3094 ) ) گفت اى احمق بر اين بر دوختى\r\nاز طبيبى تو همين آموختى ؟\r\n( ( 3095 ) ) اى مدمّغ عقلت اين دانش نداد\r\nكه خدا هر درد را درمان نهاد ؟\r\n( ( 3096 ) ) تو خر احمق ز اندك مايه گى\r\nبر زمين ماندى ز كوته پايه گى\r\n( ( 3097 ) ) پس طبيبش گفت كاى عمر تو شصت\r\nاين غضب وين خشم هم از پيرى است\r\n( ( 3098 ) ) چون همه اجزاء و اعضا شد نحيف\r\nخويشتن دارى و صبرت شد ضعيف\r\n( ( 3099 ) ) بر نتابد دو سخن ز ان هى كند\r\nتاب يك جرعه ندارد قى كند\r\n( ( 3100 ) ) جز مگر پيرى كه از حق است مست\r\nدر درون او حيات طيّبه است\r\n( ( 3101 ) ) از برون پيريت و در باطن صبى\r\nخود كيانند ؟ آن ولى و آن نبى\r\n( ( 3103 ) ) ور نمىدانندشان علم اليقين\r\nچيست اين بغض و حيل سازى و كين\r\n( ( 3104 ) ) ور همىدانند بعث رستخيز\r\nچون زنندى خويش بر شمشير تيز\r\n\r\n","description":"","footnote":"","page_name":" 402 ","page_number":406},
  {"content":"\r\n\r\n\r\n( ( 3105 ) ) بر تو مىخندد مبين او را چنان\r\nصد قيامت در درونستش نهان\r\n( ( 3106 ) ) دوزخ و جنّت همه اجزاى اوست\r\nهر چه انديشى تو او بالاى اوست\r\n( ( 3108 ) ) بر در اين خانه گستاخى ز چيست ؟\r\nگر همىدانند كاندر خانه كيست\r\n( ( 3107 ) ) هر چه انديشى پذيراى فناست\r\nوان كه در انديشه نايد آن خداست\r\n( ( 3109 ) ) ابلهان تعظيم مسجد مىكنند\r\nدر جفاى اهل دل جد مىكنند\r\n( ( 3110 ) ) آن مجاز است اين حقيقت اى خزان\r\nنيست مسجد جز درون سروران\r\n( ( 3111 ) ) مسجدى كان اندرون اولياست\r\nسجده گاه جمله است آن جا خداست\r\n( ( 3112 ) ) تا دل مرد خدا نامد به درد\r\nهيچ قومى را خدا رسوا نكرد\r\n( ( 3113 ) ) قصد جنگ انبيا مىداشتند\r\nجسم ديدند آدمى پنداشتند\r\n( ( 3114 ) ) در تو هست اخلاق آن پيشينيان\r\nچون نمىترسى كه تو باشى همان ؟\r\nعادت آن ناسپاسان در تو است\r\nنايدت هر بار دلو از چه درست\r\n( ( 3115 ) ) آن نشانىها همه چون در تو است\r\nچون تو ز يشانى كجا خواهى برست ؟\r\n\r\nآيه\r\n« قالُوا ما أَنْتُمْ إِلَّا بَشَرٌ مِثْلُنا وَما أَنْزَلَ اَلرَّحْمنُ مِنْ شَيْءٍ إِنْ أَنْتُمْ إِلَّا تَكْذِبُونَ » ( 1 )  36 : 15 آن جمعيت تبه كار به فرستادگان ما گفتند : شما جز بشرى مانند ما چيز ديگرى نيستيد و خداوند چيزى نفرستاده است ، به طور حتم شما دروغ مىگوييد . )\r\n","description":"","footnote":" ( 1 ) سوره يس آيهء ، 15 . . ","page_name":" 403 ","page_number":407},
  {"content":"\r\n\r\n\r\n( ( 3101 ) ) از برون پير است و در باطن صبى\r\nخود كيانند آن ولى و آن نبى\r\n\r\nروح جوان در كالبد پير\r\nروح آدمى همانند گل يا شكوفه‌اى نيست كه در موقع خزان به پيروى از افسردگى درخت و شاخه ها پژمرده شود ، زيرا روح آدمى اگر چه از نظر طبيعى محصولى است در مزرعهء كالبد جسمانى ، يا گلى است در يك شاخسار ، اما با تربيت الهى و روحى مىتواند آن مقام والايى از تجرد را به دست بياورد كه موقعى كه خزان كالبد جسمانى فرا مىرسد ، نه تنها روح افسرده نمىشود ، بلكه گويى در فصل بهار زندگى مىكند خرم و شادابتر مىگردد .\r\nاگر واقعيت چنين بود كه روح از جريان طبيعى جسم پيروى نمايد ، مىبايست حد اكثر از چهل سال به بالا ركود و به سستى و ناتوانى برود ، در صورتى كه مشاهدات عينى و تجربيات علمى كاملًا ضد اين پيروى را اثبات مىكند . عقل و انديشه انسانى از چهل به بالا ، مخصوصا اگر خود انسان در صدد باشد نيرو و فعاليت و ورزيدگى بيشترى نشان مىدهد .\r\nتمام صاحب نظران مسائل اقتصادى ، حقوقى ، سياسى ، فلسفى ، طبيعى انديشه هاى ثمر بخش خود را از دوران ميانسالى به بالا بروز مىدهند .\r\nاين مشاهدات عينى بهترين و قاطعترين دليل آنست كه تأثير و تأثر متقابل جسم و روح تنها از نظر خود طبيعى يا حيات طبيعى يا سطح طبيعى بوده و با نظر به جريان تكاملى روح اين تاثير و تأثر به عنوان يك اصل جبرى طبيعى نمىتواند كارگر بوده باشد .\r\nاين كه جلال الدين مىگويد : « از برون پيرست و در باطن صبى » اگر چه به نظر بعيد مىرسد ، ولى با اندك دقت معلوم مىشود كه يك مطلب واقعى است كه ترديد در آن نمىتوان كرد ، زيرا مقصود از صباوت ( كودكى ) در اينجا همان صفا و بىآلايشى\r\n","description":"","footnote":"","page_name":" 404 ","page_number":408},
  {"content":"\r\n\r\nو به اصطلاح معمولى آن حالت معصومى كودكان است كه به هيچ گونه زشتىها و پليدىها آلوده نشده است .\r\nاين پديده را در مصلحين نوابغ پاك دامن مىتوان مشاهده كرد كه در عين حال كه داراى انديشه هاى تابناك و عقول شگفت انگيز و اراده و تصميم فوق العاده هستند ، نوعى حالت بىطرفى و صفاى كودكانه در آنها ديده مىشود كه براى مردم ساده لوح گاهى خنده آور و براى دانايان موجب تعجب شديد مىشود . با نظر به بعضى از ابيات گذشته كه جلال الدين گفته است :\r\n\r\nخلق اطفالند جز مست خدا\r\nنيست بالغ جز رهيده از هوا\r\nگفت دنيا لعب و لهو است و شما\r\nكودكيد و راست فرمايد خدا\r\n\r\nمعلوم مىشود كه مقصودش از كودكى در بيت مورد تحليل همان حالت خلوص و بىآلايشى به دنيا و مزاياى آن بوده و مقصودش در دو بيت فوق جنبهء بازيگرى كودكان است و هر كس كه در دنياى لعب و لهو خود را مشغول بدارد ، در حقيقت طفلى است كه تمام شخصيت خود را به اسباب بازى خود مىفروشد .\r\n\r\n( ( 3107 ) ) هر چه انديشى پذيراى فناست\r\nوان كه در انديشه نايد آن خداست\r\n\r\nمغز خود را براى دريافت كيفيت ابديت خسته و فرسوده نكنيد\r\nشعرايى داريم كه در اشعار خود با ازليت و ابديت همچنان بازى مىكنند كه با گل و بلبل .\r\nفلاسفه‌اى هم داريم كه در بارهء ازليت و ابديت همانطور مىانديشند كه در شب يا روز طولانى ، با يك كشش بسيار گسترده از بعد و زمان .\r\nرياضى دانانى هم داريم كه از جنبهء عدد سازى مغز خويش استفاده كرده ، بىنهايت حقيقى ( نه رياضى ) را در قلمرو ازل و ابد پياده مىكنند . همهء آنان از اين حقيقت غافل\r\n","description":"","footnote":"","page_name":" 405 ","page_number":409},
  {"content":"\r\nهستيم كه ما در موقع توجه به ازليت و ابديت و بىنهايت حقيقى و سرمد جز يك خطوط يا سطوح مستقيم كه از زيادى كشش از مرز بعد روشن تجاوز كرده و به تاريكى رسيده است چيز ديگرى نمىبينيم و نمىدانيم .\r\nمثلًا مىگوييم : از بامداد ازل تا شامگاه ابد . در اين حال از مشاهدات عينى خود كه بامداد را آغاز روز و شامگاه را پايان روز مىدانيم بهره بردارى كرده و از مفهوم ازل جز آن بعدى كه به آغاز اشاره مىكند و از مفهوم ابد جز آن كه به پايان كشيده مىشود چيز ديگرى تصور نمىكنيم .\r\nآقايان عزيز آن چه كه داخل در كارگاه انديشهء آدمى مىشود فنا پذير است ، چگونه مىتواند ازليت و ابديت فنا ناپذير را نشان بدهد ، آن گاه چگونه امكان دارد اين انديشهء محدود خدا را در خود جاى دهد ، در صورتى كه خداوند فوق ازل و ابد مىباشد ؟ شايد اين اصل را بارها گوشزد كرده باشيم كه تا يك حقيقت در مغز انسانى با يكى از وسايل تشخيص از قبيل كميت و كيفيت و حركت و سكون و . . . مشخص نباشد ، فعاليت مغز در بارهء آن حقيقت ابهام انگيز و بىنتيجه و گاهى كج و پوچ مىباشد ، ما مىتوانيم اين گونه فعاليتهاى مغزى را نه تنها بىهوده بلكه مضر بدانيم .\r\nاگر مطالعه كنندگان محترم سير و سياحتى در سيستمهاى گوناگون فلسفى مخصوصا نظرى به فلسفه كانت و « كتاب نقد عقل خالص » داشته باشند ، اين حقيقت را دريافته‌اند كه بدون وسايل كميت و كيفيت و اصولى كه به طور بىاختيار در انديشه هاى عقلانى ما دخالت مىورزند ، تصديق خواهند كرد كه به دست آوردن نمود روشن از ازليت و ابديت امكان ندارد ، چه رسد به روشن ساختن يك نمود مشخص در بارهء خدا از راه انديشه كه در هيچ يك از شرايط و به هيچ وجه امكان پذير نيست . بدان جهت كه مضمون اين مطلب از نظر فلسفى و عرفانى و روانى در مجلدات تفسير و نقد و تحليل بررسى شده است ، لذا در اين مورد به ذكر احاديثى كه از انديشه در ذات خدا جلوگيرى مىكند قناعت مىكنيم :\r\n","description":"","footnote":"","page_name":" 406 ","page_number":410},
  {"content":"\r\n1 - كلينى . . . از حضرت امام صادق عليه السلام نقل مىكند كه : خدا مىفرمايد :\r\nبه طور حتم پايان كار و گفتار به سوى خدا است ، وقتى كه سخن به الله رسيد خوددارى كنيد . » ( 1 )  2 - كلينى . . . از حضرت امام صادق عليه السلام نقل مىكند كه : خدا مىفرمايد :\r\n« مردم مىتوانند گفتگو كنند يا مردم كه مشغول گفتگو مىشوند ( در هيچ موضوعى مانعى ندارد ، اما وقتى كه سخن از الله به ميان مىآورند شما هم بشنويد بگوييد :\r\nلا إله الا الله الواحد الذى ليس كمثله شيء .\r\n« معبودى جز الله كه بىهمتا است وجود ندارد . » ( 2 )  3 - كلينى . . . از حضرت باقر عليه السلام به ابو عبيده حذاء :\r\n« اى زياد ، . . . گروهى در دورانهاى گذشته بودند كه دانستن آن چه را كه به آنها واگذار شده است رها كرده ، دنبال دانستن چيزى رفتند كه مأمور به خوددارى از آن بودند ، تا سخن آنان به خود الله رسيد متحير ماندند و مضطرب گشتند . » ( 3 )  4 - كلينى . . . از حضرت باقر عليه السلام به ابو عبيده حذاء :\r\n« بپرهيزيد از تفكر در الله ، ولى اگر بخواهيد عظمت او را دريابيد به عظمت مخلوقاتش بنگريد » .\r\n5 - كلينى . . . از حضرت امام صادق عليه السلام : « كسى كه نظر كند و بينديشد در اين كه الله چگونه است ، هلاك مىگردد . » ( 4 )  6 - كلينى . . . از حضرت امام باقر عليه السلام :\r\n« در آفرينش خداوندى بينديشيد ، اما در الله به تفكر نپردازيد ، زيرا ، سخن در الله براى متفكر جز تحير نتيجهء ديگرى ندارد . » ( 5 ) \r\n","description":"","footnote":" ( 1 ) ، وسايل الشيعة ، حر عاملى ج 6 ، ص 452 تا ص 459 در حدود 32 حديث به اين مضمون نقل نموده است . مضمون روايات فوق در مجموعهء منابع معتبر اسلامى فوق العاده فراوان و مورد تأكيد واقع شده است . .  ( 2 ) ، وسايل الشيعة ، حر عاملى ج 6 ، ص 452 تا ص 459 در حدود 32 حديث به اين مضمون نقل نموده است . مضمون روايات فوق در مجموعهء منابع معتبر اسلامى فوق العاده فراوان و مورد تأكيد واقع شده است . .  ( 3 ) ، وسايل الشيعة ، حر عاملى ج 6 ، ص 452 تا ص 459 در حدود 32 حديث به اين مضمون نقل نموده است . مضمون روايات فوق در مجموعهء منابع معتبر اسلامى فوق العاده فراوان و مورد تأكيد واقع شده است . .  ( 4 ) ، وسايل الشيعة ، حر عاملى ج 6 ، ص 452 تا ص 459 در حدود 32 حديث به اين مضمون نقل نموده است . مضمون روايات فوق در مجموعهء منابع معتبر اسلامى فوق العاده فراوان و مورد تأكيد واقع شده است . .  ( 5 ) ، وسايل الشيعة ، حر عاملى ج 6 ، ص 452 تا ص 459 در حدود 32 حديث به اين مضمون نقل نموده است . مضمون روايات فوق در مجموعهء منابع معتبر اسلامى فوق العاده فراوان و مورد تأكيد واقع شده است . . ","page_name":" 407 ","page_number":411},
  {"content":"\r\n\r\n\r\n( ( 3108 ) ) بر در اين خانه گستاخى ز چيست ؟\r\nگر همىدانند كاندر خانه كيست\r\n\r\nاگر مردم خدا را مىشناختند ، اين اندازه گستاخى نمىكردند\r\nآرى :\r\n« إِنَّما يَخْشَى الله مِنْ عِبادِه اَلْعُلَماءُ » 35 : 28 ( فقط دانشمندان ( دانايان عموماً ) هستند كه از خدا مىترسند .\r\nآيا اين همه بىاعتنايىها و گستاخىها با خدا شناسى و خدا يا بى مىتواند سازگار باشد ؟ اين مطلب كاملًا صحيح است ، بسيار شايسته بود كه جلال الدين مضمون بيت مورد تحليل و تفسير را در آن مورد هم به ياد بيندازد كه مىخواهد از افرادى كه « انا الحق » گفته‌اند دفاع نمايد . در دفتر اول در « در بيان معنى فى التأخير آفات » پس از آن كه مىگويد :\r\n\r\nآن منم خم خود انا الحق گفتن است\r\nرنگ آتش دارد الا آهن است\r\nآتش چه ؟ آهن چه ؟ لب ببند\r\nريش تشبيه و مشبه را بخند\r\n\r\nاين بيت را مىگويد :\r\n\r\nبىادب حاضر ز غايب خوش تر است\r\nحلقه گر چه كژ بود نى بر در است ؟\r\n\r\nملاحظه مىشود كه گستاخى در بارگاه الهى را بدان جهت كه همراه با راهيابى به حضور الهى است تجويز مىكند ، در اين صورت با بيت مورد تحليل و تفسير تناقض خواهد داشت .\r\n","description":"","footnote":"","page_name":" 408 ","page_number":412},
  {"content":"\r\n\r\n\r\n( ( 3109 ) ) ابلهان تعظيم مسجد مىكنند\r\nدر جفاى اهل دل جد مىكنند\r\n( ( 3110 ) ) آن مجاز است اين حقيقت اى خران\r\nنيست مسجد جز درون سروران\r\n( ( 3111 ) ) مسجدى كاندر درون اولياست\r\nسجده گاه جمله است آن جا خداست\r\n\r\nآيا ما دو معبد داريم : معبد مجازى و معبد حقيقى ؟\r\nويكتور هوگو مىگويد : « از اين لحاظ ، چون يك دير بر سر راهمان قرار گرفت ، بر ما لازم بود كه وارد آن شويم ، چرا ؟ زيرا كه دير به شرق نيز چون به غرب ، به روزگار قديم چون به زمان جديد ، به بت پرستى و بودويت و اسلام نيز چون به مسيحيت اختصاص دارد ، يكى از دستگاه هاى بصرى است كه به دست آدمى رو به لا يتناهى نصب شده است . اينجا هيچ جاى آن نيست كه بعض افكار را بيش از اندازه بسط دهيم ، با اين همه ، هم در آن حال كه ملاحظات و قيود و بيزارىهامان را مطلقاً محفوظ مىداريم بايد بگوييم : كه در هر دفعه كه لا يتناها را در آدمى مىبينيم . خواه خوب ادراك شده باشد يا بد ، احساس مىكنيم كه احترام بر وجودمان چيره شده است . در كنيسه ، در مسجد ، در بت خانه ، در صومعه يك جنبهء زشت هست كه از آن بيزاريم و يك جنبهء عالى كه مىستاييمش - چه خوش سير و سلوكى است براى روح و چه مكاشفهء بىكرانى است تشعشع انوار خدايى بر ديوار آدمى . » ( 1 )  عبارات فوق را كه از هوگو نقل كرديم ، با در نظر گرفتن قيود و احتياطى كه اين قبيل متفكران و الا مقام منظور نموده‌اند ، گوياتر و عالىتر از نظريهء جلال الدين در بارهء\r\n","description":"","footnote":" ( 1 ) بىنوايان ، ويكتور هوگو ، ترجمهء مستعان ، ج 1 ص 665 . . ","page_name":" 409 ","page_number":413},
  {"content":"\r\nمسجد مىباشد .\r\nهوگو از اين حقيقت غافل نيست كه معابدى را كه بشر براى نظاره به بىنهايت ساخته است ، از آن جهت كه گاهى وسيلهء سود جويى آدميان ، بلكه بنا به اخبار قرآن مجيد : مسجد ضرار واقع مىگردد ، قيافهء زشت به معبد مىدهد ، ولى اين مسئله دليل آن نيست كه جلال الدين به طور عموم بگويد :\r\n\r\n( ( 3110 ) ) آن مجاز است اين حقيقت اى خران\r\nنيست مسجد جز درون سروران\r\n\r\nجلال الدين مىتواند مطابق وجدان و منطق اسلامى چنين بگويد :\r\nاگر معبد آن مسجد است كه :\r\n« أُسِّسَ عَلَى اَلتَّقْوى 9 : 108 . . . » ( 1 )  ( بنيانش بر تقواى الهى استوار است ) .\r\nاگر معبدى است كه مانند يك دستگاه بصرى براى نظاره به بىنهايت نصب شده است .\r\nاگر معبدى است كه تمام مشخصات و خصوصيات نيرومند و ناتوان و سياه و سفيد و كوچك و بزرگ و دانا و نادان در آن جا لغو مىشود و مىريزد و دردها و درمانهاى خود را بميان مىگذارند و آن گاه به منزلهء يك روح شكوفان رهسپار پيشگاه الهى مىشوند ، چنين معبد عين حقيقت است نه مجاز ، اين معبد عين پيشگاه الهى است نه يك ساختمان تيره و تاريكى كه از چند آجر و مشتى گل بنا شده باشد .\r\nچنان كه درون مردان الهى هم آن گاه كه خالى از بت پرستى و خود ستايى و هوى و هوس است ، گوشه‌اى است از بارگاه جلال و جمال الهى ، نه يك مركز اوهام و خيالات و نه يك راه محدود و تاريك به سوى خدا .\r\nاين معبد است كه ما آدميان را به سوى مربيان الهى رهنمون مىگردد ، آن درون پاك مربيان الهى است كه ما را به معابد حقيقى رهنمون مىشود .\r\n","description":"","footnote":" ( 1 ) سوره توبه ، آيهء 108 . . ","page_name":" 410 ","page_number":414},
  {"content":"\r\nاگر چيزى جز خدا در هدف ما دخالت كند ، همه چيز و همه چيز ما مجاز است ، خواه مسجد باشد و خواه درون مربيان ما و اگر در هدف ما جز خدا چيزى تأثير ندارد ، همهء هدف گيرىهاى ما حقيقت است خواه مسجد باشد و خواه درون مربيان ما . مگر خود جلال الدين در همين كتاب مثنوى بارها از فساد شيادان مرشد نما داد نمىزند ؟ مگر اين مربيان حرفه‌اى را به باد انتقاد نمىگيرد ؟ پس مربيان ما هم مردان حقيقى دارند و مجازى ، پس انقسام به حقيقت و مجاز مخصوص به مسجد نمىباشد .\r\nاز يك نظر ديگر كه كمى دقيقتر است مىگوييم : اصلا مقايسه ميان مسجد و درون قافله سالاران الهى جهان بشريت بدين شكل بايستى مطرح شود : اگر مسجد حقيقتاً معبد است . مسلما به جهت آجر و گل و در و ديوار و سقفش نيست ، بلكه جايگاهى است كه تمام افكار و تخيلات و فعاليتهاى روحى را متمركز نموده به سوى خدا متوجه مىسازد . اين معنى اگر در درون مربيان الهى وجود داشته باشد باز به عنوان همان وسيله منظور مىگردد نه به عنوان مقصد نهايى كاروانيان بشرى .\r\nاگر معبد و درون مربيان بشرى با اغراض غير الهى آلوده شود ، هر دو مقوله انحرافى است گمراه كننده و هيچ فرد بشرى از آن معبد و دل نمىتواند وارد بارگاه ربوبى شود ، بلكه اگر معبد واقعاً معبد بوده باشد ، احتمال آلايش و پرستش غير خدا خيلى كمتر است از كرنش و تسليم به درون يك مربى آدمى كه به جهت سنخيت و ارتباط نوعى ممكن است به پرستش او منجر شو .\r\nپس ما بايد به درون خانهء الهى راهيابى داشته باشيم و بدانيم كه :\r\n« فَأَيْنَما تُوَلُّوا فَثَمَّ وَجْه الله » 2 : 115 ( به هر طرف كه رو بگردانيد روى خدايى را در آن خواهيد ديد ) .\r\nآرى همه جا در همه حال براى مرد خدا معبد است ، پاك شويم و قدم در معبد بگذاريم و به سوى بىنهايت به پرواز در آييم . و اگر اخلاص نداشته و آلوده باشيم به قول شيخ بهايى و عراقى\r\n","description":"","footnote":"","page_name":" 411 ","page_number":415},
  {"content":"\r\n\r\n\r\nز حدوث پاك گشتم به قدم رهم ندادند\r\nز وجود هم گذشتم به عدم رهم ندادند\r\nبه كنشت سجده بردم به صنم رهم ندادند\r\nبه طواف خانه رفتم به حرم رهم ندادند\r\nكه تو در برون چه كردى كه درون خانه آيى\r\n\r\nتخميس غزل فخر الدين عراقى از شيخ بهايى\r\nتفسير ابيات\r\nيك شخص پير فرتوت بسراغ طبيبى مىرود تا دردهاى خود را به او باز گو كند باشد كه دوايى بدهد و او را رهايى بخشد ، وقتى كه پيش طبيب حاضر مىشود .\r\nپير مىگويد : - دردى در دماغم احساس مىكنم .\r\nطبيب : - از پيرى است .\r\nپير : - چشمم را هم تاريكى گرفته است .\r\nطبيب : - اى مرد كهنسال آن هم از پيرى است .\r\nپير : - آقاى طبيب ، پشتم زياد درد مىكند .\r\nطبيب : - اى پير بىنوا ، آن هم از پيرى است .\r\nپير : - هر چه مىخورم لذت و گوارايى احساس نمىكنم .\r\nطبيب : - آرى ، راست مىگويى ، ضعف دستگاه هاضمه نمىگذارد انسان از خوردنىها و آشاميدنىها احساس لذت نمايد ، اين همه از پيرى است .\r\nپير : - وقتى كه مىخواهم نفس بكشم نفسهايم گير مىكند . ( 1 )  طبيب : - آرى پير بيمار عزيزم ، گسيخته شدن نفس هم از پيرى است . به طور\r\n","description":"","footnote":" ( 1 ) بعضى از مفسرين مثنوى در تفسير اين بيت : « گفت وقت دم مرا دم گيرى است » چنين گفته‌اند : مقصود اين است كه پير مىگويد : هنگامى كه مىخواهند رگ مرا بزنند و خون فاسد را بيرون كنند ، خون بسته مىشود و بيرون نمىآيد . . ","page_name":" 412 ","page_number":416},
  {"content":"\r\nكلى بايد بگويم : وقتى كه دوران پيرى فرا مىرسد ، دو صد بيمارى به انسان حمله ور مىگردد .\r\nپير : - آقاى طبيب ، شهوتم يك باره كاهش يافته است .\r\nطبيب : - بلى ، همهء اين بىچارگىها از پيرى است .\r\nپير : - پاهايم سست شده و نمىتوانم راه بروم .\r\nطبيب : - آرى عزيزم ، اين هم پديدهء پيرى است كه تو را از راه رفتن باز داشته و به گوشه‌اى انداخته است .\r\nپير : - آقاى طبيب ، اين كج شدن و مانند كمان شدن پشتم از چيست ؟ طبيب : - آن هم از پيرى است .\r\nپير راستى آقاى طبيب چشمانم هم تاريك شده است .\r\nطبيب : - بلى ، آن هم از پيرى است .\r\n[ در اين موقع پير فرتوت بىچاره از كوره در رفته داد مىزند : 
  ] اى احمق ، با اين ادعا كه من طبيبم ، من طبيبم ، همين يك جمله را آموخته‌اى كه در مقابل هر درد كه به تو عرضه مىشود ، مىگويى : « آن هم از پيرى است » ؟ تو يك مرد احمق و بىشعورى مگر عقل تو اين حقيقت را به تو نياموخته است كه خدا براى هر دردى درمانى آفريده است ؟ به جهت همين نادانى است كه مانند خر احمق در جهالت غوطه ور شده‌اى .\r\nطبيب : - اى بيمار كه عمرت به شصت سال رسيده است ، اين داد و فرياد و خشم و پرخاشت هم از پيرى است . هنگامى كه همهء اجزاء و اعضاى بدنت ناتوان گشت ، خوددارى و شكيبايىات هم ضعيف و ناچيز مىگردد . آدم پير طاقت شنيدن دو كلمه را نداشته بدين جهت هى هى كرده و خشم سراسر وجود او را فرا مىگيرد ، وقتى كه طاقت و تاب آشاميدن يك جرعه در انسان نماند ، هر چه كه بياشامد قى مىكند و بر مىگرداند .\r\n","description":"","footnote":"","page_name":" 413 ","page_number":417},
  {"content":"\r\nاين اوصاف همگى مخصوص پيرى كالبد جسمانى و سطح طبيعى انسانها است اما آن سالخورده گان كه از شراب طهور الهى مستاند ، آنان به حيات پاك و پاكيزه دست يافته‌اند ، اگر از نظر جسمانى و طبيعى هم پير كهنسال به نظر برسند ، در باطن مانند كودكان صاف و با طراوت و شكوفان مىباشند . مىدانيد اينان چه كسانى هستند اينان پيامبران و اولياء الله هستند . [ به جهت همين صفا و پاكى و بىغل و غشى است كه : ) وضع پيامبران و اولياء الله در مقابل همهء حوادث نيك و بد روشن و آشكار است و به همين جهت است كه مورد حسادت مردم پست و پليد قرار مىگيرند . اگر مردم از روى علم اليقين اين مردان الهى را نمىشناسند ، چرا اين همه بغض و كينه و مكر پردازى در مقابل آنان به راه انداخته‌اند ؟ اگر اينان واقعاً بر انگيخته شدن براى روز رستاخيز را پذيرفته‌اند و درك كرده‌اند كه كيفرى مانند شمشير تيز در انتظار آنها است چرا خودشان را در معرض دم بران شمشير الهى مىگذارند ؟ در آن هنگام كه لبان مرد الهى را خندان مىبينى ، گمان مبر كه درون او هم مانند لبانش يك خندهء معمولى سر داده است ، او براى تو مىخندد ، در حالى كه صد قيامت در درون او نهفته است ، اجزاى مرد الهى از عذاب دوزخ و نعيم بهشتى آگاه است ، خلاصه هر چه كه در انديشهء تو بروز كند ، حقيقت ايشان بالاتر از آن است ، زيرا هر چه كه به انديشهء انسانى وارد مىشود فنا پذير است ، در صورتى كه خدا بالاتر از آن است كه انديشهء انسانى گنجايش آن را داشته باشد .\r\nاگر اين مردم واقعاً مىدانند كه در اين خانه و در اين دستگاه با عظمت چه موجودى وجود دارد ، اين چه گستاخى و بىاعتنايى است كه به راه انداخته‌اند ؟ اين تبه كاران ابله با اين كه خود را اهل مسجد دانسته و مسجد را تعظيم مىكنند ، چرا در ظلم و گستاخى در بارهء اهل دل مىكوشند ؟ مقدارى از آجر و گل مسجد مجازى است ، مسجد حقيقى همان درون اولياء الله است . آن معبد سترگ كه در درون اولياء الله است ، سجده گاه همهء خلايق و جايگاه تابش انوار الهى است . به همين جهت است كه هر\r\n","description":"","footnote":"","page_name":" 414 ","page_number":418},
  {"content":"\r\nموقع دل مرد خدا به درد آيد ، خدا آن قوم را رسوا مىكند . آنان پيامبران را اجسام معمولى و آدم عادى محسوب مىكردند و سپس به جنگ با آنها بر مىخاستند تو كه مىدانى اخلاق تو هم با آن تبه كاران گذشته اشتراك دارد ، چرا از آن نمىترسى كه يكى از آنان بوده باشى ؟ عادت همان مردم ناسپاس در تو ريشه دوانيده است كه هر دلوى را به چاه مىفرستى صحيح و درست و پر بر نمىگردد . چون همهء علامات و نشانىهاى مردم ناسپاس در تو ديده مىشود ، پس تو هم از ايشان بوده و رهايى نخواهى داشت .\r\n","description":"","footnote":"","page_name":" 415 ","page_number":419},
  {"content":"\r\n\r\nقصهء كودكى كه در پيش تابوت پدر خود مىناليد و سخن جوحى\r\n\r\n( ( 3116 ) ) كودكى در پيش تابوت پدر\r\nزار مىناليد و بر مىكوفت سر\r\n( ( 3117 ) ) كاى پدر آخر كجايت مىبرند ؟\r\nتا تو را در زير خاكى بسپرند\r\n( ( 3118 ) ) مىبرندت خانهء تنگ و زحير\r\nنى در و قالى و نه در وى حصير\r\n( ( 3119 ) ) نى چراغى در شب و نى روز نان\r\nنى در آن بوى طعام و نى نشان\r\n( ( 3120 ) ) نى درش معمور و نى سقف و نه بام\r\nنى در آن بهر ضيائى هيچ جام\r\nنى در آن از بهر مهمان آب چاه\r\nنى يكى همسايه كو باشد پناه\r\n( ( 3121 ) ) جسم تو كه بوسه گاه خلق بود\r\nچون شود در خانهء كور و كبود ؟\r\n( ( 3122 ) ) خانه‌اى بىزينهار و جاى تنگ\r\nكاندرو نى روى مىماند نه رنگ\r\n( ( 3123 ) ) زين نسق اوصاف خانه مىشمرد\r\nوز دو ديده اشك خونين مىفشرد\r\n( ( 3124 ) ) گفت جوحى با پدر كاى ارجمند\r\nو اللَّه اين را خانهء ما مىبرند\r\n( ( 3125 ) ) گفت جوحى را پدر ابله مشو\r\nگفت اى بابا نشانىها شنو\r\n( ( 3126 ) ) اين نشانىها كه گفت او يك به يك\r\nخانهء ما راست بىترديد و شك\r\n( ( 3127 ) ) نى حصير و نى چراغ و نى طعام\r\nنى درش معمور و نى صحن و نه بام\r\n( ( 3128 ) ) زين نمط دارند بر خود صد نشان\r\nليك كى بينند آن را طاغيان ؟\r\n( ( 3129 ) ) خانهء آن دل كه ماند بىضيا\r\nاز شعاع آفتاب كبريا\r\n( ( 3130 ) ) تنگ و تاريك است چون جان جهود\r\nبىنوا از ذوق سلطان ودود\r\n( ( 3131 ) ) نى در آن دل تاب نور آفتاب\r\nنى گشاده عرصه و نى فتح باب\r\n( ( 3132 ) ) گور خوشتر از چنين دل مر تو را\r\nآخر از گور دل خود برتر آ\r\n( ( 3133 ) ) زنده‌اى و زنده زاد اى شوخ شنگ\r\nدل نمىگيرد تو را زين گور تنگ ؟\r\n( ( 3134 ) ) يوسف وقتى و خورشيد سما\r\nزين چَه و زندان بر آ و رو نما\r\n( ( 3135 ) ) يونست در بطن ماهى پخته شد\r\nمخلصش را نيست از تسبيح بد\r\n\r\n","description":"","footnote":"","page_name":" 416 ","page_number":420},
  {"content":"\r\n\r\n\r\n( ( 3136 ) ) گر نبودى او مسبّح بطن نون\r\nحبس و زندانش بُدى تا يبعثون\r\n( ( 3137 ) ) او به تسبيح از تن ماهى بجست\r\nچيست تسبيح ؟ آيت روز الست\r\n( ( 3138 ) ) گر فراموشت شد آن تسبيح جان\r\nبشنو اين تسبيحهاى ماهيان\r\n( ( 3139 ) ) هر كه ديد آن بحر را او ماهى است\r\nهر كه ديد اللَّه را اللَّهى است\r\n( ( 3140 ) ) اين جهان دريا و تن ماهى و روح\r\nيونسى محجوب از نور صبوح\r\n( ( 3141 ) ) گر مسبّح باشد از ماهى رهيد\r\nور نه در وى هضم گشت و ناپديد\r\n( ( 3142 ) ) ماهيان جان در اين دريا پرند\r\nتو نمىبينى كه كورى و نژند\r\n( ( 3143 ) ) بر تو خود را مىزنند آن ماهيان\r\nچشم بگشا تا ببينىشان عيان\r\nماهيان جمله روح و بىجسد\r\nنى در ايشان كبر و كين و نى حسد\r\n( ( 3144 ) ) ماهيان را گر نمىبينى بديد\r\nگوش تو تسبيحشان آخر شنيد\r\n( ( 3145 ) ) صبر كردن جان تسبيحان توست\r\nصبر كن كان است تسبيح درست\r\n( ( 3146 ) ) هيچ تسبيحى ندارد آن درج\r\nصبر كن كالصبر مفتاح الفرج\r\n( ( 3147 ) ) صبر چون پول صراط آن سو بهشت\r\nهست با هر خوب يك لالاى زشت\r\n( ( 3148 ) ) تا ز لالا مىگريزى وصل نيست\r\nز انكه لالا را ز شاهد فصل نيست\r\n( ( 3149 ) ) تو چه دانى ذوق صبر اى شيشه دل\r\nخاصّه صبر از بهر آن شوخ چگل\r\n( ( 3150 ) ) مرد را ذوق از غزا و كرّ و فر\r\nمر مخنّث را بود ذوق از ذكر\r\n( ( 3151 ) ) جز ذكر نى دين او نى ذكر او\r\nسوى اسفل برد او را فكر او\r\n( ( 3152 ) ) گر بر آيد تا فلك از وى مترس\r\nكو به سوى سفل آموزيد درس\r\n( ( 3153 ) ) او به سوى سفل مىراند فرس\r\nگر چه سوى علو جنباند جرس\r\n( ( 3154 ) ) از علمهاى گدايان ترس چيست ؟\r\nكان علمها لقمهء نان را و هست\r\nاين سخنها را نكو درياب تو\r\nور نمىدانى شنو از باب تو\r\n\r\nآيه\r\n« وَإِنَّ يُونُسَ لَمِنَ اَلْمُرْسَلِينَ . إِذْ أَبَقَ إِلَى اَلْفُلْكِ اَلْمَشْحُونِ . فَساهَمَ\r\n","description":"","footnote":"","page_name":" 417 ","page_number":421},
  {"content":"\r\n\r\n« فَكانَ مِنَ اَلْمُدْحَضِينَ . فَالْتَقَمَه اَلْحُوتُ وَهُوَ مُلِيمٌ فَلَوْ لا أَنَّه كانَ مِنَ اَلْمُسَبِّحِينَ لَلَبِثَ فِي بَطْنِه إِلى يَوْمِ يُبْعَثُونَ » 37 : 139 - 144 ( 1 )  البته يونس از پيامبران بود ، از قوم خود فرار كرده بود به كشتى پر از مردم سوار شد ، [ براى انداخته شدن يك نفر به دريا 
  ] قرعه كشى كردن قرعه به نام يونس عليه السلام در آمد او را به دريا انداختند ، ماهى او را بلعيد در حالى كه شايستهء ملامت بود . اگر او زا تسبيح كنندگان نبود ، تا روز رستاخيز در شكم ماهى به سر مىبرد . )\r\nروايت\r\n1 - از امير المؤمنين على عليه السلام در وصيتش به محمد بن الحنفية : « اندوه هاى وارده بر درون را با تصميمات صبر و بردبارى از خود دور كن ، نفس خود را به صبر عادت بده ، چه اخلاق نيكو است صبر . . . » ( 2 )  2 - از پيامبر اكرم صلى الله عليه و آله در حديثى به فضل بن عباس :\r\nاگر بتوانى ، با داشتن يقين عمل به صبر نما ، اگر نتوانستى باز صبر كن ، زيرا در صبر به آن چه كه كراهت دارى خير زيادى وجود دارد . بدان كه پيروزى با صبر است و با هر اندوهى فرج و دنبال هر دشوارى آسانى فرا مىرسد . ( 3 ) \r\n« فَإِنَّ مَعَ اَلْعُسْرِ يُسْراً » 94 : 5 ( 4 )  3 - از حضرت امام محمد باقر عليه السلام :\r\nكسى كه صبر كند به وسيله صبرش به رتبهء كسى كه روزه دار و قائم به عبادت خدا است نائل مىشود ، صبر كننده به درجهء آن شهيد مىرسد كه در راه خدايش همراه با محمد صلى الله عليه و آله شمشير زده است . » ( 5 )  از امير المؤمنين على عليه السلام :\r\n","description":"","footnote":" ( 1 ) سوره صافات ، آيات 139 تا 144 . .  ( 2 ) و 3 و 5 - وسايل الشيعة ، ج 6 ، ص 208 و 209 . .  ( 3 ) .  ( 4 ) سوره الانشراح ، آيهء 5 . .  ( 5 ) . ","page_name":" 418 ","page_number":422},
  {"content":"\r\n« آدم بردبار پيروزى را از دست نخواهد داد ، اگر چه زمانش طولانى شود . » ( 1 )  - از امير المؤمنين على عليه السلام :\r\n« صبر و شكيبايى با حوادث شب و روز به پيكار بر مىخيزد و هيجان و عدم تحمل : خود كمكى بر رويدادهاى ناگوار زمان است . » ( 2 ) \r\n\r\n( ( 3133 ) ) زنده‌اى و زنده زاد اى شوخ و شنگ\r\nدل نمىگيرد تو را زين گور تنگ ؟\r\n( ( 3134 ) ) يوسف وقتى و خورشيد سما\r\nزين چَه و زندان بر آ و رو نما\r\n\r\nكمى توجه كنيد مگر شما زنده نيستيد ؟ مگر شما از موجود زنده زاييده نشده‌ايد ؟ مگر نمىدانيد كه زندگى و فعاليتهاى آن و روح و تجليات آن با گور تنگ ماده و ماديات نمىسازد ؟ مىبينم بر وزنه هاى تنگ و تاريك اين قفس تنگ چشم دوخته ، اطمينان خاطر پيدا مىكنيد و فراموش مىكنيد كه\r\n\r\nز خنده رويى گردون فريب رحم مخور\r\nكه رخنه هاى قفس رخنهء رهايى نيست »\r\n\r\nصائب تبريزى « اگر نه چنين است ، چرا حتى براى يك نمونه فردى را نمىتوانيد پيدا كنيد كه يك سال ، بلكه يك ماه ، نه خير ، بلكه يك هفته ، آن هم زياد است ، بلكه يك روز در لذت مطلق غوطه ور شود و هيچ گونه گرفتگى و انقباض روحى و اندوه و يا حد اقل سكوت و حيرت ابهام انگيز از يكى از گوشه هاى روح او سر نكشد و غبار تيره‌اى به روى آن لذت نپاشد .\r\n","description":"","footnote":" ( 1 ) و 2 - وسايل الشيعة ، ج 6 ، ص 208 - 209 . .  ( 2 ) . ","page_name":" 419 ","page_number":423},
  {"content":"\r\nويكتور هوگو كه يكى از همين آدميان است ، مىگويد :\r\n« نسبت به عقوبت زدگان شفقت داشته باشيم ، دريغا خود كيستيم ؟ من كه با شما صحبت مىكنم كيستم ؟ شما كه گوش به من داريد كيستيد ؟ از كجا مىآييم ؟ آيا كاملًا اطمينان داريم كه پيش از آن كه زاييده شويم ، كارى نكرده‌ايم ؟ زمين خالى از شباهت به يك زندان نيست ، از كجا معلوم است كه آدمى يك بازداشت شدهء عدل الهى نيست ؟ از نزديك به زندگى بنگريد ، اين زندگى چنان ساخته شده است كه در همه جايش عقوبتى احساس مىشود ، آيا شما آن كسيد كه خوشبخت نام دارد ؟ بسيار خوب با اين همه همه روزه غمگين هستيد ، هر روز اندوه بزرگى يا پرواى كوچكى مخصوص به خود داريد .\r\nديروز براى سلامتى كسى كه پيش شما عزيز است مىلرزيديد ، امروز بر سلامت خود بيمناكيد ، فردا اضطرابتان راجع به پول خواهد بود ، پس فردا زخم زبان يك نفر اندوهناكتان خواهد ساخت ، پسين فردا بد بختى يك دوست سبب تاثرتان خواهد شد ، سپس بدى يا خوبى هوا ، پس از آن شكستن يا گمشدن چيزى نفيس ، پس از آن تفريحى كه بدليل آن وجدان و ستون فقراتتان ملامت مىكند ، يك بار ديگر جريان امور عمومى ، اين در صورتى است كه آلام قلبى را بشمار نياوريم و همچنين امتداد مىيابد ، ابرى از ميان مىرود ابر ديگرى پديدار مىشود ، در هر صد روز به زحمت يك روز اتفاق مىافتد كه آفتاب شادمانى براى شما بدرخشد و حال آن كه از افراد نادرى هستيد كه سعادت داريد ، اما ديگر آدميان ظلمت راكد بر سرشان افتاده است كسانى كه صاحب فكراند ، اين عبارت را كمتر به كار مىبرند :\r\n( خوشبختان و بد بختان ) در اين عالم كه مسلماً دهليز عالم ديگرى است خوشبخت وجود ندارد ، تقسيم واقعى بشر از اين قرار است :\r\nروشنان و تاريكان . كاستن از تعداد تاريكان و افزودن به تعداد روشنان هدف اصلى است ، از اين جهت است كه فرياد كنان مىگوييم : تعليم دانش و خواندن را آموختن روشن كردن است ، از هجى كردن هر هجا شراره‌اى بيرون مىجهد ، در واقع\r\n","description":"","footnote":"","page_name":" 420 ","page_number":424},
  {"content":"\r\nكسى كه مىگويد : روشنايى ، واجب نمىآيد كه بگويد : شادمانى . آدمى در روشنايى رنج مىبرد ، افراط در آن مىسوزاند ، شعله دشمن بال و پر است . سوختن و از پرواز نماندن خارقه‌اى از نبوغ است . . . » ( 1 )  همهء اينها معلول همان حقيقت است كه در اول مبحث گفتيم كه شما زنده و از زنده زاييده شده‌ايد ، آن موجود انسانى كه مىگويد : من زنده هستم با اين حال رو به قهقرا بر گشته ، تمام آرمانها و ايده آلهاى خود را از آن ماده و ماديات جستجو مىكند كه آنها را پشت سر گذاشته و به مرحلهء زندگى گام نهاده است دروغ مىگويد ، او خود و ديگران را فريب مىدهد اينان را به حال خود بگذاريد تا به لذايذ آلوده برنج سر گرم شوند .\r\nبگذاريد در اينجا يك مقدار هم فلسفه بگوييم : مگر شما نمىگوييد : مقدارى از شئون ماده با يكديگر تركيب يافته عضلات و اعصاب انسانى را به وجود آورده‌اند ؟ مگر اين طور نيست كه آن عضلات و اعصاب بافتهاى دقيقترى به خود گرفته و نام مغز انسانى بر او گذاشته شده است ؟ مگر همين اعصاب بسيار دقيق نيستند كه پس از گذراندن دوران ماديات و قوانينش ، فعاليتها و تجليات مغز انسانى را به وجود آورده‌اند ؟ آن گاه انسان توانسته است داراى من يا روح با عظمتى باشد كه اين همه غوغا و هياهو در قلمرو هستى به راه انداخته است ؟ با اين حال چگونه به اين انسان داراى روح توصيه مىكنيد يا دستور مىدهيد كه بر گرد و از همهء آن پله ها كه زير پا گذاشته‌اى پايينتر برو و عشق سوزان به همان پلهء اول كه ماده و ماديات است به دست بياور ؟ در چاه ماندستى چرا اى يوسف جان بگذار اين چَه را و برگير اين رسن را مرغ دلت چون شد اسير دام صياد خوش مىسرايد قصهء مور و لگن را ( 2 ) \r\n","description":"","footnote":" ( 1 ) بىنوايان ، ج 2 ص 322 . .  ( 2 ) از دانشمند مرحوم حاج شيخ على اكبر نوقانى . . ","page_name":" 421 ","page_number":425},
  {"content":"\r\n\r\n\r\n( ( 3140 ) ) اين جهان دريا و تن ماهى و روح\r\nيونسى محجوب از نور صبوح\r\n\r\nاى روح انسانى كه مانند يونس عليه السلام در شكم ماهى كالبد جسمانى در درياى طبيعت محبوس گشته‌اى ، اقيانوس ديگرى وجود دارد كه معرفت الهى ناميده مىشود\r\nاين يك تشبيه بسيار عالى است كه جلال الدين در بارهء گرفتارى آدمى در لابلاى ديوارهاى ضخم ماده بيان كرده است .\r\nاين گرفتارى با نظر به طبيعت جهان هستى و انسانى كه در آن قرار گرفته است نه مورد ناله و گلايه است و نه موجب بد بينى .\r\nآن چه كه با نظر به هدف جهان هستى از يك طرف و عظمت وجودى انسان و امكان اعتلاى او از طرف ديگر اهميت دارد ، اين است كه چرا اين انسان به خود نمىآيد ؟ او كه بيقين مىتواند از شكم ماهى درياى طبيعت بيرون آمده در اقيانوس معرفت واقعى و كمال عالى به شناورى بپردازد ، چرا ، معطل است ؟ چه مىخواهد و چه مىگويد ؟ چنان كه بارها گفته‌ايم :\r\n« موج خاكى فكر و فهم و وهم ماست » .\r\nو چنان كه گفته‌ايم :\r\n« آدمى در عالم خاكى نمىآيد به دست » .\r\nما همه مىدانيم و هيچ يك از مكاتب فلسفى و اجتماعى و انسانى هم نمىتواند ترديد كند در اين كه اگر با نظر ابتدايى به جهان و انسان بنگريم ، ما انسانها جز امواجى از ماده و ماديات و جز جلوه هاى تكامل يافته‌اى از انبوه خاك و ساير عناصر مادى چيز ديگرى نيستيم ، بلكه اين مطلب را هم اعتراف همگانى مىكنيم كه گاهى يك يا چند انسان كه عالىترين جلوهء خاك تيرهء طبيعت است ، به جهت مبارزه با حق و عدالت\r\n","description":"","footnote":"","page_name":" 422 ","page_number":426},
  {"content":"\r\nو به جهت خود پرستى و خود نمايى آن چنان ساقط مىشود كه پستتر از هر موجود پليد مىگردد .\r\nآن چه كه هدف نهايى وجدانها و پيامبران و مصلحين راد مرد است ، تنها يك كلمه است و آن اين است كه : « بياييد بالاتر ) ) شما خواهيد گفت : من كه مانند يونس عليه السلام در شكم ماهى در درياى طبيعت مخفى شده‌ام و اين همه ديوارهاى ضخيم در مقابل من قرار گرفته است ، چگونه اين همه سدها را بشكنم و موانع را از ميان بردارم و بالاتر بيايم ؟ بلى ، ما هم با شما هم صدا هستيم ، مطلب شما را عين واقعيت مىدانيم ، اما تمام حرفهاى مربيان عالى مقام بشرى در اين جملهء مختصر خلاصه مىشود : شما كه توانسته‌ايد سر از خاك تيره بلند كرده ، ( خود ) براى خويشتن احساس كنيد ، آن گاه از خود تجاوز كرده ، با اين كه در لابلاى ماده پوشيده شده‌ايد دانش بيندوزيد ، و ترقيات و كمالات عالى را نصيب بشريت بسازيد ، شما كه توانسته‌ايد ابراهيم خليل و موسى و عيسى و محمد صلى الله عليه و آله را در جوامع همين انسانهاى خاكى مشاهده كنيد شما كه با چشمان خود صدها سقراط ديده‌ايد كه حيات خود را در راه دفاع از انسانيت زير پا گذاشته‌اند ، شما كه صدها ابو ذر ديده‌ايد كه با تمام بىنوايى در صدد رسانيدن مردم به نوا ، جان خود را پس از چه شكنجه هاى دردناك از دست داده‌اند . مگر گاندى از نوع شما انسانها نبود .\r\nدرست دقت كنيد : مىگويم : آيا هوگو و تولستوى و داستايوسكى . . . هر يك جهانى در شكم ماهى بدن جسمانى در درياى طبيعت نبودند ؟ از روى اعتقاد مىگويم : اگر اين راد مردان را كه نامشان اميد بخش آدميان و وجودشان زينت بخش اين خاكدان است - نه تنها در ميان درياى طبيعت در شكم ماهى بدن ، بلكه اگر آنها را در ميان ميلياردها ديوار تو در تو از مادهء آهنين هم مىگذاشتند ، بدان جهت كه از نعمت عظماى خود هشيارى بهره مند شده بودند ، همان ميلياردها ديوار\r\n","description":"","footnote":"","page_name":" 423 ","page_number":427},
  {"content":"\r\n\r\nضخيم نه تنها براى آنان آن چنان شفاف بود كه تمام هستى را از ما وراى آن مىديدند ، بلكه همان ديوارها و موانع به صورت وسايل و مقتضيات ترقى و تكامل آنان مىگشت ، هر يك از موانع ضربهء تازيانه‌اى بر مركب آنان بود كه به وسيلهء آن دورى مىزدند و از گنبد مينا رنگ گام فراتر مىنهادند .\r\nاگر مسئلهء مىخواهم و عشق در كار باشد ، مىدانيد مسئلهء موانع به چه صورت در مىآيد ؟\r\n\r\nمنع تو شوق آورد اى نيك لب در طلب\r\nمنع كه از لعل سخنگوى توست اقتضاست\r\n( ( 3147 ) ) صبر چون پول صراط آن سو بهشت\r\nهست با هر خوب يك لالاى زشت\r\n\r\nبراى رسيدن به قلمرو پيروزى بايستى از يك دالان تنگ و تاريك و سنگلاخ عبور كنيم ، اين دالان صبر ناميده مىشود .\r\nهرگز چنين انديشه‌اى را به فكر خود راه ندهيم كه براى چيدن گلهاى آرمانها و آرزوها در باغ بزرگ هستى ، مىتوانيم پاى روى خارها گذاشته و تفريح كنان برويم و انگشتان خود را به شاخهء گل برده آن را بچينيم . بياييد به اين حقيقت اعتراف كنيم كه : هرگز چنين نخواهد شد كه از شكم مادر به زمين بيفتيم و افلاطون و دكارت و كانت شويم ، يا على بن ابى طالب عليه السلام بودن و سقراط را به همراه خود از ميان شكم مادر به اين خاكدان بياوريم .\r\nيك انديشهء نابود كننده آن نيست كه در مغز يك انسان به جريان بيفتد و اين نتيجه را منعكس كند كه بايستى فلان زهر را خورد ، زيرا اجتناب و فرار طبيعى از زهر كشنده مستند به آن نيروى قوى است كه با وجود آن نوبت به انديشه در بارهء خوردن زهر نمىرسد . بلكه انديشهء نابود كننده آن است كه به طمع رسيدن به عدد 12702 مقدمه‌اى جز 2 2 اعتقاد نكند .\r\n","description":"","footnote":"","page_name":" 424 ","page_number":428},
  {"content":"\r\nسلسلهء حوادث و حقايق زندگى كه از هر طرف با قانون و اصل احاطه شده است به آن شخص ساده لوح و نادان مىخندد كه بنشيند و قيافهء تفكر به خود بگيرد و نتيجه‌اى را كه از تفكر حاصل بدارد چنين باشد كه بدون تحمل تلخىهاى گذشتن از خود پرستى مقاماتى از تكامل ( به هر نحو كه باشد ) به دست خواهد آورد .\r\nآرمانهاى ما آدميان در ميان پوستهاى حوادث تلخ و زهرآگين مستقر گشته است . عشق و علاقهء شديد ما به آن آرمانها پوستهاى حوادث را به طور اعجاز آميز بر كنار نمىكند ، زيرا ، موقعى يك آرمان به صورت حقيقى براى ما مطرح خواهد گشت كه پوستش را بر كنار كنيم . آن كدامين منطق و مشاهدهء عينى است كه به شما گفته است كه پديدهء حيات از آن جهت كه پديدهء حيات است آرمان واقعى است ، عقل چون ذاتاً عقل و خرد است آرمان است ؟ حيات و عقل و ذاتا حيات و عقل مىباشد ، نه آرمان است و نه ضد واقعى آرمان ، آن دو همان دو پديده است كه مىبينيم و لمس مىكنيم ، آن دو پديده در آن هنگام به صورت آرمان در مىآيند كه به وسيله فعاليت و كوشش شما رهبرى شوند و توجيه گردند .\r\nرهبرى و توجيه آن دو پديده بدون بر كنار كردن موانع سقوط و به وجود آوردن مقتضياتشان امكان پذير نيست و به عبارت ديگر : حيات و عقل موقعى به شما اختصاص خواهد يافت و موقعى براى شما به عنوان آرمان مطرح خواهد گشت كه بتوانيد آن دو را از ديوار ضخيم سلول حياتى و اعصاب طبيعى مغز گذرانيده و به سمت و مقصد تكامل توجه كنيد . خلاصه ، يعنى اين شما باشيد كه آن دو را به حركت در آورده‌ايد تحرك آن دو پديدهء بىطرف به سوى مقصد ، عبارت از پا گذاشتن روى موانع و ديوارها نيست ، بلكه دست بردن و آنها را يكايك بكنار زدن مىباشد .\r\nآن كدامين موج مثبت لذت بخش است كه در روح انسانى بدون سپرى كردن حالت منفى به وجود بيايد و او را گامى به پيش رو رهنمون شود ؟ خار ار چه جان بكاهد گل عذر او بخواهد سهل است تلخىِ مىدر جنب ذوق مستى « حافظ »\r\n","description":"","footnote":"","page_name":" 425 ","page_number":429},
  {"content":"\r\n\r\n\r\n( ( 3151 ) ) جز ذكر نى دين او نى ذكر او\r\nسوى اسفل برد او را فكر او\r\n\r\nتمام نيروهاى انسانى در استخدام ذكر و فرج ، اين است محتويات شناسنامهء فرزندان قرن بيستم\r\nگويى جلال الدين در اين بيت از شناسنامهء فرزندان قرن بيستم كه ما در آن نفس مىكشيم ، صحبت مىكند .\r\nدر اين قرن شهرت پرستان عالم نما ، تازه گويان و تازه گرايان از انسان بىخبر ، سوداگران پول پرست ، پيش تازان مكتب ماكياولى با شعارهاى فريبنده‌اى از قبيل : « علم چنين مىگويد . » ، « كهنه ها را رها كنيد و تازه ها را بگيريد » .\r\n« قوانين اقتصادى با اخلاق و مذهب و اصول انسانى كارى ندارد . » « هر راهى را كه افراد يك جامعه به هر وضعى كه انتخاب كنند ، كارها بايد روى همان راه انجام بگيرد . » - جنجال و هياهوى بىسابقه‌اى راه انداخته و به هر شكل كه امكان داشت زحمتها كشيدند و محبتها فرمودند و محتويات و فعاليتهاى مغزى و وجدانى انسانها را به اسافل اعضايشان متوجه ساختند پديدهء آزادى را كه قرون و اعصار بس طولانى عالىترين انديشه هاى بشرى را به خود مشغول داشته و سختترين فدا كارىها و اساسىترين برنامه هاى پيشوايان ما وراى طبيعت و انسان شناسان واقعى را تشكيل مىداد ، به آزادى در طرق اشباع غريزهء جنسى تفسير كردند . وضعى پيش آوردند كه مقدار فراوانى از انديشه هاى تابناك بشرى كه از عهدهء محو ساختن يا تقليل دردهاى بشرى بر مىآمد ، صرف ابتكار لباسهاى محرك و رنگها و ساير وسايل شهوتزا گردد .\r\nچنان شستشوى مصنوعى در مغزهاى مردم صورت دادند كه اگر بخواهند يك رشته تداعى معانى در ذهن خويش به وجود بياورند ، اين رشته از اعضاى محرك يا آرايش\r\n","description":"","footnote":"","page_name":" 426 ","page_number":430},
  {"content":"\r\nشده آغاز و در تصور وسايل تخليهء شهوت پايان مىپذيرد . تخيلات و آرزوها و تجسيمات و بالاتر از همهء اينها ، آن انديشه را كه اگر از انسان منها شود ، جز مشتى استخوان و گوشت و رك و پوست در او چيزى نمىماند ، هم از نظر انگيزه و هم از نظر نتيجه فقط و فقط به يك نقطه متوجه ساختند كه آن هم به قول جلال الدين عبارت است از اسافل اعضاء انديشه در جاذبهء كيهانى جاذبهء جنسى را به ياد مىآورد ، تفكر در بارهء نسبيت ، به تفكر در بارهء تحريك و تحرك نسبى اعضاى جنسى ، در دروانهاى مختلف زندگانى تبديل مىگردد ، هوش و استعداد در عوض پيش برد ايده هاى عالى انسانى و فعاليت براى تقليل ستم و جور بر ضعفاء بشرى ، به پيدا كردن راه هاى تازه تر به افزايش هيجانات جنسى نر و مادهء انسانى متوجه گشته است ، از 12 تا 15 ميليارد رابطهء الكتريكى كه مغز يك انسان دارد ، دست به هم داده فقط يك لامپ در پشت پردهء چشمان انسانى روشن ساخته است كه فقط يك نمود را نشان مىدهد : آن نمود عبارت است از زيبايى اعضاء آرايش شده كه فورا نقاط مهيج يكى از دو صنف زن و مرد را به حركت و هيجان در مىآورد .\r\nامروزه كرهء خاكى ما را به يك اطاق عروسى بىدر و پنجره تبديل كرده‌اند ، خيابانها ، پاركها ، اداره ها ، سينماها ، قطارها ، اتوبوسها ، هواپيماها و كشتىها ، كارخانجات همه و همه مشغول آزمايش ، يا به عبارت مناسب تر مشغول به ذكر : « غريزهء جنسى همهء شئون بشرى است » گشته‌اند .\r\nايده هاى عالى انسانى يعنى علم و عدالت و اخلاق و آزادى و هنر و تعاونهاى انسانى و تفكر در بارهء سر نوشت نسل آينده ، و محاسبات اقتصادى همگى در استخدام تحريكات جنسى و مقدمات آن قرار گرفته است .\r\nشما خودتان قضاوت كنيد ، آيا براى جريان انداختن منبع جوشان غريزهء جنسى كه در مرتفعترين قلهء حيات نصب شده است و به طور طبيعى با ارتفاع خيلى زياد فوارهء اين غريزه را به جريان مىاندازد ، به اين همه تلمبه زدن احتياج دارد ؟\r\n","description":"","footnote":"","page_name":" 427 ","page_number":431},
  {"content":"\r\nآيا اين بازيگرىها به اسقاط آن منبع از موقعيت طبيعى خود منجر نخواهد گشت ؟ البته آرى .\r\nگوتهء آلمانى در توصيف به هم رسيدن دو قطب مثبت و منفى اين موجود چنين گفته بود :\r\n« در شبهاى عشق آن جا كه نهال زندگى كاشته مىشود و مشعل فروزان حيات » در گذرگاه ابديت « دست به دست مىگردد » .\r\nاين رابطهء با عظمت و مقدس و لذت بارتر از همه روابط بشرى را چرا به اين سقوط مبتذل رسانيديد كه در عين حال كه تمام عظمتهاى بشرى را پوچ و نابود ساخته است ، بنا بنقل بعضى از مشاهده كنندگان در بعضى از كشورهاى متمدن امروزى تا حدود ماليدن يك انگشت به كف دست تنزل يافته است ممكن است شما در موقع مطالعهء اين چند سطر بگوييد : مبارزه با يك غريزهء اصيل ( غريزهء جنسى ) به هيچ منطقى نمىتواند متكى باشد . آن گاه اين گفتار خودتان را با نظريهء زيگموند فرويد هم تأييد و تثبيت كنيد كه اگر اين غريزه به طور كامل و آزادانه اشباع نشود موجب بروز عقده هاى روانى مىگردد ، حتى براى جلب اعتماد وجدان بىنوايان ساده لوح دست به مثنوى برده از شعر مولوى هم استشهاد كنيد كه :\r\n\r\nخار دل را گر بديدى هر خسى\r\nكى غمان را راه بودى بر كسى ؟\r\n\r\nما تا آن جا كه اين گفتهء شما جنبهء مثبت و واقعيت دارد ، با شما كاملًا موافقت مىكنيم و در اصالت غريزهء جنسى كوچكترين ترديدى هم به خود راه نمىدهيم .\r\nما مىگوييم : حد اقل دوشا دوش غريزهء مزبور ، غرايز ديگرى هم در انسان وجود دارد كه بايستى آنها هم اشباع شوند ، آيا غريزهء ادامهء حيات و غريزهء جبران ضعف و ابقاء نسل ، و در زندگانى اجتماعى ، غرايز ديگرى وجود ندارد ؟ آيا اگر وجود دارد مىتواند با اشباع يكى از آنها بقيه هم ارضا و اشباع شود ؟ فرض كنيم كه در وجود ما بيمارى مرگبارى بروز كرده است ، آيا بر طرف كنندهء اين بيمارى و نابود كنندهء ميكربش مثلًا عمل جنسى است ؟\r\n","description":"","footnote":"","page_name":" 428 ","page_number":432},
  {"content":"\r\nآيا محرك ما به مبارزه با آن بيمارى غريزهء جنسى است يا غريزهء ادامه حيات ؟ به هر حال ما نبايستى موجوديت انسانى را در يك غريزهء بالخصوص آن چنان تفسير كنيم كه مانند يك موجود جامد كه تنها يك فعل و انفعال داشته باشد ، معرفى كنيم .\r\nبه اضافهء اين كه پوچى آن نظريهء دانش نما كه با تمام صراحت و ايمان شبيه به نتيجهء وحى مىگفت : اغلب بيمارىهاى روانى محصول وازدگى غريزهء جنسى است ، با يك توجه به وضع امروز بشرى كه از نظر اعمال جنسى آزادترين دوران بشرى است ، به خوبى آشكار مىگردد ، بيمارىهاى روانى با انواع گوناگونش به حدى رسيده است كه تصورش سرسام آور است .\r\nپس كجا است آن وعده هاى بهشتى شما در بارهء آزادى غريزهء جنسى ؟ همان وعده هاى بهشتى بود كه امروزه زندگى بشرى را بىهوده و بىهدف جلوه داده و هر روزه شمارهء خودكشى را در كشورهايى كه از آزادى جنسى كاملًا برخوردارند افزايش داده است .\r\nآيا اين آرايشها و پيرايشها كه به حد افراط و از اندازه مشروع تجاوز كرده است خود نمىتواند دليلى قانع كننده باشد به اين كه : آزادى غريزهء جنسى تمايلات طبيعى راست نموده و بشر را به زيبايى تصنعى نيازمند كرده است ؟ ممكن است شما بنشينيد و خود را قانع بسازيد كه حس زيبا دوستى ما اقتضا مىكند كه ميلياردها پول و انرژى عضلانى و فكرى و اوقات گرانبها صرف زيبا ساختن صورت انسان بوده باشد . اما اين مطلب را هم در نظر بگيريد كه آيا با تقويت و تاكيد تصنعى حس زيبا دوستى ساختگى ، به ساير احساسات بشرى اختلالى وارد نمىكند ؟ آيا ما در موجوديت خود فقط يك حس زيبا شناسى و زيبا دوستى داريم كه آن هم در مقدمهء فعاليت غريزهء جنسى به كار برده مىشود ؟ حس زيبايى طبيعت و زيبايى نظم اجتماعى و نظم خانوادگى و زيبايى دادگرى و زيبايى علم و معرفت . . . چرا بايستى خنثى بماند و از بين برود ؟ اين حس زيبا دوستى ما تنها احساسات انسانى ما را نابود نمىسازد بلكه به قول\r\n","description":"","footnote":"","page_name":" 429 ","page_number":433},
  {"content":"\r\nجلال الدين :\r\n\r\n( ( 3151 ) ) جز ذكر نى دين او نى ذكر او\r\nسوى اسفل برد او را فكر او\r\n\r\nانديشه و تعقل و هوش و استعداد و حافظه و فعاليتهاى وجدانى ما را هم مختل و نابود مىكند .\r\nتماشاى زن يا مرد آرايش كرده ، مانند تماشا به يك عكس زيبا روى صفحه كاغذ نيست ، اين تماشاى يك منظرهء طبيعى هم نيست كه بىطرفانه از راه چشم به مغز منتقل شود و لذتى به مناسبت زيبايى خود ايجاد نموده و سپس راه خود را پيش بگيرد ، اگر تماشا كننده از غريزهء طبيعى جنسى برخوردار بوده باشد ، و حقيقتاً زيبايى طرف را درك كند ، دنبال لذت تماشا ، ( مىخواهم ) او تحريك خواهد شد ، اگر بخواهد اين ( مىخواهم ) را در همان نقطهء تماشا اشباع كند ، تكليف مسائل حقوقى ، روانى ، اجتماعى ، اخلاقى ، مذهبى چه خواهد شد ؟ و اگر نتواند ( مىخواهم ) مزبور را اشباع نمايد ، آيا با وازدگى اين ( مىخواهم ) ضربهء روانى نصيب او نخواهد گشت ؟ آن آرايش كردهء كالا فروش كه از چندين خيابان و كوچه عبور مىكند و با قيافهء خود تنها يك رابطهء غريزهء جنسى را به ياد ديگران مىاندازد و مقصودش جلب تماشاگران بيشتر به وضع آراستهء خود مىباشد ، آيا قدرت دارد كه به شمارهء تماشاگرانش يك موجود مانند خود بيافريند و در اختيار آنها بگذارد و بگذرد ؟ اين حس زيبا دوستى ما چيز خيلى عجيب و افسونگرى بىنظير است ، مىگويد : ضرورتى كه در زندگانى نوع انسانى وجود دارد يك چيز است و دوم ندارد . و آن اين كه خود را بياراييد و زيبا كنيد تا به شما نگاه كنند و لذتى ببرند ، آن گاه نتيجهء هفتاد و هشتاد سال عمر انسانى شما اين خواهد شد كه : « به من نگاه كنيد » ! آرى امروز من به هدف نهايى آفرينش جهان هستى رسيدم ، زيرا « امروز يك نفر به آرايش زيبايى آفرين من با ديدهء : « تحسين نگريسته است » ! !\r\nاگر بد بختانه فرد زيباترى تماشاگران را به خود مشغول بدارد و كسى به\r\n","description":"","footnote":"","page_name":" 430 ","page_number":434},
  {"content":"\r\nآرايش او توجه نكند جهان هستى براى او تيره و تار شده خواهد گفت :\r\n« عجب جامعهء بد بختى است ، در حدود سيصد تومان پول آرايش امروز من بوده ، حتى يك نفر هم به من تماشا نكرده است همين است معناى اين كه جهان هيچ و پوچ است ، اصلا دستگاه خلقت هدفى جز بد بخت كردن ما انسانها ندارد آيا ممكن است اين حس زيبا دوستى ما قدم رنجه فرموده سرى به خانواده هاى بشرى بزند و ببيند كه اين تصنع شيطانى چگونه كانون گرم خانواده ها را متلاشى ساخته ، شخصيت انسانها را نابود و همه را از خويشتن بيگانه كرده است ؟ اين حس زيبا دوستى كه مىتوانست جهانى را به زيبايى آزادى و استقلال بكشاند معبدهايى در هر شهر و خانواده به نام سالن و اطاق آرايش بنا نهاده ، آئينهء صيقلى شده‌اى را به عنوان محراب در آن جا نصب كرده است كه مردم ساده لوحانه در هر روز چند بار خرامان و خرامان وارد آن معابد شوند و به عكس خويش در آيينه ها سجده و نيايش كنند ، اينجا عبادتگاه عجيبى است ، عابد و معبود يكى مىشود ، و به صورت سايه‌اى در مىآيد . با تمام اعماق قلب و جريانات انديشه ، در مقابل آن سايه شيشه را مىگذارند و شانه را بر مىدارند .\r\nاين محراب ( آيينه ) چند سال مىتواند بهترين وسيلهء پرستش عاشقان صورت خود بوده باشد ، تا آن گاه كه روزى فرا مىرسد كه پرستش كنندهء وفادار چشم و ابرو و مو ، يك تار موى سفيد را ببيند كه از زلفش آويزان شده است اين تار موى سفيد چونان برف نخستين كه در اول زمستان روى گلها بنشيند ، چنان ناراحتى مرگبارى ايجاد مىكند كه بىنوا عابد آرايشگر نمىداند چه كند ، آيا محراب ( آيينه ) را بشكند ، نه نمىتواند ، زيرا به خوبى مىداند كه :\r\n\r\nآيينه گر روى تو بنمود راست\r\nخود شكن آيينه شكستن خطاست\r\n\r\nآيا آن موى سفيد را در آورد ؟ نه ، زيرا شنيده است كه اگر موى سفيد را در آورد زيادتر مىشود ، آيا بگذارد به حال طبيعى خود بماند ؟ نه ، زيرا اين موى سفيد ناچيز هر روز كه جلو آيينه بايستد ، وداع او را با حرارت زندگى و آغاز خاموشى\r\n","description":"","footnote":"","page_name":" 431 ","page_number":435},
  {"content":"\r\nغريزهء جنسى را كه يك عمر در پرستش آن سپرى كرده است ، خاطر نشان خواهد ساخت .\r\nچه تناقض سوزناك ؟ حتى رنگها هم بىوفا و تبه كارند ، زيرا پس از دو يا سه شستشو كنار مىروند و بار ديگر چشمان وحشتناك عزرائيل را به روى او خيره مىسازند .\r\n( اى آيينه ) اى محراب خود بينى و خود ستايى چه زود گذشت نو بهار زندگانى و چه با سرعت فرا رسيدن كهنسالى را اعلام نمودى ؟ اين بر آمدگىها و حفره ها را كه چروكش مىنامند مانند بر آمدگى سنگ قبر و حفرهء گور تنگ و تاريك زيبايى و رعنايى ما است ؟ دست با مهارت كدامين آرايشگر است كه بتواند اين خطوط و نشانهء بارز گذشت ساليان عمر را محو و نابود بسازد ؟ ( اى آيينه ) اى محراب دوران جوانى چه بسيار صبحگاهان و شامگاهان كه راز و نيازها و زمزمه هاى روح تشنه‌ام را گرفتى و بجاى آن كه نثار بارگاه جمال ابديت نمايى به سايه ناقص من كه در تو منعكس شده بود ، تحويل دادى ؟ هيچ مىدانيد كه براى اين كه يك انسان متولد شود ميليونها عوامل جدى از قلمرو طبيعت و انسان دست به كار بوده است ؟ اگر بگوييد : اين يك مسئلهء فلسفى است كه ما در زندگانى طبيعى سر و كارى با آن نداريم .\r\nمىگوييم : بسيار خوب ، اقلًا شما كه مىتوانيد معناى عاطفهء مادرى و احتياج كودك نوزاد به آغوش مادر را درك كنيد شما كه مىتوانيد ، بدانيد كه قانون طبيعى مادر و كودك ، از يك افعى خطرناك گرفته تا غزال زيبا مىگويد : كودك حد اقل چند ماه حيات خود را از مادرش طلبكار است .\r\nاكنون به بيدار شدن حس زيبا دوستى ما توجه فرماييد : امروزه مادرانى را از همين انسانها مىشنويم كه كودك را مىزايند و براى اين كه زيبايى پستانهايشان را كه به ديگران نشان خواهند داد ، مختل نشود . حق حيات كودك را منكر مىشوند و شيرشان نمىدهند چرا ؟ براى اين كه زيبايى پستانشان به حال خود بماند و حيوانات انسان نما از تماشايش لذت ببرند ، بدين ترتيب كودكانى مىميرند و كودكانى هم با مواد تصنعى\r\n","description":"","footnote":"","page_name":" 432 ","page_number":436},
  {"content":"\r\nيك حيات ساختگى به دست مىآورند اين قرن ما نامهاى زيادى به خود گرفته است ، قرن طلاييش مىگويند ، قرن اتم و هيدروژنش مىنامند ، يك نام ديگرش هم عصر فضا و دوران آپولو و لونا مىباشد . اينها همه نامهاى صحيح و با مورد است ، يك نام ديگر هم دارد كه فقط شرمندگى آدميان باعث شده است كه به زبان نياورند اما چيزى كه عيان است احتياجى به بيان ندارد .\r\nما اين نام را با اجازهء متصديان علوم انسانى به زبان مىآوريم و مىگوييم : نام ديگر اين قرن ، قرن كاريكاتور حيات انسانى است .\r\nآن هم از سنخ كاريكاتور تصنعى ، زيرا اين پرستندگان زيبايى « در راه اشباع غريزهء جنسى » تنها واقعيت را كج و راست و نقطه چينى و بزرگ و كوچك نمىكنند ، بلكه ديده گانى را كه فروغ روح در آنها وجود ندارد با رنگهاى مربوطه مىخواهند درخشانش بسازند ، نمىدانند كه اين رنگ سياه كه دور چشم ماليده مىشود و در معرض نمايش همگان قرار مىگيرد ، مرگ حيات واقعى روح و مالكيت به آن را اعلام مىدارد .\r\nما چه مىدانيم كه اين همه دروغ كه شبانه روزى به خود و به ديگران مىگوييم ، چه تأثيرات عميقى در مغز و روان ما ايجاد مىكند . نيز ما نمىدانيم كه زندگى براى ديگران كه بهترين دليلش آرايش و پيرايشهاى خارج از اخلاق و قانون الهى است چه آتشى در دودمان روح ما شعله ور مىسازد ؟ آيا عشق و علاقه برنگ و مواد شيميايى ديگر كه واقعيت طبيعت انسانى را مىپوشاند ، همان اخلاق تابو نيست كه مورد تمسخر متمدنها و انديشه هاى منطقى است ؟ پروردگارا ، با دست عنايت ربانىات ارواح اين انسانهاى بىنوا را بياراى ، پيش از آن كه آتش وابستگى و زندگى براى هوى و هوس و شهوت ديگران خاكستر روح ما را به باد فنا بدهد ، ما را به خود و شخصيت خود بر گردان ، باشد كه اين چند\r\n","description":"","footnote":"","page_name":" 433 ","page_number":437},
  {"content":"\r\n\r\nصباح زندگانى را براى خود حركت كنيم و تكاپويى داشته باشيم و براى خوشايند صورت پرستان وسيلهء تخليهء شهوت نباشيم .\r\nتفسير ابيات\r\nتابوت پدرى را بر دوش مىكشيدند ، كودكى همراه آن تابوت مىگفت : آخر اى پدر عزيزم تو را كجا مىبرند ؟ تو را به زير خاك مىبرند ، تو را به خانه‌اى مىبرند كه تنگ و تاريك و دردناك است ، فرش و حصيرى ندارد ، آن گاه كه شب فرا مىرسد چراغى در آن وجود ندارد ، اگر روز در آن خانهء تنگ و تاريك گرسنه شوى نانى پيدا نخواهد شد . اصلا پدر عزيز در آن منزلگه تاريك بوى طعامى به مشام نمىرسد . آن جا خانه‌اى است كه نه درى دارد و نه سقفى و بامى ، شيشه و چراغى ندارد كه روشنش بسازد ، آبى هم ندارد كه از مهمانهايت پذيرايى نمايى ، همسايه‌اى ندارد كه در تنهايى هم دم و هم صحبت تو باشد ، آن بدن نازنينت كه بوسه گاه مردم بود چگونه در آن خانهء بىروزن و تاريك جاى گير خواهد گشت . ( 1 ) \r\nآن خانه جايگاه بس تنگ و تاريك است كه نه رنگى در چهره مىگذارد و نه به چهرهء واقعى خود انسان رحمى مىكند .\r\nبدين ترتيب آن كودك اوصاف گور تاريك پدر را مىشمرد و اشك حسرت از ديده گانش سرازير مىكرد ، پسر بچهء فقيرى با پدرش در آن جا ايستاده بود ، به پدرش گفت : اى پدر عزيز معلوم مىشود : اين تابوت را به خانهء ما مىبرند .\r\nپدرش مىگويد :\r\nبچه ، اين قدر احمق مباش ، بچه مىگويد : پدر جان اين نشانىها را كه مىشمارد ، درست گوش كن ، عين\r\n","description":"","footnote":" ( 1 ) ابو العلاء معرى مىگويد :\r\nكم صائن عن قبلة خده * سلطت الارض على خده\r\nوحامل ثقل الثرى جيده * وكان يشكو الثقل من عقده\r\n( چه بسا زيبا رويان نازنين كه گونهء خود را از لطيفترين بوسه ها كنار مىگرفتند ، اكنون زمين به آن گونه هاى با طراوت مسلط گشته است ، انبوه خاكهاى تيرهء آن خاكدان گردن نازنين و سيمينش را در زير خود جاى داده است ، در صورتى كه از سنگينى گلو بندى گله ها مىكرد . ) . ","page_name":" 434 ","page_number":438},
  {"content":"\r\nنشانه هاى خانهء خودمان است . خانهء ما هم همانطور است كه مىگويد : نه حصيرى دارد و نه چراغى و نه طعامى ، نه درش آباد است و نه حيات و بامش .\r\nاين طغيانگران بشرى هم از اين قبيل صدها علامات دارند كه تبه كارى آنان را مشخص مىكند ، اما كيست كه به روى خود بياورد ؟ آن خانهء دل كه بدون روشنايى بماند ، شعاعى از آفتاب كبريايى در آن نتابد ، مانند جان جهود تنگ و تاريك و از ذوق الهى خداوند مهربان محروم مىباشد .\r\nنه نور آفتابى بر آن دل پرتو مىافكند و نه فضاى باز و درى گشاده دارد . بدانيد كه گور تيره و تار بهتر از چنين قلب سياه است ، آخر گامى از گور دلت فراتر گذار .\r\nاى انسان شوخ و شنگ ، تو كه زنده و از زنده زاييده شده‌اى ، آيا دلت از اين گور تنگ نمىگيرد ؟ تو در هر حال كه باشى يوسفى ، آرى يوسف موقعيت خود هستى ، آسمان چرخ مينا رنگى ، بيا از اين چاه طبيعت گام برتر گذار ، و چهرهء واقعى خود را نشان بده .\r\nيونس روح تو در شكم ماهى كالبد جسمانىات پخته شد و سوخت ، چاره‌اى جز تسبيح خداوندى ندارى . اگر حضرت يونس عليه السلام در شكم ماهى تسبيح خدا را نمىگفت ، تا روز رستاخيز در همان شكم ماهى محبوس مىگشت . او تسبيح خدايش را گفت و از زندان شكم ماهى بيرون جست ، هيچ مىدانى تسبيح چيست ؟ تسبيح يكى از نشانه هاى بلى گفتن تو در روز الست مىباشد . اگر آن تسبيح روحانى را فراموش كرده‌اى ، بيا اكنون تسبيح ماهيان درياى الهى را بشنو .\r\nكسى كه درياى الهى را در صحنهء هستى ببيند ، او ماهى حقيقى آن دريا است ، چنان كه كسى كه در همين جهان هستى آيات الهى و تابش نور الهى را ديد او يك انسان الهى حقيقى است .\r\nبا يك تشبيه ساده مىتوان گفت : اين جهان همانند دريا و كالبد مادى ما مثل ماهى و روحى كه در آن وجود دارد مانند يونس عليه السلام است ، آن يونس كه از نور\r\n","description":"","footnote":"","page_name":" 435 ","page_number":439},
  {"content":"\r\nبامداد زندگانى محروم و محجوب مانده است .\r\nاگر روح انسانى مانند يونس تسبيح خدا را بگويد ، از شكم ماهى كالبد مادى رهايى پيدا خواهد كرد ، و الا در همان كالبد هضم و ناپديد خواهد گشت ، اگر با ديدهء بينا به اين درياى متلاطم هستى بنگرى ، ماهيان جان آدمى فراوانند ، تو كه آنها را نمىبينى از كورى و تيره بختى خودت ناشى شده است .\r\nدر اين دريا آن ماهيان در حال شناورى گاهى به تو بر مىخورند ، آنها خود را به تو مىزنند ، براى اين كه آنها را آشكارا ببينى ، بايد ديده گان خود را بگشايى . صحبت من در بارهء آن ماهيان است كه سر تا پا روح بىجسد بوده نه كبرى دارند و نه كينه و حسادتى مىورزند . اگر هم ديده گانت آن ماهيان را نمىبيند حد اقل گوشهايت تسبيحشان را مىشنود . [ اگر ديدى كه نه اعيان آن ماهيان را مىبينى و نه زمزمهء تسبيحشان را مىشنوى اگر علاقه‌اى بديدن يا شنيدن دارى 
  ] صبر كن ، صبر و شكيبايى روح نوعى از تسبيحات تو است .\r\nهيچ تسبيحى مقام والاى صبر را ندارد ، صبر كن كه صبر كليد فرج و نجات است .\r\nصبر همانند پل صراط است كه عبور از آن بسيار دشوار است ، ولى آن سوى پل شكيبايى ، بهشت برين و رضوان الله است . اين يك اصل است كه :\r\n\r\nنوش بىنيش نيابى هرگز\r\nهر كجا هست گلى خارى هست\r\n\r\nتوأم با هر زيبايى نمود زشتى وجود دارد و مادامى كه از آن نمود زشت مىگريزى و تلخى آن را تحمل نمىكنى ، به آن زيبا نخواهى رسيد ، زيرا چنان كه گفتيم :\r\n\r\n« هر كجا هست گلى خارى هست . »\r\n\r\nاى موجود نازك و شيشه دل ، تو چه مىدانى كه لذت صبر و بردبارى مخصوصاً در راه آن شوخ چگلى چيست ؟ مگر نمىدانى :\r\n\r\nعشق كار نازكان نرم نيست\r\nعشق كار پهلوان است اى پسر ؟\r\n\r\n","description":"","footnote":"","page_name":" 436 ","page_number":440},
  {"content":"\r\nلذت و ذوق آن فرد كه از مردانگى بهره مند است در جهاد و پيكار و تكاپو است ، در صورتى كه آدم بد كار جز لذت آلت تناسل چيزى نمىچشد . براى او دين و ذكرى جز همان آلت تناسلى وجود ندارد . بد بخت آن تبه كار كه انديشه ، آن بزرگترين سرمايهء انسانىاش را به اعضاى پايينى خود سرازير كرده است . اگر اين تبه كار نامرد تا فلك هم اوج بگيرد هرگز از او بيمى نداشته باش ، زيرا تمام اوج و پايين او از اشتياق به اسافل اعضايش ناشى شده است ، اگر چه صداى جرس او به بالا طنين انداز شود ، باز مركب او رو به پايين مىرود . گدايان هم بر دوش خود پرچمى حمل مىكنند ، ولى آن پرچمها علامت نيرومندى و پيروزى نيست ، بلكه نشانه‌اى از گدايى آنها است .\r\n","description":"","footnote":"","page_name":" 437 ","page_number":441},
  {"content":"\r\n\r\n\r\nترسيدن كودكى از شخص صاحب جثه و تسكين او آن كودك را\r\n\r\n( ( 3155 ) ) گنگ زفتى كودكى را يافت فرد\r\nزرد شد كودك ز بيم قصد مرد\r\n( ( 3156 ) ) گفت ايمن باش اى زيباى من\r\n. . .\r\n( ( 3158 ) ) صورت مردان و معنى اين چنين\r\nاز برون آدم درون ديو لعين\r\n( ( 3159 ) ) آن دهل را مانى اى زفت چو عاد\r\nكه بر او آن شاخ را مىكوفت باد\r\n( ( 3160 ) ) روبهى اشكار خود را باد داد\r\nبهر طبلى همچو خيك پر ز باد\r\n( ( 3161 ) ) چون نديد اندر دهل او فربهى\r\nگفت خوكى بِه ازين خيك تهى\r\n( ( 3162 ) ) روبهان ترسند ز آواز دهل\r\nعاقلش چندان زند كه لا تقل\r\n( ( 3159 ) ) آن دهل را مانى اى زفت چو عاد\r\nكه بر او آن شاخ را مىكوفت باد\r\n( ( 3160 ) ) روبهى اشكار خود را باد داد\r\nبهر طبلى همچو خيك پر ز باد\r\n\r\nبا شنيدن هر صدايى به احتمال واقعيتش ، حقيقت موجود را از دست ندهيم\r\nاگر تاريخ بشرى را ورق بزنيم - عربده ها و نعره ها و زمزمه ها و ناله هايى را خواهيم شنيد . يك هزارم اين صداهاى گوناگون نمىتواند تطابق آنها را با واقعيتهايى كه نمودار مىساختند ، اثبات كند .\r\nتاريخ بشرى بانگ خروشانى به ياد دارد كه مىگفت : منم آن قهرمان دلير كه پيروزى در فلان جنگ از آن من بوده دشمن را سر نگون خواهم كرد ، ولى در موقع عمل ديده شده است كه اولين فرد فرارى خود او بوده است .\r\n","description":"","footnote":"","page_name":" 438 ","page_number":442},
  {"content":"\r\n\r\n\r\nصداها و داد و بىدادهايى را تاريخ نشان مىدهد كه به عنوان منحصرترين وسيلهء سود جويى و ساكت كردن مردم بوده است .\r\nبانگ و فريادهاى ديگرى را هم شنيده‌ايم كه مانند آواز خواندن يك طفل در كوچه هاى تاريك در هنگام شب بوده است كه براى دل دارى به خويشتن مىباشد ، و براى آن است كه ساير صداهاى رعبآور و وحشتناك را نشنود .\r\nاينها همه آوازهايى بوده است كه شنيدن آنها از دور يك معنى مىدهد ، گوش فرا دادن به آنها از نزديك ، با ملاحظهء انگيزه ها و نتايجشان مفهوم ديگرى دارد . اين بانگها و صداها چه رعبها و وحشتها در دل بىنوايان تاريخ بشرى ايجاد كرده و چه تلفات بىشمارى را بر آنها وارد ساخته است ؟ بحث مشروحى را نيازمند است .\r\nبا نظر به ملاك سوء استفاده از صداهاى فوق ، مىتوانيم مقدار زيادى از ساير آثار بشرى را ، مانند نوشتن و پيش قدم بودن و ابراز هم دردى و دل سوزى و آه و واى گفتنها را نيز تفسير نماييم .\r\n\r\n( ( 3156 ) ) گفت ايمن باش اى زيباى من\r\n. . .\r\n\r\nتوضيح و انتقاد از ابيات ناشايست جلال الدين مولوى\r\nدر بارهء ابيات ناشايست و مستهجن مثنوى دو نظريه وجود دارد :\r\n1 - نظريهء موافق\r\n- مىگويد : جلال الدين در عين حال كه يك عارف زبردست و داراى انديشهء عميق و هيجانات روحانى بسيار عالى است ، يك هنرمند به تمام معناى كلمه نيز مىباشد ، مرد هنرمند مىخواهد احساسات خود را در تابلويى كه از واقعيات مىكشد بيان نمايد ، او نمىتواند كارى با زشت و زيباى محتويات يك اثر هنرى داشته باشد . به اضافهء اين كه در قرآن كه كلام الهى است . نام روشن و صريح از آلت تناسلى زن آمده است :\r\n","description":"","footnote":"","page_name":" 439 ","page_number":443},
  {"content":"\r\n\r\n« وَاَلَّتِي أَحْصَنَتْ فَرْجَها فَنَفَخْنا فِيها مِنْ رُوحِنا وَجَعَلْناها وَاِبْنَها آيَةً لِلْعالَمِينَ » 21 : 91 . ( 1 )  آن زن [ مريم مادر مسيح عليه السلام 
  ] كه فرج خود را از حرام حفظ كرد ، ما از روح خود به آن دميديم ، او و فرزندش را يك آيت [ الهى 
  ] براى جهانيان قرار داديم ) .\r\nهر دو استدلال فوق غير صحيح است ، زيرا ، چنان كه علم چراغى براى نشان دادن واقعيات است كه بتوان از آن واقعيات در زندگانى مادى و معنوى بهره بردارى كرد ، همچنين پديدهء هنر . آن نظريه كه مىگويد : « هنر براى هنر » ضمناً چيز ديگرى را هم مىگويد كه شما يك مجسمهء عالى از يك انسان بسازيد شايستهء تعظيم و احترام و به دست آوردن ثروت كلانى هستيد ، اگر چه اين مجسمهء جامد شما مردم را از نگريستن به آدمها و شنيدن تپش دلهاى آنان و تماشا به گرسنگان جامعه و چهره هاى زرد بىنوايان باز بدارد .\r\nاين همان « هنر براى هنر » است كه مىتواند ميليونها تومان را مثلًا از جريان اقتصاد اجتماعى خارج ساخته در خود ميخكوب نمايد . . . به اضافهء اين كه اگر هم نظريهء ( هنر براى هنر ) صحيح باشد ، در مورد مثنوى جلال الدين مولوى به هيچ وجه قابل تطبيق نيست ، زيرا جلال الدين اين همه حكايات و داستانها را كه در مثنويش آورده است ، هدفى جز اين نداشته است كه افراد انسانى را به وسيلهء محسوس ساختن و واقعى نشان دادن حقايق به كمالات عاليهء انسانى - الهى رهنمون شود ، او مرد داستان گو نيست ، چنان كه ناميدن جلال الدين به نام يك شاعر هنرمند معمولى بدترين تحقير و توهين به شخصيت او مىباشد . ما به نوبت خود نظريهء دوم را كه مخالف مضامين و ابيات ناشايست مثنوى است ، انتخاب مىكنيم .\r\n2 - نظريهء مخالف\r\n- به اضافهء مطالب فوق مىگويد : جلال الدين با داشتن آن روان پر هيجان روحانى ، نمىبايست خود را به درجهء پست مستهجن گويى ساقط كند .\r\n","description":"","footnote":" ( 1 ) سوره انبياء ، آيهء 92 . . ","page_name":" 440 ","page_number":444},
  {"content":"\r\nآن شخصيتى كه مىگويد :\r\n\r\nمن چه گويم يك رگم هشيار نيست\r\nشرح آن يارى كه او را يار نيست\r\nاى خدا اى فضل تو حاجت روا\r\nبا تو ياد هيچ كس نبود روا\r\nقطرهء دانش كه بخشيدى ز پيش\r\nمتصل گردان به درياهاى خويش\r\nقطرهء علم است اندر جان من\r\nوارهانش از هوا وز خاك تن\r\nاز خدا جوييم توفيق ادب\r\nبىادب محروم ماند از لطف رب\r\nمن نخواهم در دو عالم بنگريست\r\nتا ندانم كاين دو مجلس آنِ كيست\r\nچيست اين كوزه تن محصور ما\r\nو اندر آن آب حواس شور ما\r\nاى خداوند اين خم و كوزهء مرا\r\nدر پذير از فضل الله اشترى\r\nدم بجنبانيم ز استدلال و مكر\r\nتا كه حيران ماند از ما زيد و بكر\r\nواله حيرانى خلقان شديم\r\nدست طمع اندر الوهيت زديم\r\nرقص آن جا كن كه خود را بشكنى\r\nپنبه را از ريش شهوت بر كنى\r\nرقص و جولان بر سر ميدان كنند\r\nرقص اندر خون خود مردان كنند\r\nچون رهند از دست خود دستى زنند\r\nچون جهند از نقص خود رقصى كنند\r\nمطربانشان از درون دف مىزنند\r\nبحرها در شورشان كف مىزنند\r\n\r\nو . . . صدها از قبيل ابيات فوق كه حالت اعتلاى شگفت انگيزى را در روان مولوى نشان مىدهد . شخصى كه گام به اين مقام گذارده و تعليم و تربيت مردم را به عهده گرفته است ، نبايستى آن اندازه سبك و زشت صحبت كند كه فاصله ميان آن ابيات زشت و سبكش با آن ابيات معنوى و روحانى فوق العاده اش چنان زياد باشد كه مطالعه كننده جهش غير مناسبى در مغز خود احساس كند .\r\nاقتدار جلال الدين در تجسيم و تمثيل خيلى بيشتر از آن بوده است كه به آوردن مثالهاى زشتى از قبيل كنيز و كدو . . . و غير ذلك نيازمند بوده باشد . اما آيهء شريفهء :\r\n","description":"","footnote":"","page_name":" 441 ","page_number":445},
  {"content":"\r\n\r\n« وَاَلَّتِي أَحْصَنَتْ فَرْجَها 21 : 91 . . » .\r\nبه هيچ وجه ابيات مستهجن مولوى را تصحيح نمىكند ، زيرا به كار بردن كلمهء مربوط به آلت تناسلى در گفتگوها يك امر ضرورى است ، و اين به كار بردن غير از توصيفات مستهجن در رابطهء حيوانى انسانها مىباشد ، علوم تشريح و پزشكى و جراحى مجبورند اعضاء و اجزاء مربوط به آلت تناسلى مرد و زن را نام ببرند ، ولى كارى به نشان دادن تابلوى نامشروع و زشت عمل هم خوابگى ندارند . نظامى گنجوى با اين كه داراى روح پر هيجان و نشاط الهى جلال الدين نيست و همچنين با اين كه هدف نظامى از روى قواعد ، هنر نمايى در شعر است ، با اين حال عفت قلم و پاكى جملات خود را كاملًا حفظ نموده است . خلاصه ما خواه در اين داستانى كه فعلًا شرح مىكنيم و خواه در داستانهايى كه در دفترهاى بعدى مثنوى شامل ابيات ناشايست است ، ابياتش را نقل نكرده و به نقطه چينى در آن موارد كفايت خواهم ورزيد .\r\nتفسير ابيات\r\nاز نظر ظاهر و صورت مانند مردان با شهامت و قهرمان ، اما در باطن يك جانور نابه كار سست عنصر و پليد ، مانند شيطان ملعون . تو اى سست عنصر نابه كار همانند طبل تو خالى بزرگ نمايى ( مانند عاد كه با وزش بادى از بين رفت ) كه شاخ درختى خود را بر او مىكوفت و روباهى از روى طمع به اين كه آن طبل تهى شكار بهترى است شكار خود را از دست داد .\r\nوقتى كه به سراغ آن طبل آمد و ديد تو خالى است ، با خويشتن چنين گفت : يك خوك پليد بهتر از اين خيك تهى است .\r\nآرى روباهان ظاهر بين همواره از آواز دهل كه از دور مىشنوند مىترسند ، اين خردمندان واقع بين هستند كه واقعيت طبل ميان تهى را درك نموده و آن را مىزنند و مىشكافند و رسوايش مىسازند .\r\n","description":"","footnote":"","page_name":" 442 ","page_number":446},
  {"content":"\r\n\r\n\r\n\r\nقصهء تير انداز و ترسيدن او از سوارى كه در بيشه مىرفت\r\n\r\n( ( 3163 ) ) يك سوارى با سلاح و بس مهيب\r\nمىشد اندر بيشه بر اسبى نجيب\r\n( ( 3164 ) ) تير اندازى به حكم او را بديد\r\nپس ز خوف او كمان را در كشيد\r\n( ( 3165 ) ) تا زند تيرى سوارش بانگ زد\r\nمن ضعيفم گر چه زفتستم جسد\r\n( ( 3166 ) ) هان و هان منگر تو در زفتىّ من\r\nكه كمم در وقت جنگ از پير زن\r\n( ( 3167 ) ) گفت رو كه نيك گفتى ور نه نيش\r\nبر تو مىانداختم از ترس خويش\r\n( ( 3168 ) ) پس كسان را كالت پيكار كشت\r\nبىرجوليّت چنان تيغى به مشت\r\n( ( 3169 ) ) گر بپوشى تو سلاح رستمان\r\nرفت جانت چون نباشى مرد آن\r\n( ( 3170 ) ) جان سپر كن تيغ بگذار اى پسر\r\nهر كه بىسر بود از اين شه برد سر\r\n( ( 3171 ) ) آن سلاحت جمله حيله و مكر توست\r\nهم ز تو زاييد و هم جان تو خست\r\n( ( 3172 ) ) چون نكردى هيچ سودى زين حيل\r\nترك حيله كن كه پيش آيد دول\r\n( ( 3173 ) ) چون يكى لحظه نخوردى بر ز فن\r\nترك فن گو مىطلب ربّ المنن\r\n( ( 3174 ) ) چون مبارك نيست بر تو اين علوم\r\nخويشتن گولى كن و بگذر ز شوم\r\n( ( 3175 ) ) چون ملايك گو كه لا علم لنا\r\nيا الهى غير ما علمتنا\r\n\r\nآيه\r\n« قالُوا سُبْحانَكَ لا عِلْمَ لَنا إِلَّا ما عَلَّمْتَنا إِنَّكَ أَنْتَ اَلْعَلِيمُ اَلْحَكِيمُ . » 2 : 32 ( 1 )  ( فرشتگان گفتند : پاك پروردگارا ما جز آن كه تو به ما تعليم فرموده‌اى ، چيزى نمىدانيم ، تويى عليم و حكيم . )\r\nروايت\r\n« إن كان العرض على الله حقا فالمكر لما ذا ؟ » « حضرت امام صادق عليه السلام »\r\n","description":"","footnote":" ( 1 ) سوره بقره ، آيهء 32 . . ","page_name":" 443 ","page_number":447},
  {"content":"\r\n\r\n( اگر نمودار شدن همهء حقايق و كارها و گفتارها به پيشگاه خدا حق است ، مكر بازى براى چه ؟ ) « اياك و الخديعة ، فان الخديعة من خلق اللئيم » .\r\n« على بن ابى طالب عليه السلام » ( از خدعه و حقه بازى بپرهيز ، زيرا خدعه از خلق مردم پست و لئيم است ) .\r\n« من مكر بالناس رد الله سبحانه مكره فى عنقه » .\r\n« على بن ابى طالب عليه السلام » ( هر كس كه به مردم مكر بورزد ، خداوند پاك همان مكر را به خود او بر مىگرداند ) .\r\n« ليس منا من ماكر مسلما » .\r\n« على بن ابى طالب عليه السلام » ( از ما نيست كسى كه با يك مسلمان از در حيله گرى و حقه بازى در آيد . )\r\nتفسير ابيات\r\nيك مسلح با قيافهء رعب انگيز ، سوار بر اسب نجيب از بيشه‌اى مىگذشت . مرد تير اندازى او را ديد ، از بيم آن كه سوار به او حمله ور شود ، آمادهء تير اندازى گشت . آن سوار فرياد زد كه به اين هيكل بزرگ من منگر ، من ضعيف و زبونم .\r\nآرى به اين فربهى و برومندى من اعتنايى مكن ، من در موقع جنگ از يك پير زن هم ناتوانترم .\r\nتير انداز گفت : برو كه نيكو سخن گفتى و به اين وسيله جان خودت را نجات دادى اگر نه من از ترس جان خودم به سوى تو تير اندازى مىكردم .\r\nدر اين دنيا چه بسا افراد فراوان را كه دارا بودن به سلاح و آلت پيكار ، به كشتن داده است .\r\nآنان كسانى بودند كه بدون مردانگى و شجاعت تيغ به دست گرفته و خود را دلاور نشان مىدادند .\r\nاگر تو سلاح قهرمانانى را مانند رستم بپوشى ، بدان جهت كه رستم حقيقى نيستى جان خود را از دست خواهى داد .\r\nبيا اى فرزند ، شمشير را رها كن و جان خود را در حال تسليم به حوادث حتمى\r\n","description":"","footnote":"","page_name":" 444 ","page_number":448},
  {"content":"\r\nروزگار سپر كن . آنان كه سر در راه تسليم به خدا دادند ، توانستند سر سالم از اين دنيا ببرند .\r\nمىدانى اين كه مىگويم : سلاح و آلت پيكار را رها كن ، مقصود حقيقىام چيست ؟ منظورم آن حقه بازىها و حيله پردازىها است كه هر روز آنها را در مغز خود مىزايى و به جاى اين كه از آن سلاحها به سود خود بهره بردارى نمايى ، به خود تو بر مىگردند و جان خودت را نابود مىسازند . حال كه مىبينى از اين مكر بازىها و فريب دادنها سودى نمىبرى ، آنها را رها كن ، تا دولتهاى سعادت به سوى تو سرازير شوند .\r\nاكنون كه از خدعه بازى و نيرنگ ثمرى نخوردى ، آن را رها ساخته ، در جستجوى خداوند رب المنن باش .\r\nتو مىبينى كه اندوختن دانشهاى حرفه‌اى و مغز را به صورت انبار اصطلاحات مسخره در آوردن ، بركتى ندارد ، خود را نادان ساخته از نحسى و شوم اين هيجانات دانش نما در گذر و يك بار مانند فرشتگان بگو :\r\nپاك پروردگارا ما جز آن چه كه به ما تعليم فرموده‌اى چيزى نمىدانيم .\r\n","description":"","footnote":"","page_name":" 445 ","page_number":449},
  {"content":"\r\n\r\nحكايت آن اعرابى و ريگ در جوال كردن و ملامت دانشمند و تعليم كردن او را كه گندم جوال را دو حصه نما كه بار عدل آيد\r\n\r\nيك حكايت بشنو اى صاحب قبول\r\nدر ميان عقل و جهل بو الفضول\r\nحيله و مكر اندرين ره سود نيست\r\nهر كه شد مغرور عقل او كود نيست\r\n( ( 3176 ) ) يك عرابى بار كرده اشترى\r\nيك جوال زفت از دانه پرى\r\nو ان جوال ديگرش از ريگ پر\r\nهر دو را او بار كرده بر شتر\r\n( ( 3177 ) ) او نشسته بر سر هر دو جوال\r\nيك حديث انداز كرد او را سؤال\r\n( ( 3178 ) ) از وطن پرسيد و آوردش بگفت\r\nوندران پرسش بسى درها بسفت\r\n( ( 3179 ) ) بعد از آن گفتش كه اين هر دو جوال\r\nچيست آكنده بگو مصدوق حال ؟\r\n( ( 3180 ) ) گفت اندر يك جوالم گندم است\r\nدر دگر ريگى نه قوت مردم است\r\n( ( 3181 ) ) گفت تو چون بار كردى اين رمال ؟\r\nگفت تا تنها نماند آن جوال\r\n( ( 3182 ) ) گفت نيم گندم آن تنگ را\r\nدر دگر ريز از پى فرهنگ را\r\n( ( 3183 ) ) تا سبك گردد جوال و هم شتر\r\nگفت شاباش اى حكيم اهل و حرّ\r\n( ( 3184 ) ) اين چنين فكر دقيق و راى خوب\r\nتو چنين عريان پياده در لغوب ؟\r\n( ( 3185 ) ) رحمش آمد بر حكيم و عزم كرد\r\nكش بر اشتر بر نشاند نيك مرد\r\n( ( 3186 ) ) باز گفتش اى حكيم خوش سخن\r\nشمه‌اى از حال خود هم شرح كن\r\n( ( 3187 ) ) اين چنين عقل و كفايت كه تو راست\r\nتو وزيرى يا شهى ؟ بر گوى راست\r\n( ( 3188 ) ) گفت اين هر دو نِيَم از عامه ام\r\nمنگر اندر حال و اندر جامه ام\r\n( ( 3189 ) ) گفت اشتر چند دارى چند گاو ؟\r\nگفت نى اين و نه آن ما را مكاو\r\nنيست قوت و نيست رخت و نى قماش\r\nنى متاع و نيست مطبخ نيست آش\r\n( ( 3191 ) ) گفت پس از نقد پرسم نقد چند ؟\r\nكه تويى تنها رو و محبوب پند\r\n( ( 3192 ) ) كيمياى مسّ عالم با تو است\r\nعقل و دانش را گهر تو بر تو است\r\nگنجها بنهاده باشى هر مكان\r\nنيست عاقلتر ز تو كس در جهان\r\n\r\n","description":"","footnote":"","page_name":" 446 ","page_number":450},
  {"content":"\r\n\r\n( ( 3193 ) ) گفت و اللَّه نيست يا وجه العرب\r\nدر همه ملكم وجوه قوت شب\r\n( ( 3194 ) ) پا برهنه تن برهنه مىدوم\r\nهر كه نانى مىدهد آن جا روم\r\n( ( 3195 ) ) مر مرا زين حكمت و فضل و هنر\r\nنيست حاصل جز خيال و درد سر\r\n( ( 3197 ) ) دور بر آن حكمت شومت ز من\r\nنطق تو شوم است بر اهل زمن\r\n( ( 3198 ) ) يا تو آن سو رو من اين سو مىروم\r\nور تو را ره پيش من واپس شوم\r\nيك جوالم گندم و ريگم يقين\r\nبِه بُوَد زين حيله هاى مرده ريگ\r\n( ( 3199 ) ) كاين جوال گندم و ديگر ز ريگ\r\nبه بود زين حكمت تو اى مهين\r\n( ( 3200 ) ) احمقيّم بس مبارك احمقىست\r\nكه دلم با برگ و جانم متقى است\r\n( ( 3201 ) ) گر تو خواهى كت شقاوت كم شود\r\nجهد كن تا از تو اين حكمت رود\r\n( ( 3202 ) ) حكمتى كز طبع زايد وز خيال\r\nحكمتى بىفيض نور ذو الجلال\r\n( ( 3203 ) ) حكمت دنيا فزايد ظن و شك\r\nحكمت دينى بَرَد فوق ملك\r\n( ( 3204 ) ) زوبعان زيرك آخر زمان\r\nبر فزوده خويش بر پيشينيان\r\n( ( 3205 ) ) حيله آموزان جگرها سوخته\r\nفعلها و مكرها آموخته\r\n( ( 3206 ) ) صبر و ايثار سخاى نفس و جود\r\nباز داده كان بود اكسير سود\r\n( ( 3208 ) ) فكر آن باشد كه از خود شه بود\r\nنى به مخزنها و لشكر شه شود\r\n( ( 3209 ) ) تا بماند شاهى او سرمدى\r\nهمچو عزّ ملك دين احمدى\r\nتا قيامت نيست شرعش را زوال\r\nگشته دور از ملك او عين الكمال\r\n\r\n","description":"","footnote":"","page_name":" 447 ","page_number":451},
  {"content":"\r\n\r\n\r\n( ( 3197 ) ) دور بر آن حكمت شومت ز من\r\nنطق تو شوم است بر اهل زمن\r\n\r\nبياييد اين حكمت گويىهاى حرفه‌اى را رها كنيم تا باعث ركود خود و جامعه نگرديم\r\nمغز بشرى براى خود حد و مرزى نمىشناسد ، ميدان فعاليت آن از هيچ طرف كرانه‌اى براى خود نمىبيند ، تا اين ساختمان كه براى مغز انسانى به وجود آمده است ، ادامه پيدا كند ، تا اين جهان هستى كه ما در نقطه‌اى از آن قرار گرفته‌ايم به همين وضع خود برقرار بماند ، دانشها خواهيم اندوخت و جهان بينىها خواهيم داشت . اما تفاوت ميان انسان شناسى و جهان بينى واقعى با فلسفه و حكمت بافى حرفه‌اى ، همان تفاوت است كه يك شاخهء گل حقيقى و طبيعى و يك دستهء گل پلاستيكى خشك و محروم از حيات وجود دارد ، يا تفاوت ميان آن دو همان تفاوت ميان خود انسان زنده و تكامل يافته با عكس انسان است كه در روى صفحهء كاغذ يا در يك تابلو مىبينيم .\r\nهم اكنون نيز مانند گذشته افرادى به ظاهر متفكر و حكيم پيدا مىشوند كه با جهان بينى يا جهان يابىهاى درجهء سوم ، خود و گروه هاى فراوانى را راكد و معطل مىسازند ، مقصود از جهان يا بى درجهء سوم اين است كه :\r\nاولًا متفكرينى پيدا شده‌اند كه با مشاهدهء چند نمود از جهان هستى قوانين و اصولى را در مغز خود تثبيت كرده‌اند ، سپس اين قوانين و اصول را تجريد بيشتر نموده ، جهان بينى خود را روى آنها استوار ساخته‌اند ، اگر به آنها مىگفتيد : آقايان متفكرين اين جهان بينى و جهان يا بى شما به كدامين حقايق و واقعيات متكى است ؟ جواب مىگفتند : عقل خودم ، من فلسفه و حكمت را چيزى جز محصولى از فعاليتهاى عقلانى چيز ديگرى نمىدانم .\r\nتا اينجا معناى جهان يا بى دو درجه‌اى روشن شده است ، يعنى اصول و قوانينى كه با مقدار كمى از تماس با جهان هستى به دست آمده است كه يقيناً براى شناسايى\r\n","description":"","footnote":"","page_name":" 448 ","page_number":452},
  {"content":"\r\nجهان حتى يك جزء از هزاران جزء هم نمىباشد . سپس يعنى در درجهء دوم همان يك مشت اصول و قوانين به قدرى تجريد مىشود و تعميم مىيابد كه بتواند همهء جهان را در بر گيرد .\r\nآن گاه متفكر ديگرى براى به دست آوردن جهان بينى و جهان يا بى به جاى اين كه خود به طور مستقيم در جستجوى شناسايى جهان به تكاپو بيفتد ، دنبال همان متفكرين دست اول را كه جهان بينى درجه دوم داشته‌اند گرفته و بدون اين كه بداند جهان چيست ؟ و در جهان چه مىگذرد ؟ همان اصول و قوانين تجريد شدهء كهن را حذف و انتخاب و تجريد و تعميم داده حس جهان يا بى خود را اشباع مىكند ، اين است مقصود ما از حكمت گويى حرفه‌اى .\r\nچقدر اسف انگيز است ، وقتى كه مثلًا جلال الدين مىگويد :\r\n\r\nپس بود دل جوهر و عالم عرض\r\nسايهء دل كى بود دل را غرض ؟\r\n\r\nكه عالىترين مطلب انسانى است كه در بارهء هدف زندگى گفته شده است - يك فلسفه گوى حرفه‌اى بلند شود و بگويد : آقاى جلال الدين تو چرا خلاف اصطلاح حرف مىزنى ؟ فلاسفه و متفكرين ما جهان را به دو مقوله عرض و جوهر تقسيم كرده‌اند ، تو چرا همهء عالم را عرض معرفى مىكنى ؟ اين حكمت گوى حرفه‌اى اين اندازه نمىانديشد كه :\r\nاولًا - اين تماشاگرى و بازيگرى يك عده افراد متفكر گذشته بود كه تقسيم مزبور را تصديق كرده است ( و ما هم نمىگوييم كه از روى عمد معلومات بشرى را به بن بست رسانيده‌ايد ) من كه مانند آنها حواسى دارم و مغزى ، تماشاگرى دارم و بازيگرى ؟ به كدامين علت به گفتهء آنها مانند وحى منزل معتقد شوم ؟ ثانياً - مقصود جلال الدين را درست توجه كنيد ، ببينيد آيا او در جاده‌اى كه ديگران با شرايط معينى در ذهن خويش هموار كرده‌اند ، راه مىرود يا واقعيت ديگرى را دريافته ، مىخواهد در اختيار انسانها بگذارد ؟ شما اختيار داريد ، هرطور كه دلتان مىخواهد جوهر و عرض و سايه و غرض را مطابق حرفهء معمولى خود تفسير\r\n","description":"","footnote":"","page_name":" 449 ","page_number":453},
  {"content":"\r\nنماييد ، اما جلال الدين اين حقيقت را دريافته است كه :\r\nتمام مزايا و زيبايىهايى كه در جهان هستى وجود دارد ، مزيت بودن و زيبايى خود را مرهون چگونگى ساختمان وجودى شما مىباشد ، يعنى اين مقتضاى طبيعت عمومى شما است كه از تابلوى زيبا لذت ببريد ، پيروزى را بخواهيد ، دانستن مطلوب شما باشد ، از اشباع غريزهء جنسى لذت ببريد ، مقام و جاه شما را سر مست بسازد و با قطع نظر از موجوديت طبيعى شما اين همه پديده ها يك مشت رويدادها و روابط بىطرف است ، نه مزيت است و نه ضد مزيت .\r\nبنا بر اين اصل اساسى دل تست ، ساختمان درونى تو است ، مزيت و زيبايى جهان هستى پيرو و طفيلى و سايهء موجوديت تو مىباشد ، و چون اين همه مزاياى جهان هستى سايهء طفيلى وجود تو است ، بنا بر اين نمىتواند غرض اصلى زندگانى تو بوده باشد .\r\nاين مطلب را در ديوان شمس تبريزى به شكل زيبايى چنين گفته است :\r\n\r\nچه عروسى است در جان كه جهان ز عكس رويش\r\nچو دو دست نو عروسان تر و پر نگار بادا\r\n\r\nبه هر حال اگر جلال الدين خود را به تبعيت از حكمت گويىهاى حرفه‌اى مجبور مىديد به طور يقين نمىتوانست اين همه معانى و حقايق عاليه را به جوامع تقديم كند بلكه اگر بنا بود متفكرين بنشينند و به قول آقايان خلاف اصطلاح و روش فنى جهان بينى حركتى نكنند . اگر هم بشر مىتوانست به زندگى خود ادامه بدهد در همان حيات ابتدايىاش در جا مىزد .\r\nجهان تازه ، فكر تازه ، فعاليت از نو ، بهره بردارى از آن فعاليت با فكر تازه در جهانى كه هر لحظه تازگى دارد . - اين است حكمت واقعى .\r\nاين است همان حكمت واقعى كه خداوند در كتاب آسمانى قرآن مىفرمايد :\r\n« وَمَنْ يُؤْتَ اَلْحِكْمَةَ فَقَدْ أُوتِيَ خَيْراً كَثِيراً 2 : 269 . . . » ( 1 )  ( به كسى كه حكمت داده شد قطعاً خير كثير به او عنايت شده است . )\r\n","description":"","footnote":" ( 1 ) سوره بقره ، آيهء 296 . . ","page_name":" 450 ","page_number":454},
  {"content":"\r\n\r\n\r\n( ( 3207 ) ) فكر آن باشد كه بگشايد رهى\r\nراه آن باشد كه پيش آيد شهى\r\n\r\nانديشه را دور خود انديشه نپيچانيم ، رهايش كنيم تا براى ما راهى را باز كند\r\nاين يك اصل ديگرى است كه مىتواند به عنوان يكى از نتايج درخشان حكمت واقعى ( جهان بينى و جهان يا بى ) تلقى شود . حتى در آن موقع كه مىخواهيم در بارهء ماهيت و آثار و فعاليتهاى خود انديشه به تفكر بپردازيم ، بايستى انديشه را كه مورد بررسى و تفكر قرار داده‌ايم ، در نقطه‌اى خارج از انديشهء فاعل بگذاريم ، آن گاه بدانيم كه ميان انديشهء فاعل ( درك و بررسى كننده ) و انديشه مفعول ( درك و بررسى شده ) فاصله و راهى وجود دارد كه بايستى آن را سپرى ساخته و آن را روشن بسازيم .\r\nاگر همان انديشه كه مىخواهد ماهيت انديشه را بفهمد ، از خود بيرون نيايد و به سوى مقصد به راه نيفتد ، امكان ندارد كه بتواند كارى انجام دهد . قضيه شگفت انگيزى است : حتى موقعى كه يك انديشه در حال فعاليت ، به خود بيايد و بگويد : من راه مىروم ، من نايستاده‌ام ، من راكد نيستم ، در همان نقطه توقف مىكند و از راه رفتن باز مىماند .\r\nآن گاه گمان نكنيد كه وقتى از مبدأ حركت كرديد و راه افتاديد ، انديشهء شما وظيفهء خود را انجام داده است ، حركت از مبدأ و راه افتادن نصف كار است كه انديشه انجام داده است ، زيرا راهى كه مقصد ندارد راه نيست ، بلكه بيابان كرانى است كه اتكاء به مبدأ و سمت و مقصد را از دست داده است ، ممكن است شما بگوييد : شيخ عطار مىگويد :\r\n\r\nگر مرد رهى ميان خون بايد رفت\r\nاز پاى فتاده سر نگون بايد رفت\r\n\r\n","description":"","footnote":"","page_name":" 451 ","page_number":455},
  {"content":"\r\n\r\nتو گام به راه در نِه و هيچ مگوى\r\nخود راه بگويدت كه چون بايد رفت\r\n\r\nجلال الدين هم مىگويد :\r\n\r\nگر چه رخنه نيست در عالم پديد\r\nخيره يوسف وار مىبايد دويد\r\n\r\nمىگوييم : گفتهء عطار و مولوى با مطلبى كه مىگوييم هيچ منافاتى ندارد ، زيرا مقصود آنان تحريك انسان به شكستن جمود و ركود و در آمدن از حصار آهنين ( خود طبيعى ) است ، آنان مىخواهند بگويند : شما نبايد بنشينيد و دست روى دست بگذاريد و بگوييد : من نمىدانم چه مقصدى را جستجو كنم و با كدامين راه به سوى آن رهسپار گردم ؟ زيرا خود اين چون و چرا شما را بقهقرا بر گردانيده نخواهد گذاشت براى هدفهاى عالى رهسپار شويد و اگر بخواهيد منتظر آن موقعيت شويد كه هدفهاى زندگى از همه جهات و به طور قطع صد درصد و بدون تحمل زحمات راه ، براى شما روشن و قابل وصول باشد ، شما در اين صورت زنده نيستيد ، بلكه با تمام بىاعتنايى مشغول جان كندن مىباشيد .\r\nهرگز ديده نشده است و امكان هم ندارد كه يك انسان هر اندازه هم داراى نيرومندترين اراده و انديشه بوده باشد ، بتواند همهء مقاصد مطلوبه و همهء راه هايى را كه به آن مقاصد منتهى مىشود درك و دريافت نمايد ، اما رهروان بشريت با نظر به ديناميسم زندگانى و قدرت روح به اين « محال است » و « امكان ندارد » و « بعيد است » و « چطور مىشود ؟ » و « چطور خواهد شد ؟ » ها گوش نمىدهند ، بلكه با تحريك درونى به راه مىافتند كه اين خود مقصد اولى و هدف ذاتى زندگانى و روح مىباشد ، آن گاه كه راه افتادند مقصدهاى گوناگونى سر راه آنها را مىگيرد ، اين راهرو است كه بايستى مقصدها را تشخيص بدهد .\r\n","description":"","footnote":"","page_name":" 452 ","page_number":456},
  {"content":"\r\n\r\nتفسير ابيات\r\nاى انسان كه مىتوانى كلمهء حق را بشنوى ، لحظه‌اى به خود بيا ، مىخواهم حكايتى در بارهء تفاوت ميان عقل و جهل به تو بگويم : گوش فرا ده ، اين را بدان كه در راه زندگى هدف دار حيله و مكر سودى نخواهد داشت ، آنان كه به عقل و انديشهء خويش مغرور گشته‌اند ، مردم كودنى هستند . عربى بارى پشت شتر خود گذاشته و اين بار را به دو قسمت كرده بود : يكى دانه بود و ديگرى ريگ ، آن گاه خودش روى آن دو جوال نشسته و مىرفت . شخصى پيش آمده مىگويد :\r\n- خير پيش ، اهل كجايى ، وطنت كجا است ؟ مرد عرب - وطن و جايگاه خود را مىگويد .\r\nسؤال كننده : - در اين دو جوال كه به شتر بار كرده‌اى چيست ؟ مرد عرب : - يكى از آن دو جوال را گندم پر كرده‌ام ، ديگرى را ريگ .\r\nسؤال كننده : - اين ريگها را چرا به جوال پر كرده‌اى ؟ مرد عرب : - براى آن كه جوال دانه بىمعادل نباشد كه به زمين بيفتد .\r\nسؤال كننده : - آقاى عزيز ، اين هدف را با راه معقولترى مىتوان به دست آورد ؟ مرد عرب : - چطور ؟ سؤال كننده : - عدل دانه را دو قسمت كن ، هر قسمت را به يكى از دو جوال بريز و به پشت شتر بگذار و خودت هم سوار شو .\r\nمرد عرب : - شاد باش و شاد زى اى آزاد مرد شايسته و حكيم با اين انديشهء خوب و نظريهء عالى چرا و به چه علت برهنه و پياده و در مانده‌اى ؟ اين مطلب را گفت و دلش به حال مرد حكيم سوخت ، تصميم گرفت كه او را به شترش سوار كند ، دوباره پرسيد : اى حكيم خوش سخن ، مقدارى از حال خودت را به من توضيح بده ببينم : با اين همه عقل و شايستگى و كفايت كه دارا هستى در كدامين\r\n","description":"","footnote":"","page_name":" 453 ","page_number":457},
  {"content":"\r\nمقام و الا قرار گرفته‌اى ، يقيناً يا وزير يا خود پادشاه هستى ؟ سؤال كننده : ( حكيم ) : - هيچ يك از اينها كه مىگويى نيستم ، حال و جامه‌ام را ببين ، يك آدم معمولى هستم .\r\nمرد عرب : - راستش را بگو : چند راس شتر و گاو دارى ؟ حكيم : - نه اين را دارم و نه آن را ( نه شترى دارم ، نه گاوى ) .\r\nمرد عرب : - در دكان خود از كالا و رخت و متاع چه دارى ؟ حكيم : - حوصله دارىها دكان كجا بود ؟ مكان يعنى چه ؟ من نه قوت و توشه‌اى دارم و نه قماش و ساير وسايل آسايش ، من نه متاعى دارم ، نه آشى كه به آشپز خانه احتياج داشته باشد .\r\nمرد عرب : - خوب ، حالا كه متاع عينى و جنس ندارى ، در بارهء پول صحبت كن ، راستش را بگو اى مرد تك رو و خوش پند پول چقدر دارى ؟ معلوم مىشود كه با اين عقل و دانش كه تو دارى كيمياى عالم و جواهر متراكم در نزد تو است ، تو كه عاقلترين مرد دنيا هستى حتماً گنج و پول و جواهرات را مخفى كرده‌اى .\r\nحكيم : - سوگند به خدا ، اى نامدار عرب در تمام سلطهء من حتى پول آذوقه شب هم نيست ، با پاى برهنه و بدن برهنه اين سو و آن سو مىدوم ، هر كجا كه نانى بدهند من به آن طرف روى مىآورم .\r\nاز اين حكمت و دانايى كه دارم ثمرى جز خيال و درد سر نخورده‌ام .\r\nمرد عرب : - حالا كه اين طور است مىتوانم از تو يك خواهش كنم ؟ حكيم : - چرا ؟ بفرماييد .\r\nمرد عرب : - خواهشمندم معطل مباش فوراً از من دور شو ، مىترسم شومى حكمت تو گريبان مرا هم بگيرد . خواهش مىكنم : آن حكمت و فضل و دانشت را از من دور كن ، اين فضل و دانش حرفه‌اى تو نتوانسته است حق حيات تو را احيا نمايد ، حتى به مردم جامعه هم ضرر بار است .\r\n","description":"","footnote":"","page_name":" 454 ","page_number":458},
  {"content":"\r\nزود باش ، تو از آن طرف برو و من از اين طرف ، يا اگر تو پيش مىروى من سمت عقب بر گردم .\r\nبگذار من به حال خود باشم ، اگر يك جوالم گندم و دومى ريگ باشد ، بهتر از آن است كه در مكر بازى و حيله پردازىها غوطه ور شوم .\r\nاين تقسيم غلط و عاميانه كه از متن حيات محدودم ناشى شده است ، خيلى بهتر از آن تقسيم صحيح است كه با حقه بازى و حيله گرى صورت خواهد گرفت .\r\nاگر من احمقم ، مبارك باد اين احمقى كه دلم را با طراوت و جانم را در دريايى از تقوا غوطه ور ساخته است .\r\nاگر مىخواهى شقاوت و تيره بختى را از خود بر كنار نمايى ؟ بكوش تا اين حكمت گويىهاى حرفه‌اى را از خود دور بسازى . حكمتى كه از طمع و حرص و خيال زاييده شود ، حكمتى است كه از نور فيض خداوند ذو الجلال خالى است .\r\nاين حكمتها كه در اين دنيا براى خود نمايى و خود فريبى به دست مىآوريم جز گمان و پندار و شك نتيجه‌اى نخواهد داشت . آن حكمت عاليهء دينى است كه صاحبش را به ما فوق ملك رهنمون مىشود ، [ آرى :\r\n\r\nگر شرف يابد ز دانش جانت بر گردون كشد\r\nور نه اندر چاه ماند دون گر او را دون كنى\r\nگر گشايشهاى دينى را ز اهلش بشنوى\r\nسخره ز ان پس بر گشايشهاى افلاطون كنى\r\nاز تو خواهند آب ز ان پس كاروان تشنگان\r\nگر تو از هامون گريزى روى زى جيحون كنى »\r\n\r\nناصر خسرو قباديانى » 
  ] اين شياطين و اوباش و عالم نماها كه بسيار در كار خود زيرك و ماهراند ، خود را بر گذشتگان برترى مىدهند . اينان حيله ها و آموخته ، جگرها شعله ور ساخته اند\r\n","description":"","footnote":"","page_name":" 455 ","page_number":459},
  {"content":"\r\nصبر و مقدم داشتن ديگران را بر خود و سخاوت وجود را به بهانهء آن كه سودى خواهند برد از دست داده‌اند . [ اينان معنى انديشه را نمىدانند 
  ] انديشه آن است كه زير پاى شما راهى باز كند ، راه چيست ؟ راه آنست كه شما را به مقصد عالى ( شاه كه اولياء الله هستند ) برساند .\r\nشاه كيست ؟ شاه با خزانه و سپاه و طمطراق شاه نمىشود ، بلكه آن شخص شايستگى شاهى را دارد كه روح او سزاوار شاهى باشد و تنها با اين شرط است كه سلطنت جاويدانى از آن او خواهد بود ، چنان كه عزت و ابديت از آن دين احمدى صلى الله عليه و إله و سلم است .\r\nشرع خاتم پيامبران را تا روز رستاخيز زوالى نيست ، زيرا سرورى و آقايى او از هر زخم چشمى دور گشته است .\r\n","description":"","footnote":"","page_name":" 456 ","page_number":460},
  {"content":"\r\n\r\nكرامات ابراهيم ادهم بر لب دريا و تعجب امير مريد\r\n\r\n( ( 3210 ) ) هم ز ابراهيم ادهم آمدست\r\nكاو ز راهى بر لب دريا نشست\r\n( ( 3211 ) ) دلق خود مىدوخت آن سلطان جان\r\nيك اميرى آمد آن جا ناگهان\r\n( ( 3212 ) ) آن امير ار بندگان شيخ بود\r\nشيخ را بشناخت سجده كرد زود\r\n( ( 3213 ) ) خيره شد در شيخ و اندر دلق او\r\nشكل ديگر گشته حلق و خلق او\r\n( ( 3214 ) ) كاو رها كرد آن چنان ملك شگرف\r\nبر گزيد آن فقر بس باريك حرف\r\n( ( 3215 ) ) ترك كرده ملك هفت اقليم را\r\nمىزند بر دلق سوزن چون گدا\r\nملك هفت اقليم ضايع مىكند\r\nچون گدا بر دلق سوزن مىزند\r\n( ( 3216 ) ) شيخ واقف گشت از انديشه اش\r\nشيخ چون شير است و دلها بيشه اش\r\n( ( 3217 ) ) چون رجا و خوف در دلها روان\r\nنيست بر وى مخفى اسرار نهان\r\n( ( 3218 ) ) دل نگه داريد اى بىحاصلان\r\nدر حضور حضرت صاحب دلان\r\n( ( 3219 ) ) پيش اهل تن ادب بر ظاهر است\r\nكه خدا ز يشان نهان را ساتر است\r\n( ( 3220 ) ) پيش اهل دل ادب بر باطن است\r\nز ان كه دلشان بر سرائر قاطن است\r\n( ( 3221 ) ) تو به عكسى پيش كوران بهر جاه\r\nدر حضور آيى نشينى پايگاه\r\n( ( 3222 ) ) پيش بينايان كنى ترك ادب\r\nنار شهوت را از آن گشتى حطب\r\n( ( 3223 ) ) چون ندارى فطنت و نور هدى\r\nبهر كوران روى را مىزن جلا\r\n( ( 3224 ) ) پيش بينايان حدث بر روى مال\r\nناز مىكن با چنين گنديده حال\r\n( ( 3225 ) ) شيخ سوزن زود در دريا فكند\r\nخواست سوزن را به آواز بلند\r\n( ( 3226 ) ) صد هزاران ماهى اللَّهيى\r\nسوزن زر بر لب هر ماهيى\r\n( ( 3227 ) ) سر بر آوردند از درياى حق\r\nكه بگير اى شيخ سوزنهاى حق\r\nسوزن زرّين در آن دندان او\r\nكه بگير اى شيخ سوزنهاى هو\r\nگفت الهى سوزن خود خواستم\r\nواده از فضلت نشان راستم\r\nماميى ديگر بر آمد در زمان\r\nسوزن او را گرفته در دهان\r\n\r\n","description":"","footnote":"","page_name":" 457 ","page_number":461},
  {"content":"\r\n\r\n\r\n\r\n( ( 3228 ) ) رو به دو كرد و بگفتش كاى امير\r\nملك دل بِه يا چنان ملك حقير ؟\r\n( ( 3229 ) ) اين نشان ظاهر است اين هيچ نيست\r\nباطنى جوى و به ظاهر بر مأيست\r\n( ( 3230 ) ) سوى شهر از باغ شاخى آورند\r\nباغ و بستان را كجا آن جا برند ؟\r\n( ( 3231 ) ) خاصه باغى كاين فلك يك برگ اوست\r\nبلكه آن مغز است و اين عالم چو پوست\r\n( ( 3232 ) ) بر نمىدارى سوى آن باغ گام\r\nبوى افزون جوى و كن رفع زكام\r\n( ( 3233 ) ) تا كه آن بو جاذب جانت شود\r\nتا كه آن بو نور چشمانت شود\r\nتا كه آن بو سوى بستانت كشد\r\nوانمايد مر تو را راه رشد\r\nچشم نابينات را بينا كند\r\nسينه ات را سينهء سينا كند\r\n( ( 3234 ) ) گفت يوسف ابن يعقوب نبى\r\nبهر بو القوا على وجه ابى\r\n( ( 3235 ) ) بهر اين بو گفت احمد در عظات\r\nدائماً قرة عينى فى الصلاة\r\n( ( 3236 ) ) پنج حسّ با يكدگر پيوسته اند\r\nز انكه اين هر پنج ز اصلى رسته اند\r\n( ( 3237 ) ) قوّت يك قوّت باقى شود\r\nما بقى را هر يكى ساقى شود\r\n( ( 3238 ) ) ديدن ديده فزايد عشق را\r\nعشق اندر دل فزايد صدق را\r\n( ( 3239 ) ) صدق بيدارىّ هر حس مىشود\r\nحسها را ذوق مونس مىشود\r\n\r\nآيه\r\n« اِذْهَبُوا بِقَمِيصِي هذا فَأَلْقُوه عَلى وَجْه أَبِي يَأْتِ بَصِيراً . » 12 : 93 ( 1 )  ( يوسف عليه السلام به برادران خود مىگويد : 
  ] اين پيراهنم را ببريد و به صورت پدرم بيندازيد ، بينا مىگردد . )\r\nروايت\r\n« قرة عينى فى الصلاة » .\r\n« پيامبر اكرم صلى الله عليه و آله » ( 2 ) \r\n","description":"","footnote":" ( 1 ) سوره يوسف ، آيهء 93 . .  ( 2 ) احياء العلوم ، غزالى ، ج 2 ، ص 21 . . ","page_name":" 458 ","page_number":462},
  {"content":"\r\n\r\n( روشنايى ديده گان من در نماز است . )\r\n\r\n( ( 3230 ) ) سوى شهر از باغ شاخى آورند\r\nباغ و بستان را كجا آن جا برند ؟\r\n( ( 3231 ) ) خاصه باغى كاين فلك يك برگ اوست\r\nبلكه آن مغز است و اين عالم چو پوست\r\n\r\nهرگز توقع نداشته باشيم كه همهء قلمرو و شئون ما وراى طبيعت را در اين روى پردهء طبيعت مشاهده كنيم\r\nاگر بتوانيم اقيانوس بىكرانى را در يك كوزهء ناچيز جاى بدهيم ، اگر بتوانيم همهء كهكشانها را گلو بندى كرده از گردن يك زن آويزان كنيم ، هر موقع كه توانستيم تمام موجوديت روح را با صدها فعاليتهاى عقلانى و هزاران فعاليتهاى وجدانيش و با ميلياردها مفردات و قضايا و اشكال و رنگها و حوادث كه در حافظه بايگانى مىكند ، با ميليونها خيالات و توهمات و تجسيماتش در سر يك ناخن جسمانى نشان بدهيم ، مىتوانيم براى اشباع حس كنجكاوى خويش ، ما وراى طبيعت را نيز به معرض ديدن و يا شنيدن و لمس كردن و چشيدن بگذاريم .\r\nوقتى كه نسيمى از ما وراى طبيعت در ذهن انسانى بورزد ، تمام كششها و شمارشها و كيفيات جهان ماده مانند يك مگس ناچيز در مقابل يك طوفان سهمگين دريايى موجوديتى نشان نخواهد داد ، روح با عظمت شما فقط يك كار مىتواند انجام بدهد و آن اين است كه به وسيلهء تزكيهء نفس و رهايى از ( خود حيوانى ) به نمونه هايى از ما وراى طبيعت كه در دو قلمرو جهان و انسان ( آفاق و انفس ) وجود دارد رهنمون گردد .\r\nآيا حركت ماده نمىتواند نمونهء آشكارى از دخالت ما وراى طبيعت در صحنهء طبيعت بوده باشد ؟ آيا نظم شگفت انگيزى كه بر مادهء ناخود آگاه حكمفرما است ، نمىتواند شمه‌اى از داستان پشت پردهء طبيعت را به شما باز گو كند ؟\r\n","description":"","footnote":"","page_name":" 459 ","page_number":463},
  {"content":"\r\n\r\nحركت و نظم مانند آب كه در اجزاى يك شاخهء درخت نفوذ مىكند ، در عمق و پهنهء ماده نفوذ كرده است ، به طورى كه تفكيك آن دو از ماده با عينك جهان بينى معمولى امكان پذير نيست .\r\nدر نتيجه محل و معروض حركت و نظم در حال تجديد و ريزش دايمى است . آيا اين رگبار حركت و نظم آيا اين رگبار قطرات ماده نمىتواند نمونه‌اى از حركت انگشت ما وراى طبيعت در نمايشگاه طبيعت بوده باشد ؟ آيا رابطهء مستقيم دو جهان متضاد روح با ماده نمىتواند نمونهء ديگرى از ما وراى نمودهاى فيزيكى در جهان بوده باشد ؟ احساس تكليف با قطع نظر از انگيزه هاى مادى و ماديات از يك طرف و احساس ابديت كه از قديمىترين آدميان تا كنون در افراد انسانى ديده مىشود از طرف ديگر ، يك سطر از كتاب هستى را در مقابل ديده گان ما نمىگذارد كه تا خوانده نشود ، كتاب هستى براى هميشه جز چند سطر و چند جملهء قابل مطالعه چيزى نخواهد بود .\r\nفعاليتهاى روحى بزرگ مردان الهى و مشرف شدن هر مغز نيرومند به جهان هستى ( كه باعث مىشود قوانين كلى در بارهء جهان را بيان كند ) آيا نمىتواند نمونه‌اى از ما وراى طبيعت بوده باشد ؟ آرى\r\n\r\nنفس ما بر آسيا كى پادشاه گشتى چنين\r\nگر نه نفس مردمى از كل خويش اجزاستى »\r\n\r\nناصر خسرو »\r\nتفسير ابيات\r\nابراهيم ادهم در حال سير و سياحت به لب دريايى رسيده در آن جا نشست و مشغول دوختن دلق خويش بود ، اميرى كه از سر سپردگان ابراهيم ادهم بود ، به همان جايگاه كه او نشسته بود آمد ، شيخ ( ابراهيم ) را شناخته و به احترامش سر تسليم فرود آورد . وقتى كه به وضع شيخ نگريست ديد مشغول دوختن دلق خويش گشته و قيافهء شگفت انگيزى پيدا كرده است .\r\n","description":"","footnote":"","page_name":" 460 ","page_number":464},
  {"content":"\r\nشيخ كسى بود كه ملك و سلطنت شگرفى را رها كرده ، فقر را كه سخنى بس باريك در آن نهفته است بر گزيده بود . او آقايى دنيا را كنار گذاشته اينك مانند گدايان سوزن به دلقش فرو مىكند . از اين خيالات كه در درون امير جريان داشت ، شيخ آگاه گشت ، آرى مرد الهى مانند شيرى است كه در بيشهء دلهاى آدميان مىگردد .\r\nاين مردان الهى مانند خوف و رجا در دلهاى آدميان نفوذ كرده ، هيچ رازى به آنان پوشيده نمىماند .\r\nاى مردمى كه از مزرعهء وجود خويشتن محصولى به دست نياورده‌ايد ، در حضور صاحب دلان متوجه خود باشيد و نگذاريد درون شما آزادانه هر خيال و پندارى را كه دارد به جريان بيندازد .\r\nدر نزد مردم ظاهر بين و عشاق ادب ظاهرى ، ادب و احترام تنها به پديده هاى سطحى و جسمانيات منحصر است ، چرا ؟ براى آن كه خدا اسرار نهانى را از آن ديوانگان واله بر ظاهر و صورت مخفى داشته است . بر عكس اهل دل همواره ادب را به باطن منظور مىكنند ، زيرا دلهاى آنان به درونها و نهادها آگاه است .\r\nتو به عكس هشياران انسانى براى جاه و مقام در نزد نابينايان روحى براى حفظ ادب در آستانه مىنشينى ، ولى در مقابل بينايان اسرار ترك ادب مىنمايى ، به همين جهت است كه مانند هيزمى هستى كه آتش شهوت را شعله ور مىسازد .\r\nآرى تو كه ناهشيارى و روشنايى هدايت ندارى ، برو براى خاطر نابينايان روى خود را جلا و صيقلى ده ، اما وقتى كه به حضور بينايان مىرسى روى خود را با كثافات آلوده كن و با اين وضع گند و تباه ناز و غمزه را هم راه بينداز خلاصه ، شيخ سوزنى را كه در دست داشت به دريا انداخت ، سپس بانگ زد من سوزنم را مىخواهم . صدها هزار ماهى كه مأموران الهى بودند هر يك سوزنى از طلا به دهان سر از آب بالا كشيدند و گفتند : بگير اى شيخ اين سوزن تو . شيخ\r\n","description":"","footnote":"","page_name":" 461 ","page_number":465},
  {"content":"\r\nگفت : پروردگارا اينها سوزن من نيستند ، من سوزن خودم را مىخواهم ، از فضل الهىات سوزن خودم را باز گردان .\r\nدر اين موقع يك ماهى ديگر سر بر آورد و سوزن شيخ در دهانش . سپس شيخ رو به امير كرده گفت : از تو مىپرسم : اين سلطنت عظماى الهى بهتر است كه سلطنت دل مىباشد ، يا ملك ناچيز دنيا ؟ ملك و آقايى دنيا نشان ظاهر و ظاهر پرستى است و مساوى هيچ است ، برو در جستجوى باطن و حقيقت باش و در ظواهر فريباى زندگانى خود را ميخكوب مساز .\r\n[ تازه اين حادثهء الهى را كه ديدى تنها يك نمونهء ناچيز است كه به تو نشان دادم 
  ] مانند اين كه اگر بخواهند نمونه‌اى از باغى را در شهر ببينند ، بيش از چند شاخه و ساقه نمىتوانند ببينند ، زيرا باغ بزرگتر از آن است كه در كوچه هاى تنگ و باريك شهر بگنجد ، مخصوصاً آن باغ ما وراى طبيعت كه فلك به اين عظمت جز يك برگ ناچيز از آن باغ نمىباشد ، بلكه بالاتر از اين ، [ جهان به اين عظمت اصلا سنخيتى با ما وراى طبيعت ندارد 
  ] زيرا ، ما وراى طبيعت مغز اصلى و پهنهء بىكران طبيعت پوست آن است .\r\nحال كه نمىتوانى گامى به سوى گلستان ما وراى طبيعت بردارى ، اقلًا آماده استشمام بوهايى زياد باشد كه زكام را از مشامت بر طرف كنى ، باشد كه آن بو جان ترا به سوى باغ پشت پردهء طبيعت جذب كند و ديده گانت را فروغى بخشد . باشد كه آن بو كم كم تو را به سوى بستان الهى بكشاند و راه رستگارى را به تو بنماياند - تا بلكه بدين وسيله ديده گان نابينايت را بينايى بخشد و سينهء تيره و تارت را به طور سيناى الهى مبدل بسازد . مگر نشنيده‌اى كه يوسف فرزند يعقوب عليه السلام به برادرانش چنين گفت :\r\nبرخيزيد و اين پيراهن را ببريد و به روى پدرم يعقوب بيندازيد . آن پير چشم از دست داده بينايى خود را باز خواهد يافت .\r\n","description":"","footnote":"","page_name":" 462 ","page_number":466},
  {"content":"\r\nبراى استشمام همين عطر الهى بود كه پيامبر ما در پندهاى خود فرمود : « نور ديده گانم در نماز است » .\r\n[ شما خواهيد گفت : استشمام بود كه از خواص بينى است چه ارتباطى به چشم دارد كه از گفتهء پيغمبر اكرم استشهاد مىكنيد ؟ 
  ] پاسخ شما خيلى واضح است ، شما مگر نمىدانيد : وقتى كه روح انسانى به يك نقطه متمركز شد تمام حواس را متحد ساخته و در راه وصول به آن نقطه استخدام مىكند ؟ از آن طرف منشأ حقيقى فعاليت همهء حواس يك چيز است و آن حيات يا روح است ، لذا نيرومندى يكى از آن حواس باعث نيرومندى حواس ديگر مىباشد و هر كدام از آنها به منزلهء ساقى [ يا كمكى 
  ] براى ديگرى است . بينايى چشم باعث افزايش عشق و عشق موجب افزايش صدق و صفا در دل آدمى گشته و همان صدق و صفا موجب بيدارى همهء حواس مىگردد ، در اين موقع ذوق روانى مونس تمام حواس شما را مىگردد .\r\n[ در دفتر سوم بحث مشروحى در بارهء حس و حواس و محسوس و محسوسات از نظر جلال الدين مطرح خواهيم كرد . 
  ]\r\n","description":"","footnote":"","page_name":" 463 ","page_number":467},
  {"content":"\r\n\r\nآغاز منوّر شدن حواس عارف به نور غيب\r\n\r\n( ( 3240 ) ) چون كه يك حس در روش بگشاد بند\r\nما بقى حسها همه مبدل شوند\r\n( ( 3242 ) ) چون ز جو جست از گله يك گوسفند\r\nپس پياپى جمله ز آن سو بر جهند\r\n( ( 3243 ) ) گوسفندان حواست را بران\r\nدر چرا از اخرج المرعى چران\r\n( ( 3244 ) ) تا در آن جا سنبل و ريحان چرند\r\nتا به گلزار حقايق ره برند\r\n( ( 3245 ) ) هر حِسَت پيغمبر حسها شود\r\nجملهء حسها در آن جنت كشد\r\n( ( 3246 ) ) حسها با حس تو گويند راز\r\nبىزبان و بىحقيقت بىمجاز\r\n( ( 3247 ) ) كاين حقيقت قابل تأويلهاست\r\nوين تو هم مايهء تخييلهاست\r\n( ( 3248 ) ) آن حقيقت كان بود عين و عيان\r\nهيچ تأويلى نگنجد در ميان\r\n( ( 3249 ) ) چون كه هر حس بندهء حس تو شد\r\nمر فلكها را نباشد از تو بد\r\n( ( 3250 ) ) چون كه دعوى مىرود در ملك پوست\r\nمغز آن كه بود ، قشر آنِ اوست\r\n( ( 3251 ) ) چون تنازع افتد اندر تنگ كاه\r\nدانه آن كيست ، آن را كن نگاه\r\n( ( 3252 ) ) پس فلك قشر است و نور روح مغز\r\nاين پديد است آن خفى زين دو ملغز\r\n( ( 3253 ) ) جسم ظاهر روح مخفى آمدست\r\nجسم همچون آستين جان همچو دست\r\n( ( 3254 ) ) باز عقل از روح مخفى تر بود\r\nحس به سوى روح زوتر ره بَرَد\r\n( ( 3255 ) ) جنبشى بينى به دامن زنده است\r\nاين ندانى كاو ز عقل آكنده است\r\n( ( 3256 ) ) تا كه جنبشهاى موزون سر كند\r\nجنبش مس را به دانش زر كند\r\n( ( 3257 ) ) ز آن مناسب آمدن افعال دست\r\nفهم آيد مر تو را كه عقل هست\r\n( ( 3258 ) ) روح وحى از عقل پنهانتر بود\r\nز انكه او غيب است و از آن سر بود\r\n( ( 3259 ) ) عقل احمد از كسى پنهان نشد\r\nروح وحيش مدرك هر جان نشد\r\n( ( 3260 ) ) روح وحيى را مناسبهاست نيز\r\nدرنيابد عقل كآن آمد عزيز\r\n( ( 3261 ) ) گه جنون بيند گهى حيران شود\r\nز انكه موقوف است تا او آن شود\r\n\r\n","description":"","footnote":"","page_name":" 464 ","page_number":468},
  {"content":"\r\n\r\n( ( 3262 ) ) چون مناسبهاى افعال خضر\r\nعقل موسى بود در ديدش كدر\r\n( ( 3263 ) ) تا مناسب مىنمود افعال او\r\nپيش موسى چون نبودش حال او\r\n( ( 3264 ) ) عقل موسى چون شود در غيب بند\r\nعقل موسى چون بود اى ارجمند\r\n( ( 3265 ) ) علم تقليدى بود بهر فروخت\r\nچون بيايد مشترى خوش بر فروخت\r\n( ( 3266 ) ) مشترىّ علم تحقيقى حق است\r\nدائماً بازار او در رونق است\r\n( ( 3267 ) ) لب ببسته مست در بيع و شرى\r\nمشترى بىحد كه الله اشترى\r\n( ( 3268 ) ) درس آدم را فرشته مشترى\r\nمحرم درسش نه ديو است و پرى\r\n( ( 3269 ) ) آدم أنبئهم باسما درس گو\r\nشرح كن اسرار حق را مو به مو\r\n( ( 3270 ) ) آن چنان كس را كه كوته بين بود\r\nدر تلوّن غرق و بىتمكين بود\r\n( ( 3271 ) ) موش گفتم ز انكه در خاك است جاش\r\nخاك باشد موش را جاى معاش\r\n( ( 3272 ) ) راه ها داند ولى در زير خاك\r\nهر طرف او خاك را كردست چاك\r\n( ( 3273 ) ) نفس موشى نيست الا لقمه رند\r\nقدر حاجت موش را حسّى دهند\r\n( ( 3274 ) ) ز انكه بىحاجت خداوند عزيز\r\nمىنبخشد هيچ كس را هيچ چيز\r\n( ( 3275 ) ) گر نبودى حاجت عالم زمين\r\nنافريدى هيچ ربّ العالمين\r\n( ( 3276 ) ) وين زمين مضطرب محتاج كوه\r\nگر نبودى نافريدى با شكوه\r\n( ( 3277 ) ) ور نبودى حاجت افلاك هم\r\nهفت گردون ناوريدى از عدم\r\n( ( 3278 ) ) آفتاب و ماه و اين استارگان\r\nجز به حاجت كى پديد آمد عيان\r\n( ( 3279 ) ) پس كمند هستها حاجت بود\r\nقدر حاجت مرد را آلت بود\r\nپس چو حاجت شد كمند هستها\r\nقدر حاجت مىرسد از حق عطا\r\n( ( 3280 ) ) پس بيفزا حاجت اى محتاج زود\r\nتا بجوشد از كرم درياى جود\r\n( ( 3281 ) ) اين گدايان هر ره و هر مبتلا\r\nحاجت خود مىنمايد خلق را\r\n( ( 3282 ) ) كورى و شلَّى و بيمارى و درد\r\nتا از اين حاجت بجنبد رحم مرد\r\n( ( 3283 ) ) هيچ گويد نان دهيد اى مردمان\r\nكه مرا مال است و انبار است و خوان ؟\r\n\r\n","description":"","footnote":"","page_name":" 465 ","page_number":469},
  {"content":"\r\n\r\n\r\n( ( 3284 ) ) چشم ننهادست حق در كور موش\r\nز انكه حاجت نيست چشمش بهر نوش\r\n( ( 3285 ) ) مىتواند زيست بىچشم و بصر\r\nفارغ است از چشم او در خاك تر\r\n( ( 3286 ) ) جز به دزدى او برون نايد ز خاك\r\nتا كند خالق از آن دزديش پاك\r\n( ( 3287 ) ) بعد از آن پر يابد و مرغى شود\r\nچون ملايك جانب گردون رود\r\n( ( 3288 ) ) هر زمان در گلشن شكر خدا\r\nاو بر آرد همچو بلبل صد نوا\r\n( ( 3289 ) ) كاى رهاننده مرا از وصف زشت\r\nاى كننده دوزخى را تو بهشت\r\n( ( 3290 ) ) در يكى پيهى نهى تو روشنى\r\nاستخوانى را دهى سمع اى غنى\r\n( ( 3291 ) ) چه تعلق آن معانى را به جسم\r\nچه تعلَّق فهم اشيا را به اسم\r\n( ( 3292 ) ) لفظ چون وكر است و معنى طاير است\r\nجسم جوى و روح آب ساير است\r\nدر روانى روى آب جوى فكر\r\nنيست بىخاشاك خوب و زشت و نكر\r\n( ( 3293 ) ) او روان است و تو گويى واقف است\r\nاو دوان است و تو گويى عاكف است\r\n( ( 3294 ) ) گر نبودى سير آب از خاكها\r\nچيست بر وى نو به نو خاشاكها\r\n( ( 3295 ) ) هست خاشاك تو صورتهاى فكر\r\nنو به نو در مىرسد اشكال بكر\r\n( ( 3296 ) ) روى آب جوى فكر اندر روش\r\nنيست بىخاشاك محبوب و وحش\r\n( ( 3297 ) ) قشرها بر روى اين آب روان\r\nاز ثمار باغ غيبى شد دوان\r\n( ( 3298 ) ) قشرها را مغز اندر باغ جو\r\nز انكه آب از باغ مىآيد بجو\r\n( ( 3299 ) ) گر نبينى رفتن آب حيات\r\nبنگر اندر سير اين جوى و نبات\r\n( ( 3300 ) ) آب چون انبه تر آيد در گذر\r\nزو كند قشر صور زوتر گذر\r\n( ( 3301 ) ) چون به غايت تيز شد اين جو روان\r\nغم نپايد در ضمير عارفان\r\n( ( 3302 ) ) چون به غايت ممتلى بود و شتاب\r\nپس نگنجد اندر او الا كه آب\r\n\r\nآيه\r\n« وَاَلَّذِي أَخْرَجَ اَلْمَرْعى » 87 : 4 ( 1 )  ( خداوندى كه چراگاه بيرون آورد )\r\n","description":"","footnote":" ( 1 ) سوره اعلى ، آيهء 4 . . ","page_name":" 466 ","page_number":470},
  {"content":"\r\n\r\n« إِنَّ الله اِشْتَرى مِنَ اَلْمُؤْمِنِينَ أَنْفُسَهُمْ وَأَمْوالَهُمْ بِأَنَّ لَهُمُ اَلْجَنَّةَ 9 : 111 . . . » ( 1 )  ( خداوند از مؤمنين نفوس و اموالشان را در مقابل بهشتى كه به آنها خواهد داد خريده است ) .\r\n« قالَ يا آدَمُ أَنْبِئْهُمْ بِأَسْمائِهِمْ فَلَمَّا أَنْبَأَهُمْ بِأَسْمائِهِمْ قالَ أَ لَمْ أَقُلْ لَكُمْ إِنِّي أَعْلَمُ غَيْبَ اَلسَّمواتِ وَاَلأَرْضِ وَأَعْلَمُ ما تُبْدُونَ وَما كُنْتُمْ تَكْتُمُونَ » 2 : 33 ( 2 )  ( خداوند فرمود : اى آدم ، نامهاى آن حقايق را كه به تو تعليم داده‌ام به آنها خبر بده ، وقتى كه آدم نامهاى آنها را به فرشتگان خبر داد ، خداوند فرمود : من به شما نگفتم : غيب آسمانها و زمين را مىدانم و به آن چه كه آشكار مىكنند و پنهان مىدارند دانا هستم ) .\r\n« أَ لَمْ نَجْعَلِ اَلأَرْضَ مِهاداً . وَاَلْجِبالَ أَوْتاداً . » 78 : 6 - 7 ( 3 )  ( آيا زمين را گهواره و كوه ها را مانند ميخ بر زمين قرار نداديم ) .\r\nتوضيح\r\n- ممكن است با نظر به آيهء فوق اين تو هم پيش بيايد كه زمين در منطق قرآن حركت نمىكند ، در صورتى كه زمين دو حركت وضعى و انتقالى دارد . مىگوييم : يقيناً مقصود از ميخ كارى وصل زمين به يك سطح ديگر نيست و اين كه زمين در فضا قرار گرفته است ، مدلول منابع معتبر اسلامى هم هست ، در سورهء فاطر آيهء 40 قرار گرفتن زمين را در فضا چنين گوشزد مىكند : « ان الله يمسك السماوات و الارض ان تزولا » ( البته خداوند است كه آسمانها و زمين را از زوال و انحراف در فضا نگه مىدارد ) و به همين جهت بوده است كه جلال الدين در بارهء زمين مىگويد :\r\n\r\nچون حكيمك اعتقادى كرده است\r\nكاسمان بيضه زمين چون زرده است\r\nگفت سائل چون بماند اين خاكدان\r\nدر ميان اين محيط آسمان ؟\r\n\r\n","description":"","footnote":" ( 1 ) سوره توبه ، آيهء 111 . .  ( 2 ) سوره بقره ، آيهء 33 . .  ( 3 ) سوره نبأ ، آيهء 7 و 8 . . ","page_name":" 467 ","page_number":471},
  {"content":"\r\n\r\nهمچو قنديلى معلق در هوا\r\nنى به اسفل مىرود نى بر علا\r\n\r\nبنا بر اين مقصود از « وتد » ( ميخ ) كه در آيهء فوق آمده است ، وسيلهء تنظيم مقدار مخصوص كرهء زمين است كه به جهت جاذبه و ساير عوامل جوى در نقطه هاى معينى بدون اضطراب حركت نمايد ، لذا ملاحظه مىشود كه در جملهء امير المؤمنين عليه السلام چنين آمده است كه :\r\n« ووتد بالصخور ميدان ارضه » ( با صخره هاى بزرگ از اضطراب زمين جلوگيرى كرده است ) .\r\nو جلال الدين هم نكتهء فوق را متوجه و متذكر شده است :\r\n\r\n( ( 3276 ) ) وين زمين مضطرب محتاج كوه\r\nگر نبودى نافريدى با شكوه\r\nچون كه يك حس در روش بگشاد بند\r\nما بقى حسها همه مبدل شوند\r\n\r\nچنان كه اشاره كرديم : بدان جهت كه جلال الدين در بارهء حس و محسوس مطالب فوق العاده جالبى در سراسر مثنوى وارد كرده است ، لذا بررسى مشروح در بارهء حس و محسوس را از نظر جلال الدين به تفسير دفتر سوم موكول مىكنيم .\r\n","description":"","footnote":"","page_name":" 468 ","page_number":472},
  {"content":"\r\n\r\n\r\n( ( 3250 ) ) چون كه دعوى مىرود در ملك پوست\r\nمغز آن كه بود ، قشر آن اوست\r\n( ( 3251 ) ) چون تنازع افتد اندر تنگ كاه\r\nدانه آن كيست ، آن را كن نگاه\r\n\r\nآنان كه در اين دنيا حق و حقيقت را به دست آورده‌اند ، بهره بردارى از ظواهر و صور نيز مخصوص آنها است\r\nاصل چنين است كه اگر شما دريايى را در اختيار داريد امواج آن نيز در اختيار شما است .\r\nاگر يك جسم در تحت سلطهء شما قرار گرفته است ، حتما به سايهء آن جسم هم مسلط هستيد و به قول جلال الدين اگر مغز را شما مالك شده‌ايد ، يقيناً پوست آن را هم شما مالك هستيد .\r\nتوضيح اين اصل چنين است ، موقعى كه يك پديده از عوارض يك جوهر باشد ، چنان كه شناسايى آن پديده بدون آن جوهر امكان پذير نخواهد بود ، همچنين ، بهره بردارى واقعى از آن پديده متوقف به آن است كه چه اندازه از جوهر مىتوان بهره بردارى نمود .\r\nحس بينايى يكى از عالىترين وسايل دريافت معلومات است ، اما اين معلومات را خود چشم در نمىيابد ، بلكه وسيلهء انتقال آنها به مغز است ، اگر مغز به طور صحيح كار نكند . حس بينايى در فعاليتش با شكست روبه رو خواهد گشت . چرا ؟ براى اين كه آن چه كه محسوس را درك نموده و با صدها نمود ديگر مقايسه و تطبيق خواهد كرد ، مغز است نه خود چشم ، بنا بر اين كسى كه مغز ندارد ، يا بيكى از جهات مغزش مختل شده است ، يا شرايط مخصوصى باعث شود كه مغز را به معلومات مخصوصى توجيه كند ، اطلاعاتى كه از ناحيهء چشم به مغز منتقل مىگردد ، اگر چه چشم او هزار برابر ديگران هم قدرت ديد داشته باشد . معلومى به وسيلهء چشم\r\n","description":"","footnote":"","page_name":" 469 ","page_number":473},
  {"content":"\r\nاكتساب نخواهد كرد . و اگر مغز مختل يا به جهت شرايط معينى داراى معلومات مخصوصى بوده باشد ، هر چه كه از ناحيهء چشم رهسپار مغز مىگردد ، باز پيرو وضع مفروض مغز مىباشد و همچنين است ساير حواس و وسايل ادراك .\r\nبدينسان فعاليتى را كه مغز انجام مىدهد ، بستگى به اين دارد كه من يا شخصيت يا روح براى انسان چه وضعى دارد . اگر ( من ) يك فرد مختل است ، اگر يك انسان به چند شخصيتى دچار شده است ، اگر روح يك شخص مضطرب است ، فعاليت مغز مطابق همان اوضاع مزبور بوده و نمىتواند استقلالًا كارى انجام بدهد .\r\nاين اصل در خود جهان طبيعت هم جريان دارد . باغبان ساده لوحى كه از درخت همان موجود محسوس را مىبيند كه در فصلى شكوفان مىشود و ميوه مىدهد و در فصل ديگر پژمرده شده و عريان مىگردد . در حقيقت درخت واقعى را كه ممكن است هزاران خاصيت و مزيت و روابط مخفى داشته باشد مالك نيست ، او صورتى از جسمى را در اختيار دارد كه مىتواند ببيند ، و لمس كند .\r\nاگر يك انسان اختيار كره زمين را در دست داشته باشد . اما ازين كرهء زمين جز عمارتهاى مرتفع و درياها و كوه هاى سر به فلك كشيده و آدمها و كارخانجات را نبيند ، اختياراتش در بارهء كرهء زمين پهناور خيلى ناچيزتر از تسلطى است كه يك كارگر نيشكر به خاك و آب و نى و اجزاء تشكيل دهندهء نى و مقدار حرارتى كه رسيدن نى به آن نيازمند است و آفات و عوارضى كه ممكن است نيشكر را از بين ببرد و موقع درو نيشكر . . . دارد .\r\nآن فرد از انسان كه در شهوت فرو رفته و نمىداند كه شهوت براى چيست و حدودش كدام است ، اين فرد شهوت را در اختيار ندارد كه بتواند لذت واقعى از آن ببرد .\r\nآن كس از شهوت لذت و استفاده مىبرد كه حقيقت و انگيزه و نتايج آن را در دست دارد .\r\n","description":"","footnote":"","page_name":" 470 ","page_number":474},
  {"content":"\r\n\r\nيك شخص انديشمند هر اندازه هم كه داراى مغز نيرومند و فعال بوده باشد . اگر در جهان بينى خود مقدارى از اصول و قوانين و مبادى عاليهء جهان را دريافت نكند ، غوطه خوردن او درهزاران ، بلكه ميليونها نمود و پديده هاى طبيعى كه به اصل و قانون و مبدئى پيوسته نيست ، او را به مقام جهان بينى نخواهد رسانيد اگر حقيقت حيات و هدف زندگى در اختيار شما قرار نگرفته باشد ، هيچ يك از حركات و سكنات و تكاپوى زندگى براى شما معنايى نداشته و خود را در اختيار شما نخواهد گذاشت .\r\nلذا ، مادامى كه در اين كارگاه شگرف هستى كه ما آدميان با حواس و وسايل درك معمولى تنها پوستهايى را مىبينيم و بهره بردارىها و مناقشات ما هم روى آن پوستها انجام مىگيرد ، به نتايج واقعى نخواهيم رسيد ، بلكه بهره بردارى مزبور مخصوص كسانى است كه با هوشيارى كامل و با تاييدات الهى به مغزهاى توى پوست پى برده و در حدود امكان آنها را به دست آورده‌اند .\r\n\r\n( ( 3254 ) ) باز عقل از روح مخفى تر بود\r\nحس به سوى روح زوتر پى برد\r\n\r\nبحث مشروحى در بارهء عقل جزئى و عقل كلى و روح از نظر جلال الدين در دفتر سوم خواهيم داشت ، لذا در اين مورد از تفسير و نقد و تحليل خوددارى كرديم .\r\n\r\n( ( 3292 ) ) لفظ چون وكر است و معنا طاير است\r\nجسم جوى و روح آب ساير است\r\n( ( 3293 ) ) او روان است و تو گويى واقف است\r\nاو دوان است و تو گويى عاكف است\r\n\r\nشباهتى ميان لفظ و معنى و جسم و روح\r\nجلال الدين در سه بيت فوق مطلب بسيار جالب را مطرح كرده است كه ما\r\n","description":"","footnote":"","page_name":" 471 ","page_number":475},
  {"content":"\r\nبه طور اختصار آن را بررسى مىكنيم :\r\nلفظ مانند آشيانهء پرنده و معنا در آن مانند خود پرنده است .\r\nاين مسئله كه رابطهء الفاظ با معانى خود چه رابطه‌اى است ، مورد گفتگو و مناقشات زيادى است . سه نظريهء مهم در توضيح رابطهء مزبور وجود دارد :\r\nنظريهء يكم - مىگويد : بدان جهت كه دلالت الفاظ به معانى خود به جهت يك مناسبت ذاتى است ، لذا رابطه ميان لفظ و معنى ذاتى بوده وضع و استعمال روى همان مناسبت ذاتى صورت مىگيرد ، اين نظريه با موازين علمى موافقت ندارد ، زيرا ، اولًا : در هر يك از لغات دنيا كلمات مشترك لفظى فراوانى وجود دارد كه به معانى مختلف ، بلكه به معانى متضاد دلالت دارد ، مانند لفظ عين در عربى كه به اين معنى وضع شده است : چشم ، چشمه ، طلا ، رئيس ، جوهر و . . . گفته مىشود : لفظ عين در حدود هفتاد معنى دارد . قرء هم موقع پاكى زن است و هم به حالت حيض او وضع شده است . در فارسى شير : آن مايع آشاميدنى سفيد رنگ را گويند كه داراى ماهيت مخصوص است و به حيوان درندهء معروف نيز گفته مىشود و ايجاد ارتباط ميان اين معانى مختلف ، نوعى از خيالات است كه به هيچ منطقى تكيه نمىكند .\r\nثانياً - دلايلى كه به وجود مناسبت ذاتى ميان لفظ و معنى مىآورند ، از يك مشت ذوق پردازىهاى جزئى تجاوز نمىكند ، مثلًا مىگويند : در لغت عربى به اسب فرس مىگويند ، اين بدان جهت است كه اسب داراى فراست ( هشيارى ) است .\r\nبسيار خوب ، چرا فراست به هشيارى وضع شده است ؟ يعنى مناسبت ذاتى هشيارى كه يك پديدهء درونى است با ف ، ر ، س ، ا ، ت چيست ؟ به ضافهء اين كه گاهى الفاظ مترادف فراوانى به يك معنى وضع و به كار برده مىشود ، مانند معناى شير درنده كه گفته شده است : در لغت عربى بيش از هزار اسم دارد ، تقسيم هر يك از نامهاى هزارگانه به حالات مختلف شير ، پس از تصحيح آنها در بعضى از موارد بقيه اش منجر به\r\n","description":"","footnote":"","page_name":" 472 ","page_number":476},
  {"content":"\r\nهذيان گويى مىشود ، مخصوصاً با نظر به اين كه مقدار زيادى از مترادفات به جهت اختلاف گروه ها و قبايل بوده است ، يعنى مثلًا قبيله‌اى از عرب به شير اسد مىگفته ، قبيلهء ديگر ضرغام و قبيله سوم ضيغم و . . . و همهء آن الفاظ را به جهت ارتباطات اجتماعى كه همهء قبايل با يكديگر داشتند به كار مىبردند .\r\nبلى مطلبى كه هست اين است كه در هر جامعه‌اى كه لغات و الفاظ معينى را به كار مىبرند ، مسلماً معلول يك عده عوامل طبيعى و روانى و تاريخى بوده است ، ولى انگيزه هاى مزبور پس از قالب گيرى شدن معانى با الفاظ معين ، به هيچ وجه منظور نمىگردد .\r\nنظريهء دوم - مىگويد : الفاظ وجود تنزيلى معانى است ، حتى اين تعبير ( وجود لفظى و وجود كتبى ) را مىتوان در بعضى از فلسفه هاى كلاسيك به عنوان يك مطلب تثبيت شده مشاهده نمود .\r\nبنا بر اين نظريه » لفظ مانند يك سايهء گويا از معنا است كه به مجرد شنيدن آن بدون فاصله معنا را درمىيابيم - به همين جهت است كه خوبى و بدى و زشتى و زيبايى معانى به الفاظ خود سرايت مىكند . اين نظريه را هم كه با توضيح و بيانات و دلايل مشروحه مطرح كرده‌اند ، به چند علت نمىتوانيم تأييد كنيم ، زيرا :\r\nاولًا - سرايت بدى و خوبى و زشتى و زيبايى در موضوع علامتهاى قرار دادى هم وجود دارد و علامت قرار دادى وجود تنزيلى مدلول علامت ( معلوم ) نمىباشد . اين سرايت مربوط به انتقالات ذهنى ما است كه به جهت مرغوبيت يا نامطلوب بودن مدلول علامت ، يك عكس العمل ذهنى در خود احساس مىكنيم .\r\nثانياً - اگر واقعا لفظ وجود تنزيلى معنا بوده باشد ، چه احتياجى به دانستن وضع الفاظ خواهيم داشت ؟ بديهى است كه در لغت فرانسه كه براى نشان دادن معناى علم « سيانس » به كار مىبرند ، كلمهء دانش و علم براى آنان مانند شناد و ملع است كه به نظر ما مهمل و بىمعنا است .\r\n","description":"","footnote":"","page_name":" 473 ","page_number":477},
  {"content":"\r\nثالثاً - قانون تحول در الفاظ و ادبيات ، نه تنها اشكال آنها را ، بلكه گاهى ماهيت آنها را هم دگرگون مىسازد ، در صورتى كه معانى همان معانى هستند . بالعكس گاهى معانى جديدى براى بشر مطرح مىشود و آنها را در الفاظ معمولى خود مىگنجاند .\r\nنظريهء سوم - مىگويد : وضع الفاظ به معانى خود ، يك مسئلهء قرار دادى است به اين معنى هر چند كه الفاظ به جهت يك عده امور روانى و اجتماعى و طبيعى مناسبتى با معانى خود پيدا مىكنند و با سهولت آن معانى را نشان مىدهند ، با اين حال آن امور علل صد در صد جبرى نبوده است كه قالب گيرىهاى مخصوص را ايجاب كنند ، لذا مىتوان گفت : همواره در آغاز اختصاص يافتن يك لفظ به يك معنا نوسانات و اختلاف نظرها و استعمالات گوناگونى به وجود مىآيد ، تا لفظ مفروض تدريجاً اختصاص به معناى خود داشته باشد . در هر كشورى فرهنگستانهايى و لو به طور غير رسمى و پراكنده وجود دارد كه با اشكال مختلف دست تصرف به لغات و جمله بندىها مىبرند ، اما هيچ فرهنگستانى نمىتواند قرار صادر 7 = 2 × 2 صحيح خواهد بود . يا چنين قرار داد شود كه پس از اين آبها نبايد ميعان داشته باشند .\r\nبه نظر ما بايستى مزايا و واقعيات هر يك از سه نظريه را در باره روابط الفاظ با معانى منظور كنيم . يعنى از آن جهت كه يك عده امور روانى و طبيعى و اجتماعى باعث مىشود كه لفظ معينى در جامعهء مخصوصى قالب معناى مشخصى گردد ، مىتوان نوعى از مناسبت طبيعى ميان لفظ و معنا را كشف نمود و بدان جهت كه نشان دهى لفظ در بارهء معنا گاهى به قدرى شديد است كه زشتى و زيبايى معنا به لفظ هم سرايت مىكند ، مىتوانيم بگوييم . لفظ نوعى از وجود تنزيلى معنا را در بر دارد .\r\nاما اين دو مزيت بستگى كامل به دانستن مشخصات ادبى يك جامعه و علم به قالب بودن لفظ به معناى مخصوص به خود دارد ، و با نظر به تحولات و دگرگونىها و تفكيكهاى فراوانى كه ميان لفظ و معنايش امكان پذير است ، مىتوانيم بگوييم : رابطهء لفظ و معنى\r\n","description":"","footnote":"","page_name":" 474 ","page_number":478},
  {"content":"\r\nجنبهء قرار دادى دارد .\r\nاكنون برويم به سراغ مطلب جلال الدين كه مىگويد :\r\n\r\n( ( 3292 ) ) لفظ چون وكر است و معنا طاير است\r\nجسم جوى و روح آب ساير است\r\n\r\nدر اين بيت ممكن است جلال الدين يكى از مطالب ذيل را منظور كرده باشد :\r\n1 - لفظ به هر حال در يك جامعه جنبهء ثبات و استقرار دارد . مثلًا لفظ عشق كه مركب است از ع ، ش ، ق ، در جوامع فارسى و عربى از قرنها پيش وجود داشته است در صورتى كه معناى اين كلمه به عدد عشاق هر دو جامعه در حركت و جريان و تغيير بوده است .\r\nاين مطلب درست نيست ، زيرا هر عشقى كه در افراد به وجود آمده است ، يك پديدهء شخصى بوده با شرايطى به وجود آمده يا پيش از مرگ عاشق از بين رفته است يا در شرايط ديگر با وجود عاشق منحل شده و نابود گشته است ، چنان كه هر فردى كه كلمهء عشق از دهانش بر آمده يا در صفحهء كاغذى نوشته ، يك نمود شخصى بوده است كه به وجود آمده و در ميان ساير اجزاء جهان مستهلك گشته است ، اگر بگوييد : لفظ عشق از قرون و اعصار گذشته تا كنون به عنوان يك پديدهء واحد به كار مىرود . مىگوييم ، معناى عشق هم نه از نظر فلسفى دقيق ، بلكه از آن نظر معمولى كه لفظ عشق به عهده گرفته است ، به عنوان يك واحد از پديده هاى روانى مورد تفاهم همهء قرون گذشته تا امروز بوده است .\r\n2 - معنا مانند پرنده داراى روح است ، در صورتى كه لفظ مانند آشيانه روحى ندارد .\r\nاين تشبيه جالبى است كه مىتواند مفاهيم ارزنده‌اى را مطرح نمايد . لفظ مانند آيينه‌اى است جامد و محدود ، در صورتى كه معنايى را كه نشان مىدهد ، بدان جهت كه جزئى يا پديده‌اى از خود هستى مىباشد ، لذا دايماً در حال تغيير و دگرگونى است و اگر معنا مربوط به عقل و قلب و جان و روح و پديده هاى مربوطه بوده باشد ، در اين صورت معنا از\r\n","description":"","footnote":"","page_name":" 475 ","page_number":479},
  {"content":"\r\nمقوله‌اى خواهد بود كه به اضافهء رابطه اش با موضوعات معنوى حد و مرزى هم نمىشناسد .\r\nكلمهء كينه از چهار حرف ك ، ى ، ن ، ه ، تركيب يافته است ، اين پديده‌اى است خشك و محدود ، اما معنايش به اضافهء رابطه اش با جهان و روان ، به هيچ وجه به تشخصات كمى تسليم نيست ، و همچنين است محبت ، اخلاق ، وجدان و . . . اما به نظر مىرسد كه با توجه به مصرع دوم بيت كه مىگويد : « جسم جوى و روح آب ساير است » همان جريان معنا در لفظ باشد مورد نظر جلال الدين بوده است .\r\nبنا بر اين فرض بايد بگوييم : هر لفظى كه به كار برده مىشود ، معنا در آن مورد از دهان گوينده به وسيلهء لفظ خارج شده و در ميان هزاران پديده هاى روانى و طبيعى كه در ذهن شنونده موج مىزند به پرواز در آمده با آن پديده ها ارتباط برقرار مىكند و به جريان مىفتد ، مثلًا وقتى كه من گفتم : در جنگ جهانى دوم فلان شخصيت مقصر بوده است ، مقصر بودن آن شخصيت در ذهن شنونده در يك گوشه بايگانى نمىشود ، بلكه در ميان امواج هزاران مطالب مربوط به اجتماع و اخلاق و سياست و اقتصاد و نژاد براى خود جاى باز كرده ، و مطابق اصل تأثير متقابل اين معنا ( مقصر بودن آن شخصيت ) با ساير معلومات به تكاپو و جريان مىافتند . احتمال هم مىرود كه جلال الدين از مصرع « جسم جوى و روح آب ساير است » مطلب تازه‌اى را شروع نموده و در ابيات بعدى آن را تكميل مىكند :\r\n","description":"","footnote":"","page_name":" 476 ","page_number":480},
  {"content":"\r\n\r\n\r\n( ( 3294 ) ) گر نبودى سير آب از خاكها\r\nچيست بر وى نو به نو خاشاكها\r\n( ( 3295 ) ) هست خاشاك تو صورتهاى فكر\r\nنو به نو در مىرسد اشكال بكر\r\n\r\nچشمه سار زلال روح در جريان خود از جوى ماده عبور مىكند و خس و خاشاك انديشه ها را در روى خود مىآورد\r\nمضمون اين دو بيت و ابيات بعدى بسيار عالى است ، در اينجا جلال الدين در بررسى و شهود روانى خود مطلب را در عالىترين مفهومش درك و بيان مىكند . او مىگويد :\r\nروح انسانى از يك جهت همانند آب زلال است كه جريان عبور آن را هر كس مىتواند در درون خود دريابد ، اين جريان است كه مىتواند منشأ انتزاع زمان روانى باشد ، يعنى ما با قطع نظر از حركات و زمان سنجهاى طبيعى به قول برگسون جريان بسيار ظريفى در درون خود درمىيابيم . برگسون نيز مىگويد :\r\n« اين كه در زندگى روانى خود احساس گسيختگى ( نقطه به نقطه ) مىكنيم مربوط به خود حيات روانى نيست ، بلكه ناشى از آگاهى است كه به وضع روانى پيدا مىكنيم ، يعنى موقعى كه مىخواهيم جريان روانى را براى خويش مطرح نموده آن را درك كنيم ، به جهت حالات گوناگون كه در سطح روان ما وارد شده است ، حيات روانى را نه يك جريان پيوسته ، بلكه مانند حلقه هاى گسيختهء يك زنجير كه پهلوى هم قرار گرفته است تصور مىكنيم . » ( 1 )  يك مطلب ديگرى كه برگسون در بارهء جريان روانى متذكر مىشود ، اين است كه :\r\n","description":"","footnote":" ( 1 ) تحول فعال ( التطور الخالق ) ، هنرى برگسون ، ترجمهء دكتر محمد قاسم و دكتر نجيب بلدى ، ص 12 . . ","page_name":" 477 ","page_number":481},
  {"content":"\r\nمعمولًا وقتى كه نقاط سطح روانى را كه از حالات و تصورات و تجسمات تشكيل مىشود در نظر مىگيريم ، بينيم : اين نقطه ها كاملًا نزديك يكديگر در جريان مىافتند مانند دانه هاى مرواريد ( لؤلؤ ) يك گردن بند ، در اين موقع مجبور مىشويم كه مانند نخ تسبيح يك حقيقت متصلى را فرض كنيم كه همهء دانه ها روى آن حقيقت متصل جريان داشته باشند ، اين حامل كه حالات و نقاط مزبور را در سطح خود حمل مىكند بايستى ساكن و سخت فرض شود ، از همين جا است كه مىگوييم : چنين حاملى وجود ندارد ، زيرا آن چه كه از روان احساس مىشود ، چيزى است كه داراى جريان و استمرار و دوام است و پديدهء زمان بافته شدهء همان جريان و استمرار است . » ( 1 )  سپس جلال الدين متوجه اين مسئله مىشود كه آب زلال روح انسانى كه در جريان است ، بدان جهت كه از جوى بدن مادى عبور مىكند ، لذا دايماً سطح آن آب زلال را خس و خاشاك مىپوشاند ، اين خس و خاشاك همان حالات لذت و الم و تصورات و خيالات و آرزوها و تجسيمات و . . . است كه با مجاورت سطح طبيعى روان با طبيعت خارجى به وجود مىآيد و سطح روان ما را مىپوشاند . اگر چه جلال الدين خاشاك روى روح را تنها انديشه معرفى مىكند ، ولى مسلم است كه نسبت حالات ديگر درونى با آب زلال روح همان نسبت انديشه به روح است . اما گمان مبريد كه همه اشياء بستگى به انگيزه ها و ماهيت و نتايج آنها دارد ، مثلًا يك انديشهء صحيح هنگامى كه در مغز ما به جريان مىفتد ، اين انديشه كه با انگيزگى واقع جويى به وجود آمده است مانند آن نيتهاى فاسد نيست كه موجب ستم به خود يا به ديگران مىباشد ، ( 2 )  لذا ،\r\n\r\n( ( 3296 ) ) روى آب جوى فكر اندر روش\r\nنيست بىخاشاك محبوب و وحش\r\n\r\n","description":"","footnote":" ( 1 ) تحول فعال ، ص 13 . .  ( 2 ) تحول فعال ( التطور الخالق ) ، هنرى برگسون ، ترجمهء دكتر محمد قاسم و دكتر نجيب بلدى ، ص 12 . . ","page_name":" 478 ","page_number":482},
  {"content":"\r\n\r\n\r\n( ( 3297 ) ) قشرها بر روى اين آب روان\r\nاز ثمار باغ غيبى شد دوان\r\n\r\nهمهء آن پديده ها كه در سطح روان روح در جريان است ، مانند پوست ميوه‌اى است كه از باغ پشت پرده طبيعت جدا شده و به راه افتاده است\r\nمضمون بيت فوق تمام نمودها و فعاليتهاى روانى را به پشت پردهء طبيعت مستند مىسازد . در بارهء اين استناد ما مىتوانيم چهار احتمال را متذكر شويم :\r\nاحتمال اول - اين كه هر گونه فعاليت و نمود روانى اگر چه در نظر ما جز انعكاسى از فعاليتها و نمودهاى طبيعى چيز ديگرى نمىباشد ، از آن جهت كه به خود روح وابستگى دارد ، و روح آدمى شعاعى از پرتو لا يزالى است ، لذا براى درك حقيقت اين پوستها ( فعاليتها و نمودها ) بايستى خود روح را درك كنيم كه ماهيتش يك امر غيبى است ، چنان كه اگر بخواهيم حقيقت يك معلول را بفهميم ، مجبوريم كه حقيقت علتش را به دست بياوريم .\r\nاحتمال دوم - اين است كه فعاليتها و نمودهاى قلمرو درونى انسان اگر چه معلول خود روح هم نباشد ، بدان جهت كه پيرو قوانين طبيعى قلمرو برونى نيست ، بلكه براى خود اصول و قوانين مخصوص دارد ، لذا در مقابل پديده هاى برونى طبيعى مانند امور غيبى مىباشد كه براى درك و شناخت آنها راهى جز ارتباط مستقيم با شهود درونى نداريم .\r\nاحتمال سوم - اين است كه چنان كه ميوه مانند نتيجه و هدف اصلى از وجود آمدن پوست است ، همچنين ميوه هاى فعاليتها و نمودهاى روحى است كه باعث بروز آنها گشته است ، اين ميوه ها نمود فيزيكى ندارد ، بلكه آنها در عالم غيب تعيين و تثبيت شده است و آن چه را امروز در سطح جارى روان مشاهده مىكنيم ، جز پوست چيز ديگرى نيست ، ولى بايستى به اين مطلب اضافه بشود ، كه همين قشرها و پوستها\r\n","description":"","footnote":"","page_name":" 479 ","page_number":483},
  {"content":"\r\n\r\nدر قلمرو حيات روحى است كه اين زندگانى دنيوى را نمودار مىسازد و الا چه حكمتى دارد كه اين همه پوست خالى و نمود بىاصل زندگى روانى ما را به خود مشغول بدارد . تازه اين بحث مطرح مىشود كه اگر پوستهاى روانى امروز چه خوب و چه زشت از همان ميوه هاى تثبيت شده در غيب تبعيت كند ، تكليف كار و كوشش و تزكيهء نفس ما چه مىشود ؟ احتمال چهارم - گفته مىشود كه مقصود از قشر و ميوه همان سايه و اصل است كه در مثل افلاطونى توضيح داده شده است ، به اين بيان كه چنان كه تمام حقايق و نمودهاى جهان طبيعت جز سايه هايى از حقايق متافيزيكى چيز ديگرى نيستند ، همچنين فعاليتها و پديده هاى سطح روح نيز جز سايه هايى از حقايق غيبى كه در پشت پرده قرار گرفته‌اند چيز ديگرى نيستند .\r\n\r\n( ( 3300 ) ) آب چون انبه تر آيد در گذر\r\nزو كند قشر صور زوتر گذر\r\n( ( 3301 ) ) چون به غايت تيز شد اين جو روان\r\nغم نپايد ( نگنجد ) در ضمير عارفان\r\n( ( 3002 ) ) چون به غايت ممتلى بود و شتاب\r\nپس نگنجد اندر او الا كه آب\r\n\r\nآيا اندوه هاى درون آدمى از كندى جريان روح است ؟\r\nدر سه بيت فوق ذهن سرشار جلال الدين مسئلهء مهمى را مطرح و با تشبيه جالب تكليف آن را يك سره مىكند ، مىگويد :\r\nچنان كه اگر سرعت و انبوهى آب بيشتر باشد خس و خاشاكى كه در سطح خود حمل مىكند ، با سرعت بيشترى از مقابل ديده گان انسان عبور مىكند ، همچنين جريان آب زلال روان ما ، هر چه كه روح بزرگتر و جريان آن سريعتر باشد ، نقطه هاى تصورات و خيالات و تجسمات و . . . با سرعت بيشترى به جريان افتاده و عبور مىكنند\r\n","description":"","footnote":"","page_name":" 480 ","page_number":484},
  {"content":"\r\nدر نتيجه در درون مردان الهى غم و اندوه بدون اين كه توقفى به خود راه بدهد با سرعت مىگذرد . به همين ملاك اگر انبوهى آب و سرعت آن به حد اكثر برسد ، ديگر در سطح آن چيز ديگرى ديده نخواهد شد . چنان كه اشاره كرديم مطلبى را كه جلال الدين در سه بيت فوق مىگويد : از نظر ارزش و تجسيم فوق العادگى دارد ، اما آيا واقعيت همچنين است ، بايستى تامل بيشترى شود ، زيرا :\r\n1 - چنان نيست كه در سطح روان ما قشرها و صور محدودى به جريان بيفتد و تمام شود ، آن گاه ما بتوانيم خود سطح جارى روح را مشاهده كنيم ، اين همان حقيقت است كه خود جلال الدين صريحا متذكر شده است :\r\n\r\n( ( 3296 ) ) روى آب جوى فكر اندر روش\r\nنيست بىخاشاك محبوب و وحش\r\n\r\nاين مطلب جاى ترديد نيست كه درون ما هرگز از جريان انديشه ها و تداعى معانى و خيالات و تصورات خالى نمىشود .\r\n2 - مىگويد : سرعت جريان روح باعث است كه در درون مردان الهى غصه و اندوه دوام نمىآورد ، روى همان ملاك زيادى سرعت بايد بگوئيم : شاديهاى طبيعى هم كه در سطح روح مردان الهى در جريان است دوام نمىآورد و اين مطلب غير از آن است كه سعدى مىگويد :\r\n\r\nغم و شادى برِ عارف چه تفاوت دارد\r\nساقيا باده بده شادى آن كاين غم ازوست\r\n\r\nعدم تفاوت شادىها و اندوه ها ناشى از سرعت جريان روحى نيست ، بلكه از آن جهت است كه روح به جهت تزكيهء نفس و تسلط بر خود دستخوش پديده هاى زود گذر قرار نمىگيرد . آيا اين مقام و الا كه هيچ يك از فعاليتها و پديده هاى روحى نتواند در روح اثر كند ، ناشى از شدت و سرعت حركت است يا نه ؟ - مسئله ايست كه در مباحث موج در مجلدات آينده بررسى خواهد گشت .\r\n","description":"","footnote":"","page_name":" 481 ","page_number":485},
  {"content":"\r\n\r\nتفسير ابيات\r\nدر آن هنگام [ كه به جهت انبساط عالى روحى 
  ] يكى از حواس انسانى بند و زنجيرهاى محدوديت خود را باز كرد ، بقيهء حواس نيز تغيير يافته ، چنان كه بارها شدن حس از محدوديتهاى طبيعى مىتواند غير محسوسات را ببيند ، حواس ديگر نيز به پيروى از حس رها شده مىتواند غيب و پشت پردهء طبيعت را دريابند ، [ وضع طبيعت حواس از يكديگر در اين مسئله شبيه به 
  ] گلهء گوسفندان است ، موقعى كه يكى از گوسفندان از جويى پريد ، بقيهء آنها نيز به پيروى همان يك گوسفند از جوى خواهند پريد تو هم اى انسان ، گوسفندان حواست را از بيابان محسوسات بيرون رانده به آن چراگاه كه خدا رويانيده است وارد بساز ، باشد كه در آن چراگاه الهى سنبلها و ريحانها به چرند و به گلزار حقايق رهسپار گردند . در آن موقع هر يك از حواس تو مأمور رسانيدن ساير حواس بر آن بهشت الهى مىگردد [ همان حسها كه كارى جز فعاليتهاى محدود نداشتند ، اين دفعه بر مىگردند و 
  ] اسرار الهى را بدون زبان ظاهرى و بدون احتياج به حقيقت و مجاز گويىهاى معمولى با تو در ميان مىگذارند .\r\n[ ممكن است شما بگوييد : بسيار خوب ، مجاز را كنار مىگذارند ، حقيقت را چرا مورد توجه قرار نمىدهند ؟ جواب شما روشن است ، زيرا 
  ] اين حقايق معمولى قابل تأويل و تفسير است ، چنان كه اين توهمات معمولى مايهء خيالات پا در هوا است اما آن حقيقت كه به طور عين و عيان قابل رويت روحى است گنجايش هيچ تأويلى را ندارد در آن هنگام كه حس طبيعى بندهء حس روحانى تو گشت ، فلك با آن عظمتش از تسليم به تو چاره‌اى ندارد ، زيرا در آن موقع كه حس الهى تو به كار بيفتد ، مغز هستى در اختيار تو قرار مىگيرد ، در اين صورت فلكها و ساير قلمرو هستى كه در مقابل دريافت شدهء حس الهى جز پوست چيز ديگرى نيست در اختيار تو قرار خواهد گرفت . زيرا اين يك اصل است كه هر كس كه صاحب مغز است ، پوست را هم به تبعيت مغز مالك خواهد گشت .\r\n","description":"","footnote":"","page_name":" 482 ","page_number":486},
  {"content":"\r\nاگر در بارهء كاه نزاع و مناقشه‌اى صورت بگيرد ، تو توجه كن ببين دانه ها مال كيست ، كاه هم مال او است . فلك به اين عظمت را كه مىبينى قشر ، و نور روح مغز آن است ، قشر آشكار است و مغز پوشيده است ، مواظب باش كه در تشخيص و بهره بردارى از آن بلغزش نيفتى . جسم انسانى ظاهر است و قابل مشاهدهء همه كس ، اما روح مخفى است ، جسم انسانى مانند آستين ، روحش مانند دست است .\r\nباز عقل از روح مخفىتر است ، به همين جهت است كه حس آدمى بروح نزديكتر است . [ مسلماً مقصود از روح حيات طبيعى است ، چنان كه در بيت بعدى توضيح داده مىشود 
  ] تو وقتى كه حركتى در خود موجود مىبينى ، فوراً مىدانى كه آن موجود زنده است ، اما به مجرد حركت حياتى نمىتوان گفت : آن موجود عقل دارد ، تا اين كه كارهاى موزون و عقلانى از او صادر شود ، و آن جنبش ناچيز مانند مس را طلا نمايد . كارهاى عضلانى كه به طور مناسب صورت مىگيرد و موجب مىشود كه بدانى كه عقلى در آن شخص وجود دارد .\r\nروح وحيى [ كه يك انسان را شايستهء وحى مىكند 
  ] از عقل نيز مخفىتر است ، زيرا ، روح و حيى امر غيبى و از ما وراى طبيعت سرچشمه مىگيرد . ( 1 )  عقل پيامبر اكرم را همه كس درك مىكرد ، اما روح وحى او را هر كسى نمىشناخت . همان روح وحيى هم آثار مناسبى دارد كه آن آثار مناسب مىتواند روح وحيى آثار بىنظير دارد ، گاهى شكل جنون ، گاه ديگر شكل حيرت به خود مىگيرد . اين پديده ها چيزى نيست كه قابل درك عقلانى باشد ، بلكه تا كسى خود داراى روح وحيى نباشد ، آنها را نمىتواند درك كند . به عنوان مثال مىتوان آثار مناسب روح خضر عليه السلام\r\n","description":"","footnote":" ( 1 ) جلال الدين در بارهء عقل و روح در ابيات فوق روشى پيش گرفته است كه احتياج به توضيح دارد و ما در مجلدات آينده به طور مشروحتر آن را تحت عنوان « عقل جزئى و كلى » « عقل جزء و عقل كل » توضيح خواهيم داد . . ","page_name":" 483 ","page_number":487},
  {"content":"\r\nرا در نظر بگيريد كه چون موسى عليه السلام حال درونى خضر را نداشت ، لذا عقل موسى عليه السلام نتوانست آنها را مشاهده نمايد ، بدين جهت كارهاى خضر براى موسى نامناسب مىنمود .\r\nآن جا كه عقل شخصى مانند موسى عليه السلام در مرحله‌اى از غيب نتواند وارد شود اى مرد ارجمند ، عقل آدمهاى موش صفت تكليفش روشن است . آرى :\r\n\r\nجايى كه عقاب پر بريزد\r\nاز پشهء لاغرى چه خيزد ؟\r\n\r\nعلوم تقليدى از آن جهت كه براى فروش است ، لذا موقعى كه مشترى پيدا مىكند ، بر افروخته تر مىگردد . اما مشترى علوم حقيقى خود حق تعالى است ، لذا خواه ظاهر زيبايى داشته باشد يا نه ، بازارش دايماً رواج و پر رونق مىباشد .\r\nدر آن خريد و فروش كه يك طرف معامله خود خداوند است ، فروشنده مهر بر لب نهاده و سر مست و مخمور مشغول معامله با خريدار بىنهايت است ، بنگر بفرمودهء خداوند « الله اشترى » درسى كه آدم عليه السلام تعليم مىدهد ، مشتريانش ديو و شيطان نيست بلكه فرشتگانند كه خريدار دروس الهى او مىباشند درس آدم به فرشتگان چه بوده است ؟ اسماء و حقايقى بود كه خدا به آدم تعليم فرموده ، سپس دستور مىدهد كه اى آدم اسرار حق را در آن دروس به فرشتگان باز گو كن .\r\nآنان كه مانند شيطان كوتاه نظرند و در بوقلمون صفتى غرق گشته و ثبات قدم ندارند به نظر من مانند موش هستند ، من آنها را موش مىخوانم ، زيرا جايگاه آنان زير خاكهاى تيرهء طبيعت است . اين موشها سوراخها و راه ها را مىشناسند ، اما در زير خاك . به همين جهت است كه اگر نگاه كنيد خواهيد ديد . زير خاك را از هر طرف چاك زده و شكافته‌اند .\r\nنفس موش تنها مىخواهد لقمه‌اى را به دست بياورد . و مناسب همين احتياج ، حسى به او داده شده است .\r\nاين قضيه از آن اصل ناشى شده است كه خداوند همواره مطابق احتياج ،\r\n","description":"","footnote":"","page_name":" 484 ","page_number":488},
  {"content":"\r\nچيزى را به كسى مىدهد .\r\nاگر جهان گستردهء هستى احتياجى به زمين نداشت ، خداوند رب العالمين زمين را نمىآفريد . همين زمين مضطرب اگر احتياج به كوه هاى بلند و باشكوه نداشت ، آنها را روى زمين قرار نمىداد .\r\nاگر افلاك به هفت آسمان نيازمند نبود ، خداوند آنها را از نيستى به هستى نمىآورد . آفتاب و ماه و اين همه ستارگان را بدون احتياج قلمرو هستى به وجود نياورده است - در نتيجه كمند هستىها كه باعث سرازير شدن آنها از نيستى به هستى مىشود ، همان احتياج است . همواره به قدر احتياج براى انسان وسيله ايجاد مىگردد . و به طور كلى عطاياى خداوندى به قدر احتياج است .\r\nپس اى انسان نيازمند بكوش تا در راه وصول به كمال بر نيازمندىهاى خود بيفزا ، باشد كه درياى جود الهى از روى كرم بجوشد . اين گدايان سر راه و اين مبتلايان بىنوا احتياج خود را به مردم مىنمايانند ، كورى و شلى و بيمارى و درد خود را نشان مىدهند تا رحم و عطوفت مردم را تحريك كنند .\r\nهيچ تا كنون ديده‌ايد كه كسى بگويد : چون من داراى مال و انبار متاع و سفره هستم ، به من چيزى بدهيد ؟ شما مىبينيد كه خداوند براى موش كور چشم بينا نداده است ، اين براى آن است كه موش كور احتياجى به آن ندارد و او مىتواند بدون چشم و بينايى در اين خاك زندگى كند ، اگر موش كور بخواهد از خاك تيره بيرون آيد ، براى دزدى است ، مگر اين كه خداوند وضع طبيعى او را تغيير بدهد ، آن گاه پر و بالى باز كند و به پرواز در آيد و مانند فرشتگان به جانب گردون رهسپار شود ، ديگر اين پرندهء الهى كه موش كور نيست و در هر زمان در گلشن سپاس خداوندى كه او را از خاك تيره نجات داده است مانند بلبلان سحرى صدها ترانه خواهد سرود : كه اى نجات دهندهء من از وصف زشت موش كورى اى تبديل كنندهء يك موجود دوزخى به يك پرندهء بهشتى تو آن خدايى كه در قطعهء كوچكى از پيه روشنايى قرار داده ، استخوانى را نيروى شنوائى بخشيده‌اى ، [ تو بودى كه اين موجود\r\n","description":"","footnote":"","page_name":" 485 ","page_number":489},
  {"content":"\r\nناچيز را از خاك پست به گردون بلند هستى به پرواز در آوردى 
  ] آن معانى كه محصول ديدن و شنيدن است سنخيت طبيعى با جسم ندارد . چنان كه نامها و الفاظ تعلق حقيقى به مفاهيم و معانى خويش ندارند . لفظ مانند آشيانه و معنا مانند پرنده است ، جسم انسانى مانند جوى و روح چون آب جارى در آن جوى است . در موقع جريان آب روح ، فكر كه در سطح آن به وجود مىآيد ، بدون خاشاك خوب و زشت كه قابل توجه است نمىباشد .\r\nروح در جريان و استمرار دائمى است ، ولى تو گمان مىبرى كه آن ايستاده و راكد است ، روح در حركت سريع است ، تو گمان مىكنى كه نشسته و معتكف گشته است . اگر عبور آب زلال روح از خاكهاى تيرهء ماده و جسمانيات نبود ، پس اين همه خاشاكها كه نو به نو در سطح آن پديدار مىشود از كجا است ؟ خاشاكى كه در سطح آب جارى روح نمودار مىشود ، صورتهاى فكر است كه با اشكال بكر و تازه در تجدد و نو به نو شدن مىباشد . در روى آب جوى روح آن گاه كه انديشه به جريان مىفتد همراه آن ، خاشاك محبوب و نفرت انگيز نيز بجريان مىفتد . آن چه كه در سطح اين آب روان مىبينى ، پوستهايى است كه از باغ غيبى سرازير شده است . چون كه آب روان از باغ به جوى سرازير مىشود ، لذا مغز اين قشرها را بايستى از خود باغ جستجو كرد .\r\nاگر تو نمىتوانى جريان آب حيات را در درون خويش احساس كنى ، در سير و جريان جوى و نباتات طبيعى تماشا كن ، وقتى كه آب يك جو انبوه تر مىگذرد پوستهايى كه در سطح آن عبور مىكند ، سريع تر مىگذرد . به جهت سرعت حركت آب روان است كه اندوه و غصه در درون مردان الهى دوامى ندارد و در آن موقع كه اين حركت به غايت خود رسيد ، ديگر جز آب در جويبار موجوديت انسانى ( جز روح متحرك ) چيزى وجود نخواهد داشت .\r\n","description":"","footnote":"","page_name":" 486 ","page_number":490},
  {"content":"\r\n\r\nطعنه زدن بيگانه‌اى در شأن شيخى و جواب گفتن مريد شيخ او را\r\n\r\n( ( 3303 ) ) آن يكى يك شيخ را تهمت نهاد\r\nكو بد است و نيست بر راه رشاد\r\n( ( 3304 ) ) شارب خمر است و سالوس و خبيث\r\nمر مريدان را كجا باشد مغيث\r\n( ( 3305 ) ) آن يكى گفتش ادب را هوش دار\r\nخرد نبود اين چنين ظن بر كبار\r\n( ( 3306 ) ) دور از او و دور از اوصاف او\r\nكه ز سيلى تيره گردد صاف او\r\n( ( 3307 ) ) اين چنين بهتان منه بر اهل حق\r\nكاين خيال توست بر گردان ورق\r\n( ( 3308 ) ) اين نباشد ور بود اى مرغ خاك\r\nبحر قلزم را ز مردارى چه باك\r\n( ( 3309 ) ) نيست دون القلتين و حوض خرد\r\nكش تواند قطره‌اى از كار برد\r\n( ( 3310 ) ) آتش ابراهيم را نبود زيان\r\nهر كه نمروديست گو مىترس از آن\r\n( ( 3311 ) ) نفس نمرود است و عقل و جان خليل\r\nروح در عين است و نفس اندر دليل\r\n( ( 3312 ) ) اين دليل راه رهرو را بود\r\nكو به هر دم در بيابان گم شود\r\n( ( 3313 ) ) واصلان را نيست جز چشم و چراغ\r\nاز دليل و راهشان باشد فراغ\r\n( ( 3314 ) ) گر دليلى گفت آن كرد وصال\r\nگفت بهر فهم اصحاب جدال\r\n( ( 3315 ) ) بهر طفلى نو پدر تىتى كند\r\nگر چه عقلش هندسهء گيتى كند\r\n( ( 3316 ) ) كم نگردد فضل استاد از علوم\r\nگر الف چيزى ندارد گويد او\r\n( ( 3317 ) ) از پى تعليم آن بسته دهن\r\nگويد او حطَّى و هوّز كلمن\r\n( ( 3318 ) ) در زبان او ببايد آمدن\r\nاز زبان خود برون بايد شدن\r\n( ( 3319 ) ) بس همه خلقان چو طفلان ويند\r\nلازم است اين پير را در وقت پند\r\nآن مريد شيخ بد گوينده را\r\nآن به كفر و گمرهى آكنده را\r\nگفت تو خود را مزن بر تيغ تيز\r\nهين مكن با شاه و با سلطان ستيز\r\nحوض با دريا اگر پهلو زند\r\nخويش را از بيخ هستى بر كند\r\n\r\n","description":"","footnote":"","page_name":" 487 ","page_number":491},
  {"content":"\r\n\r\nنيست بحرى كو كران دارد كه تا\r\nتيره گردد او ز مردار شما\r\n( ( 3320 ) ) كفر را حدّ است و اندازه بدان\r\nشيخ و نور شيخ را نبود كران\r\n( ( 3321 ) ) پيش بىحدّ هر چه محدود است لاست\r\nكل شيئى غير وجه الله فناست\r\n( ( 3322 ) ) كفر و ايمان نيست آن جايى كه اوست\r\nز انكه او مغز است و اين دو رنگ و پوست\r\n( ( 3323 ) ) اين فناها پردهء آن وجه گشت\r\nچون چراغى خفته اندر زير طشت\r\n( ( 3324 ) ) پس سر اين تن حجاب آن سراست\r\nپيش آن سر اين سر تن كافر است\r\n( ( 3325 ) ) كيست كافر ؟ غافل از ايمان شيخ\r\nچيست مرده ؟ بىخبر از جان شيخ\r\n( ( 3327 ) ) جان ما از جان حيوان بيشتر\r\nاز چه ؟ ز ان رو كه فزون دارد خبر\r\n( ( 3328 ) ) پس فزون از جان ما جان ملك\r\nكو منزه شد ز حس مشترك\r\n( ( 3329 ) ) وز ملك جان خداوندان دل\r\nباشد افزون تو تحيّر را بهل\r\n( ( 3330 ) ) ز ان سبب آدم بود معبودشان\r\nجان او افزونتر است از بودشان\r\n( ( 3331 ) ) ور نه بهتر را سجود دونترى\r\nامر كردن هيچ نبود در خورى\r\n( ( 3332 ) ) كى پسندد عدل و لطف كردگار\r\nكه گلى سجده كند در پيش خار\r\n( ( 3333 ) ) جان چو افزون شد گذشت از انتها\r\nشد مطيعش جان جمله چيزها\r\n( ( 3334 ) ) مرغ و ماهى و پرى و آدمى\r\nز انكه او بيش است و ايشان در كمى\r\n\r\n","description":"","footnote":"","page_name":" 488 ","page_number":492},
  {"content":"\r\n\r\n\r\n( ( 3308 ) ) اين نباشد ور بود اى مرغ خاك\r\nبحر قلزم را ز مردارى چه باك\r\n( ( 3309 ) ) نيست دون القلتين و حوض خرد\r\nكش تواند قطره‌اى از كار برد\r\n\r\nآيا عظمت روح آدمى به درجه‌اى مىرسد كه خطاها تأثيرى در آن نداشته باشد ؟\r\nآيا چنين است كه عظمت روح آدمى بمرتبه‌اى مىرسد كه در ما فوق تأثيرات معمولى خطاها قرار مىگيرد ؟ جلال الدين در ابيات فوق جواب مثبت به اين مسئله مىدهد . مىگويد : روح مرد الهى اقيانوس بىكرانى است كه افتادن يك مردار در آن هيچ تأثيرى نمىبخشد .\r\nاين اقيانوس بىكران است و آب اندكى نيست كه كمتر از دو كوزه بوده باشد ، روح مرد الهى حوض كوچك هم نيست ( 1 )  كه يك قطرهء آلوده آن را بيالايد ، يا كم شدن يك قطرهء ناچيز تأثيرى در آن داشته باشد .\r\nاين مطلب را كه جلال الدين به طور مطلق جواب مثبت مىدهد ، به نظر صحيح نمىرسد .\r\n","description":"","footnote":" ( 1 ) قلة در لغت عربى به معناى كوزه بزرگ است . در بعضى از روايات مربوط به مقدار كُر همين كلمه به قرار ذيل به كار برده شده است : « إذا كان الماء قدر قلتين لم ينجسه شيئى » . . ( وقتى كه آب به مقدار دو قله بوده باشد چيزى او را نجس نمىكند ) . . از ابن دريد لغت دان معروف نقل شده است كه : ظرفيت يك قله پنج مشك آب است . وسائل الشيعة ، ج 1 ، ص 123 . . در لسان العرب - ابن منظور مقادير مختلفى براى قله نقل شده است . . ","page_name":" 489 ","page_number":493},
  {"content":"\r\nاولا - اگر چنين است ، مرد الهى بايستى بتواند جرئت نموده نه يك مردار ، بلكه صدها مردار را هم به اقيانوس بىكران روحش بيندازد و چنين استدلال كند كه من دريا شده‌ام ، ديگر چيزى مرا آلوده نمىكند همه مىدانيم كه تعمد در گناه ، پليدى گناه را افزايش مىدهد .\r\nثانياً - مگر جلال الدين بارها با اشكال مختلف به ما نگفته است كه :\r\n« حسنات الابرار سيئات المقربين » ( نكو كارىهاى مردمان نيكو ، براى انسانهاى مقرب گناهانى شمرده مىشود ، ) مگر چنين نيست كه مىگويند :\r\n\r\nدانه‌اى در صيدگاه عشق بىرخصت مچين\r\nكز بهشت آدم به يك تقصير بيرون مىكنند\r\n\r\nمگر اصل تأثير و تأثر در مورد كارهاى انسانى يك اصل ضرورى نيست ؟ آرى\r\n\r\nاين جهان كوه است و فعل ما ندا\r\nسوى ما آيد نداها را صدا\r\n\r\nبلى مطلبى كه در اين مورد مىتوان گفت ، دو موضوع است :\r\nاول - به مجرد صدور يك اشتباه ، حتى يك خطاى عمدى از يك مرد الهى نبايستى در بارهء او قضاوت مطلق نموده محكومش ساخت ، زيرا توجه روح بزرگ به اشتباه و خطا سريع تر و جبرانش بىنياز از تذكر ديگران است .\r\nدوم - انسان هر اندازه هم كه به عظمت و رشد روحى برسد ، بالاخره انسان است و خالى از اشتباه و خطا نخواهد بود . لذا به مجرد صورت گرفتن يك اشتباه يا يك خطا ، نبايستى پروندهء انسان خطا كار را بسته و از مقام والايش سر نگون بسازند .\r\n","description":"","footnote":"","page_name":" 490 ","page_number":494},
  {"content":"\r\n\r\n\r\n( ( 3311 ) ) نفس نمرود است و عقل و جان خليل\r\nروح در عين است و نفس اندر دليل\r\n( ( 3312 ) ) اين دليل راه رهرو را بود\r\nكو به هر دم در بيابان گم شود\r\n\r\nمادامى كه در راه هستيد ، به دليل و راهنما نيازمند مىباشيد\r\nدر دو بيت فوق جلال الدين دو مضمون را بيان كرده است كه در ابيات گذشته هر دو را در شكل ديگرى گفتگو كرده بود . اين دو مطلب عبارت است از :\r\nاول - احتياج به دليل رابطهء مستقيم با عدم وصول به مقصد دارد .\r\nدوم - نفس انسانى دايماً در پى دليل است ، در صورتى كه روح همواره در خود عين و در مقصد مستغرق است .\r\nمطلب اول - از نظر منطق علمى و فلسفى و دريافتهاى وجدانى كاملًا صحيح است ، زيرا حقيقت دليل جز يك محرك به سوى مقصد چيز ديگرى نيست .\r\nاين مطلب جاى ترديد نيست ، آن چه كه مورد اهميت است ، دو موضوع است .\r\nالف - آيا مىتوان فردى از انسان را يافت كه نيازى به دليل نداشته باشد ؟ به نظر مىرسد چنين انسانى در هيچ يك از دورانها پيدا نشده و در آينده هم مادامى كه سازمان وجودى انسان و جهانى كه در مقابل ديده گانش گسترده شده است به همين وضع بوده باشد كه مىبينيم ، فردى پيدا نخواهد شد كه آن چنان به كمال فعلى برسد كه از همه جهات با همه موجوديتش تمام مقاصد ممكن را در خود دريابد اين موجود انسانى نيست ، بلكه موجود برترين ( خدا ) است كه مطلق و كمال بىنهايت از آن او است .\r\nجلال الدين اين مسئله را در مثنوى بارها متذكر شده است :\r\n\r\nمن غلام آن كه او در هر رباط\r\nخويش را و اصل نداند بر سماط\r\n\r\nمقصدهاى نسبى كه زندگانى ما را تشكيل مىدهد و احتياج ما را از دليل\r\n","description":"","footnote":"","page_name":" 491 ","page_number":495},
  {"content":"\r\nمرتفع مىسازد ، غير از كمال مطلق است كه هرگز به يك انسان حاصل نخواهد گشت لذا نياز ما به دليل در زمينهء اصلى موجوديت ما ادامه خواهد داشت . ( 1 )  ب - دليل انواع گوناگون دارد كه رسانيدن به مقصد مختلف مىباشند . مانند 1 - قياسات ارسطويى .\r\n2 - اصول و استدلالهاى رياضى ( اين دو نوع دليل از نظر ربط دادن ذهن جوينده با نتيجه مختلف مىباشند ) 3 - توجيهات ذهنى - اين قسم از ادله گاهى بعنوان دليل التفات معرفى مىشوند . كارى كه اين نوع دلايل انجام مىدهند ، آن نيست كه يك عده واحدهاى روشن را در مقابل درك انسانى قرار داده و با ترتيب معينى به سوى مقصد رهسپارش كنند ( مانند كارى كه قياسات ارسطويى و استدلالهاى رياضى انجام مىدهند ) ، بلكه كار اين دلايل تنها اين است كه موانع را از سر راه انسان تا به مقصد بر مىدارند .\r\nمانند اين كه شما مىخواهيد شخصى را به وجدان خودش دلالت كنيد . او مىگويد : آيا مقصودتان از وجدان ديدن رنگهاى خارجى است ؟ مىگوييد : نه ، زيرا - ديدن رنگها و اشكال خارجى كار چشم است . آيا شنيدن و چشيدن و لمس كردن و\r\n","description":"","footnote":" ( 1 ) ممكن است توهّم شود كه چون كمال مطلق غير قابل وصول است ، لذا اصل دليل جويى براى آن هم منتفى مىگردد ، زيرا موضوعى كه براى بشر قابل وصول نيست ، نمىتواند مقصدى براى او باشد ، تا در جستجوى دليلش بر آيد . . پاسخ به اين توهّم اين است كه ما دو نوع كمال داريم كه يكى را كمال مطلق و ديگرى را كمال اعلى مىناميم . . كمال مطلق چنان كه گفتيم : از آنِ خدا بوده و براى هيچ موجودى نمىتواند مقصد تلقى شود . . اما كمال اعلى عبارت است از يك جريان بىنهايت كه هر نقطه‌اى از آن يك مقصد نسبى است . دريافت مطلوبيت اين جريان و انتساب به بىنهايت فوق ، يعنى خدا ، مقصد مطلق انسانى است كه براى بشر وصول به آن به عنوان وصول به مقصد ممكن بوده و از دليل بىنياز مىگردد . . ","page_name":" 492 ","page_number":496},
  {"content":"\r\nبو كردن است ؟ مىگوييد : نه . هيچ يك از اينها نيست . سپس از يك به يك از فعاليتهاى مغزى مىپرسد ، مثلًا مىگويد : آيا وجدان عبارت است از درك كليات ؟ مىگوييد : نه . درك كليات وجدان نيست . . . بدين سان تمام معلومات و محتملات او را در بارهء تطبيق وجدان به دركهاى برونى و درونى منفى مىكنيد ، سپس مىگوييد : بار ديگر دقت كن ، ببين : دريافت ديگرى در خود احساس مىكنى يا نه ؟ او به انديشه فرو مىرود . شما بر او سبقت گرفته ، مىگوييد : درست دقت كن : آيا غير از آن دركهاى درونى و برونى كه به من شمردى ، دريافت ديگرى دارى يا نه ؟ اگر پس از كنار زدن آن دركها بتواند مغز خود را بيك نقطه متمركز نموده بگويد : بلى ، احساس مىكنم كه گاهى پس از ارتكاب جرم و گناه خودم را سرزنش مىكنم . شما مىپرسيد : آيا اين سرزنش كننده يكى از حواس برونى شما مانند چشم و گوش است ؟ خواهد گفت : نه . شما مىگوييد : آيا اين همان فعاليت مغزى است كه كليات را مىسازد و در اعداد و اصول رياضى تصرف مىكند ؟ مىگويد : نه ، آن گاه نتيجه مىگيريد كه آن نيروى سرزنش كننده وجدان شما است .\r\nدر اين روش دلالت ، شما كارى كه كرده‌ايد فقط موانع را از سر راه طرف گفتگويتان برداشته‌ايد ، نه اين كه مانند قياسات ارسطويى يا اصول رياضى واحدهاى روشنى را با ترتيب منطقى بر نهاده به مقصد معينى رسيده‌ايد . به نظر ما برهان وجوبى يا كمالى دكارت در بارهء اثبات خدا ، از همين نوع دليل توجيهى است چنان كه در مجلدات آينده مشروحا متذكر خواهيم گشت . از همين نوع است استدلالهاى حدسى و استشمام كه در فقاهت و قضاوت و مسائل سياسى مشاهده مىشود .\r\nمطلب دوم - جلال الدين مىگويد : نفس انسانى غوطه ور در دليل و استدلال بوده و روح او عين و مقصد را مىيابد . اين جمله معناى روشنى ندارد ، زيرا نفس به آن معنى كه در مقابل روح قرار مىگيرد ، نه اهل استدلال است و نه مبدا و مقصد ، بلكه نفس داراى تمايلات حيوانى بوده اشباع آن را به طور جدى مىخواهد ، اگر چه براى اشباع\r\n","description":"","footnote":"","page_name":" 493 ","page_number":497},
  {"content":"\r\n\r\n\r\nتمايلات نفس ، مغز هم با تمام قواى خود به فعاليت موافق بپردازد ، تصورات و تصديقات را تنظيم نموده استدلال به راه بيندازد . مگر بگوييم كه نفس هنگامى كه در موجوديت انسانى پيروز شود ، تمام فعاليتهاى مغزى را تحت سلطه خود قرار داده گويى : همهء اجزاى وجودى انسان ، نفس يا اجزاء و يا مستخدمين نفس مىباشند . اما اين كه مىگويد ، روح آدمى در خود مقصد و عين است ، آن سطح عميق روح را مىگويد كه پس از عبور معلومات از وسايط حس و عقل و دريافت ، روح خود را مالك آنها يا آنها را در خود مىبيند . اين مطلب صحيح و قابل دريافت درونى است و بعبارت ديگر مىتوان گفت : پس از حصول علم ، نوبت معرفت فرا مىرسد و پس از معرفت نوبت چشيدن و دريافت ، سپس مرحلهء مالكيت روح فرا مىرسد ، در اين مرحله كه مىتوان آن را عين اليقين هم ناميد ، وحدتى ميان روح و موضوع دريافت شده ايجاد مىشود ، لذا مسئلهء دليل و احتياج به آن به كلى منتفى مىگردد .\r\n\r\n( ( 3320 ) ) كفر را حدّ است و اندازه بدان\r\nشيخ و نور شيخ را نبود كران\r\n( ( 3321 ) ) پيش بىحدّ هر چه محدود است لاست\r\nكل شىء غير وجه الله فناست\r\n\r\nمحدود در مقابل نامحدود ، متناهى در مقابل نامتناهى\r\nجلال الدين در دو بيت فوق دو مسئلهء مهم را مطرح كرده است :\r\nمسئله يكم - كفر و تبه كارى محدود است ، ولى موجوديت روحانى انسان و نورانيت او نامحدود است ،\r\nلذا اگر از يك مرد الهى كفرى بروز كند ، اهميتى ندارد ، زيرا محدود در مقابل نامحدود چيز قابل توجهى نيست . در اين مسئله جلال الدين به خطاى بزرگى مرتكب شده است ، و مانند مضمون ابيات گذشته نيست كه گفته بود :\r\n\r\nاين چنين بهتان مَنِه بر اهل حق\r\nكاين خيال توست بر گردان ورق\r\n\r\n","description":"","footnote":"","page_name":" 494 ","page_number":498},
  {"content":"\r\n\r\n\r\nاين نباشد ور بود اى مرغ خاك\r\nبحر قلزم را ز مردارى چه باك\r\n\r\nزيرا مىتوانيم بگوييم : مقصود جلال الدين از كلمهء مردار كه در درياى پهناور تأثير ندارد ، اشتباه و خطا كارى يك انسان است نه كفر به خداى عز و جل . ولى در دو بيت فوق صريحا مىگويد : اگر شيخ كفر هم بورزد ، به جهت عظمت روحى كه دارد . مهم نيست آيا مطابق عقل و وجدان و منابع معتبر اسلامى كفر آن پديده نيست كه روح انسانى را تباه مىسازد ؟ ؟ مخصوصا از كسى كه مراتب عاليهء رشد روحانى را به دست آورده باشد ، هر چه كه يك انسان به جهت تزكيهء نفس و معرفت از درجات پس انسانى فاصله بگيرد و به اعتلاى روحانى نزديك تر شود ، تا به كلى همهء آن رشد روحانى و تزكيهء نفس و معرفت تباه نشود به پستى كفر سقوط نمىكند و بعبارت يكى از نويسندگان مشهور : براى اين كه يك انسان دانا و تكامل يافته دست به خودكشى بزند ، بايستى تمام بلندى و عظمتها را كه به آن صعود كرده است ناديده بگيرد و از قلهء مرتفع آن عظمتها خود را بپايين بيندازد ، فقط راهى كه براى تصحيح سخن جلال الدين مىماند اين است كه بگوييم : مقصود او كفر واقعى نيست كه باعث سقوط حتمى مرد الهى است ، بلكه گفتار يا كردارى از شيخ سر مىزند كه مردم عامى حقيقت آن را درك نكرده گمان مىكنند كه او كفر مىورزد .\r\nمسئلهء دوم - محدود در مقابل نامحدود ، متناهى در مقابل بىنهايت .\r\nسه مفهوم دارد كه در اذهان عمومى به طور فراوان مطرح مىشود و غالباً با يكديگر اشتباه مىشوند :\r\n1 - غير قابل شمارش .\r\n2 - نامحدود .\r\n3 - بىنهايت .\r\nبايستى ميان اين سه مفهوم تفاوت اساسى در نظر بگيريم . غير قابل شمارش آن كميتها را مىگويند كه اعداد معمولى كه در زندگانى انسان با نامهاى معين به كار مىروند قابل تطبيق به آن كميتها نيست ، مانند شمارش بالاتر از نوليون . ممكن است ده ها صفر ديگر به عدد نوليون اضافه شود ، و با عينك رياضى هم مورد محاسبه\r\n","description":"","footnote":"","page_name":" 495 ","page_number":499},
  {"content":"\r\nقرار بگيرد ، ولى غالباً اين ارقام طولانى را غير قابل شمارش مىدانند . مانند قطرات يك دريا ، ريگهاى يك بيابان و . . . نامحدود در مقابل محدود يك امر نسبى است : مثلًا يك خط مستقيم كه ابتدا و انتهاى آن مشخص است در مقابل يك دايره محدود است و دايره در مقابل آن خط مستقيم نامحدود مىباشد ، زيرا از نظر ابتدا و انتها كه در دو نقطه مشخص دايره تعيين گردد ، وجود حقيقى ندارد . همچنين است كميتهاى فوق العاده زياد و كيفيتها در مقابل كميتهاى معمولى . مثلًا يك قطعه از زمان در مقابل ميلياردها قرون و اعصار ، غالباً محدود تلقى مىشود . كيفيتها چون به كلى يا از بعضى از جهات از مقوله كميت خارجاند ، لذا مىتوان آنها را نامحدود معرفى كرد ، به اين معنى كه از جريان واحدهاى كمى و حقيقى بدور مىباشند .\r\nبه طور كلى ملاك محدوديت و نامحدوديت در تشخص و عدم تشخص است و اين يك امر كاملًا نسبى است .\r\nاما متناهى و بىنهايت ، اين دو مفهوم در مسائل رياضى و فيزيك نظرى و فلسفه به طور فراوان مورد بحث و تفسير قرار مىگيرد . متناهى كميتى را گويند كه : فى نفسه داراى حد و مرزى بوده باشد ، اگر چه از نظر زيادى نامحدود بوده باشد . اين مطلبى است كه آلبرت اينشتين در بارهء جهان مىگويد . نظريهء او چنين است كه جهان بىنهايت نيست و متناهى است و در عين حال نامحدود ، يعنى نمىتوان براى اين جهان حدود معينى از نظر كميت مشخص نمود ، ولى بنا به اصول فيزيك كيهانى جهان نمىتواند بىنهايت بوده باشد .\r\nبىنهايت از حيث انعكاسات معمولى در اذهان ، يك مفهوم متداول و مورد استعمال همگان قرار مىگيرد . در قلمروهاى غير علمى و فلسفى غالباً بىنهايت با نامحدود مشتبه مىشود . گفته مىشود : بىنهايت متشكرم ، در آن كتابخانه بىنهايت كتاب وجود دارد ، آن شخص را كه من ديدم ثروت بىنهايت دارد . ديروز آن مرد را ديدى ؟ آن مردى است كه از حماقت بىنهايت برخوردار است و . . . اين بىنهايتها به معناى خارج\r\n","description":"","footnote":"","page_name":" 496 ","page_number":500},
  {"content":"\r\nاز شمارش معمولى بالنسبه به آن موضوع ، به معناى نامحدود است و اما در قلمروهاى علمى و فلسفى ، به طور كلى مىتوان گفت : بىنهايت سازى يكى از خاصيتهاى شگفت انگيز مغز ما است كه به كمك عينك رياضى بروز مىكند ، بعيد نيست كه وقتى ذهن انسانى بسبب افزايش كميت نمىتواند يا نمىخواهد به افزودن بيشتر در بارهء يك كميت بپردازد ، يك حالت كيفى در ذهن او نمودار مىشود كه مفهومى جز منفى شدن حدود مثبت كميت ندارد . اين يكى از مواردى است كه كميت به كيفيت تبديل مىگردد ، يا دنبال كميت كيفيت بروز مىكند ، مانند تمايل و اراده كه پس از آن كه شدت يافت مبدل به تصميم يا در دنبالش تصميم را مىآورد .\r\nاگر چيزى بخواهد وجود پيدا كند مشخص و داراى تعين است و تشخص و تعين با بىنهايت به تناقض مىانجامد ، به همين جهت است كه مىگوييم : موضوع بىنهايت يكى از موارد اشتباه برون ذات و درون ذات ( ذهن و خارج ) ، ( اوبژگتيو و سوبژگتيو ) مىباشد . اگر بخواهيد بىنهايت را فرض كنيد بايستى آن بىنهايت يك واحد حقيقى بوده باشد و الا اگر بخواهيد حقايق متكثرى را بىنهايت فرض كنيد با تناقض روبرو خواهيد گشت ، زيرا هى كى از حقايق متكثر حقيقت ديگر را محدود مىسازد و لذا اگر فراموش نكرده باشيد ، اين اصلها را بارها ديده‌ايد كه براى اين كه دو حقيقت داشته باشيد ، بايستى به طور جبر ذهنى و طبيعى دو محدود فرض كنيد . باز اگر بگوييد : چه مانعى دارد كه بىنهايت از حقايق محدود متشكل شود ، بايستى در نظر داشته باشيد كه حقايق خارج از شمارش معمولى را با كشيدن يك امتداد موهومى ( كه ساخت مغز است ) بدنبال آخرين حقيقتى كه در ذهن مجسم ساخته‌ايد ، بىنهايت ناميده‌ايد . بىنهايت خدا است و جز او بىنهايت وجود ندارد .\r\nاما اين كه جلال الدين مىگويد : محدود در مقابل نامحدود چيزى نيست ، اگر مقصودش همين ظاهر عبارتش باشد ، مطلب شعرى است و اما اگر منظورش متناهى واقعى در مقابل بىنهايت واقعى كه خدا است ، بوده باشد كاملًا صحيح است ، ولى مربوط به موضوع شيخ و كفر او نمىباشد .\r\n","description":"","footnote":"","page_name":" 497 ","page_number":501},
  {"content":"\r\n\r\n\r\n\r\n\r\n( ( 3323 ) ) اين فناها پردهء آن وجه گشت\r\nچون چراغى خفيه اندر زير طشت\r\n\r\nپديده هاى فانى حجاب وجه الله است\r\nممكن است منظور جلال الدين از « فناها » كه پرده و حجاب وجه الله است ، پديده هاى كفر و ايمان بوده باشد ، در اين صورت بايد گفت : پديدهء ايمان حقيقى كه جز طريق سلوك الى الله و تقرب به وجه الله چيزى نيست ، چگونه مىتواند حجاب وجه الهى بوده باشد ، به ضافهء اين كه اين مطلب با آن چه كه جلال الدين ده ها بار در مثنوى متذكر شده است ( ايمان و دين حقيقى است كه انسان را تا بارگاه قرب ربوبى رهنمون مىشود ) تناقض پيدا مىكند و ممكن است جلال الدين يك اصل كلى را بگويد و آن اين است كه اشياء فانى و دل بستن به آنها سد راه به سوى وجه الله است و اين مطلب كاملًا صحيح و مورد تذكر تمام پيامبران عظام و مصلحين دل سوز عالم بشر است .\r\n\r\n( ( 3324 ) ) پس سراى تن حجاب آن سراست\r\nپيش آن سر اين سر تن كافر است\r\n\r\nسر بدن مادى شما حجاب سر روحانى شما است\r\nاين تفكيك ميان دو جنبهء مادى و روحانى انسان مطلب صحيح است و حقيقتا مقتضيات مادى انسان همواره در سقوط به عالم خاك است ، زيرا آن مقتضيات جلوه ها و موجهاى خاك است ، در صورتى كه مقتضاى نيروى روحانى ما اعتلا و تكامل به مقامات عالى انسانيت است و آن جنبهء روحانى است . اين حقيقتى است كه همهء انسان شناسان و انسان دوستان ابراز داشته‌اند .\r\nتفسير ابيات\r\nيك شخص بيگانه از مراتب معرفت ، يك مرد الهى را متهم ساخته مىگويد : او بد است و در راه رستگارى گام بر نمىدارد ، او مىگسار و حقه باز و خبيث است ،\r\n","description":"","footnote":"","page_name":" 498 ","page_number":502},
  {"content":"\r\nبا اين وصف چگونه مىتواند پناه دهندهء ارادتمندان و پيروانش باشد ؟ يكى از مريدان شيخ در پاسخ او مىگويد : قانون ادب را مراعات كن ، بد گمانى در حق بزرگان چيز كوچكى نيست . اين تهمتهاى نارواى تو از شيخ و اوصاف او بسيار به دور است ، مگر آب زلال روح شيخ چيزى است كه با اين گرد پاشىهاى تو تيره گردد ؟ چنين بهتانها را بر اهل حق و حقيقت روا مدار ، خيالاتى است كه مغز ترا به خود مشغول ساخته است ، ورق مشاهدات سطحى خويش را بر گردان چنين نيست كه تو مىگويى ، [ او اهل مىگسارى و حقه بازى نيست 
  ] اگر همچنين چيزى از او ديده‌اى ، اى مرغ ناچيز خاكى دست و پاچه مشو ، شيخ درياى بىكرانى است كه يك مردار ناچيز نمىتواند تأثيرى در او داشته باشد . روح شيخ درياى بىكران لست نه كمتر از دو كوزه و به مقدار يك حوض كوچك ، تا سبب در آميختن با يك قطره ناپاك آلوده شود .\r\nآتش به هر جا كه بفتد زبانه مىكشد و هر چه كه در آن جا است تباه مىكند ، اما به ابراهيم خليل اثرى نمىكند . برو به نمرود و نمروديان بگو كه از آتش و شعله هاى ان بر حذر باشند نه به ابراهيم . نفس امارهء آدمى همان نمرود كافر است و عقل و جانش ابراهيم خليل عليه السلام . نفس همواره پاى بند دليل است . روح در عين مقصد غوطه ور مىباشد . اين را هم بدان كه راهرو است كه مادامى كه در راه گام بر مىدارد به دليل نيازمند است ، زيرا مادامى كه در راه است هر لحظه با بيابان ديگرى روبه رو مىشود . آنان كه به مقصد رسيده‌اند بينايى به دست آورده و چراغى از حق و حقيقت فرا راهشان گرفته شده است ، آنان نيازى به دليل ندارند ، زيرا ديگر راه براى آنها مطرح نيست . اگر هم ديدى كه مرد نائل به حق و حقيقت دم از دليل و راه مىزند ، بدان كه براى فهمانيدن مردمى كه عادت به بحث و جدل و مناقشه دارند مىگويد : پدر بزرگ سال هم به طفل نورس خويش تىتى مىگويد . آيا پدر بزرگ سال آن تىتى گفتن را با تمام موجوديتش مىگويد ؟ آيا تمام موجوديت را آن تىتى گفتن مىتواند تفسير نمايد ؟\r\n","description":"","footnote":"","page_name":" 499 ","page_number":503},
  {"content":"\r\nپدر ممكن است فردى باشد كه توانايى محاسبات هندسى تمام دنيا را داشته باشد ، ولى چون با طفلى طرف گفتگو است بايستى مطابق شرايط آن خردسال با او تفاهم نمايد . اگر يك استاد عالى مقام مجبور باشد كه به مخاطب خود جز الف چيز ديگرى نگويد ، از مقام فضل او كاسته نمىشود ، او با همان مقام عالى استادى مجبور است با طفل خردسال براى تفاهم ابجد ، هوز ، حطى ، كلمن بگويد وظيفهء منطقى و جبرى او است كه زبان خود را كنار گذاشته زبان كودكى بگشايد .\r\n[ آرى :\r\n\r\nچون كه با كودك سر و كارت فتاد\r\nپس زبان كودكى بايد گشاد 
  ]\r\n\r\nبراى آن كه كودك از تو علم و فنى ياد بگيرد ، مجبورى كه قيافهء واقعى خود را پوشانيده ، قيافهء كودكى به او نشان بدهى . چون همهء مردم در مقابل يك مرد الهى بزرگ مانند كودكانند ، آن مرد الهى مجبور است كه در موقع پند و تعليم مطابق شرايط ذهنى آنان رفتار كند . مريد شيخ به آن شخص بد گو كه با كفر و گمراهى پر شده بود مىگويد به خودت رحم كن ، وجود خود را به دم شمشير تيز مسپار ، باد قافله\r\n\r\n[ اى مگس عرصهء سيمرغ نه جولانگه توست\r\nعرض خود مىبرى و زحمت ما مىدارى 
  ]\r\n\r\nبياييد با برابر نماياندن آب حوض وجودى خويش با اقيانوس بىكران شالودهء هستى خود را از ريشه خراب نسازيد . اگر موقعى ديديد كه با انداختن يك مردار ناچيز آبى را آلوده كرديد ، بدانيد كه آن آب درياى بىكران نبوده است ، بلكه همان حوض كوچك است كه چند قطرهء ناپاك آن را مىآلايد . كفر پديده‌اى است محدود ، در حالى كه شيخ و نور شيخ بىنهايتى است كه كرانه‌اى بر آن تصور نمىشود . در مقابل نامحدود و نامتناهى هر چه كه محدود و متناهى است در حكم نيستى است ، مگر نمىدانيد : همه چيز جز وجه الله فانى و نابود است . كفر و ايمان دو پديده‌اى است كه به مقام شامخ روح عالى شيخ ( بارگاه خداوندى ) راهيابى ندارد ، زيرا\r\n","description":"","footnote":"","page_name":" 500 ","page_number":504},
  {"content":"\r\nپوست ناچيز و طفيلى راهى به مغز ندارد .\r\nاين پديده هاى فانى حجابى در مقابل وجه الله است ، مانند آن چراغ فروزان كه در زير طشت مخفى گردد .\r\nاين پديده هاى فانى مانند سر يا جنبهء مادى انسان است كه در مقابل سر يا جنبهء روحانى آدمى مانند كافر در مقابل مؤمن است ، اگر بخواهيد معناى كافر را بدانيد ، كافر كسى است كه از ايمان شيخ غفلت مىورزد ، اگر مىخواهيد بدانيد مردهء واقعى كيست ؟ مردهء واقعى كسى است كه از جان شيخ بىاطلاع است . [ شما اولًا معناى جان را بدانيد بعد قضاوت كنيد ، مىدانيد جان يعنى چه 
  ] جان جز آگاهى از حق و حقيقت چيز ديگرى نيست ، هر چه كه آگاهى و هوشيارى بيشتر ، جان افزونتر و عالىتر .\r\nهمه مىدانيم كه جان ما از جان حيوانات عالىتر است ، براى چه ؟ براى آن كه جان ما داراى آگاهى و اطلاعات بيشترى است . به همين ملاك فرشتگان جان عالىتر از ما دارند ، زيرا آگاهى آنها افزونتر از ما است و آنها منزه از جهل و وسيلهء طبيعى انعكاسات علوم ( حس مشترك ) مىباشند و آن چه كه از جان فرشتگان عالىتر و والاتر است ، جانهاى خداوندان دل است ، تو در اين مسئله بىهوده متحير و مردد مباش و به همين جهت بود كه مأمور شدند به آدم عليه السلام سجده كنند و اگر جان آدم از فرشتگان والاتر نبود ، چه معنا داشت كه موجودات عالى يا مساوى با آدم به او سجده نمايند ؟ عدالت و لطف پروردگار بالاتر از آن است كه گلى را به سجده به خار پست مجبور كند . اين حقيقت را هم بدانيد كه موقعى كه جان آدمى به نهايت علو و كمال رسيد جان همه اشياء [ مرغ و ماهى و پرى و آدمى و هر چه تصور كنيد 
  ] مطيع او مىگردد ، زيرا او در مقام و الا و آن موجودات در درجهء پست قرار گرفته‌اند .\r\n","description":"","footnote":"","page_name":" 501 ","page_number":505},
  {"content":"\r\n\r\nبقيهء قصهء ابراهيم بر لب دريا و آن امير مريد\r\n\r\n( ( 3335 ) ) ماهيان سوزن گر دلقش شوند\r\nسوزنان را رشته ها تابع بوند\r\n( ( 3336 ) ) چون نفاذ امر شيخ آن مير ديد\r\nز آمد ماهى شدش و جدى پديد\r\n( ( 3337 ) ) گفت آه ماهى ز پيران آگه است\r\nشه تنى را كاو لعين درگه است\r\n( ( 3338 ) ) ماهيان از پير آگه ما بعيد\r\nما شقى زين دولت و ايشان سعيد\r\n( ( 3340 ) ) پس تو اى ناشسته رو در چيستى\r\nدر نزاع و در حسد با كيستى\r\n( ( 3341 ) ) با دم شير تو بازى مىكنى\r\nبر ملايك ترك تازى مىكنى\r\n( ( 3342 ) ) بد چه مىگويى تو خير محض را\r\nهين ترفع كم شمر آن خفض را\r\n( ( 3344 ) ) مس اگر از كيميا قابل نبد\r\nكيميا از مسّ هرگز مس نشد\r\n( ( 3345 ) ) بد كه باشد ؟ سركشى اندر عمل\r\nشيخ كه بود ؟ عين درياى ازل\r\nبد كه باشد ؟ ظالم ظلمت فزا\r\nشيخ كه بود ؟ عكس انوار خدا\r\nبد چه باشد ؟ آتشى پر دود و سوز\r\nشيخ آب كوثر است اندر تموز\r\n( ( 3346 ) ) دايم آتش را بترساند ز آب\r\nآب كى ترسيد هرگز ز التهاب\r\n( ( 3347 ) ) در رخ مه عيب بينى مىكنى\r\nدر بهشتى خارچينى مىكنى\r\n( ( 3348 ) ) گر بهشت اندر رَوى تو خار جو\r\nهيچ خار آن جا نيابى غير تو\r\n( ( 3349 ) ) مىبپوشى آفتابى در گلى\r\nرخنه مىجويى ز بدر كاملى\r\n( ( 3350 ) ) آفتابى كاو بتابد در جهان\r\nبهر خفّاشى كجا گردد نهان\r\n( ( 3351 ) ) عيبها از رد پيران عيب شد\r\nغيبها از رشك پيران غيب شد\r\n( ( 3352 ) ) بارى ار دورى ز خدمت يار باش\r\nدر ندامت چابك و پر كار باش\r\n( ( 3353 ) ) تا از آن راهت نسيمى مىرسد\r\nآب رحمت را چه بندى از حسد\r\n\r\n","description":"","footnote":"","page_name":" 502 ","page_number":506},
  {"content":"\r\n\r\n\r\n( ( 3354 ) ) گر چه دورى دور مىجنبان تو دم\r\nحيث ما كنتم فولوا وجهكم\r\n( ( 3355 ) ) چون خرى در گل فتد از گام تيز\r\nدم به دم جنبد براى عزم خيز\r\n( ( 3356 ) ) جاى را هموار نكند بهر باش\r\nداند او كه نيست آن جاى معاش\r\n( ( 3357 ) ) حس تو از حس خر كمتر بُد است\r\nكه دل تو زين وحلها برنجست\r\n( ( 3358 ) ) در وحل تأويل رخصت مىكنى\r\nچون نمىخواهى كز آن دل بر كنى\r\n( ( 3359 ) ) كاين روا باشد مرا من مضطرم\r\nحق نگيرد عاجزى را از كرم\r\n( ( 3360 ) ) خود گرفتستت تو چون كفتار كور\r\nاين گرفتن را نبينى از غرور\r\n( ( 3361 ) ) مىبگويند اندرون كفتار نيست\r\nاز برون جوييد كاندر غار نيست\r\nنيست در سوراخ كفتار اى پسر\r\nرفت تا ز ان رو به سوى آب خور\r\n( ( 3362 ) ) اين همىگويند و پندش مىنهند\r\nاو همىگويد ز من كى آگهند\r\n( ( 3363 ) ) گر ز من آگاه بودى اين عدو\r\nكى ندا كردى كه اين كفتار كو\r\nتا كه بر بندند و بيرونش كشند\r\nغافل آن كفتار از اين ريشخند\r\n\r\nآيه\r\n« وَحَيْثُ ما كُنْتُمْ فَوَلُّوا وُجُوهَكُمْ شَطْرَه 2 : 144 . . . » ( 1 )  ( در هر كجا باشيد صورتهاى خود را به طرف آن [ مسجد الحرام 
  ] بر گردانيد . )\r\n\r\n( ( 3364 ) ) مس اگر از كيميا قابل نبُد\r\nكيميا از مس هرگز مس نشد\r\n\r\nاگر يك فرد يا يك جامعه به همان مراتب پست حيوانيت قناعت ورزيد و از كيمياى مربيان عالى مقام بهره بردارى نكرد ، چنان نيست كه كيمياى وجود آن مربيان به پستى گرايد و هم سنخ آن موجودات پست بگردد .\r\n","description":"","footnote":" ( 1 ) سوره بقره ، آيهء 150 . . ","page_name":" 503 ","page_number":507},
  {"content":"\r\n\r\nاين مسئله از آن اصل كلى ناشى مىشود كه اگر براى يك فرد ترقى و اعتلاى صحيح دست داد ، امكان ندارد كه از آن مقام و الا دست بر دارد و رو به سقوط برود زيرا وصول به اعتلا و كمال عالى بدون دريافت مراحل پايين و ارزيابى و اعراض از آنها به هيچ وجه امكان پذير نيست و اين كه گاهى مىبينيم كيميايى بر مىگردد و مس مىشود ، در حقيقت كيميا نماهايى بوده‌اند كه چند صباحى به خود و ديگران امر را مشتبه ساخته بودند .\r\n\r\n( ( 3351 ) ) عيبها از رد پيران عيب شد\r\nغيبها از رشك پيران غيب شد\r\n\r\nآيا مدار صحت و بطلان امور مردان الهى هستند ؟\r\nاگر بگوييم : مدار صحت و بطلان اشياء ، يعنى اين كه بعضى از اشياء صحيح و بعضى ديگر باطل و معيوب هستند مربوط به تشخيص مردان الهى است ، اين سؤال مطرح مىشود كه علت اين كه يك عده مردان الهى شده‌اند و مدار صحت و بطلان اشياء آنها گشته‌اند چيست ؟ اگر به اين سؤال چنين پاسخ داده شود كه خصوصيتى در آن اشخاص وجود دارد كه مقام مزبور را حيازت نموده‌اند ، دوباره در بارهء آن خصوصيت سؤال مىشود كه آيا آن خصوصيت ذاتى آنها است يا اين كه كسب شده است ؟ مسلماً پاسخ اين سؤال اين است كه خصوصيت مزبور ذاتى نبوده ، بلكه در سايهء تزكيهء نفس و تخلق به اخلاق الله به آن مقام و الا رسيده‌اند .\r\nدر اين صورت مىگوييم : پس خصوصيت مزبور به جهت تشخيص حق و باطل و صحيح و معيوب بوده است كه مردان الهى حق و صحيح را گرفته و از باطل و معيوب اجتناب نموده و به مراتب عاليه قدم گذاشته‌اند .\r\nدر نتيجه اين سؤال پيش مىآيد كه آن صحيح و معيوب را كه مردان الهى\r\n","description":"","footnote":"","page_name":" 504 ","page_number":508},
  {"content":"\r\nمراعات نموده‌اند از كجا به وجود آمده و تفكيك كنندهء آن دو چه چيز يا چه كسى بوده است ؟ جوابى جز اين ندارد كه تنها خداست كه :\r\n« فَأَلْهَمَها فُجُورَها وَتَقْواها . » 91 : 8 ( 1 )  ( خداوند تقوا و فجور را به نفس انسانى الهام فرموده است ) .\r\nممكن است مقصود جلال الدين مطلب ديگرى باشد و آن اين كه مرد الهى به جايى مىرسد كه مدار صحت و بطلان امور مىشود ، مانند على بن ابى طالب عليه السلام كه پيامبر در باره اش فرموده است :\r\n« على ميزان الاعمال » .\r\n( على ميزان اعمال است ) .\r\n\r\nتو ترازوى احد خو بوده اى\r\nبل زبانهء هر ترازو بوده اى\r\n\r\nولى بايستى در نظر گرفت كه اولياء الله حتى اگر فرضاً بتوانند به مقام على عليه السلام برسند ، باز نيك و بد براى آنها مطرح بوده و انقسام اشياء به صحيح و باطل براى آنها نيز وجود دارد ، زيرا فرض اين است كه آنان هر اندازه هم به كمال اعلى و اصل شوند ، به كمال مطلق نائل نخواهند گشت ، زيرا كمال مطلق از آن خدا است ، بنا بر اين در گذرگاه بىنهايت بيش از يك مسير الى الله امكان پذير نيست ، اگر چه اشكالش مختلف باشد .\r\nآن مسير مفروض صحيح و جز آن باطل است و اين صحت و بطلان به اختيار اولياء الله نيست و الا معنايى براى سير به كمال بىنهايت تصور نخواهد شد .\r\n","description":"","footnote":" ( 1 ) سوره شمس ، آيهء 9 . . ","page_name":" 505 ","page_number":509},
  {"content":"\r\n\r\n\r\n( ( 3355 ) ) چون خرى در گل فتد از گام تيز\r\nدم به دم جنبد براى عزم خيز\r\n( ( 3356 ) ) جاى را هموار نكند بهر باش\r\nداند او كه نيست آن جاى معاش\r\n\r\nوقتى كه احساس مىكنيد در گل ماديات پست گرفتار شده‌ايد در صدد باز كردن جا در آن گل بر نياييد بلكه بكوشيد تا خود را نجات بدهيد\r\nشايد به جرأت بتوان گفت : اكثريت افراد در هر دوره از تاريخ ، به اين بد بختى گرفتاراند كه وقتى احساس مىكنند كه در تنگناى طرق ماده و سيه چال هوسرانىهاى حيوانيت گرفتار شده‌اند ، زيركىها و هشيارىها به خرج داده و براى خود در آن سيه چالها جاى بيشترى باز مىكنند ، به اين گمان كه جهان وسيع و فراخى براى خود ايجاد كرده‌اند .\r\nبىنوايان كور دل هم كه نتوانسته‌اند در سيه چالهاى زندگى حيوانى براى خود جاى وسيعترى باز كنند ، آن زيركان درنده را قهرمانان بشرى مىنامند ، كتابها براى آنها سياه مىكنند و مجسمه ها مىسازند و نمىدانند كه آن قهرمانان گل و لاى اگر چه به زير خاك رفته‌اند ، ولى سايه ها و عكسهاى موافق اصلشان را در دنبال خود در دسترس هشياران قرار داده‌اند كه با مطالعهء آن عكسها اصلشان را ارزيابى مىكنند .\r\n","description":"","footnote":"","page_name":" 506 ","page_number":510},
  {"content":"\r\n\r\n\r\n( ( 3359 ) ) كاين روا باشد مرا من مضطرم\r\nحق نگيرد عاجزى را از كرم\r\n( ( 3360 ) ) خود گرفتستت تو چون كفتار كور\r\nاين گرفتن را نبينى از غرور\r\n\r\nدريغا ، آيا روزى براى بشريت فرا خواهد رسيد كه خود را نفريبند ؟ آيا پيش تازان واقعى براى بشر پيدا خواهند گشت كه اضطرارها و پوزشهاى حقيقى را از صورى و مجازى تفكيك نموده اخلاق و حقوق را از اين مصيبتها و گرفتارىها نجات بخشند ؟ هيچ فكر كرده‌ايد در اين كه وقيحترين قيافهء انسان موقعى از زير پرده بيرون مىآيد كه پليدىهاى خود را موجه جلوه مىدهد ، نه به ديگران ، بلكه براى خودش ؟ هيچ در اين معنى انديشيده‌ايد كه طفره زدن از خويشتن ، يك باره زير پا گذاشتن تمام اصول و نواميس انسانى و الهى مىباشد ؟ آدمى چه وضع زشت و ركيكى به خود مىگيرد ، هنگامى كه مىخواهد مانند بعضى از پرندگان فقط سرش را به آب يا به برف يا به يك سوراخ ديوار ببرد ، خودش را از خود بپوشاند و خيال كند كه به همه كس پوشيده مانده است ؟\r\nتفسير ابيات\r\nآرى هنگامى كه انسان به مقام والاى كمال اعلى رسيد ، ماهيان دلق او را مىدوزند ساير موجودات اگر مانند نخهايى بوده باشند ، مردان الهى مانند سوزن هستند ، و همواره نخ تابع سوزن است . وقتى كه آن مريد امير نفوذ شيخ را در عالم حيوانات ديد و مشاهده كرد كه ماهى نيز مطيع شيخ ( ابراهيم ادهم ) است وجد و شعف فراوانى پيدا كرده گفت آه ، ماهى كه يك جاندار بيش نيست از مقام با عظمت مرد الهى اطلاع دارد ، لذا به اين موجود خاكى كه بدن انسانيش مىناميم ، در صورتى كه مطرود درگاه الهى است .\r\n","description":"","footnote":"","page_name":" 507 ","page_number":511},
  {"content":"\r\nسعادت از آن جاندار ناچيز و شقاوت نصيب اين موجود است كه با تمام پر رويى خود را انسان مىنامد .\r\nبا مشاهدهء اين شگفتى سجده‌اى كرد و گريان و مخمور راه خود را پيش گرفته در عشق آن مرد الهى كه درى از اسرار برويش باز كرده بود ، ديوانه وار به راه افتاد .\r\nبا اين وصف اى آلوده و پليد ببين در چه وضعى قرار گرفته‌اى ؟ با چه كسى در مقام حسادت و ستيزه بر آمده‌اى ؟ آخر بازى بازى ، با دم شير هم بازى تو در صدد حمله و اعتراض بر فرشتگان بر آمده‌اى ، تو به كسانى بد گويى مىكنى كه خير محضاند . به خود بيا و به آن مردان متواضع كبر و رفعت مجوى ، آن بد گويى را در حق مردان الهى كه سقوط است اعتلا محسوب مدار .\r\nمىدانى بد چيست ؟ بد همان مردم هميشه بىچيز و موهوناند كه شخصيتى از خود ندارند ، مانند مس كه براى با ارزش بودنش به تماس با كيميا نيازمند است .\r\nاين مردان الهى همان كيميا هستند كه جانشان در بىنهايت بپرواز در آمده است .\r\nاگر موجود پستى مانند مس شايستگى آن را در خود به وجود نياورد كه در سايهء كيميا به طلا تبديل شود ، كيميا با در آميختن با مس مقام كيميايى خود را از دست نمىدهد .\r\nبد چيست ؟ بد عبارت است از تمرد و انحراف از اعمال نيكو ، در حالى كه شيخ عين درياى بىپايان ازلى است .\r\nبد كيست ؟ بد آن ستمكار است كه وجودش به ظلمت مىفزايد ، شيخ كيست شيخ عكسى از انوار الهى است .\r\n","description":"","footnote":"","page_name":" 508 ","page_number":512},
  {"content":"\r\nبد چيست ؟ بد همان آتش پر دود و سوز است كه بهر چه اصابت كند شعله ورش مىسازد ، اما شيخ آب كوثر بهشتى در وسط تابستان است .\r\nهميشه آتش را از آب مىترسانند كه آن را خاموش مىكند ، اما براى آب بيمى از آتش وجود ندارد .\r\nگاهى در بىنوايى و ساده لوحى خود لختى بينديش ، آخر عيب جويى از روى ماه و در بهشت دنبال خار چينى رفتن از روى كدام عقل و خرد است ؟ اگر ديدى كه با اين كه به بهشت وارد شده‌اى باز در صدد خار جويى بر آمده‌اى ، بدان كه در بهشت خارى بجز خار وجود خويش نخواهى يافت . دائما كوشش مىكنى كه آفتاب فروزان را با آن عظمت با مشتى گل بپوشانى و در بدر كامل رخنه‌اى پيدا كنى .\r\nاين را هم بدان : هرگز امكان ندارد كه آفتابى كه به جهانى پرتو مىفكند و آن را روشن مىسازد ، براى خفاشى كه دشمن روشنايى است خود را پوشيده بدارد .\r\nتو در صدد عيب جويى از پيران بر آمده‌اى ، در صورتى كه عيب آن است كه مرد الهى آن را مردود ساخته است [ مراجعه شود به نقد و تحليل بيت مربوط 
  ] امورى كه در پشت پردهء غيبى مخفى شده‌اند از رشك وجود مردان الهى است [ دقت شود ، زيرا مضمون يك مطلب شعرى است 
  ] بارى ، اگر هم نمىتوانى به حضور يار نائل شوى و از حضور الهى دور افتاده‌اى ، حد اقل از همان دور قانون محبت و دوستى را مراعات كن ، از پشيمانى كه ناشى از دورى است روى گردان مباش ، زيرك و پر كار باش ، باشد كه سودى از پشيمانى ببرى .\r\nمادامى كه از راه مردان الهى نسيمى از رحمت به تو مىوزد چرا از روى حسادت جلو آن نسيم و آن آب را مىبندى ؟ هر قدر هم دور باشى ، باز اظهار محبت و كرنش نما ، در هر طرف كه باشى رو به قبله بگردان . اقلًا از چار پايان مانند خر كه چار پاى محقرى است ياد بگير : وقتى كه پايش در گل بيفتد و گرفتار شود ، همواره نيرو مستهلك مىكند و خود را به حركت\r\n","description":"","footnote":"","page_name":" 509 ","page_number":513},
  {"content":"\r\nدر مىآورد و تصميم براى رهايى مىگيرد ، آن خر بىعقل نمىكوشد كه براى پاى خود جاى ثبات و استقرار در گل باز كند ، زيرا كه مىداند گل تيره جاى زندگى او نيست .\r\nتو كه مىبينى ميل و تصميم و حركت به رهايى از گل هوسرانى حيوانى ندارى بدان كه از خر هم كمترى .\r\nبدتر از اين گرفتارى تاويلاتى است كه براى خود مىبافى و خود را مىفريبى و مىگويى : من مضطر و عاجزم ، خدا عاجز و مضطر را مسئول نمىدارد .\r\nبىنواى تيره بخت چه مسئوليت و گرفتارى بالاتر از اين كه خود را فريفته و با تمام پر رويى از خود طفره مىزنى ؟ مثل تو داستان آن كفتار كور است كه وقتى براى شكار به آشيانهء او مىرسند . شكارچىها براى اغوا و فريب كفتار به يك ديگر مىگويند : نه هرگز كفتار در آشيانه اش نيست ، برويم از بيرون او را پيدا كنيم . كفتار كور هم فريب اين جمله را مىخورد و گمان مىكند آنها نوميد شده و رفته‌اند ، بيرون آمدنش از آشيانه همان است و گرفتار شدنش همان .\r\n","description":"","footnote":"","page_name":" 510 ","page_number":514},
  {"content":"\r\n\r\nدعوى كردن آن شخص كه خداى تعالى مرا نمىگيرد به گناه و جواب شعيب او را\r\n\r\n( ( 3364 ) ) آن يكى مىگفت در عهد شعيب\r\nكه خدا از من بسى ديدست عيب\r\n( ( 3365 ) ) چند ديد از من گناه و جرمها\r\nوز كرم يزدان نمىگيرد مرا\r\n( ( 3366 ) ) حق تعالى گفت در گوش شعيب\r\nدر جواب او فصيح از راه غيب\r\n( ( 3367 ) ) كه بگفتى چند كردم من گناه\r\nوز كرم نگرفت در جرمم إله\r\n( ( 3368 ) ) عكس مىگويى و مقلوب اى سفيه\r\nاى رها كرده ره و بگرفته تيه\r\n( ( 3369 ) ) چند چندت گيرم و تو بىخبر\r\nدر سلاسل مانده‌اى پا تا به سر\r\n( ( 3370 ) ) زنگ تو بر توت اى ديگ سياه\r\nكرد سيماى درونت را تباه\r\n( ( 3371 ) ) بر دلت زنگار بر زنگارها\r\nجمع شد تا كور شد ز اسرارها\r\n( ( 3372 ) ) گر زند آن دود بر ديگ نوى\r\nآن اثر بنمايد ار باشد جوى\r\n( ( 3373 ) ) ز انكه هر چيزى به ضد پيدا شود\r\nبر سپيدى آن سيه رسوا شود\r\n( ( 3374 ) ) چون سيه شد ديگ پس تأثير دود\r\nبعد از آن بر وى كه بيند اى عنود\r\n( ( 3375 ) ) مرد آهنگر كه او زنگى بود\r\nدود را با روش هم رنگى بود\r\n( ( 3376 ) ) مرد رومى گر كند آهنگرى\r\nرويش ابلق گردد از دود آورى\r\n( ( 3377 ) ) پس بداند زود تأثير گناه\r\nپس بنالد زار و گويد اى إله\r\n( ( 3378 ) ) چون كند اصرار و بد پيشه كند\r\nخاك اندر چشم انديشه كند\r\n( ( 3379 ) ) توبه ننديشد دگر شيرين شود\r\nبر دلش آن جرم تا بىدين شود\r\n( ( 3380 ) ) آن پشيمانى و يا رب رفت ازو\r\nشست بر آيينه زنگ پنج تو\r\n( ( 3381 ) ) آهنش را زنگها خوردن گرفت\r\nگوهرش را زنگ كم كردن گرفت\r\n( ( 3382 ) ) چون نويسى كاغذ اسپيد بر\r\nآن نوشته خوانده آيد در نظر\r\n( ( 3383 ) ) چون نويسى بر سر به نوشته خط\r\nفهم نايد خواندنش گردد غلط\r\n\r\n","description":"","footnote":"","page_name":" 511 ","page_number":515},
  {"content":"\r\n\r\n\r\n( ( 3384 ) ) كان سياهى بر سياهى اوفتاد\r\nهر دو خط كور و معنييى نداد\r\n( ( 3385 ) ) ور سوم باره نويسى بر سرش\r\nبس سيه كردى چو جان كافرش\r\n( ( 3386 ) ) پس چه چاره جز پناه چاره گر\r\nنااميدى مسّ و اِكسيرش نظر\r\n( ( 3387 ) ) نااميدىها به پيش او نهيد\r\nتا ز درد بىدوا بيرون جهيد\r\n( ( 3388 ) ) چون شعيب اين نكته ها با او بگفت\r\nز ان دم جان در دل او گل شكفت\r\n( ( 3389 ) ) جان او بشنيد وحى آسمان\r\nگفت اگر بگرفت ما را كو نشان\r\n( ( 3390 ) ) گفت يا رب دفع من مىگويد او\r\nآن گرفتن را نشان مىجويد او\r\n( ( 3391 ) ) گفت ستارم نگويم رازهاش\r\nجز يكى رمز از براى ابتلاش\r\n( ( 3392 ) ) يك نشانى آن كه مىگيرم و را\r\nآن كه طاعت دارد از صوم و دعا\r\n( ( 3393 ) ) از نماز و از زكات و غير آن\r\nليك يك ذره ندارد ذوق جان\r\n( ( 3394 ) ) مىكند طاعات و افعال سنى\r\nليك يك ذره ندارد چاشنى\r\n( ( 3395 ) ) طاعتش نغز است و معنى نغز نى\r\nجوزها بسيار و در وى مغز نى\r\n( ( 3396 ) ) ذوق بايد تا دهد طاعت بر\r\nمغز بايد تا دهد دانه شجر\r\n( ( 3397 ) ) دانهء بىمغز كى گردد نهال\r\nصورت بىجان نباشد جز خيال\r\nچون شعيب اين نكته ها بر وى بخواند\r\nاز تفكر همچو خر در گل بماند\r\n( ( 3371 ) ) بر دلت زنگار بر زنگارها\r\nجمع شد تا كور شد ز اسرارها\r\n\r\nنگذاريم تاريكى معصيتها آن قدر دل ما را سياه كند كه ديگر نتوانيم گناه را از اطاعت تشخيص بدهيم\r\nكيفيت عجيبى است كه گاهى درون بعضى از انسانها به سبب معصيت به قدرى تيره و تار مىگردد كه ديگر نه براى او بدى مىماند و نه خوبى . آرى هنگامى كه دو پديدهء خوب و بد از قاموس درون انسانى محو و نابود گشت ، ديگر آن نورى كه وسيلهء تشخيص حق و باطل است به خاموشى مىگرايد . ظلمات متراكمى كه در درون\r\n","description":"","footnote":"","page_name":" 512 ","page_number":516},
  {"content":"\r\nحكمفرما مىشود ، تمام مقياسات و موازين انسانى را مختل مىسازد ، آن گاه مفهوم معصيت و گناه چنان از ديدگاه او محو مىشود كه اگر بشنود معصيت كرده است ، به حيرت افتاده مانند كسى كه يك آدم را با صد سر ببيند فقط به خيره شدن قناعت مىورزد ، اين همان درد بىدرمانى است كه قرن تاريك ما به آن مبتلا شده است ، گناه مفهوم خود را از دست داده ، براى توجيه بىخيالى خود مطالب خنده آور و ضد منطق مىآورند كه مضحكتر از همهء آنها اين جمله است كه : اى آقا انسان بايستى قلبش روشن و پاك باشد ، اين حرفها يعنى چه ؟ نمىدانيم اين دل روشن و پاك از چه قماش است كه با دروغ و بهتان و هوسرانى و ستم و جور بر بىنوايان و كل شدن بر اجتماع و خود نمايى و خود پرستى و مىگسارى و دست روى دست گذاشتن و به سقوط جامعه نگريستن و سود پرستىهاى بىنهايت سازش عجيبى دارد آيا تاريكتر از آن دل مىتوان تصور كرد كه در لجنزار معاصى غوطه ور شود و معتقد باشد كه دلش نورانى است . با يك مثال كوچك خود را آراستن و به روى مردم خنديدن و گاهى دست به كيف دستى بردن و چند ريال به فقير دادن ، قلب پاك و روشن ناميده مىشود ، ولى استهلاك پانصد تومان ، بلكه هزار تومان براى آرايش كه نتيجه اش مختل ساختن اعصاب جوانان و متلاشى ساختن خانواده ها است منافاتى با قلب پاك ندارد « قُلْ هَلْ نُنَبِّئُكُمْ بِالأَخْسَرِينَ أَعْمالًا اَلَّذِينَ ضَلَّ سَعْيُهُمْ فِي اَلْحَياةِ اَلدُّنْيا وَهُمْ يَحْسَبُونَ أَنَّهُمْ يُحْسِنُونَ صُنْعاً . » 18 : 103 - 104 ( 1 )  ( بگو : آيا زيانكارترين مردم را از حيث اعمال به شما خبر بدهيم ؟ آنان كسانى هستند كه تمام كوششهايشان در زندگانى دنيا بىهوده و گمراه بوده ، ولى گمان مىكنند كه كار خوبى مىكنند ) .\r\nو نامش را هم دل پاك و قلب صاف مىگذارند\r\n","description":"","footnote":" ( 1 ) سوره كهف ، آيهء 103 و 104 . . ","page_name":" 513 ","page_number":517},
  {"content":"\r\n\r\n\r\n( ( 3392 ) ) يك نشانى آن كه مىگيرم و را\r\nآن چه طاعت دارد از صوم و دعا\r\n( ( 3393 ) ) از نماز و از زكات و غير آن\r\nليك يك ذره ندارد ذوق جان\r\n\r\nچه نشانى براى سياهى و تاريكى دل آشكارتر از آن كه اطاعت و عبادت انسان كوچكترين لذت روحانى و تأثير معنوى نداشته باشد\r\nاگر ما راست مىگوييم كه دل ما روشن است ، پس كجا است آثار الهى اعمالى كه به عنوان عبادت انجام مىدهيم ؟ مگر نه اين است كه :\r\n« إِنَّ اَلصَّلاةَ تَنْهى عَنِ اَلْفَحْشاءِ وَاَلْمُنْكَرِ . » 29 : 45 ( نماز انسان را از فحشاء و منكرات جلوگيرى مىكند ) .\r\nآيا اين ربا خواران نماز مىگزارند ؟ آيا اين شهوترانان بىبند و بار كه خود را در كوچه ها و خيابانها در ميان اقيانوس اشكهاى بىنوايان و ستمديده گان جامعه به معرض فروش گذاشته‌اند ، نماز مىگزارند ؟ بفرماييد ببينيم : نماز آن رشوت خواران از چه مقوله است ؟ آنان كه يك عمر در تملق و چاپلوسى و مداحى به نيرومندان سپرى مىكنند چگونه الله اكبر مىگويند ؟ با اين حال مىگويند : ما در عين سعادت به سر مىبريم ، خدا ما را گرفتار نكرده است چه گرفتارى خانمان سوزتر از اين كه در عين كامورى ( كه نام آن را بد بختانه سعادت گذاشته‌اند ) فلسفه و هدف زندگانى را از دست داده ، وقتى كه از مستى پول و شهوت بيدار مىشوند و لحظه‌اى به خود مىآيند ، از خود و ديگران مىپرسند : راستى هدف زندگى چيست ؟ آيا بلا و عذابى بالاتر از اين كه انسان در عين غوطه خوردن در لذايذ از\r\n","description":"","footnote":"","page_name":" 514 ","page_number":518},
  {"content":"\r\n\r\nخود و ديگران بيگانه بوده باشد ؟\r\nتفسير ابيات\r\nيك حيوان به نام انسان در عهد حضرت شعيب عليه السلام مىگفت : با اين كه خداوند از من عيوب و گناه و جرمهاى زيادى ديده است ، از كرم خداونديش مرا مؤاخذه نكرده است .\r\nخداوند متعال از طريق غيب با تمام روشنايى در گوش شعيب عليه السلام فرمود : به آن شخص كه مىگويد : من هر چه كه گناه كرده‌ام خدا مرا مؤاخذه نفرموده است ، بگو : كه اى احمق بر عكس و وارونه حرف مىزنى ، اى بد بختى كه راه مستقيم را از دست داده و بيابان گمراهى را در پيش گرفته‌اى من چندين بار تو را گرفتار و مجازات كرده‌ام تو نابخرد بدون اين كه متوجه باشى در زنجيرهاى گرانبار از سر تا قدم درمانده گشته‌اى زنگهاى متراكم ، سيماى درونت را مانند بيرون ديگ سياه كرده است ، آن قدر زنگار روى زنگار در دلت متراكم شده است كه از ديدن اسرار نابينا گشته‌اى .\r\nاگر به مقدار يك جواز آن سياهى كه قلب تو را فرا گرفته است به يك ديگ نو وارد مىشد ، اثرش فوراً آشكار مىگشت ، زيرا در دنيا هر چيزى با ضد خود آشكار مىشود ، وقتى كه آن سياهى روى سفيدى نشست ، رسوايى سياه نمودار مىگردد . وقتى كه سياهى تند ديگ را فرا گرفت ، اثر سياهى را نمىتوان در آن مشاهده كرد .\r\nاگر مرد آهنگر يك سياه زنگى بوده باشد ، چون سياهى دود با رنگ او سازگار است ، لذا رنگ مزبور نمايشى نخواهد داشت ، بر خلاف آهنگرى كه رومى باشد كه سفيد است ، رنگ دود با رنگ روى او حالت تركيب يافته‌اى از سياهى و سفيدى ( ابلق ) به وجود مىآورد .\r\nدر آن هنگام كه قلب انسانى سفيد باشد تأثير گناه را درك كرده ناله سر مىدهد و خدا خدا مىگويد ، اما وقتى كه به معصيت اصرار نموده و آن را حرفهء خود قرار\r\n","description":"","footnote":"","page_name":" 515 ","page_number":519},
  {"content":"\r\nبدهد و چشم انديشه و تفكر خود را با خاك معصيت كور كند ، ديگر در جستجوى توبه بر نمىآيد و معصيت براى او شيرين مىشود ، تا آن گاه كه از دين به كلى بر كنار مىگردد ، در نتيجه آن پشيمانى و اى خدا گفتنهايى كه در مراحل اوليهء ارتكاب به گناه داشت ، از او سلب مىشود و بر آيينهء دلش زنگ متراكم مىنشيند .\r\nآهن صيقلى و گوهر درونش به سبب زنگ معصيت روبه پوسيدن مىگذارد . [ باز يك مثال ديگر به تو بگويم : 
  ] اگر چند كلمهء سياه به روى كاغذ سفيد بنويسى آن نوشته شده را مىتوانى بخوانى ، ولى اگر روى همان كلمات دوباره كلمات سياه ديگرى را بنويسى ، قابل خواندن نخواهد بود ، زيرا وقتى كه سياهى روى سياهى متراكم شد هر دو با هم مخلوط گشته يك سياهى كاملًا تيره و درهم و برهم مىگردد ، ديگر كلمه‌اى وجود ندارد تا معنايى داشته باشد . اگر روى آن سياهى بار سوم بنويسى اين دفعه آن چنان تاريك مىگردد كه گويى جان كافر است .\r\nدر اين مرحلهء مرگبار چاره‌اى جز پناهندگى به چاره گر وجود ندارد ، آرى نااميدى مانند مس است و توجه صاحب نظران الهى كيمياى آن مس .\r\nبرويد نااميدىهاى خود را به مرد الهى عرضه كنيد تا از دردهاى بىدرمان نجات پيدا كنيد .\r\nوقتى كه حضرت شعيب عليه السلام اين نكته ها را به آن شخص گناهكار گفت ، از دم جان شعيب گلى در دل آن شخص شكوفان گشت و وحى آسمانى را شنيد ، به حضرت شعيب چنين گفت : اگر خدا مرا مؤاخذه و گرفتار نموده است ، پس كو نشان و علامتش ؟ شعيب رو به خدا كرده عرض مىكند :\r\nخداوندا اين مرد گفتهء مرا دفع مىكند و براى گرفتارى خود نشانى مىخواهد . خداوند فرمود : من پرده پوشم ، اسرار او را فاش نمىكنم ، مگر تنها رمزى از بلايى كه او را گرفتار كرده است به تو مىگويم : يك نشان بلايى كه جانش را گرفته است اين است كه : در هيچ يك از اطاعات و روزه و دعا و نماز و زكات و . . . كوچكترين لذت روحى نمىچشد ، او عبادتها و كارهاى عالى\r\n","description":"","footnote":"","page_name":" 516 ","page_number":520},
  {"content":"\r\nبه جاى مىآورد ، اما يك ذره چاشنى در آنها وجود ندارد ، اطاعتى زيبا و به ظاهر خوب ولى از معنا و حقيقت خالى . پوست زياد ولى از مغز خبرى نيست .\r\nبراى آن كه طاعات انسانى مورد قبول واقع شده و ثمرى براى او داشته باشد بايد انسان هنگام عبادت ذوق داشته باشد و با علاقه به طاعات بپردازد چنان كه براى به وجود آمدن درخت دانه‌اى بايد زير خاك كاشته شود كه مغز دارد ، از دانهء بىمغز نهال نرويد ، همچنين از صورت بىجان و بىمغز جز خيال نزايد . اين گفتارهاى شعيب آن گنهكار را مانند خر در گل نشانيد و در تفكر فرو برد .\r\n","description":"","footnote":"","page_name":" 517 ","page_number":521},
  {"content":"\r\n\r\nتتمهء قصهء طعنه زدن آن مرد بيگانه در شيخ\r\n\r\n( ( 3398 ) ) آن خبيث از شيخ مىخاييد ژاژ\r\nكژ نگر باشد هميشه عقل كاژ\r\nكه منم بر حال زشت او گواه\r\nخمر خوار است و بد و كارش تباه\r\n( ( 3399 ) ) ديدمش اندر ميان مجلسى\r\nاو ز تقوى عارى است و مفلسى\r\n( ( 3400 ) ) ور كه باور نيست خيز امشبان\r\nتا ببينى فسق شيخت را عيان\r\n( ( 3401 ) ) شب ببردش بر سر يك روزنى\r\nگفت بنگر فسق و عشرت كردنى\r\n( ( 3402 ) ) بنگر آن سالوس روز و فسق شب\r\nروز همچون مصطفى شب بو لهب\r\n( ( 3403 ) ) روز عبد اللَّه او را گشته نام\r\nشب نعوذ باللَّه و در دست جام\r\n( ( 3404 ) ) ديد شيشه در كف آن شيخ پر\r\nگفت شيخا مر تو را هم هست غُر\r\n( ( 3405 ) ) تو نمىگفتى كه در جام شراب\r\nديو مىميزد شتابان ناشتاب\r\n( ( 3406 ) ) گفت جامم را چنان پر كرده اند\r\nكاندرونش مىنگنجد يك سپند\r\n( ( 3407 ) ) بنگر اين جا هيچ گنجد ذره‌اى\r\nاين سخن را كژ شنيده غره اى\r\n( ( 3408 ) ) جام ظاهر خمر ظاهر نيست اين\r\nدور دار اين راز شيخ دور بين\r\n( ( 3409 ) ) جام مىهستى شيخ است اى فليو\r\nكاندرو اندر نگنجد بول ديو\r\n( ( 3410 ) ) پُرّ و مالامال از نور حق است\r\nجام تن بشكسته نور مطلق است\r\n( ( 3411 ) ) نور خورشيد ار بيفتد بر حدث\r\nاو همان نور است نپذيرد خبث\r\n( ( 3412 ) ) شيخ گفت اين خود نه جام است و نه مى\r\nهين به زير آ منكرا بنگر به وى\r\n( ( 3413 ) ) آمد و ديد انگبين خاص بود\r\nكور شد آن دشمن كور و كبود\r\n( ( 3414 ) ) گفت پير آن دم مريد خويش را\r\nرو براى من بجو مىاى كيا\r\n( ( 3415 ) ) كه مرا رنجى است مضطر گشته ام\r\nمن ز رنج از مخمصه بگذشته ام\r\n( ( 3416 ) ) در ضرورت هست هر مردار پاك\r\nبر سر منكر ز لعنت باد خاك\r\n( ( 3417 ) ) گرد خمخانه بر آمد آن مريد\r\nبهر شيخ از هر خمى او مىچشيد\r\n( ( 3418 ) ) در همه خمخانه ها او مىنديد\r\nگشته بُد پر از عسل خمّ نبيد\r\n\r\n","description":"","footnote":"","page_name":" 518 ","page_number":522},
  {"content":"\r\n\r\n\r\n\r\n( ( 3419 ) ) گفت اى رندان چه حال است اين چكار\r\nهيچ خمّى در نمىبينم عقار\r\n( ( 3420 ) ) جمله رندان نزد آن شيخ آمدند\r\nچشم گريان دست بر سر مىزدند\r\n( ( 3421 ) ) در خرابات آمدى شيخ اجل\r\nجمله مِىها از قدومت شد عسل\r\n( ( 3422 ) ) كرده‌اى مىرا تو مبدل از حدث\r\nجان ما را هم بدل كن از خبث\r\n( ( 3423 ) ) گر شود عالم پر از خون مال مال\r\nكى خورد بندهء خدا الا حلال\r\n\r\nروايت\r\n« عن النَّبىّ صلى الله عليه و آله : لو كانت الدنيا دما عبيطا لا يكون قوت المؤمن الا حلالا . » ( 1 )  ( اگر تمام دنيا خون تازه و غليظ باشد ، غذاى مرد با ايمان جز حلال چيزى نخواهد بود . )\r\n\r\n( ( 3411 ) ) نور خورشيد ار بيفتد بر حدث\r\nاو همان نور است نپذيرد خبث\r\n\r\nاگر روح انسانى به حد نصاب فعاليت خود برسد ، ديگر تحت تأثير قرار نگرفته ، بلكه » آن چنان را آن چنانتر مىكند »\r\nدر ميان قوانين جهان هستى ، قانونى داريم به نام تأثير و تأثر . ارتباط اجزاء جهان هستى با يكديگر مسئله ايست كه هيچ كس توانايى ترديد در آن را ندارد . اين پيوستگى به حدى است كه گويى مجموع جهان هستى يك زنجير بزرگى است كه حلقه هاى آن با اتصال ناگسستنى با يكديگر به بقاى خود ادامه مىدهند ( 2 ) \r\n","description":"","footnote":" ( 1 ) پاورقى مثنوى رمضانى ، دفتر دوم ، ص 131 . .  ( 2 ) در اين مورد كارى با زير بناى آتمهاى جهان طبيعت نداريم كه آيا حوادث و فنومنهاى آتميك اتصالى هستند يا انفصالى . از نظر فلسفه انفصال به معناى گريز از قانونى به بىقانونى قابل تصور نيست ، اگر چه بايستى قانون طورى تفسير شود كه اتصال نمودهاى گسيخته را به ما فوق فيزيك معمولى متصل بسازد . . ","page_name":" 519 ","page_number":523},
  {"content":"\r\nدر اين قلمرو پيوسته اشيايى در حال كون و اشياء ديگر رو به فساد مىروند . رو به فساد رفتن دو گونه است :\r\n1 - مقتضى وجودى يك شىءاى رو به كاهش مىرود و بالاخره نابود مىگردد ، موجود در اين صورت راه نيستى ( به معناى طبيعى نه فلسفى ) را پيش مىگيرد . مانند حركتها و تركيباتى كه از نيروى معينى به وجود مىآيد ، وقتى كه نيرو رو به استهلاك مىگذارد حركت و تركيبات وابسته به آن نيرو به فساد و نابودى مىگرايد .\r\n2 - مقتضى وجودى يك شىء به حال خود باقى و از بين نمىرود ، بلكه در نتيجهء ارتباط آن شىء با اجزاء ديگر جهان كه تصادم وجودى با آن ندارند و به صورت مانع در مىآيند از بين مىرود ، مانند شعلهء فروزان يك چراغ كه نيروى مقتضى براى بقاء آن مانند نفت وجود دارد ، ولى بادى مىوزد و آن را خاموش مىكند . البته تشخيص اين كه نابود شدن يك موضوع و يك نمود خارجى به نابودى مقتضى مستند است يا به تصادم با مانع ، گاهى با مشكلاتى روبه رو مىشود و در همهء موارد روشن نيست .\r\nمانع بودن يك موجود از ادامهء هستى موجود ديگر موقعى انجام مىگيرد كه دو موجود مفروض در نقطه‌اى از طبيعت به يك ديگر ارتباطى پيدا كرده تصادمى به وجود بيايد .\r\nاين ارتباط در ميان اجزاء طبيعت حد اقل با در نظر گرفتن نسبيت موجودات است در اين كارزار هر چه كه مقتضى يك موجود بيشتر و نيرومندتر باشد از قانون تأثير و تأثر بيشتر بهره بردارى خواهد كرد .\r\nاگر مقدارى مسامحه كنيم مىتوانيم بگوييم : مقتضيات نيرومندتر حكمران ميدان تنازع در بقاء است ، ولى چنان كه گفتيم : اين تعبير آن مسامحه را دارد كه تعبير ادبى در مفاهيم و حقايق فلسفى .\r\nبه هر حال اين مسئله تأثير و تأثر در موجود انسانى پيچيده تر و غامضتر مىباشد زيرا پديده هاى آگاهى و آزادى در انسان راه او را از جمادات و نباتات و حيوانات جدا مىكند ، مقتضى و مانع دقيقتر و پيچيده تر مىگردد . آن چه كه از اين مسائل\r\n","description":"","footnote":"","page_name":" 520 ","page_number":524},
  {"content":"\r\nمربوط به موضوع بحث ما است اين است كه مقدار و كيفيت تأثير و تأثر انسان در هر دو قلمرو انسان و جهان رابطهء مستقيم با آگاهى و اختيارى دارد كه به دست آورده و براى خود استقلال شخصيتى كسب كرده است . هر اندازه كه استقلال شخصيت يك انسان ريشه دارتر بوده باشد ، نيروى تأثير او بيشتر و تأثر او كمتر خواهد گشت .\r\nاين كه گفتيم استقلال شخصيت ناشى از آگاهى و اختيار ، براى اين بود كه درندگان انسان نما را از اين تعريف اخراج كنيم ، آنان نيز اگر چه در ميدان تأثير و تأثر و به اصطلاح در كارزار تنازع در بقا پيش مىروند و پس بر نمىگردند ، تأثير مىكنند و متأثر نمىشوند ، اما چون شخصيت آنان جز يك ( خود طبيعى ) نيرومند چيز ديگرى نيست ، مانند كوه آتش فشان و زلزله هايى هستند كه مىسوزانند و زير و رو مىكنند و سپس خاموش مىشوند ، ما آنها را از نژاد و خانوادهء انسان نمىدانيم ، لذا بررسى تأثير و تأثر آنان بايستى در قلمرو پديده هاى طبيعى ناخود آگاه انجام بگيرد .\r\nمثالى را جلال الدين مىزند و مىگويد :\r\nنور خورشيد ار بيفتد بر حدث او همان نور است نپذيرد خبث تشبيهى است كه براى اذهان معمولى خوب است و الا از نظر واقعى هرگز شخصيت رشيد انسانى كه از موجودات و نمودهاى پليد متأثر نمىشود ، قابل مقايسه با تابش آفتاب به مردارها نيست ، زيرا فوتونهاى نور پس از ريزش مستهلك مىشود و يا به عبارت ديگر پس از ارتباط با اجسام ديگر وضعش تغيير پيدا مىكند ، اما اين كه وقتى كه شخصيت يك انسان آن چنان نيرومند شد كه از سيطرهء تأثيرات موجودات ديگر رهايى يافت ، آن چنانها را آن چنانتر مىكند ، مسأله‌اى است كه در مباحث بعدى توضيح داده خواهد شد .\r\n","description":"","footnote":"","page_name":" 521 ","page_number":525},
  {"content":"\r\n\r\n\r\n( ( 3412 ) ) شيخ گفت اين خود نه جام است و نه مى\r\nهين به زير آ منكرا بنگر به وى\r\n( ( 3413 ) ) آمد و ديد انگبين خاص بود\r\nكور شد آن دشمن كور و كبود\r\n\r\nارزش اصل حمل فعل مرد با ايمان به صحت\r\nدر حقوق و در فقه به معناى عمومى در ايدئولوژى اسلامى ، اصلى است به نام اصل صحت كه فوق العاده با ارزش است ، اين اصل مىگويد :\r\n« ضع فعل اخيك المسلم على احسنه . » » از امام صادق عليه السلام » .\r\n( كار برادر مسلمانت را به نيكوترين وجه منظور بدار ) .\r\nاين مضمون در روايات متعددى آمده است و فقه هاى عظام به آن عمل مىكنند .\r\nالبته اين اصل مشروط به اين است كه آن شخص مورد اتهام در كارهاى خويش نباشد و وضع جامعه‌اى كه شخص در آن زندگى مىكند به طورى نباشد كه فسادش به صلاحش غلبه داشته باشد .\r\nدر اين صورت بايستى خوبى و بدى كار را با دلايل و قراين منطقى تفسير و توجيه كرد . اصل مزبور نمىگويد : كار مشكوكى كه از يك مسلمان صادر مىشود و مردد است بين صلاح و فساد ، تو مجبور هستى كه آن را مصلحت قطعى فرض كرده و آثار مصلحت واقعى را به آن كار مشكوك مترتب كنى ، بلكه اصل مزبور مىگويد : تا فساد كار مسلمان بر تو ثابت نشود ، آن را به صلاحى كه از نظر يك مرد مسلمان فساد نيست حمل كن ، نه صلاح ثابت شدهء مطلق .\r\nفلسفه اين اصل بسيار روشن است ، زيرا وضع روانى اشخاص از نظر اختيار و اضطرار و اكراه و اجبار و حوادث زندگى از نظر تنوع و فراز و نشيب به قدرى پيچا پيچ است كه تشخيص همه جانبهء كارها فوق العاده دشوار است ،\r\n","description":"","footnote":"","page_name":" 522 ","page_number":526},
  {"content":"\r\n\r\nچه بسا كارهايى كه در صورت شبيه به يكديگرند ، ولى با اختلاف انگيزه ها و نتايج كاملًا متضاد مىباشند .\r\nهمچنين وضع ظاهرى انسانها در مقابل همان پديده بسيار گوناگون و متضاد مىباشد ، به همين جهت است كه در آيين مقدس اسلام اصل صحت مىگويد :\r\nبه گمانها و توهمات خود بدون تحقيق ترتيب اثر ندهيد ، در حالت ترديد و شك توقف نموده فوراً حكم صادر نكنيد .\r\nتفسير ابيات\r\nآن شخص پليد كه طعنه بر شيخ مىزد ، مشغول ژاژ خاييدن [ ( بد گويى ) 
  ] بود ، كسى كه به حوادث با ديد كج مىنگرد همواره عقل او منحرف خواهد بود . او مىگفت : من خودم شهادت مىدهم كه شيخ داراى حالات زشت و مىگسار و بد و تبه كار است و من خودم شيخ را در ميان مجلسى ديدم از تقوا عارى بود و از ايمان مفلس .\r\nاگر باور نمىكنى برخيز همين امشب برويم و فسق شيخت را به تو نشان بدهم . شبانه آن مرد را برد و نزد روزنه‌اى رسانيد و گفت :\r\nحالا نگاه كن ، فسق و عيش و عشرتى كه شيخ در آن غوطه ور است تماشا كن . ببين اين همان شيخ است كه روزها مشغول سالوس و حقه بازى با مردم مىشود و شب در فسق و معصيت فرو مىرود روزش مانند مصطفى صلى الله عليه و آله ، و شبش مانند ابو لهب تبه كار است ، مردم در روز روشن او را عبد اللَّه ( بنده خدا ) مىنامند ، اما شب چه وضعى دارد ؟ پناه بر خدا ، او شبانه ساغر در دست مىگيرد و مىگسارى مىكند . آن مرد وقتى كه از روزنه خوب نگاه كرد ، ديد او راست مىگويد ، شيشه‌اى پر در دست شيخ است ، [ تعجب كرد و گفت : 
  ] اى شيخ تو هم موافق گفته ها و ظاهرى كه نشان مىدهى نيستى ، مگر تو نمىگفتى كه شيطان به جام مىدر موقع صبحگاه بول مىكند ؟ پس اين پيالهء مىچيست كه به دست گرفته‌اى ؟\r\n","description":"","footnote":"","page_name":" 523 ","page_number":527},
  {"content":"\r\n[ شيخ با تمام خونسردى مىگويد : 
  ] تو خبر ندارى ، جام مرا آن چنان مالامال كرده‌اند كه حتى جايى به يك دانه اسپند هم ندارد . خوب نگاه كن ، ببين اصلا يك ذره در اين جام مىتواند براى خود جايى پيدا كند . آن سخن را كه گفتى شنونده اش كج و مغرور بوده و كج شنيده است .\r\nاين كه مىگويم : مقصودم نه جام ظاهرى و نه مىظاهرى است ، اين گونه خرافات و موهومات را از شيخ دور بين دور بدار ، اى آدم بىهوده مقصود از جام مى ، هستى شيخ است كه با بادهء طهور و روح مالامال بوده و بول شيطان را در آن راهى نيست هستى شيخ از نور حق مالامال و بلكه جامى وجود ندارد ، زيرا او سر تا پا نور مطلق گشته است .\r\nبه آفتاب عالمتاب بنگريد كه با تمام بىاعتنايى بر روى اشياء پليد مىتابد و از پليدى آنها تأثيرى بر خود نمىپذيرد . آن گاه شيخ مىگويد : اين قدر افترا و بهتان مگو ، بيا پايين ، اين كه در دست من است نه جام است و نه مى .\r\nآن مرد بهتان گو پايين آمده با دقت نگريست و ديد : عسل مخصوصى است كه شيخ در دست گرفته است ، در اين حال آن نابيناى محقر كور شد و بىچاره گشت . آن گاه شيخ رو به مريد كرده مىگويد : من اضطرارى پيدا كرده‌ام برو براى من شرابى تهيه كن و بياور ، من از نظر رنج و اضطرار حتى از مخمصه هم كه مجوز هر ممنوع است گذشته‌ام . ضرورت مردار را حلال مىكند .\r\n[ مصرع بيتى كه مضمون فوق را مىگويد : چنين است : در ضرورت هست هر مردار پاك » و اين مضمون از نظر فقاهى صحيح نيست و مردار نجس با اضطرار انسان پاك نمىشود ، بلكه حلال مىگردد . 
  ] برو براى من شرابى پيدا كن . آن مريد به طرف خمخانه رفت و از هر خم چشيد و ديد مىدر خمخانه وجود ندارد ، هر چه كه در خمها بود به عسل مبدل شده است ، به مىفروشان گفت : اى رندان اين چه وضعى است من در اين خمها شرابى نمىبينم وقتى كه رندان همه آن وضع را ديدند ، گريان\r\n","description":"","footnote":"","page_name":" 524 ","page_number":528},
  {"content":"\r\nو بر سر زنان نزد شيخ آمده گفتند : اى شيخ بزرگوار تو كه قدم به ميخانه گذاشتى از قدوم تو همه مىها به عسل مبدل گشت . تو كه اى مرد الهى مىتوانى مىها را از پليدى بر گردانى ، جان ما را هم از پليدى رهايى ببخش .\r\nاگر همه عالم از خون پر و مالامال باشد ، بندهء خدا مرتكب حرام نمىگردد و روزى او حلال است و بس .\r\n","description":"","footnote":"","page_name":" 525 ","page_number":529},
  {"content":"\r\n\r\n\r\n\r\nگفتن عايشه پيغمبر صلى الله عليه و آله را كه تو بىمصلى چون است كه همه جا نماز مىگزارى ؟\r\n\r\n( ( 3424 ) ) عايشه روزى به پيغمبر بگفت\r\nيا رسول الله تو پيدا و نهفت\r\n( ( 3425 ) ) هر كجا باشد نمازى مىكنى\r\nمىدود در خانه ناپاك و دنى\r\n( ( 3426 ) ) گر چه مىدانى كه هر طفل پليد\r\nكرد مستعمل به هر جا كه رسيد\r\nبىمصلى مىگزارى تو نماز\r\nهر كجا روى زمين بگشاى راز\r\n( ( 3427 ) ) گفت پيغمبر كه از بهر مهان\r\nحق نجس را پاك گرداند بدان\r\n( ( 3428 ) ) سجده گاهم را از آن رو لطف حق\r\nپاك گردانيد تا هفتم طبق\r\n( ( 3429 ) ) هان و هان ترك حسد كن با شهان\r\nور نه ابليسى شوى اندر جهان\r\n( ( 3430 ) ) كاو اگر زهرى خورد شهدى شود\r\nتو اگر شهدى خورى زهرى بود\r\n( ( 3431 ) ) كاو بدل گشت و بدل شد كار او\r\nلطف گشت و نور شد هر نار او\r\n( ( 3432 ) ) قوّت حق بود مر بابيل را\r\nور نه مرغى چون كشد مر پيل را\r\n( ( 3433 ) ) لشكرى را مرغكى چندى شكست\r\nتا بدانى آن صلابت از حق است\r\n( ( 3434 ) ) گر تو را وسواس آيد زين قبيل\r\nرو بخوان تو سورهء اصحاب فيل\r\n( ( 3435 ) ) ور كنى با او مرى و همسرى\r\nكافرم گر تو ز ايشان بو برى\r\n\r\nآيه\r\n« وَأَرْسَلَ عَلَيْهِمْ طَيْراً أَبابِيلَ . تَرْمِيهِمْ بِحِجارَةٍ مِنْ سِجِّيلٍ . » 105 : 3 - 4 ( 1 )  ( پرنده‌اى به نام ابابيل به آنها فرستاد ، سنگهايى از سجيل به آنها انداختند . )\r\nروايت\r\n« جعلت لى الارض مسجدا و طهورا . » ( 2 )  ( زمين براى من سجده گاه و پاك قرار داده شده است . )\r\n","description":"","footnote":" ( 1 ) سوره فيل ، آيهء 3 و 4 . .  ( 2 ) روايت در كتاب وسايل ، كتاب طهارت آمده است . . ","page_name":" 526 ","page_number":530},
  {"content":"\r\n\r\nتفسير ابيات\r\nروزى عايشه به پيامبر اكرم گفت : يا رسول الله تو هر كجا كه باشد در پيدا و نهان نماز مىگزارى ، در صورتى كه پليد و ناپاك و طفلى كه بىپروا تنجيس مىكند به خانه وارد مىشوند و شما بدون آن كه سجاده‌اى بگذارى به هر زمين كه مىرسى نماز مىخوانى ؟ پيامبر اكرم صلى الله عليه و آله فرمود : خداوند متعال براى مردان الهى نجسها را پاك نموده است [ اين مطلب هم از نظر فقهى صحيح نيست ، زيرا اولًا - روايت مزبوره كه تقريباً متواتر است حكم كلى براى هر مسلمان است .\r\nثانياً - مقصود از روايت پاك قرار دادن نجسها نيست ، بلكه بيان اين است كه زمين هم سجده گاه است و هم پاك است ، مگر اين كه اثبات شود كه با نجاستى آلوده گشته است . 
  ] سجده گاهم را خداوند متعال تا طبقهء هفتم پاك گردانيده است . آگاه شو و هرگز با بزرگان حسادت مورز و الا به سر نوشت شيطان مبتلا مىشوى . مردان الهى داراى آن اعتلاى روحى هستند كه اگر زهرى بخورند در كام آنها شهد مىگردد ، در صورتى كه تو اگر شهدى بخورى به زهر مبدل مىشود .\r\nآن مرد الهى را با خود مقايسه مكن ، زيرا او خود از نظر معنوى دگرگون شده و لذا كارهايى كه مربوط به اوست نيز تغيير يافته و شبيه افعال انسانهاى عادى نيست . هر آتش كه براى او تصور كنى لطف و نورى است كه بر جان او مىتابد . مگر نمىبينى كه قدرت خداوندى مرغ ناچيز ابابيل را چگونه بر لشكريان فيل سوار ابرهه پيروز گردانيد و اگر قدرت خداوند نبود يك مرغ ضعيف چگونه مىتوانست پيلى را از پاى در آورد . چند مرغك ضعيف لشكر انبوهى را با صلابت و هيبت حق پاى مال كرد . اگر در اين باره شك و وسوسه‌اى دارى برو سوره فيل را بخوان و اگر با آن آيات بينات هم جدال كرده و در مقابل آن مقاومت بورزى ، نخواهى توانست از مردان الهى بويى ببرى .\r\n","description":"","footnote":"","page_name":" 527 ","page_number":531},
  {"content":"\r\n\r\nكشيدن موش مهار شتر را و معجب شدن موش در خود\r\n\r\n( ( 3436 ) ) موشكى در كف مهار اشترى\r\nدر ربود و شد روان او از مرى\r\n( ( 3437 ) ) اشتر از چستى كه با او شد روان\r\nموش غره شد كه هستم پهلوان\r\n( ( 3438 ) ) بر شتر زد پرتو انديشه اش\r\nگفت بنمايم تو را تو باش خوش\r\n( ( 3439 ) ) تا بيامد بر لب جويى بزرگ\r\nكاندرو گشتى زبون پيل سترگ\r\n( ( 3440 ) ) موش آن جا ايستاد و خشك گشت\r\nگفت اشتر اى رفيق كوه و دشت\r\n( ( 3441 ) ) اين توقف چيست حيرانى چرا\r\nپا بنه مردانه اندر جو در آ\r\n( ( 3442 ) ) تو قلاووزىّ و پيش آهنگ من\r\nدر ميان ره مباش و تن مزن\r\n( ( 3444 ) ) گفت اشتر تا ببينم حد آب\r\nپا در آن بنهاد آن اشتر شتاب\r\n( ( 3445 ) ) گفت تا زانوست آب اى كور موش\r\nاز چه حيران گشتى و رفتى ز هوش\r\n( ( 3446 ) ) گفت مور توست و مار اژدهاست\r\nكه ز زانو تا به زانو فرقهاست\r\n( ( 3447 ) ) گر تو را تا زانو است اى پر هنر\r\nمر مرا صد گز گذشت از فرق سر\r\n( ( 3448 ) ) گفت گستاخى مكن بار دگر\r\nتا نسوزد جسم و جانت زين شرر\r\n( ( 3449 ) ) تو مرى با مثل خود موشان بكن\r\nبا شتر مر موش را نبود سخن\r\n( ( 3450 ) ) گفت توبه كردم از بهر خدا\r\nبگذران زين آب مهلك مر مرا\r\n( ( 3451 ) ) رحم آمد مر شتر را گفت هين\r\nبرجه و بر كودبان من نشين\r\n( ( 3452 ) ) اين گذشتن شد مسلم مر مرا\r\nبگذرانم صد هزاران چون تو را\r\n( ( 3453 ) ) چون پيمبر نيستى پس رو به راه\r\nتا رسى از چاه روزى سوى جاه\r\n( ( 3454 ) ) تو رعيت باش چون سلطان نيى\r\nخود مران كشتى چو كشتيبان نيى\r\n( ( 3455 ) ) چون نيى كامل دكان تنها مگير\r\nدستخوش مىباش تا گردى خمير\r\nچون كه آزاديت نآمد بنده باش\r\nهين زبان حق نگشتى گوش باش\r\n( ( 3456 ) ) انصتوا را گوش كن خاموش باش\r\nچون زبان حق نگشتى گوش باش\r\n\r\n","description":"","footnote":"","page_name":" 528 ","page_number":532},
  {"content":"\r\n\r\n\r\n( ( 3457 ) ) ور بگويى شكل استفسار گو\r\nبا شهنشاهان تو مسكينوار گو\r\n( ( 3458 ) ) ابتداى كبر و كين از شهوت است\r\nراسخىّ شهوتت از عادت است\r\n( ( 3459 ) ) چون ز عادت گشت محكم خوى بد\r\nخشم آيد بر كسى كت وا كشد\r\n( ( 3460 ) ) چون كه تو گل خوار گشتى هر كه او\r\nواكشد از گل تو را باشد عدو\r\n( ( 3461 ) ) بت پرستان چون كه خو بابت كنند\r\nمانعان راه بت را دشمنند\r\n( ( 3462 ) ) چون كه كرد ابليس خو با سرورى\r\nديد آدم را به تحقير از خرى\r\n( ( 3463 ) ) كه بِه از من سرورى ديگر بود\r\nتا كه او مسجود چون من كس شود\r\n( ( 3464 ) ) سرورى زهر است جز آن روح را\r\nكاو بود ترياق لانى ز ابتدا\r\n( ( 3465 ) ) كوه اگر پر مار شد باكى مدار\r\nكاو بود اندر درون ترياق زار\r\n( ( 3466 ) ) سرورى چون شد دماغت را نديم\r\nهر كه بشكستت شود خصم قديم\r\n( ( 3467 ) ) چون خلاف خوى تو گويد كسى\r\nكينه ها خيزد تو را با او بسى\r\n( ( 3468 ) ) كاو مرا از خوى من بر مىكند\r\nخويش بر من مير و سرور مىكند\r\n( ( 3469 ) ) چون نباشد خوى بد محكم شده\r\nكى فروزد از خلاف آتشكده\r\n( ( 3470 ) ) با مخالف او مدارا مىكند\r\nدر دل او خويش را جا مىكند\r\n( ( 3471 ) ) ز انكه خوى بد بگشتت استوار\r\nمور شهوت شد ز عادت همچو مار\r\n( ( 3472 ) ) مار شهوت را بكش در ابتدا\r\nور نه اينك گشت مارت اژدها\r\n( ( 3473 ) ) ليك هر كس مور بيند مار خويش\r\nتو ز صاحب دل كن استفسار خويش\r\n( ( 3474 ) ) تا نشد زر مس نداند من مسم\r\nتا نشد شه دل نداند مفلسم\r\n( ( 3475 ) ) خدمت اكسير كن مس وار تو\r\nجور مىكش اى دل از دل دار تو\r\n( ( 3476 ) ) كيست دل دار اهل دل نيكو بدان\r\nكه چو روز و شب جهانند از جهان\r\n( ( 3477 ) ) عيب كم گو بندهء الله را\r\nمتهم كم كن به دزدى شاه را\r\nور نه باشى هيچ هيچ از هيچيان\r\nپس رو هر ديو باشى مستهان\r\n\r\nآيه\r\n« وَإِذا قُرِئَ اَلْقُرْءانُ فَاسْتَمِعُوا لَه وَأَنْصِتُوا لَعَلَّكُمْ تُرْحَمُونَ . » 7 : 204 ( 1 ) \r\n","description":"","footnote":" ( 1 ) سوره اعراف ، آيهء 204 . . ","page_name":" 529 ","page_number":533},
  {"content":"\r\n\r\n( هنگامى كه قرآن خوانده مىشود گوش به آن فرا دهيد و ساكت شويد شايد مورد رحم قرار بگيريد . )\r\n\r\nچون كه آزاديت نآمد بنده باش\r\nهين مپوش اطلس برو در ژنده باش\r\n\r\nتا آزادى كامل روحى پيدا نكرده‌ايد مطيع مردان الهى باشيد\r\nشايد نتوان ميان حالت مطيع بودن و آزاد بودن را منطقاً توجيه و تفسير كرد ، وقتى كه انسان بايستى به سوى مقصدى روانه گردد يا آن را درك كرده و با تشخيص و آزادى خويش به سوى آن رهسپار مىشود ، با اين كه به دلالت و توجيه و تحريك شخص ديگر در حالت اولى حركتش آزادانه و در حالت دوم حركتش اجبارى و مطيعانه مىباشد . آن چه كه در راه تكامل مطلوب است اين است كه : انسان بايستى تدريجاً از عوامل جبر و اطاعتهاى كورانه كاسته و به نيروى آزادى بيفزايد .\r\nاولين گامى كه در اين راه برداشته مىشود ، آن است كه انسان تدريجاً به خود بفهماند كه بايستى اطاعت و تسليم را آزادانه انجام بدهد .\r\nاين احساس مىتواند مقدمهء خوبى براى پيش رفت درك و دانش و آزادى بيشتر بوده باشد .\r\nاگر مرحلهء اطاعت به طور منطقى و خود آگاهانه سپرى نشود ، مسلماً مرحلهء آزادى يا غير قابل وصول خواهد بود و يا اين كه طعم واقعى آزادى چشيده نخواهد شد .\r\nروى همين اصل است كه ما در اين دوران با بدترين وضع بشرى كه تاريخ به ياد دارد ، روبه رو شده‌ايم .\r\nاين وضع ناهنجار ناشى از اين شده است كه عده‌اى متفكرنما در قرن ما پيدا شده‌اند و نمىدانم روى كدامين عقده هاى روانى يا نظريات غير علمى و انسانى داد و بىداد راه انداختند كه درمان تمام دردهاى بشرى در اين كلمه خلاصه شده است :\r\n","description":"","footnote":"","page_name":" 530 ","page_number":534},
  {"content":"\r\n« آزادى » و اين كلمهء ورشكست شده را بدون اين كه تفسير كنند به مقام الوهيت رسانيدند . بعضى ديگر آن را به مرتبهء خدايى نرسانيدند ، اما گفتند : خداوند نعمتى بزرگتر از آزادى به بشريت نداده است . بعضى ديگر هم كه انسان شناسى و انسان دوستى شان به حد نصاب رسيده بود گفتند : انسان يك تعريف بيشتر ندارد و بقيه حرفها بىمعنى است و آن تعريف عبارت است از اين : انسان يعنى حيوان آزاد .\r\nاما ديگر توضيح ندادند كه مقصود از آزادى چيست ؟ آيا مقصود آزادى روانى و شخصيت است يا آزادى غرايز حيوانى ؟ اگر مقصود آزادى غرايز حيوانى است ، به اضافه اين كه آزادى مزبور سنگين بارترين زنجير بر دست و پاى روان و شخصيت انسانى است ، چرا اين صفت را به انسان اختصاص داديد ، تمام حيوانات از اين صفت ( آزادى در غرايز ) بهره مندند ، بلكه آنها به اصطلاح بعضى از متخصصين فن چيزى جز غرايز نيستند و اگر مقصود آزادى روانى و شخصيت است ، پس اين همه فسق و فساد را كه بشر را به روز سياه نشانده است چگونه به نام آزادى تجويز مىكنيد و اگر مىخواهيد بگوييد : هر دو نوع آزادى مطلوب انسان است ، اين مطلوب تناقض انگيز است ، زيرا علو روانى و شخصيت روحى انسانى با آزادى در اشباع غرايز سازگار نيست .\r\nاز طرف ديگر آزادى در عين حال كه عالىترين نعمت خدا دادى است ، خطرناكترين وسيلهء نابودى انسانها است .\r\nمگر نيرومندان قرون و اعصار يا بالصراحة و يا به طور اشاره كارهاى ناشايست خود را به آزادى مستند نمىسازند ؟ چرا در اين مسئله دقت بيشترى نكنيم كه حتى آزادى تفسير و توجيه نشدهء نيرومندان بوده است كه زير بناى قوانين بشرى را پى ريزى كرده و به صورت حق به جانبى به عنوان قوانين به خود گرفته است .\r\nبراى به دست آوردن آزادى در جريان انداختن غرايز طبيعى نه شرطى لازم است\r\n","description":"","footnote":"","page_name":" 531 ","page_number":535},
  {"content":"\r\n\r\nو نه اصلى ، اين آزادى شخصيت و آزادى روحى است كه احتياج به تعليم و تربيت و گذراندن مرحلهء اطاعت و تسليم به مربى دارد .\r\nآيا تا كنون خنده آورتر از اين حرف تصور كرده‌ايد كه آن آزادى شخصيت كه احتياج به تكاپوهاى فراوان در سيلگاه تضادها دارد ، آن آزادى شخصيت كه احتياج به فرا گرفتن معلومات فراوان در دو قلمرو برونى و درونى دارد ، بدون تحمل زحمت دوران اطاعت و تسليم و بدون پذيرش تربيتهاى صحيح قابل عمل است ؟ برتراند راسل در سالهاى پيش از فوتش داد سخن در بارهء آزادى كودكان مىداد و مىگفت : پدران و مربيان نبايستى كارى با كودكان داشته باشند و بايد بگذارند خودشان راه مطلوب خود را پيدا كنند .\r\nراستى تعجب آور است ، مردى ده ها سال متمادى در فلسفه و علوم انسانى مطالعه داشته باشد و اين مقدار متوجه نباشد كه آزادى كه كودك به دست خواهد آورد ، نمىتواند ما فوق آزادى غرايز حيوانى بوده باشد ، تازه اگر كودك نو خاسته را در ميان اجتماع فرض كنيم كه راسل دارد و شكسپير هم دارد و كانگستر هم به طور فراوان در آن پيدا مىشود و دزد حق كش و منحرف - گروه بسيار مهمى را در آن تشكيل مىدهند ، كودك به خودى خود به كدام طرف ميل خواهد كرد ؟\r\n\r\n( ( 3457 ) ) ور بگويى شكل استفسار گو\r\nبا شهنشاهان تو مسكين وار گو\r\n\r\nدواى جهالتهاى بشرى سؤال است . بياييد آن چه را نمىدانيم سؤال كنيم . و تا بتوانيم سؤالها را بىجواب نگذاريم\r\nچه حالت روحانى شگفت انگيز است هنگامى كه انسانى پى به جهالت خود ببرد و آن گاه جهالت را دردى تشخيص بدهد كه اولين مرحلهء معالجهء آن سؤال است چه قيافهء پر معنايى به خود مىگيرد آن شخص كه تشنگى روح خود را براى معرفت در قيافهء خود با حالت استفهام نمودار مىسازد گاهى در ديده گان يك انسان كه\r\n","description":"","footnote":"","page_name":" 532 ","page_number":536},
  {"content":"\r\nدر بارهء موضوعى مىخواهد استفسار نمايد خيره شويد ، فروغ درخشانى در ديده گان او خواهيد ديد كه از روشنايى چشمان شخصى كه هزاران معلومات حرفه‌اى را در درون خود براى خود نمايى اندوخته است ، روشنتر و مقدستر و انسانىتر است .\r\nبگذاريد بىپرده بگويم : بشر تمام ترقيات و تمدنهاى عالى خود را مرهون اشخاصى مىداند كه هيچ وضع موجود روحى او را قانع نساخته و دايماً با استفهام و استفسارشان نيروهاى مستهلك شدهء بشرى را تجديد نموده‌اند .\r\nآيا به خود اجازه نمىدهيد كه قبول كنيد : با يك سؤال با مورد و منطقى در بارهء يك موضوع ، نصف راه شناسايى موضوع مفروض را سپرى كرده‌ايد ؟ اگر در زير خاكهاى تيره مىتوانستيم با مغزها و دلهاى آدميان به گفتگو بپردازيم ، به آن آرزوهايشان كه جامهء عمل نپوشيد ، به آن اميدهايشان كه به نوميدى مبدل گشت ، به آن مقاصد مطلوب كه دست نيافتند و به آن حسرتها كه هنوز در ذرات خاكشان زبانه مىكشد ، به خوبى مىنگريستيم - مىديديم كه بشر مىتوانست اكثر بىنوايانى اين در خاك رفتگان را كه در شكل استفهام بروز كرده و يا در نهان خانهء درونشان مخفى گشته است با پاسخهاى قانع كننده‌اى بر طرف نمايد .\r\nاى استاد مربى اگر به آن مقام والايى كه اشغال كرده‌اى درست توجه كنى و اگر لذت بارور ساختن شخصيت مورد تربيت خود را واقعاً بچشى ، و مقدارى حقوق ماهيانه و مقام رسمى ظاهرى فريبت ندهد كه آنها را پاداش كار خود بدانى ، به يقين احساس خواهى كرد كه پاداش بزرگتر و ابدىتر و انسانىتر از آن نيست كه دانشجويى از جايش برخيزد و از تو در بارهء موضوعى كه مىدانى سؤالى كند .\r\nشما اى سؤال كنندگان استفهام خود را در صورت اعتراض و خود نمايى مطرح نكنيد ، وقتى كه سؤال به شكل اعتراض و خود نمايى مطرح مىشود ، در حقيقت سؤال كننده يك سد پولادين ميان مغز خود و روح پاسخ گوينده ايجاد مىكند و با دست خود جريان آب زلال معرفت را به روح خويش جلوگيرى مىكند .\r\nشما اى پاسخ گويندگان بدانيد آن انسان كه خدا او را شايستهء داشتن يك\r\n","description":"","footnote":"","page_name":" 533 ","page_number":537},
  {"content":"\r\n\r\nمغز درك كننده با پانزده ميليارد رابطهء الكتريكى دانسته و اين كارگاه شگفت انگيز جهان هستى را به او عطا فرموده است ، به دانستن يك موضوع ناچيز كه تو مىدانى و او نمىداند شايسته تر مىباشد ، تفهيم اين موضوع ناچيز را از سؤال كننده دريغ مدار ما از كجا مىدانيم كه همين پاسخ صميمانه و مخلصانهء تو پيش از آن كه به معلومات سؤال كننده بيفزايد روح با عظمت تو را به فعاليتهاى عالىتر وادار نخواهد كرد ؟ گناهى بس بزرگ است كه انسانى يا گروهى از انسانها تشنگى و گرسنگى روح خود را به معرفت و دانش ( خواه به زبان بياورند ، يا به هيچ وجه اظهار نكنند ) در هر قيافه و كردارى كه ممكن است به شما نشان بدهند ، شما بدون اعتنا و دامن كشان از پيش روى اين تشنگان و گرسنگان بگذريد و به روى خود نياوريد كه انسانهايى را در حال جان كندن ديديد و خرامان خرامان به راه خود رفتيد . اين جمله را هم بگويم اگر چه به رؤيا شبيه تر از جريانات واقعى كنونى بشرى است : به اين جهت كه جهل و اشتباه همواره پيرامون ما را گرفته است ، بكوشيم و وقتها صرف كنيم و بودجه ها خرج كنيم تا حس سؤالات ضرورى را در مردم بر انگيزيم ، آن چنان كه يك پزشك مىكوشد جهاز هاضمهء يك انسان را براى خواستن غذا تنظيم كند ، باز بكوشيم و انرژىها صرف كنيم كه پاسخ لازم را با گفتار و كردار در اختيار مردم بگذاريم .\r\nتفسير ابيات\r\nموشى مهار شترى را به دست گرفته و با خود نمايى به راه افتاد ، شتربان بزرگى كه دنبال موش به راه افتاد ، بىنوا موش به خود مغرور گشت كه آرى من پهلوانم اين انديشهء نابه جاى موش به شتر معلوم شد و به او چيزى نگفت ، ولى در درون خود مىگفت : اى موش ناچيز تو اكنون خوش باش ، صبر كن ، تا [ واقعيت را 
  ] به تو نشان دهم . موش بر كنار نهر بزرگى رسيد كه فيل از گذشتن از آن ناتوان بود . موش در همان جا ايستاد و بر جاى خود خشك شد . شتر به موش مىگويد : اى رفيق كوه و دشت چرا ايستادى ؟ راه برو ، مردانه گام در جوى بگذار تا عبور كنيم ، تو پيش رو و پيش آهنگ\r\n","description":"","footnote":"","page_name":" 534 ","page_number":538},
  {"content":"\r\nمن هستى ، چرا در ميان راه توقف كردى ؟ برو تا به دنبال تو من هم بيايم ، موش مىگويد : اين نهرى بزرگ و عميق است ، من از غرق شدن مىهراسم . شتر مىگويد : بگذار من آب را اندازه گيرى كنم ببينم چه قدر است ؟ شتر پاى در آب مىگذارد و مىگويد : موش كور اين كه چيزى نيست ، اين آب تا زانو است چرا اين قدر حيران و بىهوش گشته‌اى ؟ موش در پاسخ مىگويد : آرى ، براى تو مور و براى من اژدها است ، درست است كه آب تا زانو است ، از زانو تا به زانو فرق زيادى است . آبى كه به زانوى تو برسد صد ذرع از سر من گذشته است . شتر به موش مىگويد : بيا تو گستاخى زياد مكن تا جسم و جانت شعله ور نشود ، بىنوا تو اگر مىخواهى خود نمايى و جدال كنى برو با موش كه هم نوع تو است خود نمايى كن ، موش كجا و شتر كجا كه با او مناقشه و سخن پردازى كند ؟ موش مىگويد : براى خدا اكنون توبه كردم ، مرا از اين آب مهلك بگذران . شتر بر موش رحم مىكند و مىگويد : حالا بيا روى كوهان من بنشين ، من كه بايستى از اين جوى بگذرم ، صد هزاران موش مانند تو را هم مىتوانم بگذرانم . اى انسان تو كه پيامبر نيستى ، راه پيامبر را در پيش گير تا از چاه رهايى يافته به جاه نائل گردى . تو كه سلطان نيستى ، رعيت باش . حال كه كشتيبان نيستى ، اختيار كشتى را به دست خود مگير ، حال كه كامل نگشته‌اى ، خود را در معرض كمال فروشى قرار مده ، پذيرنده باش تا استعداد براى كمال پيدا كنى . مادامى كه به آزادى نرسيده‌اى مطيع باش و به ژنده لباس خود قناعت نموده اطلس پوش مباش . برو آيه : « انصتوا » ( خاموش باشيد ) را گوش كن و خاموش باش ، مادامى كه زبانت آمادهء گفتن سخنان حق نشده است سر تا پا گوش باش ، اگر هم بخواهى سخنى بگويى به شكل سؤال و استفسار بگو ، وقتى كه با بزرگان بشريت روبه رو شدى و خواستى سخنى بگويى متواضع و فروتن باش . مىدانى كبر و كينه از كجا ريشه مىگيرد ؟ شهوت است كه اصل همهء نخوتها و كينه توزىها است . شهوت از كجا در\r\n","description":"","footnote":"","page_name":" 535 ","page_number":539},
  {"content":"\r\nانسان رسوخ و استحكام پيدا مىكند ؟ از عادت بد . ( 1 )  وقتى كه به سبب اعتياد خوى معينى در انسان رسوخ كرد ، هر كس كه بخواهد آن عادت را از تو سلب كند خشمگين مىگردى ، كسى كه عادت به خوردن گل داشته باشد ، اگر شخصى بخواهد از گل خوارى او جلوگيرى نمايد ، آدم گل خوار با او دشمنى مىورزد ، بت پرستان با كسانى كه جلو بت پرستى را بگيرند دشمنى مىكنند ، آن شيطان پليد كه به حب رياست عادت كرده بود ، از روى نفهمى آدم را حقيرتر از خود ديد و به او سجده نكرد ، با خودش چنين گفت : آيا در دنيا بهتر از من هم سرورى وجود دارد كه مسجود من واقع شود ؟ اين حقيقت را بپذيريد كه سرورى جز بروح اولياء الله كه مانند ترياق است ، زهر كشنده‌اى است . كوه بلند و بالا هر اندازه هم كه پر از مار باشد چون در درونش ترياق وجود دارد ، لذا اثرى در كوه نمىكند . وقتى كه رياست پرستى با دماغ تو دمساز گشت ، هر كس كه تو را بشكند و مخالف رياست تو سخنى بگويد ، يا عملى كند دشمن قديمى و اصيل تو خواهد گشت .\r\nاگر كسى مخالف عادت تو حرفى بزند ، از درونت كينه ها در بارهء او بر مىخيزد و موج مىزند و با خود مىگويى كه او مىخواهد خوى محبوب تو را از تو ريشه كن نموده و خود را امير و سرور تو نمايد .\r\nاگر عادت بد و سركش در تو نبود ، چرا بايستى از مخالفت آن شخص آتشى در تو شعله ور شود ؟ نيز اگر آن عادت بد در تو مستحكم نشود [ و هنوز تو با ديدهء بىطرفى در آن\r\n","description":"","footnote":" ( 1 ) ممكن است اين مسئله براى بعضى اشخاص بعيد به نظر برسد كه شهوت كه يك پديدهء طبيعى است چه ارتباطى به عادت دارد ؟ در پاسخ اين سؤال مىگوييم : اصل جريان شهوت يك امر طبيعى است ، ولى شهوت را مدار زندگى قرار دادن و تمام امور زندگى را به عنوان وسيلهء شهوترانى قرار دادن امر ديگرى است كه ناشى از اعتياد است . اين مسئله مخصوص به شهوت نيست ، بلكه هر يك از غرايز و نيروهاى درونى را هنگامى كه از جريان طبيعىاش خارج نموده و راه افراط در آن پيش بگيريم ، مسلم است كه اين حالت افراط ناگهان و بدون سابقه نخواهد بود ، بلكه با تكرار در زياده روى تدريجاً شكل عادت به خود خواهد گرفت . . ","page_name":" 536 ","page_number":540},
  {"content":"\r\nخوى بنگرى 
  ] هرگز مخالفت با آن عادت باعث زبانه كشيدن آتش در درونت نمىگردد اگر عادت بد در انسانى هنوز كاملًا غالب نباشد او با مخالفين خود مدارا كرده سعى مىكند آنها را نرنجاند و دل آنان را به دست آورد .\r\nبدان جهت كه خوى بد در تو استوار گشته است ، مور شهوت ناچيزت چون مار شده است .\r\nبكوش تا پيش از آن كه مار شهوت تدريجاً به صورت اژدها در آيد ، آن را محو و نابود بساز . اما منتظر آن مباش كه روزى شهوت خودت را در شكل مار ببينى ، زيرا بر عكس ، هر كس مار شهوات خود را همواره مانند مور مىبيند ، بنا بر اين خود را به يك صاحب دل عرضه نموده و در بارهء وضع خود استفسار كن .\r\nمادامى كه مس به طلا تبديل نشود ، اعتراف به مس بودن خود نخواهد كرد ، مادامى كه دل به مقام عالى روحانى نرسد ، نخواهد دانست كه او مفلس و تباه است . بيا و مانند مس مدتى در خدمت كيميا باش ، دل بىنوا مقدارى جور و زحمت دل داران را تحمل كن .\r\nدل دار كيست ؟ درست متوجه باش كه چه مىگويم ؟ دل دار يعنى اهل دل كه شب و روز از اين جهان با گام روح به ما فوق جهان مىجهند .\r\nبندگان الهى را عيب جويى مكن ، اولياء الله را به دزدى متهم مساز و الا موجوديت تو جزء هيچ و از گروه هيچها كه زباله دان تاريخ را پر مىكنند خواهد بود ، سپس دنباله رو شيطان و شيطان صفتان پست روزگار خواهى بود .\r\n","description":"","footnote":"","page_name":" 537 ","page_number":541},
  {"content":"\r\n\r\nكرامات آن درويش كه در كشتى به دزدى متهمش كردند\r\n\r\n( ( 3478 ) ) بود درويشى درون كشتييى\r\nساخته از رخت مردى پشتيى\r\n( ( 3479 ) ) ياوه شد هميان زر او خفته بود\r\nجمله را جستند و او را هم نمود\r\n( ( 3480 ) ) كاين فقير خفته را جوييم هم\r\nكرد بيدارش ز غم صاحب درم\r\n( ( 3481 ) ) كه درين كشتى چرمدان گمشدست\r\nجمله را جستيم نتوانى تو رَست\r\n( ( 3482 ) ) دلق بيرون كن برهنه شو ز دلق\r\nتا ز تو فارغ شود اوهام خلق\r\n( ( 3483 ) ) گفت يا رب مر غلامت را خسان\r\nمتهم كردند فرمان در رسان\r\nيا غياثى عند كل كربة\r\nيا معاذي عند كل شدة\r\nيا مجيبى عند كلّ دعوة\r\nيا ملاذي عند كلّ محنة\r\n( ( 3484 ) ) چون به درد آمد دل درويش از آن\r\nسر برون كردند هر سو در زمان\r\n( ( 3485 ) ) صد هزاران ماهى از درياى ژرف\r\nدر دهان هر يكى درّى شگرف\r\n( ( 3486 ) ) صد هزاران ماهى از درياى پر\r\nدر دهان هر يكى درّى چه در\r\n( ( 3487 ) ) هر يكى درّى خراج ملكتى\r\nكز إله است اين ندارد شركتى\r\n( ( 3488 ) ) درّ چند انداخت در كشتى و جست\r\nمر هوا را ساخت كرسى و نشست\r\n( ( 3489 ) ) خوش مربع چون شهان بر تخت خويش\r\nاز فراز اوج و كشتىاش به پيش\r\n( ( 3490 ) ) گفت او كشتى شما را حق مرا\r\nتا نباشد با شما دزد گدا\r\n( ( 3491 ) ) تا كرا باشد خسارت زين فراق\r\nمن خوشم جفت حق و از خلق طاق\r\n( ( 3492 ) ) نى مرا او تهمت دزدى نهد\r\nنى مهارم را به غمّازى دهد\r\n( ( 3493 ) ) بانگ كردند اهل كشتى كاى همام\r\nاز چه دادندت چنين عالمى مقام ؟\r\n( ( 3494 ) ) گفت از تهمت نهادن بر فقير\r\nوز حق آزارى بىچيزى حقير\r\n( ( 3495 ) ) حاش للَّه بل ز تعظيم شهان\r\nكه نبودم بر فقيران بد گمان\r\n( ( 3496 ) ) آن فقيران لطيف خوش نفس\r\nكز پس تعظيمشان آمد عبس\r\n( ( 3497 ) ) آن فقيرى بهر پيچا پيچ نيست\r\nبل پى آن كه به جز حق هيچ نيست\r\n\r\n","description":"","footnote":"","page_name":" 538 ","page_number":542},
  {"content":"\r\n\r\n\r\n\r\n( ( 3498 ) ) متهم چون دارم آنها را كه حق\r\nكرد امين مخزن هفتم طبق\r\n( ( 3499 ) ) متهم نفس است نى عقل شريف\r\nمتهم حس است نى نور لطيف\r\n( ( 3500 ) ) نفس سوفسطايى آمد مىزنش\r\nكش زدن سازد نه حجت گفتنش\r\n( ( 3501 ) ) معجزه بيند فروزد آن زمان\r\nبعد از آن گويد خيالى بود آن\r\n( ( 3502 ) ) ور حقيقت بودى آن ديد عجب\r\nپس مقيم چشم بودى روز و شب\r\n( ( 3503 ) ) آن مقيم چشم پاكان مىبود\r\nنى قرين چشم حيوان مىشود\r\n( ( 3504 ) ) كان عجب زين حس دارد عار و ننگ\r\nكى بود طاوس اندر چاه تنگ\r\n( ( 3505 ) ) تا نگويى مر مرا بسيار گو\r\nمن ز صد يك گويم و آن هم چو مو\r\n\r\nآيه\r\n« عَبَسَ وَتَوَلَّى . أَنْ جاءَه اَلأَعْمى . » 80 : 1 - 2 ( 1 )  ( عبوس شد و روى گرداند ، بدان جهت كه نابينا آمد ) .\r\nتفسير مشروح آيات فوق با مسئلهء مهمى كه در آنها وجود دارد در مباحث گذشته مطرح شده است .\r\n\r\n( ( 3500 ) ) نفس سوفسطايى آمد مىزنش\r\nكش زدن سازد نه حجت گفتنش\r\n\r\nدر مقابل خواسته هاى نفس بىهوده استدلال و حجت نياوريد اين موجودى است سوفسطايى كه چيزى جز خواستهء خود را نمىپذيرد\r\nسوفسطائيون گروهى از اشخاص بودند كه در دورهء پيش از ميلاد تا زمان سقراط وجود داشته‌اند . البته نمىتوان گفت كه در دوران سقراط به كلى منقرض شده‌اند . بلكه به اشكال مختلف در طول تاريخ شايد هم تا كنون اگر چه با اقليت ، نمودار شده‌اند .\r\n","description":"","footnote":" ( 1 ) سوره عبس ، آيهء 1 و 2 . . ","page_name":" 539 ","page_number":543},
  {"content":"\r\n\r\nاينان هيچ حقيقتى را قبول نداشته‌اند ، بعضى از آنان تنها به وجود ( من ) معتقد بود و تمام جهان هستى را جز خيال و پندار چيزى نمىدانست ، بعضى ديگر حتى در وجود واقعى خود هم تشكيك مىكرد . به هر حال براى آنان نه دريافتهاى وجدانى و عقلانى قانع كننده بود و نه مشهودات حسى .\r\nجلال الدين نفس را در بيت فوق به اين گروه تشبيه مىكند و مىگويد : نفس سوفسطايى است نه دليل مىپذيرد و نه حجت ، براى نفس چاره‌اى جز ضربهء كشنده وجود ندارد .\r\nدر اين تشبيه بايستى كمى دقت شود ، زيرا سوفسطايى قضيه مىسازد و براى نفى دريافتوجدانى و عقلانى و تخريب مشهودات حسى دليل مىآورد ، در صورتى كه نفس يعنى خود طبيعى نه قضيه‌اى مىسازد و نه استدلالى مىكند . نفس بدان جهت كه خود طبيعى است تنها تحريك مىكند و به عبارت ديگر نفس عمل مىكند و با استدلال كارى ندارد ، زيرا نفس يعنى خود طبيعى جز يك حالت تركيب يافتهء غرايز فعال حيوانى ما چيز ديگرى نيست .\r\nبلى تنها راهى كه براى تصحيح مطلب جلال الدين وجود دارد اين است كه : وقتى كه ( من ) انسانى مهارى بر فعاليت غرايز حيوانى نزد ، تدريجاً قواى عقلانى و دريافتهاى انسانى نيز تحت سيطرهء نفس قرار مىگيرد ، گويى همه آنها كارگردانان نفس شده‌اند ، بنا بر اين اگر عقل در اين وضع نفسانى استدلال كند ، مطابق تمايل نفس انجام خواهد داد كه جز تمايل و اشباع نفس كارى ندارد . در اين صورت استدلال حقيقت خود را از دست خواهد داد ، زيرا تمام هدف و وسايلى كه در استدلال عقل منظور خواهد گشت مربوط به غريزهء حيوانى است ، از اين راه مىتوان گفت : نفس جز سفسطه كارى ندارد و جوابى براى سفسطه بازى غير از راندن سفسطه باز و بىاعتنايى به او ديده نمىشود .\r\nتفسير ابيات\r\nدرويشى با جمعيتى در كشتى نشسته و به بسترى از لباسهاى مرد ديگرى تكيه داده\r\n","description":"","footnote":"","page_name":" 540 ","page_number":544},
  {"content":"\r\nخوابيده بود ، در آن حال كه او در خواب فرو رفته بود ، كيسهء طلايى گم شد ، همه اهل كشتى را بازرسى كردند ، سپس به سراغ او آمدند كه بايستى اين فقير در خواب رفته را هم بررسى نماييم ، صاحب كيسهء پول فقير را بيدار كرد و گفت : در اين كشتى كيسهء طلا گمشده است ، ما همه را بررسى كرده‌ايم و تو نمىتوانى مستثنى باشى ، زود باش لباسهايت را در آور تا تو را هم تفتيش كنيم و گمانهاى مردم از تو بر طرف گردد . مرد الهى رو به جانب خدا كرده مىگويد خداوندا اين بندهء حقيرت را متهم ساختند ، هر فرمانى كه دارى اجرا كن .\r\nاى پناه دهندهء من در هر بلايى اى پناه دهندهء من در هر شدتى اى اجابت كنندهء تمام دعاهاى من اى پناهگاه من در هر مشقت و سختى وقتى كه آن مرد الهى از آن تفتيش و اتهام به درد آمد ، صدها هزار ماهى در همان وقت از قعر دريا سر بيرون آوردند و در دهان هر يك از آنها ، درى گرانبها بود كه ارزشى مساوى ماليات يك كشور داشت . آرى اين كار خداوندى است و قابل شركت با ساير كارها نيست .\r\nآن مرد الهى چند عدد از آن درها را از ماهيان گرفته به كشتى انداخت و سپس در هوا مانند اين كه تختى از هوا درست شده باشد ، نشست . او بالاتر از كشتى مانند سلاطين بر تخت خود نشسته و كشتى هم پيشا پيش او حركت مىكرد .\r\nمرد الهى در اين حال مىگويد : كشتى مال شما و حق از آن من است ، من از شما كناره گيرى كردم تا در ميان شما دزد و گدايى وجود نداشته باشد تا ببينيم از اين جدايى كه ميان ما افتاد ، چه كسى زيان خواهد ديد ؟ من در حالى كه با خداى خود بوده و از مردم جدا هستم ، خوش و شادمانم . او خدايى است كه نه به من تهمتى مىزند و نه اختيارم را به دست مردم تهمت زن مىسپارد . كشتى نشينان وقتى كه اين وضع را مىبينند ، مىگويند : اى سرور عزيز اين مقام عالى را از كجا دريافته‌اى ؟ [ او از روى سخريه پاسخ مىگويد كه : 
  ] از تهمت زدن به فقيران و آزردن حق براى پول ناچيز نه هرگز ، بلكه اين مقام و الا بدان جهت نصيبم گشته است كه به اولياء الله تعظيم\r\n","description":"","footnote":"","page_name":" 541 ","page_number":545},
  {"content":"\r\nكرده و به فقيران بد گمان نبوده‌ام ، آن فقيران لطيف و خوش نفس را مىگويم كه خداوند در تعظيم آنها سورهء « عبس و تولى » را نازل فرمود . فقيرى را كه در اولياء الله مىبينيد به جهت نداشتن مال و ثروت نيست ، بلكه آنان جز حق چيزى را نپذيرفته‌اند . من چه گونه آن فقيران را متهم بسازم ، در صورتى كه خدا آنها را امين طبقهء هفتم آسمانها قرار داده است . اگر بخواهيد كسى را متهم بسازيد . نفس را متهم كنيد نه عقل را ، حس را متهم بسازيد نه نور لطيف الهى را . اين نفس تبه كار همان سوفسطايى است كه نه دليلى مىفهمد نه محبتى را مىپذيرد ، چارهء او جز زدن چيز ديگرى نيست .\r\nاين نفس پليد وقتى كه معجزات پيامبران را بيند ، اولًا يك روشنايى او را فرا مىگيرد ، سپس مىگويد : معجزه نبود خيالاتى است كه من مىكنم .\r\nاگر معجزه حقيقتى داشت مىبايست همواره مقابل ديده گان من بماند ، اين نفس نمىداند كه معجزه براى هميشه باقى مىماند ، اما در مقابل ديده گان پاكان اولاد آدم ، نه در چشم حيوانات پست . معجزه آن پديدهء الهى ، از جاى گرفتن در ديده گان چار پايان بىشعور ننگ و عار دارد ، چنان كه طاوس آن حيوان زيبا از ورود به چاه تنگ و عار دارد .\r\nبراى اين كه نگويى من مرد پر حرفى هستم ، يك از صد مىگويم ، آن هم مانند موى باريك .\r\n","description":"","footnote":"","page_name":" 542 ","page_number":546},
  {"content":"\r\n\r\nتشنيع كردن صوفيان بر آن صوفى كه بسيار مىگويد\r\n\r\n( ( 3506 ) ) صوفيان بر صوفئى شنعت زدند\r\nپيش شيخ خانقاهى آمدند\r\n( ( 3507 ) ) شيخ را گفتند داد جان ما\r\nتو از اين صوفى بخواه‌اى پيشوا\r\n( ( 3508 ) ) گفت آخر چه گله است اى صوفيان\r\nگفت اين صوفى سه خو دارد گران\r\n( ( 3509 ) ) در سخن بسيار گو همچون جرس\r\nدر خورش افزون خورد از بيست كس\r\n( ( 3510 ) ) ور بخسبد هست چون اصحاب كهف\r\nصوفيان كردند پيش شيخ زهف\r\n( ( 3511 ) ) شيخ رو آورد پيش آن فقير\r\nكه به هر حالى كه هست اوساط گير\r\n( ( 3512 ) ) در خبر خير الامور اوساطها\r\nنافع آمد ز اعتدال اخلاطها\r\n( ( 3513 ) ) گر يكى خلطى فزون شد از عرض\r\nدر تن مردم پديد آيد مرض\r\n( ( 3514 ) ) بر قرين خويش مفزا در صفت\r\nكان فراق آرد يقين در عاقبت\r\n( ( 3515 ) ) نطق موسى بود با اندازه ليك\r\nهم فزون آمد ز گفت يار نيك\r\n( ( 3516 ) ) آن فزونى با خضر آمد شقاق\r\nگفت رو تو مكثرى هذا فراق\r\nموسيا بسيار گويى در گذر\r\nچند گويى رو وصال آمد بسر\r\n( ( 3517 ) ) موسيا بسيار گويى دور شو\r\nور نه با من گنگ باش و كور شو\r\n( ( 3518 ) ) ور نرفتى وز ستيزه شسته اى\r\nتو به معنى رفته و بگسسته اى\r\nرو بر آنها كه هم جفت تواَند\r\nعاشقان و تشنهء گفت تواَند\r\n( ( 3519 ) ) چون حدث كردى تو ناگه در نماز\r\nگويدت سوى طهارت رو بتاز\r\n( ( 3520 ) ) ور نرفتى خشك جنبان مىشوى\r\nخود نمازت رفت بنشين اى غوى\r\n( ( 3522 ) ) پاسبان بر خوابناكان بر فزود\r\nماهيان را پاسبان حاجت نبود\r\n( ( 3523 ) ) جامه پوشان را نظر بر گازر است\r\nجان عريان را تجلى زيور است\r\n( ( 3524 ) ) يا ز عريانان به يك سو باز رو\r\nيا چو ايشان فارغ از تن جامه شو\r\n( ( 3525 ) ) ور نمىتانى كه كل عريان شوى\r\nجامه كم كن تا ره اوسط روى\r\n\r\n","description":"","footnote":"","page_name":" 543 ","page_number":547},
  {"content":"\r\n\r\n\r\n\r\nآيه\r\n« قالَ فَإِنِ اِتَّبَعْتَنِي فَلا تَسْئَلْنِي عَنْ شَيْءٍ حَتَّى أُحْدِثَ لَكَ مِنْه ذِكْراً . » 18 : 70 ( 1 )  ( [ خضر به موسى 
  ] گفت : اگر به دنبال من آمدى از هيچ چيز مپرس ، تا من در بارهء آن شيئى تذكرى به تو بدهم ) .\r\n« قالَ هذا فِراقُ بَيْنِي وَبَيْنِكَ 18 : 78 . . . » ( 2 )  ( گفت [ خضر 
  ] اين است جدايى ميان من و تو . )\r\nروايت\r\n« خير الامور اوسطها . » ( 3 )  ( بهترين امور حد وسط آنها است . )\r\n\r\n( ( 3514 ) ) بر قرين خويش مفزا در صفت\r\nكآن فراق آرد يقين در عاقبت\r\n\r\nچند غريزه يا چند نيرو كه در كارگاه وجود انسانى تنظيم شده است نبايد يكى را تقويت و ديگرى را تضعيف نمود\r\nدر كارگاه وجود انسانى عده‌اى از غرايز و نيروها و سيستم معينى را تشكيل داده‌اند . مجموعهء اين سيستم موقعى به فعاليت مطلوب خود ادامه مىدهد كه غرايز و نيروهاى مزبور تعادل را از دست ندهند .\r\nاگر يكى از آنها تقويت و ديگرى تضعيف شد ، باعث از ميان رفتن ضعيف گشته در نتيجه در مجموعهء سيستم كارگاه وجود انسان اختلال وارد مىشود . اين مطلب را از هر نظرى كه بنگريم صحيح و منطقى است .\r\n","description":"","footnote":" ( 1 ) سوره كهف ، آيهء 70 . .  ( 2 ) سوره كهف ، آيهء 78 . .  ( 3 ) مضمون اين روايت ، هم در آيات قرآنى وارد شده است و هم در احاديث معتبر . . ","page_name":" 544 ","page_number":548},
  {"content":"\r\nامروزه فعاليتهاى مغزى جوانان اغلب كشورهاى متمدن و پيروان آنها به تنزل اسف انگيزى دچار شده است ، به طورى كه با ملاحظهء نسبت گيرى مىتوان گفت : در تاريخ بشرى اين تنزل سابقه نداشته است ، يا حد اقل مىتوانيم بگوييم : با ملاحظه همهء عوامل مربوطه و انگيزه ها و شرايطى كه مىتواند و بايستى منحنى تفكرات جوانان امروز را در نقاط بسيار عالى نشان بدهد ، بالعكس نقاطى را كه منحنى فعاليتهاى مغزى امروز جوانان را نشان مىدهد ، پايينتر از آن است كه بتوان تصور نمود .\r\nباعث اين سقوط ، تقويت يك يا چند غريزهء طبيعى است كه انديشه هاى متفكر نماها ، سوداگرى سوداگران ، به وجود آورده‌اند . مهمتر از همه و بارزترين غريزه‌اى كه عوامل گوناگون دست به هم داده و آن را تشديد و تقويت نموده‌اند غريزهء جنسى و انگيزه ها و عوارض آن مىباشد .\r\nتشديد غريزهء جنسى دمار از روزگار تعقل و احساسات چنان در آورده كه يكى از دوستان مورد اطمينان اين جانب مىگفت : در پاى تخت يكى از كشورهاى متمدن كه نوابغ عالى قدر و فلاسفه ى بزرگ و نويسندگان شماره يك و سياست مداران خردمند به طور فراوان تربيت كرده است ، با مقدار فراوانى از جوانان شايد در حدود چهار صد نفر از 81 ساله تا 53 ساله با اشكال گوناگون تماس برقرار كردم و با ترتيب مخصوصى گفتگو را به جايى مىكشيدم كه موضوع انديشه و تعقل و استدلال مطرح شود ، آنان با بيانات مختلف و با تكان دادن شانه ها بيزارى خود را از تعقل و منطق و انديشه ابراز مىكردند .\r\nنمىدانيم عاقبت اين وضعى كه براى بشريت پيش آورده‌اند چه خواهد شد ؟ ولى به هر حال جوامع بشرى با اين وضع سقوط تعقل و منطق خود را تدريجاً اعلام مىدارد .\r\n","description":"","footnote":"","page_name":" 545 ","page_number":549},
  {"content":"\r\n\r\n\r\n( ( 3522 ) ) پاسبان بر خوابناكان بر فزود\r\nماهيان را پاسبان حاجت نبود\r\n\r\nآيا پيامبران الهى فقط براى عقول ناتوان مبعوث شده‌اند ؟\r\nاين مطلب كه همهء مردم در همه احوال احتياج به پيامبر مبعوث از طرف خدا دارند ، مورد اتفاق نظر همهء مليّون و متدينين جوامع انسانى است . در مقابل مليّون دو گروه وجود دارند كه با آنها مخالفت مىكنند :\r\nگروه اول - بعثت پيامبران را به كلى منكر شده مىگويند :\r\nانبيا حرف حكيمانه زدند از پى نظم جهان چانه زدند ادعاى اين گروه در بعضى از آيات قرآن مجيد نيز منعكس شده است .\r\nگروه دوم - مىگويند : خداوند براى جوامع بشرى پيامبرانى فرستاده است ، ولى نه براى آنان كه عقولشان تكامل يافته و بد و خوب را در هر حال تشخيص مىدهند . اعتراضاتى كه بر اين دو گروه وارد است متعدد مىباشد .\r\nما در اين مورد تنها به يك اعتراض مشترك بهر دو گروه اشاره مىكنيم :\r\nتا كنون در تاريخ بشرى هيچ فردى را سراغ نداريم كه داراى آن چنان عقل تكامل يافته‌اى باشد كه احتياج به رهبر الهى نداشته باشد . از جهات مختلف محدوديت عقل انسانى و دريافتهاى روحانى او مانع از آن است كه خود به خود راه مستقيم كمال اعلى را در گذرگاه ابديت تشخيص بدهد ، آيا شما تا كنون يك متفكر و فيلسوف بزرگ را سراغ گرفته‌ايد كه در شناسايىها و جهان بينىاش از بازيگرى حواس و وسايل درك درونى خويش در امان باشد ؟ كوه سر به فلك كشيده از دور مانند يك مشت خاك ديده مىشود ، شخصيت انسانى به هر شكلى كه منعقد شده است ، مطابق عناصر اصلى خود ، وجدان و عقل را توجيه و رهبرى مىكند . با اين بازيگرىهاى حواس و تصرفات شخصى در وسايل درك درونى ، كدامين عاقل مىتواند ادعا كند كه واقع به طور مطلق همين است كه من دريافته‌ام و راه مستقيم همين است كه من مىروم ؟\r\n","description":"","footnote":"","page_name":" 546 ","page_number":550},
  {"content":"\r\n\r\nدرست است كه يك آدم متفكر و يك عارف روحانى در بعضى از حالات عالىترين يقين و نشاط را در درون خود احساس مىكند ، ولى مىدانيم كه وصول بواقعيت غير از يقين و نشاطى است كه از اعتقاد به وصول به واقعيت ناشى مىگردد .\r\nآيا با اين همه راه و رسمها و مكاتب اجتماعى و سياسى كه تا كنون بشر براى خود ديده است ، از ما قبل قانون حمورابى تا جمهوريت افلاطون و قانون سولون و شهريار ماكياولى و قرار داد اجتماعى روسو و روح القوانين منتسكيو و اصول قوانين بنتام و ساير آثار بشرى چه در بارهء قانون و چه در بارهء فلسفه هاى قانون و اجتماع و سياست ، كدامين دوره را سراغ داريد كه بشر در يك جامعهء ايده آل زندگى كرده ، طعم حق و عدالت را چشيده است ؟ مگر تا كنون با قطع نظر از مكاتب پيامبران مكتبى سراغ گرفته‌ايد كه انسان را همه جانبه درك كرده ، بايستگىها و شايستگىهاى او را بيان كرده باشد ؟ بنا بر اين ، آنان كه در قضيهء فوق مىگويند : پيامبران الهى فقط براى عقول ناتوان مبعوث شده‌اند ، يا اصلا موضوع بعثت پيامبران اساسى ندارد ، اطلاع لازم و كافى از وضع بشرى ندارند .\r\nتفسير ابيات\r\nگروهى از صوفيان به يك مرد صوفى ديگر تشنيع و اعتراض نموده پيش خانقاه آمدند و به شيخ گفتند : اى پيشوا تو داد جان ما را از اين صوفى بستان . شيخ گفت : چه گله‌اى از اين صوفى داريد ؟ گفتند : اين صوفى سه عادت سنگين و تحمل ناپذير دارد :\r\nاول - اين كه خيلى پر حرف است .\r\nدوم - غذا زياد مىخورد و آن قدر پر خور است كه غذاى بيست نفر را تصاحب مىكند :\r\nسوم - اين كه وقتى مىخوابد ، آن قدر طول مىكشد كه گويى از اصحاب كهف\r\n","description":"","footnote":"","page_name":" 547 ","page_number":551},
  {"content":"\r\nاست كه به خواب رفته است .\r\nصوفيان اين گله را با عجله و مانند اين كه هجوم كنند به شيخ باز گو كردند . شيخ خانقاه رو به صوفى كرده و گفت در هر حال كه هستى همواره ميانه رو باش ، در حديث آمده است كه :\r\n« خير الامور اوسطها » .\r\n( بهترين امور حد وسط آنها است ) اخلاطى كه در بدن انسانى است فقط در حال اعتدال است كه سودمند واقع مىشود اگر يكى از آن اخلاط به ديگرى افزونى گرفت ، موجب پديد آمدن بيمارى مىشود : هرگز با نزديكان و دوستان خويش بيش از حد صميمى مباش و اعتدال را رعايت كن زيرا نزديكى بيش از اندازه در آخر سبب فراق و دورى مىشود .\r\nمگر نديدى كه موقعى كه حضرت موسى عليه السلام با خضر عليه السلام همراه شد و گفتگو و سؤال زياد از خضر كرد ، خضر به او گفت : اى موسى در اين جا بايستى از يكديگر جدا شويم .\r\nمگر من نگفته بودم كه كارهايى را كه خواهم كرد ، علت آنها را مپرس . ساكت شو و مانند كسى باش كه نمىبيند ؟ اگر كسى كه از روى ناهماهنگى بايستى از كسى جدا شود ، با اين حال از او جدا نشود و پهلويش بنشيند در معنى او رفته و جدا شده است .\r\n[ گر در يمنى چو با منى پيش منى ور پيش منى چو بىمنى در يمنى 
  ] شخصى كه نتواند با يك مرد بالاترى همنشينى كند ، بايد برود و با آنان كه با او هماهنگ هستند دمساز شود . اگر از تو حدثى در نماز بروز كند ، نماز به تو مىگويد : برو طهارتت را تجديد كن ، اگر نرفتى براى تجديد طهارت ، باز با همان حال حركات و افعال و اذكار نماز را ادامه دادى ، نمازت نماز نبوده و حركات خشك و بىجان انجام داده‌اى كه هيچ نتيجه‌اى ندارد .\r\nپاسبان براى حفظ خواب آلودگان است ، اما ماهيان درياى عظمت الهى احتياجى به\r\n","description":"","footnote":"","page_name":" 548 ","page_number":552},
  {"content":"\r\nپاسبان ندارند . آنان كه احتياج به جامه پوشيدن دارند ، چشمشان به لباسشوى و لباس فروش مىنگرد ، اما آن جان با عظمت كه از ماديات تخليه شده است ، زيور و زينت آن جان ، تجلى انوار الهى است .\r\nتو هم يا به يك باره از كسانى كه از ماديات برهنه شده‌اند بر كنار شو ، يا مانند آنان از لباس و جامعه خود را فارغ و آسوده گردان . اگر نتوانستى ماديات را به كلى از خودت سلب كنى حد اقل جامهء كمترى از پديده هاى مادى بپوش ، باشد كه حد وسط را گرفته ، ميانه رو باشى .\r\n","description":"","footnote":"","page_name":" 549 ","page_number":553},
  {"content":"\r\n\r\nعذر گفتن فقير با شيخ خانقاه\r\n\r\n( ( 3526 ) ) پس فقير آن شيخ را احوال گفت\r\nعذر را با آن غرامت كرد جفت\r\n( ( 3527 ) ) مر سؤال شيخ را داد او جواب\r\nچون جوابات خضر خوب و صواب\r\n( ( 3528 ) ) آن جوابات سؤالات كليم\r\nكش خضر بنمود از ربّ عليم\r\n( ( 3529 ) ) گشت مشكلهاش حل افزون زياد\r\nاز پى هر مشكلش مفتاح داد\r\n( ( 3530 ) ) از خضر درويش هم ميراث داشت\r\nدر جواب شيخ همت بر گماشت\r\n( ( 3531 ) ) گفت راه اوسط ار چه حكمت است\r\nليك اوسط نيز هم با نسبت است\r\n( ( 3532 ) ) آب جو نسبت به اشتر هست كم\r\nليك باشد موش را آن همچو يم\r\n( ( 3533 ) ) هر كه را باشد وظيفه چار نان\r\nدو خورد يا سه خورد هست اوسط آن\r\n( ( 3534 ) ) ور خورد هر چار دور از اوسط است\r\nاو اسير حرص مانند بط است\r\n( ( 3535 ) ) هر كه او را اشتها ده نان بود\r\nشش خورد مىدان كه اوسط آن بود\r\n( ( 3536 ) ) چون مرا پنجاه نان هست اشتهى\r\nمر تو را شش گرده ، هم دستيم ؟ نى\r\n( ( 3537 ) ) تو به ده ركعت نماز آيى ملول\r\nمن به پانصد درنيايم در نحول\r\n( ( 3538 ) ) آن يكى تا كعبه حافى مىرود\r\nو آن يكى تا مسجد از خود مىشود\r\n( ( 3539 ) ) آن يكى در پاك بازى جان بداد\r\nو آن يكى جان كند تا يك نان بداد\r\n( ( 3540 ) ) اين وسط در با نهايت مىرود\r\nكه مر آن را اول و آخر بود\r\n( ( 3541 ) ) اول و آخر ببايد تا در آن\r\nدر تصور گنجد اوسط يا ميان\r\n( ( 3542 ) ) پى نهايت چون ندارد دو طرف\r\nكى بود او را ميانه منصرف\r\n( ( 3543 ) ) اول و آخر نشانش كس نداد\r\nگفت لو كان له البحر مداد\r\n( ( 3544 ) ) هفت دريا گر شود كلى مديد\r\nنيست مر پايان شدن را هيچ اميد\r\n( ( 3545 ) ) باغ و بيشه گر شود يك سر قلم\r\nزين سخن هرگز نگردد هيچ كم\r\n( ( 3546 ) ) آن همه حبر و قلم فانى شود\r\nوين حديث بىعدد باقى بود\r\n( ( 3547 ) ) حالت من خواب را ماند گهى\r\nخواب پندارد مر آن را گمرهى\r\n\r\n","description":"","footnote":"","page_name":" 550 ","page_number":554},
  {"content":"\r\n\r\n( ( 3548 ) ) چشم من خفته دلم بيدار دان\r\nشكل بىكار مرا بر كار دان\r\n( ( 3549 ) ) گفت پيغمبر كه عيناى تنام\r\nلا ينام قلبى عن رب الانام\r\n( ( 3550 ) ) چشم تو بيدار دل خفته به خواب\r\nچشم من خفته دلم در فتح باب\r\n( ( 3551 ) ) مر دلم را پنج حسّ ديگر است\r\nحسّ دل را هر دو عالم منظر است\r\n( ( 3552 ) ) تو ز ضعف خود مكن در من نگاه\r\nبر تو شب بر من همان شب چاشتگاه\r\n( ( 3553 ) ) بر تو زندان بر آن زندان چو باغ\r\nعين مشغولى مرا گشته فراغ\r\n( ( 3554 ) ) پاى تو در گل مرا گل گشته گل\r\nمر تو را ماتم مرا سور و دُهل\r\n( ( 3555 ) ) در زمينم با تو ساكن در محل\r\nمىدوم بر چرخ هفتم چون زحل\r\n( ( 3556 ) ) همنشينت من نيم سايهء من است\r\nبرتر از انديشه ها پايهء من است\r\n( ( 3557 ) ) ز انكه من ز انديشه ها بگذشته ام\r\nخارج انديشه پويان گشته ام\r\n( ( 3558 ) ) حاكم انديشه‌ام محكوم نى\r\nز انكه بنّا حاكم آمد بر بنى\r\n( ( 3559 ) ) جمله خلقان سخرهء انديشه اند\r\nز ان سبب خسته دل و غم پيشه اند\r\n( ( 3560 ) ) قاصداً خود را به انديشه دهم\r\nچون بخواهم از ميانه بر جهم\r\n( ( 3561 ) ) من چو مرغ اوجم انديشه مگس\r\nكى بود بر من مگس را دسترس\r\n( ( 3562 ) ) قاصداً زير آيم از اوج بلند\r\nتا شكسته پايگان بر من تنند\r\n( ( 3563 ) ) چون ملالم گيرد از سفلى صفات\r\nبر پرم همچون طيور الصّافات\r\n( ( 3564 ) ) پرّ من رسته است هم از ذات خويش\r\nبر نچسبانم دو پر من با سريش\r\n( ( 3565 ) ) جعفر طيّار را پر جاريه است\r\nجعفر طرّار را پر عاريه است\r\n( ( 3566 ) ) نزد آن كه لم يذق دعويست اين\r\nنزد سكَّان افق معنيست اين\r\n( ( 3567 ) ) لاف و دعوى باشد اين پيش غراب\r\nديگ تى و پر يكى پيش ذباب\r\n( ( 3568 ) ) چون كه در تو مىشود لقمه گهر\r\nتن مزن چندان كه بتوانى بخور\r\n( ( 3569 ) ) شيخ روزى بهر دفع سوء ظن\r\nدر لگن قى كرد پر در شد لگن\r\n( ( 3570 ) ) گوهر معقول را محسوس كرد\r\nپير بينا بهر كم عقلىّ مرد\r\n\r\n","description":"","footnote":"","page_name":" 551 ","page_number":555},
  {"content":"\r\n\r\n\r\n\r\n\r\n( ( 3571 ) ) چون كه در معده شود پاكت پليد\r\nقفل نه بر حلق پنهان كن كليد\r\n( ( 3572 ) ) هر كه در وى لقمه شد نور جلال\r\nهر چه خواهد گو بخور او را حلال\r\n\r\nآيه\r\n« قُلْ لَوْ كانَ اَلْبَحْرُ مِداداً لِكَلِماتِ رَبِّي لَنَفِدَ اَلْبَحْرُ قَبْلَ أَنْ تَنْفَدَ كَلِماتُ رَبِّي وَلَوْ جِئْنا بِمِثْلِه مَدَداً . » 18 : 109 ( 1 )  ( اى پيامبر به آنان 
  ] بگو اگر دريا براى نوشتن كلمات [ مشيتهاى 
  ] خداى من مركب شود ، پيش از آن كه كلمات خداى من تمام شود ، آب دريا تمام مىگردد اگر چه مثل آن دريا را هم كمك بياوريم . )\r\nروايت\r\nعن النَّبىّ صلى الله عليه و آله : « تنام عينى و لا ينام قلبى . » ( 2 )  ( چشم من مىخوابد و قلبم نمىخوابد . )\r\n\r\n( ( 3531 ) ) گفت راه اوسط ار چه حكمت است\r\nليك اوسط نيز هم با نسبت است\r\n\r\nحد وسط در اشياء هم امر نسبى است\r\nبدان جهت كه ابتداء و انتها و شدت و ضعف و كوچك و بزرگ امور نسبى هستند ، لذا حد وسط در ميان هر يك از حدهاى مزبور نيز امرى است نسبى .\r\nبراى تعيين نقطهء وسط در محيط دايره ( نه مساحت آن ) بايستى يك نقطهء ابتداء و يك نقطهء انتها را براى محيط فرض كنيم ، آن گاه بتوانيم حد وسط محيط دايره را مشخص نماييم . عاطفهء مادرى براى خود به طور معتدل حدى دارد كه اگر از آن حد كمتر شود ، عاطفه ضعيف است و اگر از آن حد بيشتر بوده باشد شديد\r\n","description":"","footnote":" ( 1 ) سوره كهف ، آيهء 109 . .  ( 2 ) مسند ، احمد بن حنبل ، ج 1 ، ص 220 . . ","page_name":" 552 ","page_number":556},
  {"content":"\r\n\r\nاست ، آن حد معتدل حد وسط عاطفهء مادرى است . در صورتى كه عاطفهء استاد به دانش آموز و دانشجو حد معتدل ديگرى دارد و شدت و ضعف با همان حد معتدل كه حد وسط است ، مقايسه مىگردد و بالعكس اين دو نوع عاطفه به جهت كيفيت و كميت معين حد وسطهاى مختلف دارند و . . . اين مسئله كاملًا روشن است . آن چه كه مهم است مطلبى است كه به طور اختصار بان اشاره مىكنيم :\r\nآيا حد وسط مطلوب مطلق است\r\nبه نظر مىرسد كه مطلوبيت خود حد وسط هم از امور نسبى است ، زيرا غالباً حد وسط در امور ، با نظر به ابتدا و انتها و شدت و ضعف و كوچك و بزرگى ، با قطع نظر از ارزش موقعيت وجودى انسان كه بدون اختيار او است ، تعيين و مقرر مىشود مانند نيروى جسمانى انسان و نمودها و حقايق خارج از ذات او . كيفيتها و كميتهايى كه بدون اختيار انسانى در اشياء و قوا و اجزاى جسمانى او در جريان است ، داراى حد وسطهاى نسبى بوده و مىتوان گفت :\r\nبراى حفظ نظم موجوديت طبيعى انسان و رابطهء او با جهان خارجى ، گرفتن حد وسط به طور مطلق مطلوب است و اما با نظر به جنبهء فاعليت انسان و نيروى رشدى كه براى باز كردن موقعيت معرفت و وصول به كمال در جهان هستى دارد ، حد وسط نمىتواند مطلوب مطلق بوده باشد ، اين كه حد وسط نمىتواند مطلوب مطلق بوده باشد به يكى از دو عامل مستند است عامل اول - اين كه همواره آن چه كه در موضوع رشد و كمال مطلوب انسانها است ، حد اعلاى آن است نه حد وسطش ، بلكه با دقت در مفهوم خود كمال روشن مىشود كه كمال اعتلاى وجودى مطلوب انسان است نه حد وسط آن . بلى ، اين مطلب صحيح است كه بگوييم : خود كمال يك امر نسبى است كه در افراد و گروه ها متفاوت است ، به طورى كه كمال اعتلاى يك انسان نه تنها ممكن است حد وسط براى فرد ديگر\r\n","description":"","footnote":"","page_name":" 553 ","page_number":557},
  {"content":"\r\nباشد ، بلكه براى فرد دوم نقطهء ابتداى اوج اعتلا محسوب شود .\r\nعامل دوم - مطلبى است كه جلال الدين به آن اشاره مىكند و مىگويد :\r\n\r\n( ( 3540 ) ) اين وسط در با نهايت مىرود\r\nكه مر آن را اول و آخر بود\r\n\r\nجاى ترديد نيست كه مفهوم كمال هنگامى كه در يك انسان شروع مىشود ، اگر چه نقطهء ابتداى آن را مىتوان آگاهى ناميد ، به اين معنى : از آن لحظه كه انسان به مطلوبيت كمال آگاه مىشود ، در حقيقت گام اول را بر مىدارد ، ولى ابتداى خود همين آگاهى نيز با نظر به مقدمات اوليه و با نظر به ماهيتش قابل تعيين با يك نقطهء هندسى نيست ، لذا ما به هيچ وجه نمىتوانيم ابتداى حقيقى شروع كمال را تعيين كنيم ، در نتيجه اگر چه كمال يك فرد را نمىتوان بىابتدا منظور نمود ولى ابتدايى كه مىتوان تصور كرد ، مسلما يك امر نسبى خواهد بود . اما از نظر پايان و انتها ، بدون ترديد كمال آدمى نهايتى ندارد ، لذا تصور حد وسط براى كمال انسانى امكان پذير نخواهد بود .\r\nمضمون بيت بالا كه مىگويد : حد وسط در امورى است كه نهايت دارند ، فوق العاده متين و منطقى و رياضى است ، زيرا بدون ملاحظهء دو طرف بعنوان ابتداء و انتها و كوچك و بزرگ و شديد و ضعيف حد وسط نامعقول است .\r\nنتيجهء بسيار با اهميتى كه از اين مطلب مىتوان گرفت : عدم امكان تعيين حد وسط به صفات خداوندى است ، زيرا بدان جهت كه صفات ذاتى خداوندى مانند علم ، توانايى ( قدرت ) . . . و صفات فعلى او را از نظر قدرتى كه بايجاد آنها دارد ، مانند اراده رحم ، احسان ، قهر . . . و غير ذلك بىنهايت است ، لذا حد وسطى كه غالباً افراد بشرى به صفات الهى تعيين نموده به نفع خود تفسير مىكنند ، كاملًا پوچ و بىاساس مىباشد .\r\n","description":"","footnote":"","page_name":" 554 ","page_number":558},
  {"content":"\r\n\r\n\r\n( ( 3564 ) ) پر من رسته است هم از ذات خويش\r\nبر نچسبانم دو پر من با سريش\r\n\r\nبراى پرواز در فضاى بىكران كمال بال و پرى از ذات خود برويانيم و پر و بال ديگران را به طور ساختگى به خود نچسبانيم\r\nدر به ثمر رسيدن شخصيت انسانى در گذرگاه ابديت ، آن اندازه تكيه بر انسانها صحيح است كه تكيه بر نمودها و قوانين جهان طبيعت .\r\nآيا شما هرگز دست روى دسته گذاشته منتظر آن مىشويد كه تمام اجزاء و روابط جهان طبيعت بيايند و از جلو ديده گان شما رژه بروند و بگويند : ما را بشناس و وسيلهء شناسايى ما چنين و چنان است ، تماشاگرى تو به ما بايستى در اين حدود و بازيگرى تو بما در اين حدود بايد بوده باشد ؟ آيا شما هرگز شنيده‌ايد كه مادهء آب قدم بر دارد و بيايد - اولا يك آزمايشگاه مجهز بسازد و سپس به شما حواس و عقل بدهد و بگويد : مرا تجزيه كن خواهى ديد : من از دو عنصر اكسيژن و هيدروژن تركيب يافته‌ام و خواص من از اين قرار است كه اگر تشنه شدى بايد مرا بياشامى ، اگر از مزرعه خود محصولى توقع داشته باشى بايستى مرا به آن مزرعه روانه بسازى ؟ چه شده است كه وقتى به جهان طبيعت و بىطرفى او مىنگريم مىگوييم :\r\n\r\nتكيه بر اختر شبگرد مكن كاين عيار\r\nتاج كاووس ربود و كمر كيخسرو »\r\n\r\nحافظ » اما وقتى كه به انسانها مىرسيم ، وضع فكرى ما عوض مىشود و به آنها مىگوييم : آن بال و پرى را كه شما را بپرواز در آورده است ، به ما هم بدهيد ، ما هم مىخواهيم پرواز كنيم ؟ آيا جاى اسف بىنهايت نيست كه وقتى كه تاريخ طولانى بشرى را ورق مىزنيم مىبينيم ، افراد انگشت شمارى بوده‌اند كه پر و بال را از ذات خود رويانيده‌اند و\r\n","description":"","footnote":"","page_name":" 555 ","page_number":559},
  {"content":"\r\n\r\nبقيهء مردم كه از ميلياردها نفر تجاوز مىكنند با بال و پر آنها به پرواز در آمده‌اند . آن هم چه پروازى ؟ مگر بال و پرى كه با سريش به دو پهلوى انسان بچسبانند در مقابل طوفانهاى شديد حقايق و حوادث مىتواند مقاومت نمايد ؟ اين منطق اسف انگيز را مورد تفكر قرار بدهيد كه مىگويد :\r\n\r\nاز مردم افتاده مدد جوى كه اين قوم\r\nبا بىپر و بالى پر و بال دگرانند »\r\n\r\nصائب تبريزى » نمىگوييم صائب تبريزى به اين پرواز تبه كارانه دستور مىدهد ، بلكه او واقعيت جاريه در تاريخ جوامع بشرى را گوشزد مىكند و مىگويد : واقعيت اين است كه پرواز كنندگان فضاى مقام پرستى چاره‌اى جز اين نداشتند كه مردم افتاده و بىنوا را بال و پر خود قرار بدهند . اگر چنين بود كه اقوياى عالم پس از آن كه بال و پر ناتوانان را گرفتند و به مطلوب خود رسيدند ، مىكوشيدند كه از ذات بىنوايان براى آنها بال و پرى برويانند و آنها را در فضاى موجوديت و امكانات واقعى شان به پرواز در آورند جاى تاسف نبود ، ولى اقويا پس از آن كه از پله ها بالا مىروند ، اول خود آن نردبان را از بين مىبرند . وقتى پرواز مىكنند ، اول ذات همان موجودات را كه به آنان بال و پر داده بودند چنان خنثى مىكنند كه بال و پرى نرويانند .\r\nو احتمال مىرود كه مقصود صائب از مردم افتاده عرفا و مربيان باشند كه در ظاهر بال و پرى ندارند ، ولى با بال و پر روحى مىتوانند براى ديگران بال و پر براى پرواز بدهند .\r\nخلاصه - مطلب فوق العاده جالبى است كه جلال الدين متذكر شده و انسانها را دعوت به رويانيدن خود واقعى نموده ، مىگويد : بياييد خودتان نمو كنيد و بال و پرى را كه من انسانى شما اقتضا مىكند در خود برويانيد .\r\nتفسير ابيات\r\nآن فقير كه مورد اعتراض صوفيان قرار گرفته بود ، عذر غرامت ( نكتهء ضعف ) خود را مانند پاسخى كه حضرت خضر عليه السلام با اذن خداوند به موسى گفت ، اظهار\r\n","description":"","footnote":"","page_name":" 556 ","page_number":560},
  {"content":"\r\nنمود . پاسخهايى كه حضرت خضر به موسى عليه السلام داد ، براى حل هر يك از مشكلات موسى كليدى در اختيار او گذاشت . آن فقير هم از خضر ارث برده بود كه به جواب شيخ خانقاه همت گماشته چنين گفت : اگر چه انتخاب حد وسط در امور راز حكمت است ، ولى خود حد وسط امرى است نسبى . مثلًا : آب يك جويبار براى شتر كم و ناچيز است در حالى كه براى يك مورچه مانند دريايى است .\r\nهر كس كه مىتواند چهار قرص نان را بخورد ، حد وسط مقدار نانى را كه مىتواند بخورد ، دو سه قرص است ، لذا اگر حد نهايى قدرت خود را به كار برده ، چهار قرص نان بخورد ، از حد وسط دور افتاده است ، او مانند مرغابى اسير طمع مىباشد .\r\nاگر كسى اشتهاى خوردن ده قرص نان را داشته باشد ، شش قرص براى او حد وسط است . من كه قدرت خوردن پنجاه قرص نان را دارم و تو توانايى بيش از شش گردهء نان را ندارى ، تو با من هم دست نيستى ، يعنى نمىتوانى مثل من باشى .\r\nتو با خواندن ده ركعت نماز خسته و ملول مىشوى و من با خواندن پانصد ركعت هم خسته و ناتوان نمىگردم .\r\nانسانى پيدا مىشود كه پا برهنه تا كعبه مىرود و فرد ديگرى هم وجود دارد كه از خانه تا مسجد از خود بى خود مىشود .\r\nمردانى هستند كه جان خود را در قلمرو هستى در كردار پاك از دست مىدهند ، كسانى هم ديده مىشوند كه براى دادن يك نان از دست ، جان مىكنند .\r\nموضوع حد وسط در كميتهايى قابل تصور است كه نهايتى داشته باشند تا بتوان با نظر به اول و آخر آنها حد وسط را تعيين نمود .\r\nلذا وقتى كه يك موضوع بىنهايت باشد ، چون ابتدا و انتها ندارد ، حد وسط نيز نخواهد داشت .\r\nهيچ كس اول و آخر عظمت خداوندى را نمىتواند تعيين كند ، زيرا بىنهايت است ، به همين جهت است كه خداوند متعال مىفرمايد : اگر دريا مركب باشد و بخواهند\r\n","description":"","footnote":"","page_name":" 557 ","page_number":561},
  {"content":"\r\nمشيتهاى ( كلمات ) مرا بنويسند ، پيش از آن كه مشيتهاى من تمام شود ، آب دريا تمام خواهد گشت .\r\nاگر هفت دريا به كمك همديگر مركب باشند ، باز اميدى بر پايان يافتن كلمات خداوندى وجود ندارد .\r\nاگر باغها و بيشه ها هم قلم شود و بخواهد سخنان خداوندى را بنويسد ، از سخنان خداوندى چيزى نوشته نخواهد شد كه كم شود ، زيرا آن همه مركب و قلم بالاخره متناهى و رو بفنا است ، چگونه مىتواند از عهدهء داستان عظمت بىنهايت خداوندى كه ما فوق عدد و كميت است بر آيد ؟ حالات بيدارى من گاهى مانند حالات خواب است ، لذا مردم گمراه گمان مىكنند من در حال خوابم . چشمانم بخواب رفته ، ولى دلم بيدار است . وضع ظاهرى من سكون و بىكارى نشان مىدهد ، اما حقيقت هستى من مشغول فعاليت است . پيامبر اكرم فرمود : دو چشم من بخواب مىرود ، اما دلم از توجه به خدا منصرف نمىشود كه تا بخواب برود .\r\nديده گان تو بيدار ولى دلت به خواب رفته است ، بر عكس ديده گان من كه مىخوابد و دلم در حال گشودن درهاى معرفت است .\r\nپنج حس ديگرى وجود دارد غير از اين حواس ظاهرى [ در مباحث گذشته اين حواس را توضيح داده‌ايم . 
  ] آن حس دل كه ما وراى حواس معمولى است ، هر دو جهان را ديدگاه خود قرار مىدهد .\r\nتو با آن ديده گان و دريافتهاى ضعيف در من منگر ، همان دم كه براى تو شب است براى من بامداد مىباشد .\r\nآن جايگاه كه براى تو زندان است ، براى من باغ خرم و سر سبز است . تو با ديده گان بىنور خود مرا مشغول مىبينى ، ولى من در عين فراغ روحانى بسر مىبرم .\r\n","description":"","footnote":"","page_name":" 558 ","page_number":562},
  {"content":"\r\nپاى تو در گل فرو رفته ، ولى همان گل براى من گل است . آن چه كه براى تو ماتمزا و اندوهبار است . براى من عين شادى و نشاط است ، جسم من در روى زمين ساكن و با تو همنشين است ، ولى در همان حال روح من مانند ستارهء زحل در آسمان هفتم قرار دارد .\r\nاين كه مىبينى همنشين تو شده‌ام - من نيستم ، آن سايهء من است ، پايه و اساس موجوديت من ما فوق اين انديشه هاى معمولى است كه در سر مىپرورانى ، زيرا من از تنگناى انديشه ها گذشته و در ما فوق انديشه ها ره نوردى مىكنم .\r\nمن با حالت روحانى كه دارم انديشه را محكوم خود كرده‌ام ، نه اين كه من محكوم تفكرات واقع شوم ، چنان كه بنا بر ساختمان حكمفرمايى و سازندگى دارد نه ساختمان بر بنا .\r\nاين كه مىبينى همهء مردم خسته و دايما در اندوه غوطه ورند ، براى اين است كه خود را سخريهء انديشه قرار داده‌اند . اين كه گاهى خود را در اختيار انديشه مىگذارم ، واقعاً محكوم انديشه نيستم ، زيرا هر موقع كه بخواهم خود را از انديشه برهانم مىتوانيم .\r\nمثل من و انديشه همان مثل پرندهء اوج پرواز است و مگس ناچيز ، مگس انديشه را بر من راهيابى نيست . گاه گاهى خودم را از اوج اعتلاى روحى از روى عمد پايين مىآورم ، تا ناتوانان دور من گرد آيند .\r\nباز اگر از دون صفتان پستى طلب ملالى پيدا كنم ، مانند پرندگانى كه با صفها به پرواز در ميادين ، پر و بالى گرفته و به پرواز درمىآيم . بال و پرى كه دارم عاريتى نيست و از ديگران نگرفته‌ام كه مجبور شوم با سريش به خودم بچسبانم ، بلكه بال و پر من از ذات خودم روييده است .\r\nپرى كه براى حضرت جعفر طيار داده شده است ، او را در فضاى ابديت به پرواز و جريان در آورده است ، در صورتى كه بال و پر جعفر طرار [ نابكار 
  ] عاريتى است اين مطلب براى كسى كه آن را نچشيده است مجرد ادعا است ، ولى در نزد ساكنان افق\r\n","description":"","footnote":"","page_name":" 559 ","page_number":563},
  {"content":"\r\nاعلى يك معناى واقعى است كه ابراز مىدارم .\r\nاين مطلب در نزد كلاغ صفتان لاف و ادعايى بيش نيست ، چنان كه ديگ تهى و پر براى مگس يكسان مىباشد . اگر آن لقمه كه مىخورى در وجود تو به گوهر روحانى تبديل خواهد گشت ، مضايقه مكن هر قدر كه مىخواهى تناول كن . شيخ يك روز براى رفع بد گمانى در لگن استفراغ كرد ، ولى آن لگن پر از درهاى نفيس گشت ، او اين كار معقول را [ كه براى همه كس قابل درك و هضم نيست 
  ] محسوس نمود اگر تو داراى آن معده هستى كه اگر غذاى پاك بخورى به مادهء پليد مبدل مىگردد سزاوار است كه قفلى بر گلويت بزنى و كليدش را پنهان كنى ، تا غذا نخورى و هر كسى كه لقمهء غذا در جان او به نور جلال تبديل مىشود ، به او بگو : هر چه مىخواهى بخور حلالت باد .\r\n","description":"","footnote":"","page_name":" 560 ","page_number":564},
  {"content":"\r\n\r\nبيان آن دعوى كه عين آن دعوى گواه صدق خويش است\r\n\r\n( ( 3573 ) ) گر تو هستى آشناى جان من\r\nنيست دعوى گفت معنى لان من\r\n( ( 3574 ) ) گر بگويم نيم شب پيش تواَم\r\nهين مترس از شب كه من خويش توام\r\n( ( 3575 ) ) اين دو دعوى پيش تو معنى بود\r\nچون شناسى بانگ خويشاوند خود\r\n( ( 3576 ) ) پيشى و خويشى دو دعوى بود ليك\r\nهر دو معنى بود پيش فهم نيك\r\n( ( 3577 ) ) قرب آوازش گواهى مىدهد\r\nكاين دم از نزديك يارى مىجهد\r\n( ( 3578 ) ) لذت آواز خويشاوند نيز\r\nشد گوا بر صدق آن خويش عزيز\r\n( ( 3579 ) ) يار بىالهام ، احمق كاو ز جهل\r\nمىنداند بانگ بيگانه ز اهل\r\n( ( 3580 ) ) پيش او دعوى بود گفتار او\r\nجهل او شد مايهء انكار او\r\n( ( 3581 ) ) پيش زيرك كاندرونش نورهاست\r\nعين اين آواز معنى بود راست\r\n( ( 3582 ) ) يا به تازى گفت يك تازى زبان\r\nكه همىدانم زبان تازيان\r\n( ( 3583 ) ) عين تازى گفتنش معنى بود\r\nگر چه تازى گفتنش دعوى بود\r\n( ( 3584 ) ) يا نويسد كاتبى بر كاغذى\r\nكاتب و خط خوانم و من ابجدى\r\n( ( 3585 ) ) اين نوشته گر چه خود دعوى بود\r\nهم نوشته شاهد معنى بود\r\n( ( 3586 ) ) يا بگويد صوفئى ديدى تو دوش\r\nدر ميان خواب سجاده به دوش\r\n( ( 3587 ) ) من بدم آن و انچه گفتم خواب در\r\nبا تو اندر خواب در شرح نظر\r\n( ( 3588 ) ) گوش كن چون حلقه اندر گوش كن\r\nاين سخن را پيشواى هوش كن\r\n( ( 3589 ) ) چون تو را ياد آيد آن خواب اين سخن\r\nمعجزه تو باشد و راز كهن\r\n( ( 3590 ) ) گر چه دعوى مىنمايد اين ولى\r\nجان صاحب واقعه گويد بلى\r\n( ( 3591 ) ) پس چو حكمت ضالهء مؤمن بود\r\nآن ز هر كه بشنود موقن شود\r\n( ( 3592 ) ) چون كه خود را پيش او يابد فقط\r\nچون بود شك چون كند خود را غلط\r\n( ( 3593 ) ) تشنه‌اى را چون بگويى تو شتاب\r\nدر قدح آب است بستان زود آب\r\n\r\n","description":"","footnote":"","page_name":" 561 ","page_number":565},
  {"content":"\r\n\r\n\r\n\r\n( ( 3594 ) ) هيچ گويد تشنه كاين دعويست رو\r\nاز برم اى مدعى مهجور شو ؟\r\n( ( 3595 ) ) يا گواه حجتى بنما كه اين\r\nجنس آب است و از آن ماه معين ؟\r\n( ( 3596 ) ) يا به طفل شير مادر بانگ زد\r\nكه بيا من مادرم هان اى ولد\r\n( ( 3597 ) ) طفل گويد مادرا حجت بيار\r\nتا كه با شيرت بگيرم من قرار ؟\r\n( ( 3598 ) ) در دل هر امتى كز حق مزه است\r\nروى و آواز پيمبر معجزه است\r\n( ( 3599 ) ) چون پيمبر از برون بانگى زند\r\nجان امت در درون سجده كند\r\n( ( 3600 ) ) ز انكه جنس بانگ او اندر جهان\r\nاز كسى نشنيده باشد گوش جان\r\n( ( 3601 ) ) آن غريب از ذوق آواز غريب\r\nاز زبان حق شنود انى قريب\r\n\r\nآيه\r\n« وَإِذا سَأَلَكَ عِبادِي عَنِّي فَإِنِّي قَرِيبٌ أُجِيبُ دَعْوَةَ اَلدَّاعِ إِذا دَعانِ فَلْيَسْتَجِيبُوا لِي وَلْيُؤْمِنُوا بِي لَعَلَّهُمْ يَرْشُدُونَ . » 2 : 186 ( 1 )  ( وقتى كه بندگان من در بارهء من از تو سؤال كنند [ به آنان بگو 
  ] من به آنها نزديكم ، دعوت دعا كننده را اجابت مىكنم . از من طلب اجابت كنند و به من ايمان بياورند ، شايد كه رستگار شوند . )\r\nروايت\r\n« الحكمة ضالة المؤمن فخذ الحكمة و لو من اهل النفاق . » ( 2 )  ( حكمت گمشدهء مؤمن است : بگير حكمت را اگر چه از اهل نفاق صادر شود . )\r\n","description":"","footnote":" ( 1 ) سوره بقره ، آيهء 186 . .  ( 2 ) نهج البلاغه ، ج 4 ، ص 278 . . ","page_name":" 562 ","page_number":566},
  {"content":"\r\n\r\n\r\n( ( 3577 ) ) قرب آوازش گواهى مىدهد\r\nكاين دم از نزديك يارى مىجهد\r\n\r\nآن جا كه ادعا خود متكفل صدق و اثبات خود مىباشد\r\nقضايايى كه در ميان افراد انسانى به كار برده مىشود مانند : دوست من خردمند است ، آن كتاب مفيد است و . . . از يك جهت به سه نوع اساسى تقسيم مىشود :\r\nنوع اول - قضيه‌اى است كه به صورت ادعا درمىآيد ولى خود متكفل كذب و غير واقعى بودن خويش است ، مانند اين كه به كسى كه مىتواند گفتگو كند و ساكت نشسته است ، مىگوييد : حرف بزن مگر زبان ندارى ؟ او در پاسخ شما بگويد : من زبان ندارم ، لذا سخنى نخواهم گفت .\r\nاين يك ادعا است كه خود متكفل تكذيب خود مىباشد . به عبارت ديگر از وجودش عدمش لازم مىآيد ، زيرا اگر زبان نداشت چگونه جملهء فوق را ادا كرد ؟ نوع دوم - قضيه‌اى است كه به صورت ادعا درمىآيد و خود متكفل صدق و واقعيت خود مىباشد ، مانند همان مثال فوق كه اگر از كسى بپرسيد ، آيا شما زبان داريد ، او حرف مىزند و در پاسخ مىگويد : بلى من زبان دارم و مىتوانيم حرف بزنم .\r\nنوع سوم - قضيه‌اى است كه به صورت ادعا درمىآيد ، ولى نه متكفل اثبات و صدق خويش است و نه مكذب و خلاف واقع بودنش ، مانند اين كه شما به كسى بگوييد : آيا شما فيزيك خوانده‌ايد ؟ او بگويد : بلى من فيزيك خوانده‌ام ، اين ادعايى است كه احتياج به اثبات دارد .\r\nملاك نوع دوم از دعاوى كه احتياجى به اثبات و احراز صدق ندارد ، اين است كه ميان قضيهء مفروضه كه به شكل ادعا در آمده و واقعيت مدلولى كه همان ادعا ابراز مىكند ، فاصله‌اى وجود نداشته باشد كه ذهن شنونده مجبور شود تا آن فاصله را با واحدهاى روشنى سپرى نمايد .\r\nبراى توضيح اين مطلب مىگوييم : مثلًا وقتى كه من ادعا مىكنم كه هر\r\n","description":"","footnote":"","page_name":" 563 ","page_number":567},
  {"content":"\r\nخردمندى به جامعهء خود مفيد است . اين يك ادعا است كه ممكن است ميان مقتضيات و شرايط ذهنى شما و ادعاى مزبور فاصلهء كم و بيش وجود داشته باشد ، براى تصديق ادعاى مزبور شما احتياج داريد كه آن فاصله را سپرى كنيد ، مثلًا نمىدانيد هر عاقلى خردمند است يا نه ؟ هر آدم هوشيار و با فراستى خردمند است يا نه ؟ بلكه به طور كلى هنوز تعريف خردمند براى شما روشن نيست ، از طرف ديگر ، جامعه چيست ؟ آيا فقط اشتراك زبان افرادى را به شكل يك جامعه متشكل مىسازد ؟ آيا ارتباط نژادى است كه جامعه‌اى را به وجود مىآورد ؟ آيا وحدت ايده ئولوژى است كه از گروهى از انسانها جامعه مىسازد ؟ همچنين معناى يك انسان مفيد ممكن است براى شما در ميان موضوعات متعددى مردد باشد . اين همه مجهولات به منزلهء فاصله هايى هستند كه ميان ذهن شما و ادعاى فوق ( هر خردمندى به جامعهء خود مفيد است ) فاصله انداخته است ، براى ثبوت و صدق ادعاى مزبور به مرتفع ساختن آن فاصله مجبوريد . هر چه كه واحدهاى مجهول يا مورد انكار ميان ذهن شما و واقعيت مدلول ادعا كمتر بوده باشد ، ادعاى مفروض به نوع دوم نزديك تر خواهد گشت .\r\nهنگامى كه اين فاصله به كلى برداشته شد ، ادعا به صورتى درمىآيد كه دليل صدق و واقعيت خود را در بر مىگيرد ، مانند مثال گذشته ، در اولين ملاقات به شخصى كه نمىشناسيد ، مىگوييد : آيا شما زبان داريد كه حرف بزنيد يا لال هستيد ؟ او به شما مىگويد : من زبان دارم و مىتوانيم حرف بزنم . اين گونه قضايا را در منطق اصول بديهى اولى مىگويند ، كه تصور موضوع و محمول قضيه در حال ارتباط به موضوع متكفل صدق خود مىباشد ، مانند « كل از جزء بزرگتر است » اين اصول را گاهى آكسيوم نيز مىخوانند ، آكسيوم قضيه ايست كه بالضروره راست و بىنياز از اثبات معرفى شده است .\r\nدر اين اصول ميان دريافت ذهن و مدلول قضيه فاصله‌اى وجود ندارد ، زيرا مثلًا همين كه كل تصور شد كه مجموعه از اجزاء است ، و جزء كه واحدى از\r\n","description":"","footnote":"","page_name":" 564 ","page_number":568},
  {"content":"\r\n\r\nواحدهاى تشكيل دهنده است و بزرگتر كه گسترش و امتداد بيشترى در مقابل ذهن است ، ادعاى فوق ( كل از جزء بزرگتر است ) ، اثبات مىشود .\r\nگاهى بىنياز بودن يك ادعا از استدلال به جهت شواهد و قراين كم و بيش است كه پيرامون قضيه را گرفته و مانند دلايل متصل ، ادعا را روشن مىسازد ، اين قسم قضايا را در منطق « قضاياى ، قياساتها معها » ( قضايايى كه دليل قياسى آنها با خود آنها است ) مىنامند مانند بازرگان معامله مىكند ، كارگر مزد مىگيرد . . . برهان وجوبى و يا كمالى دكارت بر همين اساس پى ريزى شده است ، او اين قضيه را : ( موجودى بىنياز مطلق و داراى همهء كمالات را در مىيابم ) پس آن موجود واقعيت دارد ، اثبات كنندهء واقعيت خود مىداند ، و چنان كه ما در مباحث آينده توضيح خواهيم داد . اين مطلب را كه دكارت ادعا كرده است كاملًا متين مىباشد .\r\n\r\n( ( 3588 ) ) گوش كن چون حلقه اندر گوش كن\r\nاين سخن را پيشواى هوش كن\r\n\r\nيك سخن حق را كه مىشنويم آن را راهنماى هوش خود نماييم\r\nشايد اين مسئله در نظر ابتدايى قابل قبول نباشد كه سخنى راهنماى هوش انسانى باشد ، زيرا اين هوش است كه مىتواند حقايق را از رويدادهاى زندگى و نمودهاى طبيعى استخراج كند ، ولى با كمى دقت معلوم مىشود كه مسئله هوش و حقيقت دو جانبه مىباشد ، يعنى چنان كه گاهى هوش حقيقتى را از جنگل حوادث و نمودها استخراج كرده در اختيار انسان قرار مىدهد ، همچنين گاهى يك حقيقت كه به انسان تلقين مىشود ، باعث فعاليت هوش ، بلكه ورزيدگى آن مىباشد .\r\nمىتوان به طور يك اصل ضرورى ادعا كرد كه اگر حقايقى به وسيلهء ساير قواى انسانى و ديگران براى يك شخص مطرح نباشد ، هوش مانند يك نيروى خام بىهوده مستهلك گشته و نتيجه‌اى را حاصل نخواهد كرد . لذا بيت مورد تحليل يك\r\n","description":"","footnote":"","page_name":" 565 ","page_number":569},
  {"content":"\r\n\r\nمسئله شاعرانه‌اى را نمىگويد ، بلكه يك اصل ضرورى و طبيعى را در بر دارد كه به جهت عدم مراعات آن تلفات زيادى براى بشريت وارد مىشود .\r\nچه بسا اشخاص هوشمند كه غرور و نخوت آنها بر هوشمندى خودشان ، از توجه به حقايق بر كنارشان ساخته ، سرمايهء كلان و مفيد هوش را نابود ساخته‌اند و چه بسا سرمايه هاى حياتى هوش كه در افراد يك جامعه موجود بوده ، ولى سخن حق در فضاى آن جامعه وجود نداشته است تا آن سرمايه را بارور بسازد ، بلكه بالعكس در بعضى از جوامع سخنان باطل و خرافات هوش سوز ، آتش در سرمايهء نبوغ و هوش و استعداد افراد شعله ور مىسازد و آنها را به صورت موجودات وسيله‌اى درمىآورد .\r\n\r\n( ( 3598 ) ) در دل هر امتى كز حق مزه است\r\nروى و آواز پيمبر معجزه است\r\n\r\nخردمندان هشيار جوامع از قيافه و صدا و حركات پيامبران به ارتباط آنها با ما وراى طبيعت استدلال مىكردند و معجزهء ديگرى نمىخواستند\r\nدر مقابل استدلالها و استنباطهاى منطقى كه براى اثبات دعاوى در تمام جوامع بشرى معمول است ، نوعى از اكتشافات و واقع بينىها وجود دارد كه مىتوان آنها را دلايل شخصى ناميد .\r\nاين نوع اكتشافات و واقع بينىها از واحدهاى رسمى و عمومى نيست كه براى همه كس و در همه حال قانع كننده بوده باشد .\r\nمردم اغلب در راهيابى به خدا از اين گونه دلايل شخصى ، استفاده مىكنند .\r\nممكن است براى نشان دادن اكتشاف شخصى اصطلاح حدس و استشمام را هم به كار برد .\r\nحدس و استشمام در اغلب شئون بشرى حكمفرمايى مىكند ، گاهى قدرت\r\n","description":"","footnote":"","page_name":" 566 ","page_number":570},
  {"content":"\r\nاقناع آن از ادلهء منطقى خيلى بيشتر است ، مخصوصا هر اندازه كه يك موضوع با اهميت حياتى بيشتر تلقى شود ، اكتشاف شخصى نقش مهمى را به عهده مىگيرد .\r\nالبته اكتشاف و واقع بينى مزبور جزء الهامات بىسابقه نيست و حتما به يك عده شواهد و قراين جزيى و كلى مستند مىباشد كه در درون انسان با نظم و ترتيب مخصوص حقيقتى را روشن مىسازد .\r\nاگر ما اين نوع اكتشافات را از قلمرو دانش و زندگى كنار بگذاريم و منتظر حصول يقين منطقى ناشى از شكل اول قياس ارسطويى يا ناشى از يك عمل رياضى قطعى باشيم ، گردونهء زندگانى فردى و اجتماعى را مختل و راكد خواهيم ساخت .\r\nتشخيص اين كه محمد صلى الله عليه و آله در ادعاى پيامبرى راست مىگويد ، ممكن است با نظر به معجزات فراوانى بوده باشد كه از او صادر شده است ، اين همان راه منطقى معمولى است كه براى هيچ فرد معتدل تخلف از آن امكان ندارد و ممكن است ادعاى پيامبرى محمد صلى الله عليه و آله از راه حدس و استشمام با نظر به قراين و شواهد واقعى ثابت شود .\r\nمثلًا شخصى كه مىداند : خداوند اين همه مردم را مانند چار پايان بدون تكليف نيافريده است ، يا بداند كه به طور كلى وقتى كه كوچكترين اجزاى جهان هستى بدون علت و بىهوده خلق نشده است ، يقين پيدا مىكند كه موجود انسانى با اين عظمت روحى كه دارد ، نمىتواند بىهوده و بىحكمت در دستگاه سيستماتيك هستى به وجود بيايد .\r\nاز طرف ديگر عشق انسانها را به كمال مطلق در مىيابد و باز دقت مىكند و مىبيند : عقول و دريافتهاى انسانها در هزاران تناقض گويى و ساير نقصها غوطه ور است .\r\nآن خداى حكيم و بىنياز ، اين موجودات انسانى را كه براى وصول به كمال آفريده است ، بدون نشان دادن طرق و وظايفى كه به نتيجه مزبور برساند رها نمىكند .\r\n","description":"","footnote":"","page_name":" 567 ","page_number":571},
  {"content":"\r\nاين شخص ( محمد صلى الله عليه و آله ) ادعا مىكند كه خداوند به وسيلهء من طرق و وظايف شما را نشان مىدهد .\r\nاين محمد صلى الله عليه و آله دروغگو نيست ، مقام پرست و شهوتران هم نيست ، در زندگانى او خطايى ديده نمىشود ، به گفته هاى خود ايمان دارد و تصميم قطعى گرفته است كه رسالت خود را تبليغ كند ، اگر در نسبت دادن خود به خدا دروغ مىگفت يا ايمان نداشت در 23 سال كه نبوت او ادامه داشت و در تمام جزئيات زندگانيش با مردم شب و روز در تماس بود ، حد اقل براى چند بار از گفته ها و كردارهايش خلاف انتسابش به خدا ثابت مىگشت .\r\nلهجه و اداى كلمات و كيفيت ابراز رسالتش به طورى است كه گويى آن چه را كه مىبيند و لمس مىكند و باز گو مىكند و كردارهايش از روى ديدن و لمس كردن است .\r\nگروهى از خردمندترين افراد جامعه و نوابغ مردم ، مانند على بن ابى طالب عليه السلام و سلمان فارسى و مقداد . . . ، و ده ها اشخاص هشيار از روى ايمان به صدق دعواى پيامبر به او گرويده‌اند . . . اينها عده‌اى از قرائن و شواهد هستند كه وقتى براى يك شخص هشيار جمع شد ، يقين پيدا مىكند كه رسالت پيامبر اكرم صلى الله عليه و آله به خدا مستند است .\r\nهمين مسئله در رهبران معمولى بشرى نيز كاملًا ديده مىشود ، مثلًا گرويدن مردم فرانسه به ناپلئون بناپارت به آن مرتبه شديد كه تاريخ نشان مىدهد ، مخصوصا گرويدن لشكرىها و كشورىهايى كه به طور مستقيم با ناپلئون در تماس بودند ، مستند به منطق رياضى و يا قياسات ارسطويى قطعى نبود ، بلكه شواهد و قراينى در قيافه و چشمهاى جذاب ناپلئون و كردارهاى جزيى و كلىاش وادار مىكرد كه مردم فرانسه او را يك مرد وطن پرست و ما فوق همهء فرانسوىها كه ايده آلى جز خدمت به فرانسه نداشته است بپذيرند .\r\nاگر چه بلند پروازىهاى ناپلئون در دوران اوج قدرتش براى مردم پوشيده\r\n","description":"","footnote":"","page_name":" 568 ","page_number":572},
  {"content":"\r\n\r\nمانده بود و فقط واترلو و جزيرهء سنت هلن ابراز آن را به عهده گرفته بود .\r\nتفسير ابيات\r\nاگر تو با جان من آشنايى دارى ، ادعاى با معناى مرا مجرد دعوى تلقى نخواهى كرد . مثلًا :\r\nاگر در نيمهء شب در نزد تو باشم و بگويم : من پيش تو هستم ، پس از تاريكى شب مترس ، زيرا من خويشاوند تو مىباشم ، اگر چه در جملهء فوق دو ادعا كرده‌ام كه در ظاهر دليلى ندارد ، اما هم صداى مرا از نزديك مىشنوى و هم لهجهء خويشاوندى را تشخيص مىدهى . اگر چه خبر دادن از نزديك نشستن و خويشاوند بودن ، دو ادعاى مجرد است ، ولى براى يك انسان خوش فهم داراى معنى و همراه با دليل است . دليلى كه دو ادعاى مزبور را اثبات مىكند :\r\nاول - نزديكى صدا است كه شاهد نزديك نشستن است .\r\nدوم - لذت آوازى است كه از صداى خويشاوند در انسان ايجاد مىگردد و بالعكس مرد احمق به جهت نداشتن درك و الهام ، بانگ بيگانه را از خويش نمىتواند تفكيك كند ، لذا گفتار خويش در نزد مرد احمق ادعايى است كه دليل ندارد . همان ادعا در نزد مرد هشيار و زيرك كه درونش از انوار معرفت روشن است ، داراى معنى و دليل مىباشد .\r\nاگر يك عربى زبان با جملهء عربى بگويد كه من لغت عربى را مىدانم همين گفتن با اين كه يك ادعاى مجرد است ، ولى چون گفتارش با لغت عربى بوده است ، لذا ادعاى او را ثابت مىكند .\r\nاگر يك نويسنده قلم برداشته روى كاغذ بنويسد : من مىتوانيم بنويسم و بخوانم ، جملهء مزبور كه روى كاغذ نقش مىبندد ، اگر چه ادعاى مجرد است ، ولى\r\n","description":"","footnote":"","page_name":" 569 ","page_number":573},
  {"content":"\r\nاين ادعا دليل صدق خود را با خود به وجود آورده است كه توانايى نويسندگى بوده باشد .\r\nاگر يك مرد الهى بگويد : تو كه ديشب در خواب ديدى شخصى سجاده به دوش مىرود ، آن شخص من بودم و آن چه كه در خواب در بارهء شرح يك حقيقت به تو گفته‌ام ، گفتار مرا بشنو و آن را مانند حلقه آويزهء گوش كن ، آن سخن را پيشوا و راهنماى هوش خود بگردان ، اگر آن خواب و سخنى كه در آن خواب به تو گفته بودم به ياد بياورى ، مانند يك معجزهء تازه و ظهور يك راز كهن خواهد بود . همهء اين گفته هاى مرد الهى دعاوى مجرد است ، اثبات اين دعاوى از آن موقع صورت خواهد گرفت كه آن مرد به جان خود مراجعه كند و خواب ديشب را به ياد بياورد . حكمت گمشدهء مؤمن است ، از هر كس آن را بشنود ، نخواهد گفت : اين ادعاى مجرد است ، بلكه خود كلام حكمت آميز حكمت بودن خود را اثبات و مورد يقين مرد با ايمان خواهد ساخت ، ديگر در آن باره به ترديد و غلط دچار نخواهد گشت .\r\nاگر پياله‌اى را در دست بگيرى كه پر از آب است و به آدم تشنه بگويى به شتاب و فوراً بيا اين آب را بخور ، تشنه هرگز در مقابل شما براى دليل خواستن توقف نمىكند و نمىگويد : برو بابا اين يك ادعاى محض است ، بايد دليل بياورى و حجت اقامه كنى كه اين آب است .\r\nاگر مادر با صداى مادرى طفل شير خوارش را بخواند كه : طفل عزيزم بيا به تو شير بدهم ، من مادر تو هستم . آيا احتمال مىدهيد كه آن طفل بيايد و در پيش روى مادر بايستد و از او دليل و برهان مطالبه نمايد ؟ بدينسان در دل هر فرد و جمعيتى كه طعم حق را چشيده‌اند ، قيافه و آواز و گفتار و كردار پيامبران خود موجب اثبات نبوت آنان گشته و احتياج به ديدن معجزات ندارند ، به طورى كه اگر پيامبر با آواز الهى بانگى بزند ، بدون اين كه شنوندگان هشيار از او دليل و معجزه‌اى را مطالبه كنند ، جانشان پيشانى به خاك مىسايد و به سجده مىرود ، زيرا :\r\n","description":"","footnote":"","page_name":" 570 ","page_number":574},
  {"content":"\r\n\r\n[ « گوش دل مؤمن است سامع صوت خداى\r\nگر چه به ظاهر همى ملك پر از هاى و هوست » 
  ]\r\n\r\n« فؤاد كرمانى »\r\nمرد غريبى از ذوق آواز غريب ديگر كه به زبان حق بانگ مىزند ، اين حقيقت را مىشنود كه :\r\n« فَإِنِّي قَرِيبٌ . » 2 : 186 ( من به تو نزديكم . )\r\n","description":"","footnote":"","page_name":" 571 ","page_number":575},
  {"content":"\r\n\r\n\r\nسجده كردن مسيح و يحيى عليهم السلام مادر يكديگر را\r\n\r\nمادر يحيى چو حامل بد از او\r\nبود با مريم نشسته روبرو\r\n( ( 3602 ) ) مادر يحيى به مريم در نهفت\r\nپيشتر از وضع حمل خويش گفت\r\n( ( 3603 ) ) كه يقين ديدم درون تو شهيست\r\nكه اولو العزم و رسول آگهيست\r\n( ( 3604 ) ) چون برابر اوفتادم با تو من\r\nكرد سجده حمل من اندر ز من\r\n( ( 3605 ) ) اين جنين مر آن جنين را سجده كرد\r\nكز سجودش در تنم افتاد درد\r\n( ( 3606 ) ) گفت مريم من درون خويش هم\r\nسجده‌اى ديدم ز طفلم در شكم\r\n\r\nتفسير ابيات\r\nهنگامى كه مادر يحيى عليه السلام به او حامله بود ، با مريم ( مادر عيسى عليه السلام روبه رو نشسته و در پنهانى در بارهء حملش با او سخن مىگفت : كه مريم به طور يقين در درون تو شخص بزرگى ديدم كه از پيامبران اولو العزم و رسول آگاه است ، وقتى كه با تو روبه رو نشستم ، كسى كه در بطن من است به همان شخصى كه در درون تست سجده كرد [ جنين من به جنين تو سجده نمود 
  ] ، به حدى كه من در بدنم احساس درد كردم ، مريم عليها السلام گفت : من هم احساس كردم كه محمول من سجده مىكند .\r\n","description":"","footnote":"","page_name":" 572 ","page_number":576},
  {"content":"\r\n\r\nاشكال آوردن نادانان بر اين قصه و جواب دادن ايشان را\r\n\r\n( ( 3607 ) ) ابلهان گويند اين افسانه را\r\nخط بكش زيرا دروغ است و خطا\r\n( ( 3608 ) ) ز انكه مريم وقت وضع حمل خويش\r\nبود از بيگانه دور و هم ز خويش\r\nمريم اندر حمل جفت كس نشد\r\nاز برونِ شهر او واپس نشد\r\n( ( 3609 ) ) از برون شهر آن شيرين فسون\r\nتا نشد فارغ نيامد هم درون\r\n( ( 3610 ) ) چون بزاييد آن گهانش بر كنار\r\nبر گرفت و برد تا پيش تبار\r\n( ( 3611 ) ) مادر يحيى كجا ديدش كه تا\r\nگويد او را اين سخن در ماجرا\r\n( ( 3612 ) ) اين بداند آن كه اهل خاطر است\r\nغايب آفاق او را حاضر است\r\n( ( 3613 ) ) پيش مريم حاضر آيد در نظر\r\nمادر يحيى كه دور است از بصر\r\n( ( 3614 ) ) ديده ها بسته ببيند دوست را\r\nچون مشبك كرده باشد پوست را\r\n( ( 3615 ) ) ور نديدش نز برون و نز درون\r\nاز حكايت گير معنى اى زبون\r\n( ( 3616 ) ) نى چنان افسانه ها بشنيده اى\r\nهمچو شين بر نقش آن چفسيده اى\r\n( ( 3617 ) ) تا همىگفت آن كليله بىزبان\r\nچون سخن نوشد ز دمنه بىبيان\r\n( ( 3618 ) ) ور بدانستند لحن همدگر\r\nفهم آن چون كرد بىنطقى بشر\r\n( ( 3619 ) ) در ميان شير و گاو آن دمنه چون\r\nشد رسول و خواند بر هر دو فسون\r\n( ( 3620 ) ) چون وزير شير شد گاو نبيل\r\nچون ز عكس ماه ترسان گشت پيل\r\n( ( 3621 ) ) اين كليله دمنه جمله افتريست\r\nور نه كى با زاغ لكلك را مريست\r\n( ( 3622 ) ) اى برادر قصه چون پيمانه‌اى است\r\nمعنى اندر وى بسان دانه‌اى است\r\n( ( 3623 ) ) دانهء معنى بگيرد مرد عقل\r\nننگرد پيمانه را گر گشت نقل\r\n\r\n","description":"","footnote":"","page_name":" 573 ","page_number":577},
  {"content":"\r\n\r\n\r\nور نديدش نز برون و نز درون\r\nاز حكايت گير معنى اى زبون\r\n\r\nبهره بردارى با ارزش از داستانهاى ساختگى\r\nمسلم است كه شرايط ذهنى و مراتب فكرى و گنجايش شخصيتهاى افراد بشرى فوق العاده گوناگون است ، همهء اشخاص حتى متفكرين عالى مقام هم نمىتوانند معارف و حقايق بشرى را گاهى بدون مثال و تطبيق به واحدهاى نامعقول فرا بگيرند يا تعليم نمايند .\r\nاين پديده يكى از خاصيتهاى سازمان روانى ما است كه تأكيد زياد مىكند كه حقايق و واقعيات را در حال پياده شدن ببيند و بشنود : اگر چه آن حقايق و واقعيات روى واحدهاى غير مربوط پياده شود ، مثلًا موقعى كه امر داير شود بين اين كه پليدى حسادت را در قالب علمى و نظرى درك كند يا عملًا نتيجهء پليد حسادت را در جهان خارج ببيند ، ترجيح مىدهد كه در جهان خارج ببيند ، اگر چه واحدى كه اين صفت پليد را دارا بوده است حيوانى به نام دمنه باشد كه در كتاب كليله و دمنه مطالعه مىكند ، او در عين حال مىداند داستان كليله و دمنه و شنزبه و بندبه حتى يك جمله اش هم واقعيت ندارد ، ولى جريان داستان و علل و معلولات و روابط قضايا و رويدادها به طورى تنظيم شده است كه خود آگاه يا ناخود آگاه همهء آنها را در قلمرو انسان مجسم مىسازد و متأثر مىگردد .\r\nگويا انسان به طور فطرى اين قضيه را به عنوان يك اصل مىپذيرد كه : عده‌اى از قوانين و نواميس در جهان هستى در جريان است كه در هر شكل و در هر مورد هم كه فعاليت كند به خود انسان نيز ارتباطى دارد ، يا از آن جهت كه خود را جزئى از طبيعت مىداند ، چنين تلقى مىكند كه موقع به وجود آمدن همان شرايط كه باعث سقوط تنارديهء « بىنوايان » يا « دمنه » كليله و دمنه شد ، من هم در معرض چنان سقوط قرار خواهم گرفت .\r\n","description":"","footnote":"","page_name":" 574 ","page_number":578},
  {"content":"\r\nما تاريخ حقيقى روش رومانتيك را در معارف بشرى نمىدانيم ، ولى اين مقدار مسلم است كه تاريخ بس طولانى دارد .\r\nداستان سلامان و ابسال را بعضى از مطلعين به فرهنگ يونان نسبت داده‌اند كليله و دمنه قرون و اعصار زيادى سابقه دارد و . . . و خود مثنوى جلال الدين افسانه هايى دارد كه به هيچ وجه واقعيت نداشته است ، ولى چنان كه مشاهده شده است اين روش داستان پردازى اگر با آگاهى به حقايق و هدف گيرى تعليم و تربيت بوده باشد ، اثر به سزايى در بر خواهد داشت .\r\nكارى كه كتابهايى از قبيل « بينوايان - ويكتور هوگو ، سنگ تراش سن پوان - لامارتين » در تعليم و تربيت و روشن ساختن افكار انجام داده است از هزاران كتاب كه فقط جنبهء نظرى و منطقى مجرد حقايق و واقعيات را باز گو مىكند ، خيلى بيشتر و مفيدتر بوده است ، دردهاى خانمان سوز بشرى را كه داستايوسكى در يادداشتهاى زير زمينى يا جنايت و مكافات و برادران كارامازوف توضيح مىدهد ، از عهدهء اغلب روان شناسان و روان پزشكان ساخته نيست .\r\nبنا بر اين مشاهدات و نتايجى كه از روش داستان پردازى عايد بشريت مىگردد مىتوان گفت : آنان كه با سبك رومانتيك به دليل آن كه جنبهء ايده آليستى دارد مخالفت مىورزند ، تا حدودى دچار افراطگرى مىشوند ، زيرا معناى روش رومانتيك مرادف ايده آليسم نيست ، بلكه ممكن است از يك داستان رومانتيك عالىترين و عينىترين واقعيات را بهره بردارى نمود ، چنان كه بالعكس ممكن است از يك داستان واقعى صد در صد نتيجهء ايده آليستى گرفت - وانگهى ما نبايستى همواره در همهء موارد كلمه ايده آليست را به معناى خيال بافى و موهومات پردازى منظور كنيم ، زيرا اگر نويسندهء يك داستان واقعاً يك منظور ايده آل داشته و از عناصر واحدهايى بهره بردارى كرده است كه واقعيتهاى جاريه آن را تاييد مىكند ، با هر اسمى كه نامگذارى كنيد مانعى ندارد ، اما او خدمتگزار واقعى و رئاليست جوامع بشرى است .\r\nاگر ما اين مطلب را بپذيريم كه دورهء داستان پردازى سپرى شده است و ما\r\n","description":"","footnote":"","page_name":" 575 ","page_number":579},
  {"content":"\r\n\r\nبا واقعيتها سر و كار داريم ، به اشتباه دچار شده‌ايم ، بلكه بايد بكوشيم از واحدها و عناصرى كه كهنه و پوسيده شده است در داستان پردازى بپرهيزيم ، خواه نام آن را رئاليسم بگذاريم يا سور رئاليسم يا رومانتيسم يا سمبوليسم و . . .\r\nتفسير ابيات\r\nبعضى اشخاص احمق مىگويند : خط بطلان به روى اين داستان بكش ، زيرا دروغ و خطا است ، به جهت آن كه حضرت مريمعليها السلام در وقتى كه به عيسى حامله بود ، دور از خويش و بيگانه زندگى مىكرد ، در موقع حمل حضرت عيسى عليه السلام با كسى نشست و برخاست ننموده همواره در بيرون شهر به سر مىبرد ، و تا عيسى عليه السلام را وضع نكرد به شهر وارد نشد . پس از آن كه مريم ، عيسى عليه السلام را زاييد ، او را در آغوش گرفته پيش خويشاوندانش رفت ، بنا بر اين مادر يحيى عليه السلام مريم را در كجا ديده بود كه با او گفتگو كند ؟ اين استبعاد ابلهانه صحيح نيست ، زيرا اهل دل مىدانند كه اشخاص غايب بر انسانهاى الهى هميشه حاضرند ، با اين كه مادر يحيى عليه السلام از مريم و ديده گان او دور بود ، از اين نظر كه گفتيم پيش مريم بوده است . مانند اين كه پوست را مشبك و روزنه دار نمايند ، با ديده گان بسته دوست را مىبينند . فرض مىكنيم كه مادر يحيى عليه السلام مريم را نه از درون و نه از بيرون نديده بود ، من داستانى به تو مىگويم ، تو معنى و هدفى را كه منظور كرده‌ام درياب . تو چنان مباش كه از داستانى كه مىشنوى فقط به جزئى از ظاهر آن قناعت بورزى ، مانند اين كه نقشى را بشنوى فقط به حرف شين آن كفايت كنى . مگر كتاب كليله و دمنه را نخوانده‌اى ؟ كليله كه زبان نداشت تا چيزى بگويد و دمنه آن را بشنود . اگر هم فرض كنيم كه آن دو زبان يكديگر را درك مىكردند ، انسان كه سخن آنها را نمىتواند بفهمد ، آن رفت و آمدهايى كه دمنه ميان شير و گاو داشته و افسونهايى كه به آن دو مىخوانده است و وزير شدن گاو نيك به شير و ترسيدن پيل از عكس ماه و مجادلهء زاغ با لكلك و غير ذلك واقعيت طبيعى ندارد . اين داستان است كه پرداخته شده است و چونان پيمانه‌اى است كه در ميانش دانه وجود دارد . مرد خردمند دانه ها را بر مىگزيند و به خود پيمانه توجهى ندارد .\r\n","description":"","footnote":"","page_name":" 576 ","page_number":580},
  {"content":"\r\n\r\n\r\nسخن گفتن به زبان حال و فهم كردن آن\r\n\r\nماجراى بلبل و گل گوش دار\r\nگر چه گفتى نيست آن جا آشكار\r\n( ( 3625 ) ) ماجراى شمع با پروانه تو\r\nبشنو و معنى گزين ز افسانه تو\r\n( ( 3626 ) ) گر چه گفتى نيست سرّ گفت هست\r\nهين به بالا پر مپر چون جغد پست\r\n( ( 3627 ) ) گفت در شطرنج كاين خانهء رخ است\r\nگفت خانه اش از كجا آمد به دست ؟\r\n( ( 3628 ) ) خانه را بخريد يا ميراث يافت\r\nفرخ آن كس كو سوى معنى شتافت\r\n( ( 3629 ) ) گفت نحوى زيد عمراً قد ضرب\r\nگفت چونش كرد بىجرمى ادب ؟\r\n( ( 3630 ) ) عمرو را جرمش چه بدُ كان زيد خام\r\nبىگناه او را بزد همچو غلام\r\n( ( 3631 ) ) گفت اين پيمانهء معنى بود\r\nگندمش بستان كه پيمانه است رد\r\n( ( 3632 ) ) زيد و عمر از بهر اعراب است ساز\r\nگر دروغ است آن تو با اعراب ساز\r\n( ( 3633 ) ) گفت نى من مىندانم عمر و را\r\nزيد چون زد بىگناه و بىخطا\r\n( ( 3634 ) ) گفت از ناچار و لاغى بر گشود\r\nعمرو يك واوى فزون دزديده بود\r\n( ( 3635 ) ) زيد واقف گشت و دزدش را بزد\r\nچون كه از حد برد حد او را سزد\r\n\r\nتفسير ابيات\r\nبراى درك بيشتر ، برو به ماجراى بلبل و گل و گوش فرا ده . اگر چه ظاهراً بين آن دو گفتگويى صورت نمىگيرد . نيز از سر گذشت شمع و پروانه كه افسانه‌اى است بشنو و معنى را انتخاب كن .\r\nاگر چه ميان گل و بلبل و شمع و پروانه گفتگويى بوجود نيامده است ، ولى راز قابل گفتگو در آنها وجود دارد ، برو با فرا گرفتن اين اسرار به اوج معرفت پرواز كن ، نه مانند جغد ويرانه نشين كه هميشه پستىها و خرابه ها را جستجو مىكند . كسى گفت : كه يكى از خانه ها در شطرنج خانهء رخ است ، مخاطبش گفت : خانه ؟ رخ از كجا خانه به دست آورده است ؟ آيا آن را خريده يا به ارث دريافته است ؟ فرخ باد حال آن كس كه شتابان به سوى معنى رهسپار مىشود .\r\n","description":"","footnote":"","page_name":" 577 ","page_number":581},
  {"content":"\r\nيك نحوى مىگفت : ضرب زيد و عمراً ، شخص احمقى شنيد و گفت : عمرو كه جرمى نداشت اين چه ضرب و تاديب است كه زيد در حق او روا داشته است ؟ نحوى گفت : اين جمله كه مىگويم پيمانه و قالب معنا است ، دانهء اين پيمانه را بگير و خود پيمانه را بينداز .\r\nزيد و عمرو در جملهء مزبور براى نشان دادن اعراب است كه فاعل مرفوع و مفعول منصوب است ، اگر زدن زيد عمرو را دروغ است ، تو با نظر به اعراب آن را براى مثال بپذير . آن شخص اعتراض كننده قانع نشد و بار ديگر گفت : من از اين حرفها كه تو مىزنى سر در نمىآورم ، بگو ببينم : چرا زيد عمرو را بىگناه و بىخطا زده است ؟ بىچاره نحوى مجبور شد كه در پاسخ اعتراض كنندهء احمق لغو گويى كند ، گفت : زيد بدان جهت عمرو را زد كه يك و او دزديده بود ، زيد چون از دزدى عمرو آگاه شد ، او را گرفت و زد ، چون عمرو از حد تجاوز كرده بود لذا سزاوار حد خوردن بود .\r\n","description":"","footnote":"","page_name":" 578 ","page_number":582},
  {"content":"\r\n\r\n\r\n\r\nپذيرا آمدن سخن باطل در دل باطلان\r\n\r\n( ( 3636 ) ) گفت اينك راست پذرفتم به جان\r\nكژ نمايد راست در پيش كژان\r\n( ( 3637 ) ) كژ بگويى احولى را مه يكيست\r\nگويدت اين دوست در وحدت شكيست\r\n( ( 3638 ) ) ور به دو خندد كسى گويد دواست\r\nراست دارد اين سزاى بد خواست\r\n( ( 3639 ) ) بر دروغان جمع مىآيد دروغ\r\nللخبيثات الخبيثين زد فروغ\r\nهر كه او جنس دروغ است اى پسر\r\nراست پيش او نباشد معتبر\r\n( ( 3640 ) ) دل فراخان را بود دست فراخ\r\nچشم كوران را عثار سنگلاخ\r\nهر كه را دندان صدقى رسته است\r\nاز دروغ و از خيانت رسته است\r\n\r\nآيه\r\n« اَلْخَبِيثاتُ لِلْخَبِيثِينَ وَاَلْخَبِيثُونَ لِلْخَبِيثاتِ وَاَلطَّيِّباتُ لِلطَّيِّبِينَ وَاَلطَّيِّبُونَ لِلطَّيِّباتِ . » 24 : 26 ( 1 )  ( زنان پليد از آن مردان پليد [ يا خواهان مردان پليد و بالعكس 
  ] مردان پليد از آن زنهاى پليد [ يا خواهان زنهاى پليد 
  ] زنهاى پاكيزه از آن مردان پاك ( يا خواهان مردان پاك ) و مردان پاك از آن زنهاى پاك ( يا خواهان زنان پاك ) مىباشد . )\r\n\r\n( ( 3636 ) ) گفت اينك راست پذرفتم به جان\r\nكژ نمايد راست در پيش كژان\r\n\r\nديدهء كج بين راستها را هم كج مىبيند\r\nاين جمله را كه جلال الدين مىگويد : يكى از اصول مسلمهء زندگانى است كه هر كس در طول زندگانىاش به طور فراوان تجربه و مشاهده كرده است . اگر فراموش نكرده باشيم در مباحث گذشته مسأله‌اى را به عنوان : « ما در نمايش نامه بزرگ وجود\r\n","description":"","footnote":" ( 1 ) سوره نور ، آيهء 26 . . ","page_name":" 579 ","page_number":583},
  {"content":"\r\nهم بازيگريم و هم تماشاگر . » مطرح ساخته در آن جا متذكر شديم كه تمام معارف بشرى محصولى از تلفيق دو جنبه بازىگرى و تماشاگرى او است . معناى اين جمله آن است كه ما در عين حال كه به وسيلهء حواس و ساير وسايل درك ، جهان عينى خارجى را مورد تماشا قرار مىدهيم و با آنها تماس مىگيريم ، از طرف همين حواس و وسايل درك درونى تصرفى در اشياء عينى خارجى مىكنيم ، و يا به عبارت ديگر : اشياء عينى آن چنان كه حواس و وسايل درك ما ايجاب مىكند براى ما مطرح مىشود لذا ما هرگز نمىتوانيم ادعا كنيم كه تماس ما با واقعيتها به طور كامل بىطرفانه مىباشد بنا بر اين به طور طبيعى ما گرفتار نوعى بازيگرى در درك جهان عينى هستيم ، ولى بشر بىنوا به اين بازىگرى طبيعى و ضرورى قناعت نمىورزد ، بلكه به جهت پرستش هوى و هوس و پرستش آرمانهاى حيوانى ، شخصيتى را براى خويش منعقد مىسازد كه يك بازيگرى ساختگى در حواس و وسايل او ايجاد مىكند ، و به قول جلال الدين راستها را هم كج مىبيند .\r\nبه كهكشانها و ستارگان با عظمت كه نمايندهء جلال و جمال با عظمتى است مىنگرد و مىگويد : اينها همه تف سر بالايى است .\r\nبه انسانها مىنگرد ، مىگويد : اينها گرگ خونخوار يكديگرند .\r\nبه علم مىنگرد ، مىگويد : تمام دانستنىهاى بشرى براى اشباع حس خود پرستى او است .\r\nاگر آفتاب را تماشا كند مىگويد : قصد اين آفتاب اين است كه بيايد در روى زمين هر چه هست بسوزاند و به خاكستر تبديل بسازد .\r\nمصلحين واقعى بشرى را يك عده اوباش زيرك مىپندارد .\r\nآب را كه در يك جويبار به طور ناخود آگاه در جريان است ، متهم مىسازد كه براى خفه كردن كودكان مردم مىرود .\r\nخير خواهان و خير انديشان واقعى را حقه باز و سالوس گمان مىكند . . . پس بياييد ما خودمان كه از نظر قوانين طبيعى دو شاخ داريم ، دو شاخ ديگر هم به طور\r\n","description":"","footnote":"","page_name":" 580 ","page_number":584},
  {"content":"\r\nتصنعى به آنها اضافه نكنيم . ممكن است بگوييد : بالاخره نمىتوانيم گريبان خود را از چنگال بازيگرى نجات بدهيم و جهان و رويدادهاى زندگانى هرگز واقعيت بىطرفانه خود را به ما نشان نخواهد داد ، وقتى كه آب از سر گذشت چه يك وجب چه ده وجب . مىگوييم اين يك تو هم بىجا است زيرا :\r\nاولا - بر فرض كه بازيگرى طبيعى ضرورى براى ما واقعاً نقص محسوب شود اين نقص را كه ناشى از اصل و پايهء خلقت و مطابق حكمت الهى است ، نمىتوان نقص ناميده و با اين منطق پوچ : « حالا كه ما نمىتوانيم اشياء كوچك را از پانصد كيلو مترى ببينيم ، پس ديده گان خود را كور كنيم . » يا يك بازيگرى تصنعى ديگر در خود ايجاد كنيم .\r\nثانياً - در عين حال كه ما از نظر فلسفى طرفدار مكتب رئاليسم هستيم ، ولى اين واقعيت را كه باز از مقتضيات روش رئاليسم است ناديده نمىگيريم كه : واقعيت براى خود ، با واقعيت براى ما اگر چه جهان هستى را نمىشكافد و پرده‌اى ميان ما و واقعيات آويزان نمىكند ، اما واقعيت در آن موقع كه براى ما مطرح مىشود و به قول فروغى براى من بر نهاده مىشود ، به وسيله يك جويبار باريك ( حواس و ذهن و شرايط آن دو ) به اقيانوس درون متصل مىشود . اين واقعيت براى من نه جهان را از نظر عينيت نفى مىكند و نه آن را براى من ناقص مىنماياند ، شيشه قرمز نور را قرمز نشان مىدهد ، اين نور قرمز همان نور آفتاب است كه براى خود واقعيت دارد ، ولى به جهت تابش به شيشهء قرمز رنگ شيشه را نشان مىدهد . بدين جهت است كه ما با جهان بينى بار كلى موافقت نمىكنيم ، زيرا او واقعيت را مستند به درك و علم انسان مىداند . و جاى ترديد نيست كه بشريت با به دست آوردن همين معارف تلفيقى از تماشاگرى و بازيگرى ، توانسته است بيست و يك تمدن در پشت سر گذاشته و به كرات آسمانى هم راهيابى داشته باشد .\r\nاين مسئله را جلال الدين از نظر روانى و اخلاقى بارها در مثنوى متذكر شده\r\n","description":"","footnote":"","page_name":" 581 ","page_number":585},
  {"content":"\r\nاست ، و در اين مورد هم كه مىگويد :\r\n\r\n( ( 3636 ) ) گفت اينك راست پذرفتم به جان\r\nكژ نمايد راست در پيش كژان\r\n\r\nباز يك نظر روانى و اخلاقى مىباشد ، نه فلسفى محض . با نظر به بيان فلسفى فوق اين نكته را بايستى متذكر شويم كه حالا كه او همواره واقعيت براى ما است كه تمام زندگانى فلسفى و علمى و طبيعى ما را به عهده گرفته است ، تفاوتى ندارد كه با عينك كج راستها را هم كج ببينيم . يا با عينك راست كجها را هم راست ببينيم و هر دو خلاف واقعيت است .\r\nمىگوييم : اين دو مسئله ( راست را كج ديدن و كج را راست ديدن ) از نظر مجموع جهان بينى مساوى نيستند ، زيرا وقتى كه به مبدا و مقصد جهان هستى و زمينهء كلى كه روى آن به جريان افتاده است مىنگريم ، مىبينيم : دستگاه هستى در يك زمينهء رياضى - منطقى از يك مبدا حكيم و بىنياز به سوى يك مقصد عالى به جريان افتاده است .\r\nبا اين نظر كه به حكم عقل سليم و فطرت پاك عالىترين نظريات در جهان بينى و جهان يا بى است ، اصل زمينه هستى راست است ، خواه ما با عينك راست در آن بنگريم يا با عينك چپ ، و الا نبايستى در دنيا فردى پيدا شود كه دم از عدالت و آزادى و اعتلا و ترقى و انسانيت بزند ، بلكه بالاتر از اين ، متفكرين زيادى كه مقام والايى در جهان بينى به دست آورده‌اند ، حتى در يك دريايى از حيرت و بهت در بارهء دستگاه هستى فرو مىروند و با اين حال اصل زمينه هستى را راست تلقى مىكنند . اگر سعدى در بيت پايين ذوق پردازى مىكند :\r\n\r\nبه جهان خرّم از آنم كه جهان خرّم از اوست\r\nعاشقم بر همه عالم كه همه عالم از اوست\r\n\r\nولى حافظ نمىخواهد ذوق پردازى كند ، بلكه مانند يك جهان بين فيلسوفانه به هستى مىنگرد و مىگويد :\r\n","description":"","footnote":"","page_name":" 582 ","page_number":586},
  {"content":"\r\n\r\n\r\nاين چه استغناست يا رب وين چه نادر حكمت است\r\nكاين همه زخم نهان است و مجال آه نيست\r\nهر چه هست از قامت ناساز بىاندام ماست\r\nور نه تشريف تو بر بالاى كس كوتاه نيست\r\n\r\nجلال الدين گام از هر دو شاعر فراتر گذاشته مىگويد : « اين كه زمينهء اصلى هستى روى حكمت است ، پس راست است ، » مطلبى است كه براى درك راستى آن ، نوبت به سير و سياحت در مجموع هستى نمىرسد ، زيرا پيش از آن كه جهان را به خدا و حكمت عاليهء او مستند بسازيم بايستى بدرون خود بنگريم ، آن موقع نه تنها راست بودن زمينهء جهان بلكه حكمفرمايى جمال الهى را هم در جهان هستى خواهيم ديد :\r\n\r\nچه عروسى است در جان كه جهان ز عكس رويش\r\nچو دو دست نو عروسان تر و پر نگار بادا\r\n\r\nتفسير ابيات\r\nشنوندهء آن مرد نحوى مىگويد : اينك مطلبى را كه گفتى ، با جانم به راستى پذيرفتم ، براى كسانى كه كج و منحرفاند ، همهء سخنان كژ و دروغ راست مىنمايد اگر به يك آدم لوچ بگويى : ماه يك قرص است ، اين مطلب راست شما را نپذيرفته خواهد گفت : نه هرگز ، ماه دو تا است ، اين كه تو مىگويى : يكى است ، مشكوك است .\r\n[ اين كه جلال الدين از طرف لوچ مىگويد : در وحدت شكى است ، براى مراعات شعر است و الا لوچ يقين دارد كه ماه دو تا است 
  ] و اگر كسى با خنده و مسخره به شخص لوچ بگويد : آرى ماه دو تا است ، لوچ اين سخن را راست مىپندارد ، بلى سزاى مردم منحرف اين است كه كج را راست ، و راست را هم كج تلقى كنند . در دنيا هميشه قضايا و رويدادهاى دروغين مردم دروغين را پيدا مىكند ، چنان كه زنهاى پليد از آن مردان پليد است .\r\n","description":"","footnote":"","page_name":" 583 ","page_number":587},
  {"content":"\r\nهر كس كه جنس و شخصيت خود را به بنياد دروغ استوار ساخته است ، اعتبارى به راست قائل نمىشود . آنان كه دلى گشاده و منبسط دارند ، دستى باز مانند دل دارند و اما آن نابينايان تيره بخت جز لغزش در سنگلاخهاى زندگى كار ديگرى ندارند . هر كس كه دندان صدق و راستى در دهانش بروياند ، از دروغ و خيانت رهايى پيدا كرده است .\r\n","description":"","footnote":"","page_name":" 584 ","page_number":588},
  {"content":"\r\n\r\n\r\nجستن آن درخت كه هر كه ميوهء آن خورد هرگز نميرد\r\n\r\n( ( 3641 ) ) گفت دانايى برمز اى دوستان\r\nكه درختى هست در هندوستان\r\n( ( 3642 ) ) هر كسى كز ميوهء آن خورد و برد\r\nنى شود پير او و نى هرگز بمرد\r\n( ( 3643 ) ) پادشاهى اين شنيد از صادقى\r\nبر درخت و ميوه اش شد عاشقى\r\n( ( 3644 ) ) قاصدى دانا ز ديوان ادب\r\nسوى هندستان روان كرد از طلب\r\n( ( 3645 ) ) سالها مىگشت آن قاصد از او\r\nگرد هندستان براى جست و جو\r\n( ( 3646 ) ) شهر شهر از بهر اين مطلوب گشت\r\nنه جزيره ماند و نى كوه و نه دشت\r\n( ( 3647 ) ) هر كرا پرسيد كردش ريشخند\r\nكاين نجويد جز مگر مجنون بند\r\n( ( 3648 ) ) بس كسان صفعش زدند اندر مزاح\r\nبس كسان گفتند كاى صاحب فلاح\r\n( ( 3649 ) ) جستجويى چون تو زيرك سينه صاف\r\nكى تهى باشد كجا باشد گزاف ؟\r\n( ( 3650 ) ) وين مراعاتش يكى صفعى دگر\r\nوين ز صفع آشكارا سختتر\r\n( ( 3651 ) ) مىستودندش به تسخر كاى بزرگ\r\nدر فلان جا بد درختى بس سترگ\r\n( ( 3652 ) ) در فلان بيشه درختى هست سبز\r\nبس بلند و پهن و هر شاخيش گبز\r\n( ( 3653 ) ) قاصد شه بسته در جستن كمر\r\nمىشنيد از هر كسى نوعى خبر\r\n( ( 3654 ) ) بس سياحت كرد آن جا سالها\r\nمىفرستادش شهنشه مالها\r\n( ( 3655 ) ) چون بسى ديد اندر آن غربت تعب\r\nعاجز آمد آخر الامر از طلب\r\n( ( 3656 ) ) هيچ از مقصود اثر پيدا نشد\r\nز آن غرض غير خبر پيدا نشد\r\n( ( 3657 ) ) رشتهء اميد او بگسسته شد\r\nجستهء او عاقبت ناجسته شد\r\n( ( 3658 ) ) كرد عزم باز گشتن سوى شاه\r\nاشك مىباريد و مىبرّيد راه\r\n\r\nتفسير ابيات\r\nمرد دانايى به دوستان خود به قصد اشاره مىگويد ، در هندوستان درختى وجود دارد كه هر كس از ميوهء آن درخت بخورد و ببرد ، نه پير مىشود و نه مرگ به سراغ او مىآيد .\r\n","description":"","footnote":"","page_name":" 585 ","page_number":589},
  {"content":"\r\nپادشاهى از فرد راستگويى اين خبر را شنيد و به آن درخت و ميوه اش عاشق گشته براى جستجوى آن درخت از ديوان خود قاصدى به هندوستان فرستاد .\r\nآن قاصد سالها كشور هندوستان را مىگشت ، شهر به شهر به جستجوى خود ادامه داد ، جزيره و كوه و دشتى نماند كه او آنها را نگشته باشد . به هر كس كه مىرسيد ، از آن درخت و نشانىها و جاى آن استفسار مىكرد ، مردم او را ريشخند مىكردند و مىگفتند ، چنين درختى را جز ديوانهء زنجيرى كسى جستجو نمىكند . بعضى مردم از روى مزاح و شوخى به او سيلى مىنواختند . كسان ديگرى گفتند مانند تو شخصى كه زيرك و با اخلاص است ، چيزى را جستجو نمىكند كه خلاف واقع و گزاف بوده باشد .\r\nاين اغوا و فريب دادن خود سيلى ديگرى بود بدتر از آن سيلىهاى طبيعى و آشكار . بعضى ديگر او را تمجيد نموده مىگفتند ، اى مرد بزرگ ، در فلان مكان از فلان جنگل يك درخت بسيار بزرگ وجود دارد كه سبز و بسيار بلند و پهن و داراى شاخه هاى ضخم مىباشد .\r\nقاصد پادشاه براى پيدا كردن آن درخت كمر به ميان بسته و رهسپار مقصد شد ، از هر كسى در بارهء آن درخت خبرى مىشنيد . قاصد در ديار هندوستان سالها مىگشت و پادشاه هم معاش او را مرتب مىفرستاد ، در آن ديار غربت تعب و مشقت فراوان ديده و بالاخره از جستجو خسته و درمانده گشت ، و مقصود خود را نيافت و از آن غرض و مقصود جز خبر چيزى پيدا نكرد .\r\nدر نتيجه رشته هاى اميد او پاره پاره گشت و آن چه را كه جستجو مىكرد بالاخره ناجسته بماند . تصميم گرفت كه به سوى شاه بر گردد ، بر مىگشت و راه ها را درمىنورديد ، ولى اشك ريزان و ناله كنان .\r\n","description":"","footnote":"","page_name":" 586 ","page_number":590},
  {"content":"\r\n\r\nشرح كردن آن شيخ سر آن درخت را با آن طالب مقلد\r\n\r\n( ( 3659 ) ) بود شخص عالمى قطبى كريم\r\nاندر آن منزل كه آيس شد نديم\r\n( ( 3660 ) ) گفت من نوميد پيش او روم\r\nز آستان او به راه اندر شوم\r\n( ( 3661 ) ) تا دعاى او بود همراه من\r\nچون كه نوميدم من از دل خواه من\r\n( ( 3662 ) ) رفت پيش شيخ با چشم پر آب\r\nاشك مىباريد مانند سحاب\r\n( ( 3663 ) ) گفت شيخا وقت رحم و رأفت است\r\nنااميد وقت لطف اين ساعت است\r\n( ( 3664 ) ) گفت واگو كز چه نوميديستت ؟\r\nچيست مطلوب تو رو با چيستت ؟\r\n( ( 3665 ) ) گفت شاهنشاه كردم اختيار\r\nاز براى جستن يك شاخسار\r\n( ( 3666 ) ) كه درختى هست نادر در جهات\r\nميوهء او مايهء آب حيات\r\n( ( 3667 ) ) سالها جستم نديدم يك نشان\r\nجز كه طنز و تسخر اين سر خوشان\r\n( ( 3668 ) ) شيخ خنديد و بگفتش اى سليم\r\nاين درخت علم باشد در عليم\r\n( ( 3669 ) ) بس بلند و بس شگرف و بس بسيط\r\nآب حيوانى ز درياى محيط\r\n( ( 3670 ) ) تو به صورت رفته‌اى اى بىخبر\r\nز ان ز شاخ معنيى بىبار و بر\r\nتو به صورت رفته‌اى گم گشته اى\r\nز ان نمىيابى كه معنى هشته اى\r\n( ( 3671 ) ) گه درختش نام شد گه آفتاب\r\nگاه بحرش نام شد گاهى سحاب\r\n( ( 3672 ) ) آن يكى كش صد هزار آثار خاست\r\nكمترين آثار او عمر بقاست\r\n( ( 3673 ) ) گر چه فرد است تو اثر دار هزار\r\nآن يكى را نام باشد بىشمار\r\n( ( 3674 ) ) آن يكى شخص تو را باشد پدر\r\nدر حق شخص دگر باشد پسر\r\n( ( 3675 ) ) در حق ديگر بود قهر و عدو\r\nدر حق آن ديگرى لطف و نكو\r\nدر حق ديگر بود او عمّ و خال\r\nدر حق ديگر كسى وهم و خيال\r\n( ( 3676 ) ) صد هزاران نام و آن يك آدمى\r\nصاحب هر وصفش از وصفى عمى\r\n( ( 3677 ) ) هر كه جويد نام گر صاحب ثقه است\r\nهمچو تو نوميد و اندر تفرقه است\r\n( ( 3678 ) ) تو چه برچسبى بر اين نام درخت\r\nتا بمانى تلخ كام و شور بخت\r\n\r\n","description":"","footnote":"","page_name":" 587 ","page_number":591},
  {"content":"\r\n\r\n\r\nصورت ظاهر چه جويى اى جوان\r\nرو معانى را طلب اى پهلوان\r\nصورت و هيئت بود چون قشر و پوست\r\nمعنى اندر وى چو مغز اى يار دوست\r\n( ( 3679 ) ) در گذر از نام و بنگر در صفات\r\nتا صفات ره نمايد سوى ذات\r\nگم شوى در ذات و آسايى ز خود\r\nچشم تو يك رنگ بيند نيك و بد\r\n( ( 3680 ) ) اختلاف خلق از نام اوفتاد\r\nچون به معنى رفت آرام اوفتاد\r\nاندرين معنى مثالى خوش شنو\r\nتا نمانى تو اسامى را گرو\r\n( ( 3668 ) ) شيخ خنديد و بگفتش اى سليم\r\nاين درخت علم باشد در عليم\r\n\r\nابديت از آن كسى است كه به آب حيات علم لدنى دست بيابد\r\nعلم و معرفت مانند نور مراتب ضعيف و شديد دارد ، از توجه به يك پديدهء ناچيز و درك آن ، دانش شروع مىگردد و اما پايانش حد و مرزى ندارد . و به همين جهت بود كه كانت مىگفت : نسبت دادن آغاز علم به خدا صحيح نيست ، ولى اين كه پايان علم خدا است مطلبى كاملًا صحيح است .\r\nاين آغاز و پايان كه براى علم و معرفت گفتيم ، تقريباً براى اكثريت قريب به اتفاق متفكرين مورد پذيرش است ، ولى ما مىتوانيم مسئله را به طور ديگر هم مطرح كنيم و آن اين است كه گاهى علم و معرفت تنها به توجه و درك يك چيز گفته مىشود مانند علم به اين كه اين ساعت از ساعتهاى روز است كه زمين ما در نقطه‌اى از فضا قرار گرفته است كه با آفتاب روبه رو مىباشد .\r\nاين علم براى آدمى حاصل مىشود ، خواه به خدا مستند بسازد و خواه اصلا خدا را مورد توجه قرار ندهد ، گاهى علم و معرفت به دانستن چيزى گفته مىشود كه آن شىء در قلمرو هستى كه لحظه به لحظه با مشيت الهى در جريان است مورد توجه قرار گرفته است ، مسلم است كه هم آغاز اين علم متكى به خدا است و هم\r\n","description":"","footnote":"","page_name":" 588 ","page_number":592},
  {"content":"\r\nپايانش به خدا منتهى مىگردد . مىتوان اين گونه معرفت را نمونه‌اى از علم لدنى معرفى نمود .\r\nالبته نمىخواهيم جنجال و مناقشه در الفاظ را راه بيندازيم و بگوييم ، آيا اين نوع علم را مىتوان در اصطلاح علم لدنى ناميد يا نه و به چه دليل ؟ بلكه مىخواهيم بگوييم ، اين نوعى از معرفت است كه ما فوق انعكاس يك پديده در آيينهء ذهن انسانى است كه به طور محدود و گسيخته نمودار مىشود .\r\nمثلًا من مىدانم ماه وجود دارد ، آفتاب هم وجود دارد و در ساعات معينى زمين را روشن مىكنند ، انسان هم وجود دارد ، مىخورد و مىآشامد و مىخوابد و توالد و تناسل مىكند ، درخت هم وجود دارد كه داراى شاخه هاى متعدد مىباشد .\r\nاين دانستنىهاى جزئى مانند كفها يا برگ و كهنه پاره و چوب و يك تكه كاغذ است كه در روى اقيانوس جهان ذهنى ما منعكس مىگردد ، اما اقيانوس عينى چيست ؟ و چرا بايد آن نمودهاى معين را در سطح خود نشان بدهد ؟ اقيانوس ذهنى چيست ؟ و چرا بايد آن نمودها را در خود منعكس بسازد ؟ بالاخره رابطهء اين دو قلمرو چگونه است ؟ پاسخ اين سؤالات را دانستنىهاى گسيخته مزبور به هيچ وجه نخواهد داد ، از طرف ديگر ذهن انسانى علاقه و عشق عجيبى به به پيوستن معلومات خود دارد ، گويى علم كيفيتى است كه با گسيخته بودن معلومات سازگار نيست ، مخصوصاً با در نظر گرفتن پيوستگى واقعى معلومات در قلمرو عينى اجزاء و پديده هاى جهان .\r\nبنا بر اين مىتوان گفت ، علم واقعى همان روشن شدن يك شىء در آن قلمرو هستى است كه لحظه به لحظه با مشيت الهى در جريان است ، اين علم اگر چه با توجه و دانستن همهء اشياء جهان هستى همراه نبوده باشد ، ولى بدان جهت كه علم مزبور به يك معرفت عالى وابستگى دارد ، لذا مىتوان گفت ، دارندهء اين دانش از معرفت الهى بهره مند مىباشد ، در نتيجه سؤالات فوق با پاسخهاى غير متزلزل براى او حل و فصل شده است .\r\n","description":"","footnote":"","page_name":" 589 ","page_number":593},
  {"content":"\r\n\r\nاكنون معناى اين جمله را كه در بالا عنوان كرديم ، ( ابديت از آن كسى است كه به آب حيات علم لدنى دست بيابد ) . كاملًا روشن مىشود ، زيرا با شروع معرفت فوق دانشهاى معمولى ، آشنايى با ابديت شروع مىگردد ، آشنايى با ابديت گرايش به آن را نتيجه مىدهد ، گرايش به ابديت نيز آغاز غوطه خوردن در ابديت است .\r\n\r\n( ( 3673 ) ) گر چه فرد است او اثر دارد هزار\r\nآن يكى را نام باشد بىشمار\r\n\r\nهر موجودى به مقدار عظمتى كه دارد آثار فراوان و متنوعى را دارا مىباشد\r\nهر موجودى كه در جريان پهنهء هستى قرار بگيرد ، دو نوع ارتباط با اشياء ديگر پيدا مىكند :\r\nنوع اول - نسبتها و روابطى است كه ميان آن موجود و ساير اشياء برقرار مىگردد بدون اين كه اين نسبتها و روابط جنبهء علت و معلول و تلازم آنها را با يكديگر نشان بدهد ، مانند اين كه ، شما وقتى كه رو به جنوب ايستاده‌ايد ، مشرق دست چپ و مغرب دست راست و شمال در پشت سر شما واقع مىشود ، در عين حال فلان ستاره بالاى سر شما قرار گرفته است ، همچنين ايستادن شما در آن نقطه پنجره را روبه روى شما كتابها را در پشت سر شما قرار داده است . . . اين نسبتها و روابط اغلب امور انتزاعى بوده و به موجوديت شما ارتباط عليت و تلازم ندارند .\r\nاين امور انتزاعى سراسر موجودات را كه در پهنهء هستى در جريانند فرا گرفته است .\r\nاين يك هندسهء وجودى است كه با اختلاف موقعيتها و وضع تماشا كنندگان متفاوت مىباشد .\r\n","description":"","footnote":"","page_name":" 590 ","page_number":594},
  {"content":"\r\nنوع دوم - نسبتها و روابطى است كه از خواص وجودى اشياء ناشى مىگردد زيرا خواص و فعاليتهاى اشياء در قلمرو و تأثير و تأثر در حال دهندگى و گيرندگى بشر مىبرند . اين تأثير و تأثر در صورت قوانين علمى در ذهن انسانى منعكس مىگردد كه علوم را تشكيل مىدهند .\r\nدر ميدان تأثير متقابل بعضى از موجودات داراى نفوذ و گسترش بيشترى مىباشند و به همين جهت دامنهء فعاليت و نمود اين قسمت از موجودات بسيار وسيع و عميق جلوه مىكند ، مانند انرژى .\r\nانرژى حقيقتى است كه در تمام آفاق و انفس متحرك كه حركت آنها احتياج به نيرو و توان دارد حكمفرما است .\r\nعلل و معلولات بىشمار از انرژى توليد مىگردد و در قلمرو جهان به جريان مىفتد .\r\nشخصيت انسانى در ميليونها كار و گفتار و حركات و سكناتش تأثير بخشيده ، گويى هر يك از آنها نمودى از شخصيت انسان است .\r\nدر اين قلمرو تأثير و تأثير و پديده ها و حقايق گوناگون ظهور مىكنند كه در ظاهر گسيخته و مستقل به نظر مىآيند و هر يك به مناسبت وضعى كه دارد ، موقعيت نام معينى به خود اختصاص مىدهد ، چنان كه هر يك از انواع گفتار و كردار انسانى در موقعيتى ظهور مىكند و به مناسبت همان موقعيت اسمى براى خود پيدا مىكند . مثلًا كار عادلانه از يك شخصيت عادل صادر مىشود ، مىگوييم فلان شخص كار عادلانه‌اى انجام داد ، و اين كار دادگرانه روش دايمى اوست ، پس او عادل است . عدالت حقيقتى است با نام مخصوص كه در ميان شئون بشرى مشخص است . اما در موقع تحليل و ريشه گيرى لازم و كافى ، مىبينيم چنان كه انواع گوناگون كار و حركت نمودهايى از انرژى مىباشد ، همچنين عدالت مزبور يا سائر صفات و كردارها و گفتارها جز جلوه هايى براى شخصيت چيزى ديگرى نيستند .\r\nمثالهايى را كه جلال الدين در اين مورد مىآورد ، اگر چه همهء آنها قابل\r\n","description":"","footnote":"","page_name":" 591 ","page_number":595},
  {"content":"\r\n\r\nتطبيق به مقصودش نيست ، ولى مقصود اصلى او كاملًا روشن و مطلب علمى و فلسفى دقيقى را بيان مىكند .\r\nاشتباه جلال الدين در اين جا است كه مىگويد :\r\n\r\n( ( 3678 ) ) تو چه بر چسبى به اين نام درخت\r\nتا بمانى تلخ كام و شور بخت\r\n\r\nزيرا نمودها و جلوه هايى را كه يك حقيقت از خود به روز مىدهد ، تنها نام و صورت بىاصل نيست ، يعنى عدالت كه از شخصيت انسانى بروز مىكند ، واقعاً خود حقيقتى است اصيل و منشا آثار مادى و معنوى ، اگر چه خود آن عدالت مانند صفات ديگر به شخصيت منتهى مىگردد .\r\n\r\n( ( 3679 ) ) در گذر از نام و بنگر در صفات\r\nتا صفاتت ره نمايد سوى ذات\r\nگم شوى در ذات و آسايى ز خود\r\nچشم تو يك رنگ بيند نيك و بد\r\n\r\nاز دو منزلگه نام و صفات عبور كنيد و بذات برسيد\r\nجلال الدين در دو بيت فوق چهار مرحله را متذكر مىشود :\r\n1 - براى درك حقيقت يا ذات ، بايستى از منزلگه اسماء و مفاهيم عبور كرده به منزلگه صفات برسيم .\r\n2 - بدان جهت كه صفات تا حدود زيادى با حقيقت يا ذات پيوستگى دارند ، لذا بايستى صفات را هم مورد توجه و دريافت قرار بدهيم .\r\n3 - آن گاه كه از منزلگه صفات رخت بر بنديم و مثنوى به سوى ذات رهسپار شويم . در اين مقصد به دو مقام عالى نائل خواهيم شد :\r\n4 - الف - خود طبيعى و انسانى را از دست داده و در ذات گم يا فانى خواهيم گشت .\r\nب - گام به ما فوق نيك و به گذاشته آن دو مقولهء متضاد را در يك رنگ مشاهده خواهيم كرد .\r\n","description":"","footnote":"","page_name":" 592 ","page_number":596},
  {"content":"\r\nچنان كه در مبحث گذشته توضيح داديم ، ما مىتوانيم از جلوه ها و نمودهاى گوناگون حقايق عبور كرده به اصل آن واقعيات كه در عين واحد بودن صدها نمود و جلوه را بروز مىدهند برسيم ، اين تحليل و ريشه گيرى يكى از عالىترين آرمانها ، بلكه يكى از ضرورتهاى علمى و فلسفى ما است . اما تطبيق اين آرمان به مورد بحث جلال الدين بايستى با دقت بيشترى عملى گردد .\r\nپيش از بيان مراتب منزلگاه هاى نام و صفات ، اين مطلب را در نظر بگيريم كه مقصود جلال الدين از دو بيت فوق داراى دو احتمال است :\r\nاحتمال اول - اين كه مقصود نام و صفات و ذات الهى مىباشد ، يعنى اولًا - نامهايى را كه در بارهء خدا از روى تقليد فرا گرفته‌ايد ، مورد دقت قرار بدهيد ، خواهيد ديد : شناخت اين نامها بدان جهت كه اسماء مجردى هستند ، در تكامل و اعتلاى روحى شما اثرى ندارد ، بلكه بايستى از آنها گذشته به صفات الهى وارد شويد ، در آنها با دقت و تامل بنگريد ، باز خواهيد ديد ، اين صفات خواه در جلوه گاه هستى يا در قلمرو درونى شما بيش از نمود و شبح و سايه چيز ديگرى نيستند ، شما در اين منزلگاه از علم و قدرت الهى جز پديده هاى مستحكم و منظم جهان طبيعت يا انكشاف حقايق و توانايى درك آنها را كه بر شما مطرح است ، چيزى ديگرى نمىبينيد ، لذا مجبور هستيد كه در اين گذرگاه هم توقف ننموده و تدريجاً رهسپار مقام ذات ربوبى شويد . با ورود به اين مقام عظيم ، هم خود را كه در دو منزلگه سابق دارا بوديد ، از دست خواهيد داد و هم نيك و بد براى شما يك رنگ پيدا خواهد كرد .\r\nاگر مقصود جلال الدين اين احتمال باشد ، مقدارى از آن درست و مقدارى از آن باطل يا ابهام انگيز است . آن چه كه از مقصود جلال الدين صحيح است ، لزوم عبور از گذرگاه اسماء و جلوه ها و نمودهاى صفات است ، زيرا تا از اين گذرگاه عبور نكنيم به خدا يا بى صحيح نخواهيم رسيد : اما ورود به مقام ذات ، بايستى توضيح داده شود كه مقصود از اين ورود چيست ؟ آيا حقيقتاً انسان ، اين موجود محدود جزء حقيقت بىنهايت الهى مىگردد ؟ چنان كه قطره‌اى به دريا ملحق مىشود ؟ پس براى\r\n","description":"","footnote":"","page_name":" 593 ","page_number":597},
  {"content":"\r\nچه از آن مقام جدا شده بود ؟ يا اين كه خود را از دست مىدهد و در درياى بىپايان عظمت الهى مستغرق مىگردد ؟ اين مطلب صحيح است ، زيرا با در نظر به دلايل عقلى و شهادت قلب و مدارك معتبر اسلامى و گوشزدهاى فراوان خود جلال الدين ، آهن عين آتش نمىشود ، اگر چه با تماس و مجاورت آتش بر افروخته مىگردد . اما يك رنگ شدن نيك و بد ، اگر مقصود جلال الدين از يك رنگ شدن نيك و بد پس از پايان تكاپوى زندگى است كه جايگاه نيك و بد است ، بسيار متين و منطقى است ، زيرا چنان كه امير المؤمنين على عليه السلام فرموده است :\r\n« اليوم عمل و لا حساب و غدا حساب و لا عمل » .\r\n( امروز [ اين زندگانى 
  ] موقع عمل است و حسابى نيست و فردا [ آخرت 
  ] موقع حساب است و عملى وجود ندارد ) .\r\nدر اين دنيا نيك و بدهايى روى موازين و هدفهايى به وجود آمده يا مقرر شده است كه در ابديت موضوعى ندارد و اگر مقصود جلال الدين اين است كه در همين زندگى دنيا ، مرد خدا ياب به جايى از عظمت مىرسد كه نيك و بد مفهوم خود را براى او از دست مىدهد ، مطلبى است كه بايستى با دقت بيشتر رسيدگى شود ، زيرا تغيير پذيرى دو مفهوم نيك و بد با تغيير پذيرى شخصيت ، غير از محو شدن دو اصل نيك و بد است . براى پيامبران عظام و اولياء الله و راد مردان بزرگ بشرى ، نيك و بد منتفى نمىگردد بلكه مفاهيم عالىتر و دقيقترى پيدا مىكند .\r\nمثلًا كفش نو پوشيدن براى يك فرد عادى نه تنها بد نيست ، بلكه اگر توانايى داشته باشد كار خوبى هم هست ، در صورتى كه تواريخ مىگويد ، على بن ابى طالب عليه السلام كفش خود را وصله و پينه مىزد ، لباس وصله دار مىپوشيد ، با اين كه در آن روز با قدرت جهانى كه داشت ، مىتوانست فاخرترين لباس و عالىترين كفش و گواراترين غذاها را به دست بياورد ، اما موقعيت اجتماعى - الهى على عليه السلام در مرتبه‌اى بود كه با نظر به افراد قلمرو زمامداريش كه بعضى از آنها نمىتوانستند لباس فاخر و كفش تازه\r\n","description":"","footnote":"","page_name":" 594 ","page_number":598},
  {"content":"\r\n\r\nو غذاى گوارا به دست بياورند ، براى خود شايسته نمىديد كه دست به آن مزايا بيازد ، لذا آن را براى خود بد و ناشايست مىديد .\r\nخلاصه مرتفع شدن نيك و بد و شايستگى و بايستگى براى انسان در هر حال از عظمت هم كه باشد خيالى بيش نيست ، بلكه مىتوان گفت ، نيك و بد براى مقامات عاليهء انسانى دقيقتر و حساستر مىباشد .\r\nاحتمال دوم - اين كه منظور جلال الدين از لزوم عبور از دو منزلگاه نام و صفات و ورود به ذات ، خود انسان و ساير حقايق بوده باشد ، يعنى در شناسايى انسان و جهان به نامها و پديده ها نبايد قناعت ورزيد ، بلكه بايستى تا مقام حقايق و ذوات اشياء رهسپار گشت ، ولى اين احتمال با نظر به نتيجه‌اى كه از ورود به مقام ذات مىگيرد ، بعيد به نظر مىرسد ، اگر چه با احتمالات و امكاناتى مىتوان آن را هم تصحيح نمود .\r\nتفسير ابيات\r\nدر آن نقطه كه جويندهء درخت حيات مايوس شد ، مرد عالم و قطب و كريمى وجود داشت ، جويندهء درخت [ ( قاصد پادشاه ) 
  ] با خود گفت ، بروم نزد آن عالم ، آستانهء او را زيارت كنم ، سپس به راه خود بروم ، باشد كه دعاى او در حال نوميدى همراه من باشد با اشك ريزان مانند ابر پر باران به سوى شيخ رهسپار گشت . گفت ، شيخا من شخصى هستم كه به درد نوميدى گرفتار شده‌ام ، وقت رحم و شفقت و رافت و لطف است كه در حق من روا بدارى .\r\nشيخ گفت : بگو ببينم ، علت نوميدى تو چيست ؟ مطلوبت كدام است ؟ جويندهء درخت مىگويد ، پادشاه مرا بر گزيده و به جستجوى شاخه هاى درختى فرستاده است كه داراى ميوه هايى است ، اگر كسى از آن ميوه ها را بخورد ، مايهء حيات جاودانى او خواهد شد .\r\nمن رهسپار اين مأموريت گشتم ، سالها در كوه و بيابان و جنگل و جزيره به جستجوى آن پرداختم ، اما [ داد از دست اين مردم نادان و تبه كار ، به جاى اين كه\r\n","description":"","footnote":"","page_name":" 595 ","page_number":599},
  {"content":"\r\nحقيقت را به من بگويند ، و به جاى اين كه مرا تسليت دهند و تقويت كنند ، يا با رويى گشاده مرا از اين جستجوى بىفايده باز بدارند 
  ] جز با ريشخند و مسخره و طنز گويى با من روبه رو نشدند شيخ مطالب آن بىچارهء نوميد را گوش داده . خنديد و سپس گفت ، اى مرد سليم و ساده لوح چنين درختى نه در جنگلها وجود دارد و نه در كوه ها و دشتها و جزيره ها ، اصلا خداوند چنين درختى را در باغ طبيعت نيافريده است .\r\nاين درخت ، درخت علم است كه در درون افراد آگاه و دانشمند قرار دارد .\r\nاين درختى است بس بلند و شگرف و گسترده ، اين درخت همان آب حيات است كه از اقيانوس وجود محيط الهى به جريان مىافتد و مىرويد .\r\nتو بىنوا ، گمان كرده‌اى كه مقصود گوينده همان درخت طبيعى است كه يكى از صورتهاى جهان طبيعت است ، همان صورت كه تو را از شاخ معنى بىبار و بر ساخته است . بدان جهت كه معنى را رها كرده ، در صورت فرو رفته و گم گشته‌اى . آن علم الهى كه مايه حيات ابدى انسانى است نامهاى فراوانى دارد ، گاهى درختش مىگويند ، گاهى آفتابش مىنامند ، آن را دريا هم مىگويند ، گاه ديگر نامش را ابر مىگذارند .\r\nاين علم الهى يك حقيقت است ، ولى حقيقتى است كه صد هزار اثر و خاصيت دارد كه كمترين آنها عمر جاودانى است .\r\nآن حقيقت فرد كه صدها هزار اثر و جلوه دارد ، به اندازهء همان اثرها و جلوه ها نامگذارى مىشود .\r\nگوش كن يك مثال معمولى براى تو بزنم ، يك انسان است : هم پدر تو است هم پسر كس ديگر ، همان انسان دشمن قهار كسى است ، در عين حال براى فرد ديگر عين لطف و نيكويى است ، باز همان انسان عموى يكى و دايى ديگرى است .\r\nتعجب در اين است كه همان انسان موجود با اين همه ارتباطات و نمودهاى عينى براى شخص ديگر جز وهم و خيال چيزى نيست ، صد هزاران نام براى همان\r\n","description":"","footnote":"","page_name":" 596 ","page_number":600},
  {"content":"\r\nانسان وجود دارد ، در عين حال هر كس كه يكى از اوصاف و نامهاى او را مىداند از بقيه بىخبر است .\r\nاگر در اين دنيا كسى را ديدى كه تنها در پى نام به تكاپو افتاده است ، حتى اگر آن فرد انسانى مورد اطمينان باشد . نتيجه‌اى جز نوميدى و جدايى از حقيقت به دست نخواهد آورد .\r\nتو بىنوا چرا به نام درخت چسبيده‌اى كه سالها كوه و دشت و جزيره و جنگل درنوردى و بالاخره هم به كام خود نرسى و بد بخت و دست خالى بر گردى ؟ اى جوان چرا به دنبال صورت ظاهر راه افتاده‌اى ؟ برو در جستجوى معانى باش .\r\nاين مطلب را بدان كه صورت و شكل مانند قشر و پوست است و معنى در توى آنها مانند مغز .\r\nاز نامها بگذر و وارد قلمرو صفات باش ، آن گاه در قلمرو صفات درنگ مكن ، از آن منزلگاه هم به سوى ذات رهسپار شو . در آن مقام است كه خود را از دست داده و در ذات فانى خواهى گشت ، در نتيجه نيك و بد براى تو يك رنگ نشان خواهد داد .\r\nاين همه اختلافات كه در ميان مردم مىبينى ، همهء آنها ناشى از اختلاف در الفاظ و نامها است ، وقتى كه رو به معنى بروند به آرامش واقعى مىرسند و موضوع اختلاف منتفى مىگردد :\r\nبراى اين كه در گروگان الفاظ و اسامى گرفتار نشوى مثال ذيل را گوش كن .\r\n","description":"","footnote":"","page_name":" 597 ","page_number":601},
  {"content":"\r\n\r\nبيان منازعت چهار كس جهت انگور با همديگر به علت آن كه زبان يكديگر را نمىدانستند\r\n\r\n( ( 3681 ) ) چار كس را داد مردى يك دِرم\r\nهر يكى از شهرى افتاده به هم\r\nفارسى و ترك و رومى و عرب\r\nجمله با هم در نزاع و در غضب\r\nفارسى گفتا از اين چون وارهيم\r\nهم بيا كاين را به انگورى دهيم\r\n( ( 3682 ) ) آن عرب گفتا معاذ الله لا\r\nمن عنب خواهم نه انگور اى دغا\r\n( ( 3683 ) ) آن يكى كه ترك بد گفت اى گؤزوم\r\nمن نمىخواهم عنب خواهم ئوزوم\r\n( ( 3684 ) ) آن كه رومى بود گفت اين قيل را\r\nترك كن خواهم من استافيل را\r\n( ( 3685 ) ) در تنازع آن نفر جنگى شدند\r\nكه ز سرّ نامها غافل بُدند\r\n( ( 3686 ) ) مشت بر هم مىزدند از ابلهى\r\nپر بدند از جهل و از دانش تهى\r\n( ( 3687 ) ) صاحب سر و عزيزى صد زبان\r\nگر بدى آن جا بدادى صلحشان\r\n( ( 3688 ) ) پس بگفتى او كه من زين يك درم\r\nآرزوى جمله تان را مىخرم\r\n( ( 3689 ) ) چون كه بسپاريد دل را بىدغل\r\nاين دِرَمتان مىكند چندين عمل\r\n( ( 3690 ) ) يك درمتان مىشود چار المراد\r\nچار دشمن مىشود يك ز اتحاد\r\n( ( 3691 ) ) گفت هر يكتان دهد جنگ و فراق\r\nگفت من آرد شما را اتفاق\r\n( ( 3692 ) ) پس شما خاموش باشيد انصتوا\r\nتا زبانتان من شوم در گفت و گو\r\n( ( 3693 ) ) گر سخنتان مىنمايد يك نمط\r\nدر اثر مايهء نزاع است و سخط\r\nور سخنتان در توافق موثقه است\r\nدر اثر مايهء نزاع و تفرقه است\r\n( ( 3694 ) ) گرمى عاريتى ندهد اثر\r\nگرمى خاصيتى دارد هنر\r\n( ( 3695 ) ) سركه را گر گرم كردى ز آتش آن\r\nچون خورى سردى فزايد بىگمان\r\n( ( 3696 ) ) ز انكه آن گرمى آن دهليزى است\r\nطبع اصلش سردى است و تيزى است\r\n( ( 3697 ) ) ور بود يخ بسته دوشاب اى پسر\r\nچون خورى گرمى فزايد در جگر\r\n( ( 3698 ) ) پس رياى شيخ بِه ز اخلاص ما\r\nكز بصيرت باشد آن ، وين از عمى\r\n\r\n","description":"","footnote":"","page_name":" 598 ","page_number":602},
  {"content":"\r\n\r\n\r\n( ( 3699 ) ) از حديث شيخ جمعيت رسد\r\nتفرقه آرد دم اهل حسد\r\n( ( 3700 ) ) چون سليمان كز سوى حضرت بتاخت\r\nكاو زبان جمله مرغان را شناخت\r\n( ( 3701 ) ) در زمان عدلش آهو با پلنگ\r\nانس بگرفت و برون آمد ز جنگ\r\n( ( 3702 ) ) شد كبوتر ايمن از چنگال باز\r\nگوسفند از گرگ ناورد احتراز\r\n( ( 3703 ) ) او ميانجى شد ميان دشمنان\r\nاتحادى شد ميان پر زنان\r\n( ( 3704 ) ) تو چو مورى بهر دانه مىدوى\r\nهين سليمان جو چه مىباشى غوى\r\n( ( 3705 ) ) دانه جو را دانه اش دامى شود\r\nو ان سليمان جوى را هر دو بود\r\n( ( 3706 ) ) مرغ جانها را در اين آخر زمان\r\nنيستشان از همدگر يك دم امان\r\n( ( 3707 ) ) هم سليمان هست اندر دور ما\r\nكاو دهد صلح و نماند جور ما\r\n( ( 3708 ) ) قول ان من امة را ياد گير\r\nتا به الا و خلا فيها نذير\r\n( ( 3709 ) ) گفت خود خالى نبودست امتى\r\nاز خليفهء حق و صاحب همتى\r\n( ( 3710 ) ) مرغ جانها را چنان يكدل كند\r\nكز صفاشان بىغش و بىغل كند\r\n( ( 3711 ) ) مشفقان گردند همچون والده\r\nمسلمون را گفت نفس واحده\r\n( ( 3712 ) ) نفس واحد از رسول حق شدند\r\nور نه هر يك دشمن مطلق بُدند\r\nاتحادى خالى از شرك و دوى\r\nباشد از توحيد بىما و توى\r\n\r\nآيه\r\n« إِنَّا أَرْسَلْناكَ بِالْحَقِّ بَشِيراً وَنَذِيراً وَإِنْ مِنْ أُمَّةٍ إِلَّا خَلا فِيها نَذِيرٌ . » 35 : 24 ( 1 )  ( ما تو را به حق بشارت دهنده و تهديد كننده فرستاديم ، امتى نبوده است مگر اين كه تهديد كننده‌اى براى آن وجود داشته است ) .\r\n« المؤمنون كاعضاء جسد واحد إذا اشتكى منه عضو سهر له الاخرون » .\r\n( افراد جامعه با ايمان مانند اعضاى يك پيكرند ، اگر عضوى از آن پيكر\r\n","description":"","footnote":" ( 1 ) سوره فاطر ، آيهء 42 . . ","page_name":" 599 ","page_number":603},
  {"content":"\r\n\r\nبه جهت ناراحتى شكايتى داشته باشد ، ساير اعضاء هم شب را بيدار خواهند بود ) .\r\nمدرك اين روايت در گذشته ذكر شده است .\r\n\r\n( ( 3685 ) ) در تنازع آن نفر جنگى شدند\r\nكه ز سرّ نامها غافل بدند\r\n( ( 3686 ) ) مشت بر هم مىزدند از ابلهى\r\nپر بدند از جهل و از دانش تهى\r\n\r\nآيا احتمال مىدهيد كه جنگهاى لفظى گاهى علت جنگهاى خونين و خانمان سوز مىباشد ؟\r\nاگر عالم بشريت از هوى پرستىها و فريب دادن يكديگر و خريد و فروش انسانها روزى فراغت پيدا كند و با تحمل و شكيبايى شايسته مشغول تصفيهء حساب عوامل حق كشى و جنگهاى خانمان برانداز شود ، مسلماً خواهد ديد ، كه موضوع الفاظ كه بشريت آن را با تمام بىاهميتى در زندگانى خود به كار مىبرد و شايد هر فردى حد اقل از هنگام بيدار شدن تا موقع به خواب رفتن صدها لفظ به كار ببرد حائز حياتىترين مسائل انسانى است .\r\nدرست دقت فرماييد ، ما با نظر به وضع حواس و ساير وسايل درك و غرايز غالباً در معرض اشتباه و خطا قرار گرفته‌ايم ، ما همانند آن آب چاه هستيم كه اگر فشار هوا به وسيلهء تلمبه آن را به طرف بالا به حركت نياورد ، به طور طبيعى و ضرورى رو به پايين و ته چاه مىرويم ، مادامى كه يك عامل جبرى از ناحيهء قانون و كيفر ما را تهديد نكرده و يا توجهات اخلاقى و دينى مانعى براى ما ايجاد نكند ، رو به حيوانيت و بلكه رو به پستتر از حيوانيت مىرويم .\r\nاين اصلى است كه هيچ مكتب روانى و اجتماعى و فلسفى نمىتواند منكرش بوده باشد ، اگر موضوع الفاظ در كار نبود ، ما مجبور مىشديم به مقدار زيادى با خود\r\n","description":"","footnote":"","page_name":" 600 ","page_number":604},
  {"content":"\r\nحقايق و پديده ها روبه رو شويم ، مثلًا اگر لفظ نبود ، من نمىتوانستم با جملاتى از اين قبيل :\r\n« دلم از مهر و محبت تو مالامال است » ، « من بندهء حلقه به گوش شما هستم » « قربان تو بروم ، تصدقت شوم ، من در راه محبت تو به هر گونه فدا كارى حاضرم » و . . . در صورتى كه به شما محبتى ندارم ، شما را بفريبم و جملات مزبور را به منظور سوء استفاده بگويم ، بلكه تنها عمل و اثر خارجى و عينى بود كه مىتوانست محبت مرا به شما اثبات نمايد .\r\nقول و قرارها و بيان روابط اخلاقى و حقوقى و مفاهيم فلسفى همه و همه به اين بد بختى ناشى از الفاظ گرفتار است .\r\nدر بالا گفتيم ، طبيعت مادى و حيوانى ما ، همواره ما را از جادهء كمالات انسانى منحرف ساخته رو به سقوط مىكشاند ، اين طبيعت رو به انحراف از الفاظ تو خالى و قابل انعطاف و انحراف پذير بهره بردارىهاى فراوانى داشته ، راستها را منحرف و منحرفها را مىتواند منحرفتر بسازد . يكى از موارد گرفتارى بشريت در معركهء الفاظ همان تنازع و مناقشات لفظى است كه از دورانهاى قديم تا كنون در هر قلمرو مربوط به انسان وجود داشته و فقط خدا مىداند كه چه تلفات سنگين بانسانها و ارزشها وارد ساخته است .\r\nچند مورد را به عنوان مثال متذكر مىشويم :\r\n1 - آيا جهان به اين عظمت به يك موجود برتر منتهى مىگردد يا نه ؟ گروه هاى متعددى در مقابل اين مسئله صف آرايى مىكنند . گروه اول مىگويد ، بلى نظم و قانون و وضع مخصوص ماده و حركت و دريافت درونى ما اثبات مىكند كه اين جهان با عظمت بايستى به يك موجود برتر منتهى گردد ، اين موجود برتر خدا است . گروه دوم مىگويد ، نه ، اين جهان به خدايى احتياج ندارد ، ولى موجود يا نيرويى ما فوق اين محسوسات وجود دارد كه جهان را مىگرداند . گروه سوم مىگويد ، هر دو اشتباه مىكنيد ، بلكه جهان خود استقلال ذاتى داشته و ماده و حركت ابديت دارد .\r\n","description":"","footnote":"","page_name":" 601 ","page_number":605},
  {"content":"\r\nاين سه گروه در اين اصل متحد هستند كه اگر مقصود از جهان همين امور محسوسهء دايم التغير بوده باشد ، نمىتواند استقلال و ابديت داشته باشد ، پس براى اين كه جهان از نظر منطق علمى ابدى فرض شود ، بايستى بپذيريم كه موضوع ابديت چيزى است ما وراى اين محسوسات جزئى و متغير . اگر اين جمله مورد پذيرش هر سه گروه قرار بگيرد ، چنان كه از نظر منطق هم بايستى مورد اتفاقشان بوده باشد ، با ضميمهء اين اصل كه :\r\n\r\nذاتِ نايافته از هستى بخش\r\nكى تواند كه شود هستى بخش\r\n\r\nبايستى آن موضوع ابدى توانايى ايجاد كردن اين همه نظم و شگفتىها در دو قلمرو جهان و انسان را داشته باشد . اگر اين مطلب مورد پذيرش واقع شود ، اختلافى كه پس از اين ظهور خواهد كرد ، خالص لفظى بوده و به قول جلال الدين تنازع لفظى خواهند داشت مانند :\r\nخدا ، موجود برتر ، عقل كل ، جان جهان ، نيروى برترين ، واقعيت ابدى و . . . 2 - آيا در بعضى از كارها اختيار داريم يا در همه كارها مجبوريم ؟ در اين مسئله هم گروه بندىها شروع مىشود ، گروه اول مىگويد ، بلى ، ما اختيار هم داريم ، گروه دوم مىگويد نه ، ما به هيچ وجه اختيار نداريم ، بلكه در تمام كارها مجبوريم ، پس از بررسىهاى روانى و فلسفى لازم به اين نكته مىرسيم ، بسيار خوب .\r\nآيا انسان از كودكى در جريان تغييرات واقع شده است يا نه ؟ - آرى .\r\nآيا در اين تغييرات شخصيت ( يا خود به معناى عمومى ) رشد و تقويت پيدا مىكند يا نه ؟ - آرى اين هم مسئلهء صحيح است .\r\nآيا هر اندازه كه رشد و شخصيت انسان فزونى پيدا مىكند ، انگيزگى اشياء و مطلوبيت آنها تغيير پيدا مىكند يا نه ؟ مثلًا در دوران كودكى يك توپ كوچك و پستان مادر و اسباب بازى كه او را جلب مىكرد و تمام موجوديت كودك را مىربود ، پس از آن كه بزرگ شد و رشد شخصيت پيدا كرد و در دانشگاه پشت آزمايشگاه ها نشست\r\n","description":"","footnote":"","page_name":" 602 ","page_number":606},
  {"content":"\r\nباز عوامل مزبور او را تحريك مىكند يا نه ؟ البته نه ، زيرا هر چه كه شخصيت يك انسان رشد زيادترى پيدا كند انگيزگى عوامل براى او تغيير پيدا مىكند ، با اين كه اشياء از نظر نمود فيزيكى و ساير خواصشان همان حالت اوليه را دارا مىباشد ، بنا بر اين آيا مىتوانيم در اين موضوع اتفاق كلمه داشته باشيم كه مدار انگيزگى و تحريك عوامل بستگى با شخصيت انسانى دارد ؟ - آرى .\r\nبسيار خوب ، اكنون كه انسان مىتواند با رشد شخصيت خود در انگيزگى اشياء تغيرى ايجاد كند ، چرا بايستى در عوامل پست و حيوانى متوقف شود و بگويد ، من مجبورم و عوامل جبرى روانى و محيطى و ارثى سر نوشت مرا تعيين مىكند ، او بايستى هر اندازه كه توانايى در خود مىبيند ، تحت تأثير عوامل انسانى و وجدانى و الهى قرار بگيرد . آرى ، اين مطلب هم صحيح است ، ولى همان عوامل هم نوبت خود مطابق قانون جبر در انسان تأثير مىكند . آرى ، ما هم نمىگوييم ، انسان به طور تصادف از حالت نرون بودن به سقراط تغيير موقعيت مىدهد .\r\nما اين مطلب را مىگوييم ، هر كس كه در خود آن توانايى را مىبيند كه انگيزگى عوامل پست را كنار گذاشته و عوامل عالىترين را انگيزهء خود قرار بدهد در اين راه گام بر دارد و اين لفظ را هم حتما به كار ببرد كه :\r\n« من به طور جبر تحت تأثير وجدان يا رضاى خدا قرار گرفته‌ام » و كلمه اختيار را هم ابدا و اصلا به كار نبرد .\r\nملاحظه مىشود كه چه مطالب فراوانى در مسئلهء جبر و اختيار مورد اتحاد نظر دو گروه است كه به اتحاد نظر در اصل مسئله منجر مىشود ، ولى متأسفانه تنازع لفظى و مناقشات اصطلاحى نمىگذارد كه اين مطالب واقعى مشترك مورد پذيرش طرفين بوده باشد .\r\n3 - هر عملى كه در اين زندگانى از ما سر مىزند عكس العملى را دنبال خود دارد ، آرى غالباً ديده شده است كه يك سيلى ستمكارانه كه به صورت ستمديده‌اى نواخته مىشود ، دير يا زود همان سيلى با دست ديگرى يا به شكل ديگرى به صورت\r\n","description":"","footnote":"","page_name":" 603 ","page_number":607},
  {"content":"\r\n\r\nستمكار نواخته خواهد شد .\r\nاين يك انتقام الهى است . ديگرى مىگويد : نه خير ، بلكه انتقام دست طبيعت است .\r\nبسيار خوب ، اگر طبيعت آن موجود خود آگاه است كه حتى از زواياى درون مردم و از نيتها هم با خبر است كه سيلى را به قصد ستم زده نه به عنوان تأديب يا كيفر شايسته ؟ پس شما هم مانند ما يك حسابگر مطلق را كه در پشت پرده محسوسات محاسبه راه انداخته است مىپذيريد ، اين حسابگر مطلق را خواه طبيعت آگاه ( كه محسوس نيست ) بخوانيد و خواه مشيت خدا ، آيا معنى يكى نيست ؟ با ملاحظهء مطالبى كه در اين مسئله گفته مىشود ، آرى ، معنى يك حقيقت است .\r\n\r\n( ( 3687 ) ) صاحب سرّى عزيزى صد زبان\r\nگر بدى آن جا بدادى صلحشان\r\n\r\nشما اى مربيان جامعهء بشرى بكوشيد اين مناقشات لفظى را خاتمه بدهيد يا به حد اقل تقليل بدهيد\r\nمسلم است كه مناقشات لفظى كه سرتاسر علوم نظرى و فلسفه را فرا گرفته ممكن نيست به وسيلهء يك يا چند نفر معدود جمع آورى و توضيح داده شود ، زيرا براى خاتمه دادن به نزاع اصالت وجود يا ماهيت كه با در نظر داشتن مغايرت عالم ذهن و خارج يك مناقشهء لفظى در بارهء حقيقت عينى است ، كاوش و صرف وقتهاى زيادى مورد احتياج است و همچنين براى اثبات اين كه مسئلهء ثبوت صانع غالباً به جهت مناقشات لفظى در ابهام مانده است ، بايستى مباحث و دقت كارىهاى فراوانى صورت بگيرد .\r\nآن چه كه به نظر مىرسد اين است كه در هر رشته‌اى از مباحث فلسفى و علوم نظرى مربوط به انسان ، هر شخص متخصصى ضمن طرح مسائل مربوط به ديدگاه خود ، فصلى هم در بارهء مناقشات لفظى باز نموده و به توضيح آن بپردازد ، البته اين اقدام زياد مشكل\r\n","description":"","footnote":"","page_name":" 604 ","page_number":608},
  {"content":"\r\nنيست ، بلكه احتياج به آگاهى به نظريات مخالف در مسئلهء مطروحه دارد ، اگر چه اين آگاهى به نوبت خود يك امر نسبى است .\r\nمثلًا در اثبات من و شخصيت براى انسانها ، يك فيلسوف مىتواند با اطلاع به روش روان شناسان و روان پزشكان و اخلاقيون ، مناقشات لفظى مربوط به موضوع مزبور را جمع آورى و توضيح بدهد .\r\nاگر اين كار لازم شروع شود ، به اضافهء اين كه در پيش رفت معارف حقيقى گامهاى مؤثرى برداشته خواهد شد ، تفاهم قابل توجهى هم ميان مكاتب علمى و فلسفى شروع خواهد گشت ، آن گاه متفكرين فقط با اختلاف حقيقى روبه رو مىگردند كه اگر غرض ورزى در كار نباشد به پيش رفتهاى دسته جمعى فراوانى نائل خواهند شد .\r\nزيرا اختلاف در جهان بينى و جهان يا بى آن جا كه مربوط به خود درك و تعقل است ، ارزش خيلى بيشتر از ارزش اتحاد دارد ، زيرا اتحاد دو تعقل كه فقط يكديگر را تأييد مىكنند حركتى ايجاد نمىكند ، مانند دو قطرهء آب كه روى هم ريخته شود ، يا دو آجر كه روى هم گذاشته شود ، در صورتى كه اختلاف در انديشه و تعقل ، اگر مناقشهء لفظى نباشد و اگر مقرون به غرض ورزى نبوده باشد ، مطابق اصل تكاپوى ضدين محصول عالىترى را ايجاد خواهد كرد .\r\nهمچنين مخاطراتى كه اتحادهاى جعلى در انديشه ها در بر دارد ، خيلى خطرناكتر از اتحادهاى فكرى است كه نتيجه اش تنها عدم تحرك است ، زيرا عدم تحرك بىغرضانه كه ممكن است به تحرك بىغرضانه منتهى گردد ، منطقىتر و مثمرتر از آن اتحادهاى جعلى است كه معايب و صدمات فراوانى به افراد جامعه وارد مىسازد ، همين كه به افراد يك جامعه اثبات شد كه دو يا چند نفر متفكر در فلان موضوع اتحاد نظر دارند . اثر پذيرش آن موضوع فوق العاده افزايش مىيابد ، به طورى كه گاهى همين اتحاد خود به خود دليل و حجت قاطعانه براى جامعه مىگردد و اين كه جلال الدين مىگويد :\r\n\r\n( ( 3694 ) ) گرمى عاريتى ندهد اثر\r\nگرمى خاصيتى دارد هنر\r\n\r\n","description":"","footnote":"","page_name":" 605 ","page_number":609},
  {"content":"\r\n\r\nمسامحه آشكارى در بر دارد ، زيرا اتحاد مزبور كه جلال الدين آن را به گرمى تشبيه كرده است . نه تنها بىاثر و بىهوده است ، بلكه هر چه كه اين اتحاد و گرمى بىاصل و ساختگى ، از شخصيتهاى بزرگ و در مسائل عالىتر و اجتماعىتر تحقق پيدا كند ضرر زيادترى را ايجاد خواهد كرد .\r\n\r\n( ( 3706 ) ) مرغ جانها را در اين آخر زمان\r\nنيستشان از همدگر يك دم امان\r\n\r\nبيگانگى انسان از ديگران به بيگانگى از خود منجر مىشود\r\nانقسام كرهء زمين به قاره ها كه كاملًا طبيعى به نظر مىرسد ، اگر به طور صحيح و منطقى به اتحاد مبدل نشود ، تا به بيگانگى انسان از خود نيز منجر خواهد شد . انقسام جوامع انسانى به نژادهاى گوناگون ، اگر به عنوان يك امر طبيعى قابل تغيير و اصلاح تلقى نشود ، باز به بيگانگى انسان از خود منتهى خواهد گشت . تا سياستها و ايده ئولوژىها و مرزها و پيش رفتگىها و عقب ماندگىها ، گروهى را به گروه ديگر برترى ببخشد ، باز بالاخره انسان را حتى اگر در عالىترين تمدن و نژاد و ايده ئولوژى هم زندگى كند ، بازار خود بيگانه خواهد ساخت . چرا ؟ توجه فرماييد : ما تنها از آن جهت نمىگوييم كه :\r\n\r\nبنى آدم اعضاى يك پيكرند\r\nكه در آفرينش ز يك گوهرند\r\nچو عضوى به درد آورد روزگار\r\nدگر عضوها را نماند قرار\r\n\r\nزيرا :\r\nاولا - درك اين معنى تنها به اشخاص داراى تعقل و حس نوع دوستى اختصاص دارد .\r\nثانياً - اتحاد را نه تاريخ نشان مىدهد و نه از نظر طبيعت سود جو و خود پرست انسانها مىتوان توقع داشت ، بلكه چنان كه بارها گفتيم ، تنها يك ايده ئولوژى صحيح است كه مىتواند انسانها را اعضاى يك پيكر بنمايد . يك وجدان گستردهء\r\n","description":"","footnote":"","page_name":" 606 ","page_number":610},
  {"content":"\r\nجهانى در جوامع بشرى ديده مىشود كه هم جنبهء حسابگرى دارد و هم جنبهء پاداش دهى و انتقام گيرى . ( 1 )  يك مقدمهء مختصر در بارهء همين وجدان جهانى متذكر مىشويم كه ديگران نيز با بيانات گوناگونى مىتوانند آن را بپذيرند . اين وجدان جهانى است كه تا كنون نگذاشته است ملتى يك ملت ديگر را مانند يك دستمال بدزدد .\r\nنيز همين وجدان گستردهء جهانى است كه تمدنهاى بيست و يك گانه را به همديگر وصل مىكند ، به طورى كه يكى از آنها ديگرى را تأييد و تفسير مىنمايد . به همان نحو كه حمورابى در تمدن بابل گام بر مىدارد و مىگويد : نبايستى در جامعهء من انسانى به انسان ديگر تعدى كند ، تمدن يونان و روم و بيزانس و اسلام نيز مىگويد ، با هماهنگى به پيش ، تعدى بنيان انسانها را متلاشى مىسازد .\r\nدانش و بينش و تسلط بر طبيعت و مبارزه با بيمارىها ، احكام قاطعانهء همان وجدان جهانى است كه حد اقل در تمام طول تاريخ بشرى به عنوان آرمان به همهء جوامع مطرح شده است .\r\nاين وجدان جهانى يك عده اصول و قوانين مربوط به بشريت را ابراز فعاليت خود مىداند و روى آنها حسابگرى انجام مىدهد ، حساب بىسر و ته ناپلئون را به وسيلهء دو سردار انگليسى و آلمانى يعنى ولينگتون و بلوخر تصفيه مىكند ، و مردى را كه مىخواست تمام بشريت ، بلكه همهء جهان را تحت سلطهء خود قرار بدهد ، در جزيرهء سنت هلن به خود مىآورد و وادارش مىكند كه لحظاتى هم در بارهء خود به تأمل بپردازد و حكومت وجدان جهانى را از آن تامل نتيجه بگيرد .\r\nپس از اين مقدمهء مختصر مىگوييم ، وجدان جهانى مانند همان اتر است كه در گذشته به عنوان يك ماده بسيار لطيف كه در همه اجزاى جهان سريان داشته و آنها\r\n","description":"","footnote":" ( 1 ) مقصود وجدان اخلاقى نيست ، بلكه يك زمينهء آگاهى عمومى در جوامع است كه در متن كتاب توضيح آن را ملاحظه مىفرماييد . . ","page_name":" 607 ","page_number":611},
  {"content":"\r\nرا به يك ديگر مربوط مىسازد ، مطرح گشته است .\r\nآن فرد يا جامعه‌اى كه خود را از اين وجدان جدا كرده حساب مستقلى براى خود باز مىكند ، در حقيقت مانند اين است كه خود را از خويشتن جدا مىسازد و در مقابل خود حقيقى يك خود ساختگى ايجاد كرده براى آن حساب مستقلى باز مىكند .\r\nشما مىگوييد : چنين چيزى معقول نيست ، زيرا اغلب افراد انسانى در كشورهاى به اصطلاح متمدن امروزى زندگى جداگانه و مستقل از يكديگر دارند و با اين حال تمايلات و غرايز و انديشه هاى خود را كاملًا مىشناسند و تشخيص مىدهند .\r\nمىگوييم ، ما اين وضع ظاهرى را منكر نيستيم ، ما نمىگوييم : هر انسانى كه از انسانهاى ديگر بريده شد ، مىنشيند و دست روى دست مىگذارد و مىگويد : من كيستم ؟ من با اين خود كه گاهى آن را در درونم احساس مىكنم ، آشنايى ندارم و از آن بيگانه هستم .\r\nبلكه مىگوييم ، اولين نشانهء بيگانگى كه همه آن را بينند و درك مىكنند ، مسئلهء بىهوده جلوه كردن زندگى است كه فضاى جوامع امروز ما را گرفته و آن را تيره و تار ساخته است ، چرا بشر با چنين وضعى روبه رو شده است ؟ براى آن كه او را به كيفيتى دچار كرده‌اند كه مىخواهد بدون احساس ارتباط به ديگران طعم زندگى را بچشد ، يعنى او در زندانى انداخته‌اند كه آب و هوا و روشنايى و غذاى مستقل از همه چيز را مصرف كند كه همان آب و هوا و . . . مشترك طبيعى همهء افراد و ساختهء دسته جمعى آنها است ، وجدان او در تمام شئون زندگى فرديش قيافهء دسته جمعى انسانها را كه با آن زندگانى تأثير و تأثر متقابل دارند ، مىبيند و احساس مىكند كه آن انسانها هم مانند خودش مىباشند ، اما با آنها پيوستگى ندارد .\r\nاين افراد با اين وضع به بيمارى چند شخصيتى گرفتار شده‌اند ( شخصيتى كه وجدان آنان نشان مىدهد و تأثير و تأثر متقابل را با همهء افراد به آنان اثبات مىكند و\r\n","description":"","footnote":"","page_name":" 608 ","page_number":612},
  {"content":"\r\n\r\nشخصيتى كه جبر زندگانى ماشينى و متلاشى كنندگان وجدانها و اصول انسانى در آنان ايجاد كرده‌اند ) .\r\nلذا خود حقيقى خود را تشخيص نمىدهد و در نتيجه از به يگانگى از ديگران به به يگانگى از خويشتن مىرسند .\r\nآيا اين وجدان جهانى بزرگترين وسيلهء الهى براى پيوستن انسانها به يك ديگر و آشنايى انسان با خود انسان نيست ؟ آيا فراموش كردن اين وجدان به فراموش كردن خدا منتهى نمىشود ؟ آيا فراموش كردن خدا به فراموش كردن خود انسان پايان نمىيابد ؟ آرى :\r\n« وَلا تَكُونُوا كَالَّذِينَ نَسُوا الله فَأَنْساهُمْ أَنْفُسَهُمْ 59 : 19 . . . » ( 1 )  ( نباشيد از آنان كه خدا را فراموش كردند ، خدا هم كارى كرد كه آنها خودشان را فراموش كردند . )\r\nتفسير ابيات\r\nچهار نفر هر يكى از شهر ديگرى كه زبان مخصوص به خود داشت ( فارسى ، تركى ، رومى ، عربى ) در يك جا جمع آمده بودند ، شخصى يك درم به آنها داد كه خرج كنند . نزاع و مناقشه ميان آنها شروع شد .\r\nآن شخص كه زبانش فارسى بود ، گفت خوبست كه براى بر طرف كردن نزاع اين يك درهم را بدهيم و انگورى بخريم ، عرب گفت ، معاذ الله ، ابدا ، [ انگور يعنى چه ؟ 
  ] من عنب مىخواهم .\r\nترك گفت : من نه انگور مىخواهم نه عنب ، بلكه‌اى ديدهء من [ ( محبوب من ) 
  ] من ئوزوم مىخواهم .\r\nرومى گفت ، من نه انگور مىخواهم و نه عنب و نه ئوزوم . اين حرفها را كنار\r\n","description":"","footnote":" ( 1 ) سوره حشر ، آيهء 19 . . ","page_name":" 609 ","page_number":613},
  {"content":"\r\nبگذاريد ، معرفت هم خوب چيزى است من فقط استافيل مىخواهم .\r\nنزاع برخاست و جنگ در گرفت . چرا ؟ براى آن كه معناى آن چهار لفظ مختلف را نمىدانستند ، مشتهاى گره كرده بر سر هم كوفته و بناى پيكار گذاشتند .\r\nهيچ علتى براى اين پيكار جز خالى بودن آنان از دانش و پر بودن از جهل وجود نداشت .\r\nاگر يك راز دان ارجمندى كه به چهار زبان آشنايى داشت در آن جا بود ، همهء آن چهار نفر را به صلح و صفا دعوت مىكرد و نزاع را مرتفع مىساخت .\r\nآن شخص به چهار نفر چنين مىگفت ، بياييد اين جا ، دست از نزاع برداريد و آن يك درم را بدهيد به من ، من آرزو و خواستهء همهء شما را بر مىآورم ، اين يك شرط دارد و آن اين است كه بدون دغل و غرض ورزى آن يك درم را به من بسپاريد ، من با اين يك درم چندين كار انجام مىدهم ، خواهيد ديد ، آن يك درم چهار تا شده و دشمنى همهء شما به اتحاد و يگانگى تبديل گشته است . آن چه كه شما به تنهايى مىگوييد و از آن دفاع مىكنيد باعث تفرقه و گسيختگى شما خواهد گشت ، اما گفتار و كردار من شما را متفق خواهد ساخت . بنا بر اين شما ساكت باشيد ، من به جاى زبان همهء شما به گفتگو بپردازم ، اما اگر سخنان شما در ظاهر يك نوع باشد ، ولى حقيقتى نداشته باشد ، همان سخنان متحد نزاع و غضب و تفرقه ببار خواهد آورد .\r\nچيزى كه طبيعتاً مزاج انسان را سرد مىكند ، گرمى عاريتى ، آن چه اثرى خواهد بخشيد ؟ آن گرمى حقيقى كه خاصيت خود شىء است ، هنر به خرج مىدهد و اثر ايجاد مىكند . سركه يك مادهء سرد است تو اگر آن را روى آتش بگذارى و گرمش كنى ، اگر آن را بخورى ، باز به مزاج تو سردى خواهد افزود ، زيرا آن گرمى گذران است و مانند دهليز براى عبور است ، و در طبيعتش نيست و بالعكس ، اگر دوشاب سرد شود و يخ ببندد ، اگر آن را بخورى باز مطابق خاصيت طبيعى خود كه گرم است در درون تو گرمى مىفزايد .\r\n","description":"","footnote":"","page_name":" 610 ","page_number":614},
  {"content":"\r\nمطابق همين اصل كه گفتيم اگر يك مرد الهى ريا كند ، چون آن ريا به مقتضاى مصلحت عاريتى است ، بهتر از اخلاص يك آدم نادان مىباشد . [ تامل شود ، زيرا هيچ مصلحتى نمىتواند ماهيت ريا را كه دخالت دادن غير خدا در عمل است عوض كند ، بلكه مصالح مقتضى موضوع ريا را تبديل مىكند ، چنان كه هيچ مصلحتى نمىتواند ظلم را تصحيح كند ، بلكه مصالح مقتضى موضوع ظلم را تغيير مىدهد 
  ] .\r\nگفتار مرد الهى اتحاد و يگانگى ايجاد مىكند ، اما دمى كه اهل حسد در انسانها بدمند ، موجب جدايى و تفرقه مىگردد . چنان كه حضرت سليمان عليه السلام كه ارتباطى با حضور الهى داشت زبان همهء پرندگان را مىدانست ، همين دانايى به زبانهاى پرندگان و وحوش باعث شد كه در روزگار دادگرى او آهو با پلنگ انس گرفت و كبوتر از چنگال باز رهايى يافت و گوسفند از گرگ فرار نكرد و جنگها خاموش شد ، وجود مقدس سليمان عليه السلام ميان آن دشمنان ميانجى گشته بود .\r\nدر نتيجه ميان همهء پرندگان و حيوانات اتحادى برقرار شده بود . تو كه در دنيا مانند يك مور محقر فقط دنبال دانه مىروى ، ديگر نمىتوانى در صدد جستجوى سليمان بر آيى . براى كسى كه هدف زندگىاش دانه جويى و دانه يا بى است ، همان دانهء روزى براى او دام كشنده خواهد بود ، در صورتى كه براى جويندهء سليمان هم خود سليمان و هم دانه نصيب مىگردد .\r\nآه ، آه ، كه در اين زمانها مرغ جانهاى آدميان از يكديگر در امان نيستند با اين كه در هر دوره‌اى و در دورهء ما نيز سليمان حشمتانى وجود دارند كه مىتوانند مردم را به صلح و صفا بكشانند و جنگ و اسلحه را از دست آنان بگيرند . براى تصديق اين ادعا ، آيهء شريفهء :\r\n« وَإِنْ مِنْ أُمَّةٍ إِلَّا خَلا فِيها نَذِيرٌ . » 35 : 24 ( امتى نبوده است مگر اين كه ابلاغ كننده‌اى در آن وجود داشته است ) .\r\nرا بخوانيد . هيچ امتى از خليفه الله و صاحب همت الهى خالى نبوده است .\r\n","description":"","footnote":"","page_name":" 611 ","page_number":615},
  {"content":"\r\nاين خليفه ا للهها مرغ جانهاى انسانى را چنان يكدل و متحد مىسازند كه صفاى مطلق در درون آنان هر گونه غل و غش را بر كنار مىكند . آنان محبتى مانند محبت مادرى به يك ديگر پيدا مىكنند ، آرى مسلمانان مانند نفس واحدى هستند . اين كه مسلمانان همگى مانند يك نفس شدند ، به بركت پيامبر الهى بود و الا دشمنى و كينه توزى مطلق با يكديگر داشتند ، چنان اتحادى در آنها به وجود آورد كه از هر گونه شرك و دويى و ما و تويى رهايى يافتند و در درياى توحيد غوطه ور گشتند .\r\n","description":"","footnote":"","page_name":" 612 ","page_number":616},
  {"content":"\r\n\r\nبرخاستن مخالفت و عداوت از ميان انصار به بركت وجود مبارك پيغمبر خدا\r\n\r\n( ( 3713 ) ) دو قبيله كاوس و خزرج نام داشت\r\nيك ز ديگر جان خون آشام داشت\r\n( ( 3714 ) ) كينه هاى كهنه شان از مصطفى\r\nمحو شد در نور اسلام و صفا\r\n( ( 3715 ) ) اولًا اخوان شدند آن دشمنان\r\nهمچو اعداد عنب در بوستان\r\n( ( 3716 ) ) وز دم المؤمنون اخوه به پند\r\nدر شكستند و تن واحد شدند\r\n( ( 3717 ) ) صورت انگورها اخوان بود\r\nچون فشردى شيرهء واحد شود\r\n( ( 3718 ) ) غوره و انگور ضدّانند ليك\r\nچون كه غوره پخته شد شد يار نيك\r\n( ( 3719 ) ) غوره‌اى كاو سنگ بست و خام ماند\r\nدر ازل حق كافر اصليش خواند\r\n( ( 3720 ) ) نى اخى نى نفس واحد باشد او\r\nدر شقاوت نحس ملحد باشد او\r\n( ( 3721 ) ) گر بگويم آن چه او دارد نهان\r\nفتنهء افهام خيزد در جهان\r\n( ( 3722 ) ) چشم كاو آن رو نبيند كور به\r\nدود دوزخ از ارم مهجور به\r\n( ( 3723 ) ) غوره هاى نيك كايشان قابلند\r\nاز دم اهل دل آخر يكدلند\r\n( ( 3724 ) ) سوى انگورى همىرانند تيز\r\nتا دويى برخيزد و كين و ستيز\r\n( ( 3725 ) ) پس در انگورى همىدرّند پوست\r\nتا يكى گردند وحدت وصف اوست\r\n( ( 3726 ) ) دوست دشمن گردد ايرا هم دواست\r\nهيچ يك با خويش جنگى در نبست\r\n( ( 3727 ) ) آفرين بر عشق كل اوستاد\r\nصد هزاران ذره را داد اتحاد\r\n( ( 3728 ) ) همچو خاك مفترق در ره گذر\r\nيك سبوشان كرد دست كوزه گر\r\n( ( 3729 ) ) كاتحاد جسمهاى ماء و طين\r\nهست ناقص جان نمىماند بدين\r\n( ( 3730 ) ) گر نظاير گويم اينجا و مثال\r\nفهم را ترسم كه آرد اختلال\r\n( ( 3731 ) ) هم سليمان هست اكنون ليك ما\r\nاز نشاط دور بينى در عمى\r\n( ( 3732 ) ) دور بينى كور دارد مرد را\r\nهمچو خفته در سرا كور از سرا\r\nمىكند از مشرق و مغرب گذر\r\nوز رفيق و همنشينش بىخبر\r\n\r\n","description":"","footnote":"","page_name":" 613 ","page_number":617},
  {"content":"\r\n\r\n( ( 3733 ) ) مولعيم اندر سخنهاى دقيق\r\nدر گره ها باز گردن ما عشيق\r\n( ( 3734 ) ) تا گره بنديم و بگشاييم ما\r\nدر شكال و در جواب آيين فزا\r\n( ( 3735 ) ) همچو مرغى كاو گشايد بند دام\r\nگاه بندد تا شود در فن تمام\r\n( ( 3736 ) ) او بود محروم از صحرا و مرج\r\nعمر او اندر گره كاريست خرج\r\n( ( 3737 ) ) خود زبون او نگردد هيچ دام\r\nليك پرّش در شكست افتد مدام\r\n( ( 3738 ) ) با گره كم كوش تا بال و پرت\r\nنگسلد يك يك پى كرّ و فرت\r\n( ( 3739 ) ) صد هزاران مرغ پرهاشان شكست\r\nو ان كمينگاه عوارض را نبست\r\n( ( 3740 ) ) حال ايشان از نبى خوان اى حريص\r\nنقبوا فيها ببين هل من محيص\r\n( ( 3741 ) ) از نزاع ترك و رومىّ و عرب\r\nحل نشد اشكال انگور و عنب\r\n( ( 3742 ) ) تا سليمان امين معنوى\r\nدرنيايد بر نخيزد اين دوى\r\n( ( 3743 ) ) جملهء مرغان منازع باز وار\r\nبشنويد اين طبل باز شهريار\r\n( ( 3744 ) ) ز اختلاف خويش سوى اتحاد\r\nهين ز هر جانب روان گرديد شاد\r\n( ( 3745 ) ) حيث ما كنتم فولوا وجهكم\r\nنحوه هذا الذى لم ينهكم\r\n( ( 3746 ) ) كور مرغانيم و بس ناساختيم\r\nكان سليمان را دمى نشناختيم\r\n( ( 3747 ) ) همچو جغدان دشمن بازان شديم\r\nلاجرم واماندهء ويران شديم\r\n( ( 3748 ) ) مىكنيم از غايت جهل و عمى\r\nقصد آزار عزيزان خدا\r\n( ( 3749 ) ) جمع مرغان كز سليمان روشنند\r\nپرّ و بال بىگنه كى بر كنند\r\n( ( 3750 ) ) بلكه سوى عاجزان چينه كشند\r\nبىخلاف و كينه آن مرغان خوشند\r\n( ( 3751 ) ) هدهد ايشان پس تقديس را\r\nمىگشايد راه صد بلقيس را\r\n( ( 3752 ) ) زاغ ايشان گر به صورت زاغ بود\r\nباز همت آمد و ما زاغ بود\r\n( ( 3753 ) ) لكلك ايشان كه لك لك مىزند\r\nآتش توحيد در شك مىزند\r\n( ( 3754 ) ) و ان كبوترشان ز بازان نشكهد\r\nباز سر پيش كبوترشان نهد\r\n( ( 3755 ) ) بلبل ايشان كه حالت آرَد او\r\nدر درون خويش گلشن دارد او\r\n\r\n","description":"","footnote":"","page_name":" 614 ","page_number":618},
  {"content":"\r\n\r\n\r\n( ( 3756 ) ) طوطى ايشان ز قند آزاد بود\r\nكز درون قند ابد رويش نمود\r\n( ( 3757 ) ) پاى طاوسان ايشان در نظر\r\nبهتر از طاوس پرّان دگر\r\nكبك ايشان خنده بر شاهين زند\r\nدر تعلق راه عليين زند\r\n( ( 3758 ) ) منطق الطير آن خاقانى صداست\r\nمنطق الطير سليمانى كجاست\r\n( ( 3759 ) ) تو چه دانى بانگ مرغان را همى\r\nچون نديدستى سليمان را دمى\r\n( ( 3760 ) ) پرّ آن مرغى كه بانگش مطرب است\r\nاز برون مشرق است و مغرب است\r\n( ( 3761 ) ) هر يك آهنگش ز كرسى تا ثريست\r\nاز ثرى تا عرش در كرّ و فريست\r\n( ( 3762 ) ) مرغ كاو بىاين سليمان مىرود\r\nعاشق ظلمت چو خفاشى بود\r\n( ( 3763 ) ) با سليمان خو كن اى خفّاش رد\r\nتا كه در ظلمت نمانى تا ابد\r\n( ( 3764 ) ) يك گزى ره گر بدان سو مىروى\r\nهمچو گز قطب مساحت مىشوى\r\n( ( 3765 ) ) وان كه لنگ و لوك آن سو مىجهى\r\nاز همه لنگى و لوكى مىرهى\r\n\r\nآيه\r\n« وَاِعْتَصِمُوا بِحَبْلِ الله جَمِيعاً وَلا تَفَرَّقُوا وَاُذْكُرُوا نِعْمَتَ الله عَلَيْكُمْ إِذْ كُنْتُمْ أَعْداءً فَأَلَّفَ بَيْنَ قُلُوبِكُمْ فَأَصْبَحْتُمْ بِنِعْمَتِه إِخْواناً 3 : 103 . . . » ( 1 )  ( همگى به حبل خداوندى ، چنگ بزنيد و پراكنده نشويد ، نعمت خداوندى را كه به شما عنايت فرموده است به ياد بياوريد ، زيرا شما با يكديگر دشمن بوديد و دلهاى شما را با هم متحد ساخت ، شما به بركت اين نعمت برادران يكديگر شديد ) .\r\n« وَكَمْ أَهْلَكْنا قَبْلَهُمْ مِنْ قَرْنٍ هُمْ أَشَدُّ مِنْهُمْ بَطْشاً فَنَقَّبُوا فِي اَلْبِلادِ هَلْ مِنْ مَحِيصٍ . » 50 : 36 ( 2 )  ( چه بسا اجتماعاتى را كه پيش از آنها به خاك هلاكت افكنديم ، آنان در شهرها براى چاره جويى رخنه ها مىزدند . )\r\n","description":"","footnote":" ( 1 ) سوره آل عمران ، آيهء 103 . .  ( 2 ) سوره ق ، آيهء 36 . . ","page_name":" 615 ","page_number":619},
  {"content":"\r\n\r\n\r\n« قَدْ نَرى تَقَلُّبَ وَجْهِكَ فِي اَلسَّماءِ فَلَنُوَلِّيَنَّكَ قِبْلَةً تَرْضاها فَوَلِّ وَجْهَكَ شَطْرَ اَلْمَسْجِدِ اَلْحَرامِ وَحَيْثُ ما كُنْتُمْ فَوَلُّوا وُجُوهَكُمْ شَطْرَه 2 : 144 . . . » ( 1 )  ( ما مىبينيم كه صورتت را به اين سو و آن سوى آسمان مىگردانى ، تو را به طرف قبله‌اى بر مىگردانيم كه از آن خشنود شوى ، صورتت را به طرف مسجد الحرام بر گردان ، در هر جا كه باشيد صورتهايتان را به طرف مسجد الحرام بر گردانيد ) .\r\n« ما زاغَ اَلْبَصَرُ وَما طَغى . لَقَدْ رَأى مِنْ آياتِ رَبِّه اَلْكُبْرى . » 53 : 17 - 18 ( 2 )  ( ديده گان پيغمبر [ در آن چه كه ديد 
  ] نلغزيد و به خطا نرفت و طغيان نكرد . به طور تحقيق آيات بزرگى را از خدايش ديد . )\r\nروايت\r\n« عميت عين لا تراك عليها رقيبا . » ( 3 )  ( كور شده است [ يا كور باد 
  ] چشمى كه نظارت ترا به خود نمىبيند . )\r\n\r\n( ( 3722 ) ) چشم كاو آن رو نبيند كور به\r\nدود دوزخ از ارم مهجور به\r\n\r\nكور باد چشمى كه وجه الله را نمىبيند\r\nآندره ژيد مىگويد :\r\n« بىايمانى به خدا آن قدرها هم آسان نيست ، مىبايست از اول به طبيعت ننگريسته باشيم » .\r\nاين يك جملهء فوق العاده جالب و پر معنا است ، مىخواهد بگويد ، اگر كسى آن قدر توانايى داشته كه و لو چند لحظه از خود بيرون بيايد و به طبيعت بنگرد ، اگر\r\n","description":"","footnote":" ( 1 ) سوره بقره ، آيهء 144 . .  ( 2 ) سوره نجم ، آيهء 17 و 18 . .  ( 3 ) دعاى عرفه ، حسين بن على عليه السلام . . ","page_name":" 616 ","page_number":620},
  {"content":"\r\n\r\nاين نگريستن از روى بىطرفى و آگاهى بوده باشد ، محال است كه اين انديشه مغز او را به خود مشغول نكند كه ، طبيعت مشغول كار است :\r\n\r\nقطره‌اى كز جويبارى مىرود\r\nاز پى انجام كارى مىرود »\r\n\r\nپروين اعتصامى » اين انديشه توقف نخواهد كرد ، هم از نظر گسترش و هم از نظر عمق همهء زواياى روح او را فرا خواهد گرفت ، در اين صورت تا به اين نتيجه نرسد كه به قول اينشتين در دنيا چيزى هست كه نمىدانيم چيست و كارى مىكند كه نمىدانيم چه كارى است ؟ روح او آرامش نخواهد گرفت ، به اين ترتيب تدريجاً آيات و نشانه هاى همان چيزى را كه در مرحله اول خود را به طور مبهم به او نمايانده بود ، در همه جا خواهد ديد - چنان كه همه تحولات و تغييرات و به طور كلى همهء كارها را از نواى يك پرندهء ضعيف تا صداى بر خورد آبهاى رودخانه ها به صخره ها و كلمات عاطفه آميز مادرى كه به روى گهوارهء كودك در خواب رفته اش خم شده است ، تا غرش امواج دريايى و تندر ابرها را جزئى از همان كار خواهد دانست كه آن چيز ( موجود برتر ) انجام مىدهد ، در نتيجه اگر چشم او خاصيت ديدنش را از دست نداده باشد ، اگر حس اصل جويى روح او خنثى نگشته باشد ، همه جا خدا را خواهد ديد - اين است معناى آن آيه كه مىگويد ، به هر طرف كه روى بگردانيد وجه الله را در آن جا خواهيد ديد .\r\n\r\n( ( 3732 ) ) دور بينى كور دارد مرد را\r\nهمچو خفته در سرا كور از سرا\r\n\r\nبراى رسيدن به حقيقتى كه با شما فاصله دارد حقايقى را زير پا نگذاريد .\r\nحال ما آدميان بسيار عجيب است ، گاهى براى وصول به حقيقتى كه فاصلهء زيادى با ما دارد ، بلكه براى وصول به يك حقيقت نما از روى حقيقتهاى اصيل با تمام بىاعتنايى عبور مىكنيم .\r\n","description":"","footnote":"","page_name":" 617 ","page_number":621},
  {"content":"\r\nبراى تصحيح اين كار غلط گاهى فلسفه ها مىبافيم ، مثلًا مىگوييم ، نزديك بينى دلالت به محدوديت فكر انسانى مىكند ، اين دور بينى است كه انسان را به سعادت زندگانى نائل مىسازد .\r\nاگر به ياد داشته باشيم در مباحث گذشته به طور اختصار گفتيم كه ، ما در نمايش نامهء بزرگ وجود ، هم بازيگريم و هم تماشاچى هستيم و در آن مباحث گفتيم ، بازىگرىهاى ما در جهان بينى و جهان يا بى بر دو قسم است ، طبيعى و ساختگى .\r\nروح انسانى تا آن مقدار كه توانايى دارد مىكوشد هر دو قسم بازىگرى را به حد اقل برساند و با واقعيات خالص روبه رو شود و واقعيات خالص را دريابد و تأثير و تأثر متقابل خود را با خود همان واقعيات محض برقرار نمايد .\r\nاگر چه وصول به اين آرزو در بازىگرىهاى طبيعى بسيار مشكل است ، ولى چنان كه گفتيم تقليلش تا حدودى امكان پذير است .\r\nاساسىترين عامل افزايش بازيگرى ما در جهان يا بى ، افزايش عامل و پديده هايى است كه ميان ما و واقعيات فاصله مىاندازند مثلًا وقتى كه سيم الكتريسيته به پنكه وصل مىشود ، آن را به حركت در مىآورد ، آن پنكه كه سه شاخهء فلزى دارد در نظر ما دايرهء حقيقى مىنمايد ، اين يك اصل بازىگرى .\r\nآن گاه اگر مقدارى از همان پنكه فاصله بگيريم و از دور آن را تماشا كنيم در اين صورت آن دايره حاصل از حركت پنكه را كه در نزديكى به قطر پنجاه سانتىمتر مىديديم ، از فاصلهء نسبتا دور همان دايره را به قطر پنج سانتىمتر خواهيم ديد ، اين بازىگرى دوم .\r\nمىرويم پشت يك شيشهء زرد رنگ و به آن پنكه كه رنگ سفيد داشت مىنگريم ، پنكه سفيد را به رنگ زرد مىبينيم اين بازيگرى سوم .\r\nچون در فاصلهء دور ايستاده‌ايم حركت پنكه هم براى ما منها مىشود و ما آن را ساكن مىبينيم اين بازيگرى چهارم .\r\n","description":"","footnote":"","page_name":" 618 ","page_number":622},
  {"content":"\r\nشاخه درختى كج مىشود و عمده مساحت آن دايره را مىپوشاند و تنها به مقدار يك قوس از آن براى ما ديده مىشود اين هم بازيگرى پنجم .\r\nحالا اگر از ما بپرسند يا از كسى كه بدون سابقهء مشاهدهء اصل پنكه به همان نقطهء مفروض برسد ، بپرسند كه چه مىبينيد ، خواهيم گفت ، يك چيز هلالى زرد رنگ ساكن به اندازه پنج سانتىمتر .\r\nچون به تازگى شعر حافظ را كه مىگويد :\r\n\r\nمزرع سبز فلك ديدم و داس مه نو\r\nيادم از كشتهء خويش آمد و هنگام درو\r\n\r\nديده‌ايم و چنان تأثيرى در اعماق دل ما ايجاد كرده است كه هر شكل قوسى را كه ببينيم داس درو كننده كاشته شده هاى زندگى را به ياد مىآورد ، لذا اين قوس زرد رنگ هم همان معنا را براى ما تجسيم مىكند ، شروع مىكنيم به آه كشيدن و پشيمانى از عمرى كه در پليدىها گذرانده‌ايم ، اين هم بازيگرى ششم .\r\nاين بازيگرىها جز دايره نمودار شدن پنكه ، همگى و همگى معلول فاصله و دخالت عوامل خارج از ما و پنكه كه عين خارجى است مىباشد .\r\nبدين ترتيب هر اندازه كه ميان ما و يك حقيقت فاصله زياد باشد عوامل بيشترى سد راه ما در سير به سوى آن حقيقت خواهد بود ، اين عوامل زمانى و مكانى و طبيعى و اجتماعى و روانى به دو نوع مىتوانند از تماس واقعى ما با آن حقيقت جلوگيرى كنند .\r\nنوع اول - موجوديت خود آن عوامل - مثلًا از موقع كودكى براى درك حقيقت يك موضوع علمى كه در دوران تحصيلات دانشگاهى امكان پذير خواهد شد ، فاصلهء زمانى و مكانى و طبيعى زيادى وجود دارد .\r\nنوع دوم - بازيگرىهايى است كه ميان ما و حقيقت مفروضه به سبب همان عوامل يا عوامل ديگر به وجود مىآيد چنانچه در بالا اشاره كرديم .\r\nاما اين مطلب نبايستى ما را از مزاياى دور بينى و حدسهاى صائب و روشن بينىهاى لازم و مفيد باز بدارد و ما بايستى كشتى وجود خود را با تحصيل معلومات\r\n","description":"","footnote":"","page_name":" 619 ","page_number":623},
  {"content":"\r\n\r\nشايسته در مسائل اقيانوس پيمايى و پديده هاى جوى حوادث و نمودهاى مربوط به جريان موج و سكون آب به پيش برانيم ، از آن چه كه احتمالا يا به طور اطمينان يا قاطعانه در اين اقيانوس پيش خواهد آمد درك و استشمام و پيش بينى كنيم ، ولى همين مقدار بايستى متوجه باشيم كه در هر موقعيتى كه قرار مىگيريم رويدادها و حقايقى را كه با ما فاصله دارند ، با آن موقعيت مشخص حل و فصل نهايى نكنيم .\r\n\r\n( ( 3735 ) ) همچو مرغى كاو گشايد بند دام\r\nگام بندد تا شود در فن تمام\r\n( ( 3736 ) ) او بود محروم از صحرا و مرج\r\nعمر او اندر گره كارى است خرج\r\n\r\nاز آن افراد نباشيم كه در بيغوله‌اى نشسته طنابى به دست گرفته كارشان را در آن منحصر كرده‌اند كه آن طناب را گره بزنند و باز كنند . . .\r\nآن چه كه منطق زندگى مادى و معنوى به ما مىآموزد گشودن گره هايى است كه خواه به وسيلهء انگشتان طبيعت و خواه به وسيلهء انگشتان درونى ناقص ما به حقايق زده مىشود . اصلا خداوند هستى انگشتى را براى گره زدن نيافريده است .\r\nتنها موردى كه گره زدن را مىتوان مجاز شمرد ، آن جا است كه بخواهيم براى افراد بشرى كه در طول زندگانى در جنگلى از گره ها قرار گرفته و مجبور به گشودن آنها خواهند بود ، بسته شدن را بنمايانيم تا راه گشودن را تعليم بدهيم و آنها را براى اين امر حياتى آشنا بسازيم .\r\nمتأسفانه گروه فراوانى از مردم به بيمارى روانى گره بازى مبتلا هستند ، مىخواهند انديشهء تابناك خود را به مردم اثبات كنند ، معلومات روشن بشرى را به تاريكى مىكشانند ، آن گاه قيافهء فيلسوفانه به خود گرفته مىگويند ، باز كردن اين گره و روشن\r\n","description":"","footnote":"","page_name":" 620 ","page_number":624},
  {"content":"\r\n\r\nساختن اين تاريكىها تنها از عهدهء مكتب ما بر مىآيد ، آدم هوشيارى سر بلند مىكند و مىگويد : اين راه حلى را كه شما به مكتب خود اختصاص مىدهيد ، فلان متفكر يا فلان مكتب هم مطرح كرده است ، اما آن دارندهء انديشهء تابناك نمىخواهد كس ديگرى در گشودن اين گره و روشن ساختن آن تاريكى با او شركتى داشته باشد ، لذا بار ديگر تمام قواى فكرى خود را بسيج مىكند ، بلكه بتواند گره ديگرى به همان طناب باز شده ببندد .\r\nاين اصل بنيان كن در مسائل اقتصادى و سياسى نيز به خوبى ديده مىشود . اينان با تمام بىاعتنايى اول به خود و سپس به ديگران ستم روا مىدارند ، زيرا با تمام جرئت خود را از واقعيتها بر كنار مىزنند و به اين هم قناعت ننموده واقعيت را از صحنهء خود دور مىكنند تا دست ديگران هم به آن نرسد .\r\n\r\n( ( 3749 ) ) جمع مرغان كز سليمان روشنند\r\nبال و پرّ بىگنه كى بر كنند\r\n( ( 3750 ) ) بلكه سوى عاجزان چينه كشند\r\nبىخلاف و كينه آن مرغان خوشند\r\n\r\nفرد يا گروه الهى با نهالهاى باغ خداوندى خصومت نمىورزند ، زيرا كه از خود باغبان در بارهء ارزش آن نهالها روشنايى پيدا كرده اند\r\nكدامين اصل و قانون است كه از نفوذ اصل تنازع در بقا جلوگيرى كند يا حد اقل نفوذ آن را بكاهد ؟ آيا قوانين اخلاقى ملل تا كنون توانسته است چنين كارى را انجام بدهد ؟ آيا سيستمهاى سياسى مىتواند از عهدهء نفوذ اصل تنازع در بقا بر آيد ؟ آيا شعراء و ادباء توانسته‌اند با آن مطالب عاطفه انگيز و مهيج احساساتشان حتى يك سد ضعيفى در مقابل آن سيل بنيان كن ايجاد كنند ؟ يا دانشمندان و\r\n","description":"","footnote":"","page_name":" 621 ","page_number":625},
  {"content":"\r\n\r\nفلاسفه توانسته‌اند صداى ناله ها و شيونهاى بشرى را به گوش علم و انديشه برسانند ؟ اصلا اين انديشمندان تا كنون قدرت آن را پيدا كرده‌اند كه دين اصلاح بشرى را با طرق عادلانه به گردن علم بيندازند و سپس به طور منطقى آن دين را از علم و فلسفه مطالبه نمايند ؟ نه هرگز ، عقابها چنگال در فضا باز كرده چشم به تمام آفاق پايين و بالا دوخته دنبال كبوترها مىگردند ، پلنگ آهو مىخواهد ، گرگ در طلب ميش صحراها را درمىنوردد و نهنگ در دنبال ماهيان كوچك تا اعماق دريا در تكاپو است .\r\nنالهء كبوتر و آهو و ميش و ماهى نوع بشر را كدامين مكتب و كدامين اصل اخلاقى و سيستم سياسى و حقوقى به گوش عقاب و پلنگ و گرگ و نهنگهاى آدمى خواهد رسانيد ؟ كيست كه نالهء اتم زدگان ملل را به گوش دارندگان قواى اتم هيدروژن برساند ، مگر وجدانشان كه به آنان نهيب بزند و بگويد :\r\n\r\nخلق همه يك سره نهال خدايند\r\nهيچ نه بشكن ازين نهال و نه بر كن\r\nدست خداوند باغ خلق دراز است\r\nبر خسك و خار همچو بر گل و سوسن\r\nخون بنا حق نهال كندن اويست\r\nدل ز نهال خداى كندن بر كن »\r\n\r\nناصر خسرو قباديانى » آرى نبايد ترديد كنيم در اين كه اگر بخواهيم به عقاب نيرومند با آن چنگالهاى تيزش اثبات كنيم كه نبايد پر و بال پرندگان ناتوان را بكند ، بايستى صداى خدا را به وسيلهء سليمان حشمتان روزگاران كه همان مربيان الهى هستند به گوش عقاب صفتان برسانيم ، زيرا تنها آنها هستند كه هم خواسته هاى عقاب صفتان را مىشناسند و هم ناله هاى كبوتران را .\r\nتفسير ابيات\r\nاز قبايل عرب كه در مدينه زندگى مىكردند ، دو قبيله به نام اوس و خزرج وجود داشتند كه دايما در جنگ و نزاع و كشمكش بودند ، اين دو قبيله در بارهء يكديگر\r\n","description":"","footnote":"","page_name":" 622 ","page_number":626},
  {"content":"\r\nآن چنان خصومت مىورزيدند كه گويى جانشان فقط يك تمايل دارد ، آن هم : آشاميدن خون طرف مقابل است .\r\nبا ظهور اسلام و در پرتو آن ، كينه هاى ريشه دار و قديمى آن دو قبيله فراموش شده در مرحلهء اول به شكل برادران مهربان در آمدند ، مانند دانه هاى انگور كه با متعدد بودنشان از يك خوشه آويزان هستند ، آن گاه كه طعم : « انما المؤمنون اخوه . » ( مردم با ايمان برادران يكديگرند . ) را چشيدند ، آن تعداد و تكثر را هم شكسته يك پيكر را تشكيل دادند ، چنان كه دانه ها و خوشه هاى انگور در اولين مرحله به جهت شباهت در ماهيت و شكل مانند برادران هستند ، وقتى كه آنها را فشرديم به شيرهء واحد تبديل مىگردند .\r\nغوره ترش است و انگور شيرين ، هنگامى كه غوره هم مراتب كمال خود را پيمود ، به انگور مبدل گشته هم سنخ او مىشود .\r\nواى به حال آن غوره كه در نيم راه غوره بودن توقف نمايد و مانند سنگ از حركت و تحول باز بماند ، اين مثل همان انسان است كه خدا او را از ازل كافر اصلى خوانده است .\r\nاين افراد نه برادرانند و نه مىتوانند نفس واحده باشند ، اينان در شقاوت نحس و شوم الحاد مىورزند .\r\nاگر بخواهم رازهاى نهانى اين سنگ صفتان را بگويم ، مىترسم باعث اضطراب افهام مردم شوم .\r\nاينان چشم دارند ، اما روى الهى را نمىبينند . آن ديدهء باز كه روى الهى را نبيند كور باد ، زيرا كورى او بهتر از بينايىاش مىباشد ، دود دوزخ از بهشت ارم كه با آن سنخيت ندارد و سازگار با هم نيستند براى ابد دور باد .\r\nاما آن غوره هاى نيكو كه آمادگى پخته شدن و شيرين گشتن را در خود به وجود مىآورند ، از دمهاى قدسى اهل دل و يكدل و يك جانند ، آنان با شتاب هر چه\r\n","description":"","footnote":"","page_name":" 623 ","page_number":627},
  {"content":"\r\nبيشتر به سوى انگور شدن مىدوند ، تا هر چه بتوانند زودتر از غائله دويىها رهايى پيدا كنند . آنان در همان حال انگور بودن پوستهاى خود را مىشكافند تا يكى شوند ، وحدت كه مطلوب عالى ارواح است وصف همان يگانگى است .\r\nدر آن موقع كه دويى حكمفرما است حتى دوست هم دشمن مىشود ، اما هنگامى كه آن دويى به يگانگى تبديل شد ، دشمنى منقضى مىگردد ، زيرا هيچ كس نمىتواند با خود دشمنى بورزد .\r\nآفرين بر آن عشق كل و استاد ماهر باد كه صدها هزار ذرهء پراكنده را متحد مىسازد .\r\nآفرين بر آن عشق كل كه خاكهاى پراكندهء ريگزار را جمع مىكند و با دست ماهرش يك كوزه مىسازد . آن همه اتحادها كه در آب و گل مىبينيد اتحاد صورى و ناقص است و شباهتى به اتحاد جانها ندارد ، اگر براى توضيح اين اتحادها ، نظاير و امثله بياورم مىترسم فهم اشخاص معمولى را مختل بسازد .\r\nما هم در دوران خود مردان الهى چون سليمان عليه السلام داريم ، اما از نشاط دور بينىهاى عاميانه ، اين مردان الهى را كه به ما نزديكاند نمىبينيم ، اين دور بينىهاى عاميانه مردم را نابينا مىسازد ، چونان كسى كه در خانه‌اى خفته است و خانه را نمىبيند ، اين دور بين ساده لوح و بىنوا از مشرق و مغرب هم پاى فراتر مىنهد . اما بد بختانه كوچكترين آگاهى از رفيق و همنشين خود ندارد .\r\nحرص عجيبى به سخنهاى لطيف و رقيق داريم ، اما هدف اصلى ما باز كردن حرفه‌اى گره ها است ، ما عاشق گره گشودن و گره زدن هستيم ، ما تكامل خود را در اشكال تراشى و پاسخ بافى مىبينيم ، مثل ما مثل همان مرغ است كه نشسته و فقط به باز كردن و بستن بند دام مشغول است ، اين خود براى ما فنى شده است . اين اشخاص از گردش و سياحت در بيابانها و سبزه زارهاى هستى محرومند ، زندگانى آنان در باز كردن و بستن حرفه‌اى و اشكال تراشى و جواب گويى سپرى مىشود .\r\n","description":"","footnote":"","page_name":" 624 ","page_number":628},
  {"content":"\r\nهيچ دام گرفتار كننده‌اى در مقابل اينان ناتوان نيست ، بال و پر خود را مىشكنند و دايما در دام گرفتار مىشوند . بياييد عمر خودتان را در گره گشايىهاى بىهوده صرف نكنيد ، باشد كه بال و پر خود را در اين تكاپوى بىاصل و بىهدف از دست ندهيد .\r\nدر اين دنياى خطرناك بال و پر صدها هزار پرنده شكسته و نتوانسته‌اند كمين عوارض و مخاطرات را ببندند .\r\nبرو ، حال اين گروه ها را در قرآن مجيد بخوان كه مىفرمايد :\r\n« ما آبادىهايى را هلاك كرديم كه از حيث صولت و نيرو شديدتر بودند ، آنان در همه شهرها نقب زدند و نفوذ كردند ، آيا در مقابل بلاى ما چاره‌اى داشتند ؟ » شما در داستان پيشين ديديد كه نزاع فارس و ترك و عرب و رومى در موضوع انگور و عنب پس از آن همه كشمكش و زد و خورد به جايى نرسيد ، آن دويىها و خصومتها خلاص شدنى نخواهد بود ، اى گروه پرندگان كه مانند باز با يكديگر در نزاع و جدال هستيد ، بانگ طبل باز شهريار را بشنويد .\r\nدر هر طرفى كه قرار گرفته و در هر موضوعى كه اختلاف مىورزيد ، شادمان به سوى اتحاد روانه شويد ، در هر كجا كه باشيد رو به سوى كعبهء اتحاد بر گردانيد ، اين همان است كه خدا شما را از آن نهى فرموده است .\r\nمىدانيد چرا ما مانند مرغان نابينا نتوانستيم با يكديگر سازگار باشيم ، براى اين كه حتى براى يك لحظه هم سليمان را كه زبان همهء ما را مىداند نشناختيم . ما همانند جغدان ويرانه نشين در صدد خصومت با بازهاى نيرومند الهى بر آمديم . در نتيجه منزلگه دايمى ما ويرانه هاى محقر گشت .\r\nما از نهايت نادانى و كورى قصد آزار عزيزان الهى مىكنيم . آن دسته از پرندگان كه از دمهاى عيسوى سليمان صفتان روشن مىباشند ، امكان ندارد كه بال و پر مرغان بىگناه را بكنند ، بلكه مىكوشند كه به سوى پرندگان عاجز دانه ها را\r\n","description":"","footnote":"","page_name":" 625 ","page_number":629},
  {"content":"\r\nببرند ، آنان بدون گرفتارى به اختلاف و كينه توزى همواره خوش دل و شادمانند .\r\nهدهد آنان با هدف گيرىهاى مقدس راه صد بلقيس را به سوى سليمان باز مىكند .\r\nزاغ آن گروه اگر چه به شكل زاغهاى معمولى است ، اما در معنى داراى همت باز و صاحب آن بينايى است كه هرگز لغزش و خطا ندارد . آن دسته از مرغان لكلكى هم دارند كه دايما نغمهء لك ، لك [ ( ملك براى توست اى خدا ) 
  ] مىزند . آتش توحيد را در دودمان شك و ترديد شعله ور مىسازد ، كبوترهاى آن مرغان نه تنها از باز نمىترسند ، بلكه بازهاى نيرومند سر بر پاى آن كبوترها مىنهند . بلبلشان كه به ترانه و نوا همه را به حالت وجد و شعف درمىآورد ، در درونش گلشن بس سبز و خرمى دارد . طوطيان آن گروه احتياجى به قند بيرونى ندارند ، زيرا قند ابديت در درون خود آنان روييده است ، پاى طاوسان آن دسته از مرغان ، زيباتر از پرهاى زيباى ساير طاوسان است كبكشان خنده بر شاهين مىزند و در پرواز به سوى بالا [ يا در تكاپوى خود معلق زنان 
  ] راه عالم عليين را پيش مىگيرد .\r\nمنطق الطيرى كه خاقانى [ شيروانى 
  ] به نظم در آورده است ، اين منطق الطير صرفاً تجمع مقدارى كلمات و اصوات است : « منطق الطير سليمانى كجا است ؟ » برويد آن را جستجو كنيد .\r\nتو چه توانايى درك و آواز مرغان دارى ؟ در صورتى كه حتى لحظه‌اى با سليمان همنشين نگشته‌اى ؟ بال و پر آن مرغ الهى كه روح را به طرب درمىآورد تا ما فوق مشرق و مغرب گسترده شده است . هر يك از آهنگهاى مرغ الهى از كرسى برين تا اين كرهء خاكى و از كرهء خاكى تا عرش برين الهى در تكاپو است .\r\nآن مرغ بىنوا كه راه ابديت را بدون سليمان در پيش گرفته است ، او مانند خفاش عاشق ظلمتها است .\r\n","description":"","footnote":"","page_name":" 626 ","page_number":630},
  {"content":"\r\nاى خفاش بىنوا هم دمى با سليمان كن ، باشد كه براى ابد جايگاه تو ظلمتكدهء جهان هستى نباشد .\r\nاگر به مقدار يك ذراع به سوى ابديت رهسپار شوى ، در حقيقت تو مانند آن گز كه مقياس مساحت است خواهى گشت و اگر با پاى لنگ و زبون به آن سو حركت كنى به بركت عظمت آن سو از لنگى و ناتوانى رهايى خواهى يافت .\r\n","description":"","footnote":"","page_name":" 627 ","page_number":631},
  {"content":"\r\n\r\nقصهء بط بچگان كه مرغ خانگى مىپروردشان\r\n\r\n( ( 3766 ) ) تخم بطَّى گر چه مرغ خانه ات\r\nكرد زير پر چو دايه تربيت\r\n( ( 3767 ) ) مادر تو بط آن دريا بُد است\r\nدايه ات خاكى بُد و خشكى پرست\r\n( ( 3768 ) ) ميل دريا كه دل تو اندر است\r\nآن طبيعت جانت را از مادر است\r\n( ( 3769 ) ) ميل خشكى مر تو را زين دايه است\r\nدايه را بگذار كاو بد رايه است\r\n( ( 3770 ) ) دايه را بگذار بر خشك و بران\r\nاندر آ در بحر معنى چون بطان\r\n( ( 3771 ) ) گر تو را دايه بترساند ز آب\r\nتو مترس و سوى دريا ران شتاب\r\n( ( 3772 ) ) تو بطى بر خشك و بر تر زنده اى\r\nنى چو مرغ خانه خانه كنده اى\r\n( ( 3773 ) ) تو ز كرّمنا بنى آدم شهى\r\nهم به دريا هم به خشكى پا نهى\r\n( ( 3774 ) ) كه حملناهم على البحر به جان\r\nاز حملناهم على البر پيش ران\r\n( ( 3775 ) ) مر ملايك را سوى بر راه نيست\r\nجنس حيوان هم ز بحر آگاه نيست\r\n( ( 3776 ) ) تو به تن حيوان به جانى چون ملك\r\nتا روى هم بر زمين هم بر فلك\r\n( ( 3777 ) ) تا به ظاهر مثلكم باشد بشر\r\nبا دل يوحى الى ديده ور\r\n( ( 3778 ) ) قالب خاكى فتاده بر زمين\r\nروح او گردان بر آن چرخ برين\r\n( ( 3779 ) ) ما همه مرغابيانيم اى غلام\r\nبحر مىداند زبان ما تمام\r\n( ( 3780 ) ) پس سليمان بحر آمد ما چو طير\r\nدر سليمان تا ابد داريم سير\r\n( ( 3781 ) ) با سليمان پاى در دريا بنه\r\nتا چو داود آب سازد صد زره\r\n( ( 3782 ) ) آن سليمان پيش جمله حاضر است\r\nليك غفلت چشم بند و ساحر است\r\n( ( 3783 ) ) تا به جهل و خوابناك و فضول\r\nاو به پيش ما و ما از وى ملول\r\n( ( 3784 ) ) تشنه را درد سر آرد بانگ رعد\r\nچون نداند كاو گشايد ابر سعد\r\n( ( 3785 ) ) چشم او مانده است در جوى روان\r\nبىخبر از ذوق آب آسمان\r\n( ( 3786 ) ) مركب همت سوى اسباب راند\r\nاز مسبّب لاجرم محجوب ماند\r\n( ( 3787 ) ) آن كه بيند او مسبّب را عيان\r\nكى نهد دل بر سببهاى جهان ؟\r\n\r\n","description":"","footnote":"","page_name":" 628 ","page_number":632},
  {"content":"\r\n\r\n\r\n\r\nاز مسبّب يابد او در يك صباح\r\nاز نجات و از فلاح و از نجاح\r\nآن چه در صد سال مشت حيله مند\r\nده يكى ز ان گنج حاصل ناورند\r\n\r\nآيه\r\n« وَلَقَدْ كَرَّمْنا بَنِي آدَمَ وَحَمَلْناهُمْ فِي اَلْبَرِّ وَاَلْبَحْرِ وَرَزَقْناهُمْ مِنَ اَلطَّيِّباتِ وَفَضَّلْناهُمْ عَلى كَثِيرٍ مِمَّنْ خَلَقْنا تَفْضِيلًا . » 17 : 70 ( 1 )  ( به تحقيق ما اولاد آدم را اكرام نموديم و آنها را در خشكى و دريا روانه ساختيم و از غذاهاى پاكيزه به آنها روزى داديم و به عدهء فراوانى از آن چه كه آنها را آفريده‌ايم برترى داديم ) .\r\n« قُلْ إِنَّما أَنَا بَشَرٌ مِثْلُكُمْ يُوحى إِلَيَّ أَنَّما إِلهُكُمْ إِله واحِدٌ 18 : 110 . . . » ( 2 )  ( به آنان بگو ، من جز بشرى مانند شما چيزى نيستم ، فقط به من وحى مىشود كه بگويم خداى شما يك خدا است . )\r\n\r\n( ( 3768 ) ) ميل دريا كه دل تو اندر است\r\nآن طبيعت جانت را از مادر است\r\n\r\nتو كه مىبينى در درون تو تمايل مخصوص به شناورى در درياى معنى وجود دارد بدان كه اصل و پروندهء حقيقى تو همان دريا است\r\nدريغا كه گروهى از انديشمندان حرفه‌اى و به قول جلال الدين گره بازان جوامع از وجود تمايل اصيل و دايمى در درون انسان به يك پديده‌اى ، غريزهء مخصوصى را كشف مىكنند و مىگويند ، آن هم يكى از غرايز است ، ولى هنگامى كه به تمايل ريشه دار گرايش به ما وراى طبيعت مىرسند ، به بند بازى شروع كرده مىخواهند\r\n","description":"","footnote":" ( 1 ) سوره اسراء ، آيهء 70 . .  ( 2 ) سوره كهف ، آيهء 110 ، سوره فصلت ، آيهء 6 . . ","page_name":" 629 ","page_number":633},
  {"content":"\r\n\r\nبنيان آن تمايل را سست و بىاساس جلوه بدهند ، ما در اين مورد نمىخواهيم اتفاق كلمه يا اكثريت آراء انسان شناسان واقعى را نقل كنيم كه با بيانات گوناگونى غريزه بودن گرايش به ما وراى طبيعت را مطرح و اثبات كرده‌اند ، حتى در ميان متفكرين آرتور شوپن هاور داريم كه مىخواهد انسان را به حيوان متافيزيكى تعريف كند . از اين جا معلوم مىشود كه حس گرايش به ما وراى طبيعت در انسان حتى از يك غريزهء معمولى هم قوىتر و اصيلتر است .\r\nشما نمىتوانيد به روشهاى ضد حس مزبور در اكثر دوران زندگانى انسانها استدلال كنيد و بگوييد ، اگر حس مزبور اصالت داشت نمىبايست اين اندازه بىنمود و بىجلوه بوده باشد ، زيرا تعقل و انديشه و وجدان هم از عناصر اساسى روان انسانى است ولى شايد دو نفر در هزار نفر نيروهاى مزبور را در هيچ يك از دورانهاى زندگانى به كار نيندازند ، تا نمود و جلوه‌اى داشته باشند . در صورتى كه بروز آثار حس گرايش به ما وراى طبيعت بيش از صد نفر در هزار نفر ديده مىشود ، اگر چه نمودها و جلوه هاى آن مختلف مىباشد .\r\n\r\n( ( 3772 ) ) تو بطى بر خشك و بر تر زنده اى\r\nنى چو مرغ خانه خانه كنده اى\r\n\r\nشما اى انسانها كه ذو حياتين هستيد ، چرا در خشكىها زندگانىتان را سپرى مىكنيد ؟\r\nآن قدر فاصله ميان خشكى و درياى زندگى انسانى كم است كه مىتوان گفت ما همواره در لب دريا قدم بر مىداريم و در ساحل گردش مىكنيم ، اما متأسفانه طبيعت مادى خشكى جوى ما حتى نمىگذارد به دريا و امواج خروشان آن كه در طرف ديگر ما قرار گرفته است توجهى داشته باشيم . شما مىگوييد : ما در اين جهان جز طبيعت و خواص آن كه ناخود آگاه در جريان است ، چيزى نمىبينيم كه نام آن را دريا بگذاريم .\r\n","description":"","footnote":"","page_name":" 630 ","page_number":634},
  {"content":"\r\n\r\nمىدانيد نتيجهء اين منطق شما چيست ؟ اين منطق شما به نوابغ دنيا مىگويد شما كار بسيار غلط انجام مىدهيد كه پشت پردهء نمودهاى طبيعت را جستجو مىكنيد و مىخواهيد اسرار نهفتهء طبيعت را آشكار بسازيد ، زيرا ما هم مانند شما انسان هستيم ، ما چنين چيزى را نمىبينيم ، اصلا ما از امواج الكترو مغناطيس سر در نمىآوريم ، دانه هاى الكترون و پروتون و نوترون و مزون و انرژى يعنى چه ؟ اين بىچارگان به شما چه بگويند جز اين كه اين شعر حافظ را بخوانند كه :\r\n\r\nهر قطره‌اى درين ره صد بحر آتشين است\r\nدردا كه اين معما [ به شماها 
  ] شرح و بيان ندارد\r\n\r\nيا اين كه بگويند :\r\n\r\nتو مو مىبينى و من پيچش مو\r\nتو ابرو من اشارتهاى ابرو\r\n\r\nو خدا حافظى كنند و راه خود را در پيش بگيرند .\r\nما كه نمىتوانيم در طرف ديگر خود ، دريا را ببينيم ، حتى حقيقت خشكى را هم درك نخواهيم كرد . اگر بخواهيم مثالى را براى اين غفلت جاهلانه بيان كنيم ، كافى است كه در سكون طبيعى اعضاى مادى خود ، جريان روانى و حركت بسيار ظريف روح و جريانات آن را در نظر بگيريم .\r\nاين موضوع جاى ترديد نيست كه اين حركت و تحول كاملًا در درون ما وجود دارد ، ولى ما اغلب اوقات با ماده و اعضاى ساكن بدن خويش روبه رو هستيم .\r\nنباشيم از آنان كه عمرشان را در پايان زندگى در بيت ذيل خلاصه مىكنند :\r\n\r\nتشنه به كنار جوى چندان خفتم\r\nكز جوى من آب زندگانى بگذشت\r\n\r\nتفسير ابيات\r\nاصل تو همان تخم مرغابى است ، اگر چه تو را يك مرغ خانگى زير بال و پر گرفته و تربيت كند . مادر اصلى تو مرغابى دريايى بوده است در صورتى كه دايهء عاريتى تو خاكى بوده و خشكى پرست . تو خودت مىتوانى با توجه\r\n","description":"","footnote":"","page_name":" 631 ","page_number":635},
  {"content":"\r\nبه تمايل اصيلى كه به دريا دارى ، درك كنى ، كه اين طبيعت براى جان تو از مادر اصلى رسيده است .\r\nاما ميلى كه به خشكى در خود احساس مىكنى ، ميل به دايهء عاريتى است ، دل از آن دايه بر كن كه بد راى و نگون پرچم است .\r\nبيا دايهء عاريتى را در همان خشكى رها كن و مانند مرغابىها رهسپار درياى معنا باش ، آن دايهء عاريتى [ و به اصطلاح مهربانتر از مادر 
  ] تو را از آب خواهد ترسانيد ، اما بيمى به خود راه مده و رو به درياى وجودت رهسپار باش . [ من خلاصهء مطلب را به تو بگويم : 
  ] تو همان مرغابى ذو حياتين هستى كه مىتوانى در آب و خشكى زندگى كنى ، تو آن مرغ خانگى نيستى كه مانند يك كندهء ساكن در خانه محصور شوى . خداى ما خود فرموده است كه « ما فرزندان آدمى را مانند شاهان اكرام كرده‌ايم تا هم به دريا و هم به خشكى وارد شوند و حركت كنند ، حركت شما در دريا همان ورود به درياى مواج جان است ، لذا در خشكى توقف مكن و پيش و پيشتر رو تا گام بان دريا بنهى .\r\nفرشتگان راهى به خشكى ماده ندارند ، همچنين حيوانات ديگر هم به دريا راهى نداشته در محاصرهء خشكى ماده قرار گرفته‌اند . اما تو انسان ، داراى هر دو جنبه هستى ، از جنبهء كالبد مادى بدن مانند حيوان و از نظر دارا بودن به جان ملكوتى مانند فرشتگان مىباشى ، اين دو جنبه باعث شده است كه هم مىتوانى در روى اين زمين خاكى گام بردارى و هم تا عالىترين مقام ملكوتى بپرواز در آيى .\r\nدر بارهء وجود پيامبر بينديشيد ، در ظاهر مانند شما فردى از بشر بود ، ولى با دل روحانىاش كه قدرت گيرندگى وحى را داشت ، بينا و ديده ور عالم اعلا بود .\r\nقالب خاكى او روى زمين ، ولى روح او به گردش در ما فوق چرخ برين مىپردازد .\r\nاين حقيقت را بدانيد كه ما همه مانند مرغابى هستيم كه زبان واقعى ما را دريا مىداند و بس .\r\n","description":"","footnote":"","page_name":" 632 ","page_number":636},
  {"content":"\r\nمردان الهى همان درياهاى بىكران هستند و ما آن مرغابيان كه در فضاى آن درياها پرواز مىكنيم .\r\nتو با سليمان صفتى پاى در دريا گذار ، تا آب دريا مانند حضرت داود عليه السلام براى تو صدها زره بسازد .\r\nآن سليمان كه مىگوييم در همه جا و پيش همه حاضر است ، اما چه بايد كرد ؟ كه پديدهء غفلت سحر باز و چشم بند عجيبى است .\r\nمادامى كه ما در جهل غوطه ور و ديده گان ما خوابناك و خود فضول پيشه هستيم ، با اين كه سليمان پيش ما است ، ما از او ملول و روى گردان خواهيم بود . آن تشنهء بىنوا كه نمىداند صداى رعد نويد ابر پر باران را در فضا مىدهد ، از بانگ آن رعد درد سر احساس كرده ناراحت مىشود ، لذا ديده گان خود را فقط به جوى روان مىدوزد و از ذوق آب باران بىاطلاع و محروم مىماند .\r\nآن بىنواى ساده لوح فقط متوجه اسباب بازى ظاهرى بوده از سبب ساز اصلى محجوب و محروم مىگردد .\r\nآن انسان كه مسبب اصلى را آشكار مىبيند ، دل بر سببهاى جهان نمىبندد ، چنين انسانى در يك صبحگاه ، نجات و رستگارى و موفقيت تمام به دست مىآورد ، در صورتى كه دست حيله گران بشرى در صد سال هم نمىتواند يك دهم آن گنج پر قيمت را به دست بياورند .\r\n","description":"","footnote":"","page_name":" 633 ","page_number":637},
  {"content":"\r\n\r\nحيران شدن حاجيان در كرامات آن شيخ زاهد كه بر روى ريگ گرم صحرا نشسته بود\r\n\r\n( ( 3788 ) ) زاهدى بُد در ميان باديه\r\nدر عبادت غرق چون عباديه\r\n( ( 3789 ) ) حاجيان آن جا رسيدند از بلا\r\nديده شان بر زاهد خشك اوفتاد\r\n( ( 3790 ) ) جان زاهد خشك بود او تر مزاج\r\nاز سموم باديه بودش علاج\r\n( ( 3791 ) ) حاجيان حيران شدند از وحدتش\r\nو آن سلامت در ميان آفتش\r\n( ( 3792 ) ) در نماز اِستاده بُد بر روى ريگ\r\nريگ كز تفّش بجوشد آب ديگ\r\n( ( 3793 ) ) گفتيى سر مست بر سبزه و گل است\r\nيا سواره بر يراق و دل دل است\r\n( ( 3794 ) ) يا كه پايش بر حرير و حلَّه هاست\r\nيا سموم او را بِه از باد صباست\r\nايستاده تازه رو اندر نماز\r\nبا خشوع و با خضوع و با نياز\r\nبا حبيب خويشتن مىگفت راز\r\nمانده بُد استاده در فكر دراز\r\n( ( 3795 ) ) پس بماندند آن جماعت با نياز\r\nتا شود درويش فارغ از نماز\r\n( ( 3796 ) ) چون ز استغراق باز آمد فقير\r\nز ان جماعت زنده‌اى روشن ضمير\r\n( ( 3797 ) ) ديد كابش مىچكيد از دست و رو\r\nجامه اش تر بود از آثار وضو\r\n( ( 3798 ) ) پس بپرسيدش كه آبت از كجاست\r\nدست را برداشت كز سوى سماست\r\n( ( 3799 ) ) گفت هر گاهى كه خواهى مىرسد\r\nيا گهى باشد اجابت گاه رد\r\n( ( 3800 ) ) مشكل ما حل كن اى سلطان دين\r\nتا ببخشد حال تو ما را يقين\r\n( ( 3801 ) ) وانما سرى ز اسرارت به ما\r\nتا ببرّيم از ميان زنّارها\r\n( ( 3802 ) ) چشم را بگشود سوى آسمان\r\nكه اجابت كن دعاى حاجيان\r\n( ( 3803 ) ) رزق جويى را ز بالا خو گرم\r\nتو ز بالا بر گشودستى درم\r\n( ( 3804 ) ) اى نموده تو مكان از لا مكان\r\nفى السماء رزقكم كرده عيان\r\n( ( 3805 ) ) در ميان اين مناجات ابر خوش\r\nزود پيدا شد چو پيل آب كش\r\n( ( 3806 ) ) همچو آب از مشك باريدن گرفت\r\nدر گو و در غارها مسكن گرفت\r\n\r\n","description":"","footnote":"","page_name":" 634 ","page_number":638},
  {"content":"\r\n\r\n\r\n\r\n( ( 3807 ) ) ابر مىباريد چون مشك اشكها\r\nحاجبان جمله گشاده مشكها\r\nيك عجايب در بيابان رو نمود\r\nابر چون مشكى دهان را بر گشود\r\n( ( 3808 ) ) يك جماعت ز آن عجايب كارها\r\nمىبريدند از ميان زنّارها\r\n( ( 3809 ) ) قوم ديگر را يقين در ازدياد\r\nزين عجب و اللَّه اعلم بالرشاد\r\n( ( 3810 ) ) قوم ديگر ناپذيرا ترش و خام\r\nناقصان سرمدى تم الكلام\r\n\r\nآيه\r\n« وَفِي اَلسَّماءِ رِزْقُكُمْ وَما تُوعَدُونَ . فَوَ رَبِّ اَلسَّماءِ وَاَلأَرْضِ إِنَّه لَحَقٌّ مِثْلَ ما أَنَّكُمْ تَنْطِقُونَ . » 51 : 22 - 23 ( 1 )  ( روزى شما و آن چه كه به شما وعده داده مىشود در آسمان است . سوگند به خداى آسمان و زمين ، اين امر البته حق است چنان كه نطق و گفتگوى شما حق است . )\r\nتفسير ابيات\r\nمرد پارسايى در ميان بيابان مانند عباد غرق در عبادت بود ، حجاجى كه رو به كعبه مىرفتند ، به آن بيابان رسيدند ، چشمشان به آن زاهد افتاد كه در جاى خود خشك ايستاده ولى داراى مزاج تر و تازه بود ، گويى بادهاى سموم آن بيابان دواى مزاج او است حجاج از تنهايى او در آن بيابان و مصون ماندن سلامتى او از آفات ، غرق در حيرت گشتند .\r\nآن مرد زاهد در روى ريگهاى بيابان به نماز ايستاده بود ، آن ريگها چنان گرم و داغ بود كه مىتوانست آب ديگ را بجوشاند .\r\nبا اين حال مرد زاهد چنان خوش و خرم و در حال وجد بود كه گويى در يك سبزه زار و گلستان خرم سر مست شده يا از شدت فرح گويى سوار بر براق و دلدل گشته است . با اين كه پاهاى او روى ريگهاى سوزان بيابان قرار داشت ، مانند اين بود كه پاى روى حرير و حله هاى لطيف نهاده است سموم جان گداز باديهء سوزان براى او بهتر از باد صبا مىنمود . با روى تر و تازه و با خشوع و خضوع و نياز به نماز ايستاده\r\n","description":"","footnote":" ( 1 ) سوره ذاريات ، آيات 22 و 23 . . ","page_name":" 635 ","page_number":639},
  {"content":"\r\nبود . با محبوب ابدى خود مشغول راز گفتن بود ، به همان ترتيب كه گفتيم مدتى با انديشهء دراز در حال نماز ايستاده بود ، جمعيت حجاج از روى احتياج به شناسايى وضع مرد پارسا مدتى در آن جا ايستادند ، تا آن مرد از نماز فارغ شود . وقتى كه مرد الهى از استغراق در عالم ملكوت برگشت ، از جمعيت حاجيان يك مرد زنده دل و روشن ضمير مشاهده كرد كه از دست و روى مرد الهى قطرات آب مىچكد و جامه اش از آثار وضو تو راست . آن مرد از پارسا پرسيد ، اين وضع غريب [ چكيدن قطرات آب از دست و صورت و تر شدن جامه تو در اين بيابان بىآب 
  ] از كجا است ؟ مرد پارسا با دست اشاره به آسمان كرد و گفت ، از آن جا است .\r\nآن مرد از پارسا پرسيد كه اين حالت را هر وقت كه بخواهى مىتوانى به دست بياورى يا گاهى اين حال اجابت مىشود و گاهى مردود ؟ اى سلطان دين مشكل را حل كن ، تا حال تو براى ما هم يقين بياورد ، برخى از اسرار را به ما هم نمودار بساز ، تا زنار شك و ترديد را از سينهء خود باز كنيم . مرد پارسا چشم به افق آسمان دوخت و در حال نيايش چنين گفت ، پروردگارا حاجت اين حجاج را بر آور ، من عادت كرده‌ام كه روزى خود را از عالم بالا بجويم ، تو هم اى خداى بزرگ عنايتم فرموده درى از بالا برويم گشوده‌اى . اى خداوندى كه مكان را از لا مكان آشكار ساخته‌اى .\r\nمرد الهى در اين مناجات بود كه ابرى مانند پيل آب كش در فضا پيدا شد مانند آب كه از مشگ بريزد باريدن گرفت و گودالها و مغازه ها پر از آب شد . ابر مانند مشگ مىباريد ، حجاج مشگها را باز كرده از آب پر مىكردند از اين پديدهء شگفت انگيز جماعتى زنارها از ميان بريدند ، گروه ديگر به يقينشان افزوده گشت ، خدا به راه رشد و رستگارى داناتر از همه است . گروه ديگر كه ناقصان سرمدى هستند ، گشوده شدن اسرار به يقين آنها نمىفزايد ، لذا نارس و ترش براى ابد درمانده مىشوند .\r\nپايان قسمت سوم - دفتر دوم\r\n\r\n","description":"","footnote":"","page_name":" 636 ","page_number":640}
  ]