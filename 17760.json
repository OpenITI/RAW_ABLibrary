[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nغذا درمانى\r\nروش هاى پيشگيرى و كنترل\r\nبيمارى ها با مواد غذايى\r\n1\r\nحسين ميرحيدر\r\nپيشرفته ترين تحقيقات درباب پيشگيرى از\r\nبيمارى ها با استفاده از مواد طبيعى و\r\nگياهان شفابخش\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nچاپ اول تا سوم : 5000 نسخه\r\nميرحيدر ، حسين ، 1298 -\r\nغذا درمانى : روش هاى پيشگيرى و كنترل بيمارى ها با مواد غذايى / حسين ميرحيدر . - تهران : دفتر نشر فرهنگ اسلامى . 1380 .\r\n4 ج .\r\n( دوره ) isbn : 964 - 430 - 983 - 9\r\n( ج . 1 ) isbn : 964 - 430 - 978 - 2\r\nفهرستنويسى براساس اطلاعات فيپا .\r\n1 . رژيم غذايى درمانى . 2 . بيماريها - - پيشگيرى . 3 . مواد غذايى . الف . دفتر نشر فرهنگ اسلامى . ب . عنوان . ج . عنوان : روش هاى پيشگيرى و كنترل بيمارى ها با مواد غذايى .\r\n42 غ 85 م / 216 rm\r\nكتابخانه ملى ايران\r\n854 / 615\r\n26819 - 80 م\r\nدفتر نشر فرهنگ اسلامى\r\nدفتر مركزى : پاسداران ، خيابان شهيد ناطق نورى ، بوستان كتاب ، تلفن : 22856124\r\nعنوان : غذا درمانى / جلد اول\r\nروش هاى پيشگيرى و كنترل بيمارى با مواد غذايى\r\nتأليف : حسين ميرحيدر\r\nچاپ چهارم : 1386\r\nاين كتاب در 1000 نسخه در چاپخانهء دفتر نشر فرهنگ اسلامى ليتوگرافى ، چاپ وصحافى شد .\r\nهمهء حق چاپ محفوظ است .\r\nشابك : 2 - 978 - 430 - 964\r\nشابك دوره : 9 - 983 - 430 - 964\r\nفروشگاهها ومراكز پخش :\r\nفروشگاه فردوسى : ميدان امام خمينى ، خيابان فردوسى ، نبش كوچه هنر ، تلفن : 33112100 - 33114288\r\nفروشگاه شمارهء يك : ميدان انقلاب ، بازارچه كتاب . تلفن : 66469685\r\nفروشگاه شمارهء دو : ميدان انقلاب ، خيابان 16 آذر . تلفن : 66418935\r\nفروشگاه شمارهء سه : تجريش . تلفن : 22713351 فروشگاه شمارهء چهار : پاسداران . تلفن : 22855164\r\nفروشگاه شمارهء پنج : ميدان ارك ، جنب مسجد ارك ، تلفن : 33927412\r\nفروشگاه قم : خيابان ارم تلفن : 7738150\r\nفروشگاه مشهد ، چهار راه شهداء : پشت باغ نادرى ، كوچه شهيد خوراكيان ، مجتمع گنجينه كتاب ، تلفن : 2 - 2214831\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nجلد اول\r\n\r\nفهرست مطالب\r\nغذادرمانى\r\nبخش اول :\r\nچرا مىتوان با استفاده از غذاهاى مناسب از بيمارىها جلوگيرى كرد 7\r\nاز عصر ابو على سينا ، رازى و حكماى يونان تا دوران پزشكى جديد 19\r\nبخش دوم :\r\nاطلاعات خود را در ارتباط با مصرف انواع خوراكىها بيازمائيد 29\r\nبخش سوم :\r\nسرماخوردگى و روش‌هاى كنترل آن با رژيم‌هاى غذايى 59\r\nنقش ميوه‌ها و سبزىها 62\r\nنقش سير 64\r\nمايعات گرم 66\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nنقش نخود سبز 67\r\nليموترش 67\r\nسوپ جوجه 68\r\nروش تهيه سوپ جوجه 75\r\nمراقبت‌هاى سادهء ديگر 80\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nغذادرمانى\r\n\r\nبخش اول : چرا مىتوان با استفاده از غذاهاى مناسب از بيمارىها جلوگيرى كرد\r\n\r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\nامروزه مردم جهان ، مصرف داروهاى شيميايى را كه به شكل انواع كپسول ، قرص و عصاره‌هاى دارويى در بسته‌بندىهاى بسيار زيبا و جالب عرضه مىشود ، مؤثرترين روش براى بازگشت سلامتى و شفاى انواع بيمارىها مىدانند ، ولى در حال حاضر عدهء زيادى از دانشمندان جهان كه تعداد آنها نيز روز به روز در حال افزايش است تلاش مىكنند تا با استفاده از گنجينهء منابع طبيعى وسيع كرهء زمين كه به‌صورت گياهان و جانوران به‌طور رايگان در اختيار انسان قرار گرفته است ، با انجام تحقيقات علمى در مراكز تحقيقاتى مجهز بين المللى ، مواد شفابخش به دست آوردند . تعجب نكنيد ، اين مواد ارزشمند شفابخش در همان نعمت‌هاى خدادادى وجود دارد كه هر روز چند بار به‌عنوان غذا براى رفع گرسنگى و تهيهء انرژى براى كار و فعاليت مصرف مىشود و حيات انسان مديون آنهاست .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nاين دانش جديد كه در حال حاضر يكى از مهمترين رشته‌هاى علمى به‌شمار مىرود ، غذا درمانى يا غذادارويى « 1 » ناميده مىشود .\r\nآيا جالب نيست كه سير ، اين گياه خوراكى ساده ، قادر است سلول‌هاى سرطانى را منهدم سازد . و با ويروس‌ها مبارزه كند و آيا تعجب‌آور نيست كه وجود مواد ارزشمندى در اسفناج مىتوانند ويروس‌هايى را در بدن فلج كنند و دربند بكشند كه ممكن است منشأ ايجاد سرطان مربوط به گردن شوند ؟ و يا وجود يك مادهء ناشناخته در مارچوبه و آووكادو در لوله‌هاى آزمايشگاهى موجب متوقف شدن تكثير ويروس‌هايى شده است كه مىتوانند منشأ ايجاد مهلك‌ترين بيمارى عفونى زمان يعنى ايدز « 2 » شوند ؛ و يا اينكه كلم داراى مواد شيميايى ارزشمندى است كه بدن انسان را در برابر آثار مسموميت‌هاى ناشى از آلودگىهاى شديد محيط محفوظ مىدارد ؛ و يا موادى ارزشمند در تعدادى از گياهان خوراكى وجود دارد كه چون فرشتهء رحمت در بدن ما فعّال بوده ، از لخته شدن خون در داخل رگ‌ها جلوگيرى مىكند ؛ و يا مواد شفابخشى به نام فايبر ( نظير سبوس گندم و الياف ساير گياهان ) پس از هضم مواد غذايى از آنها آزاد شده و به كبد كمك\r\n\r\n\r\n","description":"","footnote":"\r\n( 1 ) .  Food Pharmacy \r\n( 2 ) .  AIDS \r\n","page_name":" 10 ","page_number":10},
  {"content":"\r\n\r\nمىرسانند تا با توانايى بيشترى كلسترول « 1 » مضرّ و مواد مضرّ را دفع كند ؛ و سرانجام مواد شيميايى ارزشمندى در گياهان وجود دارد كه پس از خوردن ، داخل مغز شده و در انتقال پيام‌ها بين نورون‌ها يا رشته‌هاى اعصاب تأثير گذارده و از اين طريق در وضع روحى و روانى و در حافظه و هوشيارى و به‌طور خلاصه در همهء حالاتى كه نشانهء سلامتى انسان است اثر مىگذارند .\r\nاشتباه نشود ، غذا خوردن ، صرفا يك اتفاق پيش‌پاافتاده نيست كه تنها موجب استمرار حيات مىشود . از قرن‌ها پيش ، تغذيه به منزلهء دانش بسيار مهمى در جهان مطرح بوده است و دانشمندان براى پى بردن به اسرار آثار تغذيه در بدن ، مطالعات و تحقيقات وسيعى انجام داده‌اند و عامهء محققان به رژيم غذايى به مثابه مؤثرترين عامل در سلامتى انسان ، توجه خاصى داشته‌اند . امروزه مسلم شده است كه روش صحيح ، متعادل و مناسب تغذيه در سلامتى و طول عمر انسان آثار قطعى دارد و با پيشگيرى از بيمارىها ، انسان را از مصرف داروهاى شيميايى كه اغلب عوارض جانبى به دنبال دارند بىنياز مىسازد .\r\nتحقيقات جديد علمى نشان داده است كه مواد\r\n\r\n\r\n","description":"","footnote":"\r\n( 1 ) .  LDL \r\n","page_name":" 11 ","page_number":11},
  {"content":"\r\n\r\nغذايى ، سلامت و قدرت و توانايى بدن انسان را تأمين مىكنند و موجب مىشوند كه سيستم دفاع طبيعى بدن ما با قدرت و نيرومندى ، با ناراحتىها مبارزه كند . و برعكس عدم تعادل در خوردن غذا ، پرخورى و يا داشتن رژيم‌هاى غذايى نامناسب ، موجب بروز بيمارى و ناتوانى در بدن انسان مىشود .\r\nخوراك و تغذيهء صحيح مىتواند موجب سرعت بخشيدن به فعاليت‌هاى مغزى و بالا بردن نشاط و شادى ما شود . تقويت و تأمين انرژى باعث مىشود كه سريع‌تر فكر كنيم و كارهايمان را منظم‌تر و بهتر انجام دهيم . تغذيهء سالم مسلما مىتواند مانند داروهاى آرام‌بخش ، البته بدون ايجاد عوارض سوء آنها ، موجب ايجاد آرامش براى انسان شود و برعكس ، تغذيهء ناسالم و نامتعادل قطعا موجب ايجاد اختلال در تمركز مىشود و ناراحتىهايى مانند سرگيجه ايجاد مىكند .\r\nتغذيهء ناسالم و نامتعادل مىتواند به حمله‌هاى خاموش ، بىسروصدا و تدريجى آرتروز - كه موجب فرسايش مفاصل و كند كردن جريان خون در شريان‌ها مىشود - كمك كند ، ولى برعكس غذاى متعادل و مناسب مىتواند حتى آسيب‌هاى وارد به مفاصل را ترميم نمايد .\r\nمصرف غذاها و خوراكىهاى نامناسب ، ممكن\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nاست در تغيير وضع شيميايى مغز اثر گذاشته ، در سنين جوانى بدن ما را قربانى آثار كشندهء بيمارىهايى نظير ام . اس « 1 » و يا در پيرى دچار رعشه و بيمارى پاركينسون « 2 » نمايد . تغذيهء نامناسب ممكن است عامل افزايش فعاليت‌هاى مضر ناخواسته در داخل سلول‌هاى بدن شده ، سال‌ها بعد به رشد سرطانى سلول‌ها بينجامد .\r\nغذاهاى مناسب و خوب برعكس مىتوانند مواد مفيدى را در بدن رها سازند كه عوامل شيميايى سرطان‌زا را منهدم كنند و حتى در مواردى كه رشد غير عادى سلول‌ها در قسمتى از بدن به نشانهء سرطانى شدن آغاز شده باشد ، موجب توقف رشد و روند سلول‌ها به سوى سرطانى شدن و همچنين كوچك شدن تومورها شود .\r\nبه‌طور خلاصه ، يك رژيم غذايى مناسب مىتواند :\r\n1 . مانع كدر شدن عدسى چشم و ايجاد بيمارى كاتاراكت در سنين سالخوردگى شود .\r\n2 . مىتواند مجارى تنفسى را پاك و باز نگه‌داشته ، موجب راحتى تنفس شود .\r\n3 . مىتواند موجب تقويت و جوان نگه داشتن تارهاى مويين موجود در لوله‌هاى برونش و ريه شده ، از تنگى نفس و برونشيت‌هاى مزمن\r\n\r\n\r\n","description":"","footnote":"\r\n( 1 ) .  Multiple Sclerosis \r\n( 2 ) .  Parkinson's disease \r\n","page_name":" 13 ","page_number":13},
  {"content":"\r\n\r\nجلوگيرى نمايد .\r\n4 . مواد غذايى نامناسب ممكن است موجب تشديد عوارض روماتيسم و دردهاى مفاصل شود و يا برعكس در صورت انتخاب غذاهاى مناسب باعث تسكين درد و رفع ورم مفاصل شود .\r\n5 . خوراكىهاى نامناسب و نامتعادل مىتوانند موجب تحريك و تشديد سردرد و بيمارى آسم شوند و انتخاب غذاهاى مناسب و صحيح از بروز اين ناراحتىها پيشگيرى و يا در كاهش شدت آنها كمك مىنمايد .\r\n6 . غذاى مناسب ممكن است موجب رفع سرخى و خارش و التهاب و دردهاى بيمارى جلدى پزوريازيس « 1 » شود .\r\n7 . غذاى مناسب مىتواند موجب تحريك بدن براى ساختن مواد مفيد طبيعى و مادهء اينترفرون « 2 » براى رفع عفونت‌ها شود .\r\n8 . مواد خوراكى مناسب ممكن است مانند آنتىبيوتيك‌هاى قوى با قدرت به باكترىها و ويروس‌ها حمله كند بدون اينكه عوارض جانبى آنتىبيوتيك‌هاى شيميايى مصنوعى را داشته باشد .\r\n9 . خوراكىهاى مناسب مىتواند موجب رفع اسهال نوزادان و كودكان و رفع يبوست بزرگسالان شوند .\r\n\r\n\r\n","description":"","footnote":"\r\n( 1 ) .  Psoriasis \r\n( 2 ) .  Interferon \r\n","page_name":" 14 ","page_number":14},
  {"content":"\r\n\r\n10 . رژيم غذايى مناسب مىتواند در رفع سرماخوردگى و نزله و تب يونجه كمك كند .\r\nدر مورد بيمارىهاى قلبى ، رژيم غذايى مناسب بهترين تأثير را دارد . غذاهاى نامناسب ممكن است موجب فرآيند نامناسب و ويران‌كننده‌اى شوند كه در نتيجهء آن رگ‌هاى خونى تصلب يافته و سفت و باريك شوند و لختهء خونى تشكيل دهند و زمينه را براى حمله‌هاى قلبى و احيانا مرگ بيمار فراهم سازند و برعكس ، رژيم غذايى مناسب مىتواند مواد شيميايى مفيدى در جريان خون وارد سازد كه با دشمنان رگ‌هاى خونى مبارزه كنند و رسوبات تصلب‌زايى را كه در ديوارهء داخلى رگ‌ها ايجاد شده و موجب تنگ و سخت شدن آن مىگردد ، حل نمايند و مجارى رگ‌ها را باز كرده ، كلسترول مضرّ ( يعنى  ( LDL  را كاهش دهند .\r\nخوراكىها و رژيم غذايى مناسب مىتواند موجب تحريك ترشح انسولين و كنترل قند خون شوند . همچنين تغذيهء مناسب مىتواند موجب تأمين هورمون‌هاى لازم براى انعطاف‌پذيرى و استراحت ديوارهء رگ‌هاى خونى و كاهش فشار خون شوند . مواد غذايى مناسب داراى انواع ويتامين‌هاى  B  ، مىتوانند در پيشگيرى از حمله‌هاى قلبى كمك كنند و بالاخره رژيم غذايى\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nمناسب و متعادل از فرسايش سريع بدن و مآلا از پيرى زودرس جلوگيرى مىنمايد و بهتر است كه براى غذا تعريف جديدى به اين شكل ارائه شود :\r\n« غذاى مناسب ، داروى قوى و مؤثرى است ، دارويى كه ممكن است براى پيشگيرى و مبارزه با انواع بيمارىها و رفع افسردگى و ايجاد نشاط و شادمانى و انرژى فيزيكى و هوشيارى از آن استفاده شود . و به بيان روشن‌تر ، دارويى است كه پيام‌آور سلامت انسان‌ها در قرن بيست و يكم خواهد بود » .\r\nالبته بايد تأكيد شود كه منظور از رژيم غذايى فقط توصيه‌هايى براى خوردن انواع غذاها نيست بلكه در مواردى ممكن است توصيه‌هايى براى نخوردن انواعى از خوراكىها باشد و براى مدتى امساك و يا خوردن فقط ميوه و آب و سبزىها براى رفع ناراحتى خاصى توصيه شود . در اين قسمت ، قبل از ادامهء كلام ، لازم است مطالب مختصرى دربارهء فلسفهء بنيادى حالت سلامتى و بيمارى كه در حال حاضر در محافل دانشمندان مورد توجه است ، بيان شود .\r\nسلامتى به تعبيرى جلوه‌اى است از تعادل ، يعنى انعكاسى است از تعادل در جوانب مختلف زندگى ، تعادل در خوردن ، تعادل در كار كردن ، تعادل در حرف زدن ، تعادل در بيدار\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nو خواب بودن و . . . . و اگر در هريك از جوانب زندگى اختلال و عدم تعادلى رخ دهد تا حدودى و به درجاتى در ساير جنبه‌ها اثر مىگذارد .\r\nوقتى به علت زياده‌روى در خوردن غذا و به‌ويژه غذاى نامناسب ( خيلى چرب يا خيلى شور و . . . ) عدم تعادل در بدن ايجاد شود ، در سلامت جسم و روح و فكر اثر مىگذارد . چينىها براى بيان اين فلسفه به دو اصل يين « 1 » و يانگ « 2 » معتقدند . آنها يين را به انرژى منفى و يانگ را به انرژى مثبت تفسير مىكنند . مثلا سرماخوردگى ، يين و گرم كردن بدن از داخل و خارج ، يانگ است ؛ پرخورى و ابتلاى معدهء ناشى از آن ، يين ، و امساك و پرهيز كه موجب ايجاد تعادل مىشود يانگ است ؛ خستگى در اثر كار زياد غير متعادل ، يين ، و استراحت براى خستگى ، يانگ است . همچنين اضطراب و دلشوره و نگرانى را يين و شادى و خنده و آرامش فكر را به يانگ تفسير مىنمايند .\r\nبا اين توضيح ، آنها معتقدند كه براى تأمين سلامتى بايد به وجود و نوع اختلال و عدم تعادل ، يعنى علت اصلى بيمارى پى برد و براى اعادهء سلامتى بايد به اين دو نكتهء مهم و اصلى توجه كرد :\r\n1 . تشخيص و يافتن علت اصلى اختلال و\r\n\r\n\r\n","description":"","footnote":"\r\n( 1 ) .  Yin \r\n( 2 ) .  Yang \r\n","page_name":" 17 ","page_number":17},
  {"content":"\r\n\r\nاساس بيمارى .\r\n2 . تصميم بيمار براى انتخاب عاقلانه‌ترين راه براى مقابله با اختلال و در نتيجه درمان بيمارى و عزم وى براى استقبال از هر روش منطقى و كم‌ضررترى كه ممكن است به شفاى او كمك كند .\r\nيعنى اگر اختلال به‌نوعى است كه با اجتناب از خوردن برخى خوراكىها رفع مىشود ، مبادرت به پرهيز كند ؛ و اگر لازم است كه براى مدتى كه پزشك تشخيص مىدهد ، نوعى امساك شفابخش داشته باشد ، آن را اجرا نمايد ؛ و اگر رژيم غذايى مناسبى به او توصيه مىشود كه احيانا براى او مطلوب و مطبوع نيست ، ناچار براى به دست آوردن سلامتى براى مدت لازم آن را انجام دهد . و بالاخره اگر نوع اختلال ، بيمارى حادى باشد كه تنها راه - در فرصت كوتاهى كه روند بيمارى اجازه مىدهد - استفاده از داروهاى قوى شيميايى و يا جرّاحى باشد ، بىدرنگ به نظر پزشك حاذق عمل نمايد .\r\nاز روش‌هاى مرسوم درمان‌هاى طبيعى ، اين است كه پزشك جز در موارد خيلى حادّ ، از تجويز داروهاى بسيار قوى شيميايى خوددارى مىكند و در روزهاى اوليه ، با انواع پرهيزها و توصيهء رژيم غذايى ساده ، مناسب و ملايم ، اعضاى اصلى بدن بيمار نظير قلب و كليه و كبد و معده و ساير اعضاى كليدى را در استراحت قرار مىدهد . به موازات آن\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nبا تجويز گياهان ملايم مناسب براى تصفيهء خون ، دفع سموم ، رفع انسداد عروق ، تسهيل دفع مواد و در عين حال با توصيه به استراحت و آرامش روحى و فكرى كوشش مىكند كه به سيستم دفاع طبيعى بدن كمك كند ، زيرا در اين دورهء اوليهء بيمارى ، تجويز داروهاى بسيار قوى كه مانع سير طبيعى كار سيستم دفاع طبيعى بدن شود ، نوعى دخالت و ايجاد اختلال در اين سيستم است كه مؤثرترين سلاح براى اعادهء تعادل و سلامتى است .\r\n\r\nاز عصر ابو على سينا ، رازى و حكماى يونان تا دوران پزشكى جديد\r\nتا اواسط قرن بيستم ، پزشكان پيرو مكتب پزشكى رسمى كاربرد داروهاى شيميايى و تركيبات فلزى ، بر خلاف حكماى پزشكى دوران كهن ، عقيده‌اى به تأثير قاطع رژيم‌هاى متعادل و مناسب غذايى در پيشگيرى و درمان بيمارىها نداشتند ، زيرا معتقد بودند كه اين نظريه فاقد مبناى علمى است ولى طى نيم قرن اخير گروه بزرگى از دانشمندان و محققان پزشكى به‌طور روزافزونى به اين باور روى آورده‌اند كه نظر قدما در مورد تأثير غذا و رژيم غذايى مناسب و متعادل صحيح بوده و اين نظريه راه درمان و ترياق تعداد زيادى از اختلالات و بيمارىهاست . ازاين‌رو ، پژوهش‌هاى مراكز علمى و تحقيقاتى جهان در مورد طبيعت‌درمانى و\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nغذادرمانى هر روز با استقبال بيشترى روبه‌رو مىشود .\r\nدر تاريخ زندگى ابو على سينا آمده است كه ، زمانى ، امير بخارا به بيمارى ظاهرا صعب العلاجى مبتلا شده بود و حكماى دربار ، از درمان آن اظهار عجز كرده بودند . به تحقيق دريافتند كه گره اين مشكل تنها ممكن است به دست بو على گشوده شود . ازاين‌رو ، گروهى از بزرگان دربار با پيام امير بخارا نزد ابو على سينا رفتند كه البته شيخ الرئيس از قبول دعوت و آمدن به دربار سرباززد و آنان ناچار شدند كه امير بخارا را نزد وى به قلعهء روستايى بىآلايشى كه محل كارش بود بياورند .\r\nدستور معجزه‌آساى ابو على سينا براى شفاى امير بخارا فقط يك رژيم غذايى ساده و خوراك متعادلى بود كه با تعجب همگان ، پس از مدت كوتاهى موجب بازگشت سلامتى امير شد .\r\nچرا توجه روزافزون محافل پزشكى جهان امروز به جوانب مؤثر و مفيد غذادرمانى معطوف شده است ؟ چه شده است كه مراكز تحقيقاتى معروف پزشكى ، مانند مركز تحقيقاتى پزشكى دانشگاه هاروارد و دانشگاه جان هاپكينز و ساير مراكز تحقيقاتى جهان هرساله مبالغ هنگفتى صرف تحقيقات خواص خوراكىها در درمان بيمارىها مىنمايند و براى مثال چندى پيش در گزارش\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nتحقيقات خود با افتخار اعلام كردند كه براى مثال كلم بروكلى مملو از مواد ضد سرطان است و مصرف مقدار لازم هويج در رژيم غذايى ممكن است از حمله‌هاى قلبى و مغزى پيشگيرى كند ؟\r\nدليل آن اين است كه براى اولين‌بار در تاريخ پزشكى رسمى مدرن ، دانشمندان به اين راز علمى پىبرده‌اند كه آنچه ما مىخوريم ، تأثير بنيادين و تعيين‌كننده‌اى در ساختمان سلول‌هاى بدن - كه اسرار سلامتى و بيمارى در آنها نهفته است - دارد .\r\nدر سطح سلول‌ها ، جنگ و مبارزه با عوامل بيمارىزا به‌طور مداوم جريان دارد و در اين مبارزه ممكن است بدن فاتح يا مغلوب شود . اگر فاتح شود ، نشانهء آن سلامتى است و در صورت شكست ، نتيجه بيمارى و حتى مرگ است . در اين قسمت است كه مايعات سلولى و ژنتيك و ساختمان بنيادين بدن جاى دارد . در اين قسمت از بدن است كه سرنوشت حيات ، به وجود يا عدم يك آنزيم و يا يك اسيد چرب و يا يك اسيد آمينه كه حاصل سوخت و ساز يك مولكول غذاست بستگى دارد . و در حقيقت در اينجاست كه زندگى آغاز مىشود و خاتمه مىيابد .\r\nاگر انسان بداند كه چه اتفاقاتى در سلول‌هاى بدن رخ مىدهد ، علت تغييرات در وضعيت سلامتى خود را درخواهد يافت . بدن انسان از\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nحدود 60 ترليون سلول تشكيل شده است . هر سلول يك مخلوق مستقل ذره‌بينى با ساختمان بسيار پيچيده‌اى چون يك دنياى كوچك است كه در هر دقيقه از حيات انسان ، بيليون‌ها عكس‌العمل شيميايى را تجربه مىكند .\r\nچه چيزى و چه عاملى اين تغييرات شيميايى را به سلول ديكته مىكند ؟\r\nتنها منبعى كه انرژى لازم را براى اين عكس‌العمل‌هاى شيميايى سلول تأمين مىكند ، مواد غذايى است . با اين توضيحات آيا مىتوان در مورد اثر قطعى غذا در سلامتى و بيمارى بدن ترديد داشت و نسبت به آن بىاعتنا بود ؟\r\nبدون شك در گذشته پزشكان از انواع غذاها به مثابه نسخه‌اى براى درمان بيمارىها استفاده مىكرده‌اند . در يكى از مجلات پزشكى ، دكتر جان پاتر « 1 » ، از استادان دانشگاه ايالتى مينه‌سوتا ، تعدادى از انواع غذاهايى را كه حكماى كهن براى بيماران خود تجويز مىكرده‌اند شرح داده است . در مصر قديم ، طبيب معروف پلينى « 2 » ، كلم را داروى 87 نوع بيمارى و پياز را درمانگر 28 بيمارى مىدانسته است و از سير به منزلهء يك گياه مقدس شفابخش نام برده است . گياهان خانوادهء كروسيفر ، نظير كلم برگ و كلم بروكلى در درجهء اول براى مصارف\r\n\r\n\r\n","description":"","footnote":"\r\n( 1 ) .  John Potter \r\n( 2 ) .  Pliny \r\n","page_name":" 22 ","page_number":22},
  {"content":"\r\n\r\nپزشكى كاشته مىشده‌اند و به عنوان داروى سردرد ، سنگينى گوش ، اسهال ، نقرس و اختلالات معده و كاهش وزن ، كه طبق روش خاصى تهيه مىشده ، به كار مىرفته‌اند . رومىهاى قديم معتقد بودند كه عدس داروى بسيارى از انواع اسهال است و موجب ايجاد تعادل روانى مىشود . كشمش و انگور براى رفع انواع ناراحتىها به كار مىرفته و با انواع داروهاى خوراكى مخلوط مىشده و در تهيهء مايع تنقيه ، بخورهاى تنفسى و پمادهاى جلدى به كار مىرفته‌اند .\r\nتا اوايل دوران انقلاب صنعتى و تمدن جديد ، مردم دنيا براى تهيهء داروهاى گياهى به جنگل‌ها و مزارع مىرفتند و شايد حدود 75 درصد جمعيت جهان هنوز هم اين وابستگى را حفظ كرده‌اند . دكتر دوك ، كارشناس گياه‌شناسى وزارت كشاورزى امريكا ، مىگويد اگر بپذيريم كه مواد غذايى در درمان بيمارىها مؤثرند ، طبعا گياهان كه تشكيل‌دهندهء غذاها هستند نيز اهميت مىيابند . او اضافه مىكند كه دانشمندان به‌تازگى با تحقيقات علمى ، از گياهان داروهاى مهمى به‌دست آورده‌اند و لا اقل 25 درصد داروهاى شيميايى مصنوعى گران‌قيمت جديد ، منشأ گياهى دارند . نظير داروى بسيار مؤثر و گران‌قيمت ضد سرطان تاكسول « 1 » كه از\r\n\r\n\r\n","description":"","footnote":"\r\n( 1 ) .  Taxol \r\n","page_name":" 23 ","page_number":23},
  {"content":"\r\n\r\nدرختى به نام تاكسوس برويفوليا « 1 » در آمريكا به‌دست مىآيد . در جنگل‌هاى شمال ايران واريتهء ديگرى از اين درخت به نام تى . باكاتا « 2 » وجود دارد كه آن‌هم بسيار ارزنده است و به جهت نقشى كه در تهيهء تاكسول دارد بايد قطع آن ممنوع اعلام شود .\r\nدانش و معلومات حكماى كهن دنيا تنها از طريق تجربه ، طى صدها سال از نسلى به نسل ديگر به ارث رسيده است . آنها تكنولوژى جديد شيمى و بيولوژى را در اختيار نداشتند . بنابراين دربارهء جرم‌هايى كه نمىتوانستند با چشم غير مسلح ببينند و يا از اينكه چطور هورمون‌ها و كلسترول و مواد ضد لخته شدن خون و غيره در بدن تأثير مىگذارند چيزى نمىدانستند . ولى امروز دانشمندان ، با ابزار دقيق و تكنولوژى پيشرفته مىتوانند كوچكترين ذرات و تركيبات مفيد و مضرّ موجود در گياهان را جدا كرده ، آزمايش كنند و درنتيجه ، خواص گياهان خوراكى را دقيقا بررسى نمايند .\r\nموضوع ديگرى كه مورد مطالعهء دانشمندان قرار دارد ، بررسى و تحقيق در مورد روش تغذيهء مردم در مناطق گوناگون جهان است ؛ به‌ويژه مطالعه در مورد مناطقى كه در آن بيمارىهاى مختلف خيلى كم و بندرت شايع شده است .\r\n\r\n\r\n","description":"","footnote":"\r\n( 1 ) .  Taxus brevifolia \r\n( 2 ) .  T . baccata \r\n","page_name":" 24 ","page_number":24},
  {"content":"\r\n\r\nبراى مثال ، دليل اينكه چرا و چگونه بيشتر مردم ساكن منطقهء مديترانه و ژاپنىها با مصرف انواع غذاهاى مخصوص گياهى ، كمتر به انواعى از بيمارىها مبتلا مىشوند . در تحقيقات موردى و منطقه‌اى كه در مناطق گوناگون جهان به عمل مىآيد ، بررسى مىشود كه چرا گروه خاصى از مردم يك منطقه كمتر به انواعى از بيمارىها مبتلا مىشوند . يا گروه خاص مشابهى در منطقهء ديگرى از جهان خيلى بيشتر به آن بيمارىها مبتلا مىشوند تا از نظر نوع تغذيه مشخص شود كه چه انواعى از غذاها در كاهش ابتلاى به بيمارى آنها دخالت داشته است .\r\nبا نوع ديگرى از تحقيقات ، تأثير مواد غذايى بر بدن را بررسى مىكند . در اين نوع پژوهش‌ها ، براى مثال گروهى از مردم را كه مبتلا به بيمارىهاى خاصى نظير بيمارىهاى قلبى و يا تومورهاى بدخيم پيش‌سرطانى هستند انتخاب كرده ، آنها را داوطلبانه تحت رژيم خاصى غذايى قرار مىدهند و تغييرات بالينى آنها را تحت نظر مىگيرند . به اين ترتيب انواع غذاها و رژيم‌هاى غذايى را از نظر قدرت تأثير در بهبود بيمارى طى 2 تا 3 سال مطالعه مىنمايند . اين روش‌هاى تحقيق البته خيلى مشكل است و بندرت انجام مىگيرد ولى نتايج به‌دست آمده از آنها بسيار ثمربخش است . از جمله نتايج\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nاين تحقيقات اينكه ثابت شده است غذاها عينا عكس‌العمل دارويى مؤثرى بر بيمارىها دارند ؛ انواعى از غذاها شبيه داروهاى ضد انعقاد خون عمل مىكنند ؛ برخى آثار ضد افسردگى دارند ؛ بعضى از غذاها براى بهبود و ترميم انواعى از زخم معده و اثنى عشر بسيار مؤثرند يا آثار تسكين درد دارند ؛ يا آرام‌بخش هستند ؛ برخى از غذاها و خوراكىها در كاهش كلسترول مؤثرند و تعدادى از غذاها با عوامل سرطان‌زا مبارزه مىكنند ؛ تعدادى آثار هورمونى مفيد دارند ؛ بعضى از خوراكىها در بارورى و رفع عقيم بودن مؤثرند ؛ بعضى از مواد غذايى ضد اسهال هستند و برخى آثار ملين دارند و رفع يبوست مىنمايند ؛ بعضى از خوراكىها در تقويت سيستم دفاعى بدن نقش مؤثرى دارند ؛ بعضى غذاها ضد فشار خون هستند ؛ شمارى از غذاها مدرّ هستند و ترشح ادرار را افزايش مىدهند ؛ تعدادى از غذاها در رفع التهاب اثر مفيد دارند و تعدادى اثر ضد ميكروبى داشته ، ضد ويروس و باكترى و ضد تهوع و سرفه هستند ؛ برخى از خوراكىها در باز نگه داشتن رگ‌هاى خونى اثر دارند ؛ تعدادى براى باز كردن برونش‌ها و بيمارىهاى تنفسى مفيدند و غيره و غيره .\r\nيك نوع مادهء غذايى ، صدها يا هزارها تركيب شيميايى مفيد دارد كه هيچ‌يك از آنها به هم شبيه\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nنيستند و اغلب آنها از نظر نوع فعاليت دارويى تا به حال بررسى و شناسايى نشده‌اند . در عين حال نظريه‌هاى جديدى در محافل تحقيقاتى پزشكى در مورد قدرت دارويى غذاها در حال تكوين است كه كمك مىكند با تفاهم بهتر و بيشترى در مورد تغييرات بيوشيمى تدريجى بيمارىهاى مزمن و ارتباط آن با حوادثى پى ببرند كه در سطح سلولى آغاز مىشود و به ظهور علائم بيمارىها در بدن مىانجامد . اين يافته‌ها باعث شده است كه دانشمندان بيش از پيش به وجود نيروى پتانسيل شفابخش مواد غذايى و تأثير آن در بيمارىها معتقد باشند . و اين پيشرفت‌هاى علم تغذيه و توجه به نظريه‌هاى جديد سير تحول پيشرفت بيمارىهاى مزمن از سطح سلولى تا ظهور علائم بيمارى در تمام بدن موجب شده است كه تحقيقات در مورد نيروى شفابخشى مواد خوراكى طبيعى و غذاها بسيار بيشتر از آنچه تا به حال به استناد روش‌هاى كهن دنبال مىشد طرف توجه قرار گيرد و مقام بسيار والايى را در پزشكى قرن بيستم و بيست و يكم به خود اختصاص دهد .\r\n\r\n","description":"","footnote":"","page_name":" 27 ","page_number":27},
  {"content":"\r\n . \r\n","description":"","footnote":"","page_name":" 28 ","page_number":28},
  {"content":"\r\n\r\nغذادرمانى\r\n\r\nبخش دوم : اطلاعات خود را در ارتباط با مصرف انواع خوراكىها بيازمائيد\r\n\r\n","description":"","footnote":"","page_name":" 29 ","page_number":29},
  {"content":"\r\n . \r\n","description":"","footnote":"","page_name":" 30 ","page_number":30},
  {"content":"\r\n\r\n\r\n1 . آيا اسفناج نظير گوشت قرمز ، يك منبع غنى از آهن قابل جذب است ؟\r\nخير ، چنين نيست . زيرا درست است كه اسفناج ، آهن دارد و مقدار آن نيز در مقايسه با ساير سبزىها قابل ملاحظه است ، ولى آهن موجود در اسفناج مانند آهن موجود در ساير گياهان از نوع خاصى است كه بدن نمىتواند آن را به‌طور كامل جذب كند . آهن موجود در اسفناج به اصطلاح فنى از نوع آهن غير هيم « 1 » است . آهن غير هيم ، آهن سه ظرفيتى يا فرّيك « 2 » است كه بيشتر در گياهان وجود دارد .\r\nتحقيقات علمى نشان مىدهد كه بدن انسان فقط كمى بيشتر از 2 درصد آهن فرّيك گياهان را مىتواند جذب كند . و نوع آهنى كه بدن انسان مىتواند بيشتر جذب كند ، آهن هيم « 3 » است كه\r\n\r\n\r\n","description":"","footnote":"\r\n( 1 ) .  Non heme iron \r\n( 2 ) .  Fe G G G \r\n( 3 ) .  Heme iron \r\n","page_name":" 31 ","page_number":31},
  {"content":"\r\n\r\nمعمولا در مواد غذايى با منشأ حيوانى وجود دارد .\r\nافزون بر اين ، در اسفناج تركيبى به نام اكساليك اسيد نيز وجود دارد كه با آهن تشكيل ملح اكسالات آهن مىدهد كه دفع مىشود ؛ يعنى در كار جذب آهن اسفناج در بدن اختلال ايجاد مىكند .\r\nالبته توجه شود كه محسنات اسفناج منحصر به آهن آن نيست و اين سبزى مفيد داراى خواص بسيار ديگرى است كه به خوبى مىتوان در رژيم غذايى - به‌صورت خام و طبيعى يا بخارپز - از آن استفاده نمود .\r\n\r\n2 . سولفورافان  ( Sulforaphane )  ماده‌اى است كه گفته مىشود انسان را در برابر سرطان حفظ مىكند . آيا صحيح است كه اين ماده در كلم‌برگ ، كلم بروكلى و چاى وجود دارد ؟\r\nمادهء مفيد سولفورافان در كلم‌برگ و كلم بروكلى وجود دارد ولى در چاى اين ماده وجود ندارد . اين تركيب مفيد معمولا در گياهان خانوادهء كروسيفر نوع براسيكا نظير كلم‌برگ ، كلم بروكلى ، شلغم ، گل‌كلم و . . . وجود دارد . البته در اين گياهان و به‌طور كلى در اغلب گياهان ، مواد متعدد ديگرى نيز ممكن است وجود داشته باشد كه آنها هم براى حفظ بدن در برابر انواعى از سرطان مفيد باشند . مثلا در گوجه‌فرنگى علاوه بر صدها مادهء بسيار مفيد ،\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nماده‌اى از گروه كاروتنوئيدها به نام ليكوپن « 1 » نيز وجود دارد كه ضد سرطان نيرومندى است و بخصوص براى پيشگيرى از سرطان پروستات توصيه مىشود .\r\n\r\n3 . آيا چاى اعم از چاى سبز يا چاى سياه يا چاى اولونگ « 2 » :\r\nالف ) به‌قدر كافى داراى ماده فلورايد هستند كه از فساد دندان‌ها جلوگيرى مىكنند ؟\r\nب ) به‌قدر كافى مواد پولى فنول « 3 » دارند كه از مواد مفيد ضد اكسيدكننده هستند ؟\r\nپ ) آيا كافئين دارند ؟\r\nت ) آيا ويتامين  C  دارند ؟\r\nدر مورد پرسش‌هاى مندرج در بندهاى ( الف ) و ( ب ) و ( پ ) جواب مثبت است ، ولى چاى ويتامين  C  ندارد .\r\n\r\n4 . بين عصارهء ميوه‌ها و سبزىهاى زير ، كدام‌يك داراى آهن بيشترى هستند ؟\r\nالف ) آب پرتقال ب ) آب آلو پ ) آب هويج ت ) آب ليموترش\r\n\r\n\r\n","description":"","footnote":"\r\n( 1 ) .  Lycopene \r\n( 2 ) .  Oolong  يا چاى قرمز نوعى چاى است كه براى تهيهء آن برگ‌هاى گياه چاى نيمه‌تخمير مىشود و درنتيجه از نظر كيفيت بين چاى سياه و چاى سبز قرار دارد .\r\n( 3 ) .  Polyphenols \r\n","page_name":" 33 ","page_number":33},
  {"content":"\r\n\r\nبين عصاره‌هاى مورد پرسش ، فقط عصارهء آلو داراى آهن قابل ملاحظه است . ( در هر 100 گرم عصارهء آلو 4 ميلىگرم آهن وجود دارد در حالى كه در هر 100 گرم عصارهء پرتقال كمتر از 2 / 0 ميلىگرم آهن يافت مىشود . )\r\nالبته بايد افزود كه آهن عصارهء آلو نيز چون از نوع غير هيم است فقط قسمتى از آن جذب مىشود .\r\n\r\n5 . گفته مىشود كه آب ماست يا آب پنير مغذىترين قسمت ماست و پنير است ؛ آيا صحت دارد ؟\r\nدرست نيست . آب ماست يا آب پنير مغذىترين قسمت ماست و پنير نيست ولى توجه شود كه آب ماست يا پنير داراى ويتامين‌هاى  B  و انواع مواد معدنى است و مقدار چربى آن بسيار كم است .\r\nبنابراين ارزش دارد كه آن را با ماست يا پنير باقى بگذارند و مخلوط كنند و حيف است دور ريخته شود .\r\n\r\n6 . آيا تخم‌مرغ‌هاى با پوست قهوه‌اى مغذىتر از تخم‌مرغ‌هاى با پوست سفيد هستند ؟\r\nچنين نيست . رنگ پوست تخم‌مرغ هيچ تأثيرى روى مواد مغذى و طعم تخم‌مرغ ندارد و مربوط به نژاد مرغ تخم‌گذار است .\r\n\r\n7 . كدام‌يك از مواد خوراكى زير كلسترول بيشترى دارند ؟\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nالف ) استيك و راستهء گاو ب ) سينه بدون پوست مرغ پ ) ميگو ت ) گوشت گوساله با دنده در درجهء اول ميگو با 130 ميلىگرم كلسترول در 100 گرم ؛ و پس از آن گوشت گوساله با دنده با 110 ميلىگرم كلسترول در 100 گرم و سپس راستهء گاو و استيك و سينهء مرغ بدون پوست هر كدام 70 - 60 ميلىگرم در هر 100 گرم كلسترول دارند .\r\n\r\n8 . مواد خوراكى يادشده در سؤال 7 را از نظر مقدار چربى اشباع شده به ترتيب از بالاترين مقدار ذكر كنيد .\r\nراستهء استيك حدود 5 گرم چربى اشباع شده در 100 گرم ؛ گوشت گوساله با دنده حدود 4 گرم در 100 گرم ؛ سينهء جوجه بدون پوست حدود يك گرم در 100 گرم ؛ و ميگو حدود 3 / 0 گرم در 100 گرم ، چربى اشباع شده دارند . ولى گوشت‌ها به‌طور كلى ، بخصوص ميگو مقدار اسيد اوريك را افزايش مىدهند و اشخاصى كه اسيد اوريك بالايى دارند بايد كم گوشت بخورند و يا از خوردن آن پرهيز كنند .\r\n\r\n9 . آيا درست است كه روغن زيتون در مقايسه با كرهء حيوانى چربى كمترى دارد ؟\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nچنين نيست . روغن زيتون يك چربى خالص نظير هر چربى ديگر است و در هريك قاشق سوپ‌خورى آن 5 / 13 گرم چربى وجود دارد كه حاوى 120 كالرى است . كره نيز چربى است و در هريك قاشق سوپ‌خورى آن 5 / 11 گرم چربى و حدود 100 كالرى وجود دارد . يعنى از نظر چربى و كالرى تقريبا يكسان هستند ولى تفاوت آنها در اين است كه 7 گرم از 5 / 11 گرم چربى كره از چربىهاى مضرّ اشباع شده است و افزون بر آن ، داراى كلسترول نيز هست . ولى روغن زيتون مقدار زيادى اسيد چرب اشباع نشده با يك اتصال مضاعف به نام اولئيك اسيد دارد ؛ يعنى حدود 10 گرم در هر قاشق سوپ‌خورى روغن زيتون ، در برابر 3 گرم در هر قاشق سوپ‌خورى كره . البته اسيد چرب اشباع نشدهء اولئيك اسيد با يك اتصال مضاعف ، براى كاهش كلسترول خون مفيد است .\r\nپس از اين نظر نيز روغن زيتون بر كره ترجيح دارد .\r\n\r\n10 . مغزهاى گياهى نظير گردو ، بادام‌زمينى ، فندق و بادام و نظاير آنها ، از كدام‌يك از انواع مواد زير غنى هستند ؟\r\nالف ) چربى ب ) پروتئين پ ) كلسترول ت ) كالرى مغزهاى گياهى عموما از نظر چربى و پروتئين و كالرى غنى هستند ولى كلسترول ندارند زيرا\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nكلسترول در مواد خوراكى با منشأ حيوانى وجود دارد . ديگر اينكه غالبا چربى در مغزهاى گياهى - جز در معدودى از آنها - همه از چربىهاى مفيد اشباع‌نشده هستند .\r\n\r\n11 . كدام‌يك از انواع كاهوهاى زير داراى مقدار بيشترى ويتامين  C  و بتاكاروتن « 1 » هستند : كاهوى ايرانى با برگ‌هاى دراز و شل يا كاهوى كروى شكل پيچ با برگ‌هاى پيچيده ؟\r\nكاهوى نوع ايرانى با برگ‌هاى شل و سبز تيره داراى مقدار بيشترى ويتامين  C  و بتاكاروتن است .\r\nبه‌طور كلى هرچه برگ‌هاى كاهو سبزتر باشد ، بيشتر داراى دو مادهء فوق است و كاهوى ايرانى با برگ‌هاى سبز تيره تا حدود ده برابر بيشتر از كاهوهاى پيچ كروىشكل از اين مواد مفيد دارند .\r\n\r\n12 . براى اينكه با خوردن نخود و لوبيا نفخ زياد ايجاد نشود كدام‌يك از روش‌هاى زير مؤثر است ؟\r\nالف ) هنگام پختن ، يك قاشق سوپ‌خورى نمك به آب اضافه كنيم .\r\nب ) آنها را چند ساعت قبل از پختن خيس نموده ، آب\r\n\r\n\r\n","description":"","footnote":"\r\n( 1 ) . بتاكاروتن از مواد ضد اكسيدكننده است كه در سبزىهاى سبز تيره و يا با رنگ نارنجى به مقدار قابل ملاحظه‌اى وجود دارد و در بدن در اثر هيدروليز به ويتامين  A  تبديل مىشود .\r\n","page_name":" 37 ","page_number":37},
  {"content":"\r\n\r\nخيس كرده را دور بريزيم .\r\nپ ) نخود و لوبياى پخته را با سالاد مصرف كنيم .\r\nحبوبات ( نخود و لوبيا ) را بايد چند ساعت قبل از پختن خيس نموده و آب خيس كردهء آن را قبل از پختن دور ريخت . اين عمل مقدار زيادى از هيدرات‌هاى كربن آنها را كه موجب نفخ مىشود حذف مىكند .\r\n\r\n13 . شواهد علمى نشان مىدهد كه افراط در خوردن قهوه :\r\nالف ) ممكن است ايجاد سرطان لوز المعده نمايد .\r\nب ) ممكن است ايجاد ناراحتى خوش‌خيم در سينه زنان نمايد .\r\nپ ) احتمال خطر حمله‌هاى قلبى را افزايش دهد .\r\nت ) ولى اگر به مقدار معتدلى خورده شود عوارض فوق را ندارد .\r\nنظر شما چيست ؟\r\nبله صحيح است . اگر قهوه به افراط خورده شود خوب نيست ولى اگر قهوه به مقدار معتدل ( حد اكثر روزانه 2 فنجان ) خورده شود با احتمال زياد در اغلب اشخاص عوارض سوئى ندارد ، بخصوص اگر با كمى شير مخلوط شود .\r\n\r\n14 . آيا صحيح است كه ماكارونى تازه توليدشده بهتر از ماكارونى كهنه و مانده است و ماكارونىاى كه مخلوط با اسفناج تهيه شود مغذىتر از ماكارونى ساده است ؟\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nخير درست نيست ، البته درصورتىكه بيش از حد مجاز نمانده باشد . ممكن است ماكارونى تازه و يا ماكارونى مخلوط با اسفناج به دليل ذائقهء شخصى ترجيح داده شود .\r\n\r\n15 . مصرف زياد كدام‌يك از ويتامين‌هاى زير ، توليد انرژى مىنمايد ؟\r\nالف ) ويتامين  B 12  ب ) ويتامين  C  پ ) ويتامين  D  ت ) هيچ‌كدام هيچ‌يك از ويتامين‌ها از نظر اصولى انرژىزا نيستند . اصولا انرژى از سوخت‌وساز هيدرات‌هاى كربن و پروتئين‌ها و چربىها حاصل مىشود . البته اگر كسى در اثر كمبود ويتامين  B 12  مبتلا به كم‌خونى باشد ، مصرف ويتامين  B 12  - به‌طور غير مستقيم - انرژىزا خواهد بود . توجه شود كه به‌طور كلى مصرف زياد ويتامين‌ها خوب نيست . و مانند هر كارى ، در مصرف ويتامين‌ها نيز بايد اعتدال رعايت شود و فقط در موارد ضرورى ، به مقدار لازم و طبق نظر متخصص و پزشك خورده شود .\r\n\r\n16 . آيا صحيح است كه اگر با دقت تمام لايه‌هاى چربى آشكار گوشت قرمز قبل از مصرف گرفته شود و پوست مرغ نيز خورده نشود مقدار زيادى از كلسترول اين انواع گوشت كاهش مىيابد ؟\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nكلسترول در گوشت پرچربى و كم‌چربى در هر دو وجود دارد و به‌طور كلى كلسترول در سلول‌هاى نسوج جانوران و فرآورده‌هاى حيوانى نظير كره ، تخم‌مرغ ، شير و . . . موجود است . ولى به‌هرحال توصيه مىشود كه حتى الامكان تمام چربىهاى آشكار گوشت برداشته شود زيرا اين كار براى كاهش كالرى و كاهش چربى اشباع شده ، و در نهايت براى كاهش مقدارى از كلسترول مفيد است .\r\nمصرف چربىهاى اشباع شده ، نظير چربىهاى گوشت قرمز و شير و تخم‌مرغ و مغز و . . . ، كلسترول خون را حتى بيشتر از خوراكىهاى داراى كلسترول افزايش مىدهد . افزون بر آن ، برداشتن پوست مرغ ، علاوه بر كاهش چربى ، براى عدم افزايش اسيد اوريك نيز مؤثر است .\r\n\r\n17 . معمولا گريپ‌فروت توسرخ در بازار گرانتر از گريب‌فروت معمولى است . آيا گريپ‌فروت توسرخ مغذىتر است ؟\r\nبله . البته گريپ‌فروت با گوشت زرد و گريپ‌فروت با گوشت قرمز هر دو از نظر مقدار كالرى و ويتامين‌ها يكسان هستند . ولى گريپ‌فروت توسرخ 40 برابر بيشتر از گريپ‌فروت با گوشت\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nزرد ، بتاكاروتن دارد .\r\n\r\n18 . كدام‌يك از مواد زير ويتامين  C  بيشترى را براى بدن تأمين مىكنند ؟\r\nالف ) يك پيمانه آب پرتقال ( در حدود 220 گرم ) ب ) نيم پيمانه كلم بروكلى خرد شده پ ) يك سيب‌زمينى كباب‌شده متوسط با پوست .\r\nمواد ذكر شده در بندهاى الف و ب .\r\nبه‌طور كلى آب پرتقال و كلم بروكلى و سيب‌زمينى هر سه داراى ويتامين  C  قابل ملاحظه‌اى هستند . با اين تفاوت كه در هر 100 گرم آب پرتقال تازه و در هر 100 گرم كلم بروكلى تازه در حدود 40 تا 60 ميلىگرم ويتامين  C  وجود دارد ، در حالى كه سيب‌زمينى در اين حد ويتامين  C  ندارد . مقدار ويتامين  C  موجود در 100 گرم آب پرتقال و يا 100 گرم كلم بروكلى ، در حدود ميزان لازم روزانه براى يك شخص بالغ است . ولى در 200 گرم سيب‌زمينى در حدود 40 درصد مقدار مورد نياز روزانهء يك شخص بالغ ويتامين  C  يافت مىشود ؛ يعنى در حدود 24 ميلىگرم ويتامين  C  .\r\n\r\n19 . اگر قصد داريد كلسترول خون خود را كاهش دهيد ، مصرف كدام‌يك از مواد زير بيشتر در تحقق اين هدف مؤثر است ؟\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nالف ) نخود رسمى ب ) لوبيا سفيد\r\nپ ) آرد و سبوس يولاف ت ) جرم گندم\r\nث ) سبوس گندم\r\nنخود و لوبيا و اغلب لگوم‌ها و همچنين يولاف ، منبع سرشارى از الياف گياهى يعنى فايبر قابل حل در آب هستند كه اگر به‌طور مرتب و منظم مصرف شوند براى كاهش كلسترول بسيار مؤثرند . جرم گندم و سبوس گندم داراى فايبر غير محلول در آب هستند كه چندان در كاهش كلسترول اثر ندارند ، ولى مصرف آنها ممكن است خطر ابتلاى به برخى از انواع سرطان‌ها از جمله سرطان كولوركتال را كاهش دهد و عمل دفع را نيز منظم و تسهيل نمايد .\r\n\r\n20 . كدام‌يك از خوراكىهاى زير از نظر مقدار چربى قابل ملاحظه هستند ؟\r\nالف ) زيتون ب ) انجير خشك\r\nپ ) برنج ت ) آووكادو\r\nزيتون و آووكادو از نظر مقدار چربى قابل ملاحظه هستند و برنج اصولا چربى ندارد و انجير نيز مانند ساير ميوه‌هاى خشك مقدار ناچيزى چربى دارد و فقط از نظر مقدار كالرى قابل توجه است .\r\n\r\n21 . كدام‌يك از مواد زير بيشترين مقدار اسيد چرب ترانس « 1 » را دارند ؟\r\n\r\n\r\n","description":"","footnote":"\r\n( 1 ) .  Trans fatty acid \r\n","page_name":" 42 ","page_number":42},
  {"content":"\r\n\r\nالف ) مارگارين سفت ب ) مارگارين شل\r\nپ ) كره\r\nاصولا اسيدهاى چرب ترانس كه نظير چربىهاى اشباع شده ، كلسترول خون را بالا مىبرند ، وقتى ايجاد مىشوند كه كارخانه‌ها ، روغن گياهى شل را به منظور تهيهء روغن‌هاى سفت ، هيدروژنه مىكنند . اين عمل به اين دليل انجام مىشود كه روغن سفت هيدروژنه كه در شيرينىپزى به‌كارمىرود ، بيشتر تهيه شود ؛ زيرا خريدار بيشترى دارد ، انسجام بيشترى به شيرينى مىدهد و علاوه بر آن ، طول مدت نگهدارى شيرينى و مواد غذايى تجارتى بسته‌بندى شده را بيشتر مىكند . هر قدر بخواهند روغن گياهى شل بيشتر سفت شود بايد آن را بيشتر هيدروژنه كنند تا حدى كه به كلى از نظر تعداد هيدروژن در مولكول‌ها اشباع شود . ضمنا هرچه روغن گياهى بيشتر هيدروژنه شود ، مقدار بيشترى اسيدهاى چرب ترانس مضر در آن ايجاد مىشود . بنابراين بين سه مادهء مورد پرسش ، مارگارين سفت ، بيشترين مقدار اسيدهاى چرب ترانس را دارد .\r\n\r\n22 . ويتامين  E  از ويتامين‌هاى مفيدى است كه در تعدادى از مواد خوراكى يافت مىشود . از بين انواع خوراكىهاى زير ، كدام‌يك بيشترين مقدار ويتامين  E  را دارند ؟\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nالف ) تخم‌مرغ ب ) جرم گندم ( جنين گندم )\r\nپ ) روغن سويا ت ) مغزهاى گياهى\r\nبين مواد مورد پرسش ، جرم گندم ، روغن سويا و مغزهاى گياهى ويتامين  E  بيشترى دارند . به‌طور كلى روغن‌هاى گياهى از جمله روغن سويا و فرآورده‌هاى حاصل از آنها نظير مارگارين ، منبع غنى ويتامين  E  هستند . مغزهاى گياهى و جرم گندم نيز منابع غنى ديگرى از ويتامين  E  هستند . اگر اين خوراكىها به‌طور منظم مصرف نشوند ممكن است روزانه مقدار ويتامين  E  مورد نياز بدن ، تأمين نشود .\r\nيك پيمانه مغز بادام‌زمينى و يا نصف پيمانه جرم گندم ، مقدار ويتامين  E  لازم روزانه براى يك نفر شخص بالغ سالم را تأمين مىكند . تحقيقات علمى نشان مىدهد كه اگر مقدار بيشترى از ميزان مورد نياز روزانهء اين مواد مصرف شود ، ممكن است براى پيشگيرى از انواع سرطان‌ها و بيمارىهاى قلبى نيز مؤثر باشند . البته توجه شود كه هميشه مصارف بيش از ميزان مورد نياز روزانه كه جنبهء دارويى به خود مىگيرد ، بايد با نظر متخصص و پزشك باشد زيرا احتمال عوارض جانبى وجود دارد .\r\n\r\n23 . اگر از سبزىها و لگوم‌ها در رژيم غذايى خيلى كم استفاده شود ، كمبود كدام‌يك از مواد زير در بدن مشاهده مىشود ؟\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nالف ) آهن ب ) روى\r\nپ ) ويتامين  B 12  ت ) فولاسين\r\nاز نظر فولاسين ممكن است كمبود ايجاد شود .\r\nفولاسين كه فوليك اسيد نيز گفته مىشود از كلمهء شاخ و برگ گياه  ( Foliage )  گرفته شده است . بهترين منبع فولاسين ، سبزىهاى برگى سبز تيره و كلم بروكلى است . دانه‌هاى گياهى و حبوبات و جرم گندم و مخمّر آب‌جو نيز همه منابعى غنى از فولاسين هستند .\r\nفولاسين نقش مهمى در پيشگيرى از برخى ناهنجارىهاى تولد نوزادان و همچنين كاهش خطر برخى از سرطان‌ها دارد .\r\n\r\n24 . آيا ماست مغذىتر از شير است ؟\r\nماست بىچربى بيشتر از شير كامل از نظر مواد معدنى غنى است . ماست در اثر تخمير درست مىشود . معمولا با انعقاد پروتئين و روىهم انباشته شدن مواد جامد ، شير بىچربى سفت مىشود و به‌صورت ماست درمىآيد . بنابراين اگر ماست از شير بىچربى درست شود ، مقدار كلسيم و ويتامين  B  آن از شير كامل هم‌وزن آن بيشتر خواهد بود .\r\n\r\n25 . چه چيزهايى مىتوان خورد كه از نظر پروتئين غنى باشد ولى چربى كمترى داشته باشد و درنتيجه كالرى كمترى به بدن برسد ؟\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nموادى كه از نظر پروتئين غنى باشند و چربى كم داشته باشند و درنتيجه كالرى كمترى به بدن برسانند ؛ نظير شير بىچربى ، پنير بىچربى ، گوشت بىچربى ، ماهىهاى كم‌چربى ، گوشت جوجهء بدون پوست ، گوشت بوقلمون ( بخصوص سينهء بوقلمون ) .\r\n\r\n26 . جرم گندم چيست ؟\r\nمنظور از جرم گندم « 1 » قسمتى از مغز گندم است كه رويش گياه از آن نشأت مىگيرد و جنين دانه است و از نظر مقدار 2 تا 3 درصد وزن دانه را تشكيل مىدهد . جرم گندم منبع متراكم و غليظى از پروتئين ، آهن ، ويتامين  E  و ويتامين‌هاى  B  است .\r\n\r\n27 . مخمّر آب‌جو چيست و ارزش غذايى آن از چه نظر زياد است ؟\r\nمخمّر آب‌جو ، نوعى قارچ تك‌سلولى است كه مىتواند مواد قندى و هيدرات‌هاى كربن را تخمير كند و در جريان تخمير نشاسته حاصل مىشود .\r\nمخمّر آب‌جو يك منبع غنى و غليظ از پروتئين درجهء 1 و انواع ويتامين‌هاى  B  است . علاوه بر اين ، منبع خوبى براى مواد معدنى ، آهن و فسفر است . از\r\n\r\n\r\n","description":"","footnote":"\r\n( 1 ) .  Wheat germ \r\n","page_name":" 46 ","page_number":46},
  {"content":"\r\n\r\nنظر ارزش غذايى آن‌چنان قوى است كه اغلب به عنوان مكمل رژيم‌هاى غذايى توصيه مىشود .\r\n\r\n28 . چرا ويتامين‌ها براى بدن ضرورى هستند ؟\r\nويتامين‌ها بااينكه مقدار بسيار كمى از آنها براى بدن لازم است ولى بسيار مفيد و ضرورى هستند .\r\nانواع ويتامين‌ها براى رشد ، توالد و تناسل ، تشكيل پادتن‌ها در بدن براى مبارزه با ميكروب‌هاى بيمارىزا ، انعقاد خون ، ايجاد مقاومت بدن در برابر عفونت ، تشكيل مواد داخل سلول‌ها ، تكامل استخوان‌ها و دندان‌ها و پوست و خون و نسوج اعصاب ، عامل اساسى و كمك‌كننده و ضرورى هستند . به‌علاوه ويتامين‌ها در اغلب موارد به عنوان كوآنزيم در تعداد زيادى عمليات شيميايى در ارتباط با متابوليسم مواد غذايى دخالت مثبت و فعّال دارند .\r\n\r\n29 . كدام‌يك از انواع خوراكىهاى زير از نظر ارزش غذايى مهمتر و غنىتر هستند ؟\r\nالف ) جگر گاو ب ) جگر گوساله\r\nپ ) جگر گوسفند\r\nتمام انواع جگرهاى گاو ، گوساله و گوسفند منبع بسيار غنى و عالى پروتئين درجهء 1 و آهن و ويتامين‌هاى  B 2  ( رايبوفلاوين ) و  B 3  ( نياسين ) هستند .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n\r\n30 . چرا رنگ چربى برخى گوشت‌ها زرد و رنگ برخى سفيد است ؟\r\nرنگ چربى گوشت با انواع مواد غذايى كه به دام مىدهند ارتباط دارد . دام‌هايى كه قسمت عمدهء مواد در جيرهء غذايى آنها را علوفهء سبز تشكيل مىدهد چون مقاديرى كاروتن در علوفهء آنها وجود دارد ، رنگ چربى آنها زرد مىشود . ولى دام‌هايى كه قسمت عمدهء مواد جيرهء غذايى آنها را دانه‌هاى غلات تشكيل مىدهد چون كاروتن كم دارد در نتيجه رنگ چربى آنها سفيد است .\r\n\r\n31 . آيا مقدار آهن موجود در تخم مرغ و گوشت قرمز برابر است ؟\r\nبله . در ميزان مساوى از تخم‌مرغ و قسمت بىچربى گوشت قرمز ، مقدار آهن تقريبا برابر است .\r\n\r\n32 . چطور مىتوان تخم‌مرغ تازهء با پوست را از تخم‌مرغ كهنه تشخيص داد ؟\r\nبراى اين كار بايد تخم‌مرغ را جلوى روشنايى يك لامپ قوى گرفت . تخم‌مرغ تازه و با كيفيت مرغوب ، اولا داراى حفرهء خيلى كوچك هوايى است و بعلاوه زردهء آن به‌طور منسجم كاملا در وسط قرار دارد و قسمت عمدهء آن نيز طبيعى و سفت است .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\n33 . آيا اختلافى بين نخودسبز و نخودفرنگى خشك از نظر مواد مغذّى وجود دارد ؟\r\nارزش غذايى نخودسبز و نخودفرنگى خشك زرد تقريبا برابر است .\r\n\r\n34 . آيا آب گوجه‌فرنگى ( عصارهء گوجه‌فرنگى ) نيز از نظر ويتامين  C  غنى است ؟\r\nبله . 100 گرم آب گوجه‌فرنگى قرمز كه روى بوته رسيده باشد ، در حدود يك‌چهارم مقدار ويتامين  C  لازم روزانهء براى يك شخص بالغ سالم را در بر دارد .\r\n\r\n35 . شايد مشاهده كرده باشيد هنگامى كه مثلا كمپوت سيب را در ظرفى آلومينيومى كه داخل آن تيره شده مىپزيد ، ظرف تغيير رنگ داده ، دوباره سفيد و شفاف مىشود . حال سؤال اين است كه آيا كمپوتى كه در چنين ظرفى پخته شده ، قابل خوردن است ؟\r\nمصرف چنين كمپوتى اشكال ندارد . زيرا هر وقت كه آب خالص در ظرف آلومينيوم جوشانده شود ، به دليل تشكيل اكسيدهاى فلزى كه خاكسترى مايل به سياه هستند ، رنگ پوشش داخلى ظرف آلومينيوم تيره مىشود . اين اكسيدها ممكن است در اثر فلز آلومينيوم ظرف و يا در اثر\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nاملاح آهن كه در آب است ، تشكيل شده باشند و وقتىكه يك غذاى اسيدى مانند كمپوت سيب در چنين ظرف تيره‌اى پخته شود ، اكسيدهاى تشكيل شده به وسيلهء اسيد حل شده و پوشش داخلى ظرف تميز و شفاف گردد . كمپوت پخته شده معمولا بىضرر است . دربارهء اين نظر بين دانشمندان تغذيه اتفاق رأى وجود ندارد و عده‌اى پختن غذا در ظروف آلومينيوم را تأييد نمىكنند .\r\n\r\n36 . شكر خام و يا به‌اصطلاح معروف شكر قهوه‌اى كه اخيرا رواج يافته و در بازار اغلب كشورهاى غربى عرضه مىشود چيست ؟\r\nشكر خام شكرى است كه در كارخانه پس از برداشت ملاس از شيرهء چغندر يا نيشكر در ديگ‌هاى كارخانه باقى بماند و به عبارت ديگر ، شكر زرد و قهوه‌اى رنگى است كه عمل سفيد شدن و تصفيه در آن انجام نگرفته است . شكر خام داراى مقدار قابل ملاحظه‌اى مواد معدنى و بخصوص عنصر كروم است كه به سوخت‌وساز شكر در بدن كمك مىكند ، ولى به‌هرحال قسمت عمدهء شكر خام مانند شكر تصفيه شده ، هيدرات كربن است .\r\nاشكال مصرف شكر سفيد كه معمولا در رژيم‌هاى غذايى توصيه نمىشود اين است كه در جريان تصفيهء شكر خام و قهوه‌اى و براى تهيهء شكر\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nسفيد متبلور ، ضمن استفاده از تكنولوژى شيميايى خاص سفيد كردن ، شكر خام قهوه‌اى را تا درجات بسيار بالايى حرارت مىدهند و با اين عمل كليهء ويتامين‌ها و مواد معدنىاى كه در شيرهء خام چغندرقند و نيشكر به‌طور طبيعى وجود دارد - از جمله مادهء معدنى كروم - از بين مىرود . كروم جزء اساسى مادهء شيميايى جى - تى - اف « 1 » است و طبق تحقيقات علمى روشن شده است كه اين مادهء شيميايى كه براى تنظيم كنش هورمون انسولين روى گلوكز و درنتيجه براى جذب گلوكز لازم است ، در شكر سفيد تصفيه شده وجود ندارد .\r\nبنابراين شيرهء طبيعى چغندرقند و نيشكر كه در حالت طبيعى مادهء خوراكى بسيار مفيدى است ، پس از اينكه در كارخانه در جريان تصفيه شدن و سفيد شدن قرار گرفت به صورت يك مادهء شيرين بىمحتوا درمىآيد و پس از خوردن آن براى اينكه جذب شود - چون خالى از هرگونه مواد معدنى و املاح طبيعى است - ناچار از مواد معدنى و املاح موجود در خون و استخوان‌ها و نسوج استفاده مىشود و در بدن‌هايى كه از اين جهات نارسايىهايى دارند ، موجب ايجاد اختلال در سلامت مىشود . به‌علاوه ، با افزايش سن انسان توانايى نگهدارى مادهء كروم در بدن كاهش مىيابد .\r\nبنابراين بروز اختلالات ناشى از خوردن شكر سفيد\r\n\r\n\r\n","description":"","footnote":"\r\n( 1 ) .  GTF ( Clucose Tolerance Factor ) \r\n","page_name":" 51 ","page_number":51},
  {"content":"\r\n\r\nتصفيه شده براى اشخاص سالخورده بسيار امكان‌پذير است و بهتر است به‌جاى شكر سفيد از مواد شيرين طبيعى و يا از شكر قهوه‌اى تصفيه نشده استفاده كنند . برخى شركت‌ها شكر تصفيه شده را با مقدارى ملاس مخلوط مىكنند و به عنوان شكر قهوه‌اى در بازار عرضه مىنمايند .\r\n\r\n37 . براى حفظ مواد خوراكى و جلوگيرى از فساد آنها معمولا از نمك استفاده مىشود . اين عمل چه اثر شيميايى دارد ؟\r\nنمك در داخل مواد غذايى ، طبق خاصيت اسموز ، موجب مىشود كه آب داخل مواد كشيده شود و درنتيجهء اين عمل ، يك محلول آب شور در محيط ظرف نگهدارى مواد غذايى ايجاد مىشود كه از رشد ميكروب‌ها و موجودات ذره‌بينى فاسدكننده در مواد تا حدودى جلوگيرى مىنمايد .\r\n\r\n38 . كلسترول چيست ؟\r\n« كلسترول » كه يكى از استرول‌هاست ، ريشه در زبان يونانى دارد و شامل دو جزء كول  ( Chole )  به معناى صفرا و استرول  ( Sterol )  به معناى جامد است . كلسترول در خون ، مغز ، كبد و به مقدار زياد در نسوج اعصاب يافت مىشود . كلسترول اصولا در مواد غذايى با منشأ حيوانى وجود دارد . بنابراين اعضاى بدن حيوان نظير مغز گاو و گوساله و\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nگوسفند و جگر و زردهء تخم‌مرغ و پنير چرب و . . .\r\nمنبع بسيار غنى كلسترول هستند .\r\nاندازه‌گيرى مقدار كلسترول در پلاسماى خون از قديمىترين و در عين حال آسانترين روش‌هاست كه نتيجهء آن را نيز مىتوان به آسانى تفسير كرد . بالا بودن مقدار كلسترول در پلاسماى خون در برخى موارد يكى از عوارض فرعى بيمارى ديابت است كه در نتيجهء مختل شدن سوخت و ساز چربى در خون و مختل شدن سوخت و ساز قند در خون به‌وجود مىآيد و در مواردى كه انسولين تزريق مىشود ، بلافاصله پس از تزريق ، مقدار كلسترول تعديل مىشود .\r\nاز بيش از صد سال قبل ، ضمن تحقيقات دانشمندان روشن شد كه كلسترول در تشكيل قشر پوشش داخلى ديوارهء سرخرگ‌ها نقش دارد . اغلب دانشمندان به اين نتيجه رسيده‌اند كه تصلب شرائين و ضخيم شدن و سفت شدن جدار داخلى سرخرگ‌ها ممكن است نتيجهء سوخت و ساز ناقص و غير عادى كلسترول در بدن باشد . پژوهش‌هاى جديد نشان داده است كه ضخيم شدن جدار داخلى سرخرگ‌ها با افزايش ميزان كلسترول در خون و بخصوص با بالا بودن جزء مضرّ كلسترول  ( LDL )  ارتباط دارد . و افزايش ميزان مصرف چربى حيوانى اشباع شده در غذاها موجب افزايش كلسترول مىشود .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nدر عين حال توجه شود كه كلسترول داراى جنبه‌هاى بسيار مفيدى نيز هست . كلسترول يكى از اجزاى مهم و اساسى ساختمان خون و نسوج اعصاب است ؛ در عكس‌العمل‌هاى ايمنى بدن در مقابل برخى مواد زيان‌آور مؤثر است ؛ در توليد استروئيدها يا هورمون‌هاى جنسى كاربرد دارد و در كبد به اسيدهاى صفراوى تبديل شده ، در روده‌ها براى هضم چربى ترشح مىشود . در كلسترول جزء مفيدى نيز وجود دارد كه  HDL  ناميده مىشود ؛ يعنى چربى با دانستيهء بالا . در رژيم‌هاى غذايى بايد سعى كرد از غذاهايى كه داراى كلسترول كمترى است و در عين حال جزء مفيد كلسترول يعنى  HDL  را افزايش مىدهد استفاده نمود .\r\n\r\n39 . كامبوچا چيست و آيا شايعاتى كه در مورد خواص درمانى آن بين مردم وجود دارد ، صحيح است ؟\r\nكامبوچا « 1 » ماده‌اى است كه به عنوان نوعى قارچ در بازارهاى دارويى اغلب كشورهاى جهان مطرح است و از مايع تخميرى آن به عنوان يك نوشابهء ترش‌درمانى استفاده مىشود . كامبوچا مدتى است كه به ايران نيز وارد شده و اغلب مردم از آن به عنوان يك اكسير درمانى نام مىبرند . كامبوچا از نظر علمى اصولا قارچ نيست بلكه اتحادى است از\r\n\r\n\r\n","description":"","footnote":"\r\n( 1 ) .  Kombucha \r\n","page_name":" 54 ","page_number":54},
  {"content":"\r\n\r\nيك مخمّر و باكترى .\r\nممكن است دوستى يك ظرف چاى محتوى يك مادهء كروىشكل نرم و خميرى و ژلاتينى به شما نشان دهد و تعارف كند كه يك فنجان از چاى ترشى كه كامبوچا در آن است ميل كنيد . اگر اين نوشابهء ترش را بنوشيد و خوردن آن را تا يك هفته ادامه دهيد ، شما نيز يكى از ميليون‌ها نفرى محسوب مىشويد كه در اغلب مناطق دنيا از اين نوشابه به عنوان يك اكسير درمانى استفاده مىكنند .\r\nاين گلولهء خميرىشكل ژلاتينى ، همان كامبوچا و يا به‌قول‌معروف قارچ كامبوچاست كه معمولا در فروشگاه‌هاى گياهان دارويى و يا به‌اصطلاح فروشگاه‌هاى مواد غذايى بهداشتى و سالم « 1 » فروخته مىشود و در برخى كشورها چنان از آن استقبال شده كه حتى اغلب از طريق اينترنت با پست الكترونيكى ( اى . ميل ) سفارش داده و خريدارى مىشود .\r\nپسوند « چا » در انتهاى كلمهء كامبوچا به معناى چاى است . كامبوچا ظاهرا از كشورهاى آسيا برخاسته و از اكتشافات بسيار قديمى است . ولى در كشورهاى مختلف با نام‌هاى متفاوتى ناميده مىشود . از جمله با نام‌هاى چاى قارچ منچورى « 2 » ،\r\n\r\n\r\n","description":"","footnote":"\r\n( 1 ) .  Heatlth Food Stores \r\n( 2 ) .  Manchurian mushroom tea \r\n","page_name":" 55 ","page_number":55},
  {"content":"\r\n\r\nو اندر پيلز « 1 » ، هونگو « 2 » و تيواس « 3 » و غيره .\r\nتركيب قطعى و صحيح اين ماده ناشناخته است ، ولى مىتوان آن را يك اتحاد بين ماده‌اى مخمّر و باكترى دانست كه تواما آثار آن را ظاهر مىسازند .\r\nمعمولا كامبوچا يعنى اين مادهء خميرى ژلاتينى را در يك دم‌كردهء چاى بسيار شيرين مىاندازند ، روى ظرف را با پارچهء نازكى مىپوشانند كه حتى الامكان از آلودگىهاى خارجى محفوظ بماند و پس از آن فرآيند تخمير در دم‌كردهء چاى آغاز مىشود . سپس آن را به مدت 1 تا 2 هفته در حرارت اطاق نگه مىدارند تا يك دم‌كردهء بسيار ترش به‌دست آيد كه شامل مواد مختلفى از جمله ، سركه ، دى اكسيد كربن و مقدار كمى اتيل الكل « 4 » است . مايع به‌دست آمده غالبا به مثابه يك داروى معجزه‌گر تلقى مىشود و طرفداران آن خواص متعددى براى آن قائل هستند . از جمله معتقدند كه براى سالخوردگان انرژىزا و نشاطآور است و به درمان عنن يا ناتوانى جنسى و آلرژى و سرطان و حتى ايدز كمك مىكند و هاضمه را بهبود مىبخشد و حتى رنگ موهاى سر را اصلاح مىنمايد .\r\nكامبوچا در محافل علمى كشورهاى غربى بخصوص در امريكا طرفداران زيادى ندارد و\r\n\r\n\r\n","description":"","footnote":"\r\n( 1 ) .  Wunderpilz \r\n( 2 ) .  Hongo \r\n( 3 ) .  Teewas \r\n( 4 ) .  Ethyl alcohol \r\n","page_name":" 56 ","page_number":56},
  {"content":"\r\n\r\nموضوع بحث‌ها و گفتگوهاى موافق و مخالف است . در مورد خواص كامبوچا تا به حال تحقيقات علمى زيادى نشده ولى شواهدى كه از بررسىها و تجربيات معدود انجام شده دردست است ، خواص نامبرده را براى كامبوچا تأييد نمىكند . از جمله سازمان نظارت بر دارو و خوراك امريكا « 1 » وجود اين خواص را تأييد نمىكند . در ضمن ، دو نفر از زنان مقيم ايالت آيوا كه مدت درازى از اين دم كرده مصرف كرده بودند مبتلا به اسيدوز « 2 » شديد شده و يكى از آنها درگذشته است . البته ثابت نشده است كه واقعا مصرف اين دم‌كرده علت اصلى اين ناراحتى بوده است . بايد توجه داشت كه مواد خوراكى زيادى از مخمّرها و باكترىها به‌دست مىآيد كه ضررى هم ندارند نظير ماست و سركه و امثالهم ؛ ولى نكتهء مورد ترديد ، نوع مخمّر و نوع باكترى است .\r\nترشى دم‌كردهء كامبوچا ممكن است مانع ايجاد عفونت و آلودگى شود ولى در دم‌كرده‌هاى خانگى اين احتمال وجود دارد كه اين دم‌كرده ، محيط مناسبى براى تكثير نوعى كپك خطرناك شود و پارچهء نازكى كه روى ظرف تخمير كشيده مىشود ، براى ممانعت از ايجاد اين كپك‌ها كافى نباشد .\r\n\r\n\r\n","description":"","footnote":"\r\n( 1 ) .  FDA \r\n( 2 ) .  Acidosis  ؛ وجود اسيد زايد بر اندازهء مجاز در بدن .\r\n","page_name":" 57 ","page_number":57},
  {"content":"\r\n\r\nبه‌هرحال توصيه مىشود كه زنان باردار و كودكان و افرادى كه داراى سيستم دفاعى ضعيف هستند ، قطعا از خوردن اين دم‌كرده پرهيز كنند . و اگر كسى به‌طور قطع اطمينان دارد كه چايى كامبوچا كه تهيه كرده داراى آلودگى با كپك‌هاى مسموم‌كننده نيست ، مىتواند آن را مصرف كند ولى تا به حال شواهد علمى كافى به‌دست نيامده است كه تمام اين خواص را براى اين دم‌كرده تأييد كند .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nغذادرمانى\r\n\r\nبخش سوم : سرماخوردگى و روش‌هاى كنترل آن با رژيم‌هاى غذايى\r\n\r\n","description":"","footnote":"","page_name":" 59 ","page_number":59},
  {"content":"\r\n . \r\n","description":"","footnote":"","page_name":" 60 ","page_number":60},
  {"content":"\r\n\r\nيكى از مؤثرترين راه‌هاى اجتناب از سرماخوردگى و انفلوانزا ، عدم تماس با آبريزش از بينى اطفال و اشخاص مبتلا و دور بودن از عطسهء همكاران بيمار و سرفهء اشخاص مبتلا در كوچه و خيابان - به‌خصوص اگر حفاظى در مقابل دهان و بينى ندارند - و عدم شركت در مجامعى است كه عده‌اى اشخاص مبتلا به انفلوانزا در آن شركت دارند . از نظر رژيم غذايى بايد سعى شود حتى الامكان از رژيمى كه به تقويت سيستم دفاع طبيعى بدن كمك مىكند استفاده شود . خوشبختانه تعداد زيادى از انواع مواد غذايى وجود دارند كه در اين دوره به انسان كمك مىكنند . تحقيقات كارشناسان نشان مىدهد كه برخى از غذاهايى كه اغلب ما همه‌روزه مىخوريم داراى تركيبات شيميايى توانايى هستند كه مىتوانند بر ضد فعاليت ويروس‌ها مؤثر باشند .\r\nبه‌طور كلى نقطهء شروع و آغاز بيمارى\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nسرماخوردگى و انفلوانزا از زمانى است كه تعداد معدودى ويروس به داخل بدن انسان راه مىيابند و همين‌كه مستقر شدند فعاليت خود را براى تكثير آغاز مىكنند . اگر در اين مرحله ، سيستم دفاع طبيعى بدن با آنها مقابله نكند و از تكثير آنها جلوگيرى ننمايد ، تعداد آنها با سرعت زيادى افزايش مىيابد و به احتمال زياد پس از چند روز ممكن است كانون‌هاى عفونى ايجاد شود و ناچار شوند با استفاده از آنتىبيوتيك‌هاى قوى كه عوارض زيادى دارد عفونت را سركوب كنند .\r\n\r\nنقش ميوه‌ها و سبزىها\r\nيكى از راه‌هايى كه از هجوم و تكثير لجام‌گسيختهء ويروس‌ها جلوگيرى مىكند خوردن ميوه‌ها و سبزىهاست . زيرا ميوه‌ها و سبزىها و حبوبات داراى انواعى از تركيبات شيميايى هستند كه به كمك سيستم دفاع طبيعى بدن آمده ، با تقويت سيستم ، ويروس‌ها را از بين برده ، از توسعهء حملات بيمارىزاى ويروس‌ها جلوگيرى مىكنند .\r\nتحقيقات علمى نشان مىدهد كه در تعداد زيادى از ميوه‌ها و سبزىها مادهء مفيدى بنام گلوتاتيون « 1 » وجود دارد كه با تحريك سيستم دفاع طبيعى بدن موجب آزاد شدن تعداد زيادى\r\n\r\n\r\n","description":"","footnote":"\r\n( 1 ) .  Glutathione \r\n","page_name":" 62 ","page_number":62},
  {"content":"\r\n\r\nسلول‌هاى ويروس‌خوار به نام ماكروفاژ مىشوند . « 1 » سلول‌هاى ماكروفاژ سلول‌هاى تخصصى ضد ويروس هستند كه ويروس‌ها را در بند كرده ، از بين مىبرند .\r\nمواد غذايى نظير آووكادو ، هندوانه ، مارچوبه ، كدو حلوايى و گريپ‌فروت از منابع غنى مادهء مفيد گلوتاتيون هستند . و در درجهء بعد باميه ، مركبات ، گوجه‌فرنگى ، سيب‌زمينى ، گل كلم ، كلم بروكلى ، كلم تكمه‌اى ، طالبى ، توت‌فرنگى و هلو نيز منابع خوبى هستند . تركيب شيميايى بسيار مفيد ديگرى كه در اغلب ميوه‌ها و سبزىهاى تازهء خام وجود دارد ، ويتامين  C  است . طى سال‌ها در محافل پزشكى رسمى اين بحث مطرح بود كه آيا ويتامين  C  براى پيشگيرى سرماخوردگى مؤثر است يا خير و هنوز هم اتفاق‌نظر در اين بحث وجود ندارد . ولى عملا تجربه شده است كه وقتى دچار سرماخوردگى شده و ناراحت هستيد خوردن ويتامين  C  براى رفع علامت سرماخوردگى مؤثر است و كمك مىكند كه سرماخوردگى با سرعت بيشترى رفع شود . ويتامين  C  مقدار هيستامين را كاهش مىدهد . هيستامين تركيبى شيميايى است كه در بدن انسان توسط سيستم دفاع طبيعى بدن آزاد مىشود و مسئول قسمتى از علايم و ناراحتىهاى انفلوانزا از جمله احساس پرى و كوفتگى است و در\r\n\r\n\r\n","description":"","footnote":"\r\n( 1 ) .  Macrophage \r\n","page_name":" 63 ","page_number":63},
  {"content":"\r\n\r\nعين حال به نظر مىرسد ويتامين  C  براى استحكام جدار سلول‌هاى سفيد خون كه براى مبارزه با عفونت نقش مهمى دارند خيلى مؤثر است .\r\nمحققان دانشگاه هلسينكى در فنلاند پس از بررسى گزارش نتايج 21 طرح تحقيقاتى كه ظرف چند سال انجام شده ، به اين نتيجه رسيده‌اند كه اگر در آغاز دورهء سرماخوردگى روزانه 1000 ميلىگرم ويتامين  C  خورده شود علايم و ناراحتىهاى سرماخوردگى و دورهء اين بيمارى 23 درصد كاهش خواهد يافت . براى اين كار بايد هر روز مقدار زيادى مركبات و كلم بروكلى و ساير مواد غذايى كه منبع سرشار ويتامين  C  هستند خورد تا اين مقدار ويتامين  C  تأمين شود . دكتر وان سانگ « 1 » ، دانشيار گروه تغذيهء انسان در دانشگاه ايالتى ميشيگان مىگويد در آن موارد بهترين روش آن است كه از مقدار كافى عصارهء ميوه‌ها و سبزىها استفاده شود ؛ مثلا عصارهء پرتقال و گريپ‌فروت كه در هر 200 گرم در حدود 60 ميلىگرم ويتامين  C  دارند انتخاب خوبى است .\r\n\r\nنقش سير\r\nدر تمام ادوار تاريخ كه اطلاعات مكتوبى در دست است از سير به عنوان ضدعفونىكننده براى درمان عفونت‌ها استفاده شده است . در حال حاضر\r\n\r\n\r\n","description":"","footnote":"\r\n( 1 ) .  Won Song \r\n","page_name":" 64 ","page_number":64},
  {"content":"\r\n\r\nشواهد علمى بسيارى نشان مىدهد كه خوردن سير براى حمايت بدن در مقابل سرماخوردگى و انفلوانزا بسيار كمك مىكند . سير داراى تعداد زيادى تركيبات شيميايى فعال است كه از جملهء مهمترين آنها دو تركيب به نام‌هاى آلىسين « 1 » و آلىئين « 2 » نشان داده‌اند كه مستقيما در كشتن و از بين بردن اجرام عفونى بسيار مؤثرند . به‌علاوه به نظر مىرسد كه سير با تحريك سيستم دفاع طبيعى بدن موجب مىشود كه هرچه بيشتر سلول‌هاى كشندهء طبيعى « 3 » آزاد شده و وارد معركه ضد ويروس شوند و تعداد زيادى جرم‌هاى عفونى را از بين ببرند .\r\nبه نظر دكتر السون‌هاس « 4 » مدير مركز تحقيقات پيشگيرىهاى پزشكى در كاليفرنيا و مؤلف كتاب « با تغذيهء صحيح سالم بمانيد » براى اينكه از خواص ضد عفونى سير استفاده شود بايد به مقدار كافى مصرف شود . براى مثال ، براى ضد عفونى مؤثر در سرماخوردگى و انفلوانزا بايد روزانه در حدود يك سير كامل كه شامل چند حبه يا دندهء سير است خورده شود ولى مشكل در اين است كه خوردن اين مقدار سير خام براى اغلب\r\n\r\n\r\n","description":"","footnote":"\r\n( 1 ) .  Allicin  ؛ يك تركيب شيميايى به شكل مايع است به فرمول شيميايى  C 6 H 10 OS 2  با بوى سير و خواص ضد باكترى كه از طريق عمل آنزيمى از تركيب شيميايى  Alliin  حاصل مىشود .\r\n( 2 ) .  Alliin  ؛ يك اسيد آمينهء متبلور است به فرمول  C 6 H 11 NO 3 S  كه در روغن سير وجود دارد .\r\n( 3 ) .  Natural Killercells \r\n( 4 ) .  Elson Haas \r\n","page_name":" 65 ","page_number":65},
  {"content":"\r\n\r\nاشخاص بسيار سخت است . و طبق نظر دكتر زيمنت ، استاد پزشكى در دانشگاه كاليفرنيا ( لس‌آنجلس ) متأسفانه اگر سير پخته شود و حرارت زياد ببيند تا نرم شود برخى از مواد شفابخش آن از بين مىرود ولى در هرحال بازهم براى مقابله با جرم‌هاى عفونى تا حدودى مؤثر است .\r\n\r\nمايعات گرم\r\nتحقيقات نشان مىدهد كه خوردن يك ليوان چاى داغ به دنبال يك كاسه سوپ جوجه داغ از مؤثرترين درمان‌هاى خانگى براى سرماخوردگى و انفلوانزا است . و اگر سوپ داغ با كمى فلفل قرمز تند ساييده و يا ساير ادويهء تند خورده شود به از بين بردن گرفتگى و كونژسيون و همچنين تقويت سيستم دفاع طبيعى بدن بسيار كمك مىكند . دكتر استيون موستا « 1 » ، رئيس انجمن تحقيقات پيشگيرى بيمارىهاى ذات الريه و انفلوانزا در ايالت دنور امريكا مىگويد چاى داراى تركيباتى است به نام تئوفيلين « 2 » كه براى باز كردن گرفتگى مؤثر است .\r\nبه‌علاوه در چاى مقدارى مادهء مفيد كورستين « 3 » وجود دارد كه به مهار كردن تكثير ويروس‌ها بسيار كمك مىكند .\r\n\r\n\r\n","description":"","footnote":"\r\n( 1 ) .  Steven R . Mostow \r\n( 2 ) .  Theophlline \r\n( 3 ) .  Quercetin \r\n","page_name":" 66 ","page_number":66},
  {"content":"\r\n\r\n\r\nنقش نخود سبز\r\nدر نخودسبز مواد بسيار مفيدى از جمله ويتامين  C  و فايبر و كلروفيل يافت مىشود و اين دانه را در رديف دانه‌هاى بسيار شفابخش درمانى قرار مىدهد . در نيم پيمانه نخودسبز پخته در حدود 4 گرم فايبر وجود دارد . نخودسبز براى كاهش علامت‌ها و ناراحتىهاى سرماخوردگى بسيار مؤثر است . براى اينكه مواد مفيد نخودسبز در جريان پختن از بين نرود نبايد آن را در غرقاب پخت زيرا مواد آن در حرارت زياد آب شسته و خارج مىشود .\r\nبهترين راه پختن نخودسبز ، روش پختن با بخار است و براى نگهدارى نخودسبز مناسبترين روش ، منجمد كردن خام آن در فريزر است كه تا چند ماه اغلب مواد ، بخصوص ويتامين آن سالم مىماند .\r\n\r\nليموترش\r\nويتامين  C  يكى از مفيدترين موادى است كه براى كنترل انواع ناراحتىها به انسان كمك مىكند . از جمله در فصل‌هاى سرد سال ، ويتامين  C  بيشتر از هر چيز مورد تقاضاست . خوشبختانه ليموترش منبع غنى ويتامين  C  و مواد معدنى است كه در پيشگيرى و كنترل بيمارىها سهم بسزايى دارند .\r\nويتامين  C  مقدار هيستامين را كاهش مىدهد و به عبارت ديگر نوعى ضد هيستامين طبيعى و ملايم است . هيستامين از تركيب‌هاى شيميايى طبيعى\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nبدن است كه ممكن است موجب قرمز شدن چشم و آبريزش از بينى و اشك چشم شود . با خوردن عصارهء ليموترش تازه مىتوان با اين عوارض سرماخوردگى مقابله كرد . در يك ليموترش نسبتا بزرگ در حدود 45 ميلىگرم ويتامين  C  وجود دارد كه 75 درصد نياز روزانهء بدن را تأمين مىكند . در فراورده‌هاى غذايى كه براى كنترل سرماخوردگى تهيه مىشود - نظير سوپ جوجه - عصارهء ليموترش تازه سهم زيادى در افزايش تأثير درمانى آنها دارد .\r\n\r\nسوپ جوجه\r\nسوپ جوجه علايم و ناراحتىهاى سرماخوردگى را سريعا كاهش مىدهد ؛ حرارت آن جريان ترشحات مخاط بينى را تسهيل مىكند و قبل از اينكه جرم‌هاى ميكروبى وقت كافى براى استقرار و تكثير داشته باشند آنها را خارج مىسازد . جالب اين است كه اين اثر شفابخش تنها ناشى از حرارت سوپ جوجه نيست زيرا آب داغ به تنهايى چنين اثرى ندارد و تنها از حرارت سوپ جوجه چنين اثر شفابخشى ديده مىشود . ظاهرا اثر شفابخش سوپ جوجه در عطر و بوى خوش و طعم دلپذير آن نهفته است كه اين شرايط را آب داغ ندارد و قطعا در سوپ جوجه مادهء شفابخشى وجود دارد كه منشأ اين خاصيت است .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nدكتر استفن رنارد « 1 » ، استاد گروه پزشكى داخلى در دانشگاه نبراسكا در تحقيقى كه در مورد اثر سوپ جوجه خانگى انجام داده ، دريافته است كه سوپ جوجه فعاليت نوتروفيل‌ها « 2 » را كاهش مىدهد . نوتروفيل‌ها گلبول‌هاى سفيد خون هستند كه در مواقع سرماخوردگى به محل التهاب جلب شده ، موجب ايجاد و تشديد ترشحات مخاطى و تحريك مجارى هوا مىشوند .\r\nمحققان ضمنا فكر مىكنند كه قسمتى از خواص شفابخش سوپ جوجه ممكن است در نفس ساختمان جوجه نهفته باشد . از جمله طبق نظر دكتر زيمنت « 3 » ، استاد پزشكى در دانشگاه كاليفرنيا در لس‌آنجلس ، در جوجه نوعى اسيد آمينه به نام سيستئين « 4 » يافت مىشود كه از نظر تركيب شيميايى و خاصيت ، شبيه داروى استيل سيستئين « 5 » است و معمولا در پزشكى رسمى از استيل - سيستئين براى درمان بيماران مبتلا به برونشيت و ساير عفونت‌هاى مجارى تنفسى استفاده مىشود . دكتر زيمنت مىگويد اصولا مادهء استيل سيستئين بدوا به‌طور طبيعى از پرها و پوست جوجه گرفته شده است . دكتر زيمنت كه از محققان معروف سرماخوردگى و انفلوانزاست و سال‌هاى متمادى\r\n\r\n\r\n","description":"","footnote":"\r\n( 1 ) .  Stephen Renard \r\n( 2 ) .  Neutrophils \r\n( 3 ) .  Irwin Ziment \r\n( 4 ) .  Cysteine \r\n( 5 ) .  Acetylcysteine \r\n","page_name":" 69 ","page_number":69},
  {"content":"\r\n\r\nدر اين رشته از بيمارىها تجربياتى دارد ، يك پزشك انگليسى است كه پس از سال‌ها طبابت در انگلستان به امريكا مهاجرت كرده و در دانشگاه كاليفرنيا در سمت استاد و در عين حال رئيس گروه بيمارىهاى هاضمه اشتغال دارد . او همچنين كتاب‌هاى متعددى در اين زمينه نوشته است .\r\nدكتر زيمنت مىگويد در آب و هواى بسيار نامناسب انگلستان كه مردم آن در اعتياد به دخانيات و سرماخوردگى مشهورند بيمارى سرماخوردگى و برونشيت آن‌چنان شايع است كه خودشان آن را بيمارى انگليسى « 1 » مىنامند ، علت آن است كه مردم معمولا بيشتر از غذاهاى ساده و غيرتند استفاده مىكنند . ولى در كاليفرنيا بيشتر غذاهاى مكزيكى و تايلندى و هندى تند و تيز با ادويهء تند مصرف مىشود كه براى ريه مفيد است .\r\nازاين‌رو بيمارىهاى ريوى در آنجا خيلى كم است .\r\nآمار نشان مىدهد كه مكزيكىها و تايلندىها و هندىهاى ساكن كاليفرنيا به‌رغم اعتياد شديدى كه به دخانيات دارند ، بااين‌حال بسيار كم به برونشيت مبتلا مىشوند ، زيرا صرف‌نظر از هواى ملايم كاليفرنيا ، آنها از غذاهاى تهيه شده با گياهان گرم و تند و تيز استفاده مىكنند .\r\nدكتر زيمنت توصيه مىكند هر وقت به سرماخوردگى مبتلا مىشويد بلافاصله در شروع\r\n\r\n\r\n","description":"","footnote":"\r\n( 1 ) .  English disease \r\n","page_name":" 70 ","page_number":70},
  {"content":"\r\n\r\nبيمارى و قبل از اينكه ويروس‌ها مستقر شده و تكثير يابند يك قاشق مرباخورى ترب تند و يا نيم قاشق مرباخورى فلفل قرمز تند ساييده شده را در يك ليوان آب داغ با كمى عسل خام مخلوط كرده ، سر بكشيد و نتيجهء فورى آن را براى رفع ناراحتى سرماخوردگى و حلق و گلو ببينيد ؛ و يا از يك سوپ جو كه مقدارى سير و مقدارى فلفل قرمز تند در آن ريخته شده باشد استفاده كنيد .\r\nبه‌نظر دكتر زيمنت ، غرغرهء آب گرم كه حدود 10 قطره سس تند در آن ريخته شده باشد نيز مؤثر است به‌خصوص كه به رفع گرفتگى سينوس‌ها هم كمك مىكند .\r\nدكتر پل بوسلاند « 1 » استاد گروه باغبانى دانشگاه ايالتى لاس كروسز در نيومكزيكو و بنيان‌گذار مؤسسهء تحقيقات آثار درمانى فلفل قرمز تند در آن دانشگاه مىگويد كه براى استفاده از خواص درمانى فلفل قرمز تند نيازى نيست كه مقدار زيادى مصرف شود . تنها كافى است حدود نصف قاشق مرباخورى فلفل قرمز تند ساييد شده يا 10 قطره سس تند فلفل قرمز را در يك كاسه سوپ جوجه داغ بريزيد و ميل كنيد . اين روشى است كه در نيومكزيكو در موارد سرماخوردگى عمل مىشود و هميشه نتيجهء خوبى دارد .\r\nگياهان تند و گرم از قرن‌ها پيش در طب سنتى در\r\n\r\n\r\n","description":"","footnote":"\r\n( 1 ) .  Paul Bosland \r\n","page_name":" 71 ","page_number":71},
  {"content":"\r\n\r\nموارد سرماخوردگى و برونشيت تجويز مىشده و از خردل براى اين ناراحتىهاى ريه استفاده مىشده است . تقريبا تمام پزشكان طب سنتى ايرانى و چينى و يونانى استفاده از سير را براى رفع ناراحتىهاى سينه تجويز مىكردند و خردل را براى آسم و سرفه و التهاب سينه به كار مىبردند زيرا براى اخراج اخلاط چسبنده بسيار مؤثرند . در موارد برونشيت‌هاى مزمن كه اغلب در اثر دخانيات ايجاد مىشود ، اخلاط خيلى سفت و چسبنده مىشود و به ديوارهء مجارى تنفسى مىچسبند و تارهاى تنفسى نيز در اثر اين بيمارى خاصيت مقاومت و نيروى ايجاد ترشحات عليه اخلاط را از دست مىدهند . درنتيجه سرفه‌هاى شديد ايجاد و پس از مدتى عفونى مىشود و مجارى عبور هوا متورم شده ، تنفس مشكل مىشود . پزشكان طب سنتى معتقدند كه گياهان تند خاصيت از جا كندن اخلاط را دارند و به‌علاوه اخلاط را رقيق كرده ، آن را خارج مىسازند . داروهاى جديدى كه براى اخراج اخلاط ساخته شده‌اند نيز در مورد خواص آنها غالبا نوشته مىشود : موكوكينتيك « 1 » ؛ يعنى خلطآور .\r\nدكتر زيمنت نظريهء تأثير گياهان تند و گرم را چنين تشريح مىكند : يك گياه تند همين‌كه وارد معده شود گيرنده‌ها را تحريك كرده ، يك سيگنال\r\n\r\n\r\n","description":"","footnote":"\r\n( 1 ) .  Mucokinetic \r\n","page_name":" 72 ","page_number":72},
  {"content":"\r\n\r\nاز طريق عصب واگوس « 1 » به مغز مىفرستد كه فورا به ريه‌ها منعكس مىشود و در آنجا غدد برونشيتى را تحريك مىكند تا ترشحات خود را افزايش دهند . از آنجا كه اعصاب در تمام طول مجارى از دهان تا معده نيز تحريك مىشوند اين عكس‌العمل موجب تحريك غددى كه مسئول ترشحات و ريزش آب از چشم و بينى هستند نيز مىشود . اين ترشحات باعث رقيق شدن و شل شدن اخلاط و كنده شدن و خروج آنها از بينى و سينوس‌ها مىشود . در ريه‌ها رقيق شدن اخلاط ، بلغم را شل مىكنند و يا موجب مىشوند كه غدّه‌ها كمتر اخلاط سفت چسبنده توليد كنند و درنتيجه براحتى خارج مىشوند .\r\nتركيب شيميايى در فلفل قرمز كه باعث تحريك ترشحات و پاك كردن بينى مىشود ، ماده‌اى است به نام كاپسايىسين « 2 » كه تند و تيزى فلفل قرمز تند ناشى از آن است . زيمنت اضافه مىكند كه كاپسايى - سين از مشتقات تركيبى گروه داروهاى شيميايى به نام گائىفنزين « 3 » است و داروى گائىفنزين يك داروى سينه است كه مادهء فعال 75 درصد داروهاى سينه‌اى و همچنين ساير اكسپكتوران‌ها نظير روبى - توسين « 4 » و شربت ويكس و آكتىفد « 5 » و نظاير آن را تشكيل مىدهد . و خردل و ترب تند و كارى و سير\r\n\r\n\r\n","description":"","footnote":"\r\n( 1 ) .  Vagus \r\n( 2 ) .  Capsaicin \r\n( 3 ) .  Guaifenesin \r\n( 4 ) .  Robitussin \r\n( 5 ) .  Actifed \r\n","page_name":" 73 ","page_number":73},
  {"content":"\r\n\r\nنيز نظير همين اثر را دارند و غدد ترشحى برونش‌ها را تحريك مىكنند .\r\nيكى از مهمترين داروهاى سينه‌اى زيمنت ، سير است . او معتقد است كه سير در درمان سرماخوردگى غوغا مىكند . در سير ماده‌اى به نام آلىئين وجود دارد كه خيلى نزديك به داروى شيميايى اس - كربوكسى ميتل سيستئين « 1 » يا موكودين « 2 » است كه از داروهاى معروف و مؤثر اروپايى براى تنظيم اخلاط هستند . سير اگر با ويتامين  C  خورده شود از آنها نيز بيشتر مؤثر است زيرا ويتامين  C  كمك مىكند كه مادهء آلىئين سير به يك تركيبى كه از نظر شيميايى خيلى شبيه موكودين است تبديل شود .\r\nبراى تأثير بيشتر سير توصيه مىشود كه دنده‌هاى خام سير بدون اينكه خرد شوند مصرف و خورده شود و يا اگر بلع و خوردن سير خام خرد نشده كه سفت است مشكل است ، براى چند ثانيه در حرارتى كه آن را نرم كند گذارده شود . به اين ترتيب مانع از تبديل مادهء آلىئين به آلىسين كه خواص ديگرى دارد مىشويم . زيرا سير اگر در خارج از دهان خرد شود آلىئين آن به آلىسين تبديل مىشود . بديهى است كه آلىسين نيز قسمت عمدهء خواص دارويى را داراست ولى از نظر\r\n\r\n\r\n","description":"","footnote":"\r\n( 1 ) .  S . Carboxy methylcysteine \r\n( 2 ) .  Mucodyne \r\n","page_name":" 74 ","page_number":74},
  {"content":"\r\n\r\nخاصيت سينه‌اى ضعيف‌تر از آلىئين است . در خردل ماده‌اى به نام آليل ايزوتيوسيانات « 1 » وجود دارد كه شبيه آلىئين سير است . توصيهء زيمنت اين است كه اگر سرماخوردگى يا مشكل سينوس و يا احتقان ريه و يا آسم و برونشيت و عسر النفس داريد و يا اگر فكر مىكنيد در معرض ابتلا به هريك از اينها هستيد ، از سوپ و غذاهاى داغ توأم با گياهان تند استفاده كنيد .\r\nبديهى است اگر كسى به تمام يا برخى از گياهان تند حساسيت داشته باشد متأسفانه از آن گياه حساسيت‌زا نمىتواند استفاده كند و مصرف اين نوع گياهان را بايد با مشورت كارشناس انجام دهد .\r\nبراى تهيهء سوپ جوجهء طبى ، دكتر زيمنت و ساير كارشناسان نسخه‌هايى را پيشنهاد كرده‌اند كه در اينجا به تعدادى از آنها اشاره مىشود .\r\n\r\nروش تهيه سوپ جوجه\r\n\r\nالف ) تهيهء آب مرغ\r\nيك جوجه را پس از تميز كردن و پوست كندن قطعه‌قطعه كرده ، در ظرف بزرگى با مقدار كافى آب سرد مىريزند به صورتىكه آب روى آن را بگيرد .\r\nيك هويج و يك پياز درشت و چند دنده سير و يك يا دو عدد برگ‌بو و كمى زردچوبه و نمك به آن\r\n\r\n\r\n","description":"","footnote":"\r\n( 1 ) .  Allyl isothiocyanate \r\n","page_name":" 75 ","page_number":75},
  {"content":"\r\n\r\nاضافه كرده ، چند ساعت حرارت مىدهند تا خوب پخته شود . سپس آن را از روى آتش برداشته ، از صافى رد مىكنند تا گوشت و سبزىهاى داخل آن خارج شود . مايع به‌دست آمده را كنار مىگذارند تا سرد شود و براى اينكه چربى آن گرفته شود آن را در يخچال قرار مىدهند . پس از گذشت يك شب ، يك ورقه قشر چربى روى سوپ ظاهر مىشود كه آن را برمىدارند . مايعى كه به اين ترتيب تهيه مىشود ، مايهء تهيهء سوپ جوجه است كه در ايران اصطلاحا به آن آب مرغ مىگويند .\r\n\r\nب ) تهيه سوپ جوجه طبق نسخهء دكتر زيمنت براى بزرگسالانى كه پرهيز از چربى دارند .\r\nمواد مورد نياز :\r\n- در حدود يك ليتر آب مرغ بىچربى كه طبق دستور پيش‌گفته تهيه شده باشد .\r\n- يك عدد سير كه داراى حدود 15 دنده باشد .\r\n- 5 شاخه جعفرى خردشده\r\n- 6 شاخه گشنيز خردشده\r\n- يك قاشق مرباخورى فلفل قرمز تند ساييده شده ( اگر به فلفل حساسيت نباشد )\r\n- مقدارى برگ‌هاى نعناى خردشده\r\n- مقدارى برگ‌هاى ريحان خردشده\r\n- يك قاشق پودر كارى\r\nسير و پياز را پوست كنده ، با ساير سبزىها خرد\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nكرده ، داخل آب مرغ نموده ، حرارت مىدهند تا آماده شود . اين سوپ را ممكن است چهار قسمت كرده ، هر قسمت را در شروع يك غذا به‌طور گرم مصرف كرد . در جريان حرارت دادن سوپ مرغ ، استنشاق بخار آن نيز براى باز كردن كوفتگىهاى بينى و سينوس‌ها مؤثر است .\r\n\r\nنسخهء ديگرى از ديگر كارشناسان براى تهيهء سوپ مرغ مورد استفادهء كودكان و جوانان\r\nمواد لازم :\r\n- در حدود 2 ليتر آب مرغ\r\n- 250 گرم ماكارونى تازه\r\n- شش دنده سير\r\n- يك عدد غدهء تازهء زنجبيل كه پوست آن گرفته و به چند قطعه تقسيم شده باشد .\r\n- سه عدد غلاف فلفل قرمز تند خشك\r\n- دو عدد پياز كه چند قطعه شده باشد .\r\n- 240 گرم سينهء مرغ كه پوست آن گرفته شده و به قطعات كوچك تقسيم شده باشد .\r\n- چهار عدد پيازچه كه ريز خرد شده باشد .\r\n- و مقدارى زردچوبه و نمك .\r\nابتدا ماكارونى را در آب‌جوش ريخته و پس از آماده شدن كنار مىگذارند . سپس در ظرفى آب مرغ را مخلوط با سير ، زنجبيل ، فلفل قرمز ، پياز و ادويه حرارت مىدهند تا جوش بيايد و آتش زير آن\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nرا كم كرده ، مىگذارند تا 10 دقيقه ريزريز بجوشد .\r\nپس از آن قطعات مرغ را اضافه مىكنند و حرارت مىدهند تا پخته شود . در اين موقع ماكارونى را به آن اضافه مىكنند و كمى حرارت مىدهند تا آماده شود . در آخر قطعات زنجبيل تازه و غلاف فلفل قرمز را از سوپ بيرون مىآورند و سوپ را در كاسه‌ها ريخته ، پيازچه‌هاى خردشده را روى آن مىريزند .\r\nاين سوپ جوجه براى شش وعده كافى خواهد بود كه بايد هربار به‌طور گرم از آن مصرف شود .\r\nدر نسخهء ديگرى ، مقدارى باميه و سيب‌زمينى نيز به سوپ جوجه اضافه مىكنند . و در نسخهء ديگرى براى تهيهء سوپ جوجه از مواد زير استفاده مىشود : جو پوست‌كنده 50 گرم ، هويج 500 گرم ، نخودسبز 50 گرم ، كرفس يك شاخهء خرد شده ، پياز متوسط دو عدد خرد شده ، سيب‌زمينى متوسط دو عدد ، سير يك عدد شامل چند دنده ، و فلفل قرمز تند و كمرنگ .\r\nاين سوپ پس از پخته شدن بايد با آب ليموترش تازه خورده شود . اين سوپ در عين حال نوعى آش جو است كه به عنوان غذاى اصلى نيز مصرف مىشود .\r\nنكاتى كه در استفاده از سوپ جوجه بايد رعايت شود :\r\nطبق تحقيقات كارشناسان ، اثر درمانى سوپ جوجه فقط در حدود نيم ساعت باقى مىماند . بنابراين\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nبراى استفادهء كامل از اثر درمانى آن ، لازم است كه مقدار بيشترى سوپ تهيه و در يخچال نگهدارى شود و هربار مقدارى از آن را گرم كرده ، مصرف نمود . به اين ترتيب در هر روز چند بار و هربار مقدارى سوپ جوجه داغ مصرف شود تا ظرف يكى دو روز اثر درمانى آن منعكس گردد .\r\nتوصيهء ديگر اين است كه مىتوان مقدار زيادى آب مرغ بىچربى كه اساس تهيهء سوپ جوجه است تهيه نمود و آن را در ظرف‌هاى يخ‌گيرى فريزر ريخت كه منجمد شود و هربار يك يا چند تا مكعب‌هاى منجمد آب مرغ را برداشته ، پس از ذوب كردن براى تهيهء سوپ مرغ تازه استفاده كرد .\r\nآب مرغ منجمد را مىتوان تا شش ماه در فريزر نگه داشت و در مواقع سرماخوردگى در ظرف سال مرتبا از آن استفاده كرد . در اينجا بايد افزود اشخاصى كه علاقه‌مند باشند از دم‌كرده‌هاى گياهى نيز براى كنترل سرماخوردگى و انفلوانزاى ساده استفاده كنند مىتوانند از گياهان دارويى نظير ريشهء كتيرا ، مغز ريشهء شيرين‌بيان ، اكيناشيا ، زنجبيل ، انيس ، خطمى ، ريش بز ، اقطى ، ياس زرد و پوست بيد استفاده نمايند . در گياه ريش‌بز يا افدرا دو مادهء فعال مفيد وجود دارد به نام افدرين « 1 » و پزودوافدرين « 2 » . مادهء پزودوافدرين آن‌چنان مؤثر\r\n\r\n\r\n","description":"","footnote":"\r\n( 1 ) .  Ephedrine \r\n( 2 ) .  pseudoephedrine \r\n","page_name":" 79 ","page_number":79},
  {"content":"\r\n\r\nاست كه در ساختن برخى داروهاى بدون نسخهء سرماخوردگى نظير سودافد « 1 » به‌كارمىرود . « 2 »\r\n\r\nمراقبت‌هاى سادهء ديگر\r\n1 . استراحت ؛ به نظر كارشناسان شايد بزرگترين اشتباهى كه غالب اشخاص در آغاز سرماخوردگى مىكنند اين است كه به‌جاى استراحت اصرار دارند با خوردن يك مسكن قوى كمى آرام گرفته ، از خانه خارج شده و به فعاليت روزانهء خود ادامه دهند . با اين روش نه تنها به توانايى سيستم دفاع طبيعى بدن براى مبارزه با بيمارى لطمه مىزنند بلكه با رفتن بين مردم موجب پخش شدن و گسترش ويروس\r\n\r\n\r\n","description":"","footnote":"\r\n- در جريان برگزارى بازىهاى المپيك 2000 سيدنى ضمن گزارش اخبار مربوط به قهرمانىها و شكست‌ها ، رويدادهاى قابل توجه خبرى ديگرى نيز اعلام شد كه چون در ارتباط با اثر دارويى قوى تركيب شيميايى پزودوافدرين است براى اطلاع خوانندگان در اينجا به آن اشاره مىشود . خبر اين بود : دختر ورزشكار شانزده سالهء اهل رومانى قهرمان ژيمناستيك كه به مدال طلا دست يافت پس از معاينه معلوم شد كه از داروى پزودوافدرين استفاده كرده است و چون مصرف اين مادهء شيميايى گياهى در عرف ورزشى المپيك دوپينگ محسوب مىشود مدال طلاى او پس گرفته شد و به‌علاوه پزشكى كه ظاهرا براى كنترل سرماخوردگى اين دارو را براى ورزشكار قهرمان رومانى تجويز كرده بود نيز اخراج شد .\r\n( 1 ) .  Sudafed \r\n( 2 ) . براى اطلاع از طرز استفاده و خواص مشروح اين گياهان دارويى علاقه‌مندان مىتوانند به مجموعه كتاب‌هاى معارف گياهى از انتشارات دفتر نشر فرهنگ اسلامى مراجعه نمايند .\r\n","page_name":" 80 ","page_number":80},
  {"content":"\r\n\r\nبيمارى شده و عدهء ديگرى را نيز آلوده مىنمايند .\r\nدرصورتىكه اگر يكى دو روز ضمن استفاده از كمك‌هاى اوليهء اشاره شده استراحت كنند بهبود بيمارى سريع‌تر خواهد بود .\r\n2 . خوردن روزانه 8 - 6 ليوان آب ساده و يا مخلوط آب ليموترش تازه به تسريع بهبود بيمارى بسيار كمك مىكند . زيرا در آغاز بيمارى ، براى دفع سموم و فضولات سلولى كه در جريان مبارزهء ضد ويروسى ايجاد شده‌اند ، بدن انسان نياز به آب دارد كه آنها را شسته و خارج سازد . به‌علاوه تنفس هواى مرطوب و خنك نيز در اين دوره براى جلوگيرى از خشك شدن بينى و مجارى تنفسى بسيار مؤثر است زيرا خشك شدن مجارى تنفسى زمينه را براى استقرار و تكثير ويروس بيشتر آماده مىسازد . و مرطوب نگه داشتن هواى خانه براى تحقق اين نظر بسيار مفيد است . وجود گياهان آپارتمانى در داخل خانه براى مرطوب نگه داشتن هواى خانه مؤثر است و بخصوص در مناطق داراى هواى خشك ( مانند تهران و اغلب شهرهاى ايران ) گذاردن ظرفى پر از آب در بالاى رادياتورها و يا روى شعلهء كم اجاق‌هاى آشپزخانه براى مرطوب نگه داشتن هواى خانه سودمند است . بديهى است كه آب اين ظرف‌ها بايد مرتبا تجديد شود و اگر چند برگ اوكاليپتوس در آنها انداخته شود ، تنفس بخار ضدعفونىكنندهء آن بيشتر يارىرسان است .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\n3 . شستشو و تخليهء منظم بينى با آب‌نمك رقيق :\r\nبراى اين كار مىتوان يك قاشق چايخورى كوچك نمك طعام را در يك ليوان آب مخلوط كرد و مقدارى از آن را به داخل بينى بالا كشيد . بايد سر را كمى بالا گرفت ، يك‌بار تنفس كنند كه مايع كاملا داخل مجارى بينى شود و پس از آن بينى را كاملا تخليه نمايند . و چون متأسفانه ويروس سرماخوردگى بسيار مقاوم است و مدتى در هر شرايط زنده مىماند ، دستگيرهء در اطاق‌ها و روى نردهء پله‌ها و ميله‌هاى موجود در وسايل نقليهء عمومى و نظاير آن تا مدت‌ها آلوده به ويروس هستند . بنابراين لازم است كه مرتبا دست‌ها با آب گرم و صابون خوب شسته شود . تا حال در حدود 200 نوع ويروس سرماخوردگى شناسايى شده است و در فصول تغيير هوا و سرما ، احتمال مبتلا شدن بسيار است . به‌خصوص به كودكان كه از مجتمع‌هاى آموزشى و مدارس به خانه باز مىگردند بايد تأكيد شود كه دست‌هاى خود را با آب و صابون بشويند .\r\n4 . در موقع عطسه و سرفه كردن بايد مراقب بود كه جلوى دهان بسته باشد . تحقيقات نشان مىدهد كه در هر عطسه ممكن است ذرات حامل ويروس از داخل دهان و بينى تا چند متر پخش شود و اين ويروس‌ها با سرعت 300 كيلومتر در ساعت به اطراف گسترش مىيابند . بهترين راه آن است كه با\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nدستمال كاغذى مانعى در مقابل دهان ايجاد شود و پس از آن دستمال كاغذى آلوده به محل سربستهء زباله انداخته شود . استفاده از دستمال پارچه‌اى براى اين كار صحيح نيست زيرا ذرات حاوى ويروس در داخل دستمال مىمانند و موجب آلودگىهاى وسيعى مىشوند . ضمنا نبايد مانع از بروز عطسه شد ، زيرا ممكن است اين كار موجب شود ويروس‌ها با فشار قسمتى از گوش را آلوده كنند . اگر تصادفا عطسه‌اى ناگهانى بروز كند كه فرصت تهيهء دستمال كاغذى نباشد ناچار بايد با دست‌ها جلوى بينى و دهان گرفته شود و بلافاصله دست‌ها با آب و صابون شسته شود .\r\n\r\n","description":"","footnote":"","page_name":" 83 ","page_number":83},
  {"content":"\r\n . \r\n\r\n","description":"","footnote":"","page_name":" 84 ","page_number":84}
  ]