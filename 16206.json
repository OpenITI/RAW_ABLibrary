[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nمجموعه كامل\r\nتاريخ انبياء\r\nاز آدم تا خاتم\r\nترجمه قصص الانبياء\r\nتأليف : آيت الله سيد نعمت الله جزايرى رحمه الله\r\nترجمه : صادق حسن زاده - حسين زاده\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nجزايرى ، نعمت الله بن عبدالله ، 1050 - 1112 ق\r\n[ قصص الانبياء . فارسى 
  ]\r\nترجمه قصص الانبياء : تاريخ انبياء از آدم تا خاتم / مولف نعمت الله جزايرى ؛ ترجمه صادق حسن زاده - قم : اجود ، 1388 .\r\n664 ص .\r\n70000 ريال : 2 - 5 - 90473 - 600 - 918 isbn\r\nفهرست نويسى براساس اطلاعات فيپا .\r\n1 . قرآن - قصه ها . 2 . پيامبران - سرگذشتنامه . الف\r\nحسن زاده ، صادق ، 1342 - مترجم . ب . عنوان . ج . عنوان\r\nتاريخ انبياء از آدم تا خاتم . د . عنوان : قصص الانبياء . فارسى\r\n6041 ق 4 ج / 88 bp\r\n156 / 297\r\n1388\r\nنشر اجود\r\nقم - خيابان ارم - تلفن 2881946\r\nقصص الانبياء ( تاريخ انبياء از آدم تا خاتم )\r\nتاليف : آيت الله سيد نعمت الله جزايرى\r\nترجمه : صادق حسن زاده - حسين حسن زاده\r\nناشر : انتشارات اجود\r\nنوبت چاپ : اول 1388\r\nچاپخانه : دانش\r\nشمارگان : 5000 جلد\r\nقيمت : 7000 تومان\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nفهرست\r\nپيش‌گفتار نگارنده 9\r\n* باب اول : داستان آدم و حوا و فرزندانشان 51\r\nفصل اول : جايگاه آدم و حوا و دليل نامگذاريشان به اين نام‌ها 52\r\nفصل دوم : 68\r\nفصل سوم : 80\r\nفصل چهارم : 106\r\n* باب دوم : داستان حضرت ادريس عليه السّلام 121\r\n* باب سوم : داستان حضرت نوح عليه السّلام 131\r\nفصل اول : مدت عمر نوح عليه السّلام 132\r\nفصل دوم : 138\r\n* باب چهارم : داستان هود عليه السّلام و قوم عاد 157\r\n* باب پنجم : داستان صالح عليه السّلام و قومش 169\r\n* باب ششم : داستان ابراهيم عليه السّلام 177\r\nفصل اول : 178\r\nفصل دوم : 185\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nفصل سوم : 209\r\nفصل چهارم : 221\r\nفصل پنجم : 233\r\n* باب هفتم : زندگى حضرت لوط و قوم او 241\r\n* باب هشتم : داستان ذو القرنين 255\r\n* باب نهم : داستان يعقوب و يوسف عليهما السّلام 277\r\n* باب دهم : داستان حضرت ايوب عليه السّلام 325\r\n* باب يازدهم : داستان حضرت شعيب عليه السّلام 337\r\n* باب دوازدهم : داستان حضرت موسى و هارون عليهما السّلام 343\r\nفصل اول : علت نامگذارى موسى به اين نام 344\r\nفصل دوم : موسى عليه السّلام از ولادت تا پيامبرى 349\r\nفصل سوم : 362\r\nفصل چهارم : 365\r\nفصل پنجم : 387\r\nفصل ششم : 398\r\nفصل هفتم : داستان قارون و قربانىكردن گاو 411\r\nفصل هشتم : ديدار موسى با خضر عليهما السّلام 421\r\nفصل نهم : 434\r\n* باب سيزدهم : بلعم باعورا و اسماعيل صادق الوعد 447\r\n* باب چهاردهم : داستان زندگى حضرت الياس عليه السّلام ، إليا عليه السّلام و اليسع عليه السّلام 455\r\n* باب پانزدهم : داستان زندگى ذو الكفل 461\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n* باب شانزدهم : داستان زندگى لقمان و حكمت‌هاى لقمان 465\r\n* باب هفدهم : داستان زندگى سموئيل عليه السّلام طالوت و جالوت تابوت سكينه 475\r\n* باب هجدهم : داستان زندگى داود عليه السّلام 481\r\n« داستان داود و همسر اوريا » 489\r\nحكمت‌هايى كه داود از وحى برگرفت 495\r\n« داستان اصحاب سبت » 504\r\n* باب نوزدهم : داستان زندگى حضرت سليمان عليه السّلام 509\r\nفصل اول : فضيلت‌ها و بزرگوارىهاى سليمان 510\r\nفصل دوم : عبور از سرزمين مورچگان 521\r\nفصل سوم : داستان اسب‌ها 527\r\nفصل چهارم 530\r\n* باب بيستم : قوم سبا و اهل ثرثار 543\r\n* باب بيست و يكم : داستان اصحاب رس و حنظله 547\r\n* باب بيست و دوم : داستان « شعيا » و « حبقوق » 553\r\n* باب بيست و سوم : داستان زكريا و يحيى عليهما السّلام 557\r\n* باب بيست و چهارم : داستان زندگى عيسى بن مريم عليه السّلام 567\r\nفصل اول : ولادت مريم عليها السّلام 568\r\nفصل دوم : 571\r\nفصل سوم : 582\r\nفصل چهارم : 592\r\n* باب بيست و پنجم : داستان زندگى ارميا ، دانيال ، عزير و بخت نصر 599\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n* باب بيست و ششم : يونس و پدرش متى 609\r\n* باب بيست و هفتم : اصحاب كهف و رقيم 619\r\n* باب بيست و هشتم : داستان اصحاب اخدود و داستان جرجيس و خالد بن سنان عبسى 629\r\nباب بيست و نهم : پيامبران بىنشان پيامبر مجوسيان 637\r\n* باب سىام : سخنانى نادر دربارهء بنى اسرائيل و داستان زندگى گروهى از پادشاهان 645\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nپيش‌گفتار نگارنده\r\n\r\nخصوصيات همسان پيامبران عليهم السّلام\r\nشخصى به نام « وهب بن منبه » كتاب مبسوطى را دربارهء « سرگذشت پىامبران » نگاشته است ولى چون نگارنده‌اش ، به روايات مشهور اهل سنّت تكيه نموده و مطالبش را براساس كتاب‌هاى تاريخ اهل سنّت گرد آورده است نتوانستيم بر اين كتاب اعتماد كنيم ، چرا كه مطالب اين كتاب نمىتواند سندى معتبر و راه‌گشا باشد از سويى فاضل راوندى - كه تربتش پاك باد - كه از عالمان بزگوار تشيع است كتابى گرد آورده و احاديثى را از ائمهء معصومين عليهم السّلام دربارهء سرگذشت پيامبران بيان نموده است . امّا بسيارى از احاديثى را كه ايشان گرد آورده رواياتى نادر هستند كه نيازمند شرح و توضيح است .\r\nامّا عالم معاصر علامهء مجلسى نيز جلد پنجم كتاب « بحار الانوار » را « كتاب النبوة » نام نهاده و هرچند سرگذشت همه‌ى پيامبران را براساس آيات قرآن و روايات ائمهء معصومين عليهم السّلام در اين كتاب گرد آورده است ولى در بيان مطالب و حكايت پيامبران به درازگويى و تفصيل بيش از حد پرداخته است ، زيرا ايشان همهء آيات و تفاسير آيات را كه دربارهء پيامبران است به تفصيل بيان نموده و آنگاه رواياتى را كه از اماميه و اهل سنّت رسيده به آن افزوده است .\r\nبنده با بررسى همهء اين كتاب‌ها ، علاقه‌مند شدم كه كتابى را دربارهء سر گذشت پيامبران به شيوه‌اى جديد بنگارم به گونه‌اى كه تكيه‌گاه اصلى كتابم را براساس روايات اماميه و تشيع گرد آورم و تنها در مواقع ضرورى روايات جمهور اهل سنّت را بيان كنم و تلاشم بر آن است كه كتاب را به گونه‌اى كوتاه و مفيد گرد آورم كه با حجمى كم ، مطالبى پرمغز و عالمانه داشته باشد كه خردمندان از آن بهره گيرند و دانش‌پژوهان لذّت برند . خداوند فرازمند مىفرمايد :  « وَ إِذْ أَخَذَ اللَّهُ مِيثاقَ النَّبِيِّينَ لَما آتَيْتُكُمْ مِنْ كِتابٍ وَ حِكْمَةٍ ثُمَّ \r\n\r\n","description":"","footnote":"","page_name":" 9 ","page_number":9},
  {"content":"\r\n\r\n جاءَكُمْ رَسُولٌ مُصَدِّقٌ لِما مَعَكُمْ لَتُؤْمِنُنَّ بِهِ وَ لَتَنْصُرُنَّهُ قالَ أَ أَقْرَرْتُمْ وَ أَخَذْتُمْ عَلى ذلِكُمْ إِصْرِي قالُوا أَقْرَرْنا قالَ فَاشْهَدُوا وَ أَنَا مَعَكُمْ مِنَ الشَّاهِدِينَ ؛  و چون خداوند از پيامبران ، پيمان ابلاغ رسالت گرفت آنگاه كه شما را كتاب و حكمت بخشيد و سپس به سوى شما فرستاده‌اى از جانب خداوند آمد كه گواهى بر درستى و راستى كتاب و شريعت شما مىداد تا به او ايمان آورده و ياريش نماييد . خداوند فرمود : آيا [ به پيامبر من و كتاب آسمانىاش قرآن 
  ] اقرار نموديد و بر عهد و پيمان با من استوار هستيد ؟ همگى گفتند : اقرار مىكنيم .\r\nسپس خداوند فرمود : شما گواه باشيد و من نيز همراه شما گواه [ آنان 
  ] خواهم بود » . « 1 » على بن ابراهيم كه راوى ثقه و مورد اطمينانى است در « صحيح » خود روايت نموده كه امام صادق عليه السّلام فرمودند : « ما بعث اللّه نبيا من لدن آدم فهلمّ جرّا الّا و يرجع الى الدّنيا و ينصر امير المؤمنين ؛ خداوند هيچ پيامبرى را از نسل آدم عليه السّلام مبعوث نفرمود جز اينكه آن پيامبر به دنيا باز خواهد گشت و امير مؤمنان عليه السّلام را يارى خواهد نمود » .\r\nاين سخن امام صادق عليه السّلام اشاره به آيه  « لَتُؤْمِنُنَّ بِهِ »  دارد كه ضمير در ( به ) به پيامبر صلّى اللّه عليه و آله و سلّم باز مىگردد و مقصود از « و لتنصرنّه » امير مؤمنان عليه السّلام است .\r\nخداوند در عالم ذر به پيامبران عليهم السّلام خطاب فرمود :  « أَقْرَرْتُمْ وَ أَخَذْتُمْ عَلى ذلِكُمْ إِصْرِي »  و مقصود از « إصر » همان پيمان الهى است . پيامبران در مقام خطاب خداوند پاسخ دادند : « اقررنا » آنگاه خداوند فرمود :  « فَاشْهَدُوا وَ أَنَا مَعَكُمْ مِنَ الشَّاهِدِينَ » .  « 2 » براساس روايات مستفيضه ، هنگامى كه قائم آل محمد به پا خيزد و به فرمانروايى عالم دست يابد پيامبر صلّى اللّه عليه و آله و سلّم و امير مؤمنان عليه السّلام نيز رجعت مىنمايند . حضرت مهدى عجل اللّه تعالى فرجه الشريف در حالى كه عصا و نشانى در دست دارد\r\n\r\n\r\n","description":"","footnote":"\r\n( 1 ) . سوره آل عمران / 81 .\r\n( 2 ) . تفسير قمى ج 1 ص 106 و 107 .\r\n","page_name":" 10 ","page_number":10},
  {"content":"\r\n\r\nبر پيشانى هرمؤمنى نشانى مىزند كه اين شخص مؤمن است و بر پيشانى هر كافرى نشانى مىزند كه اين شخص كافر است . در دوران آن حضرت پيامبران و امامان عليهم السّلام براى يارى رسانى به امير مؤمنان على عليه السّلام و حضرت مهدى عجل اللّه تعالى فرجه الشريف رجعت مىكنند به‌ويژه پيامبرانى همچون زكريا ، يحيى و حزقيل عليهم السّلام و ياران آنان كه در ابلاغ دين بيشتر آزرده و شكنجه شدند رجعت مىكنند . آنان به دنيا بازمىگردند تا شمشير انتقام را بركشند و از شكنجه‌گران و قاتلان خويش انتقام گيرند و به خونخواهى از خون حسين عليه السّلام برخيزند .\r\n« جميل » گويد كه از امام صادق عليه السّلام دربارهء اين آيه پرسيدم كه :  « إِنَّا لَنَنْصُرُ رُسُلَنا وَ الَّذِينَ آمَنُوا فِي الْحَياةِ الدُّنْيا وَ يَوْمَ يَقُومُ الْأَشْهادُ ؛  به راستى ما فرستادگان خود و آنان را كه به فرستادگان ايمان آورده‌اند در زندگانى دنيا و در روزى كه گواهان به پا خيزند يارى مىدهيم » . « 1 » امام عليه السّلام فرمود : به خدا سوگند اين حادثه هنگام رجعت روى مىدهد . آيا نمىدانى كه و مقصود از « أشهاد » امامان معصوم عليهم السّلام هستند .\r\nنگارنده گويد : مقصود از « فرستادگان » كه در آيه بود پيامبران هستند . از رواياتى كه بيان شد چنين برمىآيد كه همهء پيامبران در قيامت صغرى باز مىگردند و خداى فرازمند همهء آنان را با قوّت و اقتدار و با پشتيبانى فرشتگان يارى نموده و بر دشمنان خود و دشمنان آل محمّد عليهم السّلام چيره مىگرداند خداوند دشمنانى همچون بنىاميه و دوستدارانشان را كه پيامبر و امامان را آزار داده‌اند زنده مىكند و از سويى نيز مؤمنان پاكدل و خالص را زنده مىكند كه در ركاب پيامبران و امامان با دشمنان نبرد كنند و به پاداش جهاد در راه خدا دست يابند و در دولت آل محمد عليهم السّلام غرق در نعمت گردند . اين همان سخن خداى فرازمند است كه :  « وَ يَوْمَ نَبْعَثُ مِنْ كُلِّ أُمَّةٍ شَهِيداً ؛  و روزى كه از هرامّتى گواهى برانگيزيم » . « 2 »\r\n\r\n\r\n","description":"","footnote":"\r\n( 1 ) . غافر / 51 .\r\n( 2 ) . نحل / 84 .\r\n","page_name":" 11 ","page_number":11},
  {"content":"\r\n\r\n\r\nشمار پيامبران\r\nشيخ صدوق رحمه اللّه فرموده است : اعتقاد ما بر اين است كه پيامبران صد و بيست و چهار هزار پيامبرند و همچنين اوصياء نيز صد و بيست و چهار هزار نفرند . از اين ميان ، پنج پيامبر بر ديگر پيامبران برترى دارند و داراى شريعت هستند و هريك از اين پيامبران اولو العزم كه برانگيخته شد شريعت پيامبر اولو العزم پيشين منسوخ شد و پايان يافت .\r\nپيامبران اولو العزم عبارتند از نوح ، ابراهيم ، موسى ، عيسى و محمّد صلوات اللّه عليهم .\r\nشمار پيامبان براساس احاديث ، كاملا روشن است و عالمان بزگوار ما نيز شمار پيامبران را همين تعداد ذكر فرموده‌اند . امّا آن دسته از روايات را كه شمار ديگرى را براى پيامبران ذكر نموده‌اند بايد تأويل و تفسير نمود .\r\nاز آن جمله روايات ، روايتى از پيامبر صلّى اللّه عليه و آله و سلّم است كه فرموده‌اند : « من پس از هشت هزار پيامبر برانگيخته شدم كه نيمى از آنان بر بنى اسرائيل برانگيخته شدند » . « 1 » بىگمان مقصود از اين‌روايت آن است كه اعاظم و بزرگان از پيامبران ، هشت هزار نفرند .\r\nدر روايتى ديگر پيامبر صلّى اللّه عليه و آله و سلّم فرموده‌اند : « فرستادگان الهى سيصد و سيزده نفرند . شخصى از آن حضرت پرسيد : اى پيامبر ؛ خداوند چند كتاب آسمانى را بر پيامبرانش فرو فرستاده است ؟ آن حضرت فرمود : صد صحيفه و چهار كتاب .\r\nخداوند بر شيث عليه السّلام پنجاه صحيفه و بر ادريس عليه السّلام سى صحيفه و بر ابراهيم عليه السّلام بيست صحيفه فرو فرستاد . همچنين خداوند كتاب‌هاى تورات ، انجيل ، زبور و قرآن را نيز فرو فرستاده است » . « 2 » شيخ مفيد رحمة اللّه نقل فرموده است كه روزى امام صادق عليه السّلام از يكى از اصحاب خويش به نام « صفوان بن جمّال » پرسيد : اى صفوان ! آيا مىدانى خداوند چند پيامبر را برانگيخته است ؟ صفوان عرض كرد : نمىدانم . امام عليه السّلام فرمود : « خداوند صد و چهل هزار پيامبر و صد\r\n\r\n\r\n","description":"","footnote":"\r\n( 1 ) . « امالى » طوسى : 253 .\r\n( 2 ) . خصال : 524 .\r\n","page_name":" 12 ","page_number":12},
  {"content":"\r\n\r\nچهل هزار وصى را برانگيخته است » . « 1 »\r\nهمچنين روزى ابو ذر رحمه اللّه از پيامبر صلّى اللّه عليه و آله و سلّم پرسيد : « خداوند چند پيامبر را برانگيخته است ؟ آن حضرت فرمودند : خداوند سيصد و بيست هزار پيامبر را برانگيخته است كه از آن ميان ، سيصد و چند نفر ، پيامبر مرسل بودند . و همچنين خداوند صد و بيست و چهار كتاب را نازل فرموده است كه از آن جمله ، پنجاه صحيفه است كه بر ادريس عليه السّلام فرو فرستاده است » . « 2 »\r\nميان روايات سابق اين گونه است كه پيامبران پيش از حضرت آدم را نيز به شماره آوريم ؛ زيرا زمين هيچ‌گاه از حجّت الهى خالى نبوده است و تا هنگامى كه تكليف الهى بر بندگان وجود دارد حجّت خدا نيز پابرجا خواهد بود .\r\nتوجيه ديگرى كه مىتوان گفت اين است كه اصلا مفهوم اعداد و كميت آنها مدّنظر نباشد . امام كاظم عليه السّلام مىفرمايد : « إنّ الانبياء و أتباع الانبياء خصّوا بثلاث خصال : السّقم فى الابدان و خوف السلطان و الفقر ؛ « 3 » پيامبران و پيروانشان سه ويژگى دارند : بيمارى تن و ترس از پادشاه و تهيدستى » .\r\nالبته مىتوان گفت مقصود از فرزندان پيامبران تنها معصومين هستند و شايد مقصود ، همهء علوىهاى نسل پيامبر صلّى اللّه عليه و آله و سلّم باشند كه همگى بيمارى و ترس از پادشاه و تهديدستى را دارا بوده‌اند . شايد نيز مقصود از پيروان پيامبران ، عالمان و صالحان و تهيدستان و پرهيزگاران باشند .\r\nسيد بن طاووس رحمه اللّه در كتاب اقبال الاعمال روايتى را نقل فرموده است كه امام سجّاد عليه السّلام فرموده‌ند : هركه دوست دارد كه صد و بيست و چهار هزار پيامبر را زيارت كند در شب نيمهء شعبان به زيارت امام حسين عليه السّلام شتابد ، زيرا ارواح پيامبران براى زيارت نمودن حسين عليه السّلام از خداوند اجازه مىگيرند و خداوند نيز به آنان اجازه مىدهد . پس خوشا بر آن‌كس كه با پيامبران مصافحه كند و پيامبران نيز با او مصافحه كنند . از جملهء آن پيامبران ، پنج\r\n\r\n\r\n","description":"","footnote":"\r\n( 1 ) . « اختصاص » شيخ مفيد : 263 .\r\n( 2 ) . همان .\r\n( 3 ) . خصال : 88 .\r\n","page_name":" 13 ","page_number":13},
  {"content":"\r\n\r\nپيامبر اولو العزم نوح و ابراهيم و موسى و عيسى و محمد صلّى اللّه عليه و عليهم هستند . و از آن روى ، اين پنج تن را پيامبران اولو العزم ناميدند كه آنان بر [ هدايت 
  ] همهء جنّ و انس از شرق تا غرب عالم مبعوث گشته‌اند » . « 1 » مصافحه با پيامبران مىتواند در اين دنيا روى دهد هرچند زيارتگران حسين عليه السّلام ، مصافحه با پيامبران را درك نكنند ، زيرا فرشتگان به شكل انسان‌هاى معمولى درمىآيند و با زيارتگران حسين عليه السّلام مصافحه مىكنند و شايد مصافحه با پيامبران پيش از ورود به بهشت و يا در بهشت روى دهد . همچنين از كلمهء « فليزر » كه در روايت آمده است برمىآيد كه زيارت حسين عليه السّلام بايد از نزديك باشد هرچند زيارت حسين عليه السّلام از دور نيز محتمل است . نام پنج پيامبرى كه به عنوان پيامبران اولو العزم برشمرده شده است در روايات معتبر ديگر نيز آمده است . لكن در برخى روايات ابن عباس و قتاده روايت نموده‌اند كه پيامبران او العزم شش تن بودند كه نوح و ابراهيم و اسحاق و يعقوب و يوسف و ايوب نام دارند .\r\nدليل آنها بر اولو العزم بودن اين پيامبران اين است كه به جهاد و جنگ آشكار با كافران فرمان يافتند و در راه دين تلاش بسيار نمودند .\r\nبرخى نيز گفته‌اند كه پيامبران الو العزم چهار تن بوده‌اند كه ابراهيم و نوح و هود و محمد صلّى اللّه عليه و عليهم هستند .\r\nبه هيچ‌يك از اين گفته‌ها نبايد اعتنا نمود ؛ زيرا اين سخنان بر خلاف اجماع شيعيان است .\r\nدر تفسير « على بن ابراهيم » آمده است كه از آن روى پيامبران اولو العزم را به اين نام ناميده‌اند كه اينان در اقرار به يگانگى خداوند بر همهء پيامبران پيشى گرفتند و پيامبران قبل و بعد خويش را تصديق نمودند و هرچند از سوى امّت خود آزار ديدند و انكار شدند ولى بر رسالت خود پابرجا ماندند . « 2 »\r\nامام رضا عليه السّلام نيز در اين‌باره فرموده است : « پيامبران اولو العزم را از آن روى\r\n\r\n\r\n","description":"","footnote":"\r\n( 1 ) . اقبال الاعمال : 225 .\r\n( 2 ) . تفسير قمى ج 2 : 300 .\r\n","page_name":" 14 ","page_number":14},
  {"content":"\r\n\r\nاولو العزم ناميدند كه آنان داراى اراده‌هايى استوار و شريعتى پايدار بودند . هر پيامبرى كه پس از اين پيامبر اولو العزم برانگيخته مىشد براساس شريعت و راه آنان گام برمىداشت » . « 1 » اين سخن امام رضا عليه السّلام نشانگر آن است كه رسالت پنج پيامبر اولو العزم جهانى و فراگير بوده است .\r\nدر برخى روايات آمده است كه پيامبرى حضرت موسى و حضرت عيسى عليهما السّلام جهانى نبوده است ؛ اين روايات به وسيلهء رواياتى كه نشان‌دهندهء جهانى بودن رسالت حضرت موسى و حضرت عيسى عليهما السّلام است نقض مىشود .\r\nدر « مشارق الانوار » آمده است كه على بن عاصم كوفى گويد : نزد امام حسن عسگرى عليه السّلام بودم كه آن حضرت خطاب به من فرمود : اى على ! زير پاى خود را خوب بنگر كه اين‌جا كه گام نهاده‌اى بسيارى از پيامبران و امامان نشسته‌اند .\r\nآنگاه امام عسگرى عليه السّلام بر صورت من دست كشيد و زير پاى خود را نگاه كردم و به گونه‌اى معجزه‌آسا شكل‌ها و قدم‌هاى پيامبران را ديدم .\r\nامام عليه السّلام با اشاره به اثر قدم‌ها فرمود : اين اثر قدم‌هاى آدم عليه السّلام است و آن يكى اثر قدم‌هاى هابيل عليه السّلام است و ديگرى اثر پاى نوح عليه السّلام است . امام عسگرى عليه السّلام قدمگاه پيامبران و بزرگان همچون « قيدار » ، « مهلائيل » ، « يا رد » ، « اخنوخ » ، « ادريس » ، « متوشلخ » ، « سام » ، « أرفخشد » ، « صالح » ، « لقمان » ، « ابراهيم » ، « لوط » ، « اسماعيل » ، « الياس » ، « اسحاق » ، « يعقوب » ، « يوسف » ، « شعيب » ، « موسى » ، « يوشع بن نون » ، « طالوت » ، « سليمان » ، « خضر » ، « دانيال » « اليسع » ، « ذى القرنين » ، « سابور » ، « اردشير » ، « لؤى » ، « كلاب » ، « منسى » ، « عدنان » ، « عبد مناف » ، « عبد المطّلب » و « عبد اللّه » را نشان داد و آنگاه به قدمگاه حضرت محمّد صلّى اللّه عليه و آله و سلّم و حضرت على عليه السّلام اشاره نمود و سرانجام به قدمگاه حضرت مهدى عجل اللّه تعالى فرجه الشريف اشاره نمود و فرمود : اين آثار را كه ديدى آثار دين خداست و هركه به درستى اين آثار شك كند به حقانيت خداوند نيز شكّ نموده است . على بن ابراهيم در ادامه گويد : سخن امام حسن عسگرى عليه السّلام كه\r\n\r\n\r\n","description":"","footnote":"\r\n( 1 ) . علل الشرايع ج 1 ص 149 .\r\n","page_name":" 15 ","page_number":15},
  {"content":"\r\n\r\nبه اينجا رسيد به من فرمود كه چشمانم را ببندم و چون دوباره چشم‌هايم را باز كردم ديگر چيزى از آن قدمگاه‌ها و آثار را نديدم . « 1 »\r\nنگارنده گويد : « سابور » كه امام عسگرى عليه السّلام از او ياد نموده است يكى از اجداد مادرى امام سجّاد عليه السّلام است و اين روايت نشان مىدهد كه « سابور » خدا پرست بوده است . همچنين « لؤى » و كسانى كه پس از او نام برده شد اجداد حضرت محمّد صلّى اللّه عليه و آله و سلّم بوده‌اند .\r\nدر « امالى » شيخ صدوق رحمه اللّه آمده است كه روزى شخصى در نزد امام صادق عليه السّلام چنين دعا كرد : « اللّهم أسألك رزقا طيبا ؛ خدايا رزقى پاك عنايت فرما » . ناگهان امام صادق عليه السّلام فرمود : هيهات ، هيهات ، رزق پاك ، تنها براى پيامبران است . از خداوند رزقى را طلب كن كه در روز رستاخيز عذاب نشوى و خداوند در قرآن مىفرمايد :  « يا أَيُّهَا الرُّسُلُ كُلُوا مِنَ الطَّيِّباتِ وَ اعْمَلُوا صالِحاً ؛  « 2 » اى پيامبران از پاكىها بخوريد و كردار صالح و شايسته را به جاى آوريد . آنگاه امام عليه السّلام فرمود : منظور از « طيبات » در آيه ، روزى حلال است . در كتاب شريف كافى نيز آمده است : مردى نزد امام باقر عليه السّلام چنين دعا كرد :\r\n« اللّهمّ إنّى اسئلك عن رزقك الحلال ؛ خداوندا ، از رزق حلال خويش به من عنايت فرما » .\r\nامام باقر عليه السّلام نگاهى به او كرد و فرمود : روزى پيامبران را از خدا خواستى [ كه تنها ويژهء پيامبران است 
  ] . چنين دعا كن : « اللّهمّ إنّى اسئلك رزقا واسعا طيبا من رزقك ؛ خدايا ، رزقى پاك و فراوان به من عنايت فرما » .\r\nنگارنده گويد : تفاوت روزى حلال پيامبران با روزى حلال مؤمنان آن است كه همهء روزى پيامبران بىترديد پاك حلال است ولى روزى مؤمنان به ظاهر\r\n\r\n\r\n","description":"","footnote":"\r\n( 1 ) . مشارق الانوار ص 100 .\r\n( 2 ) . سوره مؤمنون / 51 .\r\n","page_name":" 16 ","page_number":16},
  {"content":"\r\n\r\nحلال است ولى ممكن است كه چيزى شبهه‌ناك در آن روزى باشد كه مؤمن از آن آگاه نباشد .\r\n\r\nتفاوت مقام « رسول » و « نبّى » و « امام »\r\nدر كتاب شريف كافى آمده است كه زراره به امام باقر عليه السّلام عرض كرد : خداوند در قرآن فرموده است كه  « وَ كانَ رَسُولًا نَبِيًّا . »  تفاوت رسول و نبى چيست ؟\r\nامام عليه السّلام فرمود : « نبى » كسى است كه جبرئيل را نمىبيند . امّا « رسول » كسى است كه جبرئيل را در خواب مىبيند و صدايش را مىشنود و در عالم شهود و بيدارى نيز با او ديدار مىكند . و امّا « امام » كسى است كه تنها صداى فرشتهء وحى را مىشنود ولى او را در خواب يا بيدارى مشاهده نمىكند ؛ آنگاه امام باقر عليه السّلام اين آيه را تلاوت فرمود :  « وَ ما أَرْسَلْنا مِنْ قَبْلِكَ مِنْ رَسُولٍ وَ لا نَبِيٍّ  و لا محدث « 1 » ؛ ما پيش از تو رسول و نبى و خبررسانى را نفرستاديم » . « 2 » امام رضا عليه السّلام نيز در اين‌باره فرموده است : رسول كسى است كه جبرئيل بر او نازل مىشود و رسول او را مىبيند و صدايش را مىشنود و وحى را از جبرئيل دريافت مىكند و گاهى نيز جبرئيل را در خواب مىبيند همانگونه حضرت ابراهيم عليه السّلام اين گونه بود . امّا « نبى » كسى است كه گاهى جبرئيل را مىبيند و صدايش را نمىشنود و گاهى صداى او را مىشنود و او را نمىبيند . و امّا « امام » كسى است كه صداى فرشتهء وحى را مىشنود ولى او را نمىبيند . « 3 »\r\nروزى زراره از امام باقر عليه السّلام پرسيد : تفاوت رسول و نبى و محدّث چيست ؟\r\nامام عليه السّلام فرمود : رسول كسى است كه جبرئيل را مىبيند و با او سخن مىگويد .\r\nامّا نبى كسى است كه همچون حضرت ابراهيم عليه السّلام . جبرئيل را در خواب مىبيند و حضرت محمّد نيز پيش از نبوّت ، جبرئيل را در خواب مىديد . برخى\r\n\r\n\r\n","description":"","footnote":"\r\n( 1 ) . سوره حج / آيه 52 .\r\n( 2 ) . اصول كافى ج 1 ص 176 .\r\n( 3 ) . اصول كافى ج 1 ص 176 .\r\n","page_name":" 17 ","page_number":17},
  {"content":"\r\n\r\nاز پيامبران « روح » را در خواب مىديدند و با او سخن مىگفتند و سخنان او را مىشنيدند امّا در بيدارى نمىتوانستند او را ببينند امّا محدّث كسى است كه سخنان جبرئيل را مىشنود ولى او را در خواب و بيدارى نمىبيند . « 1 »\r\nنگارنده گويد : علماى اسلام دربارهء معناى نبى و رسول نظرهاى متفاوتى دارند ؛ برخى نبى و رسول را هم‌معنا مىدانند . امّا برخى ديگر به پيامبرى « رسول » مىگويند كه داراى كتاب آسمانى باشد و نبى به پيامبرى مىگويند كه كتاب آسمانى نداشته باشد و مردم را به آيين و كتاب پيامبر پيش از خود دعوت كند .\r\nبرخى ديگر از علما نيز مىگويند : « رسول » پيامبرى است كه داراى معجزه و كتاب آسمانى باشد و به دين پيامبرى پيشين پايان دهد و پيامبرى كه يكى از اين سه ويژگى را دارا نباشد نبى است . برخى ديگر از علما مىگويند :\r\n« رسول » كسى است كه با جبرئيل در بيدارى و شهود ديدار كند و از سوى خداوند ، عهده‌دار رهبرى جامعه و هدايت مردم گردد و پيامبرى كه تنها در خواب با جبرئيل ديدار كند ، نبى است .\r\nفخر رازى سخنان علما را در اين‌باره در كتابش گردآورى نموده است و به نظر نگارنده ، آخرين نظر دربارهء نبى و رسول ، درست است . امام باقر و امام صادق عليهما السّلام فرموده‌اند : پيامبران چهار دسته‌اند : دسته‌اى از پيامبران تنها از اسرار غيب منحصر در خود ، آگاهى دارند و دسته‌اى ديگر جبرئيل را در خواب مىبينند و آوا و صدايش را مىشنوند ولى نمىتوانند در بيدارى جبرئيل را ببينند و بر رهبرى هيچ گروهى برانگيخته نشده‌اند همچون حضرت لوط عليه السّلام كه همزمان با حضرت ابراهيم عليه السّلام به پيامبرى برانگيخته شده بود .\r\nدسته سوم پيامبرانى هستند كه جبرئيل را در خواب و بيدارى مىبينند و صدا و سخنش را مىشنوند و بر رهبرى گروهى اندك يا بسيار برانگيخته شده\r\n\r\n\r\n","description":"","footnote":"\r\n( 1 ) . بصائر الدرجات ص 388 .\r\n","page_name":" 18 ","page_number":18},
  {"content":"\r\n\r\nاند همانگونه كه خداوند فرموده است :  « وَ أَرْسَلْناهُ إِلى مِائَةِ أَلْفٍ أَوْ يَزِيدُونَ ؛  « 1 »\r\nو دستهء چهارم پيامبرانى هستند كه جبرئيل را در خواب و بيدارى مىبينند و طنين صدا و سخنش را مىشنوند و مقام امامت را نيز دارا هستند ؛ همانگونه كه پيامبران اولو العزم از اين جايگاه برخوردار بودند . خداوند در قرآن دربارهء حضرت ابراهيم عليه السّلام مىفرمايد :  « إِنِّي جاعِلُكَ لِلنَّاسِ إِماماً قالَ وَ مِنْ ذُرِّيَّتِي قالَ لا يَنالُ عَهْدِي الظَّالِمِينَ . » \r\n\r\nنژاد و زبان پيامبران\r\nدر كتاب اختصاص شيخ مفيد آمده است كه عمر بن ابان گويد : پنج تن از پيامبران سريانى بودند و آنان آدم ، شيث ادريس ، نوح و ابراهيم بودند . در اين ميان ، حضرت آدم عليه السّلام نخست به زبان عربى كه زبان بهشتيان است سخن مىگفت پس از ارتكاب ترك اولى در بهشت ، زبانش به سريانى تغيير يافت .\r\nپنج تن ديگر از پيامبران عبرانى بودند و به زبان عبرى سخن مىگفتند ؛ آنان اسحاق و يعقوب و موسى و داود و عيسى عليهم السّلام بودند . پنج تن ديگر از پيامبران به زبان عربى سخن مىگفتند و آنان هود ، صالح ، شعيب ، اسماعيل و حضرت محمّد عليهم السّلام بودند . چهار تن فرمانرواى همهء دنيا گرديدند دو تن پيامبر بودند و دو تن كافر ؛ امّا پيامبران ذو القرنين و سليمان عليهما السّلام بودند و امّا كافران نمرود بن كوش بن كنعان و بخت نصّر بودند . « 2 » نگارنده گويد : « نصّر » بتى بود و « بخت » يعنى به دنيا آورد . بخت نصر را به اين دليل به اين نام ناميدند كه هنگامى كه نوزاد بود او را در كنار بتى يافتند و گفتند كه گويى بت او را به دنيا آورده است . شيخ صدوق رحمه اللّه در كتاب كمال الدين در روايت بلندى نقل نموده است كه امام باقر عليه السّلام فرموده است : « هنگامى كه دوران پيامبرى آدم عليه السّلام پايان يافت خداوند به او وحى نمود كه دانش و ميراث پيامبرى خويش را به\r\n\r\n\r\n","description":"","footnote":"\r\n( 1 ) . سوره صافات / 147 .\r\n( 2 ) . « اختصاص » شيخ مفيد ص 264 .\r\n","page_name":" 19 ","page_number":19},
  {"content":"\r\n\r\nفرزندش « هبة اللّه » انتقال دهد و خداوند آدم عليه السّلام را به برانگيخته شدن پيامبرى به نام نوح عليه السّلام بشارت داد . ميان آدم و نوح عليهما السّلام ده نسل فاصله شد و همهء ده جدّ نوح عليه السّلام پيامبر بودند . هنگامى كه پيامبرى نوح عليه السّلام نيز به روزهاى پايانى رسيد ميراث دانش و پيامبرى خويش را به فرزندش سام عليه السّلام منتقل نمود و سام نيز ، آن ميراث را به تنها فرزندش انتقال داد . ميان روزگار حضرت نوح تا پيامبران بسيارى برانگيخته شدند و پس پايان پيامبرى هود عليه السّلام ، حضرت ابراهيم عليه السّلام به پيامبرى رسيد . پيامبران يكايك برانگيخته مىشدند تا اينكه حضرت موسى به همراه برادرش هارون عليهما السّلام به پيامبرى برانگيخته شدند و به سوى فرعون و هامان و قارون رفتند .\r\nبنى اسرائيل در يك روز هفتاد پيامبر را كشتند و پس انگاه به بازار رفتند و به خريد و فروش مشغول شدند ؛ گويى كه هيچ اتّفاقى نيفتاده است . خداوند پس از حضرت موسى عليه السّلام ، حضرت عيسى عليه السّلام را به رسالت برگزيد و پس از او ، حضرت محمّد صلّى اللّه عليه و آله و سلّم به رهبرى انس و جنّ برانگيخته شد . « 1 »\r\n\r\nمعرفت پيامبران به اسم اعظم خداوند\r\nامام صادق عليه السّلام فرموده است : اسم اعظم خداوند هفتاد و سه حرف دارد .\r\nآدم عليه السّلام بر بيست و پنج حرف از اسم اعظم خداوند دست يافته و نوح عليه السّلام بر بيست و پنج حرف و ابراهيم عليه السّلام بر هشت حرف و موسى عليه السّلام بر چهار حرف و عيسى عليه السّلام بر دو حرف آگاهى يافتند و عيسى عليه السّلام با همان دو حرف مرده را زنده مىكرد و بيماران پوستى را شفا مىبخشيد . حضرت محمّد صلّى اللّه عليه و آله و سلّم نيز بر هفتاد و دو حرف از اسم اعظم آگاهى يافته است و تنها يك حرف از اسم اعظم پنهان مانده است .\r\nامام صادق عليه السّلام در روايتى ديگر فرموده‌اند . عيسى بن مريم عليهما السّلام دو حرف از اسم اعظم خداوند را مىدانست و موسى عليه السّلام چهار حرف و ابراهيم عليه السّلام شش\r\n\r\n\r\n","description":"","footnote":"\r\n( 1 ) . بحار الانوار ج 11 ص 43 تا 52 .\r\n","page_name":" 20 ","page_number":20},
  {"content":"\r\n\r\nحرف و آدم عليه السّلام بيست و پنج حرف و نوح عليه السّلام هشت حرف از اسم اعظم را مىدانست ولى حضرت محمّد صلّى اللّه عليه و آله و سلّم هفتاد و سه حرف اسم اعظم ، را مىدانست .\r\nنگارنده گويد : خداوند تنها پيامبران و جانشينان آنان را از اسم اعظم خويش آگاه نمود و مردم را از اسم اعظم دور نگاه داشت ، زيرا اگر مردم از اسم اعظم خداوند آگاه مىشدند هنگام دعاكردن تنها آن نام را بر زبان مىآوردند و از نام‌هاى ديگر خداوند ، كناره مىگرفتند و چون مردم از درك معناى بلند اسم اعظم عاجزند عقيده‌هاى آنان به فساد مىانجاميد و دين و دنياى خويش و ديگران را تباه مىساختند ؛ همانگونه كه « بلعم باعورا » چنين شد و خداوند او را از علم الهى تهى ساخت . همچنانكه شب قدر در ميان سه شب پنهان است تا مردم در هرسه شب به عبادتى كامل بپردازند و همچنانكه خداوند ولى خويش را در ميان مردم پنهان داشته است تا مردم ولىّ خدا را بزرگ دارند و بر او احترام گذارند و از آسيب ديگران در امان باشند .\r\nدر روايتى آمده است كه اسم اعظم به بسم اللّه الرحمن الرحيم نزديكتر از سياهى چشم به سفيدى آن است و در روايتى ديگر آمده است كه اسم اعظم خداوند در سورهء توحيد است .\r\nخداوند به آدم عليه السّلام بيش از ابراهيم عليه السّلام علم اسم اعظم را عطا فرموده و اين مطلب دليل بر برترى آدم عليه السّلام نيست .\r\n\r\nشغل پيامبران\r\nامام صادق عليه السّلام فرموده است : خداوند شغل كشاورزى و چوپانى را براى پيامبران دوست دارد تا بر پديده‌هاى آفرينش [ همچون رعد و برق و سيل 
  ] خرده نگيرند .\r\nامام صادق عليه السّلام در روايتى ديگر فرموده‌اند : خداوند فرازمند ، هيچ پيامبرى را برنينگيخت مگر اينكه او را كشاورز و چوپان قرار داد تا هدايت و رهبرى مردم را بياموزند « 1 » [ و با نادان‌ترين مردم ، با شكيبايى رفتار كنند 
  ] .\r\n\r\n\r\n","description":"","footnote":"\r\n( 1 ) . علل الشرايع ج 1 ص 46 .\r\n","page_name":" 21 ","page_number":21},
  {"content":"\r\n\r\n\r\nعمر پيامبران\r\nشيخ صدوق رحمه اللّه در كتاب « اكمال الدين » روايت نموده كه امام صادق عليه السّلام به نقل از پيامبر صلّى اللّه عليه و آله و سلّم فرموده است : آدم عليه السّلام نهصد و سى سال و نوح عليه السّلام دو هزار چهار صد سال و ابراهيم عليه السّلام صد و هفتاد و پنج سال و اسماعيل عليه السّلام صد و بيست سال و اسحاق عليه السّلام صد و هشتاد سال و يعقوب و يوسف عليهما السّلام هردو صد و بيست سال و موسى عليه السّلام صد و بيست و شش سال و هارون عليه السّلام صد و سى و سه سال و داود عليه السّلام صد سال كه چهار سال از عمرش را پادشاهى نمود و سليمان عليه السّلام هفتصد و دوازده سال در دنيا زيستند . « 1 »\r\n\r\nمزاج جسمى و خوراك و اخلاق ظاهرى پيامبران\r\nامام كاظم عليه السّلام فرموده‌اند : هيچ پيامبرى برانگيخته نشد مگر اينكه داراى مزاجى زلال و صاف بود . « 2 »\r\nدر دانش پزشكى ثابت شده است كه هركس كه چنين مزاجى داشته باشد از هوش و زيركى و ذكاوت سرشارى برخوردار است و از افكار پليد و ترس و خشم به دور است . امام كاظم عليه السّلام مىفرمايد : آراستگى و بهداشت ظاهرى و عطر آگين نمودن خود و اصلاح موى سر و شبگردى در ميان مردم از ويژگىهاى اخلاقى پيامبر بوده است . حضرت على عليه السّلام نيز فرموده است : شامگاه پيامبران ، ثلث اول شب بوده است . « 3 »\r\nامام رضا عليه السّلام فرموده‌اند : پيامبران مردم را به خوردن نان جو ترغيب مىنمودند . هركه نان جوين بخورد بيمارى از وجودش رخت برمىبندد . نان جو ، خوراك هميشگى پيامبران و غذاى نيكان است و خداوند غذايى جز نان جو را براى پيامبرانش دوست نداشت .\r\nامام صادق عليه السّلام نيز در اين‌باره فرموده است : حليم خوراك پيامبران است و\r\n\r\n\r\n","description":"","footnote":"\r\n( 1 ) . اكمال ادين ص 523 .\r\n( 2 ) . تفسير قمى ج 2 ص 334 .\r\n( 3 ) . اكمال الدين ص 289 .\r\n","page_name":" 22 ","page_number":22},
  {"content":"\r\n\r\nگوشت در شير پخته شده غذاى دلچسب آنان است .\r\nپيامبر خدا صلّى اللّه عليه و آله و سلّم سركه و روغن زيتون را از همهء غذاها بيشتر دوست داشت و اين دو چاشت ، خوراك پيامبر بود و هرخانواده‌اى كه از اين دو چاشت ، استفاده كند فقر [ غذايى 
  ] نمىشود .\r\n\r\nبلاى پيامبران\r\nامام صادق عليه السّلام دربارهء آزمايش‌هاى الهى پيامبران فرموده‌اند : در ميان پيامبران ، پيامبرى بود كه با گرسنگى از دنيا رفت و پيامبرى ديگر ، از تشنگى از دنيا رفت و پيامبرى نيز به دليل بيمارى از دنيا رفت و پيامبرى بود كه در ميان قوم خود به پا خاست و مردم را به فرمانبردارى از خدا فرا خواند ولى شبى را آسوده سپرى ننمود و هيچ‌كس به سخنش گوش فرا نداد و سرانجام نيز او را كشتند . خداوند هركس را براساس منزلت و جايگاهش مىآزمايد . « 1 »\r\n\r\nمعجزه‌هاى پيامبران\r\nابن كميت گويد : از امام رضا عليه السّلام پرسيدم : چرا خداوند موسى عليه السّلام را با « يد بيضاء » و « عصا » فرستاد و عيسى عليه السّلام را با دانش طبّ و حضرت محمّد صلّى اللّه عليه و آله و سلّم را با سخن آسمانى فرستاد ؟ امام عليه السّلام فرمود : هنگامى كه خداوند موسى عليه السّلام را به پيامبرى برانگيخت جادوگرى در ميان مردم روزگارش ، رواج بسيار داشت ؛ پس خداوند قدرتى به موسى عليه السّلام بخشيد كه مردم توانايى آن را نداشتند و موسى عليه السّلام با آن معجزه‌ها جادوى مردم را باطل نمود و خداپرستى را در ميان آنان استوار ساخت . هنگامى كه عيسى عليه السّلام برانگيخته شد مردم به دانش پزشكى نياز داشتند و بيمارىهايى همچون فلج و خوره و كورى دامنگير مردم شده بود و عيسى عليه السّلام مردگان را زنده كرد و بيماران را شفا بخشيد و با اين معجزه‌ها ، پيامبرى خويش را در ميان مردم استوار ساخت . و هنگامى كه خداوند حضرت محمّد صلّى اللّه عليه و آله و سلّم را برانگيخت سخنورى در ميان مردم روزگار آن حضرت ، رواج\r\n\r\n\r\n","description":"","footnote":"\r\n( 1 ) . اكمال الدين ص 289 .\r\n","page_name":" 23 ","page_number":23},
  {"content":"\r\n\r\nداشت ، پيامبر با كتاب و پندها و احكام شيواى خداوند ، در جان و دل مردم نفوذ كرد و پيامبرى خويش را در ميانشان استوار ساخت .\r\nراوى در ادامه گويد : به امام عليه السّلام عرض كردم : به خدا سوگند كه روزگار ما آشفته‌تر از گذشته است . امروز حجّت خداوند بر مردم چيست ؟\r\nامام عليه السّلام فرمود : امروز حجّت خداوند ، عقل بشرى است كه مىتواند كسى را كه در بيان احكام الهى راستگوست از دروغگو تشخيص دهد . « 1 »\r\n\r\nعصمت پيامبران\r\nشيخ صدوق - كه تربتش پاك باد - مىفرمايد : باور ما بر اين است كه پيامبران و فرستادگان الهى و امامان عليهم السّلام از گناه و پليدى سرپيچى نمىكنند و آنچه را كه فرمان يافته‌اند انجام مىدهند .\r\nهركه عصمت و پاكى اين بزرگواران را انكار كند دربارهء آنان جهل ورزيده است و همچنين باور ما بر اين است كه اين بزرگواران داراى هرگونه كمال و دانش‌اند و هيچ نقص و كاستى و نادانىاى در وجودشان نيست . « 2 »\r\nشيخ صدوق رحمه اللّه در كتاب « امالى » روايتى را نقل فرموده است كه ابا صلت هروى گويد : مأمون عالمان مسلمان و يهودى و مسيحى و زرتشتيان و صائبين را گرد هم آورد و امام رضا عليه السّلام را نيز دعوت كرد تا در مجلس حضور يابد .\r\nعلى بن جهم از ميان همگان برخاست و به امام عليه السّلام گفت : اى فرزند پيامبر خدا ، آيا عصمت پيامبران را مىپذيرى ؟ فرمود : آرى .\r\nآنگاه على بن جهم گفت : پس دربارهء اين آيات قرآن‌كه دربارهء گناهان پيامبران است چه مىگويى ؛ آنجا كه خداوند مىفرمايد :  « وَ عَصى آدَمُ رَبَّهُ فَغَوى ؛  « 3 » و آدم از امر پروردگارش سرپيچى كرد و گمراه شد » .  « وَ ذَا النُّونِ إِذْ \r\n\r\n\r\n","description":"","footnote":"\r\n( 1 ) . علل الشرايع ج 1 ص 147 .\r\n( 2 ) . « اعتقادات » شيخ صدوق ص 99 .\r\n( 3 ) . سوره طه / 121 .\r\n","page_name":" 24 ","page_number":24},
  {"content":"\r\n\r\n ذَهَبَ مُغاضِباً فَظَنَّ أَنْ لَنْ نَقْدِرَ عَلَيْهِ ؛  « 1 » و صاحب ماهى [ حضرت يونس 
  ] را ياد كن كه خشمگنانه به راه خود رفت و گمان كرد كه هرگز بر او تنگ نمى گيريم » .\r\nو دربارهء يوسف عليه السّلام فرموده است :  « وَ لَقَدْ هَمَّتْ بِهِ وَ هَمَّ بِها ؛  « 2 » آن زن [ زليخا 
  ] آهنگ او [ يوسف 
  ] كرد و او [ يوسف 
  ] آهنگ آن زن كرد » و دربارهء داود عليه السّلام فرموده است :  « وَ ظَنَّ داوُدُ أَنَّما فَتَنَّاهُ ؛  « 3 » و داود دانست كه ما او را آزموده‌ايم [ و به فتنه افكنده‌ايم 
  ] . و دربارهء حضرت محمّد صلّى اللّه عليه و آله و سلّم فرموده است :\r\n « وَ تُخْفِي فِي نَفْسِكَ مَا اللَّهُ مُبْدِيهِ وَ تَخْشَى النَّاسَ وَ اللَّهُ أَحَقُّ أَنْ تَخْشاهُ ؛  « 4 » و چيزى را در دل خود پنهان داشتى كه خداوند آشكاركنندهء آن بود و از مردم بيم داشتى در حالى كه خداوند سزاوارتر است به اينكه از او بيم داشته باشى » .\r\nامام رضا عليه السّلام پس از شنيدن سخنان او فرمود : واى بر تو اى على ! از خدا بپرهيز و به پيامبران الهى گناهى را نسبت نده و قرآن را با نظر شخصى خود تفسير نكن كه خداوند مىفرمايد :  « وَ ما يَعْلَمُ تَأْوِيلَهُ إِلَّا اللَّهُ وَ الرَّاسِخُونَ فِي الْعِلْمِ ؛  « 5 » و تأويل آن را جز خداوند و راسخان در علم نمىدانند » .\r\nامّا آن سخن خداوند كه فرمود :  « وَ عَصى آدَمُ رَبَّهُ فَغَوى »  « 6 » پس همانا خداوند آدم عليه السّلام را در روى زمين ، حجّت ، و جانشين خويش قرار داد و نه در بهشت ، در حالى كه آدم عليه السّلام در بهشت مرتكب گناه شد [ در حالى كه او در بهشت هيچ وظيفهء شرعىاى را برعهده نداشت 
  ] . آدم عليه السّلام در بهشت مرتكب آن عمل شد تا به تقدير خداوند از بهشت هبوط كند و هنگامى كه در زمين جاى\r\n\r\n\r\n","description":"","footnote":"\r\n( 1 ) . سوره انبياء / 87 .\r\n( 2 ) . سوره يوسف / 24 .\r\n( 3 ) . سوره ص / 24 .\r\n( 4 ) . سوره احزاب / 37 .\r\n( 5 ) . سوره آل عمران / 7 .\r\n( 6 ) . سوره طه / 121 .\r\n","page_name":" 25 ","page_number":25},
  {"content":"\r\n\r\nگرفت عصمت يافت ؛ و خداوند دربارهء عصمت آدم عليه السّلام فرموده است :  « إِنَّ اللَّهَ اصْطَفى آدَمَ وَ نُوحاً وَ آلَ إِبْراهِيمَ وَ آلَ عِمْرانَ عَلَى الْعالَمِينَ ؛  « 1 » خداوند آدم و نوح و آل ابراهيم و آل عمران را بر جهانيان برگزيد » .\r\nو امّا سخن خداوند دربارهء يونس عليه السّلام اين بود كه يونس گمان كرد كه خداوند بر او عرصه را تنگ نخواهد كرد ، همانگونه كه خداوند مىفرمايد :  « وَ أَمَّا إِذا مَا ابْتَلاهُ فَقَدَرَ عَلَيْهِ رِزْقَهُ ؛  « 2 » و امّا چون او را بيازمايد و روزى را بر او تنگ گيرد » . يعنى خداوند بر يونس نيز عرصه را تنگ خواهد كرد و اگر چنانچه او گمان مىكرد كه خداوند بر آن كار توانايى ندارد بىترديد به كفر گراييده بود . [ ولى او چنين گمانى نكرد 
  ] .\r\nو امّا تأويل سخن خداوند دربارهء يوسف عليه السّلام اين است كه زليخا به گناه و آلودگى روى آورد و يوسف عليه السّلام به قتل زليخا روى آورد و خداوند يوسف را از فتنهء كشتن زليخا نجات بخشيد ؛ همانگونه كه خداوند دربارهء يوسف عليه السّلام فرموده است :  « كَذلِكَ لِنَصْرِفَ عَنْهُ السُّوءَ وَ الْفَحْشاءَ ؛  « 3 » اين گونه بدى و زنا را از او [ يوسف 
  ] برگردانديم .\r\nآنگاه امام رضا عليه السّلام با اشاره به داود عليه السّلام ، از على بن جهم خواست كه شايعه‌هاى مردم دربارهء داود عليه السّلام را بازگو كند .\r\nعلى بن جهم پاسخ داد : مردم چنين مىگويند كه روزى داود عليه السّلام در محراب نماز ، به عبادت مىپرداخت كه شيطان به شكل پرنده‌اى بسيار زيبا بر او جلوه كرد . داود نمازش را نيمه‌كاره رها نمود تا پرنده را بگيرد . پرنده بر پشت‌بام خانه « اوريا » نشست و داود در پى پرنده بود كه پرنده وارد حياط خانه « اوريا » شد .\r\nداود وارد حياط شد و در همان حال ، همسر « اوريا » را ديد كه خود را مىشويد .\r\nداود شيفتهء همسر اوريا شد و « اوريا » را به جنگ با مشركين فرستاد . هنگامى\r\n\r\n\r\n","description":"","footnote":"\r\n( 1 ) . سوره آل عمران / 33 .\r\n( 2 ) . سوره فجر / 16 .\r\n( 3 ) . سوره يوسف / 24 .\r\n","page_name":" 26 ","page_number":26},
  {"content":"\r\n\r\nكه خبر شهادت او به داود رسيد آن حضرت با همسر « اوريا » ازدواج كرد .\r\nامام رضا عليه السّلام با شنيدن سخنان على بن جهم ، پيوسته با دست به پيشانى اش مىزد و مىفرمود :  « إِنَّا لِلَّهِ وَ إِنَّا إِلَيْهِ راجِعُونَ » .  آنگاه امام عليه السّلام فرمود : آيا يكى از پيامبران خدا را به رها نمودن و سهل‌انگارى نماز و ارتكاب فحشاء و قتل اوريا متهم مىسازيد ؟ تنها اشتباه داود عليه السّلام اين بود كه گمان مىكرد خداوند داناتر از او را نيافريده است . خداوند براى باطل نمودن اين پندار داود ، دو فرشته را به شكل انسان نزد داود عليه السّلام فرستاد . يكى از آن‌دو به داود گفت :\r\nاين مرد نود و نه ميش دارد و من يك ميش بيشتر ندارم . او مىخواهد يك ميش را بگيرد و به گوسفندانش بيفزايد . داود عليه السّلام بىآنكه سخنان نفر دوم را بشنود و دليلى بر گفتهء نفر اول بخواهد ، [ با علم نبوّت 
  ] به نفع نفر اول قضاوت نمود .\r\nامام رضا عليه السّلام در ادامه فرمود خداوند نيز فرموده است :  « يا داوُدُ إِنَّا جَعَلْناكَ خَلِيفَةً فِي الْأَرْضِ فَاحْكُمْ بَيْنَ النَّاسِ بِالْحَقِّ ؛  « 1 » اى داود ، ما تو را در روى زمين خليفهء [ خود 
  ] قرار داديم ، پس در ميان مردم به حق داورى كن . خطاى داود عليه السّلام همين بود ؛ نه آن تهمت‌هايى كه شما بر او روا مىداريد . على بن جهم پرسيد : پس ماجراى همسر اوريا چه بود ؟\r\nامام رضا عليه السّلام پاسخ داد : در روزگار داود عليه السّلام اگر مردى از دنيا مىرفت و يا كشته مىشد همسرش حق ازدواج مجدّد را نداشت . خداوند مىخواست اين حكم را از ميان بردارد ، به همين جهت داود عليه السّلام [ به فرمان خداوند 
  ] پس از شهادت اوريا ، با همسر او ازدواج نمود .\r\nو امّا تأويل سخن خداوند دربارهء حضرت محمّد صلّى اللّه عليه و آله و سلّم اين است كه يكى از همسران پيامبر ، زينب بنت جحش نام داشت . او روزگارى همسر زيد بن حارثه پسر خواندهء پيامبر بود و هنگامى كه زيد او را طلاق داد با پيامبر ازدواج نمود .\r\nامّا پيامبر ، از ترس تهمت منافقان ، ازدواج خود با زينب را پنهان مىنمود و نام\r\n\r\n\r\n","description":"","footnote":"\r\n( 1 ) . سوره ص / 26 .\r\n","page_name":" 27 ","page_number":27},
  {"content":"\r\n\r\nاو را بر زبان نمىآورد ؛ سرانجام خداوند اين آيه را فرو فرستاد :  « وَ تُخْفِي فِي نَفْسِكَ مَا اللَّهُ مُبْدِيهِ وَ تَخْشَى النَّاسَ وَ اللَّهُ أَحَقُّ أَنْ تَخْشاهُ ؛  « 1 » و چيزى را در دل خود پنهان داشتى كه خداوند آشكاركنندهء آن بود و از مردم بيم داشتى در حالى كه خداوند سزاورتر است كه از او بيم داشته باشى . و خداوند وساطت ازدواج سه نفر را خود بر عهده گرفت : ازدواج آدم و حوا عليهما السّلام ، ازدواج پيامبر صلّى اللّه عليه و آله و سلّم و زينب بنت حجش و ازدواج حضرت على و فاطمه عليهما السّلام .\r\nسخنان امام رضا عليه السّلام كه به اينجا رسيد على بن جهم گريست و گفت : من در پيشگاه خداوند توبه مىكنم و ديگر سخنان گزاف دربارهء پيامبران نخواهم گفت . « 2 »\r\nنگارنده گويد : دربارهء گناه آدم عليه السّلام مىتوان گفت كه آدم عليه السّلام در بهشت مرتكب گناه شد درحالى گناه در بهشت معنا ندارد [ زيرا بهشت دار تكليف نيست 
  ] و در دنيا گناه تحّقق مىيابد و نيز مىتوان گناه آدم را اين گونه توجيه نمود كه آدم پيش از آنكه پيامبر گردد مرتكب گناه شد و پس از پيامبرى و عصمت ، هرگز خطايى از او سر نزد ؛ اين دو احتمال دربارهء گناه آدم با نظر همهء عالمان شيعه در تضّاد است و از اين‌رو ، علامه مجلسى رحمه اللّه در « بحار الانوار » مىفرمايد : مىتوان گفت كه آدم عليه السّلام مرتكب مكروه شده است ولى ارتكاب مكروه نيز براى پيامبران گناه محسوب مىشود ؛ زيرا آنان از مكروهات نيز مبرّا هستند .\r\nو امّا اينكه گفته شد آدم عليه السّلام در بهشت مرتكب گناه شده است به اين جهت است كه نهى خداوند در بهشت « نهى تحريمى » نيست و تكليف شرعى برعهدهء انسان نمىآورد بلكه نهى ارشادى و تنزيهى است . و شايد توجيه گناه آدم به اين طريق ، تقيه نمودن در برابر سخن كسانى باشد كه گناه پيامبران را جايز مىشمارند .\r\n\r\n\r\n","description":"","footnote":"\r\n( 1 ) . سوره احزاب / 37 .\r\n( 2 ) . عيون اخبار الرضا ج 1 ص 170 .\r\n","page_name":" 28 ","page_number":28},
  {"content":"\r\n\r\nو امّا دربارهء داود عليه السّلام مىتوان گفت كه تنها خطاى او اين بود كه خود را داناترين آفريدهء خداوند مىدانست و هرچند نظرش دربارهء علم خود درست بود ولى دچار خودبزرگ‌بينى شده بود و خداوند مىخواست او را از غفلت خودبزرگ‌بينى برهاند ؛ به همين جهت فرشته‌اى را به سوى او فرستاد و داود عليه السّلام ميان آن دو فرشته ستمگرانه داورى ننمود و فقط در داورى خويش شتاب نمود ؛ بلكه طبق آيات داود عليه السّلام به نفر اول كه مىگفت من يك ميش دارم گفت : اگر به راستى موضوع همانگونه باشد كه مىگويى پس در حق تو ستم شده است ؛ و بهتر بود كه داود پيش از آشكار شدن ماجرا ، اين جمله را نيز نمىگفت .\r\n\r\nسخنى دربارهء ابراهيم عليه السّلام\r\nاز امام صادق عليه السّلام دربارهء آيهء  « بَلْ فَعَلَهُ كَبِيرُهُمْ هذا فَسْئَلُوهُمْ إِنْ كانُوا يَنْطِقُونَ ؛  « 1 » [ ابراهيم گفت : 
  ] بلكه اين [ بت 
  ] بزرگشان اين كار [ شكستن بت‌ها 
  ] را كرده است ؛ اگر [ بت‌ها 
  ] سخن مىگويند از آنها بپرسيد » پرسيدند كه ابراهيم عليه السّلام دروغ گفت كه چگونه بت بزرگ بت‌ها را شكسته است [ و دروغگويى ابراهيم با عصمت او منافات دارد 
  ] .\r\nامام صادق عليه السّلام در پاسخ فرمود : ابراهيم عليه السّلام دروغ نگفت . بلكه گفت : اگر بت‌ها توانايى سخن گفتن دارند از آنها بپرسيد كه آيا بت بزرگ اين كار را كرده است ؟ در حالى كه بت‌ها توانايى سخن گفتن نداشتند .\r\nديگربار از امام صادق عليه السّلام دربارهء آيهء  « أَيَّتُهَا الْعِيرُ إِنَّكُمْ لَسارِقُونَ ؛  اى اهل كاروان ، شما بىگمان دزد هستيد » پرسيدند كه چگونه يوسف عليه السّلام به برادرانش تهمت دزدى جام زرّين را زد ؟ [ و اين رفتار با عصمت آن حضرت سازگار نيست 
  ] . امام صادق عليه السّلام فرمود : برادران يوسف عليه السّلام به راستى دزد بودند ؛ زيرا آنان يوسف را از پدرش دزديده بودند و از سويى نيز ، غلامان يوسف عليه السّلام به\r\n\r\n\r\n","description":"","footnote":"\r\n( 1 ) . سوره انبياء / 63 .\r\n","page_name":" 29 ","page_number":29},
  {"content":"\r\n\r\nبرادران يوسف نگفتند كه شما جام زرّين را دزديده‌ايد ، بلكه گفتند كه جام زرّين گم شده است و به اين نكته در آيهء بعدى اشاره شده است كه   « ما ذا تَفْقِدُونَ * قالُوا نَفْقِدُ صُواعَ الْمَلِكِ ؛   « 1 » [ برادران يوسف به غلامان يوسف گفتند 
  ] چه چيزى را گم كرده‌ايد ، گفتند : جام زرّين پادشاه را گم كرده‌ايم » . پس يوسف عليه السّلام تهمت دزدى به برادرانش نزده بود .\r\nدوباره از امام صادق عليه السّلام دربارهء آيهء «  إِنِّي سَقِيمٌ ؛  من بيمارم » پرسيدند و گفتند كه ابراهيم عليه السّلام براى اينكه با مردم به بيرون شهر نرود به دروغ گفت كه بيمار است در حالى كه بيمار نبود و دروغ با عصمت ابراهيم عليه السّلام هماهنگى ندارد .\r\nامام صادق عليه السّلام در پاسخ فرمود : ابراهيم بيمارى جسمى نداشت بلكه انديشه اش از باورهاى غلط مردم روزگارش ناخوش بود و در واقع او دروغى نگفته بود و معناى سخنش نارضايتى او از باورهاى مردم بود . و همچنين مىتوان آيهء  « إِنِّي سَقِيمٌ »  را به « سأسقم ؛ به زودى بيمار خواهم شد » تفسير نمود و مقصود سخن ابراهيم عليه السّلام اين بود كه به زودى بيمار خواهد شد ؛ همانگونه كه خداوند در آيه‌اى به پيامبرش فرموده است : «  إِنَّكَ مَيِّتٌ ،  تو مرده‌اى » . در روايتى نيز آمده است كه هنگامى كه ابراهيم عليه السّلام گفت : « من بيمارم » مقصودش اين بود كه در غم امام حسين عليه السّلام اندوهگين و بيمارم . « 2 » از امام صادق عليه السّلام پرسيدند كه هنگامى كه ابراهيم عليه السّلام خطاب به خورشيد گفت : « هذا ربّى » آيا مشرك شده بود ؟ امام عليه السّلام فرمود : ابراهيم عليه السّلام لحظه‌اى به شرك نگراييد و مقصود او از جملهء « هذا ربّى » اين بود كه در پى پروردگار حقيقى خويش بود و براى اينكه پروردگار دروغين مشركان را به آنان نشان دهد چنين گفته بود » . امام صادق عليه السّلام دربارهء آيهء  « وَ ما كانَ اسْتِغْفارُ إِبْراهِيمَ لِأَبِيهِ إِلَّا عَنْ مَوْعِدَةٍ وَعَدَها إِيَّاهُ ؛  « 3 »\r\n\r\n\r\n","description":"","footnote":"\r\n( 1 ) . سوره يوسف / 71 ، 72 .\r\n( 2 ) . بحار الانوار ج 11 ص 76 .\r\n( 3 ) . سوره توبه / 114 .\r\n","page_name":" 30 ","page_number":30},
  {"content":"\r\n\r\nابراهيم نيز كه براى پدرش [ عمويش 
  ] طلب آمرزش كرد به خاطر عهدى بود كه با او كرده بود [ كه ايمان آورد 
  ] » فرمود : ابراهيم به پدرش گفته بود كه اگر بت‌ها را نپرستى براى تو از درگاه خداوند طلب آمرزش مىكنم ولى چون عمويش دست از بت‌ها برنداشت ابراهيم عليه السّلام از او بيزارى جست . « 1 »\r\n\r\nمناظرهء مأمون و امام رضا عليه السّلام\r\nعلى بن جهم گويد : روزى مأمون مجلسى را برپا كرد و امام رضا عليه السّلام را نيز دعوت نمود . مأمون در آن مجلس به امام عليه السّلام روى نمود و گفت : اى فرزند پيامبر خدا ، آيا معتقدى كه پيامبران معصوم‌اند ؟\r\nآن حضرت فرمود : آرى .\r\nآنگاه مأمون گفت : پس چرا خداوند دربارهء آدم عليه السّلام مىفرمايد :  « وَ عَصى آدَمُ رَبَّهُ فَغَوى ؛  « 2 » و آدم از امر پروردگارش سرپيچى كرد و گمراه شد » . امام رضا عليه السّلام فرمود : خداوند به آدم عليه السّلام فرمود : «  اسْكُنْ أَنْتَ وَ زَوْجُكَ الْجَنَّةَ وَ كُلا مِنْها رَغَداً حَيْثُ شِئْتُما وَ لا تَقْرَبا هذِهِ الشَّجَرَةَ ؛  [ اى آدم 
  ] همراه همسرت در بهشت منزل گزينيد و از هرچه بخواهيد تناول كنيد ولى به اين درخت نزديك نشويد » . خداوند به خوشهء گندمى اشاره نمود و فرمود به آن نزديك نشويد كه از ستمگران خواهيد شد . خداوند به آدم و حوا نفرمود كه از آن گندم و يا از چيزى شبيه آن نخوريد بلكه تنها فرمود كه نزديك آن نشويد ؛ آدم عليه السّلام نيز نزديك آن خوشهء گندم نشد و ميوهء گياه ديگرى را خورد ؛ از سويى نيز شيطان آدم و حوا را وسوسه نمود و به خداوند سوگند خورد كه خيرخواه آنان است و آدم پيش از آن نديده بود كه كسى قسم دروغ به خداوند بخورد ، به همين جهت فريفتهء سخنان شيطان شد ؛ از همهء اينها گذشته ، هنگامى كه آدم از ميوهء درخت خورد هنوز به پيامبرى و عصمت نرسيده بود و گناه او به قدرى\r\n\r\n\r\n","description":"","footnote":"\r\n( 1 ) . تفسير قمى ج 1 ص 306 .\r\n( 2 ) . سوره بقره / 35 .\r\n","page_name":" 31 ","page_number":31},
  {"content":"\r\n\r\nكوچك بود كه سزاوار آتش دوزخ نبود [ بلكه فقط به زمين هبوط كرد 
  ] و پس از آنكه به مقام عصمت و پيامبرى رسيد ديگر هرگز گناهى از او سر نزد و خداوند دربارهء آدم عليه السّلام فرمود :   « وَ عَصى آدَمُ رَبَّهُ فَغَوى ثُمَّ اجْتَباهُ رَبُّهُ فَتابَ عَلَيْهِ وَ هَدى ؛   « 1 » و آدم از امر پروردگارش سرپيچى كرد و گمراه شد سپس پروردگارش دوباره او را برگزيد و از او درگذشت و هدايتش كرد » .\r\nو در آيه‌اى ديگر فرموده است :  « إِنَّ اللَّهَ اصْطَفى آدَمَ وَ نُوحاً وَ آلَ إِبْراهِيمَ وَ آلَ عِمْرانَ عَلَى الْعالَمِينَ ؛  « 2 » خداوند آدم و نوح و آل ابراهيم و آل عمران را بر جهانيان برگزيد » .\r\nمأمون ديگربار از امام رضا عليه السّلام پرسيد : معناى اين سخن خداوند چيست كه  « فَلَمَّا آتاهُما صالِحاً جَعَلا لَهُ شُرَكاءَ فِيما آتاهُما ؛  « 3 » و چون به آن‌دو [ آدم و حوا 
  ] فرزندى سالم و شايسته عطا كرد آن‌دو در عطاى خداوند براى خدا شريكانى را قائل شدند » .\r\nامام عليه السّلام پاسخ داد : حوا پنجاه بار ، باردار شد و پسران و دختران فراوانى را به دنيا آورد و آدم و حوا از خداوند درخواست كردند كه اگر نسلى شايسته و دور از نقص و بيمارى به آن‌دو عطا فرمايد او را سپاس گويند . امّا هنگامى كه پسران و دخترانشان بزرگ شدند برخى از آنان براى خداوند شريك قائل شدند و همچون سپاسگزارى پدر و مادرشان خداوند را سپاس نگفتند ؛ خداوند نيز در اين‌باره فرمود :  « فَتَعالَى اللَّهُ عَمَّا يُشْرِكُونَ ؛  و خداوند از آنچه شرك مىآورند منزّه است » . و مىبينيد كه « يشركون » بر صيغهء جمع است و نه تثنيه [ يعنى فرزندان آدم و حوا به خداوند شرك ورزيدند نه خود آدم و حوا 
  ] .\r\nمأمون با شنيدن پاسخ زيباى امام عليه السّلام گفت : گواهى مىدهم كه تو به\r\n\r\n\r\n","description":"","footnote":"\r\n( 1 ) . سوره طه / 121 - 122 .\r\n( 2 ) . سوره آل عمران / 33 .\r\n( 3 ) . سوره اعراف / 190 .\r\n","page_name":" 32 ","page_number":32},
  {"content":"\r\n\r\nراستى ، فرزند پيامبر خدايى ؛ اينك بفرماييد كه معناى اين سخن خداوند چيست كه :  « فَلَمَّا جَنَّ عَلَيْهِ اللَّيْلُ رَأى كَوْكَباً قالَ هذا رَبِّي ؛  « 1 » زمانى كه شب بر او [ ابراهيم 
  ] پرده انداخت ستاره‌اى [ ابراهيم 
  ] بدرخشيد و گفت : اين پروردگار من است » .\r\nامام رضا عليه السّلام پاسخ داد : در روزگار ابراهيم عليه السّلام مردم سه دسته بودند : دسته اى ستاره‌پرست بودند و گروهى ماه‌پرست و عدّه‌اى نيز خورشيدپرست بودند .\r\nابراهيم عليه السّلام مىخواست باورهاى اين سه گروه را باطل سازد به همين جهت هنگامى كه شب فرارسيد به ستاره‌اى در آسمان نگريست و فرمود : اين پروردگار من است ، امّا هنگامى كه ستاره افول كرد گفت : « لا احبّ الأفلين ؛ من افول‌كنندگان را دوست ندارم » . زيرا افول از صفات مخلوقات است و آفريدگار از چنين صفتى به دور است .\r\n « فَلَمَّا رَأَى الْقَمَرَ بازِغاً قالَ هذا رَبِّي ،  آنگاه چون ابراهيم ماه را تابان ديد گفت : اين پروردگار من است » . ولى چون ماه افول كرد و بىنور شد گفت :\r\nمن افول‌كنندگان را دوست ندارم : سپس ابراهيم هنگام طلوع آفتاب گفت : اين پروردگار من است ؛ ولى هنگام غروب آفتاب گفت :   « إِنِّي بَرِيءٌ مِمَّا تُشْرِكُونَ * إِنِّي وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ حَنِيفاً وَ ما أَنَا مِنَ الْمُشْرِكِينَ ؛   « 2 » به راستى من از آنچه شما به خداوند شرك مىورزيد بيزارى مىجويم * همانا من با ايمان خالص روى مىنهم به سوى كسى كه آسمان‌ها و زمين را آفريده است و من از مشركان نيستم » .\r\nامام رضا عليه السّلام در ادامه فرمود : بىگمان ابراهيم عليه السّلام با اين سخنان مىخواست باور غلط مشركان را باطل سازد و به آنان ثابت كند كه فرمانبردارى از ماه و\r\n\r\n\r\n","description":"","footnote":"\r\n( 1 ) . سوره انعام / 76 .\r\n( 2 ) . سوره انعام / 78 و 79 .\r\n","page_name":" 33 ","page_number":33},
  {"content":"\r\n\r\nستاره و خورشيد سزاوار نيست و پرستش ، تنها سزاوار آفريدگار آسمان‌ها و زمين است و شيوه‌اى را كه ابراهيم عليه السّلام در برابر مشركان به كار برد خداوند به او عنايت فرموده بود .\r\nپس آنگاه مأمون از امام عليه السّلام پرسيد : معناى اين سخن ابراهيم چيست كه در قرآن نيز آمده است :  « رَبِّ أَرِنِي كَيْفَ تُحْيِ الْمَوْتى قالَ أَ وَ لَمْ تُؤْمِنْ قالَ بَلى وَ لكِنْ لِيَطْمَئِنَّ قَلْبِي ؛  « 1 » پروردگار را به من بنماى كه چگونه مردگان را زنده مىكنى فرمود : مگر ايمان ندارى ؟ گفت : چرا ، ولى براى آنكه دلم آرام بگيرد » .\r\nامام عليه السّلام فرمود : خداوند به ابراهيم عليه السّلام وحى فرمود كه من از ميان بندگانم خليل و دوستى را برخواهم گزيد و به وسيلهء من مردگان را زنده خواهد كرد .\r\nابراهيم عليه السّلام دانست كه خود ، خليل خداست ولى مىخواست با زنده‌كردن مردگان مطمئن شود كه آيا به راستى اوست كه خليل و دوست خداوند است ؟\r\nبه همين دليل ، از خداوند خواست زنده كردن مردگان را ببيند . خداوند نيز به او فرمود :  « فَخُذْ أَرْبَعَةً مِنَ الطَّيْرِ فَصُرْهُنَّ إِلَيْكَ ثُمَّ اجْعَلْ عَلى كُلِّ جَبَلٍ مِنْهُنَّ جُزْءاً ثُمَّ ادْعُهُنَّ يَأْتِينَكَ سَعْياً وَ اعْلَمْ أَنَّ اللَّهَ عَزِيزٌ حَكِيمٌ ؛  « 2 » چهار پرنده را بگير [ و بكش 
  ] و پاره‌پاره كن [ و همه را درهم بياميز 
  ] سپس بر سر هركوهى پاره اى از آنها را بگذار آنگاه آنان را به سوى خود بخوان [ خواهى ديد 
  ] كه شتابان به سوى تو مىآيند و بدان كه خداوند پيروزمند و فرزانه است » .\r\nپس ابراهيم عليه السّلام چهار پرندهء كركس و مرغابى و طاوس و خروس را گرفت و كشت و تكّه‌تكّه نمود و درهم آميخت و بر سر هركوه مقدارى از آنها را گذاشت و منقار پرندگان را در دست گرفت و مقدارى آب و دانه نيز فراهم ساخت ؛ آنگاه نام هريك از پرندگان را بر زبان جارى نمود و چندى نگذشت كه تكّه‌هاى هرپرنده به‌هم پيوست و منقار هرپرنده نيز به بدنش پيوست و\r\n\r\n\r\n","description":"","footnote":"\r\n( 1 ) . سوره بقره / 260 .\r\n( 2 ) . سوره بقره / 260 .\r\n","page_name":" 34 ","page_number":34},
  {"content":"\r\n\r\nبه سوى آب و دانه آمدند و آنگاه نگاهى به ابراهيم عليه السّلام كردند و به اذن خداوند گفتند : اى پيامبر خدا ، خداوند تو را زنده بدارد ، همانگونه كه به ما زندگى بخشيدى . ابراهيم عليه السّلام در پاسخ پرندگان گفت : من به شما زندگى نبخشيدم بلكه خداوند است كه زنده‌كننده و ميراننده است و او بر همه‌چيز تواناست .\r\nديگربار مأمون پرسيد : معناى اين سخن خداوند دربارهء موسى عليه السّلام چيست كه  « فَوَكَزَهُ مُوسى فَقَضى عَلَيْهِ قالَ هذا مِنْ عَمَلِ الشَّيْطانِ ؛  « 1 » پس موسى مشتى به او زد كه كارش ساخته شد [ آنگاه موسى 
  ] گفت : اين كار شيطان بود » . [ چگونه موسى عصمت دارد درحالىكه عملى شيطانى را انجام داد ؟ 
  ] .\r\nامام رضا عليه السّلام فرمود : موسى ميان مغرب و عشاء بى خبر ، وارد يكى از شهرهاى سرزمين فرعون شد و ناگهان يكى از پيروانش را ديد كه با يكى از دشمنانش ستيزه مىكند . آن مرد كه پيرو موسى عليه السّلام بود از او يارى خواست و موسى عليه السّلام مشتى به آن دشمن زد كه در دم جان سپرد . آنگاه موسى عليه السّلام گفت :  « هذا مِنْ عَمَلِ الشَّيْطانِ ؛  « 2 » يعنى ستيزهء آن دو نفر عملى از سوى شيطان بود  « إِنَّهُ عَدُوٌّ مُضِلٌّ مُبِينٌ ؛  « 3 » همانا شيطان دشمنى گمراه‌كنندهء آشكارى است » . مأمون دوباره پرسيد : معناى اين سخن موسى چيست كه :  « قالَ رَبِّ إِنِّي ظَلَمْتُ نَفْسِي فَاغْفِرْ لِي فَغَفَرَ لَهُ إِنَّهُ هُوَ الْغَفُورُ الرَّحِيمُ ؛  « 4 » موسى [ به خداوند 
  ] گفت : همانا من بر خود ستم كردم ، مرا بيامرز ، پس خداوند او را آمرزيد ، چرا كه او آمرزگار مهربان است » . [ اگر موسى عليه السّلام داراى مقام عصمت است پس چگونه بر خويشتن ستم نمود ؟ 
  ]\r\nامام عليه السّلام پاسخ داد : مقصود موسى عليه السّلام اين بود كه پروردگارا ، من با ورود به\r\n\r\n\r\n","description":"","footnote":"\r\n( 1 ) . سوره قصص / 15 .\r\n( 2 ) . سوره قصص / 15 .\r\n( 3 ) . سوره قصص / 15 .\r\n( 4 ) . سوره قصص / 16 .\r\n","page_name":" 35 ","page_number":35},
  {"content":"\r\n\r\nاين شهر بر خود ستم كردم پس مرا ببخش يعنى مرا از دشمنان برحذر دار تا بر من چيره نگردند و مرا نكشند ؛ خداوند نيز موسى عليه السّلام را خطر از دشمنان حفظ نمود و خداوند آمرزگار مهربان است .\r\nو مقصود موسى عليه السّلام اين بود كه به خداوند عرضه دارد : اينك كه مرا چنين قدرتمند آفريده‌اى كه با مشتى ، جان ظالمى را مىگيرم پس يارىام كن كه پشتيبان ستمكاران نباشم و در راه تو با دشمنان ستيزه كنم .\r\nموسى پس از كشتن آن مرد ، ترسان و نگران در شهر مىگشت كه ناگهان همان مردى كه ديروز از موسى عليه السّلام يارى خواسته بود دوباره نداى يارى خواهىاش بلند شد . موسى به سوى او رفت و گفت : تو به راستى ندانم‌كار هستى . ديروز با كسى ستيزه مىكردى و امروز نيز با كسى ديگر دست به گريبان شده‌اى .\r\nموسى با گفتن اين سخنان به سوى آن مرد بنى اسرائيلى يورش برد تا او را به هلاكت رساند . آن مرد بنى اسرائيلى گفت :  « يا مُوسى أَ تُرِيدُ أَنْ تَقْتُلَنِي كَما قَتَلْتَ نَفْساً بِالْأَمْسِ إِنْ تُرِيدُ إِلَّا أَنْ تَكُونَ جَبَّاراً فِي الْأَرْضِ وَ ما تُرِيدُ أَنْ تَكُونَ مِنَ الْمُصْلِحِينَ ؛  « 1 » اى موسى ! آيا مىخواهى مرا بكشى همانگونه كه ديروز كس ديگرى را كشتى ؛ تو جز گردنكشى و ستمگرى را نمىجويى و نمىخواهى كه از اصلاح‌گران باشى » .\r\nمأمون به سؤالات خود ادامه داد و از امام رضا عليه السّلام پرسيد : معناى اين سخن موسى چيست كه به فرعون گفت :  « فَعَلْتُها إِذاً وَ أَنَا مِنَ الضَّالِّينَ ؛  آن كار را زمانى انجام دادم كه از گمراهان بودم » .\r\n[ چگونه موسى عليه السّلام باوجود عصمت ، در گمراهى به سر مىبرده است ؟ 
  ] امام رضا عليه السّلام پاسخ فرمود : فرعون به موسى گفت :  « وَ فَعَلْتَ فَعْلَتَكَ الَّتِي فَعَلْتَ وَ \r\n\r\n\r\n","description":"","footnote":"\r\n( 1 ) . سوره قصص / 19 .\r\n","page_name":" 36 ","page_number":36},
  {"content":"\r\n\r\n أَنَا مِنَ الضَّالِّينَ ؛  « 1 » كارى را كه كرده بودى از تو سر زد و [ به خدايى ما 
  ] كافر شدى » موسى عليه السّلام در پاسخ فرعون فرمود : آن كار را هنگامى انجام دادم كه راه را گم كردم و بى خبر وارد يكى از شهرهاى تو شدم  « فَفَرَرْتُ مِنْكُمْ لَمَّا خِفْتُكُمْ فَوَهَبَ لِي رَبِّي حُكْماً وَ جَعَلَنِي مِنَ الْمُرْسَلِينَ ؛  « 2 » آنگاه چون از شما ترسيدم از شما گريختم سپس پروردگارم به من حكمت بخشيد و مرا از پيامبران گردانيد » .\r\n[ پس معلوم شد كه مقصود از كلمهء ضالين در آيه ، اين نيست كه موسى گمراهى فكرى و عملى دارد بلكه مقصود اين بود كه موسى عليه السّلام راه خود را گم كرد و به اشتباه وارد يكى از شهرهاى سرزمين فرعون شد 
  ] همانگونه كه خداوند دربارهء حضرت محمّد صلّى اللّه عليه و آله و سلّم فرموده است :  « أَ لَمْ يَجِدْكَ يَتِيماً فَآوى ؛  « 3 » آيا [ خداوند 
  ] تو را يتيم نيافت و سروسامانت داد »  « وَ وَجَدَكَ ضَالًّا فَهَدى ؛  « 4 » و تو را گمراه يافت و راهنمايى نمود » . مقصود از گمراهى حضرت محمّد اين است كه آن حضرت از نظر كافران و مشركان قومش ، گمراه محسوب مىشد و خداوند قوم حضرت محمّد را هدايت نمود تا آن حضرت را به خوبى بشناسند و به او ايمان آورند  « وَ وَجَدَكَ عائِلًا فَأَغْنى ؛  « 5 » و تو را تهيدست يافت و بىنيازت كرد » يعنى با برآورده نمودن دعايت ، تو را [ از ديگران 
  ] بىنياز كرد . مأمون در ادامه پرسيد : معناى اين سخن خداوند چيست كه  « وَ لَمَّا جاءَ مُوسى لِمِيقاتِنا وَ كَلَّمَهُ رَبُّهُ قالَ رَبِّ أَرِنِي أَنْظُرْ إِلَيْكَ قالَ لَنْ تَرانِي ؛  و چون موسى به ميعاد ما آمد و پروردگارش با او سخن گفت ، [ موسى 
  ] گفت : پروردگارا ، خود را به من\r\n\r\n\r\n","description":"","footnote":"\r\n( 1 ) . سوره شعرا / 20 و 21 .\r\n( 2 ) . سوره شعرا / 20 و 21 .\r\n( 3 ) . سوره ضحى / 6 و 7 و 8 .\r\n( 4 ) . سوره ضحى / 6 و 7 و 8 .\r\n( 5 ) . سوره ضحى / 6 و 7 و 8 .\r\n","page_name":" 37 ","page_number":37},
  {"content":"\r\n\r\nبنمايان تا بر تو بنگرم . فرمود : هرگز مرا نخواهى ديد » .\r\nچگونه موسى باوجود حكمت و عصمتى كه داشت نمىدانست كه خداوند قابل رؤيت نيست و از خداوند خواست كه او را ببيند ؟\r\nامام رضا عليه السّلام پاسخ فرمود : بىگمان موسى بن عمران مىدانست كه خداوند قابل رؤيت نيست ولى پس از آنكه خداوند با موسى عليه السّلام نجوى نمود موسى عليه السّلام به سوى قوم خويش رهسپار شد تا مردم را از اين واقعه آگاه سازد .\r\nبنى اسرائيل با شنيدن سخنان موسى عليه السّلام با لجبازى گفتند : ما به تو ايمان نمىآوريم مگر اينكه همانگونه كه تو صداى خداوند را شنيدى ما نيز بشنويم .\r\nموسى عليه السّلام از ميان قوم هفتصد هزار نفرى خويش ، هفتاد نفر را برگزيد و با آنها به سوى كوه طور راهى شد . موسى عليه السّلام همراهانش را در دامنهء كوه جاى داد و خود برفراز كوه رفت و از خداوند درخواست نمود كه با مردان قومش سخن گويد . خداوند نيز دعاى موسى را برآورده ساخت و با آنان سخن گفت .\r\nآن هفتاد نفر دوباره لجاجت نمودند و گفتند :  « لَنْ نُؤْمِنَ لَكَ حَتَّى نَرَى اللَّهَ جَهْرَةً ؛  ما به تو ايمان نمىآوريم مگر اينكه خداوند را آشكار ببينيم » . سركشى و لجاجت مردان بنى اسرائيل باعث شد كه خداوند صاعقه‌اى را بر آنها فرو فرستاد و همهء آنان به هلاكت رسيدند آنگاه موسى عليه السّلام به خداوند عرض كرد .\r\nپروردگارا ، هنگام بازگشت به ميان قوم خويش ، به آنان چه بگويم كه بىگمان آنان خواهند گفت كه تو دروغ مىگفتى و آن هفتاد نفر را نيز تو كشته‌اى .\r\nخداوند نيز آن هفتاد نفر را زنده كرد و آنان همراه موسى به سوى قوم بنى اسرائيل رهسپار شدند . قوم موسى از او خواستند كه خداوند را آشكارا به آنان نشان دهد تا به او ايمان آورند . موسى عليه السّلام در پاسخ به آنان فرمود : اى قوم ! خداوند را نمىتوان با ديدهء ظاهر ديد و تنها با ديدن نشانه‌هاى الهى [ همچون آفريدگان 
  ] مىتوان به وجود خداوند پى برد . موسى على بنينّا و عليه السّلام براى اصلاح بنى اسرائيل از خداوند يارى خواست . خداوند نيز فرمود كه هر سؤالى را كه قومت از تو مىپرسند مستقيما عرضه‌دار و بدان‌كه هرگز به\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nخاطر اين سؤالات مؤاخذه نخواهى شد .\r\nموسى عليه السّلام نيز درخواست بنى اسرائيل را مطرح نمود و عرضه داشت :  « قالَ رَبِّ أَرِنِي أَنْظُرْ إِلَيْكَ قالَ لَنْ تَرانِي وَ لكِنِ انْظُرْ إِلَى الْجَبَلِ فَإِنِ اسْتَقَرَّ مَكانَهُ فَسَوْفَ تَرانِي فَلَمَّا تَجَلَّى رَبُّهُ لِلْجَبَلِ ؛ جَعَلَهُ دَكًّا وَ خَرَّ مُوسى صَعِقاً فَلَمَّا أَفاقَ قالَ سُبْحانَكَ تُبْتُ إِلَيْكَ وَ أَنَا أَوَّلُ الْمُؤْمِنِينَ ؛  « 1 » پروردگارا ، خود را به من بنمايان تا بر تو بنگرم . فرمود : هرگز مرا نخواهى ديد . ولى به آن كوه بنگر اگر در جايش استوار ماند مرا خواهى ديد و چون پروردگارش بر كوه تجلّى كرد آن را متلاشى نمود و موسى بيهوش به زمين افتاد . پس چون به خود آمد گفت :\r\nتويى كه پاكى ، به درگاهت توبه مىكنم و من نخستين ايمان‌آورنده [ به اين حقيقت 
  ] هستم » . مقصود موسى عليه السّلام از توبه‌اش اين بود كه از نادانى قوم خويش به معرفت الهى بازگشت .\r\nمأمون از سخنان حكيمانه و عادلانهء امام رضا عليه السّلام به وجد آمده بود و دوباره پرسيد : دربارهء آيهء  « وَ لَقَدْ هَمَّتْ بِهِ وَ هَمَّ بِها لَوْ لا أَنْ رَأى بُرْهانَ رَبِّهِ ؛  « 2 » آن زن [ زليخا 
  ] آهنگ [ كامجويى با 
  ] يوسف را نمود و يوسف نيز اگر برهان پروردگارش را نديده بود آهنگ آن زن مىكرد » . [ يعنى چگونه ممكن است كه يوسف عليه السّلام باوجود عصمت ، قصد كامجويى از زليخا را كند ؟ 
  ] امام عليه السّلام فرمود :\r\nزليخا قصد كامجويى از يوسف را نمود و اگر برهان الهى براى يوسف عليه السّلام نبود او نيز به اين گناه آلوده مىشد و لكن يوسف عليه السّلام داراى مقام عصمت است و هيچ‌گاه معصومى به سوى گناه روى نخواهد آورد و جدّم امام صادق عليه السّلام فرموده است : زليخا به سوى كامجويى با يوسف گام برداشت و يوسف نيز به سوى ممانعت و جلوگيرى از اين گناه گام برداشت .\r\nمأمون دربارهء اين آيه پرسيد كه :  « وَ ذَا النُّونِ إِذْ ذَهَبَ مُغاضِباً فَظَنَّ أَنْ لَنْ \r\n\r\n\r\n","description":"","footnote":"\r\n( 1 ) . سوره اعراف / 143 .\r\n( 2 ) . سوره يوسف / 24 .\r\n","page_name":" 39 ","page_number":39},
  {"content":"\r\n\r\n نَقْدِرَ عَلَيْهِ ؛  « 1 » و صاحب ماهى [ يونس 
  ] خشمگنانه به راه خود رفت و گمان كرد كه هرگز بر او تنگ نمىگيريم » .\r\nامام رضا عليه السّلام فرمود : اين آيه دربارهء يونس عليه السّلام است كه از قومش به خشم آمد و يقين كرد كه خداوند عرصه را بر او تنگ نخواهد گرفت و اين معنى در اين آيه نيز آمده است كه  « وَ أَمَّا إِذا مَا ابْتَلاهُ فَقَدَرَ عَلَيْهِ رِزْقَهُ فَيَقُولُ رَبِّي أَهانَنِ ؛  « 2 » و امّا چون او را به بلا بيازمايد و روزى او را بر او تنگ گيرد بگويد :\r\nخداوند مرا خوار داشت » .\r\nهنگامى كه يونس عليه السّلام در شكم ماهى گرفتار شد در تاريكى شكم ماهى و تاريكى دريا و شب ، ندا برآورد :  « لا إِلهَ إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ ؛  « 3 » خدايى جز تو نيست ، تويى كه پاكى و من از ستمكاران بودم » يعنى اگر روزهاى فراغت خويش را در شكم ماهى كارى جز عبادت انجام مىدادم در زمرهء ستمكاران قرار مىگرفتم . پس خداوند خواستهء يونس را برآورده ساخت و او را از شكم ماهى بيرون آورد   « فَلَوْ لا أَنَّهُ كانَ مِنَ الْمُسَبِّحِينَ لَلَبِثَ فِي بَطْنِهِ إِلى يَوْمِ يُبْعَثُونَ ؛   « 4 » و اگر از تسبيح‌گويان نبود تا روزى كه مردم برانگيخته شوند در شكم ماهى مىماند » مأمون با تحسين امام رضا عليه السّلام در ادامه پرسيد كه معناى اين سخن خداوند چيست كه مىفرمايد :  « حَتَّى إِذَا اسْتَيْأَسَ الرُّسُلُ وَ ظَنُّوا أَنَّهُمْ قَدْ كُذِبُوا جاءَهُمْ نَصْرُنا ؛  « 5 » تا آنجا كه چون پيامبران نااميد شدند و پنداشتند كه به دروغ وعده داده شده‌اند ؛ آنگاه بود كه نصرت ما به آنان رسيد » . امام رضا عليه السّلام چنين پاسخ دادند : مقصود آن هنگامى است كه پيامبران\r\n\r\n\r\n","description":"","footnote":"\r\n( 1 ) . سوره انبياء / 87 .\r\n( 2 ) . سوره فجر / 16 .\r\n( 3 ) . سوره انبياء / 87 .\r\n( 4 ) . سوره صافات / 143 و 144 .\r\n( 5 ) . سوره يوسف / 110 .\r\n","page_name":" 40 ","page_number":40},
  {"content":"\r\n\r\nاز قوم خود نااميد شدند و قوم پيامبران گمان كردند كه وعدهء پيامبران دروغ است ؛ در اين هنگام بود كه يارى خداوند فرارسيد . مأمون پرسيد : معناى اين سخن خداوند چيست كه مىفرمايد :  « لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ ؛  « 1 » تا سرانجام خداوند گناه پيشين و پسين تو را ببخشد » . [ پرسش مأمون اين بود كه در اين آيه خداوند به گناهان پيامبر صلّى اللّه عليه و آله و سلّم اشاره نموده است . در حالى كه پيامبر صلّى اللّه عليه و آله و سلّم باوجود عصمت ، چگونه مرتكب اين گناهان شده است ؟ 
  ] امام رضا عليه السّلام چنين پاسخ دادند : در نظر مشركان مكّه ، هيچ‌كس گناهكارتر از پيامبر نبود ؛ چرا كه مشركان در برابر سيصد و شصت بت به عبادت مىپرداختند و بر آنان بسيار دشوار بود كه به خداى يگانهء پيامبر صلّى اللّه عليه و آله و سلّم ايمان بياورند و پيوسته مىگفتند :    « أَ جَعَلَ الْآلِهَةَ إِلهاً واحِداً إِنَّ هذا لَشَيْءٌ عُجابٌ * وَ انْطَلَقَ الْمَلَأُ مِنْهُمْ أَنِ امْشُوا وَ اصْبِرُوا عَلى آلِهَتِكُمْ إِنَّ هذا لَشَيْءٌ يُرادُ * ما سَمِعْنا بِهذا فِي الْمِلَّةِ الْآخِرَةِ إِنْ هذا إِلَّا اخْتِلاقٌ ؛    « 2 » آيا [ پيامبر 
  ] همهء خدايان را خداى يگانه مىسازد ؛ اين امر عجيبى است و بزرگان ايشان به راه خود رفتند و گفتند كه برويد و بر [ عبادت 
  ] خدايان متعدد خود شكيبايى پيشه كنيد كه عبادت چند خدا مطلوب [ درست 
  ] است ما چنين چيزى در آيين اخير شنيده‌ايم [ كه خداوند ، يكى باشد 
  ] . اين جز سخنى ساختگى نيست » . هنگامى كه خداوند مكّه را براى پيامبر صلّى اللّه عليه و آله و سلّم فتح نمود به پيامبرش فرمود :    « إِنَّا فَتَحْنا لَكَ فَتْحاً مُبِيناً لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ »    يعنى دعوت پيامبر در گذشته و آينده به سوى يكتاپرستى ، در نزد مشركان مكّه گناه بزرگى شمرده مىشد و با فتح مكّه گروهى از مشركان به اسلام روى آورند و گروهى ديگر به ناچار از مكّه رخت بستند و رفتند و عدّه‌اى نيز با باورهاى شرك‌آلود خود در مكّه ماندند ولى توان انكار اسلام و يكتاپرستى را نداشتند و به اين صورت با\r\n\r\n\r\n","description":"","footnote":"\r\n( 1 ) . سوره فتح / 2 .\r\n( 2 ) . سوره ص / 5 و 6 و 7 .\r\n","page_name":" 41 ","page_number":41},
  {"content":"\r\n\r\nپيروزى پيامبر صلّى اللّه عليه و آله و سلّم بر مشركان ، آنچه را كه مشركان دربارهء پيامبر صلّى اللّه عليه و آله و سلّم گناه مىشمردند در نگاهشان بخشوده شد . [ پس پيامبر دست به گناهى نيالوده بود بلكه مشركان سخنان توحيدى پيامبر را گناه مىپنداشتند 
  ] .\r\nمأمون دوباره پرسيد : اى ابا الحسن اين سخن خداوند كه مىفرمايد :  « عَفَا اللَّهُ عَنْكَ لِمَ أَذِنْتَ لَهُمْ ؛  « 1 » خداوند از تو درگذرد ؛ چرا [ پيش از آنكه حال راستگويان بر تو معلوم گردد و دروغگويان را بشناسى 
  ] به آنان اجازه دادى ؟ » [ سؤال مأمون اين بود كه اگر پيامبر داراى مقام عصمت است پس چرا اين كار را انجام داده است ؟ 
  ]\r\nامام عليه السّلام فرمود : اين سخن خداوند همانند اين ضرب‌المثل است : « اياك اعنى و اسمعى يا جارة » به تو مىگويم ولى همسايه بشنود . خداوند در اين آيه به پيامبرش خطاب نموده است ولى در واقع امّت پيامبر را مدّنظر داشته است . شاهد بر سخن ما ، قول خداوند فرازمند است كه مىفرمايد :  « لَئِنْ أَشْرَكْتَ لَيَحْبَطَنَّ عَمَلُكَ وَ لَتَكُونَنَّ مِنَ الْخاسِرِينَ ؛  « 2 » [ اى پيامبر ! 
  ] اگر شرك ورزى بىگمان كار تو تباه و نابود گردد و از زيانكاران باشى » . [ در اين آيه به ظاهر ، به پيامبر خطاب شده است ولى در واقع امّت پيامبر مدّنظر است 
  ] . و اين سخن خداوند نيز شاهد مدّعاى ماست :  « وَ لَوْ لا أَنْ ثَبَّتْناكَ لَقَدْ كِدْتَ تَرْكَنُ إِلَيْهِمْ شَيْئاً قَلِيلًا ؛  « 3 » و اگرنه آن بود كه تو را استوار داشتيم نزديك بود كه اندكى به آنان گرايش پيدا كنى » . مأمون سخنان امام رضا عليه السّلام را تصديق كرد و ادامه داد : مقصود خداوند از اين آيه چيست كه مىفرمايد :  « وَ إِذْ تَقُولُ لِلَّذِي أَنْعَمَ اللَّهُ عَلَيْهِ وَ أَنْعَمْتَ عَلَيْهِ أَمْسِكْ عَلَيْكَ زَوْجَكَ وَ اتَّقِ اللَّهَ وَ تُخْفِي فِي \r\n\r\n\r\n","description":"","footnote":"\r\n( 1 ) . سوره توبه / 43 .\r\n( 2 ) . سوره زمر / 65 .\r\n( 3 ) . سوره اسراء / 74 .\r\n","page_name":" 42 ","page_number":42},
  {"content":"\r\n\r\n نَفْسِكَ مَا اللَّهُ مُبْدِيهِ وَ تَخْشَى النَّاسَ وَ اللَّهُ أَحَقُّ أَنْ تَخْشاهُ ؛  و [ ياد كن 
  ] آنگاه كه به آن شخص كه خداوند نعمت داده بود و تو نيز به او نعمت داده بودى گفتى : همسرت را براى خود نگاه دار و از خدا پروا داشته باش و در دل خويش چيزى را پنهان مىداشتى كه خداوند آشكاركنندهء آن است و از مردم بيم داشتى و حال آنكه خداوند سزاوارتر است از كه او بيم داشته باشى » . [ مقصود مأمون اين بود كه چگونه پيامبر صلّى اللّه عليه و آله و سلّم به جاى اينكه از خداوند بيم داشته باشد از مردم بيم داشت 
  ] .\r\nامام عليه السّلام چنين فرمود : پيامبر صلّى اللّه عليه و آله و سلّم براى انجام كارى به خانه پسرخوانده اش زيد بن حارثه رفته بود . پيامبر در خانه با همسر زيد روبرو شد كه مشغول شستشوى خود بود . پيامبر صلّى اللّه عليه و آله و سلّم با ديدن اين منظره فرمود : پاك خداوندى كه تو را آفريده است و مقصود پيامبر صلّى اللّه عليه و آله و سلّم منزّه ساختن خداوند از گفتهء بعضى جاهلان بود كه عقيده داشتند فرشتگان ، دختران خداوند هستند . خداوند به باور دروغين آنان اشاره نموده است كه  « أَ فَأَصْفاكُمْ رَبُّكُمْ بِالْبَنِينَ وَ اتَّخَذَ مِنَ الْمَلائِكَةِ إِناثاً إِنَّكُمْ لَتَقُولُونَ قَوْلًا عَظِيماً ؛  « 1 » آيا خداوند ، شما را به داشتن پسران ، ويژه ساخت و خود از فرشتگان ، دخترانى گرفت ؟ بىگمان سخنى بزرگ [ و ناروا 
  ] مىگوييد » .\r\nپس از آن ، پيامبر فرمود : منزّه است خداوند از اينكه فرزندى داشته باشد و فرزندش نياز به تطهير و شستشو داشته باشد . پيامبر صلّى اللّه عليه و آله و سلّم پس از اين سخنان از خانهء زيد رفت . پس از اندكى زيد به خانه آمد و همسرش او را از آمدن پيامبر و سخنان آن حضرت آگاه نمود .\r\nزيد معناى سخنان پيامبر را درنيافت و بىدرنگ نزد آن حضر رفت و عرض كرد : اى پيامبر ، همسرم اخلاق ناپسندى دارد و مىخواهم او را طلاق دهم . پيامبر فرمود : اى زيد ! همسرت را نگاه‌دار و تقواى الهى پيشه كن . امّا به\r\n\r\n\r\n","description":"","footnote":"\r\n( 1 ) . سوره اسراء / 40 .\r\n","page_name":" 43 ","page_number":43},
  {"content":"\r\n\r\nهرحال خداوند از شمار زنان پيامبر ، در آينده آگاه بود و مىدانست كه زيد همسرش را طلاق خواهد داد و اين زن ، همسر ، پيامبر خواهد شد . پيامبر بيم داشت كه مردم بگويند : پيامبر از ابتدا مىدانست كه زيد به زودى از همسرش جدا خواهد شد و همسر پيامبر خواهد شد . سرانجام اين آيه نازل شد :  « وَ إِذْ تَقُولُ لِلَّذِي أَنْعَمَ اللَّهُ عَلَيْهِ . . . »  يعنى خداوند به زيد نعمت اسلام را عطا فرمود « و انعمت عليه » و اى پيامبر ، تو نيز به زيد نعمت آزادى از بردگى را عنايت فرمودى . امّا زيد به سفارش‌هاى خيرخواهانهء تو گوش فرا نداد و زينب را طلاق داد و زينب همسر تو گرديد . قرآن نيز به ازدواج پيامبر صلّى اللّه عليه و آله و سلّم با زينب بنت جحش اشاره فرموده است كه  « فَلَمَّا قَضى زَيْدٌ مِنْها وَطَراً زَوَّجْناكَها لِكَيْ لا يَكُونَ عَلَى الْمُؤْمِنِينَ حَرَجٌ فِي أَزْواجِ أَدْعِيائِهِمْ إِذا قَضَوْا مِنْهُنَّ وَطَراً وَ كانَ أَمْرُ اللَّهِ مَفْعُولًا ؛  « 1 » پس چون زيد حاجت خويش را از همسرش برآورد [ و او را طلاق داد 
  ] آن زن را همسر تو گردانيديم تا بر مؤمنان دربارهء ازدواج با زنان پسرخواندگانشان تنگى و باكى نباشد هرگاه كه پسرخواندگان ، حاجت خود از زنانشان را برآوردند [ و همسر خود را طلاق دادند 
  ] و فرمان خداوند ، شدنى است » .\r\nخداوند مىدانست كه نفاق‌پيشگان به عيب‌جويى از ازدواج پيامبر و زينب بنت جحش خواهند پرداخت ؛ به همين دليل اين آيه را نازل فرمود :  « ما كانَ عَلَى النَّبِيِّ مِنْ حَرَجٍ فِيما فَرَضَ اللَّهُ لَهُ ؛  « 2 » بر پيامبر هيچ تنگى و گناهى نيست در آنچه خداوند براى او مقرّر و روا داشته است » .\r\nمأمون با شنيدن سخنان امام رضا عليه السّلام با شگفتى گفت : اى فرزند پيامبر خدا ، شما قلب بيمارم را شفا بخشيدى و شبهه‌ها را از ذهن من بيرون راندى ؛\r\n\r\n\r\n","description":"","footnote":"\r\n( 1 ) . سوره احزاب / 37 .\r\n( 2 ) . سوره احزاب / 38 .\r\n","page_name":" 44 ","page_number":44},
  {"content":"\r\n\r\nخداوند به شما جزاى خير عطا فرمايد ! على بن محمد بن جهم روايت نموده است : پس از سخنان امام رضا عليه السّلام ، همگى به نماز برخاستند . در آن حال مأمون به محمد بن جعفر گفت : نظرت دربارهء برادرزاده‌ات على بن موسى الرضا چيست ؟ او در پاسخ گفت : او دانشمندى است كه تاكنون نديده‌ام در محضر استادى دانش بياموزد . مأمون در تأييد سخنان محمد بن جعفر گفت : او از اهل بيت پيامبر صلّى اللّه عليه و آله و سلّم است كه پيامبر دربارهء اهل بيتش فرموده است : « نيكان از عترت من و پاكان از ريشهء من در خردسالى بردبارترين انسان‌ها و در بزرگسالى داناترين مردم‌اند كه شما چيزى بر دانش آنها نخواهيد افزود ؛ زيرا آنان از شما داناترند و شما هرگز نمىتوانيد اهل بيت مرا از دروازهء هدايت بيرون رانيد و به دروازهء گمراهى كشانيد » . راوى در ادامهء گفت : پس آنگاه امام رضا عليه السّلام به خانه‌اش بازگشت و من فردا صبح به ديدار امام رضا عليه السّلام شتافتم و آن حضرت را از گفتگوى مأمون و محمد بن جعفر آگاه نمودم . امام عليه السّلام لبخندى زد و فرمود : اى على بن جهم ! آنچه شنيدى تو را نفريبد كه اندكى نمىگذرد كه مأمون مرا در نهان به شهادت مىرساند و خداوند از او انتقام مىگيرد .\r\nشيخ صدوق رحمه اللّه دربارهء اين روايت مىفرمايد : فال بد زدن در اينجا به معناى اين است كه قوم پيامبران فال بد مىزدند نه خود پيامبران ؛ همانگونه كه خداوند دربارهء قوم حضرت صالح مىفرمايد :  « قالُوا اطَّيَّرْنا بِكَ وَ بِمَنْ مَعَكَ قالَ طائِرُكُمْ عِنْدَ اللَّهِ » ؛  « 1 » گفتند : ما تو و آنها را كه با تو هستند به شگون بد گرفته‌ايم . گفت : شگون بدتان نزد خداوند است » . همانگونه كه قوم‌هاى ديگر ، دربارهء پيامبرانشان مىگفتند :  « إِنَّا تَطَيَّرْنا بِكُمْ لَئِنْ لَمْ تَنْتَهُوا لَنَرْجُمَنَّكُمْ » ؛  « 2 » گفتند : ما شما را به شگون بد گرفتيم ، اگر باز نايستيد بىگمان\r\n\r\n\r\n","description":"","footnote":"\r\n( 1 ) . سوره نمل / 47 .\r\n( 2 ) . سوره يس / 18 .\r\n","page_name":" 45 ","page_number":45},
  {"content":"\r\n\r\nسنگسارتان مىكنيم » .\r\nامّا معناى حسد در اين روايت اين است كه مردم ميان يكديگر حسد مىورزيدند نه اينكه پيامبران به مردم حسد بورزند و خداوند نيز به اين مطلب اشاره فرموده است كه :  « أَمْ يَحْسُدُونَ النَّاسَ عَلى ما آتاهُمُ اللَّهُ مِنْ فَضْلِهِ فَقَدْ آتَيْنا آلَ إِبْراهِيمَ الْكِتابَ وَ الْحِكْمَةَ وَ آتَيْناهُمْ مُلْكاً عَظِيماً » ؛  « 1 » بلكه به مردم براى آنچه خدا از فضل خويش به آنان عطا فرموده است حسد مىورزند ؛ در حقيقت ما به خاندان ابراهيم كتاب و حكمت داديم و به آنان ملكى بزرگ بخشيدم » .\r\nامّا معناى انديشه دربارهء مردم ، ابتلاى پيامبران به وسسه‌گران است ؛ همانگونه كه در قرآن دربارهء وليد بن مغيره چنين آمده است :  « إِنْ هذا إِلَّا قَوْلُ الْبَشَرِ » ؛  همانا كه او انديشيد و سنجيد ؛ كشته بادا ، چگونه او سنجيد ؟ » « 2 » يعنى او پس از انديشهء شيطانى دربارهء قرآن گفت :  « إِنْ هذا إِلَّا قَوْلُ الْبَشَرِ » ؛  « 3 » اين [ قرآن 
  ] نيست مگر سخن بشر » . « 4 »\r\nنگارنده گويد : آنچه كه شيخ صدوق رحمه اللّه دربارهء تأويل اين روايت فرموده است نيكو است ولى بايد دانست كه حديث در كتاب شريف كافى و در كتاب‌هاى ديگر ، جملاتى در ادامه دارد كه تأويل شيخ صدوق را نفى مىكند ؛ زيرا در ادامهء اين روايت آمده است : مؤمن حسد خويش را آشكار نمىسازد . بر اساس اين فراز از روايت ، گروهى از حديث‌شناسان حسد را به گونه‌اى معنا نموده‌اند كه غبطه را نيز شامل شود و چنان كه حسد اندك باشد و نمايان نگردد گناه به شمار نمىآيد . « طيره » كه در روايت نيز آمده است به معناى شوم پنداشتن و فال بد زدن دربارهء پديده‌هاى آفرينش است . معناى انديشه در\r\n\r\n\r\n","description":"","footnote":"\r\n( 1 ) . سوره نساء / 54 .\r\n( 2 ) . سوره مدّثر / 18 و 19 .\r\n( 3 ) . سوره مدثر / 25 .\r\n( 4 ) . خصال ص 89 90 .\r\n","page_name":" 46 ","page_number":46},
  {"content":"\r\n\r\nوسوسه‌هاى ميان انسان‌ها نيز همان انديشيدن دربارهء چيزهايى است كه نفس انسان را به وسوسه در برابر آفرينندهء هستى وادار مىكند .\r\nانديشيدن دربارهء امورى مانند چگونگى آفرينش انسان و افعال بندگان و فلسفهء آفرينش امور شرّ و زشت اشكالى ندارد . احتمال ديگر دربارهء انديشه در وسوسهء ميان انسان‌ها آن است كه بگوييم كه انديشيدن در وسوسه‌هاى حديث نفس است كه دربارهء عيب‌هاى انسان و كنكاش در احوال انسان است . روايات ، هردو احتمال را تأييد مىكند و برخى از اقسام فراز پايانى روايت ، بروز اين خصلت را در پيامبران بعيد نمىداند .\r\nعلماى اسلام در عصمت پيامبران ، در چهار بخش باهم اختلاف‌نظر دارند ؛ در باب مسائل اعتقادى ، در باب مسائل تبليغى ، در باب احكام و فتاوى و آخرين بخش نيز مربوط به سيره و روش پيامبران است . در باب مسائل اعتقادى ، همهء عالمان دينى بر اين باورند كه پيامبران چه پيش از پيامبرى شان و چه پس از آن ، از كفر و گمراهى پاك بوده‌اند . تنها فرقه‌اى از خوارج به نام « ازارقه » ارتكاب گناه را براى پيامبران جايز شمرده‌اند و چون هر گناهى نزد آنها به منزلهء كفر است بنابراين آنها پيامبران را كافر مىدانستند و اعتقاد داشتند كه هرچند خداوند مىدانست كه پيامبران به گناه دست زده و كافر خواهند شد با اين وجود آنان را به پيامبرى برانگيخت .\r\nدر باب ابلاغ رسالت و تبليغ دين نيز همهء علماى مذاهب بر اين باورند كه پيامبران چه عمدا و چه سهوا از دروغگويى و تحريف فرامين الهى به دور هستند و تنها قاضى ابو بكر معتقد است كه پيامبران ممكن است در ابلاغ دستورهاى خداوند دچار فراموشى و لغزش در گفتار شوند . باب سوم نيز دربارهء احكام و فتاواى الهى است و به جز طايفهء كوچكى از اهل تسنّن ، همهء فرقه‌ها و علماى اسلام معتقدند كه هرگز پيامبران در اين‌باره دچار خطا و اشتباه نمى شوند . دربارهء سيرهء عملى و رفتار پيامبران علما پنج نظر متفاوت دارند : گروه نخست كه علماى شيعه هستند بر اين باورند كه پيامبران و امامان عليهم السّلام از ارتكاب هرگونه گناهى چه كبيره و چه صغيره و چه عمدى و چه سهوى پاك\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nهستند و حتّى سهو نيز در پيامبران راه ندارد و ديگران نمىتوانند آنان را به فراموشى و خطا دچار سازند . تنها شيخ صدوق و استادش محمد بن حسن بن وليد معتقدند كه پيامبران و امامان عليهم السّلام دچار « اسهاء » مىشوند ؛ چرا كه اسهاء از سوى خداوند است و سهو وسوسه‌اى از سوى شيطان مىباشد .\r\nگروه دوم بسيارى از پيروان مذهب معتزله هستند كه معتقدند پيامبران دست به گناه كبيره نمىآلايند ولى دچار گناه صغيره مىشوند مگر گناهان صغيره‌اى كه در نهايت پستى است همانند دزديدن لقمهء نانى و يا دانهء گندمى ؛ كه پيامبران چنين گناهان صغيره‌اى را نيز مرتكب نمىشوند . نظر سوم براى ابو على جبائى است كه مىگويد : پيامبران به عمد دست به هيچ گناه صغيره و كبيره‌اى نمىآلايند ولى سهوا و يا به جهت اشتباه در تأويل ، مرتكب گناه مىشوند همانگونه كه آدم عليه السّلام گمان كرد كه فقط از همان درخت ممنوعه نهى شده است و نه از درختى همانند آن ؛ بدين جهت او از درخت ديگرى خورد . گروه چهارم ، « نظام » و پيروان او هستند كه مىگويند : پيامبران سهوا گناه مىكنند ؛ و هرچند خداوند مردم را به خاطر ارتكاب گناهان سهوى عذاب نخواهد كرد ولى پيامبران را به خاطر گناهان سهوى مؤاخذه خواهد نمود ، چرا كه آنان از معرفتى بيشتر و مقامى فرازتر و تقوايى عميق‌تر برخوردارند . دستهء پنجم « حشويه » و شمار بسيارى از حديث‌شناسان اهل تسنّن هستند كه معتقدند ارتكاب گناهان صغيره و كبيره به‌طور عمد و يا سهو از سوى پيامبران امكان‌پذير است . علما دربارهء مدّت عصمت پيامبران سه نظر مختلف دارند : گروه نخست عالمان شيعه هستند كه معتقدند پيامبران از هنگام ولادتشان تا هنگام رحلت و ديدار با پروردگار داراى عصمت‌اند ، دستهء دوم كه بسيارى از پيروان مذهب معتزله‌اند مىگويند : پيامبران از هنگام بلوغ به مقام عصمت دست مىيابند و حتّى پيش از بعثت نيز دچار گناهان كبيره و كفر نمىگردند .\r\nدستهء سوم اشاعره هستند و از آن جمله فخر رازى است ؛ آنان بر اين باورند كه پيامبران از هنگام بعثت به مقام عصمت نيز مىرسند .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nباوجود همهء اين اقوال ، آنچه كه از روايات متواتره و اجماع علماى شيعه به دست مىآيد آن است كه پيامبران از همان آغاز ولادت ، داراى عصمت نيز بوده اند . به‌هرحال در كتاب شافى و تنزيه الانبياء ، دربارهء عصمت پيامبران به تفصيل سخن گفته شده است .\r\n\r\n","description":"","footnote":"","page_name":" 49 ","page_number":49},
  {"content":"\r\n . \r\n","description":"","footnote":"","page_name":" 50 ","page_number":50},
  {"content":"\r\n\r\n\r\n* باب اول : داستان آدم و حوا و فرزندانشان\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n\r\nفصل اول : جايگاه آدم و حوا و دليل نامگذارى ايشان به اين نام‌ها\r\nخداى فرازمند دربارهء آدم و حوا مىفرمايد : و [ به ياد آر 
  ] آنگاه كه پروردگارت به فرشتگان گفت : من در زمين جانشين خواهم آفريد . گفتند : آيا كسى را در آن مىآفرينى كه تباهكارى كند و خون‌ها بريزد ؟ گفت : من مىدانم آنچه را كه شما نمىدانيد . و همهء نام‌ها را به آدم آموخت سپس آن‌ها را بر فرشتگان عرضه كرد و گفت : اگر راست مىگوييد مرا از نام‌هاى اينها خبر دهيد . گفتند : پاكى تو راست ! ما را دانشى نيست مگر آنچه به ما آموخته‌اى ؛ كه تويى داناى با حكمت ، گفت : اى آدم ! آنان را از نام‌هاى اينها آگاه كن ؛ و چون از نام‌هاى اينها آگاهشان كرد گفت : آيا به شما نگفتم كه من نهان آسمان‌ها و زمين را مىدانم و آنچه را آشكار مىكنيد و آنچه را پنهان مىداشتيد مىدانم » . نگارنده گويد : در توضيح آيات فوق بايد گفت كه خليفه كسى است كه از سوى كسى ديگر نيابت يابد و « هاء » براى مبالغه در معناى آن است . آدم در زمين جانشين گروهى از جنّيان گرديد كه پيش از آدم در زمين مىزيستند و هدف از آفرينش آدم ، سكونت در بهشت نبود ؛ آرى ! نيكوتر آن بود كه آدم با كردار خويش باعث نمىگشت كه از بهشت خارج گردد و با عزّت و بزرگوارى در آنجا زندگى مىكرد و خود و همسرش در خلعت بهشتيان از هديه‌ها و بزرگداشت و كرنش فرشتگان برخوردار مىشدند .\r\nمعناى سخن فرشتگان كه گفتند :  « أَ تَجْعَلُ فِيها مَنْ يُفْسِدُ فِيها »  اين بود كه آنان در شگفت بودند كه چگونه آدم براى آبادانى و اصلاح فسادگران زمين ، جانشين مىگردد . فرشتگان از حقيقت نهفته در پس پردهء خلقت انسان آگاه بودند و منظورشان از جمله « من يفسد فيها » اعتراض به خداوند و طعنه بر آدم\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nنبود تا بگوييم كه فرشتگان با اين سخن مرتكب غيبت و تهمت شدند و گناهكار گرديدند ؛ بلكه مقام فرشتگان برتر و والاتر از آن است كه اين‌چنين دربارهء آنان سخن گوييم . و شايد سخن فرشتگان دربارهء فساد انسان به سبب اين بود كه آنها به وسيلهء خداوند و يا براساس لوح محفوظ از جايگاه انسان آگاه شده بودند و شايد نيز فرشتگان انسان را با جنّيان مقايسه كردند و گفتند كه انسان فسادگر است .\r\nفرشتگان در ادامه آيه گفتند :  « وَ نَحْنُ نُسَبِّحُ بِحَمْدِكَ »  گويا فرشتگان مىدانستند كه انسان داراى سه نيروى شهوت و غضب و عقل است و شهوت و غضب انسان را به سوى فساد و خونريزى مىكشاند و عقل او را به شناخت و فرمانبردارى وا مىدارد ؛ امّا فرشتگان بدون توجّه به نيروى خرد در انسان ، او را اسير شهوت و غضب پنداشتند و گفتند كه حكمت جانشينى چنين انسانى چيست ؟ دربارهء نيروى عقل انسان نيز فرشتگان بدون آنكه خود را در مقام معارضه با فساد انسان بدانند خود را شايسته‌تر از آدم تشخيص دادند و اين گونه از دو نيروى ديگر كه ممكن بود در خدمت عقل درآيد و در مسير خرد و نيكى پرورش يابد غافل ماندند . همچنين فرشتگان درنيافتند كه تركيب ميان افراد و جزئيات مىتواند ثمرهء بهترى داشته باشد و باعث مىشود كه منافع بسيارى كه در جهان هستى است فعليت يابد و اين ، خود فلسفهء اصلى جانشينى انسان در روى زمين است .\r\nچگونگى آموختن اسم‌ها به آدم نيز به دو شيوه بوده است : يا به صورت « آفرينش علمى » بوده است كه براى آفرينش انسان ضرورى بود و يا به شكل « القاى رحمانى » در نفس آدم شكل گرفته است . معناى اين فراز از آيات كه خداوند فرمود :  « ثُمَّ عَرَضَهُمْ »  معرفى ضمنى مسمّى و حقايق اسم‌هايى است كه نشان از آن حقايق دارد . اين فراز از آيات ، پاسخ كسانى است كه مىگويند :\r\nاگر فرشتگان از خداوند مىخواستند كه دانشى همچون دانش آدم را به آنان ارزانى دارد بىگمان آنان نيز از دانسته‌هاى آدم آگاه مىشدند . فرشتگان خود\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nپاسخ خويش را دادند كه  « إِنَّكَ أَنْتَ الْعَلِيمُ الْحَكِيمُ » . \r\nاز سويى نيز بايد توجّه داشت كه حكمت خداوند بر اين است كه هرچيزى را در جاى خود نهد و اين‌بار نيز حكمت خداوند اقتضا داشت كه علم الهى به آدم القاء شود نه به فرشتگان .\r\nشيخ صدوق روايت نموده است كه امام صادق عليه السّلام فرمود : آدم از آن روى به اين نام ناميده شد كه از آديم ( لايه چهارم زمين ) آفريده شد . و حوا نيز به اين جهت به اين نام ناميده شد كه از « حى » يعنى آدم آفريده شد .\r\nدر اصل اشتقاق نام آدم اختلاف‌نظر وجود دارد ؛ برخى گفته‌اند كه « آدم » واژه‌اى غيرعربى و بدون اشتقاق است همانند كلمهء « آزر » . گروهى نيز معتقدند كه « آدم » مشتق از « ادمه » به‌معناى گندمگون است . دسته‌اى نيز بر اين باورند كه آدم از واژهء « أدم » گرفته شده است و به‌معناى الفت و همدلى است . امّا دربارهء نام حوا بايد گفت كه اين كلمه از « حى » و يا از « حيوان » برگرفته شده است و در مجموع اشتقاقى نادر و جعلى است ؛ مانند كلمهء لابن و تامر . شيخ صدوق رحمه اللّه از ابن سلام نقل نموده است كه روزى از پيامبر صلّى اللّه عليه و آله و سلّم پرسيدند كه آيا آدم از همهء انواع گل‌ها سرشته شد و يا از يك نوع گل آفريده شد ؟ آن حضرت پاسخ فرمودند : آدم از همهء انواع گل‌ها سرشته شد و اگر آدم از يك نوع گل آفريده مىشد انسان‌ها چنان شبيه همديگر مىشدند كه نمىتوانستند يكديگر را بازشناسند ؛ همانگونه كه خاك‌هاى كرهء زمين به رنگ‌هاى گوناگون است و سفيد و سرخ و سرسبز و قهوه‌اى و زرد است . برخى از آن حاصلخيز و سرسبز است و قسمتى ديگر شوره‌زار است همينطور انسان‌ها نيز به صورت نژادها و رنگ‌هاى مختلف در سراسر جهان پراكنده شده‌اند .\r\nامام على عليه السّلام فرموده‌اند : خداوند جبرئيل را دستور داد تا يك مشت خاك سفيد و مشتى خاك سرخ و مشتى خاك تيره و مشتى نيز خاك سياه بردارد تا انسان را با آن بيافريند . سپس خداوند دستور داد كه جبرئيل چهار نوع آب\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nشيرين ، آب شور ، آب تلخ و سخت و آب منتن فراهم سازد . جبرئيل آب را در خاك ريخت و آب شيرين را در حلق آدم ريخت و آب شور را در چشم آدم ريخت و آب تلخ را در گوش‌هاى آدم ريخت و آب منتن را در بينى آدم ريخت . « 1 » در « توحيد مفضّل » امام صادق عليه السّلام فرموده‌اند : جبرئيل آب شيرين را در حلق آدم ريخت تا بتواند به راحتى غذا بخورد و آب شور را در چشمانش ريخت تا كرهء چشم باقى ماند ؛ زيرا اگر بر كرهء چشم نمك بريزند باقى مىماند .\r\nآب تلخ را نيز در گوش ريخت تا هوا از طريق گوش به مغز هجوم نبرد . شگفت آنكه روزى زنى نزد من آمد و گفت كه حشرهء هزارپا وارد گوشم شده است و به مغزم راه يافته و همانجا به خواب رفته است و شايد سال‌ها در آنجا بماند و از محتويات سرم بخورد و پزشكان گفته‌اند كه بايد سرت را بشكافيم تا حشره را بيرون بياوريم . در كتاب‌هاى طبّى نيز آورده‌اند كه در روزگار افلاطون حشره اى به درون سر مردى رفته بود كه طبيبان تكه‌اى از استخوان سرش را شكافتند و حشره را بيرون آوردند و دوباره آن تكّه استخوان را به‌جاى خو نهادند .\r\nامير المؤمنان عليه السّلام در روايتى فرموده‌اند : نخستين‌بار ابليس قياس كرد و گفت :  « خَلَقْتَنِي مِنْ نارٍ وَ خَلَقْتَهُ مِنْ طِينٍ ؛  مرا از آتش آفريدى و او را از گل » .\r\nاگر ابليس مىدانست كه خداوند چه گوهرى را در نسل آدم نهاده است هرگز به آفرينش خويش نمىباليد . خداوند فرشتگان را از نور آفريد و جانّ را از آتش و جنّ را كه يك نوع از جانّ است - از باد و آب آفريد و آدم را از رويهء گل آفريد ؛ سپس نور و آتش و باد و آب را در انسان نهاد و جريان داد ؛ پس انسان با نور بينا گرديد و خردمند و دانا شد و با آتش خورد و نوشيد . به راستى اگر معده حرارت نداشت نمىتوانست غذا را هضم كند و اگر باد در آدم نبود گرماى معده هرگز فرو نمىنشست و اگر آب در بدن انسان نبود گرماى معده ، درون انسان را مىسوزاند ابليس با اينكه بر خلاف انسان ، تنها يكى از اين پنج\r\n\r\n\r\n","description":"","footnote":"\r\n( 1 ) . علل الشرايع ج 1 ص 12 .\r\n","page_name":" 55 ","page_number":55},
  {"content":"\r\n\r\nعنصر را دارا بود بر خود مىباليد .\r\nامام صادق عليه السّلام مىفرمايد : خداوند جبرئيل را دستور داد تا مشتى از گل را از زمين بردارد تا انسان را بيافريند . جبرئيل خواست كه از زمين مشتى خاك بردارد زمين گفت : به خدا پناه مىبرم كه از من چيزى بردارى . جبرئيل بازگشت و جريان را بازگفت . خداوند اسرافيل و سپس ميكائيل را فرستاد .\r\nآنان نيز هربار با همين سخن زمين روبرو شدند و بازگشتند . سرانجام خداوند عزرائيل را فرستاد . زمين ديگربار در برابر عزرائيل گفت كه به خدا پناه مىبرم كه از من چيزى بردارى . در اين هنگام عزرائيل نيز گفت : من نيز به خدا پناه مىبرم اگر به سوى او بازگردم و مشتى از گل تو را برندارم . « 1 » نگارنده گويد :\r\nالبته در روايات ما آمده است كه خداوند عزرائيل را به صورت حتمى به انجام اين كار فرستاد درصورتىكه ديگر فرشتگان را به صورت حتمى به انجام مأموريت امر نكرده بود .\r\nعلى بن ابراهيم از امام باقر عليه السّلام و آن حضرت از امير المؤمنان عليه السّلام روايت نموده است كه پس از آنكه طايفه‌اى از جنّ و انس هزار سال در زمين زندگى كردند خداوند فرازمند دستور داد تا فرشتگان از فراز طبقه‌هاى آسمان‌ها به زمين بنگرند . هنگامى كه فرشتگان به زمين نگريستند و كردارهاى زشت جنّ و انس را ديدند به خداوند عرضه داشتند : پروردگارا ، تو عزّتمند و قدرتمندى ! بندگان ناتوان تو از نعمت‌هاى زمين بهره مىبرند به گناه و نافرمانى از تو مىپردازند و با اين حال تو از آنان انتقام نمىجويى ؟ هنگامى كه خداوند سخنان فرشتگان را شنيد فرمود :  « إِنِّي جاعِلٌ فِي الْأَرْضِ خَلِيفَةً ؛  من در زمين جانشينى مىنهم » و آدم را جانشين در روى زمين مىگذارم . آنگاه فرشتگان عرض كردند : «  أَ تَجْعَلُ فِيها مَنْ يُفْسِدُ فِيها ؛  آيا كسى را در زمين مىنهى كه فساد كند » ؛ همانگونه كه نسل جنّ و انس پيش از او نيز چنين كرده بودند .\r\nفرشتگان گفتند كه پروردگارا ، جانشين خود را در زمين از ميان ما برگزين تا\r\n\r\n\r\n","description":"","footnote":"\r\n( 1 ) . علل الشرايع ج 2 ص 303 .\r\n","page_name":" 56 ","page_number":56},
  {"content":"\r\n\r\nتو را پاك شماريم و تسبيح گوييم . خداوند پاسخ فرمود :  « إِنِّي أَعْلَمُ ما لا تَعْلَمُونَ ؛  به راستى من چيزى مىدانم كه شما نمىدانيد » . من اراده نموده‌ام كه از نسل انسان ، بندگانى درست‌كردار و پيشوايانى را يافته را بيافرينم و زمين را از « نسناس » پاك سازم و جنّيان سركش را در آسمان و اكناف عالم جاى دهم و ميان جن و خلق خويش حائلى پديد آورم . فرشتگان گفتند :\r\nپروردگارا ، هرآنچه اراده نموده‌اى انجام ده . پس خداوند حائلى به اندازهء پانصد سال ميان آنان فاصله افكند به گونه‌اى كه آنان به عرش الهى پناه بردند و خداوند نيز آنان را در « بيت المعمور » جاى داد و به آنان فرمان داد كه برگرد او طواف نموده و از عرش خداوند چشم بردوزند . بيت المعمور همان‌جايگاهى است كه هرروز هفتاد هزار فرشته برگرد آن طواف مىكنند و دوباره به سوى آن باز نمىگردند . خداوند اين مكان را توبه‌گاه آسمانيان قرار داد همانگونه كه كعبه را توبه‌گاه زمينيان قرار داد . امير مؤمنان پس از اين سخنان فرمود :\r\nخداوند سرشت آدم را از اخلاط چهارگانهء سوداء ، خون ، صفراء و بلغم آفريد .\r\nسوداء ويژگىهايى همانند عشق‌ورزى به زن ، آرزوهاى دراز و حرص و طمع را در وجود انسان پديد مىآورد و بلغم علاقه به خوردن و آشاميدن و نيكى و مدارا را در وجود انسان ايجاد مىنمايد و صفراء غريزهء خشم ، كم خردكى ، شيطان‌صفتى ، سركشى و شتاب در كارها را پديد مىآورد و خون ، عشق‌ورزى به زن ، لذّت و ارتكاب گناهان و آلودگى به شهوت را در وجود انسان ايجاد مىكند . « 1 »\r\nنگارنده گويد : مقصود از « ريح » در اين حديث همان سوداء است و مقصود از « مرّهء » صفراء و سوداء مىباشد و اينكه عشق‌ورزى به زن را هم از آثار سوداء و هم از آثار خون برشمرد به جهت اين است كه هردو غريزه ، در عشق‌ورزى به زن اثر دارد .\r\nامام رضا عليه السّلام فرموده‌اند : نقش نگين انگشتر آدم عليه السّلام « لا إله الّا اللّه محمد\r\n\r\n\r\n","description":"","footnote":"\r\n( 1 ) . تفسير قمى ج 1 ص 36 و ص 37 و ص 41 .\r\n","page_name":" 57 ","page_number":57},
  {"content":"\r\n\r\nرسول اللّه » بود كه هنگام هبوط از بهشت نيز بر دست آدم مىدرخشيد . « 1 »\r\nآن حضرت در روايتى ديگر فرموده‌اند : كنيهء همهء بهشتيان همان كنيهء آدم عليه السّلام « ابو محمّد » است تا خاتم پيامبران حضرت محمّد صلّى اللّه عليه و آله گرامى داشته شود . امام صادق عليه السّلام فرموده‌اند . خداوند آدم را بدون پدر و مادر و عيسى را بدون پدر آفريد تا نشانى از قدرت الهى باشد . خداوند در قرآن مىفرمايد :  « خُلِقَ الْإِنْسانُ مِنْ عَجَلٍ ؛  « 2 » و انسان از شتاب آفريده شده است » .\r\nزيرا سرشت انسان اين گونه است و آنگاه كه خداوند روح آدمى را از سر انگشتانش دميد و هنگامى كه روح به زانوى او رسيد كوشش كرد تا از جاى برخيزد ، امّا نتوانست و خداوند فرمود :  « خُلِقَ الْإِنْسانُ مِنْ عَجَلٍ »  . زن را نيز از آن جهت « امرأة » ناميدند كه انيس و همدم مرد است و آدم همدمى جز حواء نداشت . « 3 » حضرت عبد العظيم حسنى مىفرمايد : از امام جواد عليه السّلام پرسيدم كه علّت بوى بد مدفوع انسان چيست ؟ آن حضرت پاسخ فرمود : هنگامى كه خداوند آدم را آفريد جسمى پاك داشت و فرشتگان چهل سال نزد او مىآمدند و عرض مىكردند كه تو براى مأموريتى خاص آفريده شده‌اى ؛ تا اينكه ابليس از دهان آدم وارد شد و از مقعد او بيرون آمد و پيوسته اين كار را انجام داد ؛ به همين جهت مدفوع انسان بدبو است . « 4 »\r\nاز يكى از امامان عليهم السّلام پرسيدند كه طواف از چه هنگام آغاز گرديد ؟ آن حضرت پاسخ فرمود : خداوند به هنگام آفرينش انسان ، به فرشتگان فرمود :\r\n « إِنِّي جاعِلٌ فِي الْأَرْضِ خَلِيفَةً » .  در اين هنگام دو فرشته گفتند :  « أَ تَجْعَلُ فِيها مَنْ يُفْسِدُ فِيها وَ يَسْفِكُ الدِّماءَ » .  سخنان اين دو فرشته باعث شد كه حجابى ميان آنان و خداوند پديد آيد و پيش از آن ، نور الهى بر فرشتگان تجلّى داشت .\r\n\r\n\r\n","description":"","footnote":"\r\n( 1 ) . عيون اخبار الرضا ج 2 ص 60 .\r\n( 2 ) . سوره انبياء / 37 .\r\n( 3 ) . علل الشرايع ج 1 ص 28 .\r\n( 4 ) . علل الشرايع ج 1 ص 319 .\r\n","page_name":" 58 ","page_number":58},
  {"content":"\r\n\r\nآن دو فرشته كه خشم خداوند را ديدند به توبه روى آوردند و از فرشتگان ديگر چاره‌جويى كردند . فرشتگان گفتند كه راهى جز پناه‌جويى به عرش خداوند نمىشناسيم . آن دو فرشته به عرش خداوند پناه بردند و خداوند نيز حجاب ميان خود و آنان را از ميان برداشت . خداوند فرازمند دوست دارد كه او را اين‌چنين عبادت كنند ؛ پس خانهء كعبه را در زمين آفريد و امر فرمود كه بر گرد آن طواف كنند و « بيت المعمور » را براى طواف فرشتگان در آسمان آفريد . « 1 »\r\nنگارنده گويد : مراد از نور خداوند ، انوار خلق شده در عرش يا انوار امامان معصوم عليهم السّلام و يا انوار معرفت و فيض الهى است كه حجاب‌هاى عالم معنا هستند . محمد بن سنان روايت نموده كه امام رضا عليه السّلام فرموده‌اند : هنگامى كه فرشتگان به سبب گفتن  « أَ تَجْعَلُ فِيها مَنْ يُفْسِدُ فِيها »  استغفار نمودند و به گناه خود پى بردند و از گفتهء خود پشيمان شدند و به عرش خداوند پناه بردند .\r\nخداوند توبهء آنان را پسنديد و در آسمان چهارم خانه‌اى به موازات عرش بنا نهاد و آن را « ضراح » ناميد و خانه‌اى را نيز در آسمان دنيا به موازات « ضراح » بنا نهاد و آن را « بيت المعمور » نام نهاد و خانهء ديگرى را به موازات بيت المعمور بنيان نهاد و آدم را فرمان داد كه برگرد آن طواف كند ؛ آنگاه با طواف آدم ، خداوند توبهء او را پذيرفت و اين شيوهء پسنديده تا برپايى روز رستاخيز در نسل آدم جريان يافت . « 2 »\r\nاز امام صادق عليه السّلام پرسيدند كه چرا طواف ، هفت شوط است ؟ آن حضرت فرمود : هنگامى كه فرشتگان به آفرينش آدم خرده گرفتند و ميان آنان و نور خداوند هفت هزار سال فاصله پديد آمد . پس آنگاه فرشتگان براى توبه ، هفت هزار سال بر گرد عرش خداوند پناه بردند . خداوند نيز بيت المعمور را در آسمان چهارم آفريد [ تا فرشتگان برگرد آن طواف كنند و به توبه بپردازند 
  ] و\r\n\r\n\r\n","description":"","footnote":"\r\n( 1 ) . علل الشرايع ج 2 ص 106 .\r\n( 2 ) . علل الشرايع ج 2 ص 109 .\r\n","page_name":" 59 ","page_number":59},
  {"content":"\r\n\r\nبيت الحرام را در زمين براى انسان‌ها آفريد و طواف را هفت شوط قرار داد و هرشوط طواف به ازاى هزار سال در حجاب ماندن فرشتگان است . « 1 » امام صادق عليه السّلام مىفرمايد : آدم يك ماه طول كشيد كه از شهر « سرانديب » تا « جده » را بپيمايد و راهنماى او در اين سفر پرنده‌اى به نام « صرد » بود « 2 » و آن ، نخستين پرنده‌اى است كه براى خداوند روزه داشت . امير مؤمنان از پيامبر صلّى اللّه عليه و آله و سلّم پرسيد :\r\nچرا بعضى از درختان به بار مىنشيند و برخى ديگر به بار نمىنشينند ؟ آن حضرت پاسخ فرمود هركه آدم را تسبيح گفت خداوند برايش در دنيا درختى آفريد كه به بار نشست و هركه حواء را تسبيح گفت خداوند در دنيا درختى را براى او آفريد كه به بار نمىنشيند .\r\nحضرت على عليه السّلام دوباره پرسيد : چگونه جو آفريده شد ؟ پيامبر صلّى اللّه عليه و آله و سلّم فرمود :\r\nخداوند آدم را فرمان داد كه به كشاورزى بپردازد . آدم و حوا هريك مشتى گندم از جبرئيل گرفتند ؛ آدم به حواء گفت كه تو كشاورزى نكن امّا حواء نپذيرفت و به كشاورزى پرداخت و آدم از آنچه كه كشته بود گندم برداشت كرد و حواء از آنچه كه كشته بود جو برداشت كرد . « 3 »\r\nعلى بن ابراهيم گويد : امام باقر عليه السّلام دربارهء آيهء  « أَ فَحَسِبْتُمْ أَنَّما خَلَقْناكُمْ عَبَثاً وَ أَنَّكُمْ إِلَيْنا لا تُرْجَعُونَ » ؛  « 4 » و هرآينه از پيش به آدم سفارش كرديم ، پس فراموش كرد و ما در او عزمى استوار نيافتيم » . فرمود : خداوند از آدم دربارهء پيامبر و امامان معصوم عليهم السّلام پيمان گرفت ولى آدم دربارهء پيمانش عزمى استوار نداشت و به همين دليل برخى پيامبران را اولو العزم ناميدند ؛ چرا كه از آنان دربارهء پيامبر و جانشينانش و قائم آل محمد عليهم السّلام و پايبندى به سيرهء آنان پيمان گرفته شد و آنان نيز اين پيمان را پذيرفتند و به انجام آن گردن\r\n\r\n\r\n","description":"","footnote":"\r\n( 1 ) . علل الشرايع ج 2 ص 110 .\r\n( 2 ) . خصال ص 326 .\r\n( 3 ) . علل الشرايع ج 2 ص 289 .\r\n( 4 ) . سوره طه / 115 .\r\n","page_name":" 60 ","page_number":60},
  {"content":"\r\n\r\nنهادند . « 1 »\r\nامام صادق عليه السّلام دربارهء آيهء  « وَ هُوَ الَّذِي خَلَقَ مِنَ الْماءِ بَشَراً فَجَعَلَهُ نَسَباً وَ صِهْراً وَ كانَ رَبُّكَ قَدِيراً » ؛  « 2 » و اوست كه از آب ، آدمى را آفريد پس براى او نژاد و پيوند قرار داد و پروردگار تو همواره تواناست » فرمود : خداوند فرازمند آدم را از آب و همسرش را از سنخ و جنس اضلاع زيرين آدم خلق نمود تا در ميان آدم و حواء نسبى پديد آيد ؛ آنگاه حواء را به همسرى آدم درآورد تا ميان آن‌دو پيوندى پديد آيد و اين معناى « نسبا و صهرا » است كه « نسب » همان نژاد از سوى مردان است و « صهر » همان پيوند سببى از سوى زنان . « 3 »\r\nآن حضرت در روايتى ديگر فرموده‌اند ، همانا خداوند فرازمند آدم را از گل و حواء را از آدم آفريد ؛ به همين‌جهت است كه مردان براى [ آبادى 
  ] زمين همّت بلند مىدارند و زنان براى مردان همّت مىگمارند .\r\nو نيز فرمود : هنگامى كه آدم در فراق بهشت مىگريست سرش را بر درى از درهاى آسمان نهاده بود و چون نور آفتاب آزارش مىداد قامتش كوتاه شد . « 4 »\r\nباز آن حضرت مىفرمايد : هنگامى كه آدم از بهشت به زمين هبوط نمود مقدارى غذا خورد و در خود احساس سنگينى نمود و از حال ناخوشايند خويش به جبرئيل شكوه نمود . جبرئيل نيز او را به خوددارى از خوردن غذا راهنمايى كرد . آدم به سخنان جبرئيل عمل كرد و بهبود يافت . آن حضرت فرموده‌اند : آدم عليه السّلام هزار مرتبه به زيارت خانهء خدا رفت كه هفتصد مرتبه‌اش حج واجب بود .\r\nو نيز فرمود : هنگامى كه خداوند آدم را آفريد پيش روى خود نهاد و در آن حال آدم عطسه كرد . خداوند به او الهام نمود كه سپاس خداى را به جا\r\n\r\n\r\n","description":"","footnote":"\r\n( 1 ) . تفسير قمى ج 1 ص 66 .\r\n( 2 ) . سوره فرقان / 54 .\r\n( 3 ) . تفسير قمى ج 1 ص 114 .\r\n( 4 ) . قصص راوندى ص 42 .\r\n","page_name":" 61 ","page_number":61},
  {"content":"\r\n\r\nآورد . پس آنگاه خداوند فرمود : اينك كه ستايش مرا به جا آوردى به عزّت و بزرگىام سوگند كه اگر نبود آن دو بنده‌اى كه در آخر الزمان خواهم آفريد هرگز تو را نمىآفريدم . آدم خداوند را به جايگاه والاى آن دو بنده سوگند داد كه آنان را معرفى كند . خداوند فرمود : اى آدم به عرش بنگر . چون آدم به عرش نگريست دو جملهء پرتلألو و نورانى را ديد كه در سطر اول نگاشته شده بود : « لا إله إلّا اللّه محمدّ نبى الرّحمة ؛ على مفتاح الجنّة »\r\nو در سطر دوم نگاشته شده بود : إنّى آليت على نفسى أن أرحم من والاهما و أعذب من عاداهما ؛ همانا من بر خويشتن سوگند خورده‌ام كه هر كه با آن دو نفر مهروزى كند رحمتش كنم و هركه با آن‌دو دشمنى ورزد عذابش نمايم » . « 1 »\r\nدر « قصص راوندى » آمده است كه امام صادق عليه السّلام فرمود : فرزندان آدم مشاجره مىكردند ك آيا بهترين آفريده‌هاى خداوند پدرمان آدم است و يا فرشتگان تقرّب يافتهء خداوند است و يا اينكه حاملان عرش از همگان برترند ؟\r\nمشاجره بالا گرفت و موضوع را به فرزند آدم « هبة اللّه » عرضه داشتند . هبة اللّه نيز از پاسخ بازماند و اين سؤال را از پدرش آدم پرسيد . آدم در پاسخ فرزندش فرمود : من در برابر خداوند فرازمند ايستاده بودم كه ناگهان اين جمله را بر روى عرش ديدم كه نوشته شده بود : بسم اللّه الرّحمن الرّحيم محمد و آل محمد خير من برأ اللّه ؛ به نام خداوند بخشايندهء مهربان ؛ محمد و آل او بهترين آفريده‌هاى خداوند هست » . « 2 »\r\nپدر ابى المقدام گويد : از امام باقر عليه السّلام پرسيدم كه حواء از چه آفريده شد ؟\r\nآن حضرت فرمود : مردم در اين‌باره چه مىگويند ؟ عرض كردم كه مردم مىگويند : خداوند حواء را از ميان اضلاع آدم آفريد . ناگهان امام عليه السّلام فرمود :\r\n\r\n\r\n","description":"","footnote":"\r\n( 1 ) . قصص راوندى ص 52 .\r\n( 2 ) . قصص راوندى ص 52 .\r\n","page_name":" 62 ","page_number":62},
  {"content":"\r\n\r\nمردم دروغ مىگويند ؛ چرا كه اين گونه آفريدن ، نشان از ناتوانى خداوند دارد . آن حضرت در ادامه فرمود : پدرانم روايت نموده‌اند كه پيامبر صلّى اللّه عليه و آله و سلّم فرمود : خداوند مشتى گل را برداشت و آن را درهم آميخت و آدم را با آن گل سرشت و اندكى از گل باقى ماند و حواء را نيز از آن گل آفريد . « 1 »\r\nنگارنده گويد : اين روايت مورد تأييد اصحاب اماميه است و امّا روايتى را كه مىگويد حواء از دندهء كوچك سمت چپ آدم آفريده شده است بايد حمل بر تقيه نمود و يا چنين تأويل كرد كه آن گلى را كه خداوند براى آفرينش دندهء بدن آدم سرشت از باقيماندهء همان گل ، حواء را آفريد ؛ چرا كه حواء پس از آدم آفريده شد . البته همانگونه كه امام صادق عليه السّلام فرموده‌اند اين نظريهء دربارهء آفرينش حواء ، به جواز ازدواج با خويشاوندان محرم منجر مىشود و عقيدهء آتش‌پرستان را تقويت مىكند ، [ درصورتىكه ازدواج با خويشاوندان محرم بى گمان حرام است 
  ] . جميل بن درّاج گويد : از امام صادق عليه السّلام پرسيدم كه آيا ابليس از فرشتگان بود و آيا مسئوليت و مقامى در آسمان داشت ؟ آن حضرت پاسخ فرمود : ابليس نه در شمار فرشتگان بود و نه مسئوليتى در آسمان داشت ؛ بلكه او از جنّيان بود و با فرشتگان همراه شده بود . فرشتگان مىپنداشتند كه او از جنس خودشان است امّا هنگامى كه خداوند او را به سجده بر آدم فرمان داد و او سرپيچى نمود همگان دانستند كه او جنّ است . « 2 » ابليس از خدا خواست كه او را در ميان فرشتگان جاى دهد خداوند نيز خواسته‌اش را بر آورد و او را به همراه فرشتگان بر زمين گسيل داشت تا جنّيان فسادگر را از زمين برانند . آنان نيز به سوى جنيان فسادگر هجوم بردند و آنان را از زمين راندند . « 3 » فسادى را كه فرشتگان به انسان نسبت دادند چند وجه دارد :\r\n1 . فرشتگان به سبب فسادى كه در ميان جن‌ّها ديده بودند مىپنداشتند كه آدم نيز چنين فسادگر خواهد بود ؛ زيرا جن‌ّها پيش از آدم در روى زمين\r\n\r\n\r\n","description":"","footnote":"\r\n( 1 ) . تفسير عباسى ج 1 ص 216 .\r\n( 2 ) . تفسير عباسى ج 1 ص 34 .\r\n( 3 ) . سعد السعود ص 33 .\r\n","page_name":" 63 ","page_number":63},
  {"content":"\r\n\r\nمىزيستند و روايات ، به اين مطلب اشاره نموده است به‌ويژه حديثى كه از ابن عباس روايت شده است .\r\n2 . فرشتگان مىدانستند كه آدم موجودى است كه صفات و غرايز متناقض در او درهم آميخته شده است و شهوتى فسادبرانگيز و خشمى خونريز در آدم نهفته است .\r\n3 . براساس روايت ابن مسعود فرشتگان يقين داشتند كه آدم موجود فسادگرى خواهد بود ؛ زيرا هنگامى كه خداوند فرمود :  « إِنِّي جاعِلٌ فِي الْأَرْضِ خَلِيفَةً »  فرشتگان پرسيدند : جانشين تو چگونه آفريده‌اى است ؟ خداوند پاسخ فرمود : از فرزندان او كسانى خواهند آمد كه نسبت به يكديگر حسد ورزيده و در روى زمين به فساد پرداخته و همديگر را خواهند كشت . به همين جهت بود كه فرشتگان گفتند :  « أَ تَجْعَلُ فِيها مَنْ يُفْسِدُ فِيها » \r\n4 . خداوند فرشتگان را چنين فرمود كه هنگامى كه آدميان جمعيتى پر شمار گردند در آن هنگام به فساد و كشتار يكديگر خواهند پرداخت .\r\n5 . هنگامى كه فرشتگان رويدادهايى را كه تا روز رستاخيز است در لوح محفوظ مىنگاشتند از فساد آدم آگاه شدند [ و بدين جهت در برابر خداوند آدم را موجودى فسادگر خواندند 
  ] .\r\n6 . اگر « خليفه » به معناى نيابت از خداوند در حكومت‌دارى و قضاوتگرى باشد پس كشمكش در ميان انسان‌ها حتمى است كه منجر به فساد و فتنه‌گرى مىشود .\r\n7 . هنگامى كه خداوند آتش را آفريد فرشتگان با حالتى ترسان پرسيدند :\r\nخداوندا ، اين آتش را براى چه كسانى آفريده‌اى ؟ خداوند فرمود : براى عذاب نمودن كسانى كه از فرمان من سرپيچى نمايند و چون در آن زمان ، آفريده اى جز فرشتگان نبود آندم كه خداوند آدم را آفريد فرشتگان دريافتند كه آتش براى عذاب آدم آفريده شده است . [ به همين جهت فساد را به انسان نسبت دادند 
  ] . فرقه حشويه ارتكاب گناه توسط فرشتگان را جايز مىشمارند و\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nمىگويند كه اعتراض فرشتگان به خداوند از بزرگترين گناهان است و نسبت دادن فساد و فتنه‌گرى به آدم ، غيبت به شمار مىآيد و گناهى كبيره است و از سويى نيز فرشتگان گفتند : « و نحن نسبّح بحمدك » و با اين جمله خود را ستودند و به خودبزرگ‌بينى مبتلا گشتند .\r\nپيروان فرقهء حشويه مىگويند : چون فرشتگان به خداوند گفتند :  « لا عِلْمَ لَنا إِلَّا ما عَلَّمْتَنا »  روشن مىشود كه آنان مرتكب گناه شده بودند و با اين جمله از خداوند پوزش مىطلبيدند . از سويى خداوند به فرشتگان فرمود :  « إِنْ كُنْتُمْ صادِقِينَ »  و اين فرمودهء خداوند نشان مىدهد كه فرشتگان به دروغ نيز آلوده شده بودند .\r\nپاسخ همهء اين شبهات روشن است ؛ چرا كه مقصود فرشتگان از پرسش خود دربارهء انسان ، اعتراض به خداوند نبود بلكه آنان مىخواستند كه فلسفهء اصلى آفرينش را به روشنى دريابند و همچنين غيبت‌كردن دربارهء آدم كه هنوز آفريده نشده بود معنا و مفهومى ندارد . در كتاب قصص راوندى آمده است :\r\nمقاتل بن سليمان مىگويد كه از امام صادق عليه السّلام پرسيدم هنگامى كه آدم و حواء به زمين هبوط كردند بلندى قامتشان چقدر بود ؟ آن حضرت پاسخ فرمودند : در كتاب على عليه السّلام يافتم كه آنگاه كه خداوند آدم و حواء را بر زمين فرود آورد پاهاى آدم بر گردنهء كوه صفا بود و سرش در برابر افق آسمان . آدم از گرماى آفتاب شكوه نمود و خداوند قامت او را هفتاد ذراع و قامت حواء را سى و پنج ذراع قرار داد . « 1 »\r\nمتأخرين اين روايت را به دو دليل از روايات مشكل مىدانند : نخست آنكه چگونه بلندى قامت آدم باعث آسيب‌ديدگى از سوى آفتاب مىشود ؛ چرا كه گرماى خورشيد در چهار فرسخى جوّ زمين است و با انعكاس اجرام زمين به زمين مىرسد . اشكال دوم آن است كه اگر بگوييم بلندى قامت آدم هفتاد ذراع است لازمه‌اش آن است كه آدم قامتى نامتناسب داشته باشد و براى\r\n\r\n\r\n","description":"","footnote":"\r\n( 1 ) . روضة الكافى ص 233 .\r\n","page_name":" 65 ","page_number":65},
  {"content":"\r\n\r\nانجام بسيارى از كارهاى ضرورى خويش به مشقّت دچار شود . 
  ] و اين با حكمت خداوند در آفرينش انسان سازگار نيست .\r\nدربارهء اشكال نخست دو پاسخ داده‌اند : نخست آنكه خورشيد گرماى غير منعكس نيز دارد و چون آدم قامتى بسيار بلندى داشت و از طبقهء مركزى خورشيد نيز فراتر مىرفت گرماى سوزان خورشيد او را مىآزرد ؛ در اين‌باره « ابن عناق » حكايت كرده است كه آدم از قرص كروى خورشيد براى سرخ كردن غذا بهره مىجست .\r\nپاسخ دوم آن است كه بلندى قامت آدم سبب شده بود كه نتواند در سايهء درختان و كوه‌ها و بناهاى ديگر بنشيند و از آنها استفاده كند و پيوسته در شعاع نور خورشيد به سر مىبرد و از اين حرارت سوزان رنج مىبرد .\r\nدربارهء دوّمين اشكال نيز پاسخ‌هايى گفته شده است امّا بسيارى از آن‌ها با تكلّف همراه است و با متن حديث همخوانى ندارد . به همين جهت از ذكر بسيارى از آنها خوددارى نموده و تنها برخى از پاسخ‌ها را بازگو مىكنيم .\r\nپاسخ اول : تناسب اندام در انسان تنها آن چيزى نيست كه اينك ميان انسان‌ها است ؛ زيرا خداوند توان آن را دارد كه انسان را به شكل‌هاى گوناگون بيافريند و هريك در وضعيت خود داراى تناسب باشد از سويى نيز مىتوان همان قامت بلند آدم را تصور كرد كه بازوانش از انحناى زيادى برخوردار باشد و مفاصل متعددى داشته باشد كه هماهنگى در حركت‌هاى اندام بدن آدم ايجاد شود . پاسخ دوم : شيخ بهايى بر اين باور است كه در اين روايت ، مقصود از آدم كه ضمير نيز به آن باز مىگردد فرزندان آدم هستند و اين توجيه بر اساس صنعت استخدام در علم بديع است . امّا شيخ بهايى اين توجيه را دربارهء حواء همراه با تكلّف بيان مىكند . پاسخ سوم : علامهء مجلسى رحمه اللّه فرموده اند كه ذراع در قامت آدم و حواء براساس مجاز است و مقصود همان ذراع در انسان‌هاى معمولى است و توجيه ديگر آن است كه بگوييم قرينه ايجاب مىكند كه مرجع هردو ضمير در روايت جنس مرد و زن است نه خود آدم و حواء .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nپاسخ چهارم : حرف « باء » كه در روايت بر سر ذراع آمده است به معناى ملابسه و همگونى است و به همان اندازه كه از قامت آدم كاسته مىشد از بلندى ذراعش نيز كاسته مىشد و ويژگى ذراع آن است كه همانند ديگر عضوها ، طولش بسيار نمىگردد . شايد نيز هفتاد ذراع ، مقياس در زمان راوى حديث باشد .\r\nبه نظر نگارنده نظر نخست قابل‌قبول‌تر از ديگر پاسخ‌ها است ؛ زيرا تناسب آفرينش در هرروزگارى متفاوت است و در داستان موسى عليه السّلام نيز آمده است آن حضرت دوازده تن از نقباء خويش را به سوى « عمالقه » فرستاد تا دربارهء جنگ با آنان اطلاعات كسب كنند . عمالقه انسان‌هايى بسيار بلندقامت بودند .\r\nيكى از عمالقه ، يكى از نقيبان را اسير نمود و نزد پادشاه سرزمين‌شان برد و گفت : اى پادشاه ! اگر اجازه دهى فرستادگان موسى را زير پايم از ميان ببرم .\r\nپادشاه گفت : آنها را رها كنيد تا هرآنچه را كه ديده‌اند براى موسى بازگويند .\r\nنقيبان مقدارى توشه براى بازگشت خويش طلب كردند . عمالقه يك انار به آنان دادند كه به قدرى بزرگ بود كه آن را بر پشت گاوى حمل مىكردند .\r\nنيمى از انار بىدانه بود و نيم ديگر دانه داشت كه پس از خوردن دانه‌هاى انار نيمهء خالى را روى آن مىگذاشتند و شب‌ها درون نيمهء خالى انار مىخوابيدند و در گرماى روز از سايهء آن بهره مىبردند . عمالقه در روزگار موسى مىزيستند ولى هيچ تشابهى با قوم موسى نداشتند همچنين براساس روايات ، حور العين و غلامان بهشتى هيچ تناسبى با اندام انسان‌ها ندارند .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n\r\nفصل دوم : سجده فرشتگان بهشت تعليم اسماء\r\nخداوند مىفرمايد :  « وَ إِذْ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلَّا إِبْلِيسَ أَبى وَ اسْتَكْبَرَ وَ كانَ مِنَ الْكافِرِينَ » ؛  « 1 » و آنگاه كه فرشتگان را گفتيم كه آدم را سجده كنيد . پس سجده كردند مگر ابليس كه سرپيچى و گردنكشى كرد و از كافران گشت » .\r\nو باز خداوند مىفرمايد :  « قالَ ما مَنَعَكَ أَلَّا تَسْجُدَ إِذْ أَمَرْتُكَ قالَ أَنَا خَيْرٌ مِنْهُ خَلَقْتَنِي مِنْ نارٍ وَ خَلَقْتَهُ مِنْ طِينٍ » ؛  « 2 » خداوند فرمود : چه چيزى تو را بازداشت كه [ بر آدم 
  ] سجده نكنى آنگاه كه بر تو فرمان دادم ؟ ابليس گفت : من از او بهترم . مرا از آتش آفريدى و او را از گل .   « قالَ فَبِما أَغْوَيْتَنِي لَأَقْعُدَنَّ لَهُمْ صِراطَكَ الْمُسْتَقِيمَ . ثُمَّ لَآتِيَنَّهُمْ مِنْ بَيْنِ أَيْدِيهِمْ وَ مِنْ خَلْفِهِمْ وَ عَنْ أَيْمانِهِمْ وَ عَنْ شَمائِلِهِمْ وَ لا تَجِدُ أَكْثَرَهُمْ شاكِرِينَ ؛   « 3 » گفت : پس به سبب آنكه مرا به راه هلاكت افكندى هرآيه آنان را در راه راست [ به كمين 
  ] مىنشينم . آنگاه آنان را\r\n\r\n\r\n","description":"","footnote":"\r\n( 1 ) . سوره بقره / 34 .\r\n( 2 ) . سوره اعراف / 12 .\r\n( 3 ) . سوره اعراف / 16 و 17 .\r\n","page_name":" 68 ","page_number":68},
  {"content":"\r\n\r\nاز پيش روى و از پشت سر و از راست و چپ‌شان درمىآيم و [ چنان آنان را مىفريبم كه 
  ] بسيارى از آنان را سپاسگزار نيابى » .\r\nو خداوند در آياتى ديگر مىفرمايد :    « وَ لا يُوثِقُ وَثاقَهُ أَحَدٌ . يا أَيَّتُهَا النَّفْسُ الْمُطْمَئِنَّةُ . ارْجِعِي إِلى رَبِّكِ راضِيَةً مَرْضِيَّةً » ؛    « 1 » گفت : خداوندا ، پس مرا تا روزى كه برانگيخته مىشوند مهلت ده . خداوند فرمود : تو از مهلت‌يافتگانى .\r\nتا روزى كه هنگامى معلوم است ( روز رستاخيز ) » .\r\n « وَ إِذْ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلَّا إِبْلِيسَ كانَ مِنَ الْجِنِّ فَفَسَقَ عَنْ أَمْرِ رَبِّهِ أَ فَتَتَّخِذُونَهُ وَ ذُرِّيَّتَهُ أَوْلِياءَ مِنْ دُونِي وَ هُمْ لَكُمْ عَدُوٌّ بِئْسَ لِلظَّالِمِينَ بَدَلًا »  « 2 » .\r\nدر مجمع البيان آمده است كه ابن عباس مىگويد : فرشتگان همواره با جنّيان در پيكار بودند و در يكى از نبردها ، ابليس كه كودكى خردسال بود به دست فرشتگان به اسارت درآمد و همراه فرشتگان بود تا اينكه از سجده بر آدم سرپيچى نمود « 3 » . طاوس و مجاهد روايت نموده‌اند كه ابليس پيش از انجام گناه ، در زمين مىزيست و در شمار فرشتگان بود و « عزازيل » نام داشت و فرشتگانى كه در زمين مىزيستند جنّ نام داشتند . ابليس از همهء فرشتگان در روى زمين داناتر و پرتلاش‌تر بود ؛ ولى آن هنگام كه به نافرمانى خداوند پرداخت خداوند او را لعن نمود و او را ابليس ( نااميد از رحمت خدا ) ناميد و در مقام شيطان قرار داد و او در علم الهى در شمار كافران قرار گرفت . « 4 » ابن عبّاس گويد : نخستين كسى كه قياس كرد ابليس بود ؛ پس هركه بنا بر رأى خويش قياس كند خداوند او را با ابليس همنشين مىگرداند . و معناى آيهء  « فَأَنْظِرْنِي \r\n\r\n\r\n","description":"","footnote":"\r\n( 1 ) . سوره فجر / 36 و 37 و 38 .\r\n( 2 ) . سوره كهف / 50 .\r\n( 3 ) . مجمع البيان ج 1 ص 191 .\r\n( 4 ) . همان منبع .\r\n","page_name":" 69 ","page_number":69},
  {"content":"\r\n\r\n إِلى يَوْمِ يُبْعَثُونَ »  آن است كه چون انسان‌ها با اولين دميدن در صور از قبرها به پا خيزند تا به حساب كردارشان رسيدگى شود شيطان از خداوند مهلت خواهد تا در اولين نفخه همچون ديگران نميرد ؛ چرا كه ميان دو نفخه چهل سال فاصله است .\r\n« فبما أغويتنى » به اين معناست كه ابليس به خدا گفت : مرا از رحمت و بهشت خويش محروم نمودى و مرا با سجده بر آدم آزمودى و سرانجام گمراه شدم و يا گمراهم ساختى .\r\nاز سخن ابليس چنين برمىآيد كه او مىپنداشت كه خداوند گمراهش نموده است در حالى سخنان ابليس باورى شوم و پست است .\r\nنگارنده گويد : من در كتاب « زهر الربيع » آورده‌ام كه با عالمان اهل تسنّن بحثى دربارهء شيطان داشتيم و به آنان گفتم : شيطان در شمار دانشمندان بوده است و در اصول اعتقادات ، اشعرى مذهب بود ؛ عالمان اهل سنّت با تعجّب گفتند : دليلت چيست ؟ گفتم : شيطان به خداوند گفت : « فبما أغويتنى » و خداوند را عامل گمراهى خود مىدانست همانگونه كه اشاعره گناهان خود را به جبر پروردگار مىدانند و همچنين شيطان در فروعات دين اهل قياس بود ؛ زيرا به خداوند گفت :  « أَنَا خَيْرٌ مِنْهُ خَلَقْتَنِي مِنْ نارٍ وَ خَلَقْتَهُ مِنْ طِينٍ »  شيطان با اين سخن ، به قياس اولويت عمل نمود و مىپنداشت كه تنها بايد بر كسى سجده كرد كه جنسش برتر و والاتر باشد و خيال مىكرد كه او از آدم برتر است ؛ چرا كه او از آتش آفريده شده بود و آدم از خاك ؛ و مىپنداشت كه آتش برتر از خاك است .\r\nسخن شيطان در آيه‌اى ديگر چنين بازگو شده است :  « ثُمَّ لَآتِيَنَّهُمْ مِنْ بَيْنِ أَيْدِيهِمْ وَ مِنْ خَلْفِهِمْ وَ عَنْ أَيْمانِهِمْ وَ عَنْ شَمائِلِهِمْ وَ لا تَجِدُ أَكْثَرَهُمْ شاكِرِينَ »  و براساس اين آيه شيطان از قياس « مساوات » استفاده كرده است\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nكه سست‌ترين و بىپايه‌ترين قياس است . امام باقر عليه السّلام دربارهء آيهء  « ثُمَّ لَآتِيَنَّهُمْ مِنْ بَيْنِ أَيْدِيهِمْ »  فرموده‌اند : يعنى رستاخيز را پيش روى آنان خوار و بىارزش جلوه مىدهم . « و من خلفهم » يعنى انسان‌ها را به ثروت‌اندوزى و بخل‌ورزى ترغيب مىكنم تا ثروت آنان به وارثان آنان برسد .\r\n« و عن أيمانهم » يعنى گمراهى و شبهات را چنان در نگاهشان زيبا جلوه مىدهم تا دين‌شان تباه گردد .\r\n« و عن شمائلهم » يعنى لذّت‌ها و شهوت‌ها را براى انسان‌ها دلنشين و شيرين مىگردانم . « 1 » امام حسن عسگرى فرموده‌اند : هريك از دوستان امير مؤمنان على عليه السّلام كه دلش را از آلودگىهاى فساد و فريبكارى و خيانت و آلودگى گناهان پاك سازد بىگمان از فرشتگان پاك‌تر و بافضيلت‌تر است . « 2 »\r\nزنديقى از امام صادق عليه السّلام پرسيد : آيا سجده بر غير خدا جايز است ؟ آن حضرت فرمود : خير .\r\nزنديق دوباره پرسيد : پس چرا خداوند فرمان داد كه فرشتگان بر آدم سجده كنند ؟ امام عليه السّلام فرمود : در حقيقت سجدهء فرشتگان ، بر آدم نبود بلكه فرمان خدا را به‌جاى آوردند . « 3 »\r\nآن حضرت در روايتى ديگر فرموده‌اند : هرچند فرشتگان در برابر آدم سر به سجده نهادند امّا در حقيقت پيشانى خويش را به احترام فرمان خداوند بر زمين نهادند . « 4 »\r\nامام كاظم عليه السّلام از پدرانش روايت نموده است كه روزى مردى يهودى از امير مؤمنان پرسيد : معجزهء پيامبر اسلام نسبت به پيامبران گذشته چيست ؟ براى نمونه خداوند به فرشتگان فرمان داد تا در برابر آدم سر بر سجده نهند . آيا\r\n\r\n\r\n","description":"","footnote":"\r\n( 1 ) . مجمع البيان ج 2 ص 623 .\r\n( 2 ) . احتجاج ج ص 52 .\r\n( 3 ) . احتجاج ، ج ، ص 339 .\r\n( 4 ) . قصص راوندى ص 42 .\r\n","page_name":" 71 ","page_number":71},
  {"content":"\r\n\r\nدربارهء حضرت محمّد چنين عنايتى شده است ؟ على عليه السّلام پاسخ فرمودند : آرى ، اين گونه بوده است ؛ امّا فرشتگان كه در برابر آدم سجده نمودند به معناى آن نبود كه او را مىپرستند بلكه آدم را آفريده‌اى بافضيلت و موهبت و رحمتى از سوى پروردگار مىدانستند و از آن روى در برابرش سر بر سجده نهادند امّا خداوند به حضرت محمّد صلّى اللّه عليه و آله و سلّم عطايى فضيلت‌مندتر از عطاى بر آدم عنايت فرمود و خود خداوند به همراه همهء فرشتگان درگاهش بر حضرت محمّد صلّى اللّه عليه و آله و سلّم سلام و درود فرستادند و مؤمنان نيز از اين سنّت الهى پيروى نموده و بر آن حضرت سلام و درود نثار مىكنند .\r\nهمهء عالمان اسلامى بر اين باورند كه سجدهء فرشتگان در برابر آدم ، براى پرستش آدم نبود و گرنه چنين سجده‌اى شرك به خداوند به شمار مىآيد ؛ امّا علما دربارهء اين سجده توجيهاتى دارند كه بيان مىكنيم :\r\n1 . ابو على جبائى و پيروانش معتقدند كه فرشتگان بر خداوند سجده نمودند ولى آدم به منزلهء قبلهء فرشتگان بود .\r\n2 . سجده در لغت به معناى خضوع است و سجده بر آدم نيز به معناى سجدهء حقيقى نبوده بلكه جنبهء فروتنى در برابر آدم را داشته است ؛ البته اين توجيه ، بر خلاف آيات و روايات پيشين است زيرا براساس آيه  « فَقَعُوا لَهُ ساجِدِينَ » \r\nفرشتگان همان سجدهء متبادر به ذهن را انجام دادند .\r\n3 . سجده بر آدم براى بزرگداشت آدم بود و در حقيقت فرشتگان خدا را عبادت مىكردند و به فرمان خداوند بر آدم سجده نمودند ؛ اين وجه با روايات سازگارتر است .\r\nعلى بن ابراهيم نيز مىگويد : نخستين نافرمانى در برابر خداوند ، خودبزرگ بينى ابليس بود كه گفت : خدايا ، مرا از سجده بر آدم بر كنار دار كه اگر چنين كنى تو را چنان عبادت مىكنم كه هيچ فرشته مقرّب و پيامبر فرستاده شده عبادت نكرده باشد . خداوند به ابليس فرمود : من نيازى به بندگى تو ندارم . من\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nمىخواهم آنچه را كه فرمان داده‌ام همان شود نه آنچه را كه تو مىخواهى .\r\nابليس از فرمان خداوند سرپيچى كرد و خداوند نيز به او فرمود :  « اخْرُجْ مِنْها » . \r\nابليس لب به اعتراض گشود و گفت : خدايا تو پروردگارى عدالت‌پيشه‌اى پس آيا پاداش عبادت‌هاى من باطل شد ؟\r\nخداوند فرمود : اين گونه نيست . هرآنچه از پاداش دنيا مىخواهى از من طلب نما . ابليس نيز دست به خواهش بلند نمود و زنده ماندن تا هنگام قيامت را از خدا خواست . خداوند نيز خواسته‌اش را برآورده نمود . سپس تسلّط بر فرزندان آدم را خواستار شد و گفت : خدايا چنان كن كه همچون خون در رگ‌هاى فرزندان آدم جاى گيرم . خداوند اين خواسته‌اش را نيز برآورد . پس آنگاه شيطان گفت : خدايا ، هريك فرزند كه از فرزندان آدم به دنيا آيد دو فرزند براى من تولّد يابد و قدرتى به من بده كه من انسان‌ها را ببينم و به هر صورتى بر آنان جلوه كنم امّا انسان‌ها نتوانند مرا ببينند . خداوند اين خواسته‌ها را اجابت فرمود . آنگاه شيطان گفت : پروردگارا ، بر عطاياى خود بيفزاى ، خداوند نيز فرمود : سينهء انسان‌ها را جولانگاه تو قرار دادم . در اين هنگام بود كه شيطان به اين خواسته‌ها اكتفا نمود و گفت :   « قالَ فَبِعِزَّتِكَ لَأُغْوِيَنَّهُمْ أَجْمَعِينَ إِلَّا عِبادَكَ مِنْهُمُ الْمُخْلَصِينَ ؛   « 1 » گفت سوگند به عزّت تو كه همگى آنان را گمراه خواهم كرد مگر از ميان آنان ، آن بندگانى را كه اخلاص يافته‌اند » .  « ثُمَّ لَآتِيَنَّهُمْ مِنْ بَيْنِ أَيْدِيهِمْ وَ مِنْ خَلْفِهِمْ وَ عَنْ أَيْمانِهِمْ وَ عَنْ شَمائِلِهِمْ وَ لا تَجِدُ أَكْثَرَهُمْ شاكِرِينَ  « 2 » .\r\nامام صادق عليه السّلام مىفرمايد : هنگامى كه خداوند نيروى تسلّط بر فرزندان آدم را عطا نمود آدم به خداوند عرض كرد : پروردگارا ، تو شيطان را بر فرزندان من چنان چيره گرداندى كه همچون خون در رگ‌هاى فرزندانم جاى گيرد . پس\r\n\r\n\r\n","description":"","footnote":"\r\n( 1 ) . سوره ص / 82 و 83 .\r\n( 2 ) . سوره اعراف / 17 .\r\n","page_name":" 73 ","page_number":73},
  {"content":"\r\n\r\nدر برابر نيروى ابليس ، چه چيزى به فرزندانم ارزانى مىدارى ؟ خداوند فرمود :\r\nهرگناهى را به همان اندازه عذاب خواهم نمود و هركار نيكى را ده برابر پاداش خواهم داد . آدم فزونتر از آن درخواست كرد . خداوند نيز توبهء آدم را تا لحظه‌ى پايانى عمرش پذيرفته شده قرار داد . آدم باز هم عطايى فزونتر را طلبيد ، در اين هنگام خداوند فرمود : فرزندانت را بىحساب خواهم بخشيد . آدم به اين عطاياى الهى اكتفا نمود و خشنود گشت .\r\nآنگاه از امام صادق عليه السّلام پرسيدند : چرا ابليس سزاوار عطاى الهى گشت ؟\r\nامام عليه السّلام فرمود : به خاطر اينكه ابليس دو ركعت نماز در آسمان به‌جاى آورد كه چهار هزار سال به طول انجاميد . « 1 » نگارنده گويد : در نهج البلاغه آمده است كه آن دو ركعت نماز ، شش هزار سال به طول انجاميد ولى روشن نيست كه مقصود ، سال‌هاى دنيوى است و يا اخروى ؛ كه اگر مراد از آن ، سال‌هاى آخرت باشد زمانى بس دراز مىشود . گروهى از صوفيان نيز پيوسته سپاسگزار ابليس‌اند كه در برابر آدم سر بر سجده نساييد و فقط بر خداوند سجده نمود و از اين‌روى ابليس را « سيد الموحّدين » مىنامند . لعنت خداوند و فرشتگان و مردمان بر آنان باد . ابو سعيد خدرى گويد : نزد پيامبر صلّى اللّه عليه و آله و سلّم بودم كه مردى وارد شد و اين آيه را تلاوت نمود  « أَسْتَكْبَرْتَ أَمْ كُنْتَ مِنَ الْعالِينَ » ؛  « 2 » آيا [ با اينكه سزاوار نبودى 
  ] تكبّر ورزيدى و يا از بزرگان بودى » آنگاه پرسيد : « عالين » چه كسانى هستند كه از فرشتگان نيز والترند ؟ پيامبر فرمود : « عالين » من و على و فاطمه و حسن و حسين هستيم كه دو هزار سال پيش از آفرينش آدم ، خداوند را ستايش مىكرديم و فرشتگان به پيروى از ما خداوند را تسبيح مىگفتند . هنگامى كه خداوند آدم را آفريد فرشتگان را فرمان داد تا بر آدم سجده كنند ولى ما را به اين كارفرمان نداد و هنگامى كه ابليس از فرمان خداوند سرپيچيد خداى فرازمند به او فرمود :  « أَسْتَكْبَرْتَ أَمْ كُنْتَ مِنَ \r\n\r\n\r\n","description":"","footnote":"\r\n( 1 ) . همان .\r\n( 2 ) . سوره ص / 75 .\r\n","page_name":" 74 ","page_number":74},
  {"content":"\r\n\r\n الْعالِينَ »  و نام ما پنج تن بر سرا پردهء عرش نقش بسته است . پيامبر صلّى اللّه عليه و آله و سلّم در روايتى ديگر فرموده‌اند : آدم و حواء در بهشت بودند تا اينكه مطابق هفت ساعت دنيا از بهشت رانده شدند و آنگاه بود كه خداوند آنان را به زمين فرود آورد . « 1 » در علل الشرايع نيز به نقل از وهب آمده است : هنگامى كه فرشتگان بر آدم سجده نمودند و ابليس از سجده بر آدم سر باززد خداوند به او فرمود :\r\n « اخْرُجْ مِنْها »  . پس آنگاه خداوند به آدم امر فرمود كه بر فرشتگان درود فرستد و گويد : « و عليك السّلام و رحمة اللّه و بركاته » و خداوند به آدم مژده داد كه تحيت تو و فرزندانت تا روز رستاخيز اين‌چنين خواهد بود . « 2 »\r\nاز امام صادق عليه السّلام دربارهء بهشت آدم پرسيدند . فرمود : بهشتى از بهشت‌هاى دنيا بود كه خورشيد و ماه بر آن تلألؤ مىنمود و اگر آدم در بهشت جاودان و حقيقى جاى مىگرفت هرگز از آن بيرون نمىآمد . « 3 »\r\nعلى بن ابراهيم نيز اين روايت را نقل نموده است . « 4 »\r\nدربارهء بهشتى كه آدم در آن مىزيست اختلاف‌نظر هست كه آيا آن بهشت در زمين بود و يا در آسمان ؟ و اگر آن بهشت در آسمان بوده آيا همان « جنّة الخلد » است و يا بهشت ديگرى مراد است ؟\r\nاكثر عالمان شيعى و مفسران و اجماع معتزله بر اين باورند كه مقصود از بهشت همان جنهء الخلد است . ابو هاشم عقيده دارد كه آن بهشت در روى زمين بوده است و گروهى نيز آن بهشت را بوستانى در دنيا مىدانند . امّا آن گروه كه بهشت آدم را همان « جنة الخلد » مىدانند بر گفتهء خود چنين دليل مىآورند كه متبادر از روايات و الف و لام عهديه در « الجنّة » همان جنّهء الخلد است .\r\n\r\n\r\n","description":"","footnote":"\r\n( 1 ) . خصال ص 396 .\r\n( 2 ) . علل الشرايع ج 1 ص 126 .\r\n( 3 ) . علل الشرايع ج 2 ص 325 .\r\n( 4 ) . تفسير قمى ج 1 ص 43 .\r\n","page_name":" 75 ","page_number":75},
  {"content":"\r\n\r\nو امّا گروه دوم كه بهشت آدم را از زمين مىدانند مىگويند : واژهء هبوط [ كه در آيات و روايات گفته شده است 
  ] دلالت دارد كه آدم از آسمان به سوى زمين فرود آمده است و بهشت آدم ، « جنة الخلد » نيست ؛ چرا كه هركس وارد « الجنة الخلد » شود تا ابد در آنجا مىماند .\r\nدلايل گروه دوم را اين‌چنين مىتوان پاسخ گفت كه هبوط [ علاوه بر آنكه به معناى فرود آمدن از مكانى بالاتر به مكان پايين است 
  ] به معناى نقل‌مكان از نقطه‌اى به نقطهء ديگر نيز مىباشد همانگونه كه در قرآن آمده است :  « وَ إِذْ قُلْتُمْ يا مُوسى لَنْ نَصْبِرَ عَلى طَعامٍ واحِدٍ فَادْعُ لَنا رَبَّكَ يُخْرِجْ لَنا مِمَّا تُنْبِتُ الْأَرْضُ مِنْ بَقْلِها وَ قِثَّائِها وَ فُومِها وَ عَدَسِها وَ بَصَلِها قالَ أَ تَسْتَبْدِلُونَ الَّذِي هُوَ أَدْنى بِالَّذِي هُوَ خَيْرٌ اهْبِطُوا مِصْراً فَإِنَّ لَكُمْ ما سَأَلْتُمْ وَ ضُرِبَتْ عَلَيْهِمُ الذِّلَّةُ وَ الْمَسْكَنَةُ وَ باؤُ بِغَضَبٍ مِنَ اللَّهِ ذلِكَ بِأَنَّهُمْ كانُوا يَكْفُرُونَ بِآياتِ اللَّهِ وَ يَقْتُلُونَ النَّبِيِّينَ بِغَيْرِ الْحَقِّ ذلِكَ بِما عَصَوْا وَ كانُوا يَعْتَدُونَ » .  « 1 »\r\nو امّا كسانى كه مىگويند : اگر آدم وارد جنة الخلد مىشد در آنجا جاودانه مىماند و اينكه كه از بهشت هبوط نموده است آشكار مىشود كه بهشت آدم ، بوستانى در دنيا بوده است ؛ در پاسخ اين گروه نيز بايد گفت كه اگر آدم در جنّة الخلد استقرار مىيافت در آنجا جاودانه مىشد [ ولى آدم زمانى اندك در آنجا بود و در جنة الخلد استقرار نيافته بود 
  ] .\r\nسخنان كسانى كه بهشت آدم را زمينى مىدانند با ظاهر آيات و اخبار تعارض دارد مگر اينكه اخبار را حمل بر تقيه كنيم . جميل بن درّاج مىگويد :\r\nاز امام صادق عليه السّلام پرسيدم كه ابليس از فرشتگان بود يا جنّ بود ؟ آن حضرت فرمود : فرشتگان او را از جنس خود مىدانستند ولى خداوند مىدانست كه اين\r\n\r\n\r\n","description":"","footnote":"\r\n( 1 ) . سوره بقره / 61 .\r\n","page_name":" 76 ","page_number":76},
  {"content":"\r\n\r\nچنين نيست تا اينكه مسأله سجده بر آدم پيش‌آمد . « 1 » نگارنده گويد : عالمان اسلامى دربارهء ابليس اختلاف دارند كه آيا در زمرهء فرشتگان بود و يا جنّ بود ؟\r\nاكثر دانشمندان علم كلام و عالمان بسيارى همچون شيخ مفيد بر اين باورند كه ابليس از فرشتگان نبود و بلكه در شمار جنّ بود . روايات متواتر امامان معصوم عليهم السّلام نيز اين قول را تقويت مىكند . گروهى ديگر نيز همچون شيخ طوسى در كتاب « تبيان » گفته‌اند كه ابليس از فرشتگان بود و دليل سخن خود را روايتى از امام صادق عليه السّلام در اين‌باره مىدانند .\r\nآنگاه گروهى كه ابليس را فرشته مىدانند اختلاف‌نظر يافته‌اند كه آيا او نگاهبان بهشت بوده است و يا فرمانرواى آسمان و يا زمين ؟ گروهى نيز گفته اند كه ابليس ميان آسمان و زمين در رفت‌وآمد بوده است . آنچه كه شيخ مفيد مىفرمايد براساس روايات مستفيضه مىباشد . « عياشى » به صورت مسند از امير مؤمنان على عليه السّلام روايت نموده است كه نخستين تكّه زمينى كه خداوند را در آن پرستيدند سرزمين « كوفه » بود و آن هنگامى بود كه فرشتگان بر آدم سجده نمودند . « 2 »\r\nدر تفسير امام عسگرى آمده است : هنگامى كه خداوند حسين عليه السّلام و يارانش را آزمود و به آنان خبر داد كه به شهادت خواهند رسيد و سرهايشان بر فراز نيزه‌ها خواهد نشست حسين عليه السّلام به يارانش فرمود : من بيعتم را از شما برداشتم و شما مىتوانيد به سوى خويشاوندان و قبيلهء خود بازگرديد . آنگاه آن حضرت به خانواده‌اش فرمود : از شما نيز مىخواهم كه مرا تنها گذاريد و برويد ؛ چرا كه در برابر شمار بسيار دشمنان تاب نخواهيد آورد . دشمنان جز من با كسى كارى ندارند . مرا به دشمن واگذاريد و برويد كه همان‌گونه كه خداوند نياكان پاكم را يارى نموده است مرا نيز يارى خواهد رساند .\r\nپس از سخنان حسين عليه السّلام جز خاندان و ياران نزديك آن حضرت ، همگان او را رها كردند و رفتند . امّا خاندان و نزديكان به آن حضرت عرضه داشتند : ما\r\n\r\n\r\n","description":"","footnote":"\r\n( 1 ) . قصص راوندى ص 42 .\r\n( 2 ) . تفسير عياشى ج 1 تفسير سوره بقره آيه 15 .\r\n","page_name":" 77 ","page_number":77},
  {"content":"\r\n\r\nهرگز تو را تنها نخواهيم گذارد آنگاه حسين عليه السّلام به آنان فرمود : پس شما نيز همچون من خود را آماده سازيد و بدانيد كه خداوند منزلت‌هاى عزّت و بزرگى را تنها به كسانى خواهد بخشيد كه سختىها را تحمّل كنند و بدانيد كه من آخرين كسى از شما هستم كه از در اين دنيا خواهم بود و خداوند به ما كراماتى را ارزانى خواهد داشت تا تحمّل مشكلات بر ما آسان گردد . اى ياران ! بدانيد كه تلخى و شيرينى اين دنيا رؤيايى بيش نيست و بيدارى حقيقى در آخرت است . پس آنگاه حسين عليه السّلام فرمود : اى ياران ! آيا مىخواهيد شما را از آغاز آفرينش آگاه گردانم ؟\r\nهمگى گفتند : آرى ، اى فرزند پيامبر خدا . آنگاه حسين عليه السّلام فرمود : هنگامى كه خداوند آدم را آفريد اسماء و حقيقت هرچيزى را به او آموخت و سپس آن حقايق و اسماء را به فرشتگان عرضه نمود . خداوند روح محمد و على و فاطمه و حسن و حسين را در پشت سر آدم قرار داد ؛ انسان كه نور وجود آنان همهء آفاق و پرده‌ها و بهشت و كرسى و عرش را فرا پوشانده بود ؛ آن‌گاه خداوند به فرشتگان فرمان داد تا در برابر آدم سر بر سجده نهند ؛ خداوند اين گونه آدم را برترى بخشيد ؛ چرا كه او نورهاى پاكى را دربر داشت كه سراسر آسمان‌ها را پوشانده بود . همهء فرشتگان در برابر آدم سر بر سجده ساييدند ولى ابليس در برابر ما اهل بيت فروتنى نكرد و سجده ننمود .\r\nامام سجّاد عليه السّلام فرموده‌اند : آنگاه كه آدم بر فرازترين نقطهء عرش نگريست شبح‌هاى ما اهل بيت را به صورت نورهايى درخشان ديد . آن‌گاه خداوند به آدم فرمود : اين ارواح ، والاترين آفريدگان من هستند ؛ به وسيلهء آنان [ به بندگانم نعمت 
  ] عطا خواهم كرد و ديگربار نعمت‌ها را از بندگانم باز خواهم ستاند و به وسيلهء آنان مجازات نموده و پاداش خواهم داد . و تو اى آدم ! به آنان توسّل نما و آن‌گاه كه به مصيبتى گرفتار آمدى آنان را نزد من شفيع گردان .\r\nبه ذات خويش سوگند كه هيچ نيازمندى را به خاطر آنان نااميد باز نمى گردانم ، به همين سبب بود كه آدم پس از دست زدن به گناه ، خداوند را به آنها سوگند داد و توبه‌اش پذيرفته شد . اسحاق بن جرير روايت نموده كه امام\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nصادق عليه السّلام از من پرسيدند : اى اسحاق ! پيروان تو دربارهء گفتهء شيطان  « خَلَقْتَنِي مِنْ نارٍ وَ خَلَقْتَهُ مِنْ طِينٍ »  چه مىگويند ؟ عرض كردم : پيروانم نيز براساس ظاهر همين آيه معتقدند كه ابليس از آتش آفريده شده است .\r\nامام عليه السّلام فرمود : اى اسحاق پيروانت دروغ مىگويند و باورشان غلط است ؛ خداوند شيطان را نيز از خاك آفريده است ؛ زيرا خداوند مىفرمايد :  « الَّذِي جَعَلَ لَكُمْ مِنَ الشَّجَرِ الْأَخْضَرِ ناراً فَإِذا أَنْتُمْ مِنْهُ تُوقِدُونَ ؛  آن خدايى كه براى شما از درخت سرسبز آتشى آفريد تا شما از آن درخت ، آتش برافروزيد » .\r\nخداوند ابليس را از آن آتش آفريد ، آتشى كه از درخت است و اصل درخت نيز از خاك و گل است . « 1 »\r\nعلى بن ابراهيم در سلسله اسناد خود روايت نموده است كه امام صادق عليه السّلام دربارهء آيهء  « إِلى يَوْمِ الْوَقْتِ الْمَعْلُومِ »  « 2 » تا روز وقت معلوم مىفرمايد : وقت معلوم همان‌روزى است كه پيامبر خدا صلّى اللّه عليه و آله و سلّم ابليس را در بيت المقدس و بر فراز صخره‌اى ذبح خواهد نمود . « 3 »\r\nروايات مستفيد اشاره دارد كه فرصتى را كه ابليس از خداوند خواست تا زنده بماند تا روز قيامت قائم آل محمد يعنى قيامت صغرى است .\r\n\r\n\r\n","description":"","footnote":"\r\n( 1 ) . تفسير قمى ج 2 ص 244 .\r\n( 2 ) . سوره ص / 81 .\r\n( 3 ) . تفسير قمى ج 2 ص 245 .\r\n","page_name":" 79 ","page_number":79},
  {"content":"\r\n\r\n\r\nفصل سوم گناه آدم ، ترك اولى بود چگونگى پذيرش توبهء آدم كلماتى كه خداوند به آدم القاء نمود چگونگى فرود آمدن آدم از بهشت غم آدم در فراق بهشت\r\nدر كتاب « نبوة » بحار الانوار آمده است : خداى فرازمند آدم را از خاك و حواء را از آدم آفريد ؛ بدين جهت است كه مردان در كار آب و گل همّت مىگمارند و زنان در انجام امور مردان عزم مىدارند . در كتاب « علل الشرايع » و « امالى » از امام حسن مجتبى عليه السّلام روايت شده است كه روزى گروهى از يهوديان نزد پيامبر صلّى اللّه عليه و آله و سلّم رسيدند و سؤال‌هايى را از آن حضرت پرسيدند . يكى از سؤال‌ها اين بود كه چرا خداوند نمازهاى واجب را در وقت‌هاى پنجگانه واجب فرمود ؟\r\nپيامبر صلّى اللّه عليه و آله و سلّم فرمودند : وجوب نماز در هنگام عصر بدان جهت است كه آدم در آن هنگام از شجرهء ممنوعه خورد و از بهشت بيرون رانده شد . خداوند آن نماز را بر فرزندان آدم واجب نمود و براى امت من نيز همين را برگزيد . اين نماز از دوست‌داشتنىترين نمازها در نزد خداوند است و خداوند مرا سفارش نموده كه تا بر انجام اين نماز مراقبتى كامل نمايم .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nو امّا مغرب ، همان هنگام است كه خداوند توبهء آدم را پذيرفت و از آن هنگام كه آدم از درخت ممنوعه خورد تا آن هنگام كه توبه‌اش پذيرفته شد سيصد سال طول كشيد . در قيامت نماز عصر تا نماز مغرب حدود دوازده هزار سال است .\r\nركعت نخستى كه آدم در نماز مغرب برپا داشت براى خطايى بود كه خود به آن دست زده بود و ركعت دوم براى خطاى حواء بود و ركعت سوم را نيز براى توبه‌اش به جاى آورد . خداوند اين سه ركعت نماز مغرب را براى امّت من نيز واجب گردانيد .\r\nآن‌گاه يكى از يهوديان از پيامبر صلّى اللّه عليه و آله و سلّم پرسيد : چرا عضوهاى چهارگانه و بدن كه پاك‌ترين قسمت‌هاى بدن است هنگام وضو شستشو داده مىشود ؟\r\nپيامبر صلّى اللّه عليه و آله و سلّم فرمود : هنگامى كه شيطان آدم را وسوسه نمود و آدم به درخت نگاه افكند آبرويش بريخت ، آنگاه بلند شد و به سوى درخت گام برداشت و اين ، نخستين گامى كه بود كه به سوى نافرمانى خداوند برداشته مىشد . سپس آدم دست به ميوهء درخت زد و از آن برگرفت و خورد ؛ در اين هنگام بود كه پوشش آدم از او جدا شد و چنان اندوهگين شد كه دست بر سر نهاد و نداى توبه سر داد . خداوند نيز توبهء او را پذيرفت و براى او و فرزندانش وضو را واجب نمود و امر فرمود كه چون آدم به آن درخت نگاه افكنده بود صورتش را بشويد و چون ميوهء ممنوعه را در دست گرفته بود دو دستش را در وضو مىشويد و چون به سوى درخت گام نهاده بود بر روى دو پايش مسح مىكشد .\r\nمرد يهودى پرسش ديگرش را چنين مطرح نمود : چرا خداوند روزه را براى امّت تو سى روز واجب كرده است و بر آدم بيش از آن را واجب نموده بود ؟\r\nآن حضرت پاسخ فرمود : هنگامى كه آدم از آن درخت تناول نمود آن طعام سى روز در شكمش ماند و از اين‌روى ، خداوند گرسنگى و تشنگى را سى روز بر فرزندان آدم و امّت من واجب گردانيد و بقيهء روزها را بر انسان بخشيد و به او تفضّل نمود . آن‌گاه پيامبر صلّى اللّه عليه و آله و سلّم اين آيه را تلاوت فرمود :   « يا أَيُّهَا الَّذِينَ آمَنُوا  \r\n\r\n","description":"","footnote":"","page_name":" 81 ","page_number":81},
  {"content":"\r\n\r\n  كُتِبَ عَلَيْكُمُ الصِّيامُ كَما كُتِبَ عَلَى الَّذِينَ مِنْ قَبْلِكُمْ لَعَلَّكُمْ تَتَّقُونَ . أَيَّاماً مَعْدُوداتٍ فَمَنْ كانَ مِنْكُمْ مَرِيضاً أَوْ عَلى سَفَرٍ فَعِدَّةٌ مِنْ أَيَّامٍ أُخَرَ وَ عَلَى الَّذِينَ يُطِيقُونَهُ فِدْيَةٌ طَعامُ مِسْكِينٍ فَمَنْ تَطَوَّعَ خَيْراً فَهُوَ خَيْرٌ لَهُ وَ أَنْ تَصُومُوا خَيْرٌ لَكُمْ إِنْ كُنْتُمْ تَعْلَمُونَ ؛   « 1 » روزه بر شما مقرّر شده است همچنان‌كه بر كسانى كه پيش از شما بودند مقرّر شده بود . باشد كه تقوى پيشه كنيد . [ آن روزه‌ها 
  ] روزهايى اندك شمار است »\r\n« ابن ابى عمير » از ابن مسكان و او از امام صادق عليه السّلام روايت نموده است كه حضرت موسى از خدا خواست تا با آدم ديدار كند . هنگامى كه موسى ، با آدم ديدار نمود گفت : پدر جان ، آيا خداوند تو را نيافريد و از روح خويش در كالبد تو ندميد ؛ و فرشتگان را فرمان نداد كه تو را سجده كنند ؟ و آيا خداوند تو را از خوردن آن درخت باز نداشت ؟ پس چرا از فرمانش سرپيچى كردى ؟\r\nآدم گفت : اى موسى ! براساس آيات تورات نافرمانى من را چندسال پيش از آفرينش من يافتى ؟ موسى گفت : سى سال پيش از آفرينش تو . آدم گفت : ما نيز بر اين باوريم . سخن امام صادق عليه السّلام كه به اينجا رسيد فرمود : آدم با استدلال بر اين سخن ، بر موسى فائق آمد . « 2 »\r\nنگارنده گويد : امّا اينكه خطاى آدم در داستان موسى پيش از آفرينش او بوده و يا در عالم ارواح روى داده و موسى از طريق لوح محفوظ از آن آگاه شده است و يا اينكه موسى در تورات خوانده بود كه سى سال پيش از آفرينش آدم ، پيش‌بينى مىشد كه آدم به اين گناه دست زند احتمالاتى است كه در بحث قضا و قدر مورد بررسى قرار مىگيرد و جدال گسترده‌اى را ميان عالمان مسلمان پديد آورده است و گروه بسيارى نيز در گيرودار اين بحث‌ها به گمراهى و عذاب جاودان گرفتار شده‌اند .\r\n\r\n\r\n","description":"","footnote":"\r\n( 1 ) . سوره بقره / 183 و 184 .\r\n( 2 ) . تفسير قمى ج 1 ص 44 .\r\n","page_name":" 82 ","page_number":82},
  {"content":"\r\n\r\nامام صادق عليه السّلام فرموده‌اند : هنگامى كه آدم از بهشت رانده شد جبرئيل بر او فرود آمد و گفت : آيا خداوند تو را نيافريد و از روح خويش در تو ندميد و فرشتگان را فرمان نداد كه در برابرت سر بر سجده نهند ؟ و آيا خداوند حواء را به همسرى تو درنياورد و تو را در بهشت جاى نداد و همه‌چيز را بر تو مباح و روا نگردانيد ؟ با همهء اين نعمتها ، تو خداوند را نافرمانى نمودى و از آن شجرهء ممنوعه خوردى .\r\nآدم گفت : ابليس به خداوند سوگند خورد كه خيرخواه من است و من گمان نمىبردم كه كسى از آفريدگان خداوند بر خدا سوگند دروغ بندد . « 1 »\r\n« ابا صلت هروى » گويد : از امام رضا عليه السّلام پرسيدم كه اى فرزند پيامبر خدا ، درختى كه آدم و حواء از ميوهء آن خوردند چه درختى بود ؟ زيرا مردم دربارهء آن درخت گفته‌هاى گوناگونى دارند . برخى مىگويند آن درخت ساقهء گندم بود و برخى ديگر آن را تاك انگور و گروهى نيز آن را درخت حسد مىدانند .\r\nامام عليه السّلام فرمود : سخن همهء آنان درست است . ابا صلت با تعجّب پرسيد : پس دليل اين تناقض‌ها چيست ؟\r\nامام عليه السّلام فرمود : درختى كه در بهشت بود همانند درخت‌هاى دنيا نبود . آن درخت در همان حال كه گندم داشت مىتوانست خوشه‌اى انگور نيز داشته باشد . هنگامى كه خداوند بر آدم منّت نهاد و فرشتگان را فرمان داد كه بر او سجده كنند غرور در آدم رخنه كرد . او با خود مىگفت كه آيا بشرى برتر از من در ميان آفريدگان خداوند وجود دارد ؟ خداوند از افكار درون آدم آگاهى داشت و از اين‌روى به او فرمود : اى آدم ! بر ستون عرش من بنگر كه چه مىبينى ؟ آدم بر فراز ستون عرش نگريست كه اين سخنان بر آن نقش بسته بود : « لا إله ال اللّه محمّد رسول اللّه على بن ابيطالب أمير المؤمنين و زوجته فاطمة سيدة نساء العالمين و الحسن و الحسين سيدا شباب اهل الجنّة »\r\nآدم با تعجب پرسيد : پروردگارا ، اين‌ها چه كسانى هستند ؟\r\n\r\n\r\n","description":"","footnote":"\r\n( 1 ) . تفسير قمى ج 1 ص 225 .\r\n","page_name":" 83 ","page_number":83},
  {"content":"\r\n\r\nندا برخاست كه آنها فرزندان تو و والاترين آفريدگانند و حتى آنان از تو نيز والاترند و اگر آنان نبودند تو و آسمان‌ها و زمين و بهشت و دوزخ را نمى آفريدم . مبادا به آنها حسد ورزى . آدم كه جايگاه فراز آنان را ديد از فريب شيطان و شعله‌هاى حسد بر كنار نماند و سرانجام از آن درخت خورد . حواء نيز حسدورزانه به جايگاه فاطمهء زهرا عليها السّلام نگريست و همچون آدم از آن درخت خورد و خداوند هردو را از بهشت خويش راند و در زمين فرونشاند . « 1 »\r\nنگارنده گويد : دربارهء گياهى كه خداوند آدم را از خوردنش بازداشت اختلاف نظر وجود دارد . بعضى مىگويند كه آن گياه ، خوشه‌اى گندم بوده است و ابن عباس روايتى در تأييد اين مطالب بازگو نموده است و روايات ديگرى نيز در اين‌باره وجود دارد .\r\nبرخى نيز آن گياه را تاك انگور و عدّه‌اى ديگر آن را درخت كافور مىدانند .\r\nعدّه‌اى نيز بر اين باورند كه آن گياه ، درخت انجير بوده است و گروهى آن را درخت « علم خير و شرّ » مىدانند . برخى مىگويند كه آن ، « شجرة خلد » بود كه فرشتگان از آن خورده بودند و مقصود از حسد ، همان غبطه خوردن است ؛ زيرا در ادامهء روايت خداوند به آدم فرموده بود : در آرزوى به دست آوردن مقام آن پنج تن نباش ، بنابراين مقصود از « درخت حسد » درختى است كه خوردن آن ، حسدآور است .\r\nامام باقر عليه السّلام مىفرمايد : اگر آدم مرتكب ترك اولى نمىشد هيچ مؤمنى دست به گناه نمىآلود و اگر خداوند توبهء آدم را نمىپذيرفت بىگمان ديگر هيچ گناهكارى بخشيده نمىشد . امام صادق عليه السّلام مىفرمايد : هنگامى كه آدم به زمين فرود آمد بر گونه او خالى سياه‌رنگ پديد آمد و پس از مدتى آن خال تا سرانگشتان پايش را فراگرفت . آدم با ديدن اين وضعيت اندوهگين شد .\r\nسرانجام جبرئيل فرود آمد و سبب اندوه او را پرسيد . آدم نيز از لكه‌هاى سياه\r\n\r\n\r\n","description":"","footnote":"\r\n( 1 ) . عيون اخبار الرضا ج 1 ص 274 .\r\n","page_name":" 84 ","page_number":84},
  {"content":"\r\n\r\nرنگ بدنش شكوه نمود .\r\nجبرئيل به آدم گفت : برخيز و نماز صبح بخوان . پس از آن‌كه آدم نماز صبح را به‌جاى آورد ديد كه خال‌ها از صورت تا سينه‌اش محو شده است .\r\nپس از آن جبرئيل آدم را به خواندن نماز ظهر سفارش نمود . آدم نيز نماز ظهر را برپا داشت و پس آن‌گاه ديد كه لكه‌ها تا ناف محو شده است .\r\nسپس جبرئيل آدم را به خواندن نماز عصر فرا خواند . آدم براى اقامهء نماز عصر برخاست و آن را به‌جاى آورد و پس آنگاه مشاهده نمود كه خال‌ها تا زانوهايش ناپديد شده است . غروب شد و آدم به اقامهء نماز مغرب پرداخت و پس آنگاه ديد كه خال‌ها تا ابتداى مچ پاهايش ناپديد گشته است و سرانجام آدم با برپا داشتن نماز عشاء از آن بيمارى بهبودى كامل يافت . آدم پس از بهبودى ، خداوند را سپاس گفت و آنگاه جبرئيل به او چنين گفت : مثل فرزندان تو بسان آن خال‌هاى سياه است ؛ هريك از فرزندان تو در شبانه‌روز پنج نوبت به نماز ايستد از گناهانش رهايى مىيابد همان‌گونه تو از بيمارىات رها گشتى . « 1 »\r\nروزى مردى شامى از امير مؤمنان پرسيد : چرا مردان دو برابر زنان ارث مىبرند ؟ آن حضرت فرمودند : زيرا خوشهء گندمى كه آدم و حواء خوردند سه دانه گندم داشت كه حواء يك دانه‌اش را خورد و آدم دو دانه‌اش . « 2 »\r\nاين سؤال را از امام صادق عليه السّلام نيز پرسيدند آن حضرت پاسخ فرمود : آن خوشهء گندمى كه آدم و حواء از آن خوردند هجده دانه داشت . آدم دوازده دانه و حواء شش دانه از آن را خورد و از اين‌روى ، مردان دو برابر زنان ارث مىبرند . « 3 »\r\nنگارنده گويد : دو روايت گفته شده را اين‌گونه مىتوان جمع نمود كه نخستين خوشه سه دانه گندم داشت كه دو دانه‌اش را آدم و يك دانه‌اش را\r\n\r\n\r\n","description":"","footnote":"\r\n( 1 ) . علل الشرايع ج 2 ص 134 .\r\n( 2 ) . علل الشرايع ج 2 ص 294 .\r\n( 3 ) . همان .\r\n","page_name":" 85 ","page_number":85},
  {"content":"\r\n\r\nحواء خورد و پيوسته از خوشه‌ها خوردند تا به هجده عدد رسيد همچنين مىتوان اين‌گونه گفت كه آن ساقهء گندم شش خوشه داشت و بر هرخوشه اش سه دانه بود .\r\nدر روايتى آمده است كه هنگامى كه آدم بر زمين فرود آمد از سرزمين هند به راه افتاد و قدمگاه او همان قدمتگاه گام‌هاى موسى بن عمران است . او بيابان خشكى را پيمود تا سرانجام به كعبه رسيد و بر گردش طواف نمود .\r\nاز « ابن مسعود » دربارهء ايام البيض پرسيدند . او چنين پاسخ گفت كه از پيامبر خدا شنيدم كه آن‌گاه كه آدم خدا را نافرمانى نمود خداوند ندا داد كه اى آدم از جوار رحمت من بيرون شو ؛ زيرا جوار من جايگاه هيچ گناهكارى نيست . پس آدم گريست و فرشتگان نيز آواى خويش را به گريه بلند كردند .\r\nجبرئيل آدم را كه چهره‌اى سياه و زار يافته بود به زمين فرود آورد . در اين هنگام فرشتگان ناله‌گرانه و گريان به خداوند گفتند :\r\nپروردگارا ، اين بنده ، آفريدهء توست كه فرشتگان تقرّب يافته را به سجده بر او فرمان دادى و اينك به خاطر يك گناه رخسارش را تيره ساختى ؟\r\nدر اين هنگام ندايى آسمانى به گوش رسيد كه آى آدم ! براى پروردگارت روزه بدار . آدم ، آن روز را كه روز سيزدهم ماه رجب بود به روزه‌دارى سپرى نمود و يك‌سوم تيرگى رخسارش از ميان رفت . نداى آسمانى ، آدم را در روز چهاردهم و پانزدهم نيز به روزه‌دارى فرا خواند و آدم با روزه‌دارى هرروز ، يك‌سوم تيرگى رخسارش از ميان رفت تا اينكه همهء سياهى چهره‌اش از ميان رفت . اين‌روزها « ايام البيض » ناميده شد كه خداوند بياض و سپيدى رخسار آدم را به او بازگرداند ، پس آن‌گاه نداگرى در آسمان ندا داد : اى آدم ! اين سه روز براى تو و فرزندانت به گونه‌اى قرار داده شد كه هركه اين سه روز را روزه بدارد گويى همهء « دهر » را روزه داشته است . آنگاه آدم در رخسارش ريش‌هاى سياه‌رنگ و انبوهى را ديد و از خداوند پرسيد : اين‌ها چيست ؟ خداوند فرمود : اين‌ها ، محاسن و آراستگى تو و فرزندان ذكورت تا هنگامهء رستاخيز است .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nمفضّل روايت نموده است كه امام صادق عليه السّلام فرمود : خداوند ارواح انسان‌ها را دو هزار سال پيش از جسم خاكى آنان آفريد و ارواح محمد و على و فاطمه و حسن و حسين را در فرازترين و شريف‌ترين جايگاه قرار داد . آنگاه آنان را بر آسمان‌ها و زمين و كوه‌ها عرضه نمود . نور درخشان آنان همه‌جا را فراگرفت و خداوند دربارهء اين پنج وجود پاك به آسمان‌ها و زمين و كوه‌ها خطاب فرمود : اينان حجت‌هاى من بر آفريدگانم هستند . بهشت را براى آنان و پيروانشان آفريدم و دوزخ را براى مخالفان و دشمنانشان خلق نمودم . پس هر كه در مقام آنان نسبت به من ادعاى هم سلكى نمايد او را عذابى مىچشانم كه هيچ‌كس را چنين عذاب نكرده‌ام و هركه ولايت آنان را بپذيرد در باغ‌هاى بهشتىام جايش مىدهم . ولايت آنان امانتى در نزد آفريدگانم است .\r\nپس اى آسمان‌ها و زمين و اى كوه‌ها ! كدام‌يك از شما توان بر دوش كشيدن اين امانت گرانسنگ را داريد ؟ آسمان‌ها و زمين از تحمّل چنين بار گرانى سرتافتند تا اين‌كه خداوند آدم و حواء را در بهشت جاى داد و به آنان فرمود :\r\n « وَ قُلْنا يا آدَمُ اسْكُنْ أَنْتَ وَ زَوْجُكَ الْجَنَّةَ وَ كُلا مِنْها رَغَداً حَيْثُ شِئْتُما وَ لا تَقْرَبا هذِهِ الشَّجَرَةَ فَتَكُونا مِنَ الظَّالِمِينَ  « 1 » از نعمت‌هاى آن از هرجا كه خواستيد به خوشى و فراوانى بخوريد ولى به اين درخت نزديك نشويد كه از ستمكاران خواهيد شد . »\r\nآنگاه آدم و حواء بر پيامبر و على و فاطمه و حسن و حسين و امامان پس از آن حضرت نگريستند كه در فرازترين منزل‌هاى بهشت جاى گرفته بودند .\r\nآدم و حواء با تعجّب دربارهء صاحبان اين منزل‌هاى فراز پرسيدند . خداوند فرمود : سر خويش را بلند كنيد و بر ساق عرش بنگريد . چون آن‌دو بر ساق عرش نگريستند نام پاك پيامبر و على و فاطمه و حسن و حسين و امامان پس از او را ديدند كه با نور خداوند فرازمند بر آن‌جا نقش بسته بود . پس آن‌گاه آدم و حواء گفتند : پروردگارا ، چه بلندمرتبه است جايگاه اينان ! خداوند\r\n\r\n\r\n","description":"","footnote":"\r\n( 1 ) . سوره بقره / 35 .\r\n","page_name":" 87 ","page_number":87},
  {"content":"\r\n\r\nفرمود : اگر آنان نبودند شما را نمىآفريدم . پروا داريد كه مبادا حسدورزانه بر آنان بنگريد و جايگاه آنان را بطلبيد كه در اين صورت از ستمكاران خواهيد شد .\r\nآن‌دو پرسيدند : خدايا ، ستمگران چه كسانى هستند ؟ خداوند فرمود : كسانى كه به ناحق جايگاه آنان را بطلبند .\r\nآدم و حواء از خداوند خواستند تا جايگاه ستم‌پيشگان را در دوزخ بنگرند .\r\nپس خداوند آتش دوزخ را فرمان داد كه عذاب‌هاى گوناگون آنان را نشان دهد .\r\nپس آن‌گاه خداوند به آدم و حواء ندا داد كه به انوار حجّت‌هاى من حسد ورزانه ننگريد كه اگر چنين كنيد از جوار رحمتم رانده مىشويد . امّا شيطان آن دو را وسوسه‌گرانه گفت : همانا من خيرخواه شما هستم . آنگاه بود كه آدم و حواء حسدورزانه به حضرت محمد و خاندانش نگريستند و چنان پست شدند كه از ساقه گندم خوردند و در مكان آن گندم خوشهء جو روييد و از اين‌روى است كه گندم گياهى است كه آنها نخوردند و جو نباتى است كه در مكان گندم ، روييد . آدم و حواء همان دم كه از گندم خوردند برهنه گشتند و خداوند به آنها فرمود : آيا من شما را از آن درخت باز نداشتم و نگفتم كه شيطان براى شما دشمنى آشكار است . زينت‌ها از اندام آدم و حواء فروريخت و با برهنگى ، ندا سردادند :  « رَبَّنا ظَلَمْنا أَنْفُسَنا وَ إِنْ لَمْ تَغْفِرْ لَنا وَ تَرْحَمْنا لَنَكُونَنَّ مِنَ الْخاسِرِينَ ؛  پروردگارا ، بر خويشتن ستم رانديم و اگر ما را نبخشى و نيامرزى بىگمان از زيانكاران خواهيم بود » .\r\nخداوند فرمود : از جوار من فرو رويد كه هركس گناه كند به بهشت من نرود . پس آدم و حواء به زمين فرود آمدند و مدتى را به حال خود رها شدند تا در پى روزى خويش باشند . پس از آن ، خداوند اراده نمود تا توبهء آنان را بپذيرد . و جبرئيل نزد آنان فرود آمد و گفت : همانا شما به خاطر آرزو نمودن مقام حضرت محمد و خاندانش ، بر خويش ستم نموديد و جزاى كار ناپسندتان آن بود كه از جوار الهى فرود آييد ، پس اينك خداوند را به همان نام‌هايى كه بر روى ساق عرش نقش بسته بود بخوانيد تا خداوند توبهء شما را بپذيرد . پس\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nآدم و حواء توبه‌گرانه ندا سردادند ؛ خدايا ، به حق بزرگواران درگاهت محمد و على و فاطمه و حسن و حسين و امامان پس از او ، از تو مىخواهيم كه توبهء ما را بپذيرى و ما را بيامرزى .\r\nپيامبران پس از آدم نيز اين سنّت را به امانت نگاه داشتند و جانشينان خويش را برپايبندى به اين سنت سفارش كردند ، زيرا اين امانت چنان گران بود كه بر پشت همهء موجودات سنگينى مىكرد و تنها انسان توانست آن را بر دوش كشد و هرستمى تا روز رستاخيز از اين ستم ريشه گرفته است و اين همان فرمايش خداوند است كه :  « إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ وَ الْجِبالِ فَأَبَيْنَ أَنْ يَحْمِلْنَها وَ أَشْفَقْنَ مِنْها وَ حَمَلَهَا الْإِنْسانُ إِنَّهُ كانَ ظَلُوماً جَهُولًا ؛  « 1 » ما امانت خويش را بر آسمان‌ها و زمين و كوه‌ها عرضه داشتيم ولى از پذيرفتن آن سر باززدند و از آن هراسيدند و انسان آن را پذيرفت و به راستى او در حقّ خويش ستمكار نادانى بود » .\r\nنگارنده گويد : دربارهء روايت فوق نبايد چنين پنداشت كه آدم همچون ستمكاران و غاصبان حقّ اهل بيت است بلكه آدم در آرزوى مقام اهل بيت به غاصبان حق اهل بيت تشبيه شده است و به‌هرحال آدم تنها فرمان مستحبى خداوند را نافرمانى نمود و غاصب و خيانتكار در امانت الهى نبود . مقصود از « فيأبون عملها » نيز همان ادعاى ناحق و غصب مقام ولايت است . « زجاج » نيز گويد : هركه در امانت الهى خيانت ورزد پس بر حمل آن همت گمارد . و هر كه از حمل آن سر باززند امانت‌دارى نموده است . بر خلاف گفته گروهى از مفسران آدم بر دوش‌كشندهء اين امانت گرانبار نبود و نمىتوان كلمهء « انسان » را به آدم تفسير نمود و به هرصورت بهتر آن است كه قول نخست را بپذيريم و آن را بر تشبيه و مجاز حمل كنيم ؛ زيرا اگر قول دوم پذيرفته شود بنابر فرمايش امام صادق عليه السّلام آن گناه در شمار نخستين گناهان محسوب مىشود\r\n\r\n\r\n","description":"","footnote":"\r\n( 1 ) . سوره احزاب / 72 .\r\n","page_name":" 89 ","page_number":89},
  {"content":"\r\n\r\n « وَ سَيَعْلَمُ الَّذِينَ ظَلَمُوا أَيَّ مُنْقَلَبٍ يَنْقَلِبُونَ » . \r\nابن عباس گويد : هنگامى كه خداوند آدم را آفريد از روحش در او دميد و او عطسه نمود . خداوند آدم را امر فرمود كه بگويد : الحمد للّه رب العالمين . چون آدم چنين گفت خداوند فرمود : پروردگارت تو را آمرزيد . اما هنگامى كه فرشتگان بر او سجده كردند خودبزرگ‌بينى به او روى آورد و گفت : آيا آفريده‌اى دوست‌داشتنىتر از من آفريده‌اى . آدم هربار اين جمله را گفت پاسخى نشنيد تا اينكه بار سوم خداوند فرمود : آرى ، بندگانى را آفريده‌ام كه اگر آنان نبودند تو را نيز نمىآفريدم .\r\nآدم از خدا خواست كه آنان را به او نشان دهد . پس خداوند فرشتگان را فرمود كه حجاب‌ها را بركشند و ناگاه پنج شبح در پيشگاه عرش رخ نمودند .\r\nخداوند فرمود : اينان پيامبرم محمد و ديگرى امير مؤمنان و جانشين و پسر عموى پيامبرم على است و آن ديگرى دختر پيامبرم فاطمه است و آن دوتا فرزندان على و نوه‌هاى پيامبرم ، حسن و حسين هستند . اى آدم ! اينان فرزندان تو هستند . پس آدم شادمان شد . هنگامى كه آدم به آن گناه دست يازيد توبه گرانه در درگاه خداوند ندا سرداد كه پروردگارا ، به حق محمد و على و فاطمه و حسن و حسين از تو مىخواهم كه مرا ببخشى . خداوند نيز توبه‌اش را پذيرفت .\r\n « فَتَلَقَّى آدَمُ مِنْ رَبِّهِ كَلِماتٍ فَتابَ عَلَيْهِ إِنَّهُ هُوَ التَّوَّابُ الرَّحِيمُ »  « 1 » پس آدم از خداى خود كلماتى آموخت ، پس خداوند توبه‌اش را پذيرفت » . اين آيه به همين مطلب اشاره دارد . پس چون آدم به زمين فرود آمد انگشترى ساخت كه بر نگينش اين كلمات نقش بسته بود : « محمد رسول اللّه و على ولى اللّه » .\r\nكنيهء آدم ، « ابو محمّد » بود . امام صادق عليه السّلام فرموده‌اند : آدم صد سال برگرد كعبه طواف كرد و هرگز به حوا نگاه نكرد و همواره در فراق بهشت سيلاب\r\n\r\n\r\n","description":"","footnote":"\r\n( 1 ) . سوره بقره / 37 .\r\n","page_name":" 90 ","page_number":90},
  {"content":"\r\n\r\nاشك جارى مىساخت و در حالى كه لباسى از پشم شتر بر تن داشت در برابر كعبه چنين مىگفت : « اللهم اقلنى عثرتى و اغفر لى ذنبى و اعدنى الى الدار التى اخرجتنى منها » .\r\nخداوند نيز در پاسخ آدم فرمود : « ا قلتك عثرتك و نحضرت لك ذنبك و ساعيدك الى الدار التى اخرجتك منها » .\r\nنگارنده گويد : براساس اين روايت مىتوان گفت كه بهشتى كه آدم از آن رانده شد بهشت خلد بوده است و مقصود از عرش كه آدم در آنجا جايگاه حضرت محمد و اهل بيتش را نگريسته بود همان سقف بهشت خلد است ؛ زيرا در روايتى آمده است كه « إنّ الجنة فوق السماء و سقفها العرش ؛ همانا بهشت بر فراز آسمان است و سقفش عرش است » و تأويل بهشت ، به بهشت برزخى كه ارواح مؤمنان در آنجا گرد هم جمع مىشوند بعيد به نظر مىرسد . به هر حال اگر بخواهيم ميان روايات ناهمگون و متناقض جمع نماييم مىتوانيم اين اخبار را براساس تقيه ، به يكى از بوستان‌هاى دنيا فرض نماييم .\r\nامام صادق عليه السّلام مىفرمايد : سخنان الهى كه به آدم القاء شد و او اين سخنان را بر زبان آورد و توبه‌اش پذيرفته شد همان نام پيامبر و اهل بيتش بود .\r\n« مفضل » در ادامه از امام صادق عليه السّلام پرسيد : كلمهء « أتمّهنّ » كه در آيات مربوط به آدم آمده است به چه معناست ؟\r\nامام عليه السّلام فرمود : آدم به دوازده امام معصوم كه نه تن از آنان فرزندان حسين عليه السّلام هستند يك‌به‌يك سوگند ياد نمود و نام هريك را تا حضرت قائم عليه السّلام ياد نمود .\r\nدر روايات آن كلماتى كه آدم هنگام توبه‌اش گفت مختلف است ؛ برخى معتقدند كه آدم آيهء  « رَبَّنا ظَلَمْنا أَنْفُسَنا . . . »  را بر زبان جارى نمود .\r\nدر روايتى نيز آمده است كه آدم اين دعا را نجوى نمود : « سبحانك اللّهم و\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nبحمدك و تبارك اسمك و تعالى جدّك . . . »\r\nاقوال ديگرى نيز در اين رابطه وجود دارد . اما آنچه به حقيقت نزديك‌تر است آن است كه آدم نام امامان معصوم عليهم السّلام را بر زبان جارى نموده است .\r\nدر روايتى آمده است : هنگامى كه فرزندان و نوادگان آدم فزونى يافتند آن حضرت را خاموش و ساكت ديدند . از او پرسيدند كه چرا سخن نمىگويى ؟\r\nفرمود : آنگاه كه خداوند مرا از درگاهش بيرون راند از من پيمان گرفت تا پيوسته خاموشى گزينم تا شايد بار ديگر بر آستان حضرتش بازگردم .\r\nدر قصص راوندى نقل شده است كه امام باقر عليه السّلام فرمود : آدم از بهشت به سرزمين هند هبوط نمود و خداوند بيت اللّه الحرام را براى او بنا نهاد و آدم گام‌هايش را بر جاهايى مىنهاد كه موسى در آينده بر آن جاى پاها گام نهاد و ميان گام‌هاى آدم ، بيابان‌هاى خشك پديد مىآمد .\r\nنگارنده گويد : آنچه كه در ميان روايات معصومين عليهم السّلام مشهور است اين است كه نخست آدم بر كوه صفا و حواء بر كوه مروه فرود آمدند و حديث شناسان قولى را كه بر خلاف مشهور است بر تقيه مىكنند . در ميان اهل سنت نيز مشهور آن است كه نخست آدم بر كوهى به نام « نوز » در سرزمين « سرنديب » فرود آمد و حواء در « جده » فرود آمد و با اين وجود چه بسا همچون مضمون آيه‌ى  « اهْبِطُوا مِصْراً » ،  آدم و حواء پس از آنكه وارد مكه شده اند بر كوه صفا و مروه فرود آمده‌اند .\r\nدر « تفسير عياشى » آمده است : امام صادق عليه السّلام از پيامبر روايت نموده‌اند كه آن حضرت فرمود : هنگامى كه موسى عليه السّلام به آسمان عروج نمود از خداوند خواست تا با آدم ديدار كند . خواستهء موسى برآورده شد و او در ديدار با آدم به او گفت : پدر ! تو كسى هستى كه خداوند به دست خويش تو را آفريد و بهشت را در اختيار تو نهاد و تنها تو را از يك درخت باز داشت . اما تو نتوانستى بر خود چيره گردى . و ابليس تو را فريفت و تو نيز او را فرمان بردى و چنان شد كه تو خود از بهشت به زمين فرود آمدى و ما را نيز به گناه\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nخويش از بهشت محروم ساختى .\r\nآدم پاسخ فرمود : پسرم ، با پدرت به نرمى سخن گوى . دشمن از در نيرنگ و فريب بر من وارد شد و به خداوند سوگند خورد كه در سخنانى كه به من مىگويد خيرخواه من است . ابليس به من گفت : اى آدم ! من به خاطر تو اندوهگينم . من تو و همسرت را به سوى درختى راهنمايى مىكنم كه اگر از ميوه آن بخوريد همچون من جاودانه در بهشت خواهيد ماند . او به دروغ به نام خداوند سوگند ياد كرد كه خيرخواه من است و من گمان نمىبردم كه كسى به خداوند سوگند دروغ ياد كند . پس به سوگند او اطمينان نمودم و اينچنين از بهشت رانده شدم . اينك اى فرزندم ! بگو كه آيا خداوند پيش از من بنده‌اى همچون من را آفريده بود ( تا از او الگو بگيرم و مرتكب چنين گناهى نشوم ) ؟\r\nموسى گفت : آرى ! روزگارى بس طولانى بندگان چون كف آفريده شده‌اند .\r\nآنگاه امام صادق عليه السّلام فرمود : آدم و موسى عليهما السّلام برگرد كعبه طواف نمودند و اين ديدار سه‌بار به وقوع پيوست . « 1 »\r\nسخن ابليس دربارهء اثر جاودانگى درخت ممنوعه ، سخن دروغى نيست . اما اثر جاودانگى درخت ، زمانى پديد مىآيد كه خوردن از آن درخت مباح باشد در حالى كه آدم از خوردن درخت بازداشته شده بود و با خوردن از آن درخت از بهشت رانده شد .\r\nدر ضمن آنچه كه موسى در پاسخ آدم گفت كه « در روزگارى بس طولانى بندگان همچون تو آفريده شده‌اند » در حقيقت همان علم لدنى و ازلى خداوند دربارهء افعال بندگان است كه پيش از انجام عمل از آن آگاه است .\r\nعبد اللّه بن سنان گويد : در محضر امام صادق عليه السّلام بودم كه از آن حضرت پرسيدند : آدم و همسرش پيش از هبوط به زمين چقدر در بهشت ماندند . آن حضرت فرمودند : خداوند فرازمند غروب روز جمعه از روح خويش در آدم دميد . پس آنگاه حواء را از پهلوى آدم آفريد و آنگاه فرشتگان را فرمان داد تا در برابر آدم سر بر سجده نهند و سپس آن‌دو را در بهشت خويش جاى داد .\r\n\r\n\r\n","description":"","footnote":"\r\n( 1 ) . تفسير عياشى ج 2 ص 10 .\r\n","page_name":" 93 ","page_number":93},
  {"content":"\r\n\r\nبه خدا سوگند آدم و حوا ، تنها شش ساعت در بهشت به سر بردند و هنوز شبى را در بهشت به سحر نرسانده بودند كه به ترك اولى دست يازيدند و عريان در باغ‌هاى عرش رها بودند تا آنكه ندا رسيد : « آيا شما را از آن درخت بازنداشتم » ؛\r\nآدم از كردهء خويش پشيمان گشت و خاضعانه و غرق در حيا و شرمندگى عرض كرد : « ربّنا ظلمنا أنفسنا و اعترفنا بذنوبنا فاغفر لنا » .\r\nخداوند نيز به آن‌دو فرمود : از عرش من فرود آييد ؛ زيرا عرش و بهشت من جايگاه گناهكاران نيست .\r\nامام صادق عليه السّلام فرموده‌اند : هنگامى كه آدم از درخت ممنوعه خورد فرمان نهى الهى را به ياد آورد و با چهره‌اى پشيمان به سوى درخت بازگشت . درخت سر آدم را در ميان گرفت و به سوى خود كشاند و گفت : آيا پيش از آنكه از من تناول كنى مىخواستى بگريزى ؟ « 1 »\r\nاين حديث نشان مىدهد كه آن درخت كه در آسمان بوده همان درخت جاودان است .\r\nدر تفسير امام عسگرى عليه السّلام دربارهء آيهء  « وَ لا تَقْرَبا هذِهِ الشَّجَرَةَ »  آمده است :\r\nمقصود از درخت ، همان درخت دانش محمد و آل محمد عليهم السّلام است كه خداوند آنان را بر همهء آفريدگانش برترى بخشيده است . آن درخت ويژه حضرت محمد و آل او بود و هيچ‌كس بدون اذن خداوند حق استفاده از آن درخت را نداشت .\r\nاهل بيت پيامبر پس از غذا دادن به مسكين و يتيم و اسير از ميوهء آن درخت خوردند و ميوهء آن درخت چنان بود كه گرسنگى و تشنگى و خستگى و ناتوانى در وجود آنان از ميان مىرفت .\r\nهمچنين آن درخت ويژگىاى داشت كه ديگر درختان از آن بىبهره بودند ؛ چرا كه ساير درختان تنها يك نوع ميوه داشتند ولى اين درخت همزمان ميوه‌هاى گوناگونى همچون انگور ، انجير ، عناب ، گندم و ديگر ميوه‌ها\r\n\r\n\r\n","description":"","footnote":"\r\n( 1 ) . تفسير عياشى ج 2 ص 10 .\r\n","page_name":" 94 ","page_number":94},
  {"content":"\r\n\r\nرا دارا بود ؛ به همين سبب است كه دربارهء ميوهء آن درخت سخنان گوناگونى است .\r\nدر بيان ديگر دربارهء آيهء  « وَ لا تَقْرَبا هذِهِ الشَّجَرَةَ »  فرموده‌اند : مقصود آن است كه ( به آدم و حواء گفته شد ) : به آن درخت نزديك نشويد كه در نتيجه خواهان فضيلت و شايستگى محمد و آل محمد خواهيد شد و هركه با اجازه خداوند به آن درخت نزديك شود و از آن تناول كند علم گذشتگان و آيندگان را به دست آورد و هركه بىاذن الهى به آن درخت نزديك شود و از آن بخورد بىگمان به بيراهه مىرود و از پروردگارش نافرمانى مىكند « فتكونا من الظالمين » .\r\nپس شما با نافرمانى خويش و تمنا نمودن جايگاه محمد و آل محمد بر خلاف فرمان الهى گام برداشتيد .\r\n « فَأَزَلَّهُمَا الشَّيْطانُ عَنْها ؛  شيطان آن‌دو را ( با وسوسهء خويش ) از بهشت راند و نخست رو به آدم نمود و گفت :  « ما نَهاكُما رَبُّكُما عَنْ هذِهِ الشَّجَرَةِ إِلَّا أَنْ تَكُونا مَلَكَيْنِ ؛  اگر از ميوهء آن درخت بخوريد از غيب آگاه مىشويد و همچون بزرگان خاص درگاه خداوند ، از توان عظيمى بهره‌مند مىشويد  « أَوْ تَكُونا مِنَ الْخالِدِينَ ؛  و يا اينكه جاودانه خواهيد شد » .\r\nآنگاه كه شيطان با آدم سخن مىگفت شيطان در لابه‌لاى آروارهء مارى پنهان شده بود و آدم گمان نمىبرد كه با ابليس سخن مىگويد . آدم به مار چنين گفت : اين سخنان وسوسه‌هاى شيطان است و من به چيزى كه پروردگارم از آن بازداشته دست نخواهم يازيد . چون ابليس از فريب آدم نااميد شد به سراغ حواء رفت و به او گفت : آيا مىدانى كه چون از خداوند فرمان برديد و از درخت ممنوعه نخورديد خداوند آن درخت را بر شما مباح نمود و نشانه‌اش آن است كه فرشتگان همه را از دسترسى به آن درخت باز مىدارند\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nولى به شما كارى ندارند . آنگاه ابليس به حواء گفت : تو را مژده مىدهم كه اگر زودتر از آدم از درخت ممنوعه بخورى مىتوانى بر همسرت چيره گردى و حواء ساده‌لوحانه به سوى آن درخت رفت اما فرشتگان با سرنيزه‌هاى خويش او را از اطراف درخت راندند ؛ در اين هنگام خداوند به فرشتگان ندا درداد : شما كسى را از اين درخت باز مىداريد كه بىخردىاش او را در اين كار به سختى خواهد افكند . او را با انديشه‌اش واگذاريد تا خود تصميم گيرد تا خود سزاوار ثواب و يا عذاب گردد . در اين هنگام حواء گمان برد كه فرمان خدا در اين‌باره به فرشتگان به خاطر اين است كه خداوند درخت را بر او حلال نموده است .\r\nپس بر مار آفرين گفت و به سوى درخت رفت و از ميوه‌اش خورد .\r\nآنگاه به سوى آدم رفت و گفت : آيا مىدانى كه خداوند درخت ممنوعه را بر ما حلال نموده است و من از ميوهء آن درخت خوردم و هيچ فرشته‌اى مرا از اين كار بازنداشت . آدم نيز فريفتهء سخنان حواء شد و به سوى درخت رفت و از آن تناول نمود . در اين هنگام خداوند فرمود :  « فَأَزَلَّهُمَا الشَّيْطانُ عَنْها فَأَخْرَجَهُما مِمَّا كانا فِيهِ » . \r\nدر اين هنگام خداوند به آدم و حواء و به ابليس كه به شكل مار درآمده بود ندا داد :\r\n « اهْبِطُوا بَعْضُكُمْ لِبَعْضٍ عَدُوٌّ »  يعنى آدم و حواء و فرزندانشان دشمن ابليس شدند كه به شكل مار درآمده بود و ابليس و فرزندانش نيز دشمنان انسان گرديدند .  « وَ لَكُمْ فِي الْأَرْضِ مُسْتَقَرٌّ وَ مَتاعٌ إِلى حِينٍ » \r\nو مار از بهترين حيوانات بهشت بود و آدم و حواء از بهشت به زمين فرود آمدند و ابليس از كنارهء بهشت به زمين هبوط كرد ؛ چرا كه بهشت بر ابليس حرام بود و پيوسته در اطراف بهشت منزل مىگزيد . « 1 »\r\nدر اينكه چگونه ابليس به آدم و حواء دست يافت و آنان را فريفت اختلاف\r\n\r\n\r\n","description":"","footnote":"\r\n( 1 ) . تفسير امام عسكرى ص 90 - 91 .\r\n","page_name":" 96 ","page_number":96},
  {"content":"\r\n\r\nنظر وجود دارد . برخى مىگويند كه آن هنگام كه ابليس از سجده بر آدم سرپيچيد از بهشت بيرون رانده شد و آدم و حواء در بهشت بودند و آدم هراز گاهى به درب ورودى بهشت نزديك مىشد و ابليس كه در آن حوالى بود با آدم سخن مىگفت . گروهى نيز مىگويند كه شيطان در روى زمين با آدم و حواء سخن گفته است . برخى نيز بر اين باورند كه ابليس از درون آرواره مار با آدم و حواء سخن گفته است .\r\nنگارندهء كتاب « الكامل » گويد : آنگاه كه نگاهبانان بهشت نگذاشتند كه ابليس وارد بهشت شود او به شكل حيوانات گوناگون درآمد تا شايد بتواند به بهشت درآيد و با آدم و حواء سخن گويد . اما شيطان به شكل هرحيوانى كه درآمد آن حيوان از اين كار سر بازمىزد تا اينكه نزد مار آمد و به او گفت : اگر مرا نزد آدم و حواء برسانى در پناه من خواهى بود و من از تو پشتيبانى خواهم نمود . مار نيز ابليس را در ميان دندان‌هاى عقب خويش جاى داد و او را وارد بهشت نمود . در برخى روايات نيز آمده است مار پيش از همكارى با شيطان از زيباترين حيوانات بود و بر چهار دست و پا حركت مىكرد و پس از همكارى با ابليس به فرمان خداوند به شكل كنونى و در زمرهء خزندگان درآمد « 1 » . برخى گفته‌اند كه ابليس ، آدم و حواء را با نامه‌نگارى فريفت اما عده‌اى نيز مىگويند كه ابليس رودررو با آدم و حواء سخن گفت .\r\nدر روايتى آمده است كه زهرى كه در نيش مار نهفته است اثر نشيمنگاه شيطان است و يا اينكه زهرى كه در وجود مار است به خاطر ابليس آفريده شده است .\r\nسرگذشت آدم شبهه‌انگيزترين حكايت در ميان زندگى پيامبران است و قرآن نيز در اين‌باره مىفرمايد :  « وَ عَصى آدَمُ رَبَّهُ فَغَوى » . \r\nعلم الهدى - طاب ثراه - دربارهء عصيان آدم مىفرمايد : عصيان به معناى مخالفت ورزيدن با كارى است كه اعم از واجب ضرورى و يا مستحب است و\r\n\r\n\r\n","description":"","footnote":"\r\n( 1 ) . الكامل فى التاريخ ج 1 ص 33 .\r\n","page_name":" 97 ","page_number":97},
  {"content":"\r\n\r\nهمهء ماجراى آدم به اين سخن باز مىگردد كه « حسنات الابرار سيئات المقربين » .\r\nما در شرح صحيفهء سجاديه هنگام شرح دعاى امام سجاد عليه السّلام در اين‌باره سخن گفته‌ايم .\r\nامام صادق عليه السّلام فرموده‌اند : ابليس از شدت اندوه چهار مرتبه ناله سر داد .\r\nروزى كه خداوند او را لعنت نمود . بار دوم هنگامى كه از بهشت بر زمين فرود آمد . سومين‌بار هنگامى بود كه حضرت محمد صلّى اللّه عليه و آله و سلّم به پيامبرى برانگيخته شد و چهارمين بار زمانى بود كه قرآن بر سينهء پيامبر صلّى اللّه عليه و آله و سلّم فرود آمد . در دو هنگام نيز ابليس با شادمانى خرناسه كشيد : بار نخست هنگامى بود كه آدم از ميوهء درخت ممنوعه خورد و بار دوم زمانى بود كه آدم از عرش بر زمين فرود آمد . « 1 »\r\nامام صادق عليه السّلام فرموده‌اند : پنج نفر در ميان آفريدگان خداوند ، از همه بيشتر گريسته‌اند : آدم ، يعقوب ، يوسف ، فاطمه و امام سجّاد عليهم السّلام .\r\nآدم در فراق بهشت جاودان چنان گريست كه گريه بر گونه‌هايش رودى پر خروش جارى كرد كه [ گويى 
  ] از ميان دره‌ها روان شده است .\r\nدر روايتى ديگر آمده است : آدم آنقدر گريست كه [ گويى 
  ] يك چشمش همچون دجله و ديگر چشمش بسان فرات گشت . « 2 »\r\nامام صادق عليه السّلام فرموده‌اند : آنگاه كه آدم از بهشت بر زمين فرود آمد با خود صد و بيست نهال درخت به همراه داشت . چهل نهال ، به گونه‌اى بود كه پوست بيرونى و محتويات درونىاش قابل خوردن بود .\r\nچهل نهال ديگر به گونه‌اى بود كه قشر بيرونىاش خوردنى بود ولى درونش قابل خوردن نبود و چهل نهال ديگر درونش خوردنى و بيرونش غير\r\n\r\n\r\n","description":"","footnote":"\r\n( 1 ) . « خصال » شيخ صدوق ص 263 .\r\n( 2 ) . « خصال » شيخ صدوق ص 272 .\r\n","page_name":" 98 ","page_number":98},
  {"content":"\r\n\r\nقابل خوردن بود . آدم عليه السّلام كيسه‌اى را از بهشت به همراه آورد كه بذر همهء گياهان در آن بود « 1 » .\r\nبكير بن اعين گويد كه امام صادق عليه السّلام از من پرسيدند : آيا مىدانى حقيقت « حجر الاسود » چيست ؟ من گفتم كه نمىدانم . آن حضرت فرمود : آن سنگ در ابتدا يكى از فرشتگان بزرگ الهى بود و هنگامى كه خداوند از تقرب يافتگان درگاهش پيمان مىگرفت او نخستين كسى بود كه به پيمان پروردگارش اقرار ورزيد .\r\nبه همين سبب خداوند او را در ميان آفريدگانش امين‌ترين مخلوق قرار داد و پيمانش را با او استوار نمود و امانت‌هايش را به او سپرد و از آدم و ديگر بندگانش خواست تا هرساله به نزد حجر الاسود بروند و با او تجديد پيمان كنند . همچنان اين گونه بود تا اينكه آدم به گناه دست يازيد و از بهشت بيرون رفت و آن پيمانى را كه خداوند دربارهء محمد و آل محمد از آدم و فرزندانش گرفته بود از ياد آدم رفت . در اين‌حال خداوند حجر الاسود را به صورت مرواريدى سپيد از بهشت به سوى سرزمين هند نازل نمود . حجر الاسود به اذن خداوند به سخن درآمد و از آدم پرسيد : آيا مرا مىشناسى ؟ آدم گفت : نه . او گفت : آرى ، حق دارى كه مرا نشناسى ؛ زيرا ابليس در تو رخنه نموده و ياد خداوند را از يادت بيرون رانده است . آنگاه حجر الاسود به سيماى همان فرشته اى درآمد كه در بهشت با آدم انس داشت و آنگاه از او پرسيد : كجاست پيمان خداوند ؟\r\nآدم همه‌چيز را به ياد آورد و اشك از ديدگانش فروريخت و در برابر او فروتنى نمود و او را بوسيد و دوباره با او پيمان بست . آنگاه خداوند فرازمند آن فرشته را به شكل مرواريدى سپيد و گرانبها درآورد و آدم به كمك جبرئيل مرواريد را بر دوش خويش نهاد و به مكه آورد و هرصبح و شام در برابر مرواريد مىايستاد و با او پيمانى تازه مىبست و به همين سبب بود كه هنگامى كه جبرئيل كعبه را بنا نهاد حجر الاسود را در همان ركن نهاد . سپس\r\n\r\n\r\n","description":"","footnote":"\r\n( 1 ) . « خصال » شيخ صدوق ص 601 .\r\n","page_name":" 99 ","page_number":99},
  {"content":"\r\n\r\nآدم به سوى كوه صفا و حواء به سوى كوه مروه رفتند و آنگاه با نداى اللّه اكبر و لا إله الا اللّه حجر الاسود را در جاى خويش نهادند و به همين سبب است كه حج‌گزاران هنگام رويارويى با حجر الاسود نداى خويش به اللّه اكبر بلند مىدارند « 1 » .\r\nاز امام صادق عليه السّلام روايت شده است : حواء در بهشت موهاى خود را شانه مىزد اما هنگامى كه آدم به كوه صفا هبوط نمود و حواء به كوه مروه فرود آمد حواء با خويش گفت : اينك كه خشم خدا مرا فراگرفته است ديگرچه نيازى به شانه دارم . او شانه را شكست و تكه‌هايش را به اطراف پرتاب كرد . ديرى نگذشت كه از تكه‌هاى شانه عطرى نيكو و خوش در هوا پخش شد و بوى عطر به سرزمين هند رسيد و از اين‌روى است كه عطر و عود هندوستان پرآوازه است .\r\nدر روايت ديگرى آمده است : حواء بافته‌اى از گيسوان خويش را از هم گسست و خداوند از گيسوان او عطرى خوش را در هوا پراكند .\r\nحضرت على عليه السّلام در روايتى فرموده‌اند : از پيامبر صلّى اللّه عليه و آله و سلّم دربارهء آفرينش سگ پرسيدند . فرمود : خداوند سگ را از بزاق دهان ابليس آفريد .\r\nآن حضرت در ادامه فرمودند : هنگامى كه آدم و حواء بر زمين هبوط كردند آنها به شكل دو جوجه بودند كه از ترس ، بر خود مىلرزيدند . آنگاه ابليس به نزد حيوانات درنده‌اى رفت كه پيش از آن در زمين آفريده شده بودند و به آنان گفت : هم‌اينك دو پرنده از آسمان فرود آمدند كه تاكنون كسى بزرگتر از آنها را نديده است .\r\nشتابان به سوى آنها رويد و آن‌دو را طعمهء خويش سازيد .\r\nحيوانات درنده زوزه‌كشان پشت سر ابليس به راه افتادند . در اين گيرودار ابليس چنان شتاب‌زده سخن مىگفت كه از گوشهء دهانش قطره‌اى بزاق بر زمين افتاد . خداوند از آن بزاق دو سگ نر و ماده آفريد . ماده‌سگ در سرزمين\r\n\r\n\r\n","description":"","footnote":"\r\n( 1 ) . علل الشرايع ج 2 ص 136 .\r\n","page_name":" 100 ","page_number":100},
  {"content":"\r\n\r\nجده به حفاظت از آدم و حواء پرداخت و سگ نر در سرزمين هند به حفاظت پرداخت و درندگان را از آدم و حواء دور مىكردند و به همين علت است كه ميان سگ و درندگان ديگر پيوسته دشمنى وجود دارد . « 1 »\r\nامام باقر عليه السّلام از پدران پاكش نقل نموده است كه خداوند به جبرئيل فرمود :\r\nهمانا من آدم و حواء را مورد رحمت خويش قرار داده‌ام . پس اى جبرئيل ، يكى از سراپرده‌هاى بهشتى را به زمين ببر و در همان مكانى كه فرشتگان كعبه و ستون‌هايش را بنا نموده بودند آن خيمه را برافراز . به فرمان خداوند آن خيمه برافراشته شد و آدم و حواء از فراز صفا و مروه وارد آن خيمه شدند .\r\nستون آن خيمه شاخه‌اى از ياقوت سرخ بود كه نور درخشانش به كوه‌هاى پيرامون مكه نورافشانى مىنمود و امتداد تا جايى بود كه امروز به آن محدوده حرم گويند . خداوند اين محدوده را حرم قرار داد تا خيمه و ستون خيمهء آدم و حواء را گرامى دارد . طناب‌هاى خيمه ، پيرامون مسجد الحرام را در بر مىگرفت .\r\nآنگاه خداوند به جبرئيل وحى نمود تا هفتاد هزار فرشته از خيمه نگهبانى نمايند تا شياطين آسيبى به آدم و حواء نرسانند . جبرئيل فرمان يافت تا آدم و حواء را از كنار ستون‌هاى كعبه دور نمايد تا راه براى بالا رفتن از ستون‌هاى كعبه باز شود و فرشتگان و فرزندان آدم بتوانند گرداگرد آن خانه به طواف بپردازند .\r\nجبرئيل در اين‌باره به آدم گفت : هم اينك هفتاد هزار فرشته كه به نگهبانى از شما گمارده شده بودند از خداوند خواستند تا در تنگهء مقدسى كه در برابر بيت المعمور واقع گشته است براى عبادت آنها خانه‌اى بنا شود تا بتوانند همچون بيت المعمور كه در آسمان است در زمين نيز برگردد بيت اللّه الحرام طواف كنند . سپس جبرئيل با سنگ‌هايى كه از كوه‌هاى صفا و مروه و طور سينا و جبل السّلام كه در پشت كعبه است خانهء خدا را بنا نهاد . او فرمان يافته بود تا ساخت خانهء خدا را به اتمام رساند و به همين سبب براساس نقشه\r\n\r\n\r\n","description":"","footnote":"\r\n( 1 ) . علل شرايع ج 2 ص 210 .\r\n","page_name":" 101 ","page_number":101},
  {"content":"\r\n\r\nاى كه خداوند ترسيم فرموده بود به ساخت خانهء خدا پرداخت و به فرمان الهى سنگ‌هايى نيز از كوه ابو قبيس آورد و براى خانهء خدا دو در شرقى و غربى در نظر گرفت . هنگامى كه جبرئيل ساخت خانهء خدا را به پايان رساند فرشتگان برگرد آن خانه مشغول طواف شدند و سپس آدم و حوا نيز هفت دور برگرد آن خانه طواف كردند و سپس براى دستيابى به خوراك در روى زمين به كار و فعاليت پرداختند . « 1 »\r\nامام صادق عليه السّلام فرموده است : هنگامى كه آدم از بهشت به زمين فرود آمد ميل بسيارى به خوردن ميوه‌هاى بهشتى داشت .\r\nخداوند دو نهال انگور به سوى او فرستاد و آدم نهال‌ها را در زمين كاشت . هنگامى كه تاك‌ها ميوه داد ابليس بر گرداگرد تاك‌ها ديوار كشيد . آدم به ابليس گفت : خداوند بر تو لعنت فرستد . چرا برگرد اين درختان ديوار كشيدى ؟ ابليس گفت : اين درختان انگور براى من است . مشاجره ميان آدم و ابليس بالا گرفت و سرانجام آن‌دو ، قضاوت « روح القدس » را در اين ميان پذيرفتند .\r\nروح القدس آتشى را به سوى تاك‌ها پرتاب كرد و آدم و ابليس گمان كردند كه همهء تاك‌ها طعمهء آتش شد . اما آتش تنها دو سوم تاك‌ها را بلعيد و يك‌سوم ديگر سرسبز باقى ماند . آنگاه روح القدس فرمود : آن دوسوم كه طعمهء آتش شد از آن ابليس است و آن يك‌سوم كه سرسبز ماند سهم آدم است . « 2 »\r\nامام صادق عليه السّلام در جاى ديگر فرموده‌اند ، هيچ‌كس به اندازهء آدم ، يوسف و داود اشك نريختند . آدم هنگامى گريست كه از بهشت بيرون رانده شد . او سر بر درى از درهاى بهشت نهاده بود و چنان مىگريست و ناله سر مىداد كه آسمانيان به ناله درآمدند تا آنكه خداوند قامت او را كوتاه نمود . اما داود آنقدر ناله‌كنان اشك ريخت كه از هرم و سوزش آهش [ گويى 
  ] علفزارها سوختند .\r\n\r\n\r\n","description":"","footnote":"\r\n( 1 ) . علل الشرايع ج 2 ص 126 .\r\n( 2 ) . علل الشرايع ج 2 ص 188 .\r\n","page_name":" 102 ","page_number":102},
  {"content":"\r\n\r\nيوسف نيز در فراق يعقوب چنان در زندان مىگريست كه زندانيان به ستوه آمدند و سرانجام يوسف ناچار شد روزى را به گريه گذراند و روز ديگر را خاموشى گزيند . « 1 »\r\nصفوان بن يحيى گويد : از امام كاظم عليه السّلام دربارهء حدود « حرم » پرسيدم . آن حضرت فرمود : هنگامى كه آدم از بهشت بيرون رفت نخست بر كوه « ابو قبيس » فرود آمد اما در ميان مردم شايع شده كه آدم در شبه جزيرهء هند فرود آمده است . آدم از تنهايى خويش رنج مىبرد و ديگر نواى دل‌انگيز بهشتى را نمىشنيد . خداوند ياقوتى سرخ را از بهشت فرستاد تا در قسمتى از كعبه نصب گردد . آدم برگرد آن طواف مىكرد . نور درخشان ياقوت تا موضعى پرتو مىافكند آدم آن موضع را نشانهء حرم قرار داد و خداوند نيز آن محدوده را حرم قرار داد . « 2 »\r\nاز اين روايت چنين برمىآيد كه فرود آمدن آدم بر شبه جزيرهء هند را بايد حمل بر تقيه نمود . در جمع ميان دو روايت كه يكى دلالت بر نزول ياقوت سرخ مىكند و ديگرى به نزول خيمهء بهشتى اشاره دارد بايد گفت : از روايات ديگر استفاده مىشود كه جنس آن خيمهء بهشتى از ياقوت بوده و گروهى نيز بر اين باورند كه نزول آن‌دو به صورت تدريجى و يكى پس از ديگرى و يا همزمان بوده است .\r\nامام صادق عليه السّلام فرموده‌اند : همانا هنگامى كه خداى فرازمند آدم را به زمين فرو فرستاد لباس بهشتى از تنش جدا گشت و برهنه گرديد . خداوند از برگ درختان بهشتى لباسى بر قامت او پوشاند .\r\nهمان برگ‌هايى كه زمانى آدم در بهشت با آن برگ‌ها عورت خويش را مىپوشاند .\r\nچون آن برگ‌هاى بهشتى به سرزمين هند فرود آمد . بر اثر مجاورت با گياهان هند رايحه دل‌انگيزش به گياهان ديگر نيز سرايت نمود و بويى خوش\r\n\r\n\r\n","description":"","footnote":"\r\n( 1 ) . تفسير عياشى ج 2 ص 177 .\r\n( 2 ) . علل الشرايع ج 2 ص 127 .\r\n","page_name":" 103 ","page_number":103},
  {"content":"\r\n\r\nدر هوا پراكند . باد جنوب كه بر آنجا وزيد آن بوى خوش را به سوى مغرب كشاند و پس از آنكه هوا آرام گرفت همهء درختان هند خوشبو گشتند .\r\nنخستين حيوانى كه از اين گياهان خورد آهوى مشكين بود كه بوى خوش گياهان در جسم و خونش رخنه كرد و در نافش جمع شد « 1 » .\r\nامام صادق عليه السّلام مىفرمايد : هنگامى كه آدم به زمين هبوط كرد خداوند به او امر فرمود كه در روى زمين به كشاورزى بپردازد و درختان نخل و انگور و زيتون و انار را به او داد كه آنها را بكارد تا خود و فرزندانش از ميوه‌هاى آن درختان بخورند . هنگامى كه آدم كشاورزى را آغاز كرد ابليس نزد او رفت و پرسيد : با اينكه من پيش از تو در روى زمين بوده‌ام اما تاكنون اين درختان را نديده‌ام . بگذار از ميوهء اين درختان بخورم . آدم درخواست ابليس را نپذيرفت و ابليس حيله‌گرانه به سراغ حواء رفت و گفت : گرسنگى و تشنگى مرا آزار مىدهد . حواء گفت : آدم از من پيمان گرفته است كه از ميوهء اين درختان به تو ندهم ؛ زيرا اين ميوه‌هاى بهشتى است و بر تو حرام است . ابليس با پافشارى از او خواست تا فشرده‌اى از آن ميوه‌ها را به او بدهد .\r\nسرانجام حواء خواستهء ابليس را پذيرفت و خوشه‌اى انگور را به او داد . ابليس نيز اندكى از آب انگور را سر كشيد . حواء كه ديد مقدارى از انگور زايل شده است دستش را دراز كرد و بقيهء انگور را از دهان ابليس بيرون كشيد . خداوند به آدم و حواء فرمود كه دشمن من و دشمن تو ابليس از انگور بهره‌مند شده است و به همين سبب از اين پس ، مقدارى از انگور كه در جان ابليس فرورفته است همانند شراب گشته و بر تو حرام است ؛ زيرا ابليس ، حواء را فريفته است و اگر ابليس از آن درخت نمىخورد همهء ثمرات درخت انگور بر تو حلال مىگشت .\r\nهمچنين ابليس توانست با فريبكارى ، از خرما نيز بخورد .\r\nپيش از آنكه ابليس از انگور و خرما بخورد اين دو ميوه ، خوشبوتر از مشك خالص و شيرين‌تر از عسل بودند . اما پس از آنكه دشمن خدا ابليس از آنها خورد بوى خوش و شيرينى آنها كاسته شد .\r\n\r\n\r\n","description":"","footnote":"\r\n( 1 ) . بحار الانوار ج 11 ص 214 .\r\n","page_name":" 104 ","page_number":104},
  {"content":"\r\n\r\nپس از درگذشت آدم ، ابليس در پاى درخت انگور و خرما ادرار كرد و ادرار ابليس در ريشهء اين درختان رخنه كرد و به همين سبب پس از تبخير ، بوى بدى از آنها به مشام مىرسد و خداوند هرشراب مست‌كننده‌اى را براى انسان حرام ساخت . زيرا مايع جريان يافته در آنها همان ادرار ابليس است . « 1 »\r\nامام صادق عليه السّلام در روايتى ديگر فرموده‌اند : خرماى رطب را خداوند از بهشت براى آدم فرو فرستاد . « 2 »\r\nاز امام رضا عليه السّلام نيز روايت شده است : ميوهء درخت نخلى كه بر حضرت مريم نازل گشت در ماه كانون و از نوع « عجوه » يا خرماى رطب بود ؛ اين خرما به وسيلهء تكان دادن و وزش باد از جاى خود حركت نمىكند و ميوهء آن ، همان رطب سياهى است كه روزگارى به دست حضرت محمّد صلّى اللّه عليه و آله و سلّم در مدينه كاشته شد . اين نوع نخل در ميان مردم مدينه به نام « لينه » مشهور است . گونه‌هاى ديگر نخل نيز از بهشت بر آدم فرود آمده است . « 3 »\r\n\r\n\r\n","description":"","footnote":"\r\n( 1 ) . فروع كافى ج 6 ص 397 .\r\n( 2 ) . فروع كافى ج 6 ص 347 .\r\n( 3 ) . فروع كافى ج 6 ص 347 .\r\n","page_name":" 105 ","page_number":105},
  {"content":"\r\n\r\n\r\nفصل چهارم ازدواج آدم و حواء تولد فرزندانشان داستان هابيل و قابيل\r\nزراره گويد : به امام صادق عليه السّلام عرض كردند : گروهى از مردم مىگويند كه خداوند بر آدم وحى فرستاد تا دخترانشان را به ازدواج پسرانش درآورد و نسل بشر از ازدواجى حرام آغاز شده است . امام صادق عليه السّلام فرمود : خداوند از چنين اتهامى منزه و پاك است چگونه مىتوان گفت كه خداوند برگزيدهء خويش را بر پايهء حرام آفريده است و توان آن را ندارد كه بنده‌اش را به گونه‌اى حلال بيافريند ؟ !\r\nسپس به آن حضرت گفتند : برخى بر اين باورند كه حواء از قسمت پايين پهلوى چپ آدم آفريده شده است .\r\nامام عليه السّلام فرمود : خداوند از اين تهمت نيز مبّرا و پاك است .\r\nچگونه مىتوان گفت كه خداوند نمىتواند همسر آدم را جز از پهلوى او خلق كند .\r\nآن شخص دوباره پرسيد : اگر حواء از پهلوى آدم آفريده شده است بايد گفت كه نسل‌هاى بعدى ، همگى به گونه‌اى حرام بوده است .\r\nامام عليه السّلام پاسخ فرمودند : هنگامى كه خداى فرازمند آدم را از گل آفريد فرشتگان را فرمان داد كه بر او سجده كنند . آنگاه آدم را به خواب فرو برد و به آفرينش آدم پرداخت و آفرينش حواء را در محل گودى كشالهء ران آدم قرار داد .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nپس از آفرينش حواء ، او به جنبش درآمد و آدم به وجود او پى برد و هنگامى كه حواء از آدم جدا گشت با چهره‌اى زيبا در برابر آدم ايستاد و آدم از او پرسيد :\r\nتو كيستى ؟\r\nحواء گفت : همانگونه كه مىبينى آفريده‌ى خداى فرازمندم .\r\nآدم با شگفتى از خداوند پرسيد : پروردگارا ، اين بندهء تو كيست كه من اين چنين با او انس گرفته‌ام . خداوند فرمود : او كنيز من حواء است آيا دوست دارى كه او را همنشين تو گردانم تا با تو انس گيرد و سخن گويد و به فرمانت گوش فرادهد ؟\r\nآدم گفت : پروردگارا ، آرى دوست دارم و تو را براى اين نعمت سپاس مىگويم . حواء به همسرى آدم درآمد و خداوند معرفت و شناخت را به او آموخت و شهوت را در وجود آدم پديد آورد . آنگاه آدم از خداوند پرسيد :\r\nپروردگارا ، حواء همسر من گرديد . اينك چگونه خشنودى تو را در اين‌باره فراهم سازم ؟ خداوند فرمود : خشنودى من در آنست كه ويژگىها و دانش دين مرا به حواء بياموزى .\r\nآنگاه آدم از حواء خواست تا حواء را به سوى خود فرا خواند . آدم از حواء خواست تا به سويش برود . اما حواء خواستهء او را نپذيرفت و از آدم خواست تا او به سويش آيد و اگر نخست حواء به سوى آدم مىرفت جريان دنيا به گونه اى مىشد كه مىبايست زنان به خواستگارى مردان بروند . « 1 »\r\nنظر مشهور ميان اهل سنت آن است كه حواء از پهلوى چپ آدم آفريده شده است ، اما فرمايش امام صادق عليه السّلام كه پيش از اين ذكر شد اين نظر را نفى مىكند . بنابراين مىبايست نظرات ديگرى را كه با اين روايت نمىسازد حمل بر تقيه نمود و يا اينكه بنا بر روايت شيخ صدوق رحمه اللّه بگوييم حواء از فزونى گل آدم سرشته شده است .\r\n« رازى » در تفسيرش ، در تفسير آيهء :   « يا أَيُّهَا النَّاسُ اتَّقُوا رَبَّكُمُ الَّذِي  \r\n\r\n\r\n","description":"","footnote":"\r\n( 1 ) . علل الشرايع ج 1 ص 29 .\r\n","page_name":" 107 ","page_number":107},
  {"content":"\r\n\r\n  خَلَقَكُمْ مِنْ نَفْسٍ واحِدَةٍ وَ خَلَقَ مِنْها زَوْجَها »  \r\nمىگويد : مقصود از زوج در اين آيه ، حواء مىباشد و در چگونگى آفرينش حواء دو قول وجود دارد :\r\nقول اول كه اكثريت آن را پذيرفته‌اند آن است كه هنگامى كه خداوند آدم را آفريد او را به خواب فرو برد سپس حواء را از يكى از دنده‌هاى پهلوى چپ آدم آفريد ، پس چون آدم از خواب برخاست حواء را ديد و به او علاقه‌مند شد ؛ زيرا حواء پاره‌اى از تن آدم بود . پيروان اين قول به فرمايشى از پيامبر صلّى اللّه عليه و آله تمسك جسته‌اند كه « همانا زن از ميان دنده‌هاى آدم آفريده شد و اگر خواهى كه آن را راست گردانى مىشكند ولى اگر او را به همان حالت كج رها سازى مىتوانى از او بهره‌مند گردى » .\r\nقول دوم نظر ابو مسلم اصفهانى است كه دربارهء آيهء   « وَ خَلَقَ مِنْها زَوْجَها »   مىگويد : يعنى جنسى مطابق همان نفس ؛ همانگونه كه خداوند در جايى ديگر مىفرمايد :  « وَ اللَّهُ جَعَلَ لَكُمْ مِنْ أَنْفُسِكُمْ أَزْواجاً »  و همچنين خداوند مىفرمايد :\r\n « وَ ابْعَثْ فِيهِمْ رَسُولًا مِنْهُمْ » .  رازى در ادامه مىگويد : قول اول ، قوىتر است .\r\nچرا كه خداوند مىفرمايد :   « خَلَقَكُمْ مِنْ نَفْسٍ واحِدَةٍ ؛   شما را از يك نفس آفريد » . زيرا اگر آفرينش حواء ابتدائى و از منشأ ديگرى بود ريشهء آفرينش از دو نفس پديد مىآمد و اين بر خلاف نص صريح آيهء قرآن است . همچنين مىتوان اين گونه پاسخ داد كه كلمهء « من » براى ابتداى غايت است و چون آغاز آفرينش با آدم شروع شده است بنابراين اين سخن درست است كه بگوييم   « خَلَقَكُمْ مِنْ نَفْسٍ واحِدَةٍ »   پاسخ ديگر آن است كه ما پذيرفتيم كه خداوند توان آفرينش آدم را از خاك دارد پس همو مىتواند حواء را نيز از خاك بيافريند و نيازى نيست كه او را از ميان پهلوى چپ آدم بيافريند .\r\nبرخى از حديث‌شناسان نيز مىگويند كه مىتوان گفت : مقصود از آفرينش از نفس واحد ، آفرينش نسل بشر از يك پدر است ؛ همانگونه كه : مىگوييم\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n« بنى تميم » از تميم به دنيا آمده‌اند و منافاتى ندارد كه مادر اين قوم را نيز در پدر كه تميم است قرار دهيم و تنها به گفتن تميم بسنده كنيم و شايد مقصود از « منها » در آيهء  « وَ جَعَلَ مِنْها زَوْجَها »  همان بيان علت اصلى آفرينش باشد .\r\nزراره به نقل از امام صادق عليه السّلام در رد نظر اهل سنت پيرامون ازدواج برادران و خواهران با يكديگر مىگويد : واى بر اينان سخن ايشان نه موافق نظر فقيهان حجاز است و نه مطابق نظر فقيهان عراق .\r\nخداوند دو هزار سال پيش از آفرينش آدم دستور فرمود تا بر لوح محفوظ چنين بنگارند كه ازدواج برادر و خواهر با يكديگر حرام است ؛ و ما چهار كتاب آسمانى تورات و انجيل و زبور و قرآن را خوانده‌ايم و آيات همهء اين كتاب‌هاى آسمانى را خداوند از لوح محفوظ نازل فرموده است ولى هيچ اثرى از حلال بودن ازدواج برادران و خواهران نيافته‌ايم . آن كسانى كه مىگويند پسران و دختران آدم با يكديگر ازدواج كرده‌اند تنها در پى تقويت عقيدهء آتش‌پرستان هستند .\r\nآنگاه امام صادق عليه السّلام دربارهء پيدايش آدم و فرزندان او اين گونه فرمود : حواء هفتاد بار باردار شد و در اين دوران صد و چهل پسر و دختر را به دنيا آورد تا اينكه هابيل به دست برادرش قابيل كشته شد .\r\nآدم چنان در فراق هابيل بىتاب شد كه تصميم گرفت پنجاه سال از نزديكى با حواء دورى گزيند . پس از آن روزگار دراز ، خداوند به سبب آنكه ازدواج برادر و خواهر را با همديگر حرام نموده بود عطيه‌اى بهشتى به آدم و حواء ارزانى فرمود و عصر پنج‌شنبه حوريه‌اى سياه چشم به نام « نزله » از بهشت فرود آمد و به فرمان خداوند با « شيث » كه فرزند آدم عليه السّلام بود ازدواج نمود .\r\nفرداى آن روز حوريه‌اى ديگر به نام « منزله » از بهشت فرود آمد و با فرزند ديگر آدم كه « يافث » نام داشت ازدواج نمود . خداوند به شيث و همسرش پسرى ارزانى فرمود و به يافث و همسرش دخترى عنايت نمود . آنگاه آن دختر\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nو پسر با همديگر ازدواج نمودند و پيامبران الهى از فرزندان اين دو ، يكى پس از ديگرى گام به اين دنيا نهادند .\r\nامام صادق عليه السّلام در جايى ديگر فرمودند : آدم عليه السّلام به پسرش شيث سفارش‌هايى نمود و شيث نيز آن سفارش‌ها را به پسرش « شيبان » منتقل ساخت و شيبان پسر « منزله » است كه از بهشت فرود آمد و به همسرى شيث درآمد .\r\nابو حمزهء ثمالى گويد : شنيدم كه امام سجاد عليه السّلام با مردى از قريش چنين مىفرمود : هنگامى كه توبهء آدم عليه السّلام پذيرفته شد در روى زمين به آميزش با حواء پرداخت و چنان حرم الهى را بزرگ مىداشت كه براى آميزش از محدودهء حرم خارج مىشدند و پس از آنكه غسل مىكردند و پاك مىشدند به درون حرم خدا گام مىنهادند . آدم عليه السّلام از حواء صاحب بيست پسر و بيست دختر شد و هربار كه حواء باردار مىشد دو فرزند به دنيا مىآورد كه يكى پسر و ديگر دختر بود .\r\nنخستين پسر او « هابيل » بود كه همراه دخترى به نام « اقليما » به دنيا آمد . بار ديگر كه حواء باردار شد پسرى به نام « قابيل » و دخترى به نام « لوذا » به دنيا آورد . « لوذا » زيباترين دختر آدم بود . آدم پيوسته دربارهء لوذا احساس خطر مىكرد ؛ به همين سبب تصميم گرفت تا او را به ازدواج هابيل و اقليما را به ازدواج قابيل درآورد . قابيل از اين تصميم پدر برآشفت و گفت : چرا مرا به ازدواج اقليما درمىآورى كه خواهر زشت هابيل است و و لوذا خواهر زيباى مرا به ازدواج هابيل درمىآورى ؟\r\nآدم عليه السّلام به ناچار ميان آنان قرعه افكند ولى نتيجهء قرعه همان تصميم نخست آدم بود .\r\nپس از اين ماجرا خداوند ازدواج با خواهران را حرام نمود . سخن امام عليه السّلام به اينجا كه رسيد مرد قريشى پرسيد : اگر ازدواج برادران و خواهران با همديگر حرام است پس چرا فرزندان آدم باهم ازدواج كردند ؟ و اگر اينطور باشد آتش پرستان نيز اين گونه رفتار مىكنند .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nامام سجاد عليه السّلام فرمود : آتش‌پرستان ازدواج با محارم خويش را پس از تحريم از سوى خداوند انجام دادند . آيا خداوند حواء را از آدم خلق نفرمود و سپس حواء را براى آدم حلال نمود . اين يكى از احكام الهى است و پس از آن بود كه ازدواج با محارم ، حرام شد . « 1 »\r\nنگارنده گويد : اين روايت را بايد حمل بر تقيه كرد ؛ زيرا اين روايت ، بنابر نظر اهل سنت است .\r\nامام صادق عليه السّلام در روايتى مىفرمايند : نخستين فرزندى كه از آدم و حواء به دنيا آمد دخترى به نام « عتاق » بود . او نخستين كسى بود كه در روى زمين به فساد و سركشى پرداخت و خداوند بر او گرگى به بزرگى فيل و كركسى چهار گوش مسلّط كرد و آن‌دو حيوان ، عتاق را از ميان بردند . پس آنگاه خداوند به آدم و حواء پسرى به نام قابيل داد . هنگامى كه قابيل به سن بلوغ رسيد با دخترى از جنيان به نام « جهانه » ازدواج كرد . پس از قابيل ، خداوند هابيل را به آدم و حواء ارزانى نمود . هابيل نيز با دخترى بهشتى به نام « نزله » ازدواج كرد .\r\nآنگاه خداوند به آدم عليه السّلام فرمان داد تا ميراث نبوت و گنجينهء دانش الهى را به فرزندش هابيل به امانت سپارد و آدم نيز چنين كرد .\r\nقابيل از اين تصميم پدر برآشفت و گفت : اى پدر ! آيا من بزرگتر از هابيل نيستم و بر اين امر سزاوارتر از او نيستم ؟ !\r\nآدم عليه السّلام فرمود : پسرم ! امر به دست خداوند است و خداوند هابيل را بر اين كار برگزيد و اينك اگر مشيت خداوند را نمىپذيرى هريك قربانىاى به درگاه خداوند بياوريد و قربانى هركدام از شما بهتر بود او ميراث‌دار نبوّت و علم الهى خواهد شد و نشانهء پذيرفته شدن قربانى آن بود كه آتشى از آسمان فرود آيد و قربانى بهتر را ببلعد .\r\nقابيل زمين‌هاى كشاورزى فراوانى داشت اما اندكى جوى نامرغوب به درگاه خداوند عرضه كرد . هابيل نيز داراى گلّه‌هاى فراوان گوسفند بود . او قوچى\r\n\r\n\r\n","description":"","footnote":"\r\n( 1 ) . « احتجاج » طبرسى ص 314 .\r\n","page_name":" 111 ","page_number":111},
  {"content":"\r\n\r\nتنومند و نيكو را به درگاه خداوند آورد . پس آنگاه آتشى از آسمان فرود آمد و قربانى هابيل را بلعيد و قربانى او پذيرفته شد .\r\nدر اين هنگام ابليس وسوسه‌گرانه به سراغ قابيل رفت و گفت : اگر اوضاع اين گونه پيش رود به زودى نسل هابيل بر تو فخر خواهند فروخت ، زيرا او نزد پدرت از جايگاه ارزنده‌ترى برخوردار است و قربانىاش پذيرفته شده است ؛ پس بهتر است كه برادرت را بكشى . قابيل نيز چنين كرد و هابيل را به قتل رساند .\r\nآنگاه ابليس ديگربار وسوسه‌گرانه به قابيل گفت : بىگمان آتش چيزى با عظمت است كه قربانى برادرت را بلعيد ، پس تو نيز آتشكده‌اى برپا دار و به عبادت آتش بپرداز تا قربانىات پذيرفته شود . قابيل نيز چنين كرد و او نخستين كسى بود كه آتش را پرستيد و آتشكده‌اى برپا داشت .\r\nپس از آنكه هابيل كشته شد پدرش آدم عليه السّلام چهل شبانه‌روز در قتلگاه هابيل گريست و آن زمين را كه خون فرزندش را در خود فرو برده بود لعنت نمود و آن جايگاه امروزه مسجد جامع بصره است .\r\nآن هنگام كه هابيل كشته شد همسرش « نزله » پسرى به دنيا آورد و آدم نام او را هابيل نهاد . خداوند به آدم عليه السّلام پس از هابيل ، پسرى به نام « شيث » عطا فرمود كه نام ديگرش هبة اللّه بود .\r\nآنگاه خداوند حوريه‌اى به شكل انسان از بهشت فرو فرستاد كه « ناعمه » نام داشت و به فرمان خداوند شيث با ناعمه ازدواج كرد و دخترى از آنها به دنيا آمد كه نامش را « حوريه » گذاردند . چندى پس از آن خداوند فرمان داد كه حوريه با هابيل كه نوهء حضرت آدم بود ازدواج كند و نسل آدم از اين پيوند به ثمر نشست و پديدار شد .\r\nسرانجام نبوت آدم عليه السّلام به سر آمد و به فرمان خداوند نبوت و علم الهى را به پسرش شيث منتقل كرد و او را به رازدارى و تقيه سفارش نمود تا همچون برادرش هابيل كشته نشود . « 1 »\r\n\r\n\r\n","description":"","footnote":"\r\n( 1 ) . بحار الانوار ج 11 ص 226 .\r\n","page_name":" 112 ","page_number":112},
  {"content":"\r\n\r\nعلى بن ابراهيم قمى روايت نمود كه امام سجاد عليه السّلام فرموده‌اند : هنگامى كه قابيل فريفتهء نفس اماره شد نمىدانست كه چگونه بايد برادرش را بكشد . آنگاه شيطان سر رسيد و به او گفت : سر برادرت را ميان دو سنگ قرار ده و اين گونه او را بكش . پس از آنكه قابيل برادرش هابيل را كشت دوباره حيرت‌زده ماند كه جنازهء هابيل را چه بكند . در اين هنگام دو كلاغ فرود آمدند و با يكديگر جنگيدند و يكى از كلاغ‌ها ديگرى را كشت و جسدش را زير خاك دفن كرد .\r\nقابيل اين صحنه را كه ديد با شرمندگى گفت : واى بر من كه بسان اين كلاغ هم نبودم . پس حفره‌اى كند و جنازهء هابيل را در آنجا دفن كرد و بازگشت . آدم با ديدن قابيل از او پرسيد كه برادرت كجاست ؟ قابيل از پاسخ به پدر طفره مىرفت ولى سرانجام پدر را به آنجا برد و كشته شدن هابيل آشكار گشت . آدم زمين را كه خون فرزندش هابيل را بلعيده بود لعنت كرد و از اين روى است كه زمين خون كسى را نمىبلعد . آنگاه آدم چهل شبانه‌روز در كنار قبر هابيل ماند و گريست . « 1 »\r\nامام سجاد عليه السّلام در روايتى ديگر فرموده‌اند : [ فرشتگان عذاب 
  ] صورت قابيل را همواره به سوى آفتاب برمىگردانند تا پيوسته صورتش بسوزد و در سرما بر رويش آب سرد مىريزند و در گرما بر رويش آب داغ مىريزند .\r\nمردى شامى از امير مؤمنان عليه السّلام دربارهء آيهء  « يَوْمَ يَفِرُّ الْمَرْءُ مِنْ أَخِيهِ »  پرسيد . آن حضرت فرمودند : قابيل در روز رستاخيز از برادرش هابيل مىگريزد .\r\nدوباره از آن حضرت پرسيدند : چرا روز چهارشنبه شوم است ؟ فرمود : زيرا روزى كه قابيل برادرش هابيل را كشت آخرين چهارشنبهء ماه قمرى و محاق كامل بود . « 2 »\r\nامام صادق عليه السّلام فرموده‌اند : سخت‌ترين شكنجه‌هاى روز رستاخيز براى هفت نفر است : قابيل ، نمرود كه با ابراهيم ستيز كرد ، دو نفرى كه بنى اسرائيل\r\n\r\n\r\n","description":"","footnote":"\r\n( 1 ) . تفسير قمى ج 1 ص 165 سوره مائده آيه 30 .\r\n( 2 ) . عيون اخبار الرضا ج 1 ص 222 و ص 223 .\r\n","page_name":" 113 ","page_number":113},
  {"content":"\r\n\r\nرا به يهوديت و نصرانيت فرا خواندند ( و منحرف نمودند ) ، فرعون كه ادعا مىكرد :  « أَنَا رَبُّكُمُ الْأَعْلى »  و دو نفر نيز از اين امت .\r\nمردى شامى از امير مؤمنان عليه السّلام پرسيد : نخستين كسى كه شعر سرود چه كسى بود ؟\r\nآن حضرت فرمودند : نخستين شاعر ، آدم عليه السّلام بود كه هنگامى كه بر زمين فرود آمد خاك و هواى خوش و وسعت دل‌انگيز زمين را ديد اما با كشته شدن هابيل ( دنيا در نظرش زشت جلوه كرد و ) چنين سرود :\r\n تغيرت البلاد و من عليها * فوجه الارض مغبّر قبيح\r\nتغير كل ذى لون و طعم * و قلّ بشاشة وجه المليح \r\nيعنى شهرها و ساكنان آنها دگرگون گشتند و چهرهء زمين غبارآلود و زشت گرديد . رنگ و طعم هررستنى و خوراكى تغيير يافت و چهرهء گشاده و خنده‌رو ، اندك گشت .\r\nابليس سروده‌هاى آدم را چنين پاسخ گفت :\r\n تنح عن البلاد و ساكنيها * فبىء بالخلد ضاق بك الفسيح\r\nو كنت بها و زوجك فى قرار * و قلبك من أذى الدنيا مريح\r\nفلم تنفك من كيدى و مكرى * الى ان فاتك الثمن الربيح\r\nفلو لا رحمة الجبار اضحت * بكفك من جنان الخلد ريح \r\nيعنى از روى زمين به سوى بهشت جاودان بازگرد ، زيرا زمين با همهء فراخىاش براى تو تنگ و كوچك گشته است . تو و همسرت در بهشت جاودان آرامش داشتيد و از اندوه اين جهان در امان بوديد .\r\nهرگز از حيله و نيرنگ من بر كنار نخواهى بود تا اينكه همهء سرمايه‌ات از دستت برود .\r\nنگارنده گويد : شايد همهء اين اشعار براى آدم و ابليس نباشد و ديگران بر آن افزوده باشند ولى به‌هرحال منبع سخن ما كتاب « علل الشرايع » و « عيون\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nاخبار الرضا » بوده است . « 1 »\r\nامام صادق عليه السّلام مىفرمايند : پيش از كشته شدن هابيل ، همهء درندگان و پرندگان به گونه‌اى درآميخته با يكديگر مىزيستند و دسته و نوع خاصى نداشتند ولى پس از مرگ هابيل از همديگر رميدند و هريك به شكلى در آمدند . « 2 »\r\nآن حضرت فرموده‌اند : خداوند حوريه‌اى بهشتى را به ازدواج يكى از پسران آدم درآورد و پسر ديگر آدم با زنى از طايفهء جن ازدواج كرد و هرچه زيبايى و كمال و خوش‌خويى است از نسل آن زن بهشتى است و هربدخويى از آن دختر جن است ؛ و آنگاه امام عليه السّلام ازدواج پسران و دختران حضرت آدم را با همديگر انكار نمود . « 3 »\r\nاين روايت را اين گونه مىتوان جمع‌بندى نمود كه مقصود از حورهء بهشتى ، دخترى از نوع انسان است كه در زيبايى و كمال همانند حوريهء بهشتى است و منظور از زنى از طايفهء جنّ ، زنى از نوع انسان است كه در رفتار همسان جنّ است .\r\nامام صادق عليه السّلام مىفرمايند : هنگامى كه ابليس به زمين فرود آمد همسرى نداشت و او نخستين كسى است كه به خودارضايى پرداخت و به همين جهت فرزندان ابليس از خود او حاصل شدند ؛ همچون مار كه خودارضايى مىكند و فرزندانش از خود آن حيوان به دنيا مىآيند . اما آدم داراى همسر بود و فرزندانش از همسر او به دنيا آمدند و ابليس و مار دشمن انسان و همسرش هستند « 4 » .\r\nنگارنده گويد : پيش از اين گفتيم كه ابليس تخم‌گذارى مىكند و فرزندانش به صورت جوجه رشد مىكنند و بعيد نيست كه منظور از خود\r\n\r\n\r\n","description":"","footnote":"\r\n( 1 ) . علل الشرايع ج 2 ص 319 و عيون اخبار الرضا ج 1 ص 219 .\r\n( 2 ) . علل الشرايع ج 1 ص 14 .\r\n( 3 ) . علل الشرايع ج 1 ص 127 .\r\n( 4 ) . علل الشرايع ج 2 ص 276 .\r\n","page_name":" 115 ","page_number":115},
  {"content":"\r\n\r\nارضايى ، تخم‌گذارى ابليس باشد و از سويى خودارضايى به معناى اصلى خودش نيز دربارهء شيطان دور از ذهن نيست .\r\nامير مؤمنان على عليه السّلام مىفرمايند : نخستين كسى كه در روى زمين به سركشى و فساد پرداخت دختر آدم بود كه « عتاق » نام داشت . خداوند در دستان او بيست انگشت آفريده بود و هرانگشت دو ناخن بسيار بلند همچون داس داشت . او در سرزمينى خشك و سوزان به سركشى و فساد مىپرداخت و سرانجام خداوند شيرى بسان فيل و گرگى همچون گوسفند و عقابى همانند الاغ به سوى او فرستاد و آن حيوانات او را كشتند . « 1 »\r\nپيامبر صلّى اللّه عليه و آله و سلّم مىفرمايند : زنان را به عنوان امانت خداوند برگزيدند و در راستاى كلمه اللّه ، آميزش با زنان را بر خود روا داشتند و مقصود از امانت الهى همان پيمانى است كه هنگامى كه حواء به همسرى آدم درآمد خداوند اين پيمان را از آنان ستاند و مقصود از كلمه اللّه همان شرطهايى است كه خداوند از آدم خواست تا براى خدايش شريكى نگيرد و هرگز به زنا دست نيالايد و كسى را جز خدا به عنوان ولى و راهنما برنگزيند . « 2 »\r\nدر كتاب قصص راوندى آمده است : « عوج بن عناق » يكى از سركشان و دشمنان كفرپيشه‌اى بود كه نيروى جسمى شگفت‌انگيزى داشت و چنان پيكر بزرگى داشت كه دست در دريا فرو مىبرد و ماهيان را از كف درياها شكار مىكرد و آنگاه دستش را چنان بالا مىبرد كه ماهىها در مجاورت حرارت خورشيد سرخ مىشدند . در روايتى آمده است كه او سه هزار و ششصد سال عمر كرد و در ماجراى طوفان نوح ، نزد آن حضرت رفت تا از او كمك گيرد و همراه او باشد اما نوح عليه السّلام نپذيرفت و با اينكه آب بسيار بالا آمده بود اما هنوز به زانوان عوج هم نمىرسيد . گفته‌اند كه عوج تا روزگار حضرت موسى عليه السّلام زندگى كرد و سرانجام به دست آن حضرت كشته شد . « 3 »\r\n\r\n\r\n","description":"","footnote":"\r\n( 1 ) . بحار الانوار ج 11 ص 237 ص 238 .\r\n( 2 ) . بحار الانوار ج 11 ، ص 237 و 238 .\r\n( 3 ) . قصص الانبياء ص 72 .\r\n","page_name":" 116 ","page_number":116},
  {"content":"\r\n\r\nدر تفسير عياشى آمده است : ابو بكر حضرمى از امام باقر عليه السّلام روايت نموده است كه هنگامى كه آدم داراى چهار پسر گرديد خداوند چهار حورى بهشتى را براى ازدواج با پسران آدم به سوى آنان فرستاد و از ازدواج پسران آدم با حوريان بهشتى فرزندانى به دنيا آمدند ؛ پس آنگاه خداوند آن حوريان را دوباره به آسمان فراخواند و اين‌بار آنان را به همسرى چهار جن درآورد و فرزندانى از آنان به دنيا آمدند ؛\r\nپس هرصبرى كه در ميان انسان است از جانب آدم عليه السّلام است و هر زيبايىاى ، از جانب حواء است . و هرزشتى و زشت‌خويى از جانب جن است . « 1 »\r\nآن حضرت در روايتى ديگر فرموده‌اند : قابيل به سبب كشتن برادرش ، با شاخ‌هايش در ميان خورشيد آويزان است و همواره در سرماى كشنده و گرماى سوزنده دست و پنجه نرم مىكند تا ( در قيامت ) در آتش خشم خداوند فرو افتد .\r\nدر فروع كافى آمده است كه از امام صادق عليه السّلام پرسيدند : نخستين دست نوشته‌اى كه نگارش يافت چه بود ؟\r\nآن حضرت فرمودند : خداى فرازمند در « عالم ذر » يكايك پيامبران و فرشتگان و مومنان و كافران را بر آدم و فرزندان او عرضه نمود . هنگامى كه داود عليه السّلام را به آدم معرفى مىنمود آدم از خداوند پرسيد : اين كيست كه جايگاهى چنين فراز دارد ولى عمرش چنين كوتاه است ؟\r\nخداوند فرمود : اين فرزندت داود است كه روزى او را مقرّر داشته‌ام و چهل سال بيشتر براى او قرار ندادم ؛ چرا كه من هرچه را خواهم محو مىكنم و هر آنچه را كه خواهم استوار مىگردانم و اصل كتاب در نزد من است . اينك اگر بخواهى اندكى از عمرت را به او ببخش تا من نيز آن را استوار گردانم .\r\nآدم گفت : خدايا ، من شصت سال از عمر خويش را به او بخشيدم . خداوند نيز به جبرئيل و ميكائيل و عزرائيل فرمان داد تا گفتهء آدم را در كتابى بنگارند\r\n\r\n\r\n","description":"","footnote":"\r\n( 1 ) . تفسير عياشى ج 1 ص 215 .\r\n","page_name":" 117 ","page_number":117},
  {"content":"\r\n\r\n، زيرا كه او به زودى بخشش خويش را به فراموشى خواهد سپرد .\r\nفرشتگان نيز آن را نگاشتند و با گل عليين ، آن را مهر زدند . سال‌ها سپرى شد تا اينكه آدم در بستر مرگ افتاد و عزرائيل براى ستاندن جانش به كنارش رفت . آدم از او پرسيد : چرا براى ستاندن جانم آمده‌اى در حالى كه هنوز شصت سال از عمرم باقى است ؟ آنگاه عزرائيل او را از پيمانش آگاه ساخت و گفت : شصت سال باقيمانده از عمرت را به داود بخشيدى و جبرئيل نيز نوشتهء مهرشده را به آدم نشان داد . سخن امام صادق عليه السّلام كه به اينجا رسيد فرمود : به همين علّت است كه هرگاه به بدهكارى ، سند بدهىاش را نشان مىدهند بدهكار خوار و شرمسار مىگردد » پس آنگاه جان آدم از او ستانده شد . « 1 »\r\nامام باقر عليه السّلام مىفرمايند : ميان ركن و مقام قبر بسيارى از پيامبران است و آدم عليه السّلام در حرم الهى به خاك سپرده شده است . « 2 »\r\nامام صادق عليه السّلام مىفرمايند : پس از آنكه آدم از دنيا رفت ابليس و قابيل به شماتت و مسخره‌كردن او پرداختند و نواى ساز و آهنگ برپا داشتند و هر ساز و آهنگى كه بر اين منوال باشد از جانب ابليس است . « 3 »\r\nدر كتاب « تهذيب » بدون ذكر سند چنين آمده است : هنگامى كه آدم از جنهء المأوى به زمين فرود آمد احساس تنهايى كرد و از خدا خواست كه يكى از درختان بهشتى را همنشين او سازد . خداوند نيز نخلى را فرو فرستاد تا آدم از آن نگهدارى كند . هنگامى كه آدم از دنيا مىرفت به فرزندانش چنين سفارش نمود كه من در زندگى خويش با اين درخت هم‌انس بودم . دوست دارم كه پس از مرگم نيز چنين باشم . شاخه‌اى از درخت خرما را دو نيم كنيد و در دو پهلوى من قرار دهيد .\r\nفرزندان آدم سفارش پدر را انجام دادند و پس از او نيز ، نسل‌ها اين كار را انجام دادند و با اينكه اين سنت در روزگار جاهليت از ميان رفته بود ولى\r\n\r\n\r\n","description":"","footnote":"\r\n( 1 ) . فروع كافى ج 7 ص 378 .\r\n( 2 ) . بحار الانوار ج 11 ص 260 .\r\n( 3 ) . فروع كافى ج 6 ص 431 .\r\n","page_name":" 118 ","page_number":118},
  {"content":"\r\n\r\nپيامبر اسلام صلّى اللّه عليه و آله اين سنت را دوباره زنده نمود . « 1 »\r\nامام صادق عليه السّلام فرموده‌اند : خداى فرازمند به نوح عليه السّلام وحى فرستاد تا يك هفته برگرد كعبه طواف كند . پس آنگاه در حالى كه تا زانوانش در آب فرو رفته بود و تابوت آدم را بر دوش داشت به درون كشتى رفت . سپس او به دروازهء كوفه رسيد و در آنجا همراهان نوح عليه السّلام پراكنده شدند و او تابوت آدم عليه السّلام را در محلى به نام « غرى » به خاك سپرد . « 2 »\r\nامام صادق عليه السّلام فرموده‌اند : آدم نهصد و سى سال عمر كرد « 3 » و بنا بر قولى هزار سال عمر كرد . سيد بن طاوس در « سعد السعود » مىفرمايد : « در « صحف ادريس » آمده است كه آدم عليه السّلام ده روز پياپى در تب سوخت و پس آنگاه از دنيا رفت و در روز جمعه يازدهم محرم جان سپرد .\r\nاو در غارى در كوه ابو قبيس به خاك سپرده شده است و صورتش به سوى كعبه نهاده شده است . او نزديك به هزار و سى سال عمر كرد و حواء نيز يك سال پس از او ، پانزده روز پياپى با بيمارى دست و پنجه نرم كرد و سرانجام دعوت حق را لبيك گفت و در كنار همسرش آدم در زير خاك آرام گرفت . « 4 »\r\n\r\n\r\n","description":"","footnote":"\r\n( 1 ) . التهذيب ج 1 ص 326 .\r\n( 2 ) . بحار الانوار ج 11 ص 268 .\r\n( 3 ) . مروج الذهب ج 1 ص 38 .\r\n( 4 ) . سعد العسود ص 37 .\r\n","page_name":" 119 ","page_number":119},
  {"content":"\r\n . \r\n","description":"","footnote":"","page_name":" 120 ","page_number":120},
  {"content":"\r\n\r\n\r\n* باب دوم : داستان حضرت ادريس عليه السّلام\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nخداى فرازمند در قرآن مىفرمايد :\r\n  « وَ اذْكُرْ فِي الْكِتابِ إِدْرِيسَ إِنَّهُ كانَ صِدِّيقاً نَبِيًّا وَ رَفَعْناهُ مَكاناً عَلِيًّا »   « 1 » .\r\n« طبرسى » رحمه اللّه مىفرمايد : مقصود از كتاب در اين آيه ، همان قرآن است و ادريس عليه السّلام جد پدر نوح عليه السّلام بود و نامش در تورات « اخنوخ » گفته شده است . و بدين سبب او را ادريس ناميده‌اند كه به درس و حكمت الهى بسيار مىپرداخت و او نخستين كسى است كه با قلم نگاشت و گفته‌اند كه او خياط بود و از ستاره‌شناسى و حساب و هيئت بهره‌اى داشت  « مَكاناً عَلِيًّا »  كه در آيه ذكر شده است دو گونه تفسير شده است : معناى نخست آن است كه چون خداوند ادريس عليه السّلام را به رسالت و پيامبرى برگزيد بلندى شأن و فرازمندى را به او عطا فرمود ؛ تفسير دوم نيز آن است كه او تا آسمان ششم عروج كرد ابن عباس و مجاهد او را همچون عيسى عليه السّلام مىدانند و برخى بر اين باورند كه جان ادريس را ميان آسمان چهارم و پنجم ستانده‌اند .\r\nدر علل الشرايع ، « وهب » نقل نموده است كه ادريس عليه السّلام مردى با شكم فراخ و سينه‌اى سترگ بود كه هنگامى كه پياده مىرفت گام‌هايش را كوتاه برمىداشت و همواره مىانديشيد كه آسمان‌ها و زمين و آفريدگان ديگر بى گمان پروردگارى با تدبير و حكيم دارد .\r\nپس آنگاه با گروهى اندك از قوم خويش در گوشه‌اى به عبادت پاكدلانه پرداخت و در همان حال مردم روزگار خويش را به پرستش خداى هستى بخش فرا مىخواند و هزار نفر دعوت او را پذيرفتند ؛ پس آنگاه از ميان آنان هفت نفر را برگزيد .\r\nاينان براى دعوت قوم خويش به خداپرستى ، در آغاز دست‌ها را روى خاك مىنهادند و به دعا و نيايش مىپرداختند ، اما نتيجه‌اى نداشت تا آنكه هنگام دعا دست‌ها را به سوى آسمان بلند كردند و خداوند نيز به ادريس وحى فرستاد كه او و ايمان‌آورندگان به خداوند يگانه همان‌گونه كه فرمان يافته‌اند\r\n\r\n\r\n","description":"","footnote":"\r\n( 1 ) . سوره مريم / 56 و 57 .\r\n","page_name":" 122 ","page_number":122},
  {"content":"\r\n\r\nبه عبادتش بپردازند .\r\nخداپرستى و عبادت در ميان قوم ادريس پيوسته رواج داشت تا اينكه ادريس به آسمان عروج كرد . پس از او ، مردم به باورهاى نادرست و بدعت‌هاى بسيارى روى آوردند و روزگار اين گونه سپرى مىشد تا اينكه حضرت نوح عليه السّلام به پيامبرى رسيد . « 1 »\r\nامام باقر عليه السّلام در روايتى طولانى مىفرمايد : در آغاز پيامبرى ادريس عليه السّلام پادشاهى ستم‌پيشه به نام « يبوراسب » مىزيست . روزى او در ضمن خوشگذرانىاش از زمين‌هاى سرسبزى مىگذشت . آن زمين‌ها براى مردى با ايمان بود كه بسان پادشاه ، ستمگر و خوشگذران نبود . پادشاه از آن مرد با ايمان خواست تا زمين‌هايش را به او واگذارد ولى او گفت كه خانواده‌اش بدان محتاج‌ترند . پادشاه افسرده و خشمگين به كاخ خويش بازگشت .\r\nهمسر پادشاه كه به آيين كفر « ازارقه » گرويده بود و همچون خوارج پيروان مذاهب ديگر را مشرك مىدانست و خونشان را هدر مىدانست به پادشاه گفت : من با دليل و برهان ، او را به سزاى كردارش مىرسانم و تو را صاحب آن زمين‌هاى سرسبز خواهم كرد .\r\nبا نيرنگ همسر پادشاه ، گروهى [ از قاضىها 
  ] حكم دادند كه آن مرد از دين پادشاه سر باززده است و با اين حكم او را كشتند .\r\nخشم خداوند برانگيخته شد و به ادريس وحى نمود كه به آن پادشاه بگو :\r\nچگونه حاضر شدى بندهء باايمانم را بكشى و خانواده‌اش را به نامحرم محتاج گردانى . ديرى نمىگذرد كه انتقام او را از تو باز خواهم ستاند و تو را از تخت پادشاهى به زير خواهم كشاند و سرزمين‌آباد تو را ويرانه خواهم ساخت و همسرت طعمهء سگان درنده خواهد شد .\r\nادريس عليه السّلام به فرمان پروردگارش نزد پادشاه آمد ، اما پادشاه او را به مرگ تهديد نمود و همسرش نيز قول داد كه ادريس را به كام مرگ كشاند . از سوى ديگر مخالفان پادشاه باخبر شدند كه چهل مرد مخفيانه مأموريت يافته‌اند\r\n\r\n\r\n","description":"","footnote":"\r\n( 1 ) . علل الشرايع ج 1 ص 40 و 41 .\r\n","page_name":" 123 ","page_number":123},
  {"content":"\r\n\r\nكه ادريس را بيابند و بكشند ؛ از اين جهت به ادريس پيشنهاد دادند كه در نخستين فرصت از سرزمين آنان رخت بربندد و برود .\r\nادريس با خداوند مناجات نمود و برآن شد كه همراه گروهى از يارانش آن شهر را ترك گويد . او از خداوند خواست كه تا آنگاه كه پادشاه از خواسته‌اش دست برندارد باران بر آن سرزمين نبارد . خداوند به ادريس فرمود : در آن صورت آن ديار ويرانه‌اى خواهد گرديد و بسيارى از مردمانش به هلاكت خواهند رسيد . ادريس به اين عذاب رضايت داد .\r\nپس آنگاه ادريس به همراه يارانش به غارى در ميان كوه‌ها پناه بردند و هر شامگاه فرشته‌اى به فرمان خداوند غذاى آنان را فراهم مىكرد و به نزدشان مىبرد . از سويى نيز عذاب خداوند بر آن سرزمين فرود آمد . شهر ويران گشت و پادشاه كشته شد و همسرش نيز طعمهء سگان گرديد . روزگار همچنان سپرى مىشد و پادشاه ستمگر ديگرى حكمران آن مردم گرديد .\r\nبيست سال گذشت ولى باران نيامد . مردم كه در اوج سختى به سر مىبردند ناگزير از شهرهاى ديگر آب و غذا مىآوردند و در انبارها نگاه مىداشتند . اندك‌اندك حالت توبه در رخسار مردم پديدار گشت و تصميم گرفتند كه به عبادت بپردازند . آنان لباس‌هايى زبر پوشيدند و به گريه و نيايش پرداختند و پيوسته خاك بر سر مىريختند .\r\nخداوند به ادريس وحى فرستاد كه مردمانت به توبه روى آورده‌اند و من كه خداوند رحمتگر و مهربانم بر آنان رحم نموده و از گناهانشان درگذشتم اما توقف عذاب بستگى به درخواست تو دارد .\r\nادريس دست از نفرين قومش برنداشت و خداوند نيز به فرشته‌اى كه غذاى ادريس را فراهم مىكرد فرمان داد تا غذاى او را قطع كند .\r\nادريس سه روز بدون غذا ماند تا اينكه از فرط گرسنگى لب به اعتراض گشود و به خداوند عرض كرد ؛ خدايا ، آيا پيش از آنكه به ديدار تو شتابم ( و مرگم فرارسد ) روزىام را قطع كرده‌اى ؟ خداوند فرمود : تو تنها سه روز بدون توشه مانده‌اى و اين‌چنين درمانده شده‌اى پس چگونه به ياد قوم خويش\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nنيستى كه بيست سال گرسنگى و تشنگى را مىچشند . هنگامى كه از تو خواستم بر قوم خويش مهر ورزى تو ورزيدى ؛ اينك كه خود خواستى برخيز و همچون ديگران در پى روزى خويش در ميان مردم سير كن .\r\nادريس با گرسنگى وارد شهر شد و ناگاه دودى را ديد كه از خانه‌اى به هوا برخاسته است . شتابان سوى آن خانه رفت و ديد كه پيرزنى دو قرص نان را در ظرفى سرخ مىكند . او از پيرزن خواست كه يكى از نان‌ها را به او بدهد تا گرسنگىاش را بر طرف سازد . پيرزن گفت : اى بنده خدا ، نفرين ادريس غذاى اضافه‌اى را براى ما باقى نگذاشته است تا به گدا دهيم .\r\nبهتر است روزىات را از شهر ديگرى به دست آورى . ادريس دوباره بر خواسته‌اش پافشارى نمود كه مقدارى از نان را به او دهد تا حداقل بتواند بر پاى خود بايستد .\r\nپيرزن گفت : قرصى از نان سهم فرزندم است و ديگرى براى من است و هر كدام كه نان نخوريم بىگمان هلاك خواهيم شد . با توصيهء ادريس ، نان فرزند به دو نيم تقسيم شد . فرزند كه ديد نيمى از نانش به كسى ديگرى رسيد از شدت اضطراب و گرسنگى جان داد .\r\nپيرزن سراسيمه گشت و به ادريس گفت : تو عامل مرگ فرزندم هستى .\r\nادريس براى آرامش يافتن پيرزن گفت : ناراحت مباش ! من به اذن خداوند روح فرزندت را به بدنش باز خواهم گرداند . ادريس آن فرزند را دوباره زنده نمود .\r\nپيرزن كه زنده شدن فرزندش را ديد در ميان مردم شهر با صدايى رسا فرياد برآورد : مژده باد كه ادريس به ميان ما بازگشته است . مردم برگرد ادريس حلقه زدند و از سختىهاى بيست سال گذشته با او سخن گفتند و از او خواستند كه تا عذاب الهى را از ميان آنان بردارد .\r\nادريس گفت : هنگامى اين كار را خواهم كرد كه همهء مردم به همراه پادشاه با سر و پاى برهنه در برابرم بايستند . پادشاه چهل نفر را به نزد او فرستاد تا او را نزد پادشاه برند . ادريس از بىادبى پادشاه آشفته گرديد و جان آن بيست نفر را گرفت . پادشاه دوباره پنجاه نفر ديگر را فرستاد و هنگامى كه آنان با\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nپيكرهاى بىجان آن بيست نفر روبرو شدند لب به اعتراض گشودند و به ادريس گفتند : تو را چه شده است كه بيست سال است با نفرين خويش ما را به عذاب خداوند گرفتار ساخته‌اى و اينك اين‌چنين با ما رفتار مىكنى !\r\nادريس دوباره گفته‌اش را تكرار نمود تا اينكه مردم و پادشاه ناگزير شدند كه با سروپاى برهنه در برابر ادريس بايستند و ديرى نگذشت كه بارانى سيل آسا با رعد و برقى شديد درگرفت و همهء آن سرزمين و اطرافش را سيراب نمود و باران چنان مىباريد كه مردم گمان كردند سيلى ويرانگر جارى خواهد شد . « 1 »\r\nنگارنده گويد : مىتوان اين حديث را اين گونه به تأويل برد كه اينكه خداوند به ادريس امر نمود كه دعا كن باران ببارد و ادريس از اين كار سر باززد ؛ اين فرمان خداوند واجب نبوده است كه بگوييم چگونه ادريس عليه السّلام كه داراى عصمت است از فرمان خداوند سر باززده است بلكه فرمان خداوند جنبهء استحبابى داشته است . از سويى نيز بايد گفت : ادريس عليه السّلام كه قومش را نفرين نمود براى جلوگيرى از سركشى و فساد قومش بود نه براى آزار و اذيت آنان ( كه در نتيجه اين اشكال پيش آيد كه چگونه ادريس كه داراى مقام عصمت است به آزار بندگان خداوند پرداخته است ؟ ) و به‌هرحال اين روايت نشان مىدهد كه پيامبران الهى هرچند داراى مقام عصمت هستند ولى با اين وجود با خداوند بسيار فرق دارند و خداوند به سبب وسعت بردبارى و عظمت روحش ، كمتر بر بندگانش خشم مىگيرد ؛ بر خلاف پيامبران كه بسيار بيشتر بر بندگان خدا خشم مىگيرند .\r\n« ابن ابى عمير » در سلسلهء احاديثش از امام صادق عليه السّلام چنين نقل مىكند كه خداوند فرازمند بر يكى از فرشتگانش خشم گرفت و بال‌هايش را قطع كرد و او را در يكى از جزيره‌هاى درياى سرخ فرود آورد . در روزگار ادريس عليه السّلام آن فرشته نزد وى آمد و گفت : اى پيامبر ، از خدا بخواه كه از من خشنود گردد و\r\n\r\n\r\n","description":"","footnote":"\r\n( 1 ) . اكمال الدين ص 76 تا 78 .\r\n","page_name":" 126 ","page_number":126},
  {"content":"\r\n\r\nبال‌هاى مرا باز گرداند . ادريس نيز چنين دعا كرد و خداوند خواسته‌اش را بر آورد .\r\nپس آنگاه آن فرشته به ادريس گفت : آيا خواسته‌اى دارى تا برآورم ؟\r\nادريس گفت : آرى ، مىخواهم به آسمان چهارم عروج كنم . فرشته خواسته‌اش را برآورد . و ادريس خود را در آسمان چهارم يافت و فرشتهء مرگ را ديد كه با شگفتى به او مىنگرد و سرش را تكان مىدهد .\r\nادريس به او سلام كرد و سبب شگفتىاش را پرسيد . عزرائيل پاسخ فرمود كه خداوند به من فرمان داده است كه تا جان تو را در ميان آسمان چهارم و پنجم بستانم در حالى كه ضخامت آسمان چهارم پانصد سال است و فاصلهء آسمان چهارم تا سوم پنجاه سال است و آسمان‌هاى ديگر نيز اينگونه‌اند . آنگاه جان ادريس عليه السّلام را ميان آسمان چهارم و پنجم ستاند و خداوند فرمود :  « وَ رَفَعْناهُ مَكاناً عَلِيًّا »  و ادريس از آن روى به اين نام خوانده شد كه به درس و حكمت الهى بسيار همت مىگمارد . « 1 »\r\nپيامبر اكرم صلّى اللّه عليه و آله مىفرمايند : خداوند به ادريس سى صحيفه فرو فرستاد . امير مؤمنان على عليه السّلام نيز فرموده است : خداوند به ادريس جايگاهى بلند عنايت فرمود و پس از وفاتش او را از تحفه‌هاى بهشتى اطعام فرمود . « 2 »\r\nقطب راوندى در « قصص الانبياء » در سلسله سندش از ابن عباس چنين نقل مىكند : ادريس روزها را به مراقبت از نفس و عبادت و روزه مىپرداخت و شب‌ها را به بيدارى سپرى مىكرد و روزى او از سوى خداوند فرود مىآمد .\r\nكردارهاى صالح او به اندازهء اعمال نيك همهء مردم روزگارش بود . عزرائيل بر اثر عبادت بسيار ادريس ، از خداوند خواست تا وى را همنشين او سازد .\r\nدعاى او برآورده گشت و آن‌دو ، روزها را به روزه‌دارى و شب‌ها را به نماز و شب‌زنده‌دارى مىپرداختند و آنگاه كه خوراك بهشتى براى ادريس فراهم\r\n\r\n\r\n","description":"","footnote":"\r\n( 1 ) . تفسير قمى ج 2 ص 51 .\r\n( 2 ) . « احتجاج » طبرسى ص 211 .\r\n","page_name":" 127 ","page_number":127},
  {"content":"\r\n\r\nمىشد ادريس عزرائيل را به غذا دعوت مىكرد ولى او مىگفت : من به غذا نيازى ندارم . گاهى نيز ادريس بر اثر خستگى اندكى استراحت مىكرد ولى فرشتهء مرگ پيوسته به عبادت مىپرداخت . روزى آن‌دو از كنار گله‌اى از گوسفندان و باغ انگورى سرسبز مىگذشتند . فرشتهء مرگ به ادريس گفت : آيا مىخواهى از آنها بهره‌اى جويى ؟ ادريس گفت : به خدا پناه مىبرم . چگونه است كه هنگامى كه من تو را به مال خويش مىخوانم تو نمىپذيرى و اينك مرا به خوردن مال ديگران فرا مىخوانى ؟ اينك بهتر است خود را معرفى نمايى . هنگامى كه ادريس فهميد كه همنشينش همان فرشتهء مرگ است از او خواست تا او را به آسمان ببرد . خواستهء او برآورده شد و ادريس خود را در آسمان ديد . آنگاه به فرشتهء مرگ گفت : شنيده‌ام كه مرگ بسيار سخت است .\r\nبهتر است جلوه‌اى از آن را آنگونه كه شايسته است بر من بچشانى .\r\nملك الموت به فرمان خداوند جان ادريس را ساعتى ستاند و سپس دوباره جانش را باز گرداند ، آنگاه ادريس گفت : آنچه كه حس كردم بسيار سخت‌تر از چيزى بود كه دربارهء مرگ شنيده بودم .\r\nادريس ديگربار از ملك الموت خواست كه آتش دوزخ را به او بنماياند .\r\nلحظه‌اى پرده‌ها كنار رفت و هنگامى كه چشم ادريس بر شعله‌هاى آتش افتاد از هوش رفت و بر زمين افتاد .\r\nادريس دوباره خواسته‌اى ديگر را از ملك الموت خواست و به او گفت كه بهشت را به او بنماياند . در اين هنگام دربان بهشت در باغ سرسبز بهشت را بر روى او گشود . در اين هنگام ادريس به عزرائيل روى نمود و گفت : من ديگر نمىخواهم از بهشت بيرون آيم ؛ زيرا خداوند فرموده است :  « كُلُّ نَفْسٍ ذائِقَةُ الْمَوْتِ »  « 1 » و من نيز ساعتى پيش ، آن را چشيده‌ام .\r\nهمچنين خداوند مىفرمايد :  « وَ إِنْ مِنْكُمْ إِلَّا وارِدُها ؛  « 2 » . هيچ‌كس از شما\r\n\r\n\r\n","description":"","footnote":"\r\n( 1 ) . سوره آل عمران / 185 .\r\n( 2 ) . سوره مريم / 71 .\r\n","page_name":" 128 ","page_number":128},
  {"content":"\r\n\r\nنيست مگر اينكه در آتش دوزخ وارد خواهد شد » و من اينك وارد دوزخ شدم و همچنين خداوند مىفرمايد : « و ما هم بخارجين ؛ آنان از بهشت خارج نخواهند شد » « 1 »\r\nنگارنده گويد : مشايخ ما به سبب وضوع سلسله سند دو روايت پيشين بر آن روايات اعتماد كرده‌اند ولى روايت قبل را همچون احاديث عامه مىدانند و به هرصورت جمع ميان اين روايات بعيد به نظر نمىآيد .\r\nرواندى در قصص الانبياء از « وهب بن منبه » نقل نموده است كه نخستين كسى كه به خياطى پرداخت ادريس بود و پيش از او ، انسان‌ها با پوست حيوانات خود را مىپوشاندند . در روزگار او فرشتگان با مردم روبوسى و مصافحه مىكردند و با آنان به گفتگو مىنشستند و شايد دليل آن ، شايستگى و صلاحيت مردم آن زمان بود و اين وضعيت تا روزگار نوح عليه السّلام ادامه داشت .\r\nدر ديدار ادريس با عزرائيل دانستيم كه ادريس در بهشت جاى گرفته است خداوند نيز پس از گفتگوى ادريس با عزرائيل به ملك الموت فرمود : چون سختىاى را كه ادريس بر خود روا مىداشت ديدم بر خود واجب دانستم تا به پاس اين همه فروتنى و كردارهاى نيك ، او را در بالاترين جايگاه‌هاى بهشت آرامش و طمأنينه‌اى جاودانه عطا فرمايم . « 2 »\r\nامام صادق عليه السّلام مىفرمايد : هنگامى كه وارد كوفه شدى در مسجد سهله نماز به پادار و از خداوند خواسته‌ى دنيوى و اخروى خويش را بخواه ، چرا كه در مسجد سهله ادريس منزل گزيده بود و در آنجا به خياطى و عبادت مىپرداخت .\r\nهركه خداوند را در اين مسجد به آنچه كه دوست دارد بخواند بىگمان خواسته‌اش برآورده مىشود و در روز رستاخيز همچون ادريس در جايگاهى فراز جاى خواهد داشت و از بلاهاى دنيا و نيرنگ دشمنان در امان خواهد ماند . « 3 »\r\n\r\n\r\n","description":"","footnote":"\r\n( 1 ) . « قصص الانبياء » راوندى ص 76 تا 78 .\r\n( 2 ) . « قصص الانبياء » راوندى ص 76 تا 78 .\r\n( 3 ) . قصص راوندى ص 80 .\r\n","page_name":" 129 ","page_number":129},
  {"content":"\r\n\r\n« مسعودى » در « مروج الذهب » مىگويد : ادريس در زمين سيصد سال زندگى كرد و برخى بيش از اين را نيز نوشته‌اند . « 1 »\r\nابن اثير در « الكامل » گويد : « انوش بن شيث » پس از مرگ پدرش به فرمانروايى رسيد . او هفتصد و پنج سال عمر كرد . پس از او پسرش « قينان » به جانشينى پدرش رسيد و پس از « قينان » ، « مهلائيل » و سپس « يا رد » به پادشاهى رسيدند . پس از او « اخنوخ » كه همان ادريس است به پيامبرى رسيد .\r\nحكيمان يونان ادريس را به نام « هرمس حكيم » مىشناسند . « 2 »\r\n« سيد بن طاوس » در « سعد السعود » به نقل از صحف ادريس مىفرماند : گويا مرگ بر تو وارد گشته ؛ صداى ناله‌ات فزونى يافته و عرق پيشانىات از ترس فرو چكيده است . چيزى نمانده كه مردمك چشمانت به سپيدى كامل درآيد و بى اختيار دهانت كف كند و پيكرت به لرزه افتد و شراب مرگ و سكرات و تلخى آن گلويت را بفشارد ؛ نداى اطرافيان را نمىشنوى و همچون مردارى در ميان خانواده ات بر زمين افتاده‌اى ؛ تو براى ديگران مايهء عبرت هستى ، پس در حقيقت مرگ ، با خود انديشه كن و بدان كه روزى ، تو نيز به چنگالش گرفتار خواهى شد و هرعمرى هرچند بسيار درازناك باشد باز هم كوتاه و پايان‌يافتنى است ؛ زيرا هرتازه واردى پس از پايان يافتن مدت ملاقات ، بايد بازگردد ؛ پس اى كسى كه روزى مىخواهى جان سپارى از مرگ پند گير . اى انسان بدان كه مرگ نسبت به گذشته سخت‌تر و در برابر ترس و هول رستاخيز ناچيز است .\r\nدر پايان صحف نيز آياتى دربارهء توقف‌گاه حسابرسى اعمال و صحنهء آخرت ذكر شده است ؛ آيات به گونه‌اى است كه بزرگان نيز از شنيدن اين آيات به ناتوانى كشيده خواهند شد . « 3 »\r\n\r\n\r\n","description":"","footnote":"\r\n( 1 ) . مروج الذهب ج 1 ص 40 .\r\n( 2 ) . الكامل فى التاريخ ج 1 ص 59 .\r\n( 3 ) . سعد السعود ص 38 .\r\n","page_name":" 130 ","page_number":130},
  {"content":"\r\n\r\n\r\n* باب سوم : داستان حضرت نوح عليه السّلام\r\n\r\n","description":"","footnote":"","page_name":" 131 ","page_number":131},
  {"content":"\r\n\r\n\r\nفصل اول : مدت عمر نوح عليه السّلام وفات آن حضرت دليل نامگذارىاش به اين نام نقش نگين انگشترش و بزرگوارىهاى اخلاقى حضرت نوح عليه السّلام\r\nامام رضا عليه السّلام مىفرمايد :\r\nهنگامى كه نوح عليه السّلام سوار بر كشتى شد خداوند به او وحى نمود كه اگر از غرق شدن در هراس بودى هزار بار كلمهء « لا إله الا اللّه » را بگو تا تو و همراهانت از هلاكت نجات يابيد .\r\nپس از آنكه نوح و ياران و همراهانش سوار بر كشتى شدند و طناب لنگرها را كشيدند ناگهان طوفانى سهمگين درگرفت و نوح فراموش كرد كه « لا إله الا اللّه » گويد و به لهجهء سريانى گفت : « هلوليا الفا الفا يا ماريا اتفن » .\r\nآنگاه كشتى در مسير خود آرام گرفت و پيش رفت . نوح با خود گفت :\r\nكلامى را كه مرا از مرگ رهايى بخشيد سزاست كه همواره همراهم باشد و به اين سبب بر نگين انگشترش اين جمله را نگاشت : « لا إله الا اللّه ألف مرّة يا ربّ اصلحنى » « 1 » [ كه همان ترجمه‌ى سخن نوح است 
  ]\r\nشيخ صدوق رحمه اللّه در « امالى » با سلسله اسنادش از امام صادق عليه السّلام\r\n\r\n\r\n","description":"","footnote":"\r\n( 1 ) . عيون اخبار الرضا ج 2 ص 60 .\r\n","page_name":" 132 ","page_number":132},
  {"content":"\r\n\r\nچنين روايت نموده است كه نوح نزديك به دو هزار و پانصد سال عمر كرد كه هشتصد و پنجاه سال پيش از پيامبرىاش زيست و نهصد و پنجاه سال نيز در جايگاه پيامبرى بود .\r\nهمچنين او دويست سال به كار ساخت كشتى پرداخت و پس از فروكش كردن طوفان و خروجش از كشتى ، پانصد سال نيز به آبادانى شهرها پرداخت .\r\nروزى او در زير آفتاب نشسته بود كه فرشتهء مرگ نزد او آمد و سلام كرد و گفت : براى ستاندن جانت آمده‌ام . نوح فرصتى خواست تا از زير آفتاب برخيزد و به سايه رود . چون نوح به سايه رفت چنين گفت : روزگار دنيا به اندازهء جابه جايىام از آفتاب به سايه بود و سپس جان سپرد . « 1 »\r\nمردى از اهالى شام از امير مؤمنان على عليه السّلام پرسيد : نام نوح چه بود ؟ آن حضرت فرمود : نامش « سكن » بود و چون نهصد و پنجاه سال بر قومش نوحه سرداد و ناليد نامش را « نوح » گذاردند . « 2 »\r\nامام صادق عليه السّلام فرمود : نام نوح ، « عبد الغفار » بود و او را بدين‌سبب نوح ناميدند كه بر خود مىناليد و زارى مىكرد و نوحه سر مىداد .\r\nباز آن حضرت فرمود : نوح « عبد الملك » نام داشت و او را بدين سبب نوح ناميدند كه پانصد سال پيوسته گريست . « 3 » در روايتى ديگر فرموده‌اند : نوح ، « عبد الاعلى » نام داشت .\r\nشيخ صدوق رحمه اللّه مىفرمايد : نام‌هايى كه براى نوح گفته‌اند در حقيقت يك نام بيش نيست و همگى نشان از عبوديت او دارد و آن نام‌ها عبد الغفار ، عبد الملك و عبد الاعلى است . « 4 »\r\nراوندى در قصص الانبياء نقل نموده است كه شيخ صدوق از وهب روايت نموده است : نوح نهصد و پنجاه سال در ميان مردمش دعوت به خداپرستى\r\n\r\n\r\n","description":"","footnote":"\r\n( 1 ) . امالى صدوق ص 413 .\r\n( 2 ) . علل الشرايع ج 2 ص 320 .\r\n( 3 ) . علل الشرايع ج 1 ص 41 .\r\n( 4 ) . همان مصدر .\r\n","page_name":" 133 ","page_number":133},
  {"content":"\r\n\r\nنمود . اما دعوت او ثمرى جز سركشى قومش نداشت ؛ آنگونه كه مردان بالاى سر [ بدن زخمى 
  ] نوح گرد مىآمدند و به فرزندان خود مىگفتند كه اگر اين ديوانه زنده ماند هرگز از او پيروى نكنيد . « 1 »\r\nامام هادى عليه السّلام مىفرمايد : روزى ابليس نزد نوح آمد و گفت : تو كمكى بزرگ بر من نموده‌اى ؛ پس مرا خيرخواه خود بدان . نوح از شنيدن اين سخنان ناراحت شد ؛ اما خداوند به نوح وحى فرستاد كه با ابليس سخن بگو .\r\nابليس به نوح چنين گفت : هنگامى كه ما انسان‌ها را داراى صفت بخل ، زياده‌خواهى ، حسدورزى ، شتاب‌زدگى و سركشى ببينيم بر آنان هجوم برده و عقل و ايمانشان را از آنان مىگيريم تا به خصلت‌هاى شيطانى آلوده گردند . اما كمك بزرگ تو به من آن بود كه با نفرين مردم زمين ، بسيارى از آنان را به سوى دوزخ كشاندى و مرا از دوزخىكردن آنان آسوده ساختى و اگر مردم را نفرين نمىكردى مىبايست زمانى دراز به فريب آنان مىپرداختم . « 2 »\r\nدر كتاب اكمال الدين از امام صادق عليه السّلام چنين روايت شده است : نوح پس از پايين آمدن از كشتى ، پنجاه سال زندگى كرد . پس آنگاه جبرئيل نزد او آمد و گفت : پيامبرى تو به سر آمده است و عمرت پايان يافته است ؛ اينك « اسم اعظم » و علم خويش را نزد فرزندت سام به امانت سپار ؛ زيرا ميان جان سپردن يك پيامبر تا بعثت پيامبرى ديگر ، بايد دانشمندى باشد تا دانش را به وصايت گيرد .\r\nحام و يافث فرزندان ديگر نوح بودند كه از پيامبرى بهره‌اى نبردند و نوح آنان را از برانگيخته شدن پيامبر پس از خود كه هود عليه السّلام بود آگاه ساخت .\r\nامام صادق عليه السّلام فرموده‌اند : مردم روزگار نوح به صورت ميانگين سيصد سال مىزيستند و نوح خود نيز دو هزار و چهارصد و پنجاه سال زيست . « 3 »\r\nدربارهء عمر دراز نوح اقوال بسيارى گفته شده است ؛ برخى گفته‌اند كه او\r\n\r\n\r\n","description":"","footnote":"\r\n( 1 ) . قصص راوندى ص 84 و 85 .\r\n( 2 ) . قصص راوندى ص 85 .\r\n( 3 ) . اكمال الدين ص 289 .\r\n","page_name":" 134 ","page_number":134},
  {"content":"\r\n\r\nهزار و چهار صد و پنجاه سال عمر كرد و برخى نيز بر اين باورند كه او هزار و چهار صد و هفتاد سال زيست . عده‌اى نيز مىگويند كه او هزار و سيصد سال زيست ؛ اما بسيارى از روايات معتبر عمر او را دو هزار و پانصد سال ذكر نموده‌اند .\r\nنگارنده گويد : اين گونه از روايات را بدون در نظر داشتن زمان برانگيخته شدن نوح به پيامبرى و روزگار ساخت كشتى و پديدار شدن طوفان و ديگر حوادث مىتوان به تأويل برد .\r\nشيخ طبرسى رحمه اللّه دربارهء آيهء  « إِنَّهُ كانَ عَبْداً شَكُوراً ؛  همانا نوح بنده اى شكرگذار بود » مىفرمايد : هرگاه نوح لباس بر تن مىكرد و يا غذايى مىخورد به شكرگذارى مىپرداخت . او خوراكش را با بسم اللّه آغاز مىكرد و با الحمد للّه به پايان مىبرد .\r\nامام باقر و امام صادق عليهما السّلام فرموده‌اند : حضرت نوح صبح‌گاه و شام‌گاه اين ذكر را زمزمه مىكرد :\r\n« اللهّم إنّى أشهدك أنّ ما اصبح أو امسى بى من نعمة فى دين أو دنيا فمنك وحدك لا شريك لك ، لك الحمد و لك الشكر و بها على حتّى ترضى و بعد الرضا « 1 » ؛ پروردگارا ، هرسپيده‌دم و شامگاه گواهى مىدهم كه هر نعمتى كه دارم تنها از آن توست ؛ تو شريكى ندارى و ستايش و سپاس تنها از آن توست تا اينكه راضى گردى .\r\nبرخى از روايات اشاره نموده است كه نوح اين ذكر را يك‌بار مىگفت هر چند در برخى ديگر از روايات آمده است كه نوح تا ده مرتبه نيز اين ذكر را بر زبان جارى مىساخته است .\r\nعبد العظيم حسنى از امام عسگرى عليه السّلام روايت نموده است كه نوح دو هزار و پانصد سال زيست . او روزى در كشتى خويش به خواب رفته بود كه بادى وزيد\r\n\r\n\r\n","description":"","footnote":"\r\n( 1 ) . مجمع البيان ج 3 ص 612 .\r\n","page_name":" 135 ","page_number":135},
  {"content":"\r\n\r\nو لباسش را كنار زد و عورتش نمايان شد .\r\nحام و يافث به اين بهانه ، به مسخره كردن پدر پرداختند . سام آن دو برادرش را از آزردن و مسخره‌كردن نوح بازداشت . اين اتفاق چندبار ديگر نيز روى داد و هنگامى كه نوح بيدار شد و ماجرا را فهميد حام و يافث را كه به تمسخر پدر پرداخته بودند نفرين كرد و از خدا خواست تا نسل حام سياه‌پوست گردند و فرزندان يافث تغيير جنسيت دهند .\r\nبه اين سبب همهء سياه‌پوستان فرزندان حام هستند و همهء مغول و اسلاوها و قوم يأجوج و مأجوج يا همان اهل قفقاز و چين از نسل يافث هستند ؛ همانطور كه همهء سفيدپوستان از نسل سام هستند . نوح دربارهء فرزند نيكوكارش سام نيز دعا كرد و از خدا خواست تا فرزندان حام و يافث تا فرارسيدن روز رستاخيز فرمانبردار فرزندان سام باشند ؛ زيرا سام بسيار فرمانبردار و خوش‌رفتار بود و حام و يافث گستاخ و نافرمان بودند . « 1 »\r\nطبرسى رحمه اللّه در « مجمع البيان » مىفرمايد كه ابن بابويه دربارهء اين روايت فرموده است : براساس اين روايت يافث نيز همچون حام پدرش را مسخره نموده است ولى به نظر من اين سخن جاى شگفتى دارد ؛ زيرا همهء روايات بىادبى را تنها به حام نسبت داده‌اند و سام و يافث را دو برادرى ذكر كرده‌اند كه در گوشه‌اى ، خلوت گزيده بودند و پس از ديدن بىادبى حام به سوى نوح رفتند و پارچه‌اى بر روى او افكندند و هنگامى كه نوح از خواب بيدار شد خداوند ماجرا را بر او وحى فرمود و نوح نيز حام را نفرين كرد و براى سام و يافث دعاى خير نمود . « 2 »\r\nراوندى با سلسله سندى از ابن عباس روايت نموده است كه ابليس نزد نوح آمد و گفت : تو بر گردن من حقى دارى ؛ به آن سبب كه قومت را نفرين كرده اى و همه را هلاك ساخته‌اى ؛ اينك تو را به چند ويژگى سفارش مىكنم : از خودبزرگ‌بينى و خودخواهى كناره گير ، از زياده‌خواهى و طمع دورى گزين\r\n\r\n\r\n","description":"","footnote":"\r\n( 1 ) . علل الشرايع ج 1 ص 45 و ص 46 .\r\n( 2 ) . مجمع البيان ج 2 ص 671 .\r\n","page_name":" 136 ","page_number":136},
  {"content":"\r\n\r\nو از حسد بپرهيز ؛ زيرا خودبزرگ‌بينى همان آفتى است كه سبب شد من بر آدم سجده نكنم و از درگاه خداوند رانده شوم و اما زياده‌خواهى همان آفتى است كه سبب شد كه با اينكه آدم مىتوانست از گياهان گوناگون بهشتى لذت برد اما از شجرهء ممنوعه خورد ؛ و اما حسد همان آفتى است كه باعث شد قابيل برادرش هابيل را بكشد .\r\nسپس نوح از ابليس پرسيد : تو در چه حالتى بر انسان چيره‌گى و تسلط بيشترى دارى ؟ گفت : هنگامى كه انسان خشم گيرد . « 1 »\r\nامام صادق عليه السّلام مىفرمايد : هنگامى كه نوح از كشتى پايين آمد درخت خرمايى را غرس نمود . هنگامى كه نوح از آنجا رفت ابليس مخفيانه آمد و نخل را از ريشه كند . دوباره نوح درخت خرما را كاشت ولى ابليس دوباره آن را از ريشه كند . آنگاه نوح به سوى ابليس رفت و گفت : اين درخت را چنان دوست مىدارم كه هرگز از كاشت آن دست بر نخواهم داشت . ابليس گفت : به شرطى درخت را از ريشه نمىكنم كه 3 / 2 آن را به من ببخشى . نوح با اين مقدار مخالفت ورزيد تا اينكه به اشارهء جبرئيل به اين سهم تن داد .\r\nامام صادق عليه السّلام در ادامه فرمود : هرگاه عصاره خرما يا انگورى را فراهم آوردى 3 / 2 آن را بجوشان تا سهم شيطان بخار شود . « 2 »\r\nامام صادق عليه السّلام مىفرمايد : ابليس دربارهء درخت انگور با نوح به مشاجره پرداخت و نخست همهء درخت و سپس نيمى از سهم درخت انگور را از نوح درخواست نمود ولى نوح به اين سهم رضايت نمىداد تا اينكه جبرئيل شعلهء آتشى در ميان درخت افكند و 3 / 2 درخت سوخت ، سپس گفت : آنچه كه آتش سوزاند سهم ابليس است و آنچه كه مانده است حلال است و سهم نوح است . « 3 »\r\n\r\n\r\n","description":"","footnote":"\r\n( 1 ) . قصص الانبياء راوندى ص 86 .\r\n( 2 ) . قصص راوندى ص 86 .\r\n( 3 ) . فروع كافى ج 6 ص 394 .\r\n","page_name":" 137 ","page_number":137},
  {"content":"\r\n\r\n\r\nفصل دوم برانگيخته شدن نوح در ميان قومش داستان طوفان نوح\r\n« نوح بن متوشلخ بن اخنوخ » نخستين پيامبر پس از ادريس عليه السّلام است .\r\nگفته شده است كه نوح در همان سال وفات آدم عليه السّلام به دنيا آمد و هنگام برانگيخته شدن به پيامبرى چهارصد سال داشت . قومش او را آزار و اذيت كردند و آنقدر او را مىزدند كه بيهوش بر زمين مىافتاد و چون به هوش مىآمد مىگفت : « اللّهمّ اهد قومى فإنّهم لا يعلمون ؛ خدايا قوم مرا هدايت فرما كه بىگمان آنان نادانند » . با اين وجود قوم نوح او را چنان كتك مىزدند كه از گوش‌هايش خون فرومىريخت و پس آنگاه بدن خونين او را در كنار در خانه‌اش رها مىكردند .\r\nخداوند به نوح وحى فرمود :\r\n « أَنَّهُ لَنْ يُؤْمِنَ مِنْ قَوْمِكَ إِلَّا مَنْ قَدْ آمَنَ  « 1 » ؛ به راستى از قوم تو جز آنان كه ايمان آورده‌اند ديگر كسى ايمان نخواهد آورد » . پس از نزول اين آيه بود كه نوح ، قومش را نفرين كرد و فرمود :  « رَبِّ لا تَذَرْ عَلَى الْأَرْضِ مِنَ الْكافِرِينَ دَيَّاراً ؛  « 2 » پروردگارا ، بر روى زمين از اين كافران هيچ‌كسى را مگذار » .\r\n\r\n\r\n","description":"","footnote":"\r\n( 1 ) . سوره هود / 36 .\r\n( 2 ) . سوره نوح / 26 .\r\n","page_name":" 138 ","page_number":138},
  {"content":"\r\n\r\nخداوند نيز مردان و زنان كفرپيشه را نازا كرد ؛ به گونه‌اى كه چهل سال سپرى شد و يك فرزند نيز از آنان به دنيا نيامد و به خشكسالى و بلا گرفتار شدند . پس آنگاه نوح از قومش خواست تا توبه نمايند و به آنان چنين گفت :  « اسْتَغْفِرُوا رَبَّكُمْ إِنَّهُ كانَ غَفَّاراً  « 1 » ؛ از پروردگارتان آمرزش بخواهيد كه او آمرزگار است » .\r\nولى قوم نوح بر گفته‌هاى باطل خويش پافشارى كردند و سرانجام آنان به همراه خدايانشان در عذاب الهى غوطه خوردند و در طوفان نوح غرق شدند ؛ اما پس از فرو نشستن طوفان و آرام گرفتن كشتى ، بت‌پرستى دوباره آغاز شد و انسان‌ها نام خدايان بت‌هاى قوم نوح را براى بتان خويش برگزيدند . بت پرستان يمن « يعوث و يعوق » را براى بت‌هاى خويش برگزيدند و مردم « دومه الجندل » نام « كرود » و مردم حمير نام « نسر » و اهالى هذيل نام « سواع » را براى خدايان خويش برگزيدند ( كه همهء اين بت‌ها براى قوم نوح بود ) و مردم پيوسته اين بت‌ها را مىپرستيدند تا اينكه اسلام ظهور كرد « 2 » .\r\nدر روايات آمده است كه خداوند به هنگام عذاب قوم نوح بر هيچ‌كس رحم نكرد . در اين‌باره پيامبر اسلام صلّى اللّه عليه و آله فرموده‌اند : هنگامى كه آب از تنور فوران كرد و همه‌جا را فراگرفت مادرى كه نگران جان نوزادش بود و او را بسيار دوست داشت ، ( براى نجات جان خود و فرزندش ) 3 / 1 بلندى كوه را پيمود تا از طوفان در امان باشد و چون آب تا آنجا بالا آمد بلندى كوه را پيمود و سرانجام خود را به قلّهء كوه رساند و هنگامى كه آب تا گردن او بالا آمد فرزندش را روى دو دستش بالا برد ولى اين كار سودى نبخشيد و آب چنان بالا آمد كه هردو را غرق نمود ؛ و اگر خداوند مىخواست در طوفان نوح به كسى رحم كند بىگمان بر اين مادر و فرزند رحم مىكرد . « 3 »\r\nخداوند دربارهء همسر نوح و لوط مىفرمايد :  « كانَتا تَحْتَ عَبْدَيْنِ مِنْ عِبادِنا \r\n\r\n\r\n","description":"","footnote":"\r\n( 1 ) . سوره نوح / 10 .\r\n( 2 ) . مجمع البيان ج 2 ص 668 تا ص 670 .\r\n( 3 ) . مجمع البيان ج 3 ص 242 .\r\n","page_name":" 139 ","page_number":139},
  {"content":"\r\n\r\n صالِحَيْنِ فَخانَتاهُما  « 1 » ؛ اين دو زير ( فرمان ) دو بنده از بندگان شايستهء ما بودند پس به آن‌دو خيانت كردند . »\r\nابن عباس گويد : همسر نوح كافر بود ؛ زيرا به مردم مىگفت : همسرم ديوانه است و هنگامى كه كسى به نوح ايمان مىآورد بىدرنگ فرمانروايان ستم پيشه را از اين ماجرا آگاه مىساخت ؛ و اما خيانت همسر لوط اين بود كه هنگام پذيرايى از مهمانان ، با آنان ناز و عشوه مىكرد و آن دو زن در اصول اعتقادى خيانت ورزيدند و هرگز به زنا دست نيالودند . برخى همچون « سدى » خيانت اين دو زن را كفر مىدانند و گروهى بر اين باورند كه چون آن دو زن نفاق پيشه بودند خيانت ورزيدند .\r\nضحاك گويد : خيانت آن دو زن خبرچينى بود .\r\nنام همسر نوح « واغطه » و نام همسر لوط « واهله » بوده است . « 2 »\r\nدر تفسير على بن ابراهيم دربارهء آيهء  « كانَتا تَحْتَ عَبْدَيْنِ مِنْ عِبادِنا صالِحَيْنِ فَخانَتاهُما »  چنين آمده است : مقصود از « فخانتاهما » بىگمان فحشا است . « 3 »\r\nنگارنده گويد : ولى بهتر است كه فحشاء را در كلام على بن ابراهيم به معناى لغوى ترجمه كنيم ؛ يعنى هرامر زشتى كه آشكار گردد و زشتىاى بزرگتر از كفر و نفاق وجود ندارد .\r\nابن سنان از امام صادق عليه السّلام روايت نموده است : هنگامى كه نوح ، قومش را سيصد سال به آيين خداپرستى فراخواند و تلاشش ثمرى شايسته به همراه نياورد و تصميم گرفت يك روز به هنگام سحر آنان را نفرين كند . دوازده هزار فرشته فرود آمدند و از او خواستند كه در تصميم خويش تجديدنظر كند . نوح به آنان گفت : سيصد سال ديگر نيز آنان را خواهم آزمود . سيصد سال سپرى شد ولى در كفر قومش تغييرى حاصل نشد . ( نوح تصميم گرفت كه قومش را\r\n\r\n\r\n","description":"","footnote":"\r\n( 1 ) . سوره تحريم / 10 .\r\n( 2 ) . مجمع البيان ج 5 ص 479 .\r\n( 3 ) . تفسير قمى ج 2 ص 377 .\r\n","page_name":" 140 ","page_number":140},
  {"content":"\r\n\r\nنفرين كند ) ولى فرشتگان دوباره از او فرصت ديگرى خواستند . نوح ، سيصد سال ديگر نيز به قومش مهلت داد . هنگامى كه اين زمان نيز سپرى شد و نهصد سال به پايان رسيد خداوند به نوح وحى نمود :  « أَنَّهُ لَنْ يُؤْمِنَ مِنْ قَوْمِكَ إِلَّا مَنْ قَدْ آمَنَ »  « 1 »\r\nنوح قومش را نفرين كرد و فرمود :  « رَبِّ لا تَذَرْ عَلَى الْأَرْضِ مِنَ الْكافِرِينَ دَيَّاراً »  « 2 » .\r\nپس آنگاه خداوند به نوح فرمان داد تا نهال درخت خرمايى را غرس كند .\r\nقوم نوح او را مسخره مىكردند . پنجاه سال سپرى شد و آن نهال درخت خرما ، نخلى تنومند گرديد . سپس نوح فرمان يافت تا با راهنمايى جبرئيل از چوب نخل ، كشتىاى بسازد كه طولش 1200 ذراع و عرضش 800 ذراع و ارتفاعش 80 ذراع بود .\r\nنوح براى ساخت كشتىاش به كمك‌كار نياز داشت ؛ از اين‌روى خداوند به او وحى فرمود كه در ميان قومش ندا دردهد : هركه در تراشيدن چوب‌هاى كشتى او را يارى كند تراشه‌هاى به‌جامانده از چوب‌ها براى او تبديل به طلا و نقره مىگردد .\r\nگروهى به طمع طلا و نقره به يارى نوح شتافتند ولى بسيارى از مردم او را مسخره مىكردند و مىگفتند : نوح در بيابان و به دور از دريا كشتى مىسازد . « 3 »\r\nامام صادق عليه السّلام مىفرمايد : پيش از آنكه قوم نوح به هلاكت برسند زنان چهل سال نازا بودند . پس از آنكه ساخت كشتى پايان يافت خداوند به نوح فرمان داد تا به زبان سريانى ندا دهد و همهء حيوانات را برگرد خود جمع كند و سپس از هرحيوانى يك جفت نر و ماده به كشتى برد . كسانى كه به نوح ايمان آورده بود بيشتر از هشتاد نفر نبودند . خداوند به نوح فرمود :  « احْمِلْ فِيها \r\n\r\n\r\n","description":"","footnote":"\r\n( 1 ) . سوره هود / 36 .\r\n( 2 ) . سوره نوح / 26 .\r\n( 3 ) . تفسير قمى ج 1 ص 325 و ص 326 .\r\n","page_name":" 141 ","page_number":141},
  {"content":"\r\n\r\n مِنْ كُلٍّ زَوْجَيْنِ اثْنَيْنِ  « 1 » ؛ از هرجنسى يك جفت ( نر و ماده ) بردار » .\r\nنوح در مكانى كه اينك مسجد كوفه است چوب‌هاى كشتى را تراشيد و نجّارى كرد . روز طوفان ، همسر نوح در مكانى معروف به « فار التنور » كه در مسجد كوفه قرار دارد نان مىپخت . صداى فرياد همسر نوح به هوا برخاست كه مىگفت : تنور به فوران درآمده است . نوح شتابان به آنجا رفت و با مقدارى گل روى تنور را پوشاند .\r\nسپس به بارگيرى كشتى پرداخت و آنگاه به سوى تنور رفت و در آن را گشود . در اين هنگام كسوف كامل روى داد و بارانى سيل‌آسا از آسمان باريدن گرفت و چشمه‌هاى بسيارى خروشيد . خداوند فرمان داد كه نوح و يارانش سوار بر كشتى شوند . موج كشتى نوح را به دور خود مىچرخاند . در اين هنگام نوح فرزندش را ( كه كافر بود ) ديد كه براى رهايى از طوفان به فكر چاره‌اى است .\r\nآن حضرت به فرزندش گفت :  « ارْكَبْ مَعَنا وَ لا تَكُنْ مَعَ الْكافِرِينَ  « 2 » ؛ با ما سوار شو و با كافران مباش » .\r\nو پسرش پاسخ گفت :  « سَآوِي إِلى جَبَلٍ يَعْصِمُنِي مِنَ الْماءِ  « 3 » ؛ به زودى به كوهى پناه مىبرم كه مرا از آب نگاه دارد » .\r\nنوح به او گفت :  « لا عاصِمَ الْيَوْمَ مِنْ أَمْرِ اللَّهِ إِلَّا مَنْ رَحِمَ  « 4 » ؛ امروز از فرمان ( عذاب ) خدا هيچ نگاهدارنده‌اى نيست مگر آنكه خدا بر او رحم آرد » .\r\nآنگاه نوح به خدا عرض كرد :  « رَبِّ إِنَّ ابْنِي مِنْ أَهْلِي وَ إِنَّ وَعْدَكَ الْحَقُّ  « 5 » ؛ پروردگارا ، پسرم از خاندان من است و همانا وعدهء تو راست است » .\r\n\r\n\r\n","description":"","footnote":"\r\n( 1 ) . سوره هود / 40 .\r\n( 2 ) . سوره هود / 42 .\r\n( 3 ) . سوره هود / 43 .\r\n( 4 ) . سوره هود / 43 .\r\n( 5 ) . سوره هود / 45 .\r\n","page_name":" 142 ","page_number":142},
  {"content":"\r\n\r\nخداوند فرمود :  « إِنَّهُ لَيْسَ مِنْ أَهْلِكَ إِنَّهُ عَمَلٌ غَيْرُ صالِحٍ ؛  « 1 » او از خاندان تو نيست و او را كردارى ناشايسته است » .\r\nپس آنگاه  « وَ حالَ بَيْنَهُمَا الْمَوْجُ فَكانَ مِنَ الْمُغْرَقِينَ ؛  « 2 » و موج آب ميان آن دو جدايى افكند و از غرق شدگان گرديد » .\r\nموج‌هاى طوفان ، كشتى نوح را به سرزمين مكه رساند . همهء زمين‌ها به جز بيت اللّه الحرام در زير آب قرار داشت . مدتى كشتى بر گرد خانهء خدا به طواف و گردش پرداخت و از آن روى كه خانهء خدا از غرق شدن در امان ماند آن را بيت العتيق ناميدند .\r\nچهل روز پيوسته باران باريد و چشمه‌هاى زمين خروشيدند . آب چنان بالا آمده بود كه گويى دكل‌هاى سر كشتى به آسمان مىساييد . در آن هنگام نوح دست‌هايش را گشوده بود و به زبان سريانى مىگفت : « يا رحمان اتقن » يعنى « يا رب احسن » . در اين هنگام بود كه خداوند به زمين فرمان داد كه آب‌هاى چشمه‌ها را در خود ببلعد ، ولى آب‌هاى فرو آمده از آسمان همچنان روى زمين باقى بود و از آنها اقيانوس‌ها و درياها به وجود آمده بود . كشتى نوح در سرزمين « موصل » و بر روى كوهى به نام « جودى » آرام گرفت و خداوند به نوح چنين وحى فرمود :  « يا نُوحُ اهْبِطْ بِسَلامٍ مِنَّا وَ بَرَكاتٍ عَلَيْكَ وَ عَلى أُمَمٍ مِمَّنْ مَعَكَ وَ أُمَمٌ سَنُمَتِّعُهُمْ ثُمَّ يَمَسُّهُمْ مِنَّا عَذابٌ أَلِيمٌ  « 3 » ؛ اى نوح ( از كشتى ) فرود آى با سلامت و بركت‌هايى از ما بر تو و بر گروه‌هايى از آنان كه با تو هستند و گروه‌هايى كه برخوردارشان خواهيم ساخت سپس عذابى دردناك از ما به آنها [ گناهكاران 
  ] خواهد رسيد » .\r\nآنگاه نوح به همراه هشتاد تن از يارانش در نزديكى موصل از كشتى پياده شدند و شروع به ساختن شهر « ثمانين » نمودند .\r\n\r\n\r\n","description":"","footnote":"\r\n( 1 ) . سوره هود / 46 .\r\n( 2 ) . سوره هود / 43 .\r\n( 3 ) . سوره هود / 47 .\r\n","page_name":" 143 ","page_number":143},
  {"content":"\r\n\r\nيكى از دختران نوح در كشتى همراه پدرش بود و از فرزندان آن دختر نسل انسان گسترش يافت و به اين سبب پيامبر اكرم صلّى اللّه عليه و آله و سلّم فرموده‌اند : « نوح أحد الابوين ؛ نوح يكى از دو پدر انسان‌ها است » . « 1 »\r\nدربارهء آيهء  « إِنَّهُ لَيْسَ مِنْ أَهْلِكَ »  چندين نظر و تفسير بيان شده است :\r\nنظريهء اول : ابن عباس مىگويد : او با اينكه فرزند نوح است ولى در شمار نجات يافتگان نخواهد بود . زيرا نجات‌يافتگان گروهى خاص بودند كه خداوند به آنان وعده داده بود خداوند به نوح فرمان داد كه از غرق شدن در امان مانند ؛ كه از هرجنسى يك جفت سوار بر كشتى كن و خاندان خود را نيز سوار بر كشتى كن  « إِلَّا مَنْ سَبَقَ عَلَيْهِ الْقَوْلُ  « 2 » ؛ مگر آن‌كس ( همسر و فرزندت ) كه سخن دربارهء ( هلاكت ) او از پيش گفته شده است » .\r\nنظريهء دوم : تفسير آيه اين است كه فرزند نوح بر دين و آيين پدرش نبود همانگونه كه پيامبر اكرم دربارهء سلمان فرمود : « سلمان منّا اهل البيت ؛ سلمان از ما اهل بيت است . » [ و رابطه‌ى نسبى و خويشاوندى دليل بر هدايت شدن نيست 
  ] . مؤيد اين نظريه ، فرمايش خداوند است كه مىفرمايد : « انه عمل غير صالح ؛ او را كردارى ناشايست است » .\r\nنظريهء سوم : « حسن » و « مجاهد » مىگويند : آن پسر در حقيقت فرزند واقعى نوح نبود بلكه او فرزند نامشروع همسر نوح بود . اين نظر با متن صريح آيات قرآن تعارض دارد ؛ زيرا قرآن مىفرمايد :  « وَ نادى نُوحٌ ابْنَهُ ؛  « 3 » نوح فرزندش را ندا داد . »\r\nاز سوى ديگر نيز بايد گفت كه پيامبران از چنين اتهامى پاك هستند .\r\nنظريهء چهارم : مىتوان گفت كه آن پسر ، پسر خواندهء نوح بود ؛ به‌خصوص\r\n\r\n\r\n","description":"","footnote":"\r\n( 1 ) . تفسير قمى ج 1 ص 327 و ص 328 .\r\n( 2 ) . سوره هود / 40 .\r\n( 3 ) . سوره هود / 42 .\r\n","page_name":" 144 ","page_number":144},
  {"content":"\r\n\r\nاگر آيه را اين گونه بخوانيم : « هلك » و هاء را طبق يك قرائت مفتوح بخوانيم و الف را حذف كنيم . « 1 »\r\nامام باقر عليه السّلام مىفرمايد : پيش از نوح قوم باايمانى بر روى زمين مىزيستند .\r\nهنگامى كه آنان از دنيا رفتند مردم بسيار اندوهگين شدند . شيطان از نبود آن قوم باايمان و اندوهگينى مردم استفاده كرد و براساس چهرهء آن قوم با ايمان بت‌هايى ساخت كه مردم به هنگام زمستان آن بت‌ها را به خانهء خود مىبردند و با آنها انس مىگرفتند و اين گونه بسيارى از مردم به دست شيطان ، كفرپيشه و بت‌پرست شدند و سزاوار عذاب خداوند گرديدند . « 2 »\r\n« أزدى » گويد كه امام صادق عليه السّلام دربارهء آيهء  « وَ نادى نُوحٌ ابْنَهُ »  فرمود :\r\nمقصود از « ابنه » « ابنها » است كه يعنى پسر همسر نوح . و بنا بر لهجهء قوم « طى » است كه به‌جاى ضمير مؤنث ، ضمير مذكر مىآورند . )\r\nامام صادق عليه السّلام مىفرمايد : هنگام برپا شدن طوفان نوح ، همهء آب‌هاى زمين دعوت نوح را پاسخ گفتند و تنها آب‌هاى تلخ و گوگرددار دعوت نوح را نپذيرفتند . « 3 »\r\nآن حضرت در روايتى ديگر فرموده‌اند : هنگامى كه نوح از كشتى فرود آمد شيطان به ديدار نوح آمد و از اينكه او قومش را نفرين نمود و هلاك ساخت از او سپاس‌گزارى كرد و در پاداش اين كار ، دو ويژگى به نوح آموخت و به او گفت : نخست آنكه از حسد دورى گزين كه همان آفتى است كه مرا به خاك پستى نشاند . دوم آنكه از زياده‌خواهى و فزون‌طلبى بپرهيز كه همان آفتى است كه آدم را از بهشت آواره ساخت . « 4 »\r\nدر روايتى ديگر آمده است كه ابليس به نوح گفت : در عوض نفرينى كه بر قومت روا داشتى در سه جا مرا به ياد خواهى آورد : هنگام خشم گرفتن و\r\n\r\n\r\n","description":"","footnote":"\r\n( 1 ) . مجمع البيان ج 3 ص 253 .\r\n( 2 ) . تفسير قمى ج 2 ص 387 .\r\n( 3 ) . « خصال » شيخ صدوق ص 52 .\r\n( 4 ) . خصال ص 50 .\r\n","page_name":" 145 ","page_number":145},
  {"content":"\r\n\r\nهنگام قضاوت و هنگامى كه با زنى به تنهايى خلوت گزينى . « 1 »\r\nدر « عيون اخبار الرضا » آمده است : شخصى از شهر شام از امير مؤمنان على عليه السّلام پرسيد : تفسير آيهء    « يَوْمَ يَفِرُّ الْمَرْءُ مِنْ أَخِيهِ وَ أُمِّهِ وَ أَبِيهِ وَ صاحِبَتِهِ وَ بَنِيهِ    « 2 » روزى كه آدمى از برادر خود مىگريزد و از مادر و پدرش و از همسر و فرزندانش » چيست ؟\r\nآن حضرت فرمود : آنكه از برادرش مىگريزد قابيل است كه از دست هابيل مىگريزد و آن‌كس كه از مادرش مىگريزد موسى است و آن‌كس كه از پدرش مىگريزد ابراهيم است و آن‌كس كه از همنشين خود مىگريزد لوط است كه از همسرش مىگريزد و آنكه از فرزندش مىگريزد نوح است كه از فرزندش كنعان فرار مىكند . « 3 »\r\nدر « علل الشرايع » به‌طور مستند از « وهب » نقل شده است كه يهوديان و مسيحيان بر اين باورند كه آن هنگام كه طوفان نوح برپا شد و انسان‌ها در آب غرق شدند ابليس با نيروى الهى و نيرنگ در ميان آسمان‌ها و زمين پرواز مىكرد و لشكريان ابليس همچون آب كف كرده بر فراز آسمان‌ها به مأموريت مىپرداختند .\r\nقوم جن نيز به شكل روح‌هايى رها در آسمان بر فراز آب درياها به وزيدن مىپرداختند . و به همين سبب اين گونه جن را توصيف مىكنند كه آنان همچون باد مىورزند .\r\nطوفان را از آن روى به اين نام ناميده‌اند كه از آب كف آلودى پديد مىآيد و بر فراز هرچيزى قرار مىگيرد .\r\nهنگامى كه نوح از كشتى فرود آمد خداوند به او وحى فرستاد كه من بندگانم را براى عبادت و فرمانبردارى از خويشتن آفريده‌ام ولى آنان با سركشى به عذاب سختى گرفتار شدند . اما اينك آن قوس و رنگين‌كمانى را\r\n\r\n\r\n","description":"","footnote":"\r\n( 1 ) . خصال ص 132 .\r\n( 2 ) . سوره عبس . 34 الى 36 .\r\n( 3 ) . عيون اخبار الرضا ج 1 ص 222 .\r\n","page_name":" 146 ","page_number":146},
  {"content":"\r\n\r\nكه در آسمان مىبينى سرزمين‌ها و بندگانم را در امان نگاه مىدارد و تا روز رستاخيز هركه در پيمانش وفادار باشد . مىتواند به نجات از سوى پروردگارش اميدوار باشد .\r\nنوح با شنيدن اين سخنان شادمان گرديد . در آن روز در قوس ، چله و تيزى نيز به چشم مىخورد كه خداوند آن‌دو را از قوس جدا ساخت . « 1 »\r\nامام صادق عليه السّلام در اين‌باره فرموده‌اند : آن قوس پس از فرو نشستن طوفان نوح در آسمان پديدار گشت تا موجب امنيت مردم باشد .\r\nآن حضرت فرموده‌اند : به آن قوس ، « قوس قزح » نگوييد ؛ زيرا « قزح » يكى از نام‌هاى شيطان است و نيكوتر آن است كه آن از « قوس اللّه » گوييد و كهكشانى كه در آسمان به نام كبش و يا قوچ معروف است همان آغازگاه گشوده شدن آسمان براى باران و برپايى طوفان نوح بود . آن باران يكباره همچون رودى خروشان بر روى زمين باريدن گرفت و آن هنگام كه آسمان‌ها آرام گرفت جاى آغاز ناگهانى باران در آسمان باقى ماند ، همچون زخمى كه در بدن برجاى مىماند .\r\nاز امام رضا عليه السّلام پرسيدند : نظر شما دربارهء آيهء  « قالَ يا نُوحُ إِنَّهُ لَيْسَ مِنْ أَهْلِكَ إِنَّهُ عَمَلٌ غَيْرُ صالِحٍ  « 2 » » چيست ؟ آن حضرت فرمود : برخى بر اين باورند كه آن فرزند از نسل نوح نبود ولى اين سخن تهمتى ناروا است ولى تنها به اين دليل كنعان ( پسر نوح ) در آيه از خاندان نوح شمرده نشده كه از پدرش نافرمانى كرد و معصيت نمود . « 3 »\r\nنگارنده گويد : آيهء  « إِنَّهُ عَمَلٌ غَيْرُ صالِحٍ »  در قرائت‌هاى متواتر دو گونه خوانده شده است : اكثر قاريان « عمل » را فعل ماضى دانسته و « غير » را منصوب و مفعول دانسته‌اند . يعنى كارهاى فرزند نوح ناشايست بود . ولى\r\n\r\n\r\n","description":"","footnote":"\r\n( 1 ) . علل الشرايع ج 1 ص 42 و ص 43 .\r\n( 2 ) . سوره هود / 46 .\r\n( 3 ) . عيون اخبار الرضا ج 2 ص 82 .\r\n","page_name":" 147 ","page_number":147},
  {"content":"\r\n\r\nكسانى همچون « كسائى » و « سهل » و « يعقوب » كلمهء « عمل » را در آيه ، به صورت مصدر قرائت كرده‌اند و « غير » را صفت دانسته‌اند و بدين صورت آيه را اين گونه به تأويل برده‌اند كه آن پسر ، فرزند نوح نبود بلكه فرزند همسر نوح بود كه با زنا به دنيا آمده بود و با اين تأويل بايد فرمايش امام رضا عليه السّلام را در حديث پيشين ردّى بر تأويل آيه دانست و نه ردّ بر قرائت آيه ؛ به اين معنى كه كنعان از نظر عمل صالح همچون پدرش نبود ؛ مىتوان اين احتمال را نيز پذيرفت كه امام رضا عليه السّلام قرائت اين آيه را رد نموده است يعنى قرائت مصدرى و وصفى جزء نزول اوليه آيه نيست .\r\nمردى شامى از على عليه السّلام پرسيد : چرا آفرينش بز اين گونه است كه دمى برگشته و عورتى آشكار دارد ؟ آن حضرت فرمودند : زيرا بز هنگام سوار شدن بر كشتى نوح نافرمانى نمود و نوح ناچار شد آن حيوان را به درون كشتى پرتاب كند و به اين سبب نيمى از دمش كنده شد . اما بر خلاف بز ، ميش داراى عورتى پوشيده است ؛ زيرا هنگام سوار شدن بر كشتى از ديگر حيوانات پيشى گرفت و نوح نيز دست نوازشگرانه‌اى بر دم و او كشيد و باعث شد كه دنبه‌اى بر پشت آن حيوان برويد .\r\nامام صادق عليه السّلام مىفرمايد : شهر نجف در آغاز كوهى عظيم بود كه كنعان به پدرش گفت : « سآوى إلى جبل يعصمنى من الماء » ولى پس از نافرمانى كنعان ، آن كوه تكه‌تكه شد و به سوى سرزمين شام گسترش يافت . پس آنگاه در مكان آن كوه ، دريايى خروشان پديد آمد كه آن را « نى » مىناميدند . ديرى نگذشت كه آن دريا خشكيد و آن مكان به « جف » كه به معناى خشك است مشهور گشت و امروز آن سرزمين را نجف مىنامند [ كه مخفف نى جفّ است 
  ] .\r\nدر كتاب علل الشرايع آمده است : پس از آنكه ياران نوح سوار بر كشتى شدند خداوند نوعى آرامش را در ميان حيوانات پديد آورد به گونه‌اى كه گرگ و گوسفند و گاو و شير در كنار يكديگر آرام گرفته بودند . هنگامى كه موش‌ها در كشتى فزونى يافتند خداوند از عطسهء شير ، يك جفت گربهء نر و ماده آفريد تا موش‌ها را بخورند و موش‌ها كاسته گردند . همچنين با فزونى يافتن بيمارى\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nگلودرد و سرفه ، خداوند از عطسهء فيل نوعى خيزران آفريد تا از شدت اين بيمارى بكاهد . « 1 »\r\nامام صادق عليه السّلام فرمودند : نوح ، الاغ را وارد كشتى كرد ولى ابليس ميان پاهاى الاغ بود و آن حيوان وارد كشتى نمىشد . پس نوح به شيطان گفت :\r\nداخل كشتى شو و الاغ نيز همراه شيطان وارد كشتى شد .\r\nامام صادق عليه السّلام فرمودند : در طوفان نوح آب چنان بالا آمده بود كه نزديك به پانزده ذراع از همهء كوه‌ها و دشت‌ها بالاتر بود .\r\nدر كتاب « من لا يحضر » آمده است كه امام باقر عليه السّلام فرموده‌اند : حيض سبب مىشود كه زنان مدتى دور از مردان باشند . در روزگار نوح زنان هرسال يك بار حائض مىشدند . در آن روزگار هفتصد نفر از زنان در طول سال خود را مىآراستند و با لباس‌هاى زردرنگ همراه مردان به شادى مىپرداختند .\r\nخداوند براى كاهش يافتن شهوت و كاسته شدن مهمانىهاى لهوولعب ، حيض زنان را به هرماه يك‌بار تبديل نمود ولى زنان پاكدامن همان سالى يك‌بار حيض مىشدند . پس از آن ، پسران زنانى كه ماهانه حائض مىشدند با دختران زنانى كه سالانه حائض مىشدند ازدواج كردند و دخترانى كه از اين ازدواج‌ها به دنيا آمدند نيز ماهانه حائض شدند و بدين ترتيب به سبب آثار بد حيض سالانه ، به مرور حيض سالانه در زنان كاهش يافت . « 2 »\r\nامام صادق عليه السّلام مىفرمايند : هنگامى كه گشايش ياران نوح نزديك شد دشمنان نوح بر دشمنى خود افزودند و آنقدر او را زدند كه سه روز با گوش‌هاى خونين بيهوش بر روى زمين افتاد . نوح كه سيصد سال شبانه‌روز به پند و اندرز قومش مىپرداخت سرانجام تصميم گرفت كه سحرگاه ، قومش را نفرين كند . در اين هنگام سه فرشته از فرشتگان تقرب‌يافته از آسمان هفتم فرود آمدند و گفتند : اين نخستين خشم خداوند در روى زمين است . از تو مىخواهيم نفرينت را به تأخير اندازى . نوح نيز نفرينش را سيصد سال به تأخير افكند .\r\n\r\n\r\n","description":"","footnote":"\r\n( 1 ) . علل الشرايع ج 2 ص 208 و 209 .\r\n( 2 ) . من لا يحضره الفقيه ج 1 ص 62 .\r\n","page_name":" 149 ","page_number":149},
  {"content":"\r\n\r\nسيصد سال سپرى شد و باز هم نوح قوم خود را همچون گذشته فسادگر يافت و تصميم گرفت هنگام ظهر قومش را نفرين كند . اما باز هم فرشتگان الهى است از نوح فرصت ديگرى خواستند و نوح سيصد سال ديگر به قومش مهلت داد .\r\nسيصد سال ديگر سپرى شد و نهصد سال به سر آمد اما ياران نوح نزد او رفتند و از ستم قوم ناله سر دادند و شكوه نمودند . در اين هنگام جبرئيل از سوى خداوند براى نوح وحى آورد كه خداوند به پيروانت فرمان مىدهد كه پس از خوردن خرما هستهء آن را بكاريد و هنگامى كه نخل روييد و به بار نشست زمان گشايش شما نيز نزديك خواهد شد . گشايش نوح و يارانش روى نداد و به درازا كشيد و از ياران نوح از آيين او دست كشيدند و رفتند .\r\nروزگار گذشت و گشايشى حاصل نشد و ديگر از ياران نوح نيز به كفر گراييدند . گروهى كه هنوز خداپرست باقىمانده بودند نزد نوح آمدند و از تأخير گشايش و متزلزل شدن ايمان خويش با نوح سخن گفتند . نوح نيز دست بر دعا برداشت و عرضه داشت : خداوندا ، از ياران من جز شمارى اندك باقى نمانده است و من مىترسم كه آنان نيز هلاك شوند . در اين هنگام خداوند به او وحى فرستاد : اى بنده‌ام ، خواستهء تو را برآوردم ! اينك به ساخت كشتى بپرداز .\r\nدر روايات آمده است كه ميان دعاى نوح و برپا شدن طوفان پنجاه سال به طول انجاميد . « 1 » نگارنده گويد : شايد درازى زمان براى بازشناختن مؤمنان از منافقان باشد تا آنان كه با ايمان سستى بر گرد نوح بودند از گرد او پراكنده شوند .\r\nپيامبر صلّى اللّه عليه و آله و سلّم فرموده‌اند : هنگامى كه هلاكت قوم نوح فرارسيد خداوند به او وحى فرمود كه تخته‌هايى از درخت ساج را فراهم كن . نوح از ماجرا آگاه نبود اما جبرئيل چگونگى ساختن كشتى را به او آموخت . جبرئيل با خود جعبه‌اى\r\n\r\n\r\n","description":"","footnote":"\r\n( 1 ) . بحار الانوار ج 11 ص 326 تا 328 .\r\n","page_name":" 150 ","page_number":150},
  {"content":"\r\n\r\nآورده بود كه درون آن صد و بيست و نه هزار ميخ بود كه نوح همهء ميخ‌ها را در ساخت كشتى به كار برد و تنها پنج ميخ باقى ماند . روزى دست نوح به يكى از آن پنج ميخ فرورفت و به ناگاه نورى از آن ميخ درخشيد . نوح شگفت زده شد . ناگاه ميخ با زبان فصيح گفت : من به نام بهترين پيامبران ، محمد بن عبد اللّه هستم آنگاه جبرئيل نازل شد و نوح از او پرسيد : اين چيست كه همانندش را نديده‌ام ؟ گفت : اين به نام سرور پيامبران محمد بن عبد اللّه است .\r\nپس نوح با اشارهء جبرئيل آن ميخ را به بالاترين نقطهء سمت راست كشتى كوبيد . نوح دستش به ميخ دوم فرورفت و نورى از آن درخشيد . جبرئيل گفت :\r\nاين ميخ به نام سرور اوصيا و پسر عمو و برادر حضرت محمد صلّى اللّه عليه و آله و سلّم است .\r\nنوح آن را به بالاترين نقطهء سمت چپ كشتى كوبيد . سپس نوح دستش را به ميخ سوم زد و آن ميخ نورافشانى نمود . جبرئيل گفت : اين ميخ به نام فاطمه دختر حضرت محمد است . نوح آن را كنار ميخ پيامبر كوبيد . سپس دستش را به ميخ چهارم زد و نورى از آن ساطع شد . جبرئيل گفت : اين ميخ ، به نام حسن فرزند على است . نوح نيز آن را به كنار ميخ على كوبيد . سپس دستش را به ميخ پنجم زد و نورى همراه با نمناكى از آن ساطع شد . جبرئيل به نوح گفت : اين ميخ به نام حسين فرزند على است و نوح آن را كنار ميخ على كوبيد . آنگاه نوح پرسيد : اى جبرئيل ، اين رطوبت چه بود ؟ جبرئيل گفت :\r\nاين رطوبت خون حسين است و آنگاه ستم‌هايى را كه امت آن حضرت بر او روا خواهند داشت بازگو نمود . نوح با شنيدن اين سخنان بر كشندگان و ستم گران و خواركنندگان حسين لعنت فرستاد . « 1 »\r\nروزى امام صادق عليه السّلام به يكى از غلامانش فرمود : اگر نافرمانى كنى ضربهء الاغ را به تو خواهم زد . او با تعجب پرسيد : ضربهء الاغ چيست ؟ فرمود : هنگامى كه نوح حيوانات را وارد كشتى مىكرد الاغ از وارد شدن به كشتى سر باززد و نوح تكه‌اى چوب از نخل خرما كند و ضربه‌اى به الاغ زد و به زبان سريانى\r\n\r\n\r\n","description":"","footnote":"\r\n( 1 ) . بحار الانوار ج 11 ص 326 تا 328 .\r\n","page_name":" 151 ","page_number":151},
  {"content":"\r\n\r\nگفت : « عبسا شاطانا » يعنى اى شيطان داخل كشتى شو . « 1 »\r\nامام صادق عليه السّلام مىفرمايد : هنگامى كه نوح ديد استخوان‌هاى مردگان پس از خشك شدن خرد و شكننده مىشود بسيار اندوهگين شد و خداوند به او وحى فرستاد كه انگور سياه بخور ؛ زيرا اين ميوه اندوه را از ميان مىبرد .\r\nدر تفسير عياشى آمده است كه عبد اللّه علوى گويد : كشتى نوح داراى طبقه‌هايى بود و دو شكاف داشت . يكى از شكاف‌ها در روز همچون خورشيد مىدرخشيد و ديگرى شب‌هنگام بسان ماه نورافشانى مىكرد . پيروان نوح هنگام نمازهاى خود را به خوبى مىدانستند و پيكر آدم عليه السّلام در كشتى ، همراه نوح بود . هنگامى كه نوح از كشتى فرود آمد پيكر آدم عليه السّلام را در زير مناره مسجد منا به خاك سپرد « 2 » .\r\nاما بسيارى از روايات اشاره دارد كه قبر آدم عليه السّلام در كنار قبر امير مؤمنان على عليه السّلام است و قبر نوح نيز در كنار قبر على عليه السّلام قرار دارد .\r\nامام صادق عليه السّلام فرموده‌اند : نوح و پيروانش هفت شبانه‌روز در كشتى ماندند .\r\nبرخى گفته‌اند كه نوح و يارانش شش ماه در كشتى بوده‌اند و برخى نيز مىگويند كه آنان پنج ماه در كشتى مانده‌اند .\r\nاعمش گويد : در روايتى مرفوع امير مؤمنان على عليه السّلام دربارهء آيهء  « حَتَّى إِذا جاءَ أَمْرُنا وَ فارَ التَّنُّورُ  « 3 » ؛ هنگامى كه فرمان ما آمد و آن تنور جوشيد » فرموده است : به خدا سوگند مقصود از آن ، تنور پخت نان نيست . آنگاه با دستانش به خورشيد اشاره نمود و فرمود : مقصود از آن طلوع خورشيد است . « 4 »\r\nامام صادق عليه السّلام فرموده‌اند : صد سال طول كشيد تا نوح ساخت كشتىاش را به پايان برد . آنگاه نوح هشت حيوانى را كه آدم عليه السّلام از بهشت آورده بود تا\r\n\r\n\r\n","description":"","footnote":"\r\n( 1 ) . بحار الانوار ج 11 ص 329 .\r\n( 2 ) . تفسير عياشى ، ذيل تفسير سوره هود آيه 20 .\r\n( 3 ) . سوره هود / 40 .\r\n( 4 ) . تفسير عياشى ، ذيل تفسير سوره هود آيه 20 .\r\n","page_name":" 152 ","page_number":152},
  {"content":"\r\n\r\nبراى معيشت خويش به كار گيرد همراه خود وارد كشتى نمود ؛ همانگونه كه قرآن مىفرمايد :  « وَ أَنْزَلَ لَكُمْ مِنَ الْأَنْعامِ ثَمانِيَةَ   أَزْواجٍ مِنَ الضَّأْنِ اثْنَيْنِ وَ مِنَ الْمَعْزِ اثْنَيْنِ   وَ مِنَ الْإِبِلِ اثْنَيْنِ وَ مِنَ الْبَقَرِ اثْنَيْنِ ؛  « 1 » هشت جفت ؛ از ميش دو و از بز دو و از شتر دو و از گاو دو » . منظور از دو گونه گوسفند يك نوع اهلى و ديگرى نوع وحشى آن است كه شكارش حلال مىباشد . بز نيز دو نوع است .\r\nيك نوع اهلى و ديگرى وحشى است كه همان آهوان وحشى هستند و گاو نيز دو نوع اهلى و وحشى است و شتر نيز دو نوع اهلى و وحشى است . پس آنگاه نوح از پرندگان اهلى و وحشى نيز با خود همراه برد و سپس زمين را غرق نمود . « 2 »\r\nنگارنده گويد : بسيارى از مفسّران عقيده دارند كه مقصود از « زوجين » نر و ماده است نه اهلى و وحشى همچنين نوح با اينكه سگ و خوك را سوار بر كشتى نموده بود ولى نگذاشت كه زنازاده وارد كشتى شود .\r\nامام صادق عليه السّلام فرموده‌اند : گواهى زنازاده مورد پذيرش نيست و او نمىتواند به امامت مردم برگزيده شود . آن حضرت در تفسير آيهء  « وَ ما آمَنَ مَعَهُ إِلَّا قَلِيلٌ ؛  و جز اندكى با او ايمان نياورده بودند » فرمود : تنها هشت نفر از ميان قوم نوح به او ايمان آوردند .\r\nآن حضرت دربارهء آيهء  « وَ نادى نُوحٌ ابْنَهُ »  فرمودند : آن فرزند ، در حقيقت پسرخواندهء نوح و پسر همسر نوح بود . ( و اينكه در آيه خداوند  « ابْنَهُ »  فرموده و فرزند را به خود نوح نسبت داده است ) براساس لهجهء قوم طى است كه در گفتگوهاى روزمره خويش فرزند همسر را فرزند خود پدر مىخوانند . « 3 »\r\nامام كاظم عليه السّلام فرموده‌اند : خداوند بر چند كوه وحى فرستاد كه من كشتى نوح را پس از آرام گرفتن طوفان ، در كنار شما پهلو خواهم داد . اما همهء آن\r\n\r\n\r\n","description":"","footnote":"\r\n( 1 ) . سوره انعام / 143 .\r\n( 2 ) . تفسير عياشى ، ذيل تفسير سوره هود آيه 26 .\r\n( 3 ) . تفسير عياشى ذيل تفسير سوره هود آيه 31 .\r\n","page_name":" 153 ","page_number":153},
  {"content":"\r\n\r\nكوه‌ها از اين كار كراهت ورزيدند و تنها كوه جودى بود كه اين كار را پذيرفت .\r\nپس از فروكش‌كردن طوفان ، كشتى در كنار كوه جودى پهلو گرفت و در آن حال نوح به زبان سريانى گفت : « بارات قنى بارات قنى ؛ يعنى اللهم اصلح . در روايتى ديگر آمده است كه هنگامى كه دماغهء كشتى به كوه جودى برخورد كرد نوح ترسيد و گفت : « يا ماريا اتقن ؛ يعنى پروردگارا امور را درست كن » .\r\nبراساس روايتى ديگر نوح در اين هنگام گفت : « يا رحمان اتقن » يعنى پروردگارا ، امور را نيكوگردان . « 1 »\r\nدر « غيبت نعمانى » آمده است كه امام صادق عليه السّلام فرموده‌اند : خداوند به نوح وحى فرستاد تا هستهء خرمايى را بكارد تا هنگامى كه درخت رشد كرد و به بار نشست هلاكت قوم نوح فرا برسد . نوح ، يارانش را از اين ماجرا آگاه ساخت و هنگامى كه درخت نخل به بار نشست پيروان نوح خواهان فرارسيدن عذاب الهى شدند . اما خداوند به نوح فرمان داد كه درخت نخل ديگرى را بكارد . در اين هنگام ياران نوح سه دسته شدند ؛ گروهى به كفر گراييدند ، گروهى نفاق را در پيش گرفتند و برخى نيز در ايمان خويش استوار ماندند .\r\nهنگامى كه درخت دوم به بار نشست ياران نوح از او خواستند تا به وعدهء خويش عمل كند . ولى خداوند دوباره به نوح فرمان داد كه درخت نخل سومى را بكارد . اين‌بار نيز ياران باايمان او به سه دستهء كافر و منافق و باايمان تقسيم شدند .\r\nحكمت الهى تا ده‌بار به تأخير افتاد و هربار از ياران راستين نوح كاسته مىشد . سرانجام مردى از ياران نوح نزد او آمد و گفت : تو چه در انجام حكم الهى به وعده‌ات عمل نمايى و بر قوم خويش عذاب فرستى و چه عذاب الهى به تأخير افتد ما در راستگويى تو ترديد نخواهيم كرد . در اين هنگام خداوند ياران خاص نوح را با او سوار بر كشتى نمود . « 2 »\r\nدر كتاب « قصص » جرير طبرى آمده است : بلندى قامت نوح 360 ذراع بود .\r\n\r\n\r\n","description":"","footnote":"\r\n( 1 ) . بحار الانوار ج 11 ص 338 .\r\n( 2 ) . غيبت نعمانى ص 192 .\r\n","page_name":" 154 ","page_number":154},
  {"content":"\r\n\r\nلباسش پشمين بود و در دامنهء كوه‌ها زندگى مىكرد و غذايش بيشتر از گياهان بود .\r\nدر روايتى ديگر آمده است كه او نجار بود و در چهار صد و شصت سالگى به پيامبرى رسيد . روزى جبرئيل با او ديدار نمود و از او پرسيد : چرا اين گونه گوشه‌گيرى ؟ گفت : مردم خدا را نمىشناسند ؛ به همين جهت از آنان كناره گرفته‌ام و توان رويارويى و ستيز با آنان را ندارم . جبرئيل پرسيد : اگر توان ستيز و رويارويى با آنان را داشته باشى آيا در برابرشان به پا مىخيزى ؟\r\nنوح از شنيدن اين سخن شادمان گرديد و پس از گفتگو با جبرئيل دچار ترس و وحشت شد . جبرئيل گفت : من همنشين پدران تو آدم و ادريس هستم و خداوند مهربان بر تو سلام مىرساند . من فرمان يافته‌ام تا لباس شكيبايى و يقين و پيروزى و پيامبرى را بر تن تو بپوشانم و به تو امر كنم تا با « عموره » دختر ضمران بن اخنوخ ازدواج كنى ؛ زيرا او نخستين كسى است كه به تو ايمان خواهد آورد .\r\nنوح در روز عاشورا با عصايى سپيد كه او را از رازهاى قومش آگاه مىساخت به ميان آنان رفت . آن روز ، عيد بود و رؤساى قبيله‌ها كه بيش از هفتاد هزار نفر بودند برگرد بت‌ها جمع شده بودند . ناگهان نوح نداى « لا إله الا اللّه » سر داد . ندايش چنان الهى بود كه بت‌ها به لرزه درآمدند و آتشكده‌ها خاموش شدند و همگان ترسيدند .\r\nآن ستمگران از نوح خواستند كه خود را معرفى كند . نوح گفت : من بندهء خدا و فرزند بندهء خدا هستم . خداوند مرا به سوى شما برانگيخته است .\r\n« عموره » سخن نوح را شنيد و همانجا به او ايمان آورد . پدر عموره او را خشمگينانه گفت : آيا به نوح ايمان آورده‌اى . مىترسم كه پادشاه از كارت آگاه شود و تو را بكشد . عموره گفت : اى پدر ! خرد خويش را به كار بند . نوح مردى تنها است ولى با اين وجود ندايش در ميان شما ترس و رعب پديد آورده است ولى وعده‌هايش در دل‌هاى شما رخنه نكرده است .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nمردم پدر عموره را مجبور كردند كه دخترش را زندانى كند و او را گرسنه نگاه دارد . آنان عموره را يك سال با گرسنگى زندانى كردند اما پس از آن او را بيرون آوردند و با شگفتى ديدند كه نورى عظيم در رخسارش پديدار است و بدون غذا زنده مانده است .\r\nآنان دليل اين ماجرا را از او پرسيدند . او گفت : من در زندان به خداوند توسل نمودم و خواسته‌هايم را نوح برآورده مىساخت . من اينك همسر نوح گشته‌ام و از او فرزندى به نام « سام » دارم . « 1 »\r\nبرخى گفته‌اند : نوح دو همسر داشت . يكى « رابعه » نام داشت كه پس از كفر ، به هلاكت رسيد و ديگرى همسر باايمانى بود كه در كشتى ، همراه نوح بود .\r\nامام صادق عليه السّلام مىفرمايد : عيد نوروز روزى است كه كشتى طوفان‌زدهء نوح در كنار كوه جودى آرام گرفت .\r\nدر كتاب « دعوات راوندى » آمده است : هنگامى كه نوح خواست سوار بر كشتى شود عقرب را با خود نبرد . اما آن حيوان با نوح پيمان بست كه هركه اين ذكر را بگويد او را نگزد : « سلام على محمد و آل محمد و على نوح فى العالمين « 2 » » .\r\nدر كتاب « نوادر راوندى » آمده است كه امير مؤمنان على عليه السّلام فرموده‌اند :\r\nنوح و يارانش شش ماه در كشتى به صورت نشسته نماز خواندند زيرا موج‌هاى خروشان چنان كشتى را تكان مىداد كه آنها را پرتاب مىكرد .\r\n\r\n\r\n","description":"","footnote":"\r\n( 1 ) . سعد السعود ص 40 و ص 41 .\r\n( 2 ) . دعوات راوندى ص 129 .\r\n","page_name":" 156 ","page_number":156},
  {"content":"\r\n\r\n\r\n* باب چهارم : داستان هود عليه السّلام و قوم عاد\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nخداوند در قرآن مىفرمايد :  « وَ إِلى عادٍ أَخاهُمْ هُوداً قالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ أَ فَلا تَتَّقُونَ  « 1 » ؛ و به سوى قوم عاد برادرشان هود را فرستاديم . گفت : اى قوم من ! خدا را بپرستيد كه شما را جز او خدايى نيست . »\r\nمقصود از عاد همان عاد بن عوص بن ارم بن سام بن نوح است و هود برادر نسبى او بود ؛ زيرا هود فرزند شالخ بن ارفخشد بن نوح است و نيز گفته‌اند كه نسب هود اين گونه بوده است : هود بن عبد اللّه بن رياح بن حلوت بن عاد بن علوص بن آدم بن سام بن نوح است .\r\nخداوند قوم عاد را پس از نوح بر روى زمين جاى داد .  « وَ زادَكُمْ فِي الْخَلْقِ بَصْطَةً  « 2 » ؛ و شما را در آفرينش ( تن و نيرو ) افزود » .\r\nدر احاديث آمده است كه بلندقامت‌ترين شخص در قوم عاد صد ذراع و كوتاه‌ترين شخص هفتاد ذراع بود .\r\nامام صادق عليه السّلام دربارهء قوم عاد مىفرمايد : قوم عاد اندامى بسيار كشيده و نيرومند داشتند به گونه‌اى كه با دست خويش سنگ كوه‌ها را مىشكافتند .\r\nآنان بت مىپرستيدند و از همين‌روى هود عليه السّلام به آنان فرمود :  « أَ تُجادِلُونَنِي فِي أَسْماءٍ سَمَّيْتُمُوها أَنْتُمْ وَ آباؤُكُمْ  « 3 » ؛ آيا دربارهء نام‌هايى كه شما و پدرانتان بر روى بت‌ها نهاده‌ايد با من ستيزه مىكنيد ؟ » آنان بر اين باور بودند كه يكى از خدايانشان باران فرو مىفرستد و ديگرى زرق و روزى را فراهم مىآورد . بت ديگرى بيماران آنان را شفا مىبخشد و بت ديگرى نيز در سفرها همراهشان است . اما همهء آن بت‌ها و خدايان با گردباد خشم الهى درهم شكست .\r\nقوم عاد ، هود را متهم مىساختند كه چون به خدايان آنها ناسزا مىگويد بىخرد و نادان است . از رفتارهاى ناشايست قوم عاد آن بود كه خانه‌هاى خود\r\n\r\n\r\n","description":"","footnote":"\r\n( 1 ) . سوره اعراف / 65 .\r\n( 2 ) . سوره اعراف / 69 .\r\n( 3 ) . سوره اعراف / 71 .\r\n","page_name":" 158 ","page_number":158},
  {"content":"\r\n\r\nرا بر فراز بلندىها مىساختند تا هنگامى كه عابرى از كنار خانه‌شان بگذرد او را ببينند و مسخره كنند . برخى از مفسران دربارهء آيهء  « أَ تَبْنُونَ بِكُلِّ رِيعٍ  « 1 » ؛ آيا به هر جاى بلندى نشانه‌اى براى بازى و بيهودگى بنا مىكنيد ؟ »\r\nقوم عاد برج‌هاى بلندى برپا مىداشتند تا از آن بلندى ، حمام‌ها را ببينند .\r\nآن‌ها پندهاى هود را گوش فرا ندادند تا اينكه خداوند باران خود را از آنان دريغ داشت . پس از مدت‌ها ابرى سياه بر فراز سرزمين آنان سايه افكند . همگى خوشحال ندا دادند كه باران خواهد باريد .\r\n « قالُوا هذا عارِضٌ مُمْطِرُنا ؛  گفتند : اين براى ما ابرى باران‌زاست » .\r\nاما هود به آنها گفت : اين عذاب خداوند است كه در پى آن بوديد . باد تندى وزيد و همه‌چيز را ويران ساخت ؛ هود و يارانش در اصطبلى پناه گرفتند و از عذاب الهى در امان ماندند ، گردباد در ميان آسمان و زمين همچون ملخ‌ها از هرسو هجوم مىآورد . بادى سرد هفت شب و هشت روز بر قوم عاد وزيد .\r\nوهب گويد : آن روزها كه باد وزيد هوا چنان سرد بود كه عرب به آن روزها « ايام العجوز » مىگويند ؛ زيرا مشهور است كه در آن روزها پيرزنى با گروهى همراه شد و در پى او بادى سخت وزيدن گرفت و در روز هشتم پيرزن به هلاكت رسيد .\r\nدر تفسير على بن ابراهيم آمده است : سرزمين عاد ميان فلات قرار داشت و آنها داراى كشاورزى پرثمر و درختان بيشمار بودند . مردمان قوم عاد داراى اندامى تنومند و پرتوان بودند و عمرى دراز داشتند . خداوند هود را در ميان آنان برانگيخت تا هدايت يابند . اما قوم عاد به آزار او پرداختند .\r\nخداوند نيز آنان را هفت سال به خشكسالى گرفتار نمود . هود به كشاورزى مىپرداخت و همسرى داشت كه يك چشمش نابينا بود . گروهى از مردم كه در پى هود بودند به در خانهء او رسيدند و از همسر هود خواستند تا از هود بخواهند براى بر طرف شدن خشكسالى دعا كند . همسر هود با تمسخر پاسخ\r\n\r\n\r\n","description":"","footnote":"\r\n( 1 ) . سوره شعراء / 128 .\r\n","page_name":" 159 ","page_number":159},
  {"content":"\r\n\r\nگفت : اگر دعاى او برآورده مىشد هم‌اينك خود او براى آبيارى زمين كشاورزىاش نيازمند قطره‌اى آب نبود . آن مردم از در خانهء هود رفتند و در ميان راه هود را ديدند و از او خواستند براى آنان دعا كند . هود دست به دعا برداشت و پس آنگاه فرمود : به سرزمين خويش بازگرديد كه باران خداوند آغاز شده است . آنان با شگفتى گفتند : اى پيامبر خدا ، ما در خانهء تو چيزى شگفت ديديم . زنى يك چشم و سركش كه آن سخنان را گفته بود .\r\nهود فرمود : من همواره براى طول عمر او دعا مىكنم ؛ زيرا خداوند هيچ مؤمنى را نمىآفريند جز آنكه دشمنى را براى آزار او در كنارش قرار مىدهد .\r\nاين زن نيز دشمن من است و چنانچه دشمن ، كسى باشد كه انسان بر او تسلط داشته باشد بهتر از دشمنى است كه او بر انسان تسلط دارد .\r\nهود پيوسته براى قوم خويش دعا كرد تا دوباره سرزمين‌ها سرسبز شدند .\r\n  « وَ يا قَوْمِ اسْتَغْفِرُوا رَبَّكُمْ ثُمَّ تُوبُوا إِلَيْهِ يُرْسِلِ السَّماءَ عَلَيْكُمْ مِدْراراً وَ يَزِدْكُمْ قُوَّةً إِلى قُوَّتِكُمْ وَ لا تَتَوَلَّوْا مُجْرِمِينَ قالُوا يا هُودُ ما جِئْتَنا بِبَيِّنَةٍ وَ ما نَحْنُ بِتارِكِي آلِهَتِنا عَنْ قَوْلِكَ وَ ما نَحْنُ لَكَ بِمُؤْمِنِينَ ؛   « 1 » و اى قوم من ، از پروردگارتان آمرزش خواهيد آنگاه به او بازگرديد تا باران را بر شما پياپى و فراوان فرستد و نيرويى بر نيرويتان بيفزايد و بزهكارانه پشت مكنيد و روى نگردانيد . گفتند : اى هود ! براى ما حجّتى روشن نياورده‌اى و ما رهاكننده‌ى خدايان خود به خاطر سخن تو نيستيم و ما به تو ايمان نمىآوريم » .\r\nهنگامى كه قوم هود از پذيرفتن ايمان سر باززدند خداوند بادى تند و سرد بر آنان وزاند .\r\n  « كَذَّبَتْ عادٌ فَكَيْفَ كانَ عَذابِي وَ نُذُرِ ؛ إِنَّا أَرْسَلْنا عَلَيْهِمْ رِيحاً صَرْصَراً فِي يَوْمِ نَحْسٍ مُسْتَمِرٍّ   « 2 » ؛ قوم عاد ، هود را دروغگو انگاشتند ، پس بنگر كه عذاب\r\n\r\n\r\n","description":"","footnote":"\r\n( 1 ) . سوره هود / 52 و 53 .\r\n( 2 ) . سوره قمر / 18 و 19 .\r\n","page_name":" 160 ","page_number":160},
  {"content":"\r\n\r\nو بيم دادن من چگونه بود ؟ ما بر آنان باد سخت و سردى را در روزى پيوسته شوم فرستاديم » .\r\nهمچنين در جاى ديگر مىفرمايد :   « وَ أَمَّا عادٌ فَأُهْلِكُوا بِرِيحٍ صَرْصَرٍ عاتِيَةٍ سَخَّرَها عَلَيْهِمْ سَبْعَ لَيالٍ وَ ثَمانِيَةَ أَيَّامٍ حُسُوماً ؛   « 1 » و اما قوم عاد به بادى سرد و سخت از حد گذشته هلاك شدند كه آن را هفت شب و هشت روز پياپى بر آنان گماشت » .\r\nهفت شب و هشت روز ، ماه به وسيلهء برج زحل و مريخ ، شوم مىگردد .\r\nامام باقر عليه السّلام مىفرمايد : باد عقيم بادى است كه از هفتمين طبقهء زمين بيرون مىآيد و بادى كه نشان از خشم الهى دارد تنها بر قوم عاد وزيده است .\r\nخداوند به نگاهبانان باد دستور داد كه از سوراخ‌هاى تعبيه شده بيرون آيند ، پس آنگاه باد همچون نعرهء گاو وحشى بر نگاهبانان وزيد . آنان از سختى باد شكوه نمودند و گفتند : ممكن است اين باد سهمگين كسانى را نيز كه نافرمانى نكرده‌اند هلاك سازد و شهرهاىآباد بسيارى را ويران گرداند . خداوند نيز به جبرئيل فرمان داد تا آن باد را با بال‌هاى خويش فقط به سوى قوم عاد فرستد .\r\nپس جبرئيل فرمان خداوند را به انجام رساند و قوم عاد به هلاكت رسيدند و سرزمين آنان ويران شد . « 2 »\r\nعلى بن ابراهيم گويد : از پدرم شنيدم كه مىگفت : معتصم عباسى دستور داد تا در منطقهء بطانيه چاهى بكنند . سيصد قامت از چاه را كندند ولى به آب نرسيدند و دست از كار كشيدند . روزگار خلافت متوكل عباسى فرارسيد و او دستور داد كه آنقدر چاه را بكنند كه تا به آب برسند . كارگران هرصد قامت از چاه را كه مىكندند تسمه قرقره‌اى تعبيه مىكردند تا اينكه به صخره‌اى رسيدند و آن را با ديلم شكستند . ناگهان بادى بسيار سرد از آنجا وزيد و هر كه در معرض باد بود جان سپرد .\r\n\r\n\r\n","description":"","footnote":"\r\n( 1 ) . سوره حاقه / 6 و 7 .\r\n( 2 ) . تفسير قمى ج 1 ص 330 .\r\n","page_name":" 161 ","page_number":161},
  {"content":"\r\n\r\nمأموران متوكل براى يافتن پاسخ اين حادثه نزد امام جواد عليه السّلام رفتند . آن حضرت فرمودند : آنجا سكونت‌گاه قوم عاد و همان سرزمين احقاف و ماسه‌ها است . قوم عاد سرزمينى پربركت داشتند . ولى خدا را نافرمانى كردند و به خشكسالى گرفتار شدند و پس آنگاه به وسيلهء بادى سهمگين و سرد به هلاكت درافتادند . هنگامى كه باد سياه در آسمان قوم عاد پديدار شد آنان شادمان شدند كه باران خواهد آمد اما ديرى نگذشت كه هود فرارسيدن عذاب الهى را به آنان گوشزد كرد . گردباد آغاز شد و چنان شد كه مردم جز خانه‌هاى خود چيز ديگرى نمىديدند . هلاكت قوم عاد عبرتى براى برحذر بودن امت حضرت محمد صلوات اللّه عليه و آله است . « 1 »\r\nامام باقر عليه السّلام فرموده‌اند : بادها پنج دسته‌اند ؛ يكى از آنها باد عقيم نام دارد كه از شر آن به خدا پناه مىبريم .\r\nپيامبر صلّى اللّه عليه و آله و سلّم مىفرمايد : هر بادى به ميزان حساب‌شده‌اى مىوزد مگر بادى كه بر قوم عاد وزيد و از منفذهاى بيشمارى سر برآورد و قوم عاد را هلاك ساخت .\r\nامام باقر عليه السّلام مىفرمايد : خداوند لشكريانى از باد دارد كه با آنها هرسركشى را به عذاب گرفتار مىسازد ؛ و بر هربادى فرشته‌اى گمارده شده است كه هرگاه خداوند بخواهد عذابى فرود آورد بر آن فرشته وحى مىفرستد و آن فرشته نيز به فرمان الهى به باد دستور مىدهد كه همچون شير غران بوزد . هر بادى نامى دارد همانگونه كه دربارهء باد قوم عاد از « باد صرصر » سخن گفته شده است :\r\n « إِنَّا أَرْسَلْنا عَلَيْهِمْ رِيحاً صَرْصَراً فِي يَوْمِ نَحْسٍ مُسْتَمِرٍّ  « 2 » ؛ ما بر آنها باد سخت و سرد را در روزى پيوسته شوم فرستاديم » .\r\n\r\n\r\n","description":"","footnote":"\r\n( 1 ) . تفسير قمى ج 2 ص 298 .\r\n( 2 ) . سوره قمى / 19 .\r\n","page_name":" 162 ","page_number":162},
  {"content":"\r\n\r\nهمچنين از باد عقيم نيز ياد شده است كه  « رِيحٌ فِيها عَذابٌ أَلِيمٌ  « 1 » ؛ بادى كه عذابى دردناك در آن است » .\r\nدر آيهء ديگرى از گردبادى سخن گفته است كه با آتش همراه است :\r\n « فَأَصابَها إِعْصارٌ فِيهِ نارٌ فَاحْتَرَقَتْ  « 2 » ؛ پس ناگهان گردبادى آتشبار به آن بوستان رسد و بسوزاند » . « 3 »\r\nدر كتاب علل الشرايع آمده كه « وهب » گويد : باد عقيمى كه در زير زمين گرد آمده است با هفتاد هزار افسار آهنين مهار گشته است و بر هرعنانى هفتاد هزار فرشته گماشته شده است كه آن را نگاه دارند . خداوند اين باد را بر قوم عاد فرستاد و اگر خداوند به آن باد اذن مىداد بر روى زمين همه‌چيز را مىسوزاند . خداوند به هنگام برپايى روز رستاخيز با اين باد كوه‌ها و تپه‌ها و كاخ‌ها و شهرهاىآباد را خرد و ويران خواهد كرد و اين سخن ، همان فرمايش خداوند است كه :    « وَ يَسْئَلُونَكَ عَنِ الْجِبالِ فَقُلْ يَنْسِفُها رَبِّي نَسْفاً فَيَذَرُها قاعاً صَفْصَفاً لا تَرى فِيها عِوَجاً وَ لا أَمْتاً ؛    « 4 » و از تو دربارهء كوه‌ها مىپرسند . بگو :\r\nپروردگارم همهء آنها را برمىكند و خرد و پراكنده مىسازد . پس آن زمين را هامونى هموار واگذارد . در آن هيچ كجى و بلندى نبينى » .\r\n« قاع » شوره‌زار خشكيده را گويند و « صفصف » زمين صاف و هموار را گويند كه پستى و بلندى نداشته باشد . « أمت » مكان بلندى را مىگويند و به اين سبب آن را عقيم مىگويند كه عذاب الهى را دربر دارد و هيچ رحمتى در آن نهفته نيست ؛ همچون مردى كه از داشتن فرزند ، عقيم باشد اين باد نيز از رحمت الهى عقيم است ؛ زيرا اين باد برج‌ها و كاخ‌هاى قوم عاد را در زير ماسه‌هاى نرم فرو برد و هفت شب و هشت روز بر آنها وزيد .\r\n\r\n\r\n","description":"","footnote":"\r\n( 1 ) . سوره احقاف / 24 .\r\n( 2 ) . سوره بقره / 266 .\r\n( 3 ) . روضه كافى ص 91 .\r\n( 4 ) . سوره طه / 105 الى 107 .\r\n","page_name":" 163 ","page_number":163},
  {"content":"\r\n\r\n « سَخَّرَها عَلَيْهِمْ سَبْعَ لَيالٍ وَ ثَمانِيَةَ أَيَّامٍ حُسُوماً فَتَرَى الْقَوْمَ فِيها صَرْعى كَأَنَّهُمْ أَعْجازُ نَخْلٍ خاوِيَةٍ  « 1 » ؛ آن را هفت شب و هشت روز پياپى بر آنان گماشت پس آن قوم را در آن ( شب‌ها و روزها ) چنان بر زمين افكنده مىديدى كه گويى تنه‌هايى پوسيده و افكندهء درختان خرما هستند » .\r\nآن باد چنان سهمگين و تند بود كه مردان و زنان را از زمين بلند مىكرد و با صورت به زمين مىكوبيد و همانگونه كه خانه‌ها را درهم مىكوبيد كوه‌ها را نيز نابود مىكرد و همچون ماسه‌هايى نرم مىگرداند . قوم عاد را از آن روى به اين نام ناميده‌اند كه داراى ستون‌هاى بلند بودند كه آنها براى ساختن ستون‌هاى قصرهاى خويش پايه‌هايى را مىتراشيدند كه هم اندازهء كوه‌ها بود و آنها را به درون كاخ‌هاى خود مىبردند . « 2 »\r\nدر كتاب « احتجاج » آمده است كه على بن يقطين گويد : ابو جعفر داونقى به وزيرش يقطين دستور داد تا در كاخ « العبادى » چاهى را حفر كند .\r\nهنوز كار حفر چاه پايان نيافته بود كه دوانقى جان سپرد و جانشينش مهدى عباسى كار او را دنبال كرد . او حاضر بود كه همهء ثروت بيت المال را براى حفر آن چاه هزينه كند . يقطين همراه برادرش كندن چاه را ادامه دادند تا اينكه به حفره‌اى در قعر چاه رسيدند كه از آنجا بادى بسيار سرد مىوزيد .\r\nابو موسى دستور داد تا آن حفره را گشادتر كنند و درپوشى بر آن نهند .\r\nپس آنگاه او دستور داد كه دو مرد درون سطلى قرار گيرند و با طناب به درون حفره روند و هرگاه خبرى يافتند طناب را تكان دهند تا آنها را بالا بشكند . آن دو مرد وارد حفره شدند و پس از مدتى طناب‌ها را تكان دادند و كارگران آن دو مرد را بالا كشيدند .\r\nآن دو مرد دربارهء ديده‌هاى خود اين گونه گفتند : ما مردان و زنان و خانه‌ها و ظرف‌ها و اشياء گران‌قيمت فراوانى را ديديم كه همگى سنگ گرديده بودند\r\n\r\n\r\n","description":"","footnote":"\r\n( 1 ) . سوره حاقه / 7 .\r\n( 2 ) . علل الشرايع ج 1 ص 47 و 48 .\r\n","page_name":" 164 ","page_number":164},
  {"content":"\r\n\r\nدر حالى كه هنوز مردان و زنان لباس بر تن داشتند و برخى نشسته بودند و گروهى به پهلو خوابيده بودند . در آنجا خانه‌هايى را ديديم كه همچنان استوار مانده بودند . مهدى عباسى با شنيدن اين سخنان نامه‌اى به امام كاظم عليه السّلام نوشت و به مدينه فرستاد . امام كاظم عليه السّلام پس از ملاحظه نامه سخت گريست و در پاسخ چنين فرمود : كسانى را كه ديده‌ايد بازماندگان قوم عاد هستند كه خداوند بر آنها خشم گرفت و خانه‌هاى آنان را در شن و ماسه‌ها فرو برد و آنان همان قوم احقاف يا ماسه‌ها هستند . « 1 »\r\nمبرد گويد : مقصود از احقاف ، مقدار انبوهى از ماسه است و مقصود از آن ، همان ماسه‌هاى سرزمين عمان تا « حضرموت » است .\r\nبرخى نيز بر اين باورند كه آن ماسه‌ها ، همان ماسه‌هاى سرزمين يمن است كه مشرف بر دريا است .\r\nدر كتاب « اكمال الدين » در روايتى مسند از ابى وائل روايت شده است :\r\nمردى به نام عبد اللّه بن قلابه در جستجوى شترش بود كه گريخته بود . او در پى شترش وارد بيابان‌هاى عدن شد و ناگهان در برابر خود قلعه‌اى را ديد كه در آن كاخ‌هاى سر به فلك كشيده‌ى بسيارى وجود دارد .\r\nاو از شترش پياده شد و با شمشيرى آخته وارد كاخ شد . در آغاز دو لنگه در بزرگ را ديد كه چوبش از نوعى عود خوشبو تراشيده شده بود و بر روى آنها ستاره‌هايى از ياقوت زرد و سرخ نهاده شده بود .\r\nعبد اللّه يك لنگه از در را گشود و وارد كاخ شد . او كاخ‌هايى را مىديد كه ستون‌هايش از ياقوت و زبرجد پوشيده شده بود و بر فراز هركاخى اتاقى از طلا و نقره و ياقوت و مرجان بنا شده بود و هركاخى درى از چوب عود داشت .\r\nكف قصرها با مرجان و بسته‌هاى مشك و زعفران تزئين شده بود .\r\nبه هرسو كه مىنگريست درختانى پرثمر و نهرهايى پرآب را مىديد كه از زير درختان جارى بودند . او با خود انديشيد كه بىگمان اين كاخ‌ها همان بهشتى است كه خداوند در دنيا به بندگانش وعده داده است . او نمىتوانست\r\n\r\n\r\n","description":"","footnote":"\r\n( 1 ) . « احتجاج » طبرسى ص 388 و ص 389 .\r\n","page_name":" 165 ","page_number":165},
  {"content":"\r\n\r\nياقوت‌هاى به كار رفته در ديوارها و درها را با خود ببرد و تنها توانست اندكى از مرجان‌ها و مشك‌ها و زعفران‌ها را با خود ببرد .\r\nهنگامى كه او با شترش به يمن بازگشت مردم را از ديده‌هاى خويش آگاه ساخت و مرجان‌ها را كه به مرور زمان به رنگ ديگرى درآمده بود فروخت .\r\nمعاويه از ماجراى آن مرد آگاه شد و او را به نزد خود فرا خواند و ماجرا را از زبان خود او شنيد . آن مرد در پايان سخنانش گفت : به خدا سوگند آن شهر چنان زيبا بود كه حتى سليمان بن داود نيز چنين كاخ و ثروتى نداشت .\r\nمعاويه ، كعب بن احبار را فراخواند تا راز اين ماجرا را از او پرسد . كعب نزد معاويه آمد و گفت : اين شهر با اين ويژگىها كه بازگو كرده‌اند مىبايست از آن شداد بن عاد باشد و آن شهر همان « إرم ذات العماد ؛ شهر قوم عاد با ستون‌هاى بلند » است ( كه در قرآن از آن ياد شده است ) . آنگاه كعب چنين ادامه داد : « عاد اول » كسى غير از عاد قوم هود است . عاد دو پسر به نام‌هاى شدّاد و شديد داشت . پس از مرگ عاد ، آن‌دو به فرمانروايى شرق و غرب رسيدند ولى چندى نگذشت كه شديد جان سپرد .\r\nشدّاد به خواندن كتاب بسيار علاقه داشت و هرگاه در كتابى نامى از بهشت و بناهاى مملو از ياقوت و زبرجد مىديد آرزو مىكرد تا همانند آن را در اين دنيا براى خود بسازد . او سرانجام در برابر قدرت خداوند گردن كشيد و صد مرد توانمند را به كار گرفت كه هريك از آن مردان هزار زيردست داشتند .\r\nآنان ساخت كاخ باشكوه شداد را آغاز كردند . او دستور داد تا بهترين بيابان را در روى كره زمين براى ساخت كاخ برگزينند . او دستور داد در ساخت شهرش انواع طلا و نقره و ياقوت و زبرجد و مرجان را به كار برند و در پايين آن شهر ستون‌هايى زبرجدين به كار برند و بر فراز شهر كاخ‌هايى بنا نهند و بر فراز هر كاخى خانه‌اى و در پايين هركاخى انواع گياهان را بكارند و در كنار آن گياهان رودها را جارى سازند .\r\nاطرافيان شداد به او گفتند : ما چگونه اين همه مصالح را براى ساخت اين شهر عظيم فراهم آوريم ؟ او گفت : همهء دنيا در فراچنگ من است . بر همهء\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nمعدن‌ها كارگرانى بگماريد تا همهء جواهرات را به محل شهر جديد آورند .\r\nهمچنين هرچه طلا و نقره در دست مردم است از آنان بستانيد و در ساخت شهر جديد به كار بنديد .\r\nمأموران شداد بيست سال به جمع‌آورى جواهرات پرداختند و سيصد سال به طول انجاميد تا كاخ ساخته شد . شداد نهصد سال عمر كرد و هنگامى كه ساخت شهر به سر آمد شداد فرمان داد تا بر فراز آن برجى بسازند و در پيرامون برج هزار كاخ بنا نهند و بر ورودگاه هركاخى هزار پرچم برافرازند و در هركاخى يكى از وزيرانش را گمارد تا به خدمت پردازند . « 1 »\r\nده سال به طول انجاميد تا كارهاى روبنايى شهر پايان يافت . روز افتتاح اين كاخ عظيم فرارسيده بود و تنها يك روز تا جايگاه قصر جديد فاصله بود .\r\nخداوند به صيحهء دلخراش آسمانى فرمان داد تا بر شداد و همراهانش به سختى صيحه زند . شداد و يارانش بىآنكه وارد شهر جديد شوند از عذاب آن صيحه به هلاكت رسيدند . كعب پس از گفتن اين سخنان گفت : من در كتاب‌ها خوانده بودم كه مردى وارد آن شهر شد و از شگفتىهاى آن شهر براى ديگران سخن گفت ولى هيچ‌كس سخنش را باور نكرد تا اينكه در آخر الزمان گروهى ديندار و باورمند به آن پاى خواهند نهاد .\r\nدر مجمع البيان اين داستان با فرازهايى ديگر بازگو شده است كه چنين است : كعب به معاويه گفت : در روزگار تو مسلمانى سرخ‌موى و كوتاه‌قد كه در ميان ابروان و گردنش خالى دارد در جستجوى شترش وارد بيابان‌هاى عدن مىشود آنگاه كعب رو به همان مرد كرد و گفت : به خدا سوگند ، اين ، همان مرد است . « 2 »\r\n\r\n\r\n","description":"","footnote":"\r\n( 1 ) . اكمال الدين ص 305 تا 307 .\r\n( 2 ) . مجمع البيان ج 5 ص 737 و 738 .\r\n","page_name":" 167 ","page_number":167},
  {"content":"\r\n . \r\n","description":"","footnote":"","page_name":" 168 ","page_number":168},
  {"content":"\r\n\r\n\r\n* باب پنجم : داستان صالح عليه السّلام و قومش\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nخداوند فرازمند مىفرمايد :      « وَ إِلى ثَمُودَ أَخاهُمْ صالِحاً قالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ قَدْ جاءَتْكُمْ بَيِّنَةٌ مِنْ رَبِّكُمْ هذِهِ ناقَةُ اللَّهِ لَكُمْ آيَةً فَذَرُوها تَأْكُلْ فِي أَرْضِ اللَّهِ وَ لا تَمَسُّوها بِسُوءٍ فَيَأْخُذَكُمْ عَذابٌ أَلِيمٌ وَ اذْكُرُوا إِذْ جَعَلَكُمْ خُلَفاءَ مِنْ بَعْدِ عادٍ وَ بَوَّأَكُمْ فِي الْأَرْضِ تَتَّخِذُونَ مِنْ سُهُولِها قُصُوراً وَ تَنْحِتُونَ الْجِبالَ بُيُوتاً فَاذْكُرُوا آلاءَ اللَّهِ وَ لا تَعْثَوْا فِي الْأَرْضِ مُفْسِدِينَ قالَ الْمَلَأُ الَّذِينَ اسْتَكْبَرُوا مِنْ قَوْمِهِ لِلَّذِينَ اسْتُضْعِفُوا لِمَنْ آمَنَ مِنْهُمْ أَ تَعْلَمُونَ أَنَّ صالِحاً مُرْسَلٌ مِنْ رَبِّهِ قالُوا إِنَّا بِما أُرْسِلَ بِهِ مُؤْمِنُونَ قالَ الَّذِينَ اسْتَكْبَرُوا إِنَّا بِالَّذِي آمَنْتُمْ بِهِ كافِرُونَ فَعَقَرُوا النَّاقَةَ وَ عَتَوْا عَنْ أَمْرِ رَبِّهِمْ وَ قالُوا يا صالِحُ ائْتِنا بِما تَعِدُنا إِنْ كُنْتَ مِنَ الْمُرْسَلِينَ        فَأَخَذَتْهُمُ الرَّجْفَةُ فَأَصْبَحُوا فِي دارِهِمْ جاثِمِينَ فَتَوَلَّى عَنْهُمْ وَ قالَ يا قَوْمِ لَقَدْ أَبْلَغْتُكُمْ رِسالَةَ رَبِّي وَ نَصَحْتُ لَكُمْ وَ لكِنْ لا تُحِبُّونَ النَّاصِحِينَ ؛   « 1 » و به قوم ثمود برادرشان صالح را فرستاديم . گفت : اى قوم من ، خدا را بپرستيد كه شما را جز او خدايى نيست . همانا شما را حجتى روشن و هويدا از سوى پروردگارتان آمد ؛ اين ماده شتر خدا ، شما را نشانه‌اى است . پس او را واگذاريد تا در زمين خدا بخورد و هيچ بدى به او نرسانيد كه شما را عذابى دردناك فرا خواهد گرفت . و ياد كنيد آنگاه كه شما را از پس ( قوم ) عاد جانشين ( آنها ) كرد و شما را در اين سرزمين جاى داد كه از جاهاى نرم و هموار آن ، كاخ‌ها مىسازيد و كوه‌ها را براى ساختن خانه‌ها مىتراشيد ؛ پس نعمت‌هاى خدا را به ياد آوريد و در زمين به تبهكارى نكوشيد . بزرگان قوم او كه گردنكشى مىكردند به ناتوان شمرده شدگان كه به صالح ايمان آورده بودند گفتند : آيا شما مىدانيد كه صالح فرستاده‌اى از سوى پروردگار خويش است ؟ گفتند : ما به آنچه او بدان فرستاد\r\n\r\n\r\n","description":"","footnote":"\r\n( 1 ) . سوره اعراف / 73 الى 79 .\r\n","page_name":" 170 ","page_number":170},
  {"content":"\r\n\r\nشده ايمان داريم . آنان كه گردنكشى كردند گفتند : ما بدانچه شما به آن ايمان آورده‌ايد كافريم . پس ماده شتر را پى كردند ( و آن حيوان را كشتند ) و از فرمان پروردگارشان سر برتافتند و گفتند : اى صالح ، اگر از فرستادگانى ، آنچه ما را وعده مىدهى به ما آر . پس زمين‌لرزه ( بر اثر صاعقهء آسمانى ) آنان را گرفت تا در خانه‌هاى خويش به رو درافتادند ( و مردند ) پس صالح از آنان روى گردانيد و گفت : اى قوم من ، هرآينه پيام پروردگارم را به شما رساندم و براى شما نيكخواهى كردم و ليكن شما ، نيكخواهان را دوست نداريد . »\r\nخداوند در قرآن دربارهء دربارهء پستى كار قوم ثمود بسيار سخن گفته است تا امت پيامبر برحذر باشند .\r\nپيامبر صلّى اللّه عليه و آله به على عليه السّلام فرمود : اى على ، نخستين شقى در ميان انسان‌ها كسى بود كه ناقهء صالح را پى كرد و شقىترين شخص در ميان امت من كسى است كه ضربهء شمشير بر فرق سرت فرود آورد و محاسن تو را خونين گرداند . « 1 »\r\nدر ميان متأخرين كسانى بودند كه تلاش كردند براساس اين فرمودهء پيامبر ، كتاب‌هايى را در همسانى شهادت امير مؤمنان و پى شدن ناقهء صالح بنگارند ؛ زيرا على عليه السّلام آيتى الهى است كه خداوند آن وجود و الا را به وسيلهء حضرت محمد صلّى اللّه عليه و آله و سلّم به مردم شناساند ؛ همانطور كه خود پيامبر صلّى اللّه عليه و آله و سلّم فرموده اند : اين نشانه را از من بزرگتر خواهيد يافت .\r\nابن ابى الحديد معتزلى گويد : پس از طوفان نوح تا زمانهء ما در ميان نژادهاى عرب و عجم و ترك و روم و ديگرنژادها ، مردان دلاور بسيارى درخشيده‌اند ولى هيچ‌يك همانند على عليه السّلام نبودند بلكه در يك ويژگى نيز با او همسان نگشته‌اند تا چه رسد كه در همهء ويژگىها همسنگ او گردند .\r\nنگارندهء كتاب « قدسيات » گويد : عالمان سنّى چنين گفته‌اند كه جبرئيل به پيامبر فرمود : خداوند على عليه السّلام را در باطن همهء پيامبران همراه نمود ولى\r\n\r\n\r\n","description":"","footnote":"\r\n( 1 ) . « عرائس المجالس » ثعلبى ص 63 .\r\n","page_name":" 171 ","page_number":171},
  {"content":"\r\n\r\nهمراهى على با تو آشكار گرديد .\r\nعلى عليه السّلام و ناقهء صالح با همديگر شباهت‌هايى دارند ؛ همانگونه كه على عليه السّلام از ميان صخره‌اى در خانهء خدا به دنيا آمد ناقه صالح نيز از ميان صخره‌ها بيرون آمد .\r\nدر حالى كه هيچ پيامبر و جانشين پيامبرى چنين ويژگى نداشت .\r\nشباهت ديگر آن است كه امير مؤمنان همواره با دانش و حكمت خويش چشمهء دانش و شناخت را در دل مردم جوشان نگاه داشته بود ، همانگونه كه ناقهء صالح نيز هرروز مردم را از شير خود سيراب مىساخت .\r\nعامل اصلى شهادت على عليه السّلام زنى به نام « قطامه » بود و عامل اصلى كشته شدن ناقهء صالح نيز زنى به نام « زرقاء » بود .\r\nشباهت ديگر آن است كه همانگونه كه پس از شهادت على عليه السّلام مردم بى وفا ، فرزندش حسين عليه السّلام را به شهادت رساندند مردم قوم ثمود نيز بچه ناقه صالح را كه مادرش تازه او را از شير گرفته بود از ميان بردند .\r\nدر تفسير آيهء  « تَتَّخِذُونَ مِنْ سُهُولِها »  مفسرين چنين فرموده‌اند :\r\nسهل به دشت هموار گويند كه ساختن خانه در آن سختى چندانى ندارد و قوم ثمود كاخ‌هايى را كه در دشت‌ها مىساختند براى ييلاق استفاده مىكردند . در ادامه ، در تفسير آيهء  « وَ تَنْحِتُونَ مِنَ الْجِبالِ بُيُوتاً »  فرموده‌اند ؛ قوم ثمود خانه‌هايى را در ميان كوه‌ها مىساختند كه در سردى زمستان براى قشلاق در آن خانه‌ها جاى گيرند . قوم ثمود در منطقه‌اى به نام « وادى القرى » كه بيابانى در ميان شام و مدينه بود سكونت گزيده بودند ولى قوم عاد در « يمن » مىزيستند . مردمان قوم ثمود بين سيصد تا هزار سال عمر مىكردند . « 1 »\r\nنسب صالح اين‌چنين بود : صالح فرزند ثمود فرزند عاثر فرزند ارم فرزند سام فرزند نوح .\r\nابو حمزهء ثمالى روايت نموده است كه امام باقر عليه السّلام فرمود : جبرئيل ماجراى\r\n\r\n\r\n","description":"","footnote":"\r\n( 1 ) . مجمع البيان ج 2 ص 679 .\r\n","page_name":" 172 ","page_number":172},
  {"content":"\r\n\r\nهلاكت قوم ثمود را اين گونه براى پيامبر صلّى اللّه عليه و آله بازگو نمود كه بيش از شانزده سال از عمر صالح عليه السّلام نگذشته بود كه به پيامبرى برانگيخته شد و تا صد و بيست سالگى در ميان قومش به هدايت مردم مىپرداخت ؛ ولى مردم اعتنايى به او نمىكردند و بت‌هايى را كه بيش از هفتاد نوع بودند مىپرستيدند .\r\nسرانجام صالح از هدايت قومش نااميد شد و به آنان گفت : من از خدايان شما درخواستى دارم . اگر پاسخم را گفتند و خواسته‌ام را برآوردند از ميان شما مىروم و يا اينكه شما از من چيزى بخواهيد تا از خداوند طلب كنم . قوم ثمود سخن صالح را پذيرفتند و روز موعود همراه بت‌هاى خويش در بيرون شهر گرد آمدند . آنان پس از خوشگذرانى از صالح خواستند تا نخست او خواسته‌اش را از بت‌ها طلب كند . صالح يك به يك بت‌ها را به اسم صدا زد ولى پاسخى نشيند و آنگاه روى به مردم كرد و فرمود : ديديد كه خدايان شما پاسخى ندارند اينك شما از من درخواستى كنيد .\r\nقوم ثمود كه در حيرت فرورفته بودند از صالح خواستند كه تا آنان را با بت‌هايشان تنها گذارد تا فرصتى ديگر يابند .\r\nآن فرصت سرآمد اما از دست بت‌ها كارى برنيامد . اندك‌اندك روز به سر مىآمد كه هفتاد نفر از قوم ثمود همراه صالح بر فراز كوهى رفتند و از صالح خواستند تا از درون كوه ، شترى سرخ‌موى و پاكيزه بيرون آورد كه در آستانهء وضع حمل باشد .\r\nصالح گفت : چيزى سخت را از من خواستيد ولى اين خواسته بر خداوند بسيار آسان است .\r\nصالح دعا كرد و ديرى نگذشت كه صداى سهمگينى به پا خاست و كوه تكه‌تكه شد و شترى ماده از آن سر برآورد و كم‌كم همهء اندامش بيرون آمد .\r\nبت‌پرستان در حيرت فرو رفتند و دوباره به صالح گفتند : اگر خدايش قدرت دارد بچه اين شتر را نيز هم‌اينك به دنيا آورد ؟ ديرى نپاييد كه بچهء شتر نيز به دنيا آمد و در كنار مادرش روى زمين خزيد . شصت و چهار نفر از بت\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nپرستان گفتند : كار صالح سحر و جادو بود و تنها شش نفر از آنان به ميان مردم بازگشته و آنچه را كه روى داده بود بازگو كردند . پس از مدتى از ميان آن شش نفر ، يك نفر نيز ديده‌هاى خود را انكار كرد و او همان‌كسى بود كه ناقهء صالح را پى نمود و كشت .\r\nمحمد بن ابى نصر نقل كرده است كه سعيد بن يزيد گويد : من آن كوه و شكاف ميان آن را ديده‌ام كه در مسير شام است . « 1 »\r\nامير مؤمنان على عليه السّلام فرموده‌اند : مرا در كنار برادرانم هود و صالح به خاك سپاريد .\r\nابن عباس روايت نموده است كه روزى پيامبر صلّى اللّه عليه و آله دست على عليه السّلام را گرفت و از خانه بيرون آمده و در ميان مردم چنين فرمود : من از گل رحمت خويش و سه نفر از خاندانم على و حمزه و جعفر آفريده شده‌ام .\r\nشخصى از پيامبر پرسيد : ايا اينان در روز رستاخيز در ركاب شما خواهند بود ؟\r\nآن حضرت فرمود : در روز رستاخيز چهار نفر سواره وارد محشر مىشوند :\r\nمن و على و فاطمه و صالح ؛ نام مركب من « براق » است ، دخترم فاطمه بر شترى به نام « غضباء » سوار خواهد بود ، صالح بر ناقه‌اش كه آن را كشتند سوار مىشود و على نيز سوار بر ناقه‌اى بهشتى خواهد بود كه افسارش از ياقوت است و بر پشتش دو جامهء سبزرنگ است .\r\nعلى ميان بهشت و دوزخ مىايستد و بادى از عرش مىوزد و چهرهء عرق آلود مردم را خشك مىگرداند . پيامبران و فرشتگان مىگويند : بىگمان اين نسيم روح‌افزا از سوى فرشته‌اى تقرب‌يافته يا پيامبرى فرستاده شده است ، اما نداگرى فرياد برمىآورد : اين نسيم برادر پيامبر ، على بن ابى طالب است . « 2 »\r\nدر تفسير على بن ابراهيم آمده است : روزى صالح به قومش گفت : اين ناقه يك روز آب اين سرزمين را مىخورد و روز ديگر همگان مىتوانيد از شير سرشار او بياشاميد . هنگامىكه روز شيردهى ناقه مىرسيد آن حيوان در ميانه\r\n\r\n\r\n","description":"","footnote":"\r\n( 1 ) . تفسير عياشى ج 1 تفسير سوره اعراف آيه 54 .\r\n( 2 ) . « خصال » شيخ صدوق ص 204 .\r\n","page_name":" 174 ","page_number":174},
  {"content":"\r\n\r\nده مىايستاد و آنقدر از او شير مىدوشيدند كه همگى بىنياز مىشدند . ولى سرانجام نه نفر از سران قوم ، ناقه و بچه‌اش را كشتند و به صالح گفتند :  « فَأْتِنا بِما تَعِدُنا إِنْ كُنْتَ مِنَ الصَّادِقِينَ ؛ *  پس اگر از راستگويانى آنچه از عذاب كه به ما وعده مىدادى براى ما بياور .\r\nصالح به آنان گفت : «  تَمَتَّعُوا فِي دارِكُمْ ثَلاثَةَ أَيَّامٍ ؛  سه روز در خانه‌هايتان برخوردار شويد » . او گفت : نشانهء هلاكت شما آن است كه فردا چهره‌هايتان زرد و روز دوم سرخ و روز سوم سياه خواهد شد . سومين روز فرارسيد و همانگونه كه صالح وعده داده بود جبرئيل چنان صيحه‌اى زد كه پرده دل‌هايشان دريده شد و گوش‌هايشان كر شد و همگى به هلاكت رسيدند و پس آنگاه آتشى برافروخته شد و همگى آنان را سوزاند « 1 » .\r\nحسن بن محبوب گويد : سعيد بن زيد در روايتى دراز چنين گفته است :\r\nچهارپايان قوم ثمود به خاطر هيبت ناقهء صالح از او مىگريختند .\r\nبه همين سبب مردم ثمود بر آن شدند تا ناقه را بكشند . در ميان قوم ، زنى ثروتمند به نام « صدوب » بود . او كينهء صالح را در دل داشت و با مردى به نام « مصدع » به زنا پرداخت تا او را راضى كند كه ناقهء صالح را بكشد . زنى ديگر نيز به نام « عنيزه » از مردى كوتاه‌قد و سرخ‌موى و حرام‌زاده به نام « قدار » خواست تا در كشتن ناقه مصدع را يارى كند . آن روز ، هنگام آب خوردن ناقه بود . عده‌اى مىخواستند تا آبى را كه شتر مىخورد با آبى كه خود مىخورند درهم آميزند ولى اين كار ممنوع بود . آنان براى دست يافتن به خواستهء خويش از « قدار » خواستند تا ناقه را بكشد و او نيز پذيرفت .\r\n« كعب » دربارهء دليل كشته شدن ناقه صالح گويد : زنى در قوم ثمود بود كه ادعاى فرمانروايى بر قوم را داشت ، ولى با آمدن صالح ، مردم به صالح گرويدند .\r\nآن زن ( براى انتقام از صالح ) از « قطام » معشوقهء قدار و « قبال » معشوقهء مصدع كمك خواست . قدار و مصدع هرشب در كنار معشوقه‌هاى خويش به باده\r\n\r\n\r\n","description":"","footnote":"\r\n( 1 ) . تفسير قمى ص 331 و ص 332 .\r\n","page_name":" 175 ","page_number":175},
  {"content":"\r\n\r\nگسارى مىپرداختند . آن زن به معشوقه‌هاى اين دو مرد گفت كه به مردان خويش بگوييد : ما به خاطر ناقهء صالح نگرانيم . اگر مىخواهيد همچنان در كنار شما باشيم بايد آن ناقه را بكشيد .\r\nآن دو مرد به كمك هفت نفر در كمين ناقه نشستند . هنگامىكه ناقه از آب بيرون آمد مصدع از پشت صخره‌اى تيرى را به سوى ناقه پرتاب كرد كه در ساق پاى ناقه فرورفت . در اين هنگام عنيزه به ميان آمد و همانگونه كه وعده داده بود دخترش را به مصدع بخشيد .\r\nآنگاه قدار تحريك شد و ضربهء شمشيرى را بر پى حيوان فرود آورد . ناگهان ناقه ناله‌اى دردناك سرداد و به دست قدار پى شد . مردم برگرد ناقه جمع شدند و گوشتش را ميان خود تقسيم كردند . بچه ناقه با ديدن اين صحنه به سوى كوه‌ها گريزان شد و ناله‌هايى دردناك سر مىداد و در فراق مادرش بى تابى مىكرد .\r\nپس آنگاه مردم نزد صالح آمدند و هريك گناه كشتن ناقه را به گردن ديگرى مىانداخت . صالح در پاسخ گفت : اگر بچهء ناقه را بيابيد عذاب از شما دور خواهد شد . مردم هرچه بچه ناقه را جستجو كردند آن حيوان را نيافتند . « 1 »\r\nمردم ناقه را روز چهارشنبه كشتند و صالح به مردم گفت :\r\n « تَمَتَّعُوا فِي دارِكُمْ ثَلاثَةَ أَيَّامٍ »  سه روز در خانه‌هايتان باشيد كه عذاب فرود خواهد آمد . پس جبرئيل صيحه‌اى آسمانى سرداد و چون قوم ثمود ديدند كه مرگ‌شان نزديك است وسايل كفن و حنوط خود را فراهم آوردند .\r\n\r\n\r\n","description":"","footnote":"\r\n( 1 ) . مجمع البيان ج 2 ص 681 و ص 682 .\r\n","page_name":" 176 ","page_number":176},
  {"content":"\r\n\r\n\r\n* باب ششم : داستان ابراهيم عليه السّلام\r\n\r\n","description":"","footnote":"","page_name":" 177 ","page_number":177},
  {"content":"\r\n\r\n\r\nفصل اول : علت نامگذارى ابراهيم به اين نام فضيلت‌ها و سنت‌ها نقش نگين انگشتر ابراهيم\r\nهمهء پيامبران در ديندارى به ابراهيم عليه السّلام منسوب هستند . از همين‌روى على عليه السّلام فرمود : جز ما و شيعيان ما ، كسى ديگر بر دين ابراهيم عليه السّلام نيست .\r\nقرآن دربارهء او مىفرمايد :   « ما كانَ إِبْراهِيمُ يَهُودِيًّا وَ لا نَصْرانِيًّا وَ لكِنْ كانَ حَنِيفاً مُسْلِماً وَ ما كانَ مِنَ الْمُشْرِكِينَ إِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوهُ وَ هذَا النَّبِيُّ وَ الَّذِينَ آمَنُوا وَ اللَّهُ وَلِيُّ الْمُؤْمِنِينَ   « 1 » ؛ ابراهيم نه يهودى بود و نه مسيحى بلكه حق‌گرايى مسلمان بود و از مشركان نبود . همانا نزديك‌ترين مردم به ابراهيم كسانى هستند كه او را پيروى كردند و اين پيامبر [ اسلام 
  ] و آنان كه ( به اين پيامبر ) ايمان آوردند مىباشند و خداوند دوست و كارساز مؤمنان است » .\r\nدر علل الشرايع آمده است كه امام رضا عليه السّلام فرمود : خداوند ابراهيم را خليل خود ناميد ؛ زيرا در همهء زندگىاش به كسى جز خداوند روى نياورد . « 2 »\r\n\r\n\r\n","description":"","footnote":"\r\n( 1 ) . سوره آل عمران / 67 و 68 .\r\n( 2 ) . علل الشرايع ج 1 ص 49 .\r\n","page_name":" 178 ","page_number":178},
  {"content":"\r\n\r\nامير مؤمنان عليه السّلام هم فرموده‌اند : ابراهيم نخستين كسى بود كه مهمانش را بزرگ داشت و او نخستين كسى بود كه موهايش سپيد گرديد و سپيدى ، رنگى است كه وقار دنيوى و نور و بزرگى در آخرت را بردارد .\r\nشيخ صدوق رحمه اللّه فرموده است : از يكى از بزرگان شنيدم كه مىگفت :\r\nابراهيم را از آن روى ابراهيم ناميدند كه براى آخرت همّت گمارده بود و دست از دنيا كشيده بود . « 1 »\r\nاز امام صادق عليه السّلام پرسيدند كه چرا ابراهيم را خليل الرحمن ناميدند ؟\r\nآن حضرت فرمود : او را خليل ناميدند ؛ چون بسيار بر روى زمين سجده مىكرد .\r\nامام هادى عليه السّلام فرمودند : ابراهيم را خليل ناميدند ؛ زيرا بر محمد و آل او بسيار درود مىفرستاد . « 2 »\r\nپيامبر صلّى اللّه عليه و آله و سلّم نيز فرموده‌اند : خداوند ابراهيم را خليل ناميد ؛ زيرا بسيار ديگران را به غذا مهمان مىكرد و هنگامى كه همگان در خواب بودند به نماز مىپرداخت . « 3 »\r\nامام باقر عليه السّلام مىفرمايد : هنگامى كه خداوند ابراهيم را خليل خويش ناميد فرشتهء مرگ در چهرهء جوانى سپيدرو ، نزد او آمد تا او را از اين مقام آگاه سازد .\r\nهنگامى كه ابراهيم وارد خانه‌اش شد او را در خانه‌اش ديد . ابراهيم كه مردى بسيار باغيرت بود و همواره هنگام خروج از خانه‌اش در خانه را محكم مىبست از آن جوان رنجيده گشت و گفت : اى جوان ! چرا به خانه‌ام وارد شده‌اى ؟\r\nعزرائيل گفت : من خود وارد نشده‌ام بلكه خداوند مرا وارد خانه‌ات كرده است ابراهيم گفت : آيا آمده‌اى تا جانم را بستانى ؟ فرشته گفت : نه ، خداوند يكى از بندگانش را به‌عنوان خليل خويش برگزيده است و من براى مژدهء اين\r\n\r\n\r\n","description":"","footnote":"\r\n( 1 ) . علل الشرايع ج 1 ص 48 .\r\n( 2 ) . علل الشرايع ج 1 ص 49 و 50 .\r\n( 3 ) . همان مصدر .\r\n","page_name":" 179 ","page_number":179},
  {"content":"\r\n\r\nمقام به نزد تو آمده‌ام . ابراهيم گفت : آن بنده كيست كه تا پايان عمرم خدمتگزارش باشم . عزرائيل گفت : آن بنده تويى . پس ابراهيم نزد همسرش ساره رفت و بشارت اين خبر را به همسرش داد . « 1 »\r\nامام صادق عليه السّلام فرموده‌اند : هنگامى كه فرستادگان خداوند نزد ابراهيم آمدند او براى پذيرايى از آنان گوساله‌اى را كباب كرد . مهمانان گفتند كه از اين غذا نخواهيم خورد تا اينكه آداب غذا خوردن را به ما بياموزى . ابراهيم در پاسخ گفت : هنگام آغاز غذا خوردن ، بسم اللّه بگوييد و هنگام پايان يافتن غذا الحمد للّه گوييد . جبرئيل كه سرآمد فرستادگان خداوند بود به همراهانش گفت : او به راستى بايد خليل خداوند گردد . هنگامى كه ابراهيم را در آتش مىافكندند جبرئيل او را در ميان زمين و آسمان باز گرفت و از او خواست تا چيزى از او طلب كند . ابراهيم گفت : من هيچ‌گاه از تو چيزى نخواهم خواست . « 2 » [ و تنها از خدا حاجت خواهم خواست 
  ] .\r\nامام صادق عليه السّلام در روايتى ديگر فرموده‌اند : ابراهيم نخستين كسى بود كه ماسه‌هاى بيابان براى او تبديل به آرد شد و ماجرا از اين قرار بود كه روزى ابراهيم براى به دست آوردن نان و غذايى به روستايى رفت كه يكى از دوستان قديمىاش در آنجا بود .\r\nاو از نزد دوستش دست خالى و نااميد بازگشت اما چون نمىخواست در نزد همسرش ساره شرمسار گردد خورجين شترش را از ماسه‌هاى بيابان پر كرد و به خانه‌اش بازگشت و به اتاقش رفت . آنگاه ساره خورجين شتر را گشود و آردى مرغوب را در آن يافت و براى ابراهيم نان پخت . ابراهيم با ديدن نان شگفت‌زده شد و از ساره پرسيد : آرد را از كجا آوردى ؟ ساره گفت : آن دوست مصرىات داده است . ابراهيم كه از ماجرا آگاه شده بود به ساره گفت : آرى ، دوست من آرد را فرستاده است ولى او مصرى نيست . در اين هنگام ابراهيم\r\n\r\n\r\n","description":"","footnote":"\r\n( 1 ) . همان مصدر\r\n( 2 ) . علل الشرايع ج 1 ص 49 و 50 .\r\n","page_name":" 180 ","page_number":180},
  {"content":"\r\n\r\nخداوند را سپاس گزارد و نان را خورد . « 1 »\r\nبايد توجه داشت كه تا اين ويژگىها فراهم نيامده است مقام خليل بودن به انسان عطا نمىشود . امام صادق عليه السّلام در جايى ديگر فرموده‌اند : هنگامى كه رستاخيز برپا شود پيامبر صلّى اللّه عليه و آله با ردايى گرانبها بر دوشش ، در سمت راست عرش بايستد و ابراهيم با لباسى سپيد در سمت چپ پيامبر و على عليه السّلام در سمت راست پيامبر بايستند ؛ آنگاه اسماعيل با لباسى سپيد بر تن ، در سمت چپ ابراهيم و امام حسن در حالى كه ردايى از ديبا بر دوش دارد در سمت راست حضرت على و امام حسين عليه السّلام در حالى كه لباسى همچون برادرش بر تن دارد در سمت چپ امام عليه السّلام بايستد . آنگاه امامان ديگر نيز در سمت راست يكديگر صف مىكشند و شيعيان و دوستداران آنان نيز در برابرشان خواهند ايستاد . سرانجام حضرت فاطمه به همراه زنان و پيروانش ، به اين جمع مىپيوندند و همگى بدون حسابرسى وارد بهشت مىشوند ؛ آنگاه ندا گرى از ميان عرش ندا سر مىدهد : اى محمد ، بهترين پدران تو ابراهيم خليل و بهترين برادران تو على بن ابيطالب و بهترين فرزندانت حسن و حسين و بهترين جنينى كه در شكم مادر است و هرگز به دنيا نيامد محسن است .\r\nو برترين پيشوايان ، از نسل تو هستند و بهترين پيروان در كنار تو هستند .\r\nسپس فرمان مىدهد كه به بهشت برويد . « 2 »\r\nحضرت على عليه السّلام فرموده‌اند : تا روزگار ابراهيم ، مردان كه به سن پيرى مى - رسيدند موهايشان سپيد نمىشد و به همين سبب پدر از پسر بازشناخته نمىشد تا اينكه با دعاى ابراهيم عليه السّلام بر سر و صورت آن حضرت موهاى سپيد روييد . « 3 »\r\nدر « قصص الانبياء » راوندى آمده است : در روزگار ابراهيم عليه السّلام مردى مىزيست كه « ماريا » نام داشت و شصت و شش سال از عمرش سپرى گشته\r\n\r\n\r\n","description":"","footnote":"\r\n( 1 ) . تفسير قمى ج 1 ص 153 .\r\n( 2 ) . تفسير قمى ج 1 ص 128 .\r\n( 3 ) . علل الشرايع ج 1 ص 128 .\r\n","page_name":" 181 ","page_number":181},
  {"content":"\r\n\r\nبود و در بيشه‌اى ميان خليج و دور از مردم زندگى مىكرد .\r\nروزى او جوانى بسيار زيبا را ديد كه با گوسفندى مىگذرد . ماريا با ديدن دنبهء گوسفند شگفت‌زده شد و گفت : اين گوسفند از آن كيست ؟ اسحاق گفت :\r\nاين گوسفند براى خليل خدا ابراهيم است . ماريا پرسيد : تو كيستى ؟ گفت : من فرزند ابراهيم ، اسحاق هستم . ماريا به خدا عرض كرد : پروردگارا ، پيش از مرگم خليل خويش را بر من نشان ده . او به ديدار ابراهيم شتافت و ابراهيم پرسيد كه نامت چيست و در كجا زندگى مىكنى ؟\r\nماريا پاسخ گفت : من در بيشه‌اى دوردست و در ميان خليجى بسيار عميق زندگى مىكنم و از ميوه‌هاى خشك‌شده زندگى مىگذرانم و فكر نمىكنم تو بتوانى بر آن محل دست‌يابى ؛ زيرا من بر روى آب راه مىروم . ابراهيم گفت :\r\nهمان خدايى كه توان راه رفتن بر روى آب را براى تو فراهم آورده است مىتواند راهى براى عبور خليل خويش بگشايد .\r\nابراهيم وارد آب شد و با ذكر بسم اللّه بر روى آب راه رفت و ماريا در شگفتى فرورفت . ابراهيم سه روز مهمان ماريا بود و با دعاى او ، خداوند مهرى را ميان آن‌دو پديد آورد و هنگامى كه آن‌دو يكديگر را نيك شناختند همديگر را در آغوش گرفتند .\r\nاين نخستين‌بارى بود كه دو دوست يكديگر را در آغوش گرفتند . « 1 »\r\nدر « نوادر راوندى » آمده است كه پيامبر اكرم فرموده‌اند : نخستين كسى كه در راه خدا جهاد نمود ابراهيم بود . او توانست لوط را كه در بند روميان بود آزاد گرداند . همچنين نخستين كسى كه ختنه كرد ابراهيم بود و در آن هنگام هشتاد سال از عمرش سپرى شده بود . « 2 »\r\nنگارنده گويد : بعيد نيست كه اين روايت و روايت شبيه به آن ، بنا بر تقيه ذكر شده باشد ؛ زيرا در بسيارى از روايات گفته شده است كه پيامبران در هنگام ولادت ختنه شده مىباشند و در برخى روايات نيز گفته شده است كه\r\n\r\n\r\n","description":"","footnote":"\r\n( 1 ) . قصص الانبياء ص 115 .\r\n( 2 ) . نوادر راوندى ص 56 .\r\n","page_name":" 182 ","page_number":182},
  {"content":"\r\n\r\nپيامبران در هفتمين روز ولادت به صورت تكوينى ختنه مىشوند . البته مىتوان گفت كه روايت نخست دربارهء پيامبران اولو العزم است و روايت دوم دربارهء ديگر پيامبران است .\r\nدر تفسير عياشى آمده است كه امام صادق عليه السّلام فرموده‌اند : هنگامى كه از سفر باز مىگرديد براى خانوادهء خود سوغات بياوريد هرچند تكه سنگى باشد .\r\nدر يكى از سال‌ها ابراهيم براى به دست آوردن آذوقه نزد يكى از دوستانش رفت و دست‌خالى و نااميد بازگشت و براى اينكه دل ساره آرام گيرد مقدارى از ماسه‌هاى بيابان را در خورجين شترش ريخت و به خانه‌اش بازگشت . ساره خورجين را گشود و كيسه‌اى آرد مرغوب را در آن يافت .\r\nاو با آرد ، نان پخت و ابراهيم با ديدن نان نماز به‌جاى آورد و پس آنگاه دست‌ها را بلند كرد و گفت : پروردگارا ، گواهى مىدهم كه تو خليل من هستى . « 1 »\r\nامام صادق عليه السّلام فرموده‌اند : همهء هستى يكپارچه به پرستش خداوند مىپردازند و قرآن دربارهء يكتاپرستى ابراهيم مىفرمايد :  « إِنَّ إِبْراهِيمَ كانَ أُمَّةً قانِتاً لِلَّهِ حَنِيفاً وَ لَمْ يَكُ مِنَ الْمُشْرِكِينَ  « 2 » ؛ همانا ابراهيم به تنهايى يك امت بود و خداوند را با فروتنى فرمانبردار بود و حق‌گرا و يكتاپرست بود و از مشركان نبود » .\r\nابراهيم همواره يكتاپرست بود و روزگار را به تنهايى سپرى مىكرد تا اينكه خداوند اسماعيل و اسحاق را همنشين او گردانيد . « 3 »\r\nامام صادق عليه السّلام مىفرمايد : خداوند نخست مقام عبد بودن را به ابراهيم عطا فرمود و سپس مقام نبى و پس آنگاه مقام رسول و آنگاه مقام خليل را به او عطا فرمود . در پايان نيز مقام امامت را به او بخشيد و فرمود :\r\n\r\n\r\n","description":"","footnote":"\r\n( 1 ) . تفسير عياشى ج 1 ص 277 .\r\n( 2 ) . سوره نحل / 120 .\r\n( 3 ) . تفسير عياشى ج 2 ص 274 .\r\n","page_name":" 183 ","page_number":183},
  {"content":"\r\n\r\n«  إِنِّي جاعِلُكَ لِلنَّاسِ إِماماً ؛  همانا من تو را امام براى مردم قرار دادم » .\r\nاهميت امامت چنان بود كه ابراهيم به خداوند عرض كرد :  « وَ مِنْ ذُرِّيَّتِي قالَ لا يَنالُ عَهْدِي الظَّالِمِينَ ؛  به فرزندان من نيز امامت مىرسد ؟ خداوند فرمود :\r\nعهد من به ستمكاران نمىرسد » .\r\nو معناى آيه اين است كه هيچ‌گاه انسان كم‌خرد و نادان پيشواى پرهيزگاران نمىگردد . « 1 »\r\nامام صادق عليه السّلام فرمودند : نخستين كسى كه نعلين پوشيد ابراهيم بود .\r\nامام باقر عليه السّلام فرمودند : تا روزگار ابراهيم ، مردم به‌طور ناگهانى و بدون هيچ دليلى از دنيا مىرفتند تا اينكه ابراهيم از خداوند خواست كه مرگ انسان براساس علتى باشد كه شخصى كه مىميرد اجر و پاداش يابد و از مصيبتش كاسته شود . خداوند نيز در آغاز بيمارى « برسام » يا همان ذات‌الريه را آفريد و سپس بيمارىهاى ديگر رواج يافت . « 2 »\r\nامام كاظم عليه السّلام روايت نموده‌اند كه پيامبر صلّى اللّه عليه و آله و سلّم فرمود : كودكانى كه در زير عرش براى پدران و مادران خويش آمرزش مىخواهند تحت سرپرستى ابراهيم و ساره هستند . اين كودكان در كوهستانى كه از مشك و عنبر و زعفران آفريده شده است زندگى مىكنند .\r\nدر برخى روايات گفته شده است كه كودكان انسان‌هاى باايمان كه در خردسالى از دنيا مىروند از ميوه درختان بهشتى مىخورند تا سرانجام به پدر و مادر خود تحويل داده شوند . با جمع‌بندى روايات مىتوان گفت كه اين كودكان را حضرت فاطمه تربيت مىكند و در برخى روايات نيز آمده است كه سرپرستى اين كودكان بر عهدهء ابراهيم و ساره است و شايد بتوان نتيجه گرفت كه نگهدارى از فرزندان سادات را حضرت فاطمه برعهده دارد و ديگر كودكان را ابراهيم و ساره سرپرستى مىكنند .\r\n\r\n\r\n","description":"","footnote":"\r\n( 1 ) . فروع كافى ج 3 ص 111 .\r\n( 2 ) . فروع كافى ج 3 ص 111 .\r\n","page_name":" 184 ","page_number":184},
  {"content":"\r\n\r\n\r\nفصل دوم ولادت ابراهيم عليه السّلام درهم شكستن بت‌ها به دست او پدر ابراهيم رويارويى با فرعون زمان نمرود بن كنعان\r\nقرآن دربارهء ابراهيم عليه السّلام و نمرود مىفرمايد :  « أَ لَمْ تَرَ إِلَى الَّذِي حَاجَّ إِبْراهِيمَ فِي رَبِّهِ أَنْ آتاهُ اللَّهُ الْمُلْكَ إِذْ قالَ إِبْراهِيمُ رَبِّيَ الَّذِي يُحْيِي وَ يُمِيتُ قالَ أَنَا أُحْيِي وَ أُمِيتُ قالَ إِبْراهِيمُ فَإِنَّ اللَّهَ يَأْتِي بِالشَّمْسِ مِنَ الْمَشْرِقِ فَأْتِ بِها مِنَ الْمَغْرِبِ فَبُهِتَ الَّذِي كَفَرَ وَ اللَّهُ لا يَهْدِي الْقَوْمَ الظَّالِمِينَ  « 1 » ؛ آيا ننگريست به آن كس كه با ابراهيم دربارهء پروردگارش ستيزه‌جويانه گفتگو مىكرد از آن‌رو كه خدا به او پادشاهى داده بود ؛ آنگاه كه ابراهيم گفت : پروردگار من آن است كه زنده مىكند و مىميراند . او گفت : من نيز زنده مىكنم و مىميرانم . ابراهيم گفت : همانا خدا آفتاب را از سوى مشرق برآرد تو آن را از سوى مغرب برآر .\r\nپس آن‌كه كافر شده بود در حيرت فروماند و خدا مردم ستمكار را هدايت ننمايد . »\r\n\r\n\r\n","description":"","footnote":"\r\n( 1 ) . سوره بقره / 258 .\r\n","page_name":" 185 ","page_number":185},
  {"content":"\r\n\r\nدر روايت آمده است كه نخستين كسى كه به ستيزه‌گويى و احتجاج دربارهء ذات پروردگار پرداخت نمرود بن كنعان بود .\r\nامام صادق عليه السّلام فرموده‌اند : زمانى نمرود به ستيزه‌گويى و محاجه دربارهء خدا پرداخت كه ابراهيم را به ميان آتش افكند .\r\nكلمهء « ملك » كه در آيهء  « أَنْ آتاهُ اللَّهُ الْمُلْكَ »  آمده است همان پادشاهى اعتبارى و دنيوى است كه هرمؤمن و كافرى مىتواند بر آن دست يابد . اما اگر ملك را امر و نهى الهى و ادارهء امور مردم و كشاندن مردم به سوى فرمانبردارى از خدا معنا كنيم اين مقام بر عهدهء خيرخواهان و امانت‌داران امّت است كه نخست ، پيامبران و امامان معصوم عليهم السّلام اين مقام را بر عهده دارند ؛ آنانند كه ضروريات زمان و نيازهاى مردم را به خوبى مىشناسند . « 1 »\r\nنگارنده گويد : در اينجا نيكو است كه گفتگويى را كه با يكى از عالمان سنّى نموده‌ام بازگو كنم .\r\nمن در آن گفتگو چنين گفتم : شيطان بر هركار زشتى پافشارى مىكند و از هركار شايسته‌اى باز مىدارد . عالم سنى سخنم را پذيرفت . آنگاه من چنين ادامه دادم كه امام كسى است كه بر خلاف جهت شيطان پيش رود .\r\nعالم سنّى دوباره سخنم را پذيرفت و آنگاه گفتم : زمانى امام مىتواند چنين پيش رود كه بر همهء زواياى اوامر و نواهى خداوند آگاه باشد و اگر چنين نباشد شيطان از ديگران آگاه‌تر خواهد بود و همچنين انسان‌هاى شيطان‌صفت نيز مىتوانند ادعاى امامت مسلمانان را بنمايند . همگان به اجماع پذيرفته‌اند كه خليفه دوم گفته است : « كل الناس افقه منّى حتى المخدّرات فى الحجاب ؛ همهء مردم از من داناتر و دانشمندترند حتى زنان پيچيده در چادر » خليفهء اول ابو بكر نيز گفته است : « إنّ لى شيطانا يعترينى اذا زغت فقوّمونى و اذا ملت فسّددونى ؛ همانا من شيطانى دارم كه مرا با خود مىكشد ؛ پس هرگاه به\r\n\r\n\r\n","description":"","footnote":"\r\n( 1 ) . مجمع البيان ج 1 ص 635 .\r\n","page_name":" 186 ","page_number":186},
  {"content":"\r\n\r\nانحراف كشيده شوم مرا به راه راست بازگردانيد و چون به بيراهه رفتم مرا باز داريد . »\r\nاما دربارهء خليفهء سوم عثمان بايد گفت كه چون حكمت او حالتى وخيم داشت ديگر جاى سخنى باقى نمىماند كه بىگمان او بر كار خلافت شايسته نبود . بنابراين كسانى كه با شورش و هياهو در حكومت اسلامى رخنه كردند تا ملك و حكومت را به چنگ آرند . از سوى خداوند داراى چنين مقامى نگشته اند و بنابراين فرمانبردارى مردم از آنان واجب نيست . همانگونه كه شما مىدانيد ابو بكر در دوران خلافتش حكم‌هايى را اجرا كرد كه خليفهء دوم عمر در دوران حكومتش هيچ اعتنايى به آن دستورها ننمود ؛ پس چگونه ممكن است كه دو نفر كه در يك مكتب هستند اين گونه در گفتار و كردار ناهمگون باشند و چگونه مىتوان گفت كه بر مردم واجب است كه از اينان فرمانبردارى كنند ؟ !\r\nمرى نزد امام صادق عليه السّلام آيهء  « قُلِ اللَّهُمَّ مالِكَ الْمُلْكِ تُؤْتِي الْمُلْكَ مَنْ تَشاءُ وَ تَنْزِعُ الْمُلْكَ مِمَّنْ تَشاءُ وَ تُعِزُّ مَنْ تَشاءُ وَ تُذِلُّ مَنْ تَشاءُ بِيَدِكَ الْخَيْرُ إِنَّكَ عَلى كُلِّ شَيْءٍ قَدِيرٌ  « 1 » ؛ به هركه خواهى پادشاهى مىدهى و از هركه خواهى پادشاهى مىستانى » را تلاوت نمود و آنگاه پرسيد : آيا حكومت بنى اميه از سوى خداوند بود ؟ امام عليه السّلام پاسخ فرمودند : حكومت براى ما اهل بيت است كه بنىاميه آن را ستمگرانه به چنگ آورد ؛ همانگونه كه شخصى لباس شخصى ديگر را بدزدد و بر تن خويش كند ، آيا تنها به دليل دزديدن لباس ، آن دزد صاحب لباس مىگردد ؟ ! روشن است كه مقصود از « ملك » در آيه ، ولايت و حكومت الهى است نه حكومت دنيوى كه در چنگ فرمانروايان ستم پيشه است ؛ دربارهء آيه  « وَ هُوَ الَّذِي يُحْيِي وَ يُمِيتُ » *  ميراندن كه ابراهيم در توصيف خدايش گفت به معناى خارج‌كردن روح از بدن انسان زنده است به گونه‌اى\r\n\r\n\r\n","description":"","footnote":"\r\n( 1 ) . سوره آل عمران / 26 .\r\n","page_name":" 187 ","page_number":187},
  {"content":"\r\n\r\nكه هيچ زخم و نقص عضوى در درون يا بيرون بدن پديد نيايد . اين كار از توان بشر خارج است .\r\nنمرود در پاسخ ابراهيم گفت : « أنا احيى » و مقصودش اين بود كه من با آزادكردن زندانى او را حياتى دوباره مىبخشم و مقصود نمرود از جملهء « و اميت » آن بود كه من هركه را بخواهم مىكشم .\r\nاين گونه استدلال‌هاى نمرود نشان از نادانى اوست ؛ زيرا هرگز قدرت مورد ادعاى او با قدرت خداوند قابل قياس و برابر نيست .\r\nسخن ديگر آنكه چرا نمرود خود پيشنهاد نكرد كه خورشيد از مغرب طلوع كند ؟ زيرا او مىدانست كه اين پيشنهاد دست‌آويزى براى ابراهيم مىگشت تا سخنش را به اثبات رساند ؛  « أَ لَمْ تَرَ إِلَى الَّذِي حَاجَّ إِبْراهِيمَ فِي رَبِّهِ أَنْ آتاهُ اللَّهُ الْمُلْكَ إِذْ قالَ إِبْراهِيمُ رَبِّيَ الَّذِي يُحْيِي وَ يُمِيتُ قالَ أَنَا أُحْيِي وَ أُمِيتُ قالَ إِبْراهِيمُ فَإِنَّ اللَّهَ يَأْتِي بِالشَّمْسِ مِنَ الْمَشْرِقِ فَأْتِ بِها مِنَ الْمَغْرِبِ فَبُهِتَ الَّذِي كَفَرَ وَ اللَّهُ لا يَهْدِي الْقَوْمَ الظَّالِمِينَ .  « 1 »\r\nابن عباس گويد : خداوند پشه‌اى را بر نمرود مسلط نمود . آن پشه نخست لب‌هاى نمرود را گزيد و پس آنگاه از سوراخ بينىاش به مغز راه يافت و او را چهل شبانه‌روز گرفتار نمود و سرانجام به هلاكت رساند . « 2 »\r\nدر تفسير على بن ابراهيم آمده است كه امام باقر عليه السّلام فرمود : نام شيعه بر شما پيروان اهل بيت خجسته باد ؛ چرا كه در قرآن آمده است :  « وَ إِنَّ مِنْ شِيعَتِهِ لَإِبْراهِيمَ  « 3 » ؛ و همانا از پيروان او ، ابراهيم بود . »\r\nدر داستان موسى نيز قرآن چنين مىفرمايد :  « وَ دَخَلَ الْمَدِينَةَ عَلى حِينِ غَفْلَةٍ مِنْ أَهْلِها فَوَجَدَ فِيها رَجُلَيْنِ يَقْتَتِلانِ هذا مِنْ شِيعَتِهِ وَ هذا مِنْ عَدُوِّهِ \r\n\r\n\r\n","description":"","footnote":"\r\n( 1 ) . سوره بقره / 258 .\r\n( 2 ) . مجمع البيان ج 1 ص 635 .\r\n( 3 ) . نور صافات / 83 .\r\n","page_name":" 188 ","page_number":188},
  {"content":"\r\n\r\n فَاسْتَغاثَهُ الَّذِي مِنْ شِيعَتِهِ عَلَى الَّذِي مِنْ عَدُوِّهِ فَوَكَزَهُ مُوسى فَقَضى عَلَيْهِ قالَ هذا مِنْ عَمَلِ الشَّيْطانِ إِنَّهُ عَدُوٌّ مُضِلٌّ مُبِينٌ .  « 1 » « 2 »\r\nشيعه نامى است كه پيروان اهل بيت را به آن نامند و رافضه در حقيقت همان مخالفان شيعه هستند به ناروا اين نام را بر شيعه اطلاق مىكنند . در روايات آمده است كه شيعه نامى است كه مؤمنان قوم موسى بر خويشتن نهاده بودند تا اين گونه فرعون و پيروانش را از خود دور سازند و خداوند اين نام را براى ياران امير مؤمنان على عليه السّلام ذخيره ساخت .\r\nدر تفسير قمى آمده است كه امام صادق عليه السّلام فرمود : آزر پدر ابراهيم بود ؛ او يكى از منجّمان دربار نمرود بود .\r\nروزى آزر به نمرود گفت : من براساس حالت‌هاى فلكى ستارگان دريافته‌ام كه به زودى شخصى به دنيا مىآيد و آيين تو را از ميان مىبرد . او در همين سرزمين به دنيا خواهد آمد ولى تا هنگام به دنيا آمدنش اندكى زمان باقى است . نمرود دستور داد تا زنان و مردان از يكديگر جدا گردند ؛ از سويى مادر ابراهيم روزهاى پايانى باردارىاش را سپرى مىكرد و بنا بر رسوم روزگار خويش به غارى رفته بود تا فرزندش را در آنجا به دنيا آورد . او ابراهيم را به دنيا آورد و در پارچه‌اى پيچيد و در غار گذاشت . آنگاه در ورودى غار را با سنگى پوشاند . خداوند از سر انگشتان ابراهيم شير فراوانى را جارى ساخت تا ابراهيم از آن بخورد .\r\nمادر ابراهيم گاه‌گاهى به غار مىرفت و فرزندش را مىديد . از سويى نمرود دستور داده بود و هرپسرى به دنيا امد بىدرنگ او را بكشند . ابراهيم چنان رشد مىكرد كه هرروز به اندازهء يك ماه ديگر كودكان بزرگ مىشد و تا سيزده سالگى در غار زندگى كرد .\r\nروزى ابراهيم از مادرش خواست تا او را به بيرون از غار ببرد ، اما مادرش\r\n\r\n\r\n","description":"","footnote":"\r\n( 1 ) . سوره قصص / 15 .\r\n( 2 ) . تفسير قمى ج 2 ص 223 .\r\n","page_name":" 189 ","page_number":189},
  {"content":"\r\n\r\nخطرهاى به كمين نشسته در راه را براى او بازگو نمود .\r\nپس از آنكه مادرش از نزد او رفت ابراهيم در تاريكى شب از غار بيرون آمد و به آسمان چشم دوخت . ناگهان ستارهء زهره را ديد و گفت :  « هذا رَبِّي » *  « 1 » . اما ديرى نگذشت كه ستارهء زهره ناپديد شد و ابراهيم گفت :  « لا أُحِبُّ الْآفِلِينَ  « 2 » ؛ فروشوندگان را دوست ندارم » .\r\nابراهيم به مشرق نگاه كرد و ماه را ديد كه نمايان شده است . با خود گفت :\r\nبىگمان اين پروردگار من است ؛ زيرا بزرگتر و زيباتر است .  « فَلَمَّا رَأَى الْقَمَرَ بازِغاً قالَ هذا رَبِّي فَلَمَّا أَفَلَ قالَ لَئِنْ لَمْ يَهْدِنِي رَبِّي لَأَكُونَنَّ مِنَ الْقَوْمِ الضَّالِّينَ  « 3 » ؛ اگر پروردگارم مرا هدايت نكند بىگمان از گمراهان خواهم بود » .\r\nروز فرارسيد و ابراهيم نگاهش به خورشيد افتاد و گفت : اين بزرگتر و زيباتر است و اين خداى من است . اما هنگامى كه آفتاب غروب كرد او دست از خورشيد نيز برداشت و آن هنگام بود كه خداوند ، ملكوت آسمان‌ها و زمين را در برابر ديدگان ابراهيم نماياند و آنگاه بود كه ابراهيم گفت :   « فَلَمَّا رَأَى الشَّمْسَ بازِغَةً قالَ هذا رَبِّي هذا أَكْبَرُ فَلَمَّا أَفَلَتْ قالَ يا قَوْمِ إِنِّي بَرِيءٌ مِمَّا تُشْرِكُونَ . إِنِّي وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ حَنِيفاً وَ ما أَنَا مِنَ الْمُشْرِكِينَ   « 4 » ؛ اى قوم ، من از آنچه با خدا شريك مىگيرند بيزارم . من يكسره روى خويش را به سوى آن‌كس كه آسمان‌ها و زمين را آفريده است كردم در حالى كه حق‌گرا هستم و از مشركان نيستم » .\r\nسپس ابراهيم به ميان خانواده‌اش بازگشت . آزر با ديدن ابراهيم شگفت زده شد و از همسرش پرسيد : چگونه اين كودك توانسته است از دست\r\n\r\n\r\n","description":"","footnote":"\r\n( 1 ) . سوره انعام / 76 .\r\n( 2 ) . سوره انعام / 76 .\r\n( 3 ) . سوره انعام / 77 .\r\n( 4 ) . سوره انعام / 78 و 79 .\r\n","page_name":" 190 ","page_number":190},
  {"content":"\r\n\r\nمأموران نمرود در امان ماند ؟ اگر نمرود از وجود ابراهيم آگاه گردد بىگمان از جايگاه بلند ما در نزد نمرود خواهد كاست .\r\nدر آن روزگار آزر وزير و خزانه‌دار نمرود بود و او بود كه بت‌هاى دربار و مردم را فراهم مىكرد . او بت‌هاى تراشيده شده را به فرزندانش مىداد تا آنها را بفروشند . آزر در چهرهء ابراهيم مىنگريست و مهرش در دل او مىنشست و همسرش به او قول داده بود كه اگر نمرود از وجود ابراهيم آگاه شود خودش پاسخ نمرود را بدهد و بر درستى كارش دليل آورد .\r\nدر روايات آمده است كه هرگاه آزر بتى را به دست ابراهيم مىسپرد تا آن را بفروشد او آن بت را با طنابى مىبست و بر روى زمين مىكشيد و گاهى نيز بت‌ها را درون آب غرق مىكرد و گاهى نيز بت‌ها را به قعر چاه پرتاب مىكرد و به بت‌ها مىگفت : اگر زنده‌ايد با من سخن گوييد . آزر بارها ابراهيم را از اين كار بازداشت ولى سخنانش سودى نبخشيد و سرانجام او را زندانى كرد .\r\nابراهيم پيوسته با مردم درباره بت‌ها مجادله مىكرد و مىگفت :  « وَ حاجَّهُ قَوْمُهُ قالَ أَ تُحاجُّونِّي فِي اللَّهِ وَ قَدْ هَدانِ وَ لا أَخافُ ما تُشْرِكُونَ بِهِ إِلَّا أَنْ يَشاءَ رَبِّي شَيْئاً وَسِعَ رَبِّي كُلَّ شَيْءٍ عِلْماً أَ فَلا تَتَذَكَّرُونَ  « 1 » .\r\nآيا با من دربارهء خدا ستيزه مىكنيد در حالى كه او مرا هدايت نموده است » . « 2 »\r\nامام صادق عليه السّلام فرموده‌اند : ابراهيم خليل در روز نخست ذىحجه به دنيا آمد . « 3 »\r\nمشهور است كه روزى نمرود و همراهانش براى برپايى جشنى به بيرون از شهر رفتند و ابراهيم علاقه‌اى نداشت كه با آنان برود و آنان او را به نگهبانى از بت‌ها گماردند . هنگامى كه همگان رفتند ابراهيم غذايى را براى بت‌ها آماده كرد\r\n\r\n\r\n","description":"","footnote":"\r\n( 1 ) . سوره انعام / 80 .\r\n( 2 ) . تفسير قمى ج 1 ص 206 .\r\n( 3 ) . بحار الانوار ج 12 ص 31 .\r\n","page_name":" 191 ","page_number":191},
  {"content":"\r\n\r\nو در برابر بت‌ها گذاشت .\r\nآنگاه به يكايك بت‌ها گفت : از اين غذا بخوريد و با من سخن گوييد . ابراهيم پاسخى از بت‌ها نشنيد و با تبر دست و پاى بت‌ها را قطع كرد و در پايان تبر را بر گردن بت بزرگ آويزان كرد . هنگامى كه نمرود و همراهانش به شهر آمدند با بت‌هاى شكسته روبرو شدند و گفتند :  « مَنْ فَعَلَ هذا بِآلِهَتِنا إِنَّهُ لَمِنَ الظَّالِمِينَ » ؛  « 1 » چه كسانى با خدايان ما اين كار را كرده است . بىگمان او از ستمكاران است » .\r\nنمرود به وسيلهء مأمورانش از وجود ابراهيم آگاه شد و آزر را به دربار فرا خواند و به او گفت : تو به ما خيانت ورزيدى ؛ اينك براى خيانت خود چه پاسخى دارى ؟ آزر پاسخ گفت : من از وجود ابراهيم آگاه نبودم و همسرم بايد پاسخ‌گو باشد . پس مادر ابراهيم در دربار حاضر شد و زيركانه در پاسخ نمرود گفت : من براى مصلحت مملكت ، ابراهيم را پنهان كردم ؛ زيرا اگر همه مردان سرزمين تو از ميان بروند ديرى نمىپايد كه نسل انسان‌ها منقرض مىشود و من خواستم يكى از مشكلات شما را حل كنم . پاسخ او باعث شد كه نمرود از كشتن نوزادان پسر چشم پوشد . آنگاه نمرود به ابراهيم گفت :\r\nچه كسى اين كار را با خدايان ما كرده است ؟ »\r\nابراهيم گفت :  « بَلْ فَعَلَهُ كَبِيرُهُمْ هذا فَسْئَلُوهُمْ إِنْ كانُوا يَنْطِقُونَ ؛  « 2 » بلكه اين كار را بت بزرگشان كرده است ؛ اگر سخن مىگويند از آنها بپرسيد » .\r\nامام صادق عليه السّلام دربارهء اين آيه مىفرمايد : در حقيقت بت بزرگ ، بت‌ها را نشكسته بود ولى ابراهيم نيز دروغ نگفته بود ، زيرا بت بزرگ در صورتى متهم به شكستن بت‌ها بود كه بتواند سخن گويد . نمرود با اطرافيانش به مشورت پرداخت كه چگونه ابراهيم را مجازات كند . سرانجام بر آن شدند تا ابراهيم را\r\n\r\n\r\n","description":"","footnote":"\r\n( 1 ) . سوره انبياء / 59 .\r\n( 2 ) . سوره انبياء / 63 .\r\n","page_name":" 192 ","page_number":192},
  {"content":"\r\n\r\nدر آتش افكنند .  « قالُوا حَرِّقُوهُ وَ انْصُرُوا آلِهَتَكُمْ إِنْ كُنْتُمْ فاعِلِينَ »  « 1 » ؛ او را بسوزانيد و خدايان خويش را يارى كنيد ؛ اگر ( كمك ) كنندهء بت‌ها هستيد » .\r\nامام صادق عليه السّلام مىفرمايند : نمرود كه فرعون روزگار خويش بود انسان زيركى نبود ، زيرا در همان آغاز كار تصميم گرفت ابراهيم را در آتش افكند ، ولى فرعون روزگار موسى و مشاورينش زيرك بودند و براى مجازات موسى گفتند :   « قالُوا أَرْجِهْ وَ أَخاهُ وَ أَرْسِلْ فِي الْمَدائِنِ حاشِرِينَ . يَأْتُوكَ بِكُلِّ ساحِرٍ عَلِيمٍ   « 2 » ؛ او و برادرش را نگاه دار و گردآورندگان را در شهرها فرست تا هر جادوگر دانا را نزد تو آورند » .\r\nفرعون مىخواست موسى را در برابر ديدگان مردم بىآبرو كند تا خود به خود ، موسى كنار رود .\r\nروز سوزاندن ابراهيم فرارسيد و نمرود در نقطه‌اى بلند نظاره‌گر بود . آتش چنان زبانه مىكشيد كه پرندگان را از فاصلهء يك فرسخى مىسوزاند .\r\nبراى سوزاندن ابراهيم منجنيقى ساختند تا او را به سوى آتش پرتاب كنند .\r\nدر اين گيرودار آزر بر سر و رويش مىزد و از ابراهيم مىخواست تا به سوى آيين نمرود بازگردد .\r\nدر اين لحظه زمين به سخن درآمد و به خداوند عرض كرد : پروردگارا ، بر روى زمين كسى جز ابراهيم تو را نمىپرستد پس چگونه مىگذارى كه او در كام آتش رود ؟ فرشتگان نيز همچون زمين ناليدند .\r\nدر اين هنگام خداوند فرمود : اگر بنده‌ام مرا بخواند او را كفايت خواهم كرد و به هنگام نياز دست او را خواهم گرفت . ابراهيم نيز با خداوند اين گونه سخن گفت : « يا اللّه يا واحد يا صمد يا من لم يلد و لم يولد و لم يكن له كفوا احد نجنى من النار برحمتك » از سوى ديگر جبرئيل نزد ابراهيم آمد و به او\r\n\r\n\r\n","description":"","footnote":"\r\n( 1 ) . سوره انبياء / 68 .\r\n( 2 ) . سوره اعراف / 111 و 112 .\r\n","page_name":" 193 ","page_number":193},
  {"content":"\r\n\r\nگفت : آيا از من خواسته‌اى دارى ؟ ابراهيم گفت : از تو خواسته‌اى ندارم ولى از خداوند بلى . آنگاه جبرئيل انگشترى به ابراهيم داد كه بر روى آن چنين نقش بسته بود : « لا إله الّ اللّه محمد رسول اللّه الجأت ظهرى إلى اللّه و أسندت أمرى الى اللّه و فوّضت أمرى إلى اللّه »\r\nآنگاه خداوند بر آتش وحى فرستاد كه  « قُلْنا يا نارُ كُونِي بَرْداً وَ سَلاماً عَلى إِبْراهِيمَ  « 1 » » . آتش چنان به سردى گراييد كه دندان‌هاى ابراهيم از سردى به يكديگر مىخورد و اين آيه نازل شد :  « قُلْنا يا نارُ كُونِي بَرْداً وَ سَلاماً عَلى إِبْراهِيمَ ؛  « 2 » جبرئيل از عرش فرود آمد و در ميان باغى زيبا با ابراهيم سخن گفت . نمرود كه معجزهء خداوند را مىديد گفت : هركه در جستجوى خداست بىگمان بايد خداى ابراهيم را فرمان برد .\r\nدر اين هنگام جادوگرى به نمرود گفت : من مىتوانم وردى را بر آتش بخوانم تا ابراهيم را بسوزاند . ديرى نگذشت كه تيرى از شعلهء گداختهء آتش بر آن مرد خورد و او را به هلاكت رساند . نمرود با ديدن اين صحنه‌ها به آزر گفت : فرزندت داراى كرامت است ؛ از او نگهدارى كن .\r\nبنابر برخى روايات ، وزغى كه در آتش بود براى ابراهيم مىدميد و قورباغه با آوردن آب ، آتش را خاموش مىكرد .\r\nدر تفسير قمى آمده است : هنگامى كه خداوند آيهء  « كُونِي بَرْداً وَ سَلاماً »  را نازل فرمود تا سه روز آتش سرد شده بود .\r\nدربارهء آيهء  « وَ نَجَّيْناهُ وَ لُوطاً إِلَى الْأَرْضِ الَّتِي بارَكْنا فِيها لِلْعالَمِينَ ؛  « 3 » و او و لوط را در سرزمينى كه در آن براى جهانيان بركت نهاده‌ايم رها كرديم . « 4 »\r\n\r\n\r\n","description":"","footnote":"\r\n( 1 ) . سوره انبياء / 69 .\r\n( 2 ) . سوره انبياء / 69 .\r\n( 3 ) . سوره انبياء / 71 .\r\n( 4 ) . تفسير قمى ج 2 ص 71 الى ص 73 .\r\n","page_name":" 194 ","page_number":194},
  {"content":"\r\n\r\nبايد گفت كه آن سرزمين ، همان سرزمين شام و اطراف كوفه بوده است .\r\nرازى در تفسيرش گفته است : آتش سه گونه مىتوانسته بر ابراهيم سرد شود :\r\nنخست آنكه خداوند حرارت آتش را از ميان برده و تنها نور و روشنايى آن باقى مانده است .\r\nدوم آنكه خداوند بدن ابراهيم را به گونه‌اى معجزه‌آسا در برابر آتش در امان داشته است ؛ همانگونه كه نگهبانان دوزخ چنين خواهند بود و همانگونه كه شترمرغ با بلعيدن تكه‌اى از آتش گداخته ، آسيبى نمىبيند و همچون سمندر كه در آتش مىماند و آسيبى به او نمىرسد .\r\nسوم آنكه خداوند ميان ابراهيم و آتش فاصله‌اى پديد آورده تا آتش در ابراهيم نفوذ نكند . « 1 »\r\nبنابر سخن محققان ، قول اول نيكوتر است زيرا متناسب با متن آيه است و خداوند آتش را سرد كرده است .\r\nپيامبر صلّى اللّه عليه و آله و سلّم فرموده‌اند : هنگامى كه ابراهيم در آتش افتاد جبرئيل لباس و زيراندازى بهشتى را براى او آورد و روى او را پوشاند و با او به گفتگو نشست .\r\nدر تفسير قمى آمده است : هنگامى كه ابراهيم را مىخواستند در آتش افكنند . نمرود از ابراهيم پرسيد : پروردگارت كيست ؟ ابراهيم پاسخ گفت :\r\nپروردگارم كسى است كه زنده مىكند و مىميراند ، نمرود گفت : من نيز زنده مىكنم و مىميرانم . ابراهيم پرسيد : چگونه اين كار را انجام مىدهى ؟ گفت :\r\nيكى از دو مردى را كه سزاوار مرگ هستند رها نموده و زنده نگاه مىدارم و ديگرى را مىكشم .\r\nآنگاه ابراهيم زيركانه از نمرود خواست كه آن‌كس را كه كشته است دوباره زنده كند . ابراهيم پاسخى قانع‌كننده از نمرود نشنيد و آنگاه از او خواست كه خورشيد را از مغرب برآورد . پس نمرود در حيرت فروماند . « 2 »\r\n\r\n\r\n","description":"","footnote":"\r\n( 1 ) . تفسير رازى ج 22 ص 189 .\r\n( 2 ) . تفسير قمى ج 1 ص 86 .\r\n","page_name":" 195 ","page_number":195},
  {"content":"\r\n\r\nامام صادق عليه السّلام فرموده‌اند : بزرگترين پادشاهانى كه بر روى زمين حكم رانده اند چهار نفرند : نمرود و بخت نصر كه ستم‌پيشه بودند و سليمان و ذو القرنين كه باايمان بودند . نام اصلى ذو القرنين عبد اللّه بن ضحاك بن سعد بود .\r\nروايت شده است كه نخستين منجنيقى كه در دنيا به كار گرفته شد براى سوزاندن ابراهيم بود . آن منجنيق را در رود كوفى در روستاى قنطان كه روستايى در ناحيهء كوفه بود جاى داده بودند . « 1 »\r\nمردى شامى از امير مؤمنان على عليه السّلام پرسيد : مقصود از آيهء    « يَوْمَ يَفِرُّ الْمَرْءُ مِنْ أَخِيهِ وَ أُمِّهِ وَ أَبِيهِ وَ صاحِبَتِهِ وَ بَنِيهِ »    چيست ؟ آن حضرت فرمود : آن كسى كه از برادرش مىگريزد قابيل است كه از هابيل مىگريزد و آن‌كس كه از مادرش مىگريزد موسى است و آنكه از پدرش مىگريزد ابراهيم است كه از آزر مىگريزد و لوط از همسرش و نوح از پسرش گريزانند . « 2 »\r\nشيخ صدوق رحمه اللّه دربارهء اين روايت مىفرمايد : موسى به اين دليل از مادرش مىگريزد كه مىترسد نتوانسته باشد نگهدارى او را به گونه‌اى شايسته انجام دهد .\r\nبرخى نيز گفته‌اند كه موسى از دايه‌اش كه زنى كافر بود و در دربار فرعون خدمت مىكرد گريزان است . همچنين مقصود از پدر ابراهيم در اين روايت همان آزر است كه در حقيقت عموى ابراهيم بود و پدر ابراهيم « تارخ » نام داشت و مردى باايمان و حق‌گرا بود .\r\nامام صادق عليه السّلام فرموده‌اند : هنگامى كه آتش زبانه مىكشيد حشرات از گرماى آن به خداوند شكوه نمودند و از خدا خواستند تا مقدارى آب بر روى آتش بريزند . خداوند قورباغه را فرمان داد تا اين كار را انجام دهد و قورباغه به هنگام ريختن آب 3 / 2 بدنش در آتش سوخت . « 3 »\r\n\r\n\r\n","description":"","footnote":"\r\n( 1 ) . بحار الانوار ج 12 ص 36 .\r\n( 2 ) . عيون اخبار الرضا ج 1 ص 222 و علل الشرايع ج 2 ص 321 .\r\n( 3 ) . خصال شيخ صدوق ص 327 .\r\n","page_name":" 196 ","page_number":196},
  {"content":"\r\n\r\nامام كاظم عليه السّلام به اسحاق بن عمار فرمودند : در دوزخ آتشى است كه « سقر » نام دارد كه از آغاز آفرينش ، هوايى به آن نرسيده است و دوزخيان از گرماى سوزاننده و بوى بد آن به خداوند پناه مىجويند .\r\nدر درون « سقر » كوهى آتشين است كه دوزخيان از گرماى شديد و بوى بدش به خداوند پناه مىبرند . در ميان كوه شكافى وجود دارد كه دوزخيان از گرماى سخت و بوى بدش به خداوند پناه مىبرند . در درون آن شكاف چاهى عميق است كه دوزخيان از گرماى سوزان و بوى بدش به خداوند پناه مىجويند و در درون آن چاه اژدهايى است كه دوزخيان از ناپاكى و زهر كشنده‌اش به خداوند ناله مىكنند . در ميان دندان‌هاى آن اژدها هفت تابوت است كه پنج تابوت براى پيشينيان است و دو تابوت براى امت ما است .\r\nاسحاق از آن حضرت پرسيد : آن تابوت‌ها از آن كيست ؟ امام عليه السّلام فرمود : يكى از تابوت‌ها از آن قابيل است كه برادرش هابيل را كشت و ديگرى از آن نمرود است كه با ابراهيم دربارهء خداوند ستيزه‌گويى كرد .\r\nديگرى براى فرعون است كه گفت : من پروردگار والاى شما هستم . تابوت چهارم براى يهودا است كه يهوديان را به انحراف كشاند و تابوت پنجم براى « بولس » است كه مسيحيان را به نصرانيت و انحراف كشاند . و اما آن دو نفرى كه براى امت ما هستند همان دو اعرابى ( اولى و دومى ) مىباشند . « 1 »\r\nنگارنده گويد : اين دو نفر به دليل ستمى كه بر اهل بيت پيامبر روا داشتند اعرابى ناميده شدند . « 2 »\r\nامام رضا عليه السّلام در روايتى مىفرمايد : هنگامى كه ابراهيم را در آتش افكندند خداوند را به حق ما اهل بيت سوگند داد و خداوند نيز آتش را بر او سرد و سلامت و خجسته گرداند .\r\nامام رضا عليه السّلام در روايتى ديگر فرموده‌اند : هنگامى كه ابراهيم در آتش افتاد\r\n\r\n\r\n","description":"","footnote":"\r\n( 1 ) . خصال شيخ صدوق ص 398 .\r\n( 2 ) . قصص راوندى ص 100 .\r\n","page_name":" 197 ","page_number":197},
  {"content":"\r\n\r\nخداوند گرداگردش را از درختانى سرسبز كه در طول سال مىرويند پوشاند . « 1 »\r\nدر كتاب « محاسن » در روايتى مرفوع ، امام سجاد عليه السّلام فرموده‌اند : هنگامى كه ابراهيم را در ميان آتش افكندند جبرئيل پيراهنى سيمين را بر او پوشاند تا آتشى كه بر گرد او حلقه زده بود به گل‌هاى نرگس تبديل شود . پس از آنكه آتش فرو نشست ابراهيم آن پيراهن را بر تن فرزندش اسحاق پوشانيد و اين پيراهن نسل‌به‌نسل به نوادگان به ارث رسيد تا اينكه به يعقوب و پس از آن ، به يوسف رسيد . راز ميان يعقوب و يوسف آن بود كه اگر آن پيراهن از يوسف جدا مىشد اين اتفاق نشان از مرگ و يا شهادت يوسف داشت . هنگامى كه برادران يوسف در مصر بودند به دربار يوسف رفتند و يوسف آن پيراهن را كه درون يك نى بود به برادرانش داد . هنگامى كه برادران ، پيراهن را از نى بيرون آوردند رايحه‌اى بسيار خوش هوا را عطرآگين ساخت و آن بوى خوش به مشام يعقوب رسيد . او كه در اردن زندگى مىكرد با استشمام آن بوى خوش گفت :  « وَ لَمَّا فَصَلَتِ الْعِيرُ قالَ أَبُوهُمْ إِنِّي لَأَجِدُ رِيحَ يُوسُفَ لَوْ لا أَنْ تُفَنِّدُونِ  « 2 » ؛ همانا من بوى يوسف را مىيابم اگر مرا كم‌خرد نشماريد » . « 3 »\r\nحضرت على عليه السّلام مىفرمايد : نمرود خواست تا ملكوت آسمان را بنگرد . به همين سبب تخته چوبى را به ميان چند كركس تربيت يافته بست و دستور داد تا مردى روى تخت بنشيند و تكه‌اى گوشت را روى پايهء عمودى تخت قرار داد و كركس‌ها براى به دست آوردن گوشت شروع به بال زدن كردند و چنان اوج گرفتند كه كوه‌ها همچون دانه‌هاى كوچكى به چشم مىآمد . چندى گذشت و نمرود در اوج آسمان جز تاريكى چيزى نمىديد و چنان ترس در وجودش جاى گرفت كه گوشت‌ها را به پايين پرتاب كرد و كركس‌ها نيز به سر و صدا پرداختند . كوه‌ها صداى پرندگان را شنيدند و چيزى نمانده بود كه از جاى كنده شوند ؛ در اين‌باره خداوند مىفرمايد :  « وَ قَدْ مَكَرُوا مَكْرَهُمْ وَ عِنْدَ \r\n\r\n\r\n","description":"","footnote":"\r\n( 1 ) . تفسير امام عسگرى ص 115 .\r\n( 2 ) . سوره يوسف / 94 .\r\n( 3 ) . بحار الانوار ج 12 ص 43 .\r\n","page_name":" 198 ","page_number":198},
  {"content":"\r\n\r\n اللَّهِ مَكْرُهُمْ وَ إِنْ كانَ مَكْرُهُمْ لِتَزُولَ مِنْهُ الْجِبالُ  « 1 » ؛ » « 2 » .\r\nامام صادق عليه السّلام فرموده‌اند : ابراهيم همچون پدرش در روستايى به نام « كوثا » در اطراف كوفه به دنيا آمد .\r\nمادران ابراهيم و لوط با يكديگر خواهر بودند . پدر اين دو خواهر پيامبرى به نام « آحج » بود كه صاحب شريعت نبود ولى با فرشتهء وحى ديدار كرده بود .\r\nابراهيم با ساره كه دختر خاله‌اش بود ازدواج كرد . ساره ثروتى بسيار و چهار پايانى فراوان داشت .\r\nپس از آنكه نمرود ، ابراهيم را در آتش افكند و آتش به فرمان پروردگار براى ابراهيم سرد و سلامت گرديد ابراهيم ناچار شد تا به جاى ديگرى كوچ كند . مردم مىخواستند كه چهارپايان و ثروت او را به چنگ آورند و ابراهيم با آنان چنين گفت : اگر شما چهار پايان و دارايىهاى مرا بستانيد بايد عمرم را كه در ميان شما سپرى شده است به من بازگردانيد . ستيزه‌گويى ابراهيم با مردم بالا گرفت و همگى نزد يكى از قاضيان نمرود رفتند . قاضى حكم داد كه دارايىها و چهارپايان ابراهيم را به او بازگردانند .\r\nآنان ابراهيم و لوط را به شام و از آنجا به بيت المقدس تبعيد كردند . ابراهيم صندوقى چوبى را فراهم ساخت و همسرش ساره را در آن جاى داد ؛ چرا كه ابراهيم مردى غيرتمند بود و نمىخواست كه نامحرمان همسرش را ببينند .\r\nآنان گام در سفر نهادند و پس از مدت‌ها به سرزمين قبطيان كه پادشاهش « عراره » نام داشت گام نهادند . در دروازهء شهريك از مأموران ، جلوى ابراهيم و همراهانش را گرفت و گفت : بايد يك دهم آنچه را كه در صندوقچه دارى به عنوان ماليات بپردازى . ابراهيم به او گفت : هرچه طلا و نقره مىخواهى به تو مىدهم ولى صندوقچه را نگشا .\r\nولى آن مأمور وسوسه‌گرانه پردهء صندوقچه را كنار زد و ساره را كه زنى جوان و زيبا بود ديد و با اين كار خشم ابراهيم را برافروخت .\r\n\r\n\r\n","description":"","footnote":"\r\n( 1 ) . سوره ابراهيم / 46 .\r\n( 2 ) . تفسير عياشى ج 2 ص 325 .\r\n","page_name":" 199 ","page_number":199},
  {"content":"\r\n\r\nآن مأمور نگذاشت كه ابراهيم و همراهانش به جايى بروند تا اينكه پادشاه آنان را ببيند . چندى پس از آن ، ابراهيم و ساره در دربار پادشاه حضور يافتند .\r\nپادشاه از ابراهيم خواست تا پردهء كجاوه را كنار زند ولى ابراهيم كه بسيار غيرتمند بود گفت : تا جان در تن دارم از اين كار سرباز خواهم زد . عراره وسوسه‌گرانه دستش را دراز كرد تا پرده را كنار زند كه ابراهيم از خداوند ، ناله گرانه كمك خواست . ناگهان دست عراره خشكيد و حتى نتوانست كه دستش را به سوى خود بازگرداند .\r\nعراره از ابراهيم خواست كه از خدايش بخواهد كه دست او را به حالت اولش بازگرداند كه اگر چنين كند او كارى به آنها نخواهد داشت .\r\nابراهيم به او گفت : خداى من غيرت را دوست دارد و از كار حرام بيزار است . ولى با اين وجود ابراهيم دست به دعا برداشت و خداوند نيز دستان عراره را به حالت نخست بازگرداند . اما دوباره عراره در دام وسوسه فرو افتاد و به ساره نگريست و دستش را به سوى او دراز كرد . اما ابراهيم دوباره او را نفرين كرد و دستانش خشكيد . اين‌بار نيز عراره پشيمان شد و به ابراهيم گفت : تو و خدايت غيرتمند و باعفت هستيد . از خدايت بخواه كه دست‌هاى مرا سالم گرداند كه ديگر به كار گذشته‌ام بازنخواهم گشت . ابراهيم دوباره دست به دعا برداشت و عرضه داشت : پروردگارا ، اگر او راست‌گفتار است دست‌هايش را به او بازگردان .\r\nدعاى ابراهيم برآورده شد و عراره ابراهيم را بزرگ داشت و مورد محبت خويش قرار داد و كنيزى قبطى به نام هاجر را به‌عنوان خدمتگزار ساره ، به او بخشيد . ابراهيم جايگاهى بلند يافته بود و هنگامى كه از شهر مىرفت پادشاه و اطرافيانش او را بدرقه كردند و چنان شده بود كه پادشاه عقب‌تر از ابراهيم گام برمىداشت . در اين هنگام خداوند به ابراهيم وحى نمود كه جلوتر از پادشاه گام برندار كه او فرمانرواى مردم است ( و در چشم مردم حقير و بى ارزش مىگردد ) و زمين به فرمانروا نيازمند است ؛ چه آن فرمانروا عدالت‌پيشه باشد و چه ستم‌پيشه .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nابراهيم نيز به فرمان خداوند عمل نمود و عراره كه از اين فرمان خداوند آگاهى يافته بود گفت : گواهى مىدهم كه خداوندى بسيار كريم و مهربان دارى و من دوست دارم كه به آيين تو ايمان آورم . در اين هنگام ابراهيم با عراره وداع نمود و لوط را در شامات نمايندهء خود قرار داد و خود به سوى بلندىها و كوه‌ها رفت .\r\nمدت‌ها سپرى شد و ابراهيم از همسرش ساره داراى فرزندى نگشت .\r\nسرانجام ابراهيم و ساره توافق كردند كه هاجر همسر ابراهيم گردد . ابراهيم از اين زن صاحب فرزند شايسته‌اى به نام اسماعيل گرديد . « 1 »\r\nاينك به مواردى كه دانشمندان دربارهء زندگى ابراهيم عليه السّلام اختلاف دارند مىپردازيم .\r\nامر اول : عالمان و دانشمندان دربارهء پدر ابراهيم عليه السّلام چند نظر ناهمگون دارند ؛ فخر رازى در تفسير آيهء  « وَ إِذْ قالَ إِبْراهِيمُ لِأَبِيهِ آزَرَ أَ تَتَّخِذُ أَصْناماً آلِهَةً إِنِّي أَراكَ وَ قَوْمَكَ فِي ضَلالٍ مُبِينٍ »  « 2 » گويد :\r\nسياق ظاهر آيه نشان از آن دارد كه نام پدر ابراهيم آزر است . برخى ديگر نيز نام پدر ابراهيم را « تارخ » مىدانند . « زجاج » نيز گفته است : برخى از نسب شناسان مىگويند كه پدر ابراهيم تارخ نام دارد و اين سخن دست‌آويزى براى بدخواهان شده است كه قرآن را داراى كاستى و سستى بدانند . زجاج : اين اشكال را اين گونه پاسخ مىدهد : در حقيقت پدر ابراهيم تارخ نام داشت و آزر عموى ابراهيم بود و گاهى عرب ، عمو را به‌عنوان پدر خطاب مىكند ؛ همانگونه كه در آيات قرآن آمده است كه فرزندان يعقوب به پدرشان گفتند :\r\n « أَمْ كُنْتُمْ شُهَداءَ إِذْ حَضَرَ يَعْقُوبَ الْمَوْتُ إِذْ قالَ لِبَنِيهِ ما تَعْبُدُونَ مِنْ بَعْدِي قالُوا نَعْبُدُ إِلهَكَ وَ إِلهَ آبائِكَ إِبْراهِيمَ وَ إِسْماعِيلَ وَ إِسْحاقَ إِلهاً واحِداً وَ \r\n\r\n\r\n","description":"","footnote":"\r\n( 1 ) . روضه كافى ص 370 الى ص 373 .\r\n( 2 ) . سوره انعام / 74 .\r\n","page_name":" 201 ","page_number":201},
  {"content":"\r\n\r\n نَحْنُ لَهُ مُسْلِمُونَ  « 1 » ؛ خداى تو و پدرانت ابراهيم و اسماعيل و اسحاق را مىپرستيم » .\r\nو روشن است كه اسماعيل عموى يعقوب بود ولى با اين حال از او به‌عنوان پدر ياد مىكنند .\r\nاز سويى نيز بايد گفت كه شيعه بر اين باور است كه هيچ‌يك از پدران پيامبر اسلام كافر نبوده‌اند و جدّ پيامبر ، ابراهيم عليه السّلام بود و اگر بگوييم كه آزر كه مردى كافر بود پدر ابراهيم است در ايمان اجداد پيامبر خلل وارد مىگردد .\r\nشيعه براى ايمان همهء اجداد پيامبر چنين استدلال نموده است : آيهء   « الَّذِي يَراكَ حِينَ تَقُومُ . وَ تَقَلُّبَكَ فِي السَّاجِدِينَ   « 2 » ؛ آنكه تو را آنگاه كه برمىخيزى مىبيند و گشتن تو را در ميان سجده‌كنندگان ( مىبيند ) » .\r\nهمچنين پيامبر صلّى اللّه عليه و آله و سلّم خود نيز فرموده‌اند : « لم ازل اتقل من أصلاب الطّاهرين إلى أرحام المطهرات ؛ من پيوسته از صلب ( پدران ) پاك به رحم مادران پاكيزه در حال گردشم » . آيهء  « يا أَيُّهَا الَّذِينَ آمَنُوا إِنَّمَا الْمُشْرِكُونَ نَجَسٌ فَلا يَقْرَبُوا الْمَسْجِدَ الْحَرامَ بَعْدَ عامِهِمْ هذا وَ إِنْ خِفْتُمْ عَيْلَةً فَسَوْفَ يُغْنِيكُمُ اللَّهُ مِنْ فَضْلِهِ إِنْ شاءَ إِنَّ اللَّهَ عَلِيمٌ حَكِيمٌ  « 3 » ؛ نيز دلالت دارد كه هيچ يك از پدران پيامبر مشرك نبوده‌اند . به‌هرحال شيعه بر اين باور است كه پدر ابراهيم عليه السّلام مسلمان بوده است و آن رواياتى كه پدر ابراهيم عليه السّلام را مشرك ناميده است بايد بر تقيه حمل شود .\r\nامر دوم : ابراهيم عليه السّلام فرمود : « انّى سقيم » ؛ اين اشكال پيش مىآيد كه ابراهيم داراى عصمت بود و چگونه در حالى كه بيمار نبود به دروغ به بت پرستان گفت كه بيمار است . از اين اشكال چندگونه پاسخ گفته‌اند : برخى\r\n\r\n\r\n","description":"","footnote":"\r\n( 1 ) . سوره بقره / 133 .\r\n( 2 ) . سوره شعراء / 218 و 219 .\r\n( 3 ) . سوره توبه / 28 .\r\n","page_name":" 202 ","page_number":202},
  {"content":"\r\n\r\nگفته‌اند كه هنگامى كه او به ستارگان نگاه مىكرد آنها را به انسانى تب كرده تشبيه كرد و چنين استدلال آورد كه گويا هنگام بيمارىاش فرارسيده است .\r\nبرخى ديگر چنين گفته‌اند كه ستاره‌شناسان آن روزگار عادت داشتند كه در ستارگان خيره شوند و ستارگان را خاستگاه نيكى و بدى مىدانستند ؛ ابراهيم نيز گفت كه من بيمارم تا ستاره‌شناسان گمان كنند كه او به وسيلهء ستاره‌اى ، به شر بيمارى گرفتار شده است و بدين ترتيب او را به حال خود واگذارند .\r\nگروهى نيز گفته‌اند كه خداوند با اين نشانه به او وحى نمود كه در آينده اى نزديك دچار بيمارى خواهد شد و نشانهء آن درخشيدن ستاره‌اى و يا پيوستن آن ستاره به ستاره دنباله‌دارى ديگر بود .\r\nوجه ديگرى كه گفته‌اند آن است كه مقصود از سقم و بيمارى ، پريشانى قلبى است كه به خاطر بت‌پرستى مردم ، در دل ابراهيم عليه السّلام پديد آمده بود كه چگونه مردم ستاره‌اى را كه به دست خداوند آفريده شده است مىپرستند .\r\nدر برخى از روايات اشاره شده است كه ابراهيم با گفتن « إنّى سقيم » توريه كرده است كه توريه به هنگام تقّيه جايز است .\r\nدر روايتى نيز آمده است كه ابراهيم از آن روى آزرده‌خاطر گشته بود كه در حالت ستارگان ، آينده را مىديد كه بر امام حسين عليه السّلام ستم خواهند كرد و اين خبر را از ستارهء امام حسين عليه السّلام دريافته بود . بايد گفت كه هريك از پيامبران و امامان در آسمان ستاره‌اى دارند كه با آن ستاره شناخته مىشوند همانگونه كه در روايات آمده است : إنّ زحل نجم أمير المؤمنين فلا يقال له نحس ؛ ستارهء زحل براى امير مؤمنان على عليه السّلام است پس اين ستاره را شوم مپنداريد » .\r\nامر سوم : حضرت ابراهيم : با ديدن ستاره در آسمان گفت : « هذا ربّى » ( اشكالى كه پيش مىآيد اين است كه چگونه ابراهيم باوجود عصمت ، ستاره را هرچند به مدت اندكى ، به‌عنوان خدا برگزيده است ) . دانشمندان براى اين\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nاشكال چندگونه پاسخ گفته‌اند .\r\nنخستين پاسخ آن است كه هنگامى كه ابراهيم به ستاره در آسمان گفت : « هذا ربّى » در نهايت بلوغ فكرى قرار داشت . او هنگامى كه آن ستاره را ديد نور تابان آن را عظيم شمرد همانگونه كه مردم آن روزگار نيز ستارگان را بزرگ مىداشتند ولى او با عقل خويش در جستجوى خدا بود و نخست ستاره را ستود ولى آنگاه كه ستاره ناپديد شد به اين نتيجه رسيد كه چيزى كه افول كند شايسته پرستيده شدن نيست . او دربارهء ماه و خورشيد نيز چنين انديشيد و سرانجام به قومش گفت :  « فَلَمَّا رَأَى الشَّمْسَ بازِغَةً قالَ هذا رَبِّي هذا أَكْبَرُ فَلَمَّا أَفَلَتْ قالَ يا قَوْمِ إِنِّي بَرِيءٌ مِمَّا تُشْرِكُونَ »  « 1 »\r\nقول دوم آن است كه ابراهيم مىدانست كه ماه و خورشيد و ستاره سزاوار پرستيده شدن نيستند اما اين سخنان را براى احتجاج و استدلال با مشركان بر زبان آورد و در ابتدا خدا بودن ماه و خورشيد و ستاره را به ظاهر پذيرفت تا بتواند نادرست بودن آن را براى طرف مقابل اثبات كند . ادامهء آيهء مذكور ، اين احتمال را قوت مىبخشد كه :  « وَ تِلْكَ حُجَّتُنا آتَيْناها إِبْراهِيمَ عَلى قَوْمِهِ نَرْفَعُ دَرَجاتٍ مَنْ نَشاءُ إِنَّ رَبَّكَ حَكِيمٌ عَلِيمٌ »  « 2 »\r\nقول سوم آن است كه جملهء « هذا ربّى » همان اعتقاد مشركان است كه ابراهيم در واقع اعتقاد آنها را بازگو نموده است نه اعتقاد خويش را . همانگونه كه انسانى خداپرست به شخصى مادىگرا مىگويد : « خداى انسان ، جسمى داراى حدود است » و مقصود شخص باايمان از اين سخن ، بازگو نمودن اعتقاد انسان‌هاى مشرك است . اين آيهء قرآن نيز تأييدكنندهء سخن ماست كه موسى به سامرى گفت : « و اينك به خدايت كه پيوسته بر آن مقيم بودى بنگر » . « 3 »\r\nپاسخ چهارم : مقصود ابراهيم از جملهء « هذا ربّى » نوعى إستفهام انكارى\r\n\r\n\r\n","description":"","footnote":"\r\n( 1 ) . سوره انعام / 78 .\r\n( 2 ) . سوره انعام / 83 .\r\n( 3 ) . سوره طه / 97 .\r\n","page_name":" 204 ","page_number":204},
  {"content":"\r\n\r\nاست . يعنى ابراهيم با گفتن اين جمله از همان آغاز مىخواست اعتقاد مشركان را انكار كند .\r\nپاسخ پنجم : از جملهء « هذا ربّى » يك كلمه محذوف است و در واقع جمله چنين بوده است : « يقولون هذا ربى » يعنى مشركان گفتند كه اين پروردگار من است .\r\nپاسخ ششم : ابراهيم عليه السّلام اين جمله را براى استهزاء و تمسخر مشركان گفت . همانگونه كه اعراب براى كوچك شمردن رئيس يك قبيله مىگويند :\r\n« الدليل ساد قوما هذا سيدكم ؛ يعنى بزرگ قوم شما همان كسى است كه هدايت شما را برعهده گرفته است » . اعراب با اين جمله رئيس يك قبيله را كوچك مىشمارند هرچند ظاهر كلام دلالت بر بزرگداشت او دارد .\r\nپاسخ هفتم : ابراهيم عليه السّلام قصد داشت كه به تدريج عقايد مشركان را باطل كند . ابراهيم مىدانست كه مشركان باورهاى غلط خود را از پدران خويش آموخته‌اند و اگر او بخواهد به يكباره با اين باورها مبارزه كند به نتيجه‌اى نمىرسد ؛ به همين سبب گام‌به‌گام پيش رفت و دليل‌هاى خود را از جايى آغاز نمود كه آنها نيز آن دليل‌ها را قبول داشتند . ابراهيم عليه السّلام از آرامش و ايمانى استوار بهره‌مند بود ولى خود را همچون كسى كه بر انجام كارى ناچار باشد معرفى مىكرد تا اندك‌اندك بطلان گفته‌هاى گذشته را ثابت كند و خدا پرستى را در ميان مردم زنده كند .\r\nامر چهارم : چگونه افول ستاره‌گان دليل خدا نبودن آنها است ؟\r\nفخر رازى در اين‌باره مىگويد : افول عبارت از ناپديد شدن چيزى پس از آشكار شدن آن است و ناپديد شدن يك چيز نشان‌دهندهء آن است كه ظهور آن چيز ، امرى حادث است و خدا نمىتواند حادث باشد و در واقع ابراهيم به جاى اينكه به پديد آمدن ستاره اشاره كند و با اين مطلب خدا نبودن ستاره را اثبات كند به افول و ناپديد شدن ستاره اشاره نموده است .\r\nدر اين‌باره بايد گفت كه هرچند حدوث و افول در يك شىء هردو دليل بر حادث بودن آن شىء است ولى اين دليل همه فهم نيست و فقط دانايان و\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nدانشمندان اين دليل را درك مىكنند . درصورتىكه بايد دلايل پيامبران براى همهء مردم قابل فهم باشد .\r\nبه هرصورت اينكه از افول ستارگان سخن گوييم و آن را دليل بر خدا نبودن ستارگان قرار دهيم براى مردم قابل فهم‌تر است ؛ زيرا خواص مردم از افول ستارگان اين را مىفهمند كه افول ، دليل بر امكان يك شىء است و هر ممكنى محتاج است و چيزى كه خود محتاج باشد نمىتواند خدا باشد و نياز چيزهاى ديگر را بر طرف سازد .\r\nانسان‌هايى كه از نظر فهم و دانش متوسط هستند از افول اين گونه برداشت مىكنند كه افول ستاره دليل بر حركت ستاره است و هرمتحركى حادث است و هرحادثى به يك امر قديم نيازمند است و آن امر قديم خداوند است كه حادث براى آشكار شدن خود به خداوند نيازمند است .\r\nمردم عوام و كم سواد نيز اين گونه از افول برداشت مىكنند كه افول يعنى غروب و ناپديد شدن . و چيزى كه ناپديد شود و نورش خاموش گردد شايسته خدا بودن نيست .\r\nابراهيم عليه السّلام با گفتن جملهء « لا أحبّ الأفلين » اشاره به استدلال‌هاى همهء اقشار مردم نموده است .\r\nاز سويى نيز ابراهيم عليه السّلام با منجمان و ستاره‌شناسان سخن مىگفت و آنان اعتقاد داشتند كه اگر ستارگان در ربع شرقى آسمان قرار گيرند تأثيرى عظيم خواهند داشت ولى اگر ستارگان در ربع غربى آسمان قرار گيرند تأثيرى اندك خواهند داشت .\r\nو آن هنگام كه ابراهيم ستاره را در آسمان ديد در ربع غربى آسمان قرار داشت و ابراهيم بر خدا بودن ستاره اشكال وارد نمود . « 1 »\r\nامر پنجم : هنگامى كه نمرود از ابراهيم پرسيد كه چه كسى بت‌ها را شكسته است ابراهيم گفت : « بل فعله كبيرهم ؛ بت بزرگ آنها اين كار را كرده\r\n\r\n\r\n","description":"","footnote":"\r\n( 1 ) . بحار الانوار ج 12 ص 48 الى ص 53 .\r\n","page_name":" 206 ","page_number":206},
  {"content":"\r\n\r\nاست » . ( اشكالى كه پيش مىآيد اين است كه در حقيقت بت بزرگ اين كار را نكرده بود و ابراهيم كه داراى مقام عصمت است . چرا به نمرود دروغ گفت ) . در اين‌باره چند پاسخ گفته شده است :\r\nپاسخ اول : « علم الهدى » كه قبرش پرنور باد فرموده‌اند : اينكه ابراهيم فرمود بت‌ها را بت بزرگ شكسته است دروغ نبود ؛ زيرا سخن خود را مشروط به جملهء بعدى نموده است كه « ان كانوا ينطقون » يعنى اگر بت‌ها بتوانند سخن بگويند - و هرگز نمىتوانند سخن بگويند - خواهند گفت كه بت بزرگ آنها را شكسته است . ابراهيم مىخواست بت‌پرستان را توبيخ و سرزنش كند و وقتى اثبات كرد كه بت‌ها نمىتوانند سخن گويند در نتيجه اثبات مىشود كه بت‌ها كارى هم نمىتوانند انجام دهند و وقتى عدم توانايى سخن گفتن و كار كردن بت‌ها ثابت شد در نتيجه ثابت مىشود كه نبايد بت‌ها را پرستيد و هر كه بت‌ها را بپرستد گمراه و گمراه‌كننده است . پس در نتيجه ابراهيم دروغى را بر زبان نياورده است .\r\nو اما اينكه ابراهيم به نمرود و اطرافيانش گفت : « فاسئلوهم ؛ از بت‌ها بپرسيد » . گويند كه ابراهيم آنان را امر كرد كه از بت‌ها بپرسند به شرطى كه بت‌ها بتوانند سخن گويند هرچند بت‌ها هرگز نمىتوانند صحبت كنند . در گفتگوهاى روزمره نيز گاهى عملى را به زيد نسبت مىدهيم ولى در حقيقت مىخواهيم خود آن كار را بيان كنيم و انجام يا عدم انجام آن كار به زيد منسوب نخواهد بود .\r\nو فقط مقصود ما اين است كه عمل‌كننده به اشتباه خود پى ببرد .\r\nپاسخ دوم : در حقيقت ابراهيم نمىخواست بگويد كه بت بزرگ بت‌هاى ديگر را شكسته است . بلكه او مىخواست كار خويش را به ديگرى تعميم دهد .\r\nهمانگونه كه انسان نوشته‌اى را با خط خوش بنويسد و آن را به دوستش دهد و براى تعارف ، به آن دوست كه خط زيبايى ندارد بگويد : خط شما از خط من زيباتر است . اين جمله دليل بر خط خوش آن دوست نمىگردد .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nپاسخ سوم : ابراهيم با ديدن بت‌ها كه اين گونه آراسته و زيبا چيده شده بودند خشمگين شد و به‌ويژه بت بزرگ را كه از همهء بت‌ها آراسته‌تر بود و توجه بسيارى از مردم را به خود جلب مىكرد ابراهيم را برآشفته ساخت و تصميم گرفت كه بت‌ها را بشكند و كارش را به بت بزرگ نسبت دهد و كسى كه در انجام كار به كسى كمك كند در واقع انجام‌دهندهء كار به شما مىآيد .\r\nپاسخ چهارم : شايد بتوان گفت كه ابراهيم در اين جمله توريه كرد و براى مصلحت عمومى تقيه نمود .\r\nدر كتاب كافى آمده است كه پيامبر صلّى اللّه عليه و آله و سلّم فرموده‌اند : هيچ دروغى را نمىتوان به ابراهيم نسبت داد . آنگاه آن حضرت اين آيه را تلاوت فرمودند :\r\n « فَلَمَّا جَهَّزَهُمْ بِجَهازِهِمْ جَعَلَ السِّقايَةَ فِي رَحْلِ أَخِيهِ ثُمَّ أَذَّنَ مُؤَذِّنٌ أَيَّتُهَا الْعِيرُ إِنَّكُمْ لَسارِقُونَ  « 1 » ؛ ( نداگرى به برادران يوسف ندا داد ) اى اهل كاروان بىگمان شما دزد هستيد ( كه ظرف عزيز مصر را ربوده‌ايد ) . پيامبر صلّى اللّه عليه و آله دربارهء اين آيه فرمودند : به خدا سوگند برادران يوسف دزد نبودند و يوسف نيز دروغ نگفته بود . آنگاه آن حضرت اين آيه را تلاوت فرمود :  « قالَ بَلْ فَعَلَهُ كَبِيرُهُمْ هذا فَسْئَلُوهُمْ إِنْ كانُوا يَنْطِقُونَ  « 2 » بلكه اين كار را بت بزرگشان كرده است . اگر سخن مىگويند از آنها بپرسيد » .\r\nآن حضرت دربارهء اين آيه نيز فرمودند : به خدا سوگند بت بزرگ آن كار را انجام نداده بود و ابراهيم نيز دروغ نگفته بود . بلكه ابراهيم براى اصلاح اعتقاد مردم و نشان دادن بىخردى آنها گفت كه بت بزرگ ، بت‌ها را شكسته است . « 3 »\r\n\r\n\r\n","description":"","footnote":"\r\n( 1 ) . سوره يوسف / 70 .\r\n( 2 ) . سوره انبياء / 63 .\r\n( 3 ) . بحار الانوار ج 12 ص 54 و 55 .\r\n","page_name":" 208 ","page_number":208},
  {"content":"\r\n\r\n\r\nفصل سوم : مشاهدهء ملكوت آسمان‌ها و زمين درخواست ابراهيم براى زنده‌كردن مردگان ويژگىهاى ابراهيم پايان عمر آن حضرت\r\nخداوند مىفرمايد :  « وَ إِذْ قالَ إِبْراهِيمُ رَبِّ أَرِنِي كَيْفَ تُحْيِ الْمَوْتى قالَ أَ وَ لَمْ تُؤْمِنْ قالَ بَلى وَ لكِنْ لِيَطْمَئِنَّ قَلْبِي قالَ فَخُذْ أَرْبَعَةً مِنَ الطَّيْرِ فَصُرْهُنَّ إِلَيْكَ ثُمَّ اجْعَلْ عَلى كُلِّ جَبَلٍ مِنْهُنَّ جُزْءاً ثُمَّ ادْعُهُنَّ يَأْتِينَكَ سَعْياً وَ اعْلَمْ أَنَّ اللَّهَ عَزِيزٌ حَكِيمٌ  « 1 » ؛ و آنگاه كه ابراهيم گفت : پروردگارا ، به من بنماى كه چگونه مردگان را زنده مىكنى ؟ گفت : مگر باور ندارى ! گفت : چرا ، و ليكن ( مىخواهم ) دلم آرام گيرد . گفت : چهار پرنده بگير و آنها را نزد خود جمع و پاره‌پاره كن سپس بر هركوه پاره‌اى از آنها را بنه ؛ آنگاه آنها را بخوان تا شتابان به سوى تو آيند ؛ و بدان‌كه خدا تواناى بىهمتا و داناى استوار است » .\r\nدر كتاب احتجاج آمده است : امام عسگرى عليه السّلام روايت نموده‌اند كه پيامبر صلّى اللّه عليه و آله و سلّم فرموده‌اند :\r\n\r\n\r\n","description":"","footnote":"\r\n( 1 ) . سوره بقره / 260 .\r\n","page_name":" 209 ","page_number":209},
  {"content":"\r\n\r\nهمانگونه كه خداوند در قرآن بيان فرموده است :  « وَ كَذلِكَ نُرِي إِبْراهِيمَ مَلَكُوتَ السَّماواتِ وَ الْأَرْضِ وَ لِيَكُونَ مِنَ الْمُوقِنِينَ ؛  و بدينسان ملكوت آسمان‌ها و زمين را به ابراهيم نشان مىداديم تا اينكه از اهل يقين باشد » .\r\nهنگامى كه ابراهيم در ملكوت آسمان سير مىكرد خداوند ديدگان او را بر هرنهان و آشكارى گشود ، آنگونه كه بندگان را در حال انجام گناه مىديد .\r\nابراهيم گناهكارانى را كه مىديد نفرين مىكرد و آنان همان دم به هلاكت مىرسيدند . خداوند به ابراهيم فرمود : اى پيامبر من ، بندگان مرا نفرين نكن كه من خدايى مهربان و درگذرنده‌ام . گناهان بندگانم زيانى بر من نمىزند همانگونه كه فرمانبردارى آنان سودى براى من ندارد و من همانند تو براى فروكش‌كردن خشمم ، بندگانم را نفرين نمىكنم .\r\nمن براى ادارهء جهان شريكى همچون تو را نمىنخواهم ؛ چرا كه من بندگانم را سه گونه اداره مىكنم : نخست آنكه آنها از گناهان خود توبه خواهند كرد و من نيز آنان را خواهم بخشيد و عيب‌هاى آنان را خواهم پوشاند . دوم آنكه از بندگان گناهكار خويش درخواهم گذشت ؛ چرا كه در نسل آنان فرزندان با ايمان و پرهيزگارى نهفته است و به خاطر آن فرزندان باايمان ، حتى بر پدران و مادران كفرپيشه آنان نيز رحمت خواهم آورد .\r\nحالت سوم آن است كه اگر بنده‌اى از گناهش توبه نكند و در نسل او نيز فرزند صالحى نباشد عذابى دردناك‌تر از آنچه تو بر بندگانم خواسته‌اى بر آنان فرود مىآورم .\r\nپس اى ابراهيم ، من و بندگانم را به خود واگذار كه من پروردگارى هستم كه با حكمت ، بندگانم را اداره مىكنم و قضا و قدر خويش را براى آنان جارى مىگردانم .\r\nپس آنگاه ابراهيم مردارى را ديد كه در كنار ساحل افتاده است و نيمى از بدنش در آب و نيمه ديگر در خشكى است .\r\nگاه حيوانات دريايى نيمى از آن مردار را كه در آب بود مىخوردند و\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nحيوانات ديگر نيمى از مردار را كه در خشكى بود مىخوردند ولى ديرى نمىگذشت كه خود آن حيوانات به چنگ حيوانات ديگر صيد مىشدند و از ميان مىرفتند .\r\nابراهيم با ديدن اين صحنه به خداوند عرض كرد : پروردگارا ، به من نشان بده كه چگونه مردگان را ( در روز رستاخيز ) زنده خواهى كرد ؟ خداوند به ابراهيم فرمود :  « أَ وَ لَمْ تُؤْمِنْ قالَ بَلى وَ لكِنْ لِيَطْمَئِنَّ قَلْبِي » . \r\nخداوند به ابراهيم فرمان داد كه چهار پرنده را تكه‌تكه كند و آنها را با يكديگر درهم آميزد همانگونه كه حيوانات ديگر نيز مردار همديگر را مىخورند و با اين حال خداوند بدن به‌هم مخلوط شدهء آنان را از يكديگر جدا كرده و زنده خواهد كرد . « ثمّ ادعهنّ يأتينك سعيا » « 1 » .\r\nنگارنده گويد : ظاهر روايات نشان از آن دارد كه ابراهيم ملكوت آسمان و زمين را با چشم ظاهرىاش ديده است ولى برخى از روايات اشاره به آن دارد كه ابراهيم در حالتى قلبى و روحانى ملكوت آسمان‌ها و زمين را مشاهده نموده است .\r\nدر كتاب علل الشرايع آمده است : محمد بن عبد اللّه بن طيفور دربارهء آيهء  « رَبِّ أَرِنِي كَيْفَ تُحْيِ الْمَوْتى »  مىگويد : خداوند به ابراهيم فرمان داد كه به ديدار يكى از بندگانش برود . ابراهيم به ديدار آن شخص رفت و او به ابراهيم گفت : شنيده‌ام كه خداوند بنده‌اى به نام ابراهيم دارد كه او را خليل خويش گردانده است . ابراهيم از آن مرد پرسيد : آيا مىدانى كه نشانهء آن بنده چيست ؟\r\nاو گفت : نشانه‌اش آن است كه مردگان را زنده مىكند . ابراهيم با شنيدن اين مطلب از خداوند خواست كه بتواند مردگان را زنده گرداند . خداوند به او وحى نمود :  « أَ وَ لَمْ تُؤْمِنْ قالَ بَلى وَ لكِنْ لِيَطْمَئِنَّ قَلْبِي » . \r\nابراهيم به خدا عرضه داشت كه من تنها مىخواهم اطمينان حاصل كنم كه\r\n\r\n\r\n","description":"","footnote":"\r\n( 1 ) . علل الشرايع ج 2 ص 310 .\r\n","page_name":" 211 ","page_number":211},
  {"content":"\r\n\r\nمن همان خليلى هستم كه تو مرا برگزيده‌اى . برخى گفته‌اند كه ابراهيم مىخواست همچون ديگر پيامبران به اين معجزهء الهى دست يابد . با در خواست ابراهيم ، خداوند به او فرمان داد كه براى زنده‌كردن پرندگان ابتدا آنان را بكشد . از اين‌روى ، ابراهيم چهار پرنده را كه طاوس و كركس و خروس و مرغابى بودند را كشت . مقصود از طاوس آراستگى دنيا است و مقصود از كركس آرزوهاى دراز است و مقصود از مرغابى زياده‌خواهى است و مقصود از خروس شهوات است .\r\nخداوند به ابراهيم گفت كه اگر مىخواهى قلبت زنده شود بايد اين چهار صفت را در دلت بكشى و از ميان ببرى .\r\nدر آيات آمده بود كه خداوند از ابراهيم پرسيد : « أولم تؤمن ؛ آيا ايمان ندارى » . ( اشكالى كه پيش مىآيد اين است كه آيا خداوند از باطن ابراهيم آگاه نبود كه اين سؤال را از او نمود ) . در پاسخ اين اشكال بايد گفت كه ابراهيم با گفتن « ربّ أرنى كيف تحيى الموتى ؛ پروردگارا نشان ده كه چگونه مردگان را زنده مىكنى » ، اين توهّم را ايجاد كرد كه به خداوند ايمان قلبى ندارد در صورتى كه چنين نبود و ابراهيم در ايمانش استوار بود و خداوند مىخواست اين توهّم را دربارهء شخصيت ابراهيم بزدايد و از او رفع تهمت كند . « 1 »\r\n« حصين بن حكم » گويد : به عبد صالح نامه‌اى چنين نوشتم كه من دربارهء خداوند شك و ترديد دارم همانگونه كه ابراهيم نيز دربارهء خدا ترديد داشت و به خداوند گفته بود :  « رَبِّ أَرِنِي كَيْفَ تُحْيِ الْمَوْتى » . \r\nعبد صالح نامه‌ام را چنين پاسخ داد : ابراهيم مردى باايمان و پرهيزگار بود و دوست داشت كه با ديدن زنده شدن مردگان بر ايمانش افزوه گردد اما در تو كه دچار شك و ترديد گرديده‌اى خيرى نيست . « 2 »\r\nامام صادق عليه السّلام در تفسير آيهء  « فَخُذْ أَرْبَعَةً مِنَ الطَّيْرِ »  فرموده‌اند : ابراهيم\r\n\r\n\r\n","description":"","footnote":"\r\n( 1 ) . علل الشرايع ج 1 ص 51 .\r\n( 2 ) . بحار الانوار ج 12 ص 63 .\r\n","page_name":" 212 ","page_number":212},
  {"content":"\r\n\r\nچهار پرنده را كه هدهد و صرد و طاوس و زاغ بودند ذبح كرد . آنگاه گوشت و استخوان‌هاى آنان را در هاونى كوبيد و درهم آميخت و آن گوشت‌ها را به ده قسمت تقسيم نمود و هركدام را بر فراز كوهى قرار داد و در كنار هركدام مقدارى آب و دانه نهاد و منقار آن پرندگان را در دستش گرفت . پس آنگاه از پرندگان خواست تا به اذن خداوند بار ديگر زنده شوند و به سوى او بازگردند .\r\nديرى نگذشت كه تكه‌هاى بدن هرپرنده‌اى به يكديگر پيوست و از آب و دانه اى كه در كنار خود داشتند خوردند و نگاهى به ابراهيم نموده و گفتند :\r\nخداوند تو را زنده بدارد كه دوباره ما را زنده گرداندى . ابراهيم با ديدن اين صحنه‌ها گفت : اين خداوند تواناست كه زنده مىكند و مىميراند .\r\nامام صادق عليه السّلام پس از بيان اين سخنان فرمودند : اين تفسير ظاهرى آيه بود .\r\nولى تفسير باطنى آيه اين است كه خداوند به ابراهيم امر فرمود كه چهار نفر را كه علم الهى تو را دارا هستند و ظرفيت پذيرش معارف الهى را دارند به چهار گوشهء جهان بفرست تا حجت و نمايندهء تو بر انسان‌ها باشند و هرگاه كه به آنها نياز پيدا كردى به وسيلهء اسم اعظم خداوند آنان را فراخوان ؛ ديرى نمىگذرد كه آنان نزد تو خواهند آمد .\r\nشيخ صدوق رحمه اللّه فرموده‌اند : به نظر من ابراهيم عليه السّلام هردو جنبهء ظاهرى و باطنى اين آيه را اجرا نموده است . در برخى از روايات اين چهار پرنده ، طاوس ، كركس ، خروس و مرغابى گفته شده است و شايد اختلاف نوع پرندگان كه در روايات گفته شده به خاطر دفعات مكررى باشد كه ابراهيم اين دستور الهى را انجام داده است .\r\nابن جهم روايت نموده است كه روزى مأمون از امام رضا عليه السّلام پرسيد : تفسير آيهء  « رَبِّ أَرِنِي كَيْفَ تُحْيِ الْمَوْتى »  چيست ؟\r\nامام عليه السّلام فرمودند : خداوند به ابراهيم وحى فرستاد كه من يكى از بندگانم را به‌عنوان خليل خويش برگزيده‌ام و اگر او از من بخواهد كه مردگان را زنده كند درخواستش را برآورده مىسازم .\r\nابراهيم با خود گفت : بىگمان آن خليل ، من هستم . پس ، از خدا اين گونه\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nدرخواست نمود كه  « رَبِّ أَرِنِي كَيْفَ تُحْيِ الْمَوْتى » .  خداوند به او فرمود :\r\n « أَ وَ لَمْ تُؤْمِنْ »  و ابراهيم به خداوند عرضه داشت :  « بَلى وَ لكِنْ لِيَطْمَئِنَّ قَلْبِي »  يعنى مىخواهم اطمينان پيدا كنم كه همان خليل تو هستم و كس ديگرى خليل تو نيست . آنگاه خداوند به او وحى فرمود :  « فَخُذْ أَرْبَعَةً مِنَ الطَّيْرِ »  « 1 » مفسران دربارهء تأويل اين آيه چند نظر را فرموده‌اند ؛ تفسير اول همان روايتى است كه امام رضا عليه السّلام دربارهء آيه فرمودند .\r\nتفسير دوم آن است كه ابراهيم به خوبى مىدانست كه خداوند توان زنده كردن مردگان را دارد ولى مىخواست در اين زمينه دليل و برهان داشته باشد تا وسوسه‌ها و گمان‌ها را بزدايد .\r\nتفسير سوم آن است كه ابراهيم دربارهء زنده‌كردن مردگان با نمرود محاجه و ستيزه‌گويى نمود . نمرود مىگفت كه با آزادكردن زندانيان در حقيقت آنان را زنده كرده است و با كشتن آنان ، آنها را ميرانده است . ابراهيم مىخواست زنده‌كردن واقعى مردگان را به نمرود نشان دهد به همين جهت به خداوند عرضه داشت :  « رَبِّ أَرِنِي كَيْفَ تُحْيِ الْمَوْتى »  و اگر زنده‌كردن مردگان را به نمرود نشان نمىداد به دست او كشته مىشد ؛ و ابراهيم براى نجات يافتن از مرگ به خدا عرض كرد : « ليطمئنّ قلبى » مفضل از امام صادق عليه السّلام پرسيد :\r\nتفسير آيهء  « وَ إِذِ ابْتَلى إِبْراهِيمَ رَبُّهُ بِكَلِماتٍ »  چيست ؟\r\nامام عليه السّلام فرمودند : آنها كلماتى بودند كه آدم عليه السّلام آن‌ها را گفت و توبه‌اش پذيرفته شد . آن كلمات اين گونه بود :\r\n« يا ربّ أسئلك بحقّ محمد و على و فاطمة و الحسن و الحسين إلّا أن تبت على » پروردگارا به حق محمد و على و فاطمه و حسن و حسين از تو مىخواهم كه مرا بيامرزى » .\r\n\r\n\r\n","description":"","footnote":"\r\n( 1 ) . عيون اخبار الرضا ج 1 ص 176 .\r\n","page_name":" 214 ","page_number":214},
  {"content":"\r\n\r\nمفضل در ادامه از آن حضرت پرسيد : معناى « فأتمّهنّ » چيست ؟\r\nآن حضرت فرمودند : يعنى ابراهيم آن كلمات را با ذكر نام امامان عليهم السّلام به‌ويژه حضرت مهدى تكميل نمود . آنگاه مفضل پرسيد : تفسير آيهء :  « وَ جَعَلَها كَلِمَةً باقِيَةً فِي عَقِبِهِ لَعَلَّهُمْ يَرْجِعُونَ ؛  « 1 » و آن را در فرزندان او كلمه‌اى پايدار قرار داد تا همهء آنان [ به سوى خدا 
  ] باز گردند » چيست ؟ آن حضرت فرمودند : خداوند تا روز رستاخيز امامان را از نسل ابراهيم و از فرزندان امام حسين عليه السّلام قرار داد . « 2 »\r\nپيامبر صلّى اللّه عليه و آله در روايتى فرمودند : خداوند بيست صحيفه را بر ابراهيم فرو فرستاد كه مملول از امثال و حكمت‌ها است . در قسمتى از صحيفهء ابراهيم آمده است : اى پادشاه خودپسند ، من تو را نيافريده‌ام تا سرزمين‌هاى متعدّد را بر مملكت خويش بيفزايى بلكه تو را آفريده‌ام كه به نالهء ستمديدگان گوش فرا دهى هرچند آن ستمديدگان كافر باشند .\r\nانسان خردمند بايد زندگىاش را به سه قسمت تقسيم كند . قسمتى از آن را به مناجات با خداوند پردازد و قسمت ديگرى را به حسابرسى كردار خويش سپرى كند و قسمتى ديگر را هم دربارهء آفرينش بينديشد . زمانى را نيز براى لذت‌هاى مشروع دنيا پردازد و خردمند كسى است كه عمر خويش را براى امرار معاش و يا توشه برگرفتن براى سراى آخرت و يا دستيابى به لذت‌هاى مشروع دنيا سپرى كند .\r\nپيامبر صلّى اللّه عليه و آله و سلّم در ادامه فرمودند : اما صحيفهء موسى پر از پند و اندرز بود . در فرازهايى از آن صحيفه چنين آمده بود : در شگفتم از كسى كه به مرگ يقين دارد و با اين حال به شادمانى غفلت‌آور مىپردازد و همچنين كسى كه به آتش دوزخ يقين دارد ولى روز را به خندهء غفلت‌آور سپرى مىكند و كسى كه دگرگونى دنيا را مىبيند ولى باز هم به دنيا تكيه مىكند و كسى كه به قدر\r\n\r\n\r\n","description":"","footnote":"\r\n( 1 ) . سوره زخرف / 28 .\r\n( 2 ) . خصال شيخ صدوق ص 304 .\r\n","page_name":" 215 ","page_number":215},
  {"content":"\r\n\r\nخداوند ايمان دارد ولى خود را در دستيابى به روزى خويش به سختى مىافكند و كسى كه حسابرسى روز رستاخيز را باور دارد ولى كار نيكى انجام نمىدهد . « 1 »\r\nامام باقر عليه السّلام دربارهء آيهء :  « وَ كَذلِكَ نُرِي إِبْراهِيمَ مَلَكُوتَ السَّماواتِ وَ الْأَرْضِ وَ لِيَكُونَ مِنَ الْمُوقِنِينَ »  « 2 » فرمودند : خداوند به ابراهيم چشمانى برزخى و باطنى عطا فرموده بود آنسان كه او هرآنچه را كه در عرش و فراى عرش بود و هرآنچه كه بر روى زمين و درون آن بود به خوبى مىديد « 3 » . پيامبر صلّى اللّه عليه و آله نيز اين‌چنين بود . « 4 »\r\nعبد الصمد بن بشير در كتاب « عياشى » گويد : روزى همهء قاضيان در دربار منصور داونيقى گرد آمده بودند . حاكم عباسى گفت : مردى وصيت كرده است كه جزئى از مالش متعلق به خودش باشد .\r\nمقصود از جزء چيست ؟ همهء قاضيان از پاسخ درماندند و حاكم پيكى را به مدينه نزد امام صادق عليه السّلام فرستاد تا پاسخ اين مطالب را از امام عليه السّلام بپرسد .\r\nامام عليه السّلام چنين پاسخ فرمودند : خداوند اين مسئله را در اين آيهء قرآن بيان فرموده است كه  « رَبِّ أَرِنِي كَيْفَ تُحْيِ الْمَوْتى »  ابراهيم عليه السّلام بر هركوهى جزئى از آن پرندگان درهم آميخته را قرار داد » . آن پرندگان و كوه‌ها ده تا بودند . « 5 » ( پس يك جزء به معناى است )\r\nدر تفسير عياشى آمده است كه امام باقر و امام صادق عليهما السّلام فرموده‌اند : مقصود از آيهء  « رَبِّ اغْفِرْ لِي وَ لِوالِدَيَّ »  همان اسماعيل و اسحاق هستند .\r\n\r\n\r\n","description":"","footnote":"\r\n( 1 ) . خصال ص 524 و ص 525 .\r\n( 2 ) . سوره انعام / 75 .\r\n( 3 ) . تفسير عياشى ج 1 ص 364 .\r\n( 4 ) . بحار الانوار ج 12 ص 72 .\r\n( 5 ) . تفسير عياشى ج 1 ص 143 .\r\n","page_name":" 216 ","page_number":216},
  {"content":"\r\n\r\nامام صادق عليه السّلام در روايت ديگر دربارهء آيهء  « رَبِّ اغْفِرْ لِي وَ لِوالِدَيَّ »  فرموده اند : كاتبان ، اين كلمه را نادرست نوشته‌اند ، چرا كه استغفار ابراهيم براى پدرش به خاطر وعده‌اى بود كه دربارهء او داده شده بود و درست آن است كه ابراهيم گفت :  « رَبِّ اغْفِرْ لِي وَ لِوالِدَيَّ »  كه مقصود همان اسماعيل و اسحاق و امام حسن و امام حسين عليهم السّلام هستند . « 1 »\r\nدر كتاب « عوالى اللئالى » آمده است ، روزى فرشتهء مرگ نزد ابراهيم آمد و هنگامى كه ابراهيم دانست او كيست از او خواست تا روح مؤمن را كه مىستاند به او نشان دهد . فرشتهء مرگ به ابراهيم گفت : روى خود را برگردان و ناگهان ابراهيم با جوانى خوش‌سيما و خوشبو روبرو گرديد و گفت : اگر هر مؤمنى تنها اين سيماى بىمانند را ببيند بىگمان آرزوى ديگرى جز مرگ نخواهد داشت . آنگاه ابراهيم از فرشتهء مرگ خواست تا روح انسان گناهكار نيز به او نشان دهد .\r\nديرى نگذشت كه عزرائيل به سيماى مردى سياه و بدچهره و بدبو نمايان شد كه موهايش سيخ شده بود . ابراهيم با ديدن اين چهره بيهوش بر زمين افتاد و اندكى بعد كه به هوش آمد گفت : اى عزرائيل ، گناهكار را در عذاب شدن همين بس است كه اين چهرهء تو را ببيند . « 2 »\r\nدر كتاب علل الشرايع آمده است كه حضرت على عليه السّلام فرموده‌اند : روزى ابراهيم به روستاى « بانقيا » در كوفه رفت و شب را آنجا ماند .\r\nآن روستا زلزله‌خيز بود و هرشب يك‌بار زلزله در آنجا روى مىداد . آن شب را كه ابراهيم در آنجا سپرى كرد زلزله نيامد . مردم از وجود ابراهيم آگاه شدند و از او خواستند تا در ميان آنها زندگى كند .\r\nابراهيم پيشنهاد آنها را نپذيرفت ولى به آنها فرمود : اگر سرزمين خود را به من بفروشيد ديگر در اينجا زلزله نخواهد آمد . او آن زمين‌هاى سنگلاخ را در\r\n\r\n\r\n","description":"","footnote":"\r\n( 1 ) . تفسير عياشى ج 2 ص 235 .\r\n( 2 ) . بحار الانوار ج 2 ص 74 و 75 .\r\n","page_name":" 217 ","page_number":217},
  {"content":"\r\n\r\nبرابر هفت ميش و چهار شتر خريد ، به همين سبب است كه به آنجا « بانقيا » مىگويند ؛ زيرا در زبان قبطى « نقيا » به معناى ميش است .\r\nفرزند ابراهيم به پدرش گفت : اين زمين خشك چه سودى دارد كه خريدى ؟ آن حضرت فرمود : خاموش شو كه روزى از اين سرزمين هفتاد هزار نفر بدون حساب وارد بهشت خواهند شد و بسيارى را نيز شفاعت خواهند كرد « 1 » .\r\nنگارنده گويد : بانقيا روستايى است در كوفه كه در واقع همان نجف امروز است . امام صادق عليه السّلام مىفرمايند : زمين از ديدن عورت ابراهيم هنگام تخلّى به خداوند شكوه نمود . ابراهيم نيز پوششى بلندتر از پيراهن را از زير شلوار پوشيد كه تا زانوهايش را مىپوشاند . پوششى را كه ابراهيم در زير شلوارش مىپوشيد كوتاه‌تر از شلوار بود . و از روايت اين گونه مىتوان برداشت نمود كه ابراهيم نخستين كسى بود كه اين پوشش را استفاده كرد .\r\nدر حديث معراج آمده است كه پيامبر پيرمردى را ديد كه زير درختى نشسته است و كودكان نيز بر گرد او حلقه زده‌اند . پيامبر صلّى اللّه عليه و آله از جبرئيل پرسيد كه آن پيرمرد كيست ؟ جبرئيل گفت : او پدرت ابراهيم است و آن كودكان نيز فرزندان مؤمنان هستند كه ابراهيم به آنان غذا مىدهد .\r\nامير مؤمنان على عليه السّلام فرموده‌اند : هنگامى كه خداوند خواست جان ابراهيم را بستاند عزرائيل را به سوى او فرستاد . ابراهيم از او پرسيد : آيا مىتوانم مدت بيشترى را عمر كنم تا بيشتر به عبادت و فرمانبردارى خداوند بپردازم و يا اينكه ناچارم مرگ را بپذيرم ؟\r\nفرشتهء مرگ گفت : تو ناچارى كه مرگ را بپذيرى . ابراهيم گفت : آيا تاكنون ديده‌اى كه خليلى آرزومند مرگ خليل خويش باشد . فرشتهء مرگ نزد پروردگار آمد و عرض كرد : پروردگارا ، سخن ابراهيم را شنيدى ؟ خداوند فرمود :\r\nاى عزرائيل نزد ابراهيم برو و بگو : آيا تاكنون ديده‌اى كه حبيبى از ديدار حبيب خويش بيزارى جويد ( تو با جان دادن به ديدار من خواهى شتافت ) .\r\n\r\n\r\n","description":"","footnote":"\r\n( 1 ) . علل الشرايع ج 2 ص ص 309 .\r\n","page_name":" 218 ","page_number":218},
  {"content":"\r\n\r\nالبته ابراهيم چون در اين كار مخيّر بود اين گونه با خداوند سخن گفت . در كتاب علل الشرايع آمده است كه امام صادق عليه السّلام فرموده‌اند : هنگامى كه ابراهيم مراسم حج را به پايان رساند به شام بازگشت و در آنجا از دنيا رخت بربست . او در آغاز از فرا آمدن مرگ ناخشنود گرديد .\r\nعزرائيل نزد خداوند رفت و گفت : ابراهيم مرگ را خوش ندارد . خداوند فرمود : او را رها ساز كه دوست دارد مرا عبادت كند . اما ديرى نگذشت كه ابراهيم پيرمردى را ديد كه چنان ناتوان شده بود كه غذايى را كه در دهانش مىگذاشت بىاختيار از دهانش به بيرون مىريخت و آنگاه بعد كه ابراهيم از خداوند خواست كه مرگش را فرا رساند .\r\nاو روزى بر در خانه‌اش ايستاده بود كه با جوانى بسيار زيبا روبرو شد و پرسيد : تو كيستى ؟ گفت : من فرشتهء مرگم ، ابراهيم با شگفتى گفت : شگفتا از كسى كه مرگ و ديدار عزرائيل را دوست نداشته باشد در حالى كه او چنين زيبا است .\r\nعزرائيل گفت : اى خليل خدا ، هنگامى كه خداوند بخواهد خيرى را به بنده اش برساند مرا به اين صورت زيبا به سويش مىرساند . اما زمانى كه براى او شر و سختى بخواهد مرا به صورتى ديگر به سويش مىفرستد .\r\nابراهيم در شهر شام جان سپرد و اسماعيل پس از پدرش روزگارى را زندگى كرد و سرانجام در صد و سى سالگى دنيا را واگذارد و در حجر اسماعيل در كنار مادرش به خاك سپرده شد . « 1 »\r\nامام صادق عليه السّلام فرموده‌اند : روزى ساره به ابراهيم گفت : تو خليل خداوندى و دعاهايت برآورده مىشود . اينك كه در پيرى به سر مىبرى چه نيكوست كه از خداوند فرزندى بخواهى .\r\nابراهيم به خدا عرضه داشت : پروردگارا ، فرزندى دانا به ما روزى فرما .\r\nخداوند نيز دعايش را برآورد و به او بشارت داد كه به زودى داراى فرزندى خواهد گشت . ساره پس از سه سال صاحب پسر گرديد و از ابراهيم خواست كه\r\n\r\n\r\n","description":"","footnote":"\r\n( 1 ) . علل الشرايع ج 1 ص 53 .\r\n","page_name":" 219 ","page_number":219},
  {"content":"\r\n\r\nاز خدا بخواهد كه عمرش دراز گردد تا بتوانند باهم زندگى كنند . ابراهيم از خداوند عمرى دراز خواست و خدا نيز دعايش را برآورد .\r\nپس آنگاه ساره به او گفت : اينك به شكرانهء اين فرزند غذايى آماده كن و تعدادى از مستمندان را دعوت كن . در ميان مستمندان پيرمردى بود كه چشمانش كم‌سو بود و هنگامى كه غذا را مىخورد دستش مىلرزيد و گاه لقمهء غذا را در چشم و گاهى در پيشانىاش فرو مىبرد .\r\nابراهيم با ديدن آن پيرمرد از همراهش پرسيد : اين پيرمرد چرا اين گونه غذا مىخورد . او گفت : به سبب ناتوانى بسيارش . ابراهيم با خود گفت : آيا اگر سالخورده گردم همچون او خواهم شد ؟ پس به درگاه خداوند چنين دعا كرد :\r\nالّلهمّ توفّنى فى الأجل الذّى كتبت لى فلا حاجة لى فى الزيادة فى العمر بعد الذّى رأيت ؛ خدايا مرا در همان اجلى كه مقرر داشته‌اى بميران ، پس از آنكه پيرمرد را ديدم نيازى نيست كه عمرم را افزون گردانى » .\r\nامام صادق عليه السّلام فرمود : ابراهيم چنين با خدا مناجات نمود : « پروردگارا ، چگونه است كه مردان داراى زن و فرزند را مىميرانى در حالى كه آن زن و فرزندان پشتيبان ديگرى ندارند » . خداوند وحى فرمود كه اى بندهء من ! آيا آنان جانشين و پشتيبان بهتر از من خواهند داشت ؟ ! ابراهيم گفت : پروردگارا ، همين‌گونه است كه مىگويى . اينك خاطرم آسوده گشت » . « 1 »\r\n\r\n\r\n","description":"","footnote":"\r\n( 1 ) . قصص راوندى ص 112 .\r\n","page_name":" 220 ","page_number":220},
  {"content":"\r\n\r\n\r\nفصل چهارم : فرزندان ابراهيم عليه السّلام همسران ابراهيم عليه السّلام ساختن خانهء كعبه\r\nخداوند در قرآن مىفرمايد :  « وَ إِذْ جَعَلْنَا الْبَيْتَ مَثابَةً لِلنَّاسِ وَ أَمْناً وَ اتَّخِذُوا مِنْ مَقامِ إِبْراهِيمَ مُصَلًّى وَ عَهِدْنا إِلى إِبْراهِيمَ وَ إِسْماعِيلَ أَنْ طَهِّرا بَيْتِيَ لِلطَّائِفِينَ وَ الْعاكِفِينَ وَ الرُّكَّعِ السُّجُودِ  « 1 » ؛ و هنگامى كه آن خانه را براى مردم بازگشتگاه و جاى امن ساختيم ؛ و از مقام ابراهيم نمازگاه بگيريد ، و به ابراهيم و اسماعيل سفارش كرديم كه خانهء مرا براى طواف‌كنندگان و باشندگان آنجا و ركوع‌كنندگان پاك و پاكيزه داريد » .\r\nطبرسى در مجمع البيان چنين آورده است كه امام باقر عليه السّلام فرموده‌اند : سه قطعه سنگ از بهشت بر زمين فرود آمد ؛ يكى از سنگ‌ها ، سنگ مقام ابراهيم عليه السّلام بود و ديگرى حجر الاسود و سومين سنگ ، سنگ قوم بنى اسرائيل بود .\r\nدر آغاز حجر الاسود بسيار سپيد و درخشنده بود ولى بر اثر گناهان\r\n\r\n\r\n","description":"","footnote":"\r\n( 1 ) . سوره بقره / 125 .\r\n","page_name":" 221 ","page_number":221},
  {"content":"\r\n\r\nفرزندان آدم به مرور تيره و سياه گرديد . « 1 »\r\nدر داستان حضرت آدم عليه السّلام گفتيم كه آدم حجر الاسود را به زمين آورد و برخى از بزرگان و علما در روزگاران گذشته ديده‌اند كه هنگامى كه سيل جارى شد و حجر الاسود از جايش تكان خورد پشت آن همچنان سپيد و درخشان بود .\r\nدر بسيارى از روايات آمده است كه ائمه عليهم السّلام فرموده‌اند ؛ ابراهيم فرزندش اسماعيل و همسرش هاجر را در مكه واگذاشت و به شام بازگشت و سال‌ها پس از آن ، اسماعيل با دخترى از قوم « جرهم » ازدواج نمود . روزى ابراهيم به مكه آمد تا با همسر و فرزندش ديدار كند . اما همسرش هاجر از دنيا رفته بود .\r\nابراهيم به خانهء پسرش رفت و با همسر اسماعيل روبرو شد . او از عروسش پرسيد كه اسماعيل كجاست . او گفت : به بيرون از حرم رفته است تا شكار كند . ابراهيم گفت : هنگامى كه همسرت بازگشت سلام مرا به او برسان و بگو :\r\nسر در خانه‌ات را تغيير ده . ابراهيم رفت و پس از چندى اسماعيل بازگشت و بوى پدرش به مشامش رسيد و از همسرش پرسيد : آيا كسى در خانهء ما بوده است ؟ همسرش نيز گفت : پيرمردى آمده بود و خصوصيات او را براى اسماعيل بازگو نمود . اسماعيل كه مىدانست تغيير سردر خانه يعنى چه ؛ شتابان همسرش « حيفا » را كه دختر مضاض جرهمى بود طلاق داد و با زنى ديگر ازدواج نمود . مدتى پس از آن دوباره ابراهيم راهى مكه شد و اين‌بار به خانهء پسرش اسماعيل رفت و با همسر جديد اسماعيل ديدار نمود و از او غذايى خواست . همسر اسماعيل با شير و گوشت از ابراهيم پذيرايى كرد .\r\nآن زن گفت : از مركب فرود آى تا صورت خويش را بشويى . اما ابراهيم از مركبش فرود نيامد و به سوى مقام رفت و قدمش را روى نيمهء راست آن نهاد و هنوز جاى قدم ابراهيم در آنجا نمايان است و آنگاه نيمهء راست صورتش را شست ؛ سپس قدمش را روى نيمهء چپ نهاد و آنگاه نيمه چپ صورتش را شست\r\n\r\n\r\n","description":"","footnote":"\r\n( 1 ) . مجمع البحرين ج 1 ص 383 .\r\n","page_name":" 222 ","page_number":222},
  {"content":"\r\n\r\nسپس ابراهيم به همسر اسماعيل گفت : به اسماعيل سلام برسان و به او بگو :\r\nسردر خانه‌ات مقاوم و استوار است و آنگاه از مكه رفت .\r\nهنگامى كه اسماعيل از شكار برگشت بوى پدرش را حس كرد . همسرش به او گفت كه مردى خوش‌باطن و خوشبو به اينجا آمد و جاى پايش را در مقام به او نشان داد . اسماعيل از نشانه‌هاى آن مرد پى برد كه پدرش آمده بود . « 1 »\r\nپيامبر صلّى اللّه عليه و آله فرموده‌اند : ركن و مقام دو ياقوت بهشتىاند و اگر نور آنها گرفته نمىشد به همهء مشرق و مغرب نور مىدادند . « 2 »\r\nدر تفسير عياشى آمده است كه امام صادق عليه السّلام فرمود : حجر الاسود بسان مرواريدى سپيد بود كه براى آدم از بهشت فرود آمده بود ، اما بعدها آن سنگ به آسمان برده شد و اصل و جايش باقى ماند . هرروز هفتاد هزار فرشته به آن وارد شده و هرگز برنمىگردند . سپس خداوند به ابراهيم و اسماعيل فرمان داد تا خانهء كعبه را بر روى ستون‌هاى بهشتى بسازند . « 3 »\r\nابن عباس گويد : ابراهيم در مقام ايستاد و ندا داد : همانا خداوند شما مردم را به حج‌گزارى فرا مىخواند . پس همگان لبيك گفتند و حتى بندگان در اصلاب پدران خويش نيز لبيك گفتند و نخستين گروه ، از يمن بودند . « 4 »\r\nدر تفسير على بن ابراهيم آمده است كه امام صادق عليه السّلام فرموده‌اند : مقصود از آيهء  « طَهِّرا بَيْتِيَ »  آن است كه مشركان را از نزديك شدن به خانهء خدا دور بدار ؛ زيرا در آغاز ساخته شدن خانهء كعبه ، مشركان بسيار در كنار آن گرد مىآمدند و كعبه ، دربارهء نفس‌هاى مشركان به خدا شكوه نمود و خداوند به كعبه وحى فرمود كه : خوشحال باش كه در آخر الزمان گروهى خواهند بود كه\r\n\r\n\r\n","description":"","footnote":"\r\n( 1 ) . مجمع البيان ج 1 ص 383 ص 384 .\r\n( 2 ) . همان مصدر .\r\n( 3 ) . تفسير عياشى ج 1 ص 60 .\r\n( 4 ) . تفسير قمى ج ص 59 .\r\n","page_name":" 223 ","page_number":223},
  {"content":"\r\n\r\nبا شاخهء درخت « اراك » دهان و دندان خود را مسواك خواهند كرد . « 1 »\r\nدر تفسير قمى آمده است كه امام عسگرى عليه السّلام دربارهء  « وَ وَهَبْنا لَهُمْ مِنْ رَحْمَتِنا وَ جَعَلْنا لَهُمْ لِسانَ صِدْقٍ عَلِيًّا ؛  « 2 » و از رحمت خويش به ايشان بخشيديم و بر زبان جهانيان آوازهء نام نيك‌شان را بلند ساختيم » فرموده‌اند : مقصود از « لهم » همان ابراهيم و اسحاق و يعقوب هستند و « من رحمتنا » همان پيامبر اكرم صلّى اللّه عليه و آله و سلّم است و آيهء  « وَ وَهَبْنا لَهُمْ مِنْ رَحْمَتِنا وَ جَعَلْنا لَهُمْ لِسانَ صِدْقٍ عَلِيًّا »  « 3 » دربارهء امير مؤمنان على عليه السّلام است . « 4 »\r\nدر علل الشرايع آمده است كه امام صادق عليه السّلام فرموده‌اند : هنگامى كه ابراهيم و اسحاق خانهء كعبه را ساختند همسر ابراهيم گفت كه بر سر در خانهء خدا ، پرده‌اى آويزند . نخستين پرده‌اى كه بافته شد دوازده ذراع بود . سپس همسر اسماعيل به قومش گفت كه پوششى از پشم را بر روى ديوارهاى زبر كعبه ببافند .\r\nامام صادق عليه السّلام فرموده‌اند : افراد بسيارى در بافتن پرده كعبه كمك كردند ولى موسم حج فرارسيد و هنوز گوشه‌اى از كعبه بدون پوشش باقىمانده بود و ابراهيم به كمك فرزندش آن گوشه را با برگ‌هاى خرما پوشانيد . نخستين زيارتگران كعبه با ديدن خانهء خدا تصميم گرفتند كه هريك بنا بر وضع خويش ، براى خانهء خدا حيوانى را قربانى كنند و نذرهايى را عطا كنند . ديرى نپاييد كه قبيله‌هاى مختلف عرب همراه با هديه‌هاى بسيار به مكه آمدند و پرده‌اى را بر قسمتى از كعبه كه هنوز پوشيده نشده بود آويختند و پردهء دو تكه‌اى را نيز بر سر در خانهء خدا آويختند .\r\nدر آغاز كار ، كعبه سقف نداشت و اسماعيل نخستين كسى بود كه با برگ\r\n\r\n\r\n","description":"","footnote":"\r\n( 1 ) . مجمع البيان ج 4 ص 128 .\r\n( 2 ) . سوره مريم / 50 .\r\n( 3 ) . سوره مريم / 50 .\r\n( 4 ) . تفسير قمى ج 2 ص 51 .\r\n","page_name":" 224 ","page_number":224},
  {"content":"\r\n\r\nدرختان خرما سقفى براى كعبه نهاد . اسماعيل بارها به پدرش ابراهيم گفته بود كه آب مكه كم است تا اينكه سرانجام ابراهيم به فرمان خداوند چاه زمزم را در كعبه حفر كرد و از چهار گوشه ، آب به بيرون تراوش نمود .\r\nكمى پس از آن اسماعيل با دخترى از قوم ( حمير ) ازدواج كرد و صاحب دو پسر گرديد . بعدها اساعيل چهاربار ديگر ازدواج نمود و از يك همسرش صاحب چهار فرزند گرديد . روزگار گذشت و چندى بعد ابراهيم از دنيا رفت ولى اسماعيل از مرگ پدرش آگاه نبود تا اينكه در موسم حج ، جبرئيل اسماعيل را از اين اتفاق اگاه ساخت . اسماعيل فرزند كوچكى داشت كه او را بسيار دوست داشت . اسماعيل به هنگام مرگ بنا بر شيوه هرپيامبر و امامى به فرزندش وصيت نمود تا اين سنت را زنده بدارد . « 1 »\r\nدر تفسير قمى آمده است كه امام صادق عليه السّلام فرموده‌اند : ابراهيم در سرزمين شام زندگى مىكرد . هنگامى كه هاجر ، اسماعيل را به دنيا آورد ساره اندوهگين گرديد [ كه چرا خود صاحب فرزندى نمىشود 
  ] نازايى ساره و توجه ابراهيم به هاجر باعث شد كه ساره بداخلاق گردد . ابراهيم در اين‌باره به خداوند شكوه نمود . خداوند به او فرمود كه زنان همچون دنده‌هاى كجى هستند كه اگر آن را وارهى مىتوانى از آن بهره برى و اگر بخواهى راستشان كنى خرد خواهند شد .\r\nآنگاه خداوند به ابراهيم دستور داد تا اسماعيل و مادرش را به مكه برد .\r\nجبرئيل ابراهيم و همسر و فرزندش را سوار بر براق نمود و آنان از سرزمين‌هاى سرسبز و حاصلخيز گذشتند تا به مكه رسيدند . هاجر در بيرون از محدوده حرم در زير سايه درختى چادر گسترد . ابراهيم به ساره قول داده بود كه در نخستين زمان بازگردد و تصميم گرفت هاجر و اسماعيل را تنها گذارد و باز گردد .\r\nدر اين هنگام هاجر به ابراهيم گفت : چگونه ما را در اين سرزمينى كه آب ندارد و در آن چيزى كشت نمىشود تنها مىگذارى ؟ ابراهيم گفت : همان خدايى كه فرمان داده شما را به اين سرزمين آورم شما را كفايت خواهد كرد .\r\n\r\n\r\n","description":"","footnote":"\r\n( 1 ) . علل الشرايع ج 2 ص 312 .\r\n","page_name":" 225 ","page_number":225},
  {"content":"\r\n\r\nاو از همسر و فرزندش جدا شد و هنگام وداع اين گونه دعا مىكرد :  « رَبَّنا إِنِّي أَسْكَنْتُ مِنْ ذُرِّيَّتِي بِوادٍ غَيْرِ ذِي زَرْعٍ عِنْدَ بَيْتِكَ الْمُحَرَّمِ رَبَّنا لِيُقِيمُوا الصَّلاةَ فَاجْعَلْ أَفْئِدَةً مِنَ النَّاسِ تَهْوِي إِلَيْهِمْ وَ ارْزُقْهُمْ مِنَ الثَّمَراتِ لَعَلَّهُمْ يَشْكُرُونَ ؛  « 1 » پروردگارا ، من براى يكى از فرزندانم در دره‌اى بىكشت نزديك خانه شكوهمند تو جاى دادم تا براى پروردگار نماز به پا دارند ، پس دل‌هاى مردم را چنان كن كه به سوى آنان گرايند و از ميوه‌ها ، آنان را روزى ده كه سپاس گزارند » .\r\nظهر فرارسيد و تشنگى بر اسماعيل چيره شد و هاجر براى يافتن آب در ميان كوه صفا و مروه به آمد و رفت پرداخت و با صداى بلند فرياد مىزد : آيا در اين بيابان كسى هست كه مرا يارى كند . او اسماعيل را در جايى گذاشت و بر فراز كوه صفا رفت ، از آنجا در كوه مروه آبى را ديد و هروله‌كنان به سوى آب رفت ولى هنگامى كه به آنجا رسيد دريافت كه سراب بوده است . او هفت‌بار اين‌گونه به اميد يافتن آب ميان صفا و مروه به آمد و رفت پرداخت ولى به آب دست نيافت ولى سرانجام خداوند در زير پاهاى اسماعيل چشمه آبى را در مروه جوشاند و چون آب چشمه به هرسو سرازير مىشد هاجر چوب‌هايى را در اطراف آب گذاشت تا آب هدر نرود . آن آب را [ به دليل اينكه جوشان بود 
  ] زمزم ناميدند .\r\nدر آن زمان قوم « جرهم » در عرفات زندگى مىكردند . آنها پرندگان و حيوانات را مىديدند كه به سوى مكه مىروند و از اين اتفاق شگفت‌زده بودند تا اينكه به سوى مكه رفتند و در آنجا هاجر و اسماعيل را ديدند كه در زير سايه درختى آرميده بودند و آبى زلال در كنار آنان مىجوشيد . آنان از هاجر اجازه خواستند تا در آنجا منزل گزينند . هنگامى كه ابراهيم از ماجرا اگاه شد از مردمى كه در كنار همسر و فرزندش گرد آمده‌اند خوشحال گرديد و خداوند را سپاس گزارد . هريك از تيره‌هاى جرهم سه گوسفند به اسماعيل بخشيدند\r\n\r\n\r\n","description":"","footnote":"\r\n( 1 ) . سوره ابراهيم 37 .\r\n","page_name":" 226 ","page_number":226},
  {"content":"\r\n\r\nو هاجر و فرزندش با پرورش گوسفندان زندگى را مىگذراندند .\r\nهنگامى كه اسماعيل به سن رشد رسيد خداوند به ابراهيم وحى فرمود كه به همراه فرزندش اسماعيل كعبه را بنا نهند . ابراهيم از خداوند پرسيد كعبه را در كجا بنا نهم ؟ خداوند فرمود : كعبه را در مكانى بساز كه خيمه بهشتى آدم در آنجا بود و از آن خيمه به همه‌ى حرم نورافشانى مىشد . آن خيمه تا برپايى طوفان نوح پابرجا بود ولى با سرازير شدن سيل ، خداوند آن خيمه را بالاتر برد تا از غرق شدن نجات يابد و به همين خاطر به كعبه ، بيت العتيق گويند ؛ زيرا از غرق شدن نجات يافت و عتيق به معناى نجات يافته است .\r\nخداوند توسط جبرئيل ستون‌هاى كعبه را به زمين فرو فرستاد . حجر الاسود در آغاز بسيار درخشان بود ولى هنگامى كه مشركان به آن دست كشيدند سياه گرديد . ابراهيم كار ساخت كعبه را اغاز كرد و اسماعيل نيز سنگ‌هاى كعبه را از منطقه ( ذى طوى ) به مكه مىآورد . ابراهيم و پسرش اسماعيل كعبه را به بلندى نه ذراع ساختند و با راهنمايى جبرئيل حجر الاسود را در مكانى كه امروزه مىبينيم قرار دادند و براى كعبه دو در شرقى و غربى گشودند كه در غربى ( مستجار ) ناميده مىشود . سرانجام نيز سقف كعبه را با شاخه و برگ‌هاى « اذخر » پوشانيدند و بر كعبه پرده‌اى آويختند . پس از آنكه در كعبه را ساختند به اعمال حج پرداختند و جبرئيل روز ترويه بر آن‌دو ، فرود آمد و از ابراهيم خواست تا حج‌گزاران را آب دهد ؛ زيرا در منى و عرفات آب وجود نداشت . ابراهيم پس از ساخت كعبه گفت :  « رَبِّ اجْعَلْ هذا بَلَداً آمِناً وَ ارْزُقْ أَهْلَهُ مِنَ الثَّمَراتِ مَنْ آمَنَ مِنْهُمْ بِاللَّهِ وَ الْيَوْمِ الْآخِرِ ؛  « 1 » پروردگارا ، اين شهر را محل امن و آسايش قرار ده . و از مردم آن كسانى را كه به خدا و روز بازپسين ايمان دارند از ميوه‌ها روزى ده » . امام صادق عليه السّلام درباره تفسير اين آيه فرموده اند : مقصود آن است كه خداوند ثمرات قلبى پديد آورد تا مردم به شوق كعبه\r\n\r\n\r\n","description":"","footnote":"\r\n( 1 ) . سوره بقره / 126 .\r\n","page_name":" 227 ","page_number":227},
  {"content":"\r\n\r\nبار ديگر از خدا بخواهند كه توفيق زيارت خانه‌اش را به آنان نصيب فرمايد « 1 »\r\nمحمد بن عرفه گويد : به امام صادق عليه السّلام گفتم كه برخى مىگويند كه ابراهيم را با تبر ختنه كرده‌اند . آن حضرت در پاسخ فرمودند : سبحان اللّه ! اين تهمتى است كه بر پيامبر خدا روا داشته‌اند ؛ زيرا پيامبر در هفتمين روزى كه به دنيا مىآيد ختنه‌گاه و نافش مىافتد . هنگامى كه اسماعيل به دنيا آمد در هفتمين روزى كه به دنيا آمد به صورت تكوينى ختنه گرديد ولى ساره با ديدن اين اتفاق ، هاجر را سرزنش كرد . مادر اسماعيل كه رنجيده‌خاطر گشته بود همراه با اسماعيل گريه كرد تا آنكه با دعاى ابراهيم آرام شد . سال ديگر ، ساره صاحب فرزندى به نام اسحاق گرديد كه همچون پيامبران در روز هفتم به صورت تكوينى ختنه نشد . ساره علت اين امر را از ابراهيم پرسيد . ابراهيم به رازونياز با خدا پرداخت و از خداوند پرسيد كه چرا اسحاق ختنه نشد ؟ خداوند وحى فرمود آن هنگام كه ساره هاجر را سرزنش كرد كه چرا فرزندش اسماعيل ختنه شده است از آن پس سنت را اين گونه قرار دادم كه هريك از فرزندان پيامبران [ به صورت تكوينى 
  ] ختنه نشود . و با تيغ آهنى ختنه شود تا سختى آهن را بچشند . آنگاه ابراهيم با دست خود فرزندش اسحاق را ختنه نمود و از آن پس اين سنت در ميان مردم برجاى ماند . « 2 »\r\nامير مؤمنان على عليه السّلام فرموده‌اند : به هريك از جمرات سه‌گانه هفت سنگ زده مىشود ؛ زيرا آنگاه كه جبرئيل مشعرها را به ابراهيم نشان مىداد ابليس در برابر ابراهيم نمايان شد و ابراهيم هفت سنگ به او زد . هربار ابليس در نزديكى جمره‌ها به درون زمين فرو مىرفت و هربار كه ابراهيم او را مىديد هفت سنگ به سوى او پرتاب مىكرد . ابراهيم سه‌بار اين كار را انجام داد « 3 » [ و هربار هفت سنگ به ابليس زد 
  ] . امام كاظم عليه السّلام فرموده‌اند : سكينه نام بادى به صورت انسانى زيبا و خوشبو است كه از بهشت به سوى ابراهيم وزيد و آن هنگام كه ابراهيم\r\n\r\n\r\n","description":"","footnote":"\r\n( 1 ) . تفسير قمى ج 1 ص 60 الى 62 .\r\n( 2 ) . علل الشرايع ج 2 ص 219 .\r\n( 3 ) . قرب الاسناد ص 148 .\r\n","page_name":" 228 ","page_number":228},
  {"content":"\r\n\r\nستون‌هاى كعبه را بنا مىنهاد آن نسيم بر گرداگرد كعبه حلقه زد . « 1 »\r\nدر علل الشرايع آمده است كه ابن عباس گويد : اسبان تازى به گونه‌اى وحشى در بيابان‌هاى شبه جزيره پراكنده بودند . هنگامى كه ابراهيم و فرزندش اسماعيل پايه‌هاى كعبه را پىريزى كردند خداوند به ابراهيم فرمود : اينك گنجى را به شما خواهم بخشيد كه تاكنون به كسى نداده‌ام آنگاه ابراهيم و اسماعيل بر فراز كوه « جياد » در مكه رفتند و ابراهيم ندايى سر داد و همه اسبان سرزمين عرب را به سوى خود خواند . ديرى نگذشت كه هرآنچه اسب در سرزمين عرب بود بر گرد ابراهيم حلقه زدند و در برابر آنان سر فرو آوردند و با آنان انس گرفتند . علاقه‌اى كه اسب به صاحبش دارد از آن هنگام پديد آمد و همچنان اسب‌ها اين گونه بودند تا اينكه در روزگار حضرت سليمان ، اسب‌ها از سليمان نافرمانى كردند و به همين جهت تنبيه شدند و بسيارى از آن‌ها به قيمت اندكى به فروش رسيدند و تنها چهل اسب باقى ماند . « 2 »\r\nدر علل الشرايع آمده است كه امام صادق عليه السّلام فرموده‌اند : هنگامى كه ابراهيم و فرزندش از ساخت كعبه فراغت يافتند خداوند به ابراهيم چنين فرمان داد كه مردم را به سوى حج‌گزارى و زيارت خانه خدا فرا خواند . ابراهيم چنين ندا در داد : آيا به سوى حج نمىآييد ! همگان نداى ابراهيم را لبيك گفتند ، حتى انسان‌هايى كه در اصلاب و نسل پدرانشان بودند نيز آن حضرت را پاسخ گفتند . پس آن‌كه ده بار نداى ابراهيم را پاسخ گفت ده بار توفيق زيارت خانه خدا را يافت و هركه پنج‌بار آن حضرت را پاسخ گفت پنج‌بار حج نمود و هركه يك‌بار لبيك گفت يك‌بار حج نمود و هركس بنا بر تعداد پاسخ‌هايش به ابراهيم ، توفيق حج‌گزارى يافت و آن كسى كه ابراهيم را پاسخ نگفت توفيق حج‌گزارى نيز نيافت . « 3 »\r\nنگارنده گويد : اين حديث نشان مىدهد كه انسان‌هاى موجود توفيق حج\r\n\r\n\r\n","description":"","footnote":"\r\n( 1 ) . من لا يحضره الفقيه ج 2 ص 164 .\r\n( 2 ) . علل الشرايع ج 1 ص 53 .\r\n( 3 ) . من لا يحضر ج 2 ص 132 .\r\n","page_name":" 229 ","page_number":229},
  {"content":"\r\n\r\nيافته‌اند ولى آيا اين حديث ، كسانى را كه موجود نبوده‌اند دربر مىگيرد يا نه ؛ جاى بحث وجود دارد و خطاب در اين حديث معدومين را در برنمىگيرد مگر آنكه خطاب عام باشد و هرآنكه را كه صلاحيت داشته كه مورد خطاب واقع شود دربر گيرد و اين گونه خطاب زمانى جارى مىشود كه لفظ خطاب مفرد باشد و در كافى آمده است كه اگر خطاب مفرد باشد بدون « الى » مىآيد و اگر جمع باشد همراه با « الى » مىآيد . البته درست است كه صيغه خطاب شامل گروهى مىشود كه دعوت ابراهيم را شنيده‌اند ولى چون قرينه‌اى خارجى وجود ندارد مىتوان مخاطبين نداى ابراهيم را به كسانى كه بعدها به دنيا آمده‌اند تعميم دهيم ؛ زيرا در غير اين صورت حكمتى كه در دعوت ابراهيم نهفته است عبث خواهد شد .\r\nامام باقر عليه السّلام مىفرمايند : ابراهيم بر فراز مقام و در برابر كوه « ابو قبيس » ايستاد و مردم را به برگزارى حج فرا خواند . نداى ابراهيم را همه كسانى كه در رحم مادران و صلب پدرانشان تا روز رستاخيز خواهند بود لبيك گفتند . « 1 »\r\nامام باقر عليه السّلام در روايتى ديگر فرموده‌اند : خداوند به ابراهيم وحى فرستاد كه  « وَ أَذِّنْ فِي النَّاسِ بِالْحَجِّ يَأْتُوكَ رِجالًا » .  « 2 »\r\nابراهيم نيز مردم را به حج‌گزارى فرا خواند . ديرى نگذشت كه مردم از دور ترين سرزمين‌ها نيز نداى ابراهيم را پاسخ گفته و به زيارت كعبه آمدند . « 3 »\r\nآن حضرت در روايتى ديگر فرمودند : عرب اسب‌ها را « عراب » مىنامند ؛ زيرا نخستين كسى كه بر اسب سوار شد اسماعيل بود و همچنين امام باقر عليه السّلام فرموده‌اند : تا روزگار ابراهيم دختر هيچ پيامبرى به عادت ماهانه مبتلا نمىشد و ديدن خون حيض را عذابى الهى مىدانستند و نخستين كسى كه به عادت ماهانه مبتلا شد ساره بود « 4 »\r\n\r\n\r\n","description":"","footnote":"\r\n( 1 ) . علل الشرايع ج 2 ص 124 .\r\n( 2 ) . سوره حج / 27 .\r\n( 3 ) . علل الشرايع ج 2 ص 120 .\r\n( 4 ) . علل الشرايع ج 1 ص 337 .\r\n","page_name":" 230 ","page_number":230},
  {"content":"\r\n\r\nآن حضرت در روايتى ديگر فرموده‌اند : زمانى كه سعى ميان صفا و مروه حكمى شرعى گرديد ابليس بر ابراهيم جلوه‌گر شد و جبرئيل به ابراهيم گفت :\r\nبر ابليس درشتى و تندخويى كن ابليس نيز با ديدن رفتار ابراهيم هراسان گريخت و از آن هنگام سعى ميان صفا و مروه سنّت گرديد . « 1 »\r\nامام رضا عليه السّلام فرموده‌اند : به اين سبب ، منى را به اين نام مىخوانند كه جبرئيل در آن مكان بر ابراهيم فرود آمد و گفت : اى ابراهيم ، اينجا از خداوند هرچه مىخواهى درخواست نما . ابراهيم نيز از خدا خواست كه به‌جاى قربانىكردن فرزندش اسماعيل قوچى قربانى كند و اين گونه آرزوى او برآورده شد « 2 » .\r\nامام صادق عليه السّلام فرموده‌اند : جبرئيل در غروب روز عرفه بر ابراهيم فرود آمد و گفت : اى ابراهيم در اين سرزمين پاك به گناهانت اقرار نما و اعمال حج خويش را بياموز و بشناس . به همين جهت است كه اين مكان را عرفات مىنامند ؛ زيرا جبرئيل به ابراهيم گفت : [ اعمال خويش را 
  ] بشناس و به گناهانت اقرار نما . هنگام غروب جبرئيل همراه با ابراهيم به سوى مشعر الحرام كوچ كردند . « 3 »\r\nابن ابى عمير از معاويه بن عمار روايت نموده كه امام صادق ( ع ) فرموده‌اند :\r\nساره در درگاه خداوند چنين دعا كرد : « خدايا مرا به خاطر رنجشى كه براى هاجر پديد آوردم مؤاخذ نفرما » . امام صادق عليه السّلام در ادامه فرمودند : هنگامى كه اسماعيل به صورت تكوينى ختنه شد ساره هاجر را سرزنش كرد و مسخره نمود و از آن روى اين گونه در درگاه خداوند توبه نمود .\r\nامام كاظم عليه السّلام فرموده‌اند : ابراهيم از خداوند درخواست نمود كه از هريك از ميوه‌هاى روى زمين تعدادى را به خانواده‌اش عطا فرمايد . ديرى نگذشت كه زمينى حاصلخيز كه پر از درختان ميوه بود نصيب آن حضرت گرديد . ابراهيم\r\n\r\n\r\n","description":"","footnote":"\r\n( 1 ) . علل الشرايع ج 2 ص 138 .\r\n( 2 ) . علل الشرايع ج 2 ص 42 و 143 .\r\n( 3 ) . همان مصدر .\r\n","page_name":" 231 ","page_number":231},
  {"content":"\r\n\r\nآن ميوه‌ها را هفت‌بار گرد خانه خدا طواف داد ؛ سپس خداوند آنها را به جاى خود بازگرداند . طائف را نيز از آن جهت طائف ناميده‌اند كه بر گرد خانه كعبه طواف داده شده است . « 1 »\r\nدر قصص الانبياء آمده است كه امير مومنان على عليه السّلام فرموده‌اند : روزى اسماعيل و اسحاق با يكديگر به مسابقه دوندگى پرداختند و اسماعيل بر اسحاق پيشى گرفت و زودتر به خط پايان رسيد . ابراهيم كه از پيروزى اسماعيل شادمان گشته بود او را در دامانش گرفت و اسحاق را نيز در كنار خود نشاند . ساره با ديدن اين صحنه ، خشمناك گرديد و به ابراهيم گفت : تو ميان فرزندانت به برابرى رفتار نمىكنى . بهتر است كه اسماعيل و مادرش هاجر را از من دور سازى ، پس آنگاه بود كه ابراهيم همسرش هاجر را به همراه فرزندش اسماعيل به مكه برد . « 2 »\r\n\r\n\r\n","description":"","footnote":"\r\n( 1 ) . علل الشرايع ج 2 ص 149 .\r\n( 2 ) . قصص الانبياء راوندى ص 110 .\r\n","page_name":" 232 ","page_number":232},
  {"content":"\r\n\r\n\r\nفصل پنجم : قربانى نمودن اسماعيل\r\nخداوند مىفرمايد :        « وَ قالَ إِنِّي ذاهِبٌ إِلى رَبِّي سَيَهْدِينِ رَبِّ هَبْ لِي مِنَ الصَّالِحِينَ فَبَشَّرْناهُ بِغُلامٍ حَلِيمٍ فَلَمَّا بَلَغَ مَعَهُ السَّعْيَ قالَ يا بُنَيَّ إِنِّي أَرى فِي الْمَنامِ أَنِّي أَذْبَحُكَ فَانْظُرْ ما ذا تَرى قالَ يا أَبَتِ افْعَلْ ما تُؤْمَرُ سَتَجِدُنِي إِنْ شاءَ اللَّهُ مِنَ الصَّابِرِينَ فَلَمَّا أَسْلَما وَ تَلَّهُ لِلْجَبِينِ وَ نادَيْناهُ أَنْ يا إِبْراهِيمُ قَدْ صَدَّقْتَ الرُّؤْيا إِنَّا كَذلِكَ نَجْزِي الْمُحْسِنِينَ        « 1 »    إِنَّهُ مِنْ عِبادِنَا الْمُؤْمِنِينَ وَ بَشَّرْناهُ بِإِسْحاقَ نَبِيًّا مِنَ الصَّالِحِينَ وَ بارَكْنا عَلَيْهِ وَ عَلى إِسْحاقَ وَ مِنْ ذُرِّيَّتِهِما مُحْسِنٌ وَ ظالِمٌ لِنَفْسِهِ مُبِينٌ    « 2 » ؛ ابراهيم گفت : همانا من به سوى پروردگار خويش رونده‌ام كه او مرا راه خواهد نمود . پروردگارا ، مرا فرزندى از نيكان و شايستگان ببخش . پس او را به پسرى بردبار مژده داديم و چون پسر به حد كار و كوشش با وى رسيد ابراهيم به او گفت : اى پسركم ! من در خواب مىبينم كه گلوى تو را مىبرم بنگر كه رأى تو چيست ؟ گفت : اى پدر ، آنچه فرمان يافته‌اى انجام ده كه اگر خدا خواهد مرا از شكيبايان خواهى يافت ، پس چون هردو فرمان خدا را گردن نهادند و او را بر پيشانى بيفكند او را ندا داديم\r\n\r\n\r\n","description":"","footnote":"\r\n( 1 ) . سوره صافات / 99 تا 105 .\r\n( 2 ) . سوره صافات / 111 تا 113 .\r\n","page_name":" 233 ","page_number":233},
  {"content":"\r\n\r\nكه اى ابراهيم به درستى كه آن خواب را راست نمودى . همانا نيكوكاران را چنين پاداش مىدهيم . همانا او از بندگان مؤمن ما بود و او را به اسحاق ، پيامبرى از نيكان و شايستگان مژده داديم و بر او و بر اسحاق بركت داديم و از فرزندان ايشان برخى نيكوكارند و برخى ستمكارى آشكار بر خويشتن هستند » .\r\nيعنى اسماعيل آنقدر رشد نمود كه بتواند امور خويش را اداره كند و پدرش را يارى رساند و او در آن زمان سيزده سالگى را سپرى مىكرد . برخى از مفسران درباره « سعى » فرموده‌اند : سعى يعنى تلاش در راستاى خشنودى خداوند .\r\n« فلمّا أسلما » يعنى ابراهيم و اسماعيل بر فرمان الهى گردن نهادند . « و تلّه للجبين » مفسران درباره اين آيه فرموده‌اند : هنگامى كه ابراهيم خواست فرزندش اسماعيل را قربانى كند صورت او را بر روى زمين گذاشت تا چشمانش بر او نيفتد و دلش به رحم نيايد .\r\nدر روايات آمده است كه اسماعيل به پدرش گفت كه هنگامى كه مرا قربانى مىكنى ديده در ديده من نيفكن ؛ شايد رحمت الهى مرا فراگيرد .\r\n« لهو البلاء المبين » يعنى قربانىكردن اسماعيل آزمونى بزرگ و منّت و نعمتى آشكار است .\r\n« به ذبح عظيم » يعنى به جاى اسماعيل قوچى بزرگ را قربانى مىكنيم . ابن عباس گويد : اين قوچ همان است كه هابيل براى تقرّب به خداوند به درگاه الهى هديه كرد . آن قوچ را بس عظيم شمرده‌اند ؛ زيرا چهل پاييز در بهشت به چرا پرداخته است .\r\n « وَ بَشَّرْناهُ بِإِسْحاقَ »  : برخى از مفسران بر اين باورند كه ابراهيم فرزندش اسحاق را قربانى نمود و با اين آيه به پيامبرى و شكيبايى اسحاق استشهاد مىكنند .\r\n « وَ بارَكْنا عَلَيْهِ وَ عَلى إِسْحاقَ »  يعنى در نسل آنان فرزندانى شايسته و خجسته و پربركت قرار داديم .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\n « وَ مِنْ ذُرِّيَّتِهِما مُحْسِنٌ وَ ظالِمٌ لِنَفْسِهِ »  يعنى از فرزندان ابراهيم و اسحاق كسانى هستند كه نيكوكارند و به ريسمان بندگى و ايمان چنگ مىزنند و كسانى نيز هستند كه به كفر و آلودگى روى مىآورند « 1 » در كتاب عيون اخبار الرضا آمده است كه امام رضا عليه السّلام فرموده‌اند : از پيامبر اكرم صلّى اللّه عليه و آله و سلّم پرسيدند : اين سخن شما كه فرموديد : « أنا ابن الذبيحين ؛ من فرزند دو ذبيح هستم » يعنى چه ؟ ايشان فرمودند مقصود از آن‌دو قربانى ، اسماعيل و پدرم عبد اللّه بن عبد المطلب است . اسماعيل همان پسرى است كه خداوند در قرآن چنين آورده است كه ابراهيم به پسرش اسماعيل گفت :  « إِنِّي أَرى فِي الْمَنامِ أَنِّي أَذْبَحُكَ »  اما زمانى كه هنگامه ذبح فرارسيد خداوند قوچ سياه را كه چهل سال در كشتزارهاى سرسبز بهشت چريده بود به‌جاى اسماعيل قربانى كرد و از آن روز هرحيوانى را كه در منى قربانى كنند هديه‌اى براى اسماعيل است .\r\nسپس پيامبر اكرم صلّى اللّه عليه و آله و سلّم داستان قربانى شدن پدرش عبد اللّه بن عبد المطلب را بيان فرمود .\r\nشيخ صدوق رحمه اللّه فرموده‌اند : درباره ابراهيم روايات متناقضى به دست رسيده است ؛ برخى شخص قربانى شده را اسماعيل گفته‌اند و برخى نيز اسحاق را به‌عنوان ذبيح معرفى نموده‌اند و متن و سند برخى از روايات چنان است كه نمىتوان آنها را كنار گذاشت هرچند بنا بر قرينه‌هاى موجود اسماعيل ذبيح بوده است ؛ چرا كه پس از آنكه اسحاق به دنيا آمد آرزو كرد كه همان قربانى باشد كه ابراهيم از خداوند خواسته بود و همانا اسحاق نيز همچون برادرش اسماعيل بر قربانى شدن شكيبا بود و از همين‌روى همان پاداش الهى را به دست آورد كه اسماعيل به آن دست يافته بود و به خاطر همين آرزوى اسحاق بود كه خداوند اسحاق را در ميان فرشتگان به ذبيح مشهور نمود . « 2 »\r\n\r\n\r\n","description":"","footnote":"\r\n( 1 ) . گزيده شده از مجمع البيان ج 4 ص 704 الى 709 .\r\n( 2 ) . عيون اخبار الرضا ج 1 ص 189 .\r\n","page_name":" 235 ","page_number":235},
  {"content":"\r\n\r\nامام صادق عليه السّلام درباره روايت « انا ابن الذبيحين » كه پيامبر اكرم صلّى اللّه عليه و آله و سلّم فرموده‌اند ، چنين فرمود : خداوند در قرآن عمو را همان پدر قلمداد نموده است همچنانكه خداوند در قرآن فرموده است :  « أَمْ كُنْتُمْ شُهَداءَ إِذْ حَضَرَ يَعْقُوبَ الْمَوْتُ إِذْ قالَ لِبَنِيهِ ما تَعْبُدُونَ مِنْ بَعْدِي قالُوا نَعْبُدُ إِلهَكَ وَ إِلهَ آبائِكَ إِبْراهِيمَ وَ إِسْماعِيلَ وَ إِسْحاقَ » .  « 1 »\r\nبا اينكه اسماعيل عموى يعقوب بود اما در اين آيه از او به‌عنوان پدر ياد مىشود . پيامبر صلّى اللّه عليه و آله و سلّم نيز فرموده‌اند : « العمّ والد » عمو در مقام پدر است پس اگر بگوييم كه ذبيح اسحاق است و اسحاق عموى پيامبر بود بايد گفت كه اينكه پيامبر اكرم صلّى اللّه عليه و آله و سلّم فرمودند : « انا ابن الذبيحين » پيامبر به صورت مجازى فرزند اسحاق است كه ذبيح بوده است پس چه اسماعيل ذبيح باشد و چه اسحاق ، سخن پيامبر كه فرمودند : « أنا ابن الذبيحين » درست است . اما ذبح عظيم كه در آيه آمده است معنا و مصداق ديگرى دارد « 2 » فضل روايت نموده است كه امام رضا عليه السّلام فرموده‌اند : هنگامى كه ابراهيم فرمان يافت به‌جاى فرزندش اسماعيل ، قوچى بهشتى را قربانى كند آرزو كرد كه اى كاش خداوند قوچى را نمىفرستاد تا او اسماعيل را قربانى مىكرد و با اين كار فرازترين مقام‌هايى را كه به بندگان مصيبت ديده مىدهند به دست آورد . خداوند به او وحى فرمود : محبوب‌ترين بندگان من در نزد تو كيست ؟ ابراهيم گفت : پروردگارا ، كسى را محبوب‌تر از حبيب تو حضرت محمد صلّى اللّه عليه و آله و سلّم نيافته‌ام . خداوند پرسيد : او را بيشتر دوست دارى يا خود را ؟ گفت : او را بيشتر دوست دارم . خداوند پرسيد : فرزند او را بيشتر دوست دارى يا فرزند خودت را ؟ گفت : فرزند او را . خداوند دوباره پرسيد : قربانى شدن فرزند او كه دشمنانش ستمگرانه او را مىكشند دردناك‌تر است يا قربانى\r\n\r\n\r\n","description":"","footnote":"\r\n( 1 ) . سوره بقره / 133 .\r\n( 2 ) . خصال ص 58 .\r\n","page_name":" 236 ","page_number":236},
  {"content":"\r\n\r\nشدن فرزندت به دست خود ؟ گفت : كشته شدن مظلومانهء پسر پيامبر آخر الزمان دردناك‌تر است . آنگاه خداوند فرمود : اى ابراهيم ، به زودى گروهى كه ادعا مىكنند از ياران پيامبر آخرالزمان هستند فرزندش حسين را همچون گوسفندى سر مىبرند اما ديرى نمىگذرد كه خشم من آنان را فرا مىگيرد .\r\nابراهيم با شنيدن اين سخنان اندوهگين گرديد و اشك از ديدگانش فروريخت .\r\nخداوند در اين هنگام به او فرمود : به خاطر اينكه در مصيبت حسين گريستى اسماعيل را بر تو بخشيدم و پاداش بزرگى بر تو ارزانى داشتم « و فديناه به ذبح عظيم » و او را به قربانى بزرگى فدا نموديم . « 1 »\r\nنگارنده گويد : آن ذبح عظيم كه فديه اسماعيل بود خود امام حسين نبود بلكه مصيبت بر آن حضرت بوده است ؛ برخى از بزرگان بر اين باورند كه منظور از آن فديه ، باقى ماندن نسل امامان معصوم است ؛ چرا كه اسماعيل جدّ همه امامان است و اگر او قربانى مىشد اين نسل منقطع مىگرديد . در تفسير على بن ابراهيم امام صادق عليه السّلام فرموده‌اند : هنگامى كه ابراهيم براى فرمانبردارى از خداوند به قربانىكردن اسماعيل پرداخت پيرمردى از آنجا مىگذشت . او با ديدن اين صحنه كه ابراهيم فرزندش را كه لحظه‌اى نافرمانى نكرده بود قربانى مىكند به شدت ابراهيم را سرزنش نمود و گفت : ابليس تو را واداشته است كه فرزندت را قربانى كنى ؛ زيرا اگر تو چنين كنى ديرى نمىگذرد كه همه پدران ، فرزندان خود را قربانى مىكنند . ابراهيم پاسخى به پيرمرد نداد .\r\nآنگاه پيرمرد به كنار اسماعيل آمد ولى اسماعيل نيز سخنى به او نگفت و به پدرش اشاره كرد كه فرمان الهى را انجام دهد . در اين هنگام اسماعيل به پدرش گفت : پدر جان ، صورتم را با دستمال ببند و دست و پايم را نيز محكم ببند . ابراهيم سرش را بالا گرفت و فرزندش را به پهلو خواباند و كارد را روى گلويش گذاشت اما آن لحظه كه خواست كارد را بر گلوى فرزندش بفشرد جبرئيل سر تيز چاقو را بازگرداند و قوچى بهشتى را در زير دست ابراهيم قرار\r\n\r\n\r\n","description":"","footnote":"\r\n( 1 ) . عيون اخبار الرضا ج 1 ص 187 .\r\n","page_name":" 237 ","page_number":237},
  {"content":"\r\n\r\nداد . ناگهان ندايى از سوى مسجد خيف در گوش ابراهيم پيچيد كه « يا ابراهيم قد صدّقت الرّؤيا » ؛ اى ابراهيم روياى تو تحقق يافت . « 1 »\r\nهمچنين در تفسير على بن ابراهيم آمده است كه امام صادق عليه السّلام فرموده اند : قيصر روم به وسيلهء فرستاده‌اى از امام حسن عليه السّلام پرسيد : « آن هفت چيز كه هرگز در رحم مادران خويش نبوده‌اند چه هستند ؟ آن حضرت به قيصر روم چنين نوشت : آدم ، قوچى كه براى قربانى نزد ابراهيم فرستاده شد ، ناقه‌ى صالح ، ابليس ، مار و كلاغ » و نام همه اينها در قرآن آمده است . « 2 »\r\nمردى از اهالى شام نيز همين سؤال را از امير مومنان پرسيد . آن حضرت فرمود : آدم ، حوا ، قوچ ابراهيم ، عصا يا مار موسى ، ناقه‌ى صالح و خفاش عيسى . « 3 »\r\nدر علل الشرايع آمده است كه ابان بن عثمان از امام صادق عليه السّلام پرسيد : چرا طحال گوسفند حرام است در حالى كه هنگامى كه ابراهيم قوچ بهشتى را قربانى نمود طحال بخشى از بدن حيوان بود ؟ امام عليه السّلام فرمود : هنگامى كه قوچ فرستاده شد تا ابراهيم آن را قربانى كند ابليس از آن حضرت خواست تا سهم او را نيز از گوسفند به او دهد . نخست ابراهيم از دادن سهمى به ابليس سرباز مىزد ولى خداوند فرمان داد تا طحال و دنبلان گوسفند را به ابليس دهد ؛ زيرا آن دو عضو ، جايگاه جمع شدن خون و نطفه حيوان هستند و به همين سبب حرام‌اند . راوى در ادامه گويد كه پرسيدم : پس چرا خداوند نخاع را حرام نمود ؟ فرمود : زيرا نطفه حيوان از آن محل مىجهد . « 4 »\r\nدر كتاب كافى آمده است كه امام رضا عليه السّلام فرموده‌اند : اگر خداوند حيوانى بهتر از گوسفند آفريده بود بىگمان آن را فديه اسماعيل قرار مىداد . « 5 »\r\nطبرسى رحمه اللّه در مجمع البيان فرموده‌اند : روزى ابراهيم در خلوت ،\r\n\r\n\r\n","description":"","footnote":"\r\n( 1 ) . تفسير قمى ج 2 ص 225 .\r\n( 2 ) . تفسير قمى ج 2 ص 271 .\r\n( 3 ) . عيون اخبار الرضا ج 1 ص 221 .\r\n( 4 ) . علل الشرايع ج 2 ص 283 .\r\n( 5 ) . فروغ كافى ج 6 ص 310 .\r\n","page_name":" 238 ","page_number":238},
  {"content":"\r\n\r\nفرزندش اسماعيل را از خوابى كه ديده بود آگاه ساخت . اسماعيل با پدر چنين گفت : پدر جان ، دست و پاى مرا محكم ببند تا مرا ترس فرا نگيرد و مراقب باش تا خون من ، لباس تو را آغشته نسازد كه اگر چنين شود مادرم از ماجرا اگاه مىشود . پدر جان ، كارد خود را تيز و برنده گردان تا شتابان گلويم را به درد ؛ چرا كه مرگ بسيار سخت است . ابراهيم با ديدن خشنودى پسرش گفت : تو بهترين يار من در انجام دستور خداوند هستى . « 1 »\r\n\r\n\r\n","description":"","footnote":"\r\n( 1 ) . مجمع البيان ج 3 ص 107 .\r\n","page_name":" 239 ","page_number":239},
  {"content":"\r\n . \r\n","description":"","footnote":"","page_name":" 240 ","page_number":240},
  {"content":"\r\n\r\n\r\n* باب هفتم : زندگى حضرت لوط و قوم او\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nخداوند مىفرمايد :      « وَ لُوطاً إِذْ قالَ لِقَوْمِهِ أَ تَأْتُونَ الْفاحِشَةَ ما سَبَقَكُمْ بِها مِنْ أَحَدٍ مِنَ الْعالَمِينَ إِنَّكُمْ لَتَأْتُونَ الرِّجالَ شَهْوَةً مِنْ دُونِ النِّساءِ بَلْ أَنْتُمْ قَوْمٌ مُسْرِفُونَ وَ ما كانَ جَوابَ قَوْمِهِ إِلَّا أَنْ قالُوا أَخْرِجُوهُمْ مِنْ قَرْيَتِكُمْ إِنَّهُمْ أُناسٌ يَتَطَهَّرُونَ فَأَنْجَيْناهُ وَ أَهْلَهُ إِلَّا امْرَأَتَهُ كانَتْ مِنَ الْغابِرِينَ وَ أَمْطَرْنا عَلَيْهِمْ مَطَراً فَانْظُرْ كَيْفَ كانَ عاقِبَةُ الْمُجْرِمِينَ ؛      « 1 » و لوط را ياد كن آنگاه كه قوم خود را گفت آيا كار زشت و پليد مىكنيد كه هيچ‌يك از مردم جهان پيش از شما نكرده است ؟ هرآينه شما از روى شهوت به‌جاى زنان به مردان در مىآييد بلكه شما گروهى اسرافكار هستيد و پاسخ قومش جز اين نبود كه گفتند : اينها را از شهرتان بيرون كنيد كه اينها مردمى پاك ورزند ؛ پس او و كسانش را رهانيديم مگر زنش را كه از ماندگان بود و بر آنها بارانى از سنگ‌هاى آتشين بارانيديم پس بنگر كه سرانجام بزهكاران چگونه است ؟ لوط فرزند هاران بن تارخ و برادرزاده ابراهيم بود و برخى نيز گفته‌اند كه او پسر خاله ابراهيم بود « 2 » و ساره خواهر لوط بود . ساره نيز دختر لابن بن بتوبل بن ناحور است .\r\nطبرسى رحمه اللّه عليه مىگويد : مقصود از فاحشه در آيه ، عمل لوط است كه ميان قوم لوط گسترش يافته بود . همچنين در مجمع البيان درباره « و تقطعوا السبيل » آمده است : مردان براى لذت جنسى به يكديگر بسنده كرده بودند و با اين وجود بيم آن مىرفت كه نسل انسان‌ها از ميان رود . قوم لوط چنان بىحيا شده بودند كه حتى به كسانى كه از سرزمين‌شان مىگذشتند نيز رحم نمىكردند و همگان بر آن رهگذر سنگ پرتاب مىكردند و سنگ هركس به او مىخورد او صاحب آن رهگذر مىگرديد و با او لواط مىكرد و آنگاه سه درهم به او غرامت مىداد ، حتى آنان براى عمل زشت خويش قاضيانى نيز داشتند كه\r\n\r\n\r\n","description":"","footnote":"\r\n( 1 ) . سوره اعراف / 80 الى 84 .\r\n( 2 ) . مجمع البيان ج 2 ص 614 .\r\n","page_name":" 242 ","page_number":242},
  {"content":"\r\n\r\nدر هنگام پديد آمدن اختلاف به قضاوت مىپرداختند . همچنين آيه‌ى  « وَ تَأْتُونَ فِي نادِيكُمُ الْمُنْكَرَ »  را چنين تفسير نموده‌اند : قوم لوط در مجالس و مهمانىهاى خود بىشرمانه باد معده و گلو از خود خارج مىكردند و در ميان ديدگان همگان با يكديگر لواط مىكردند . خداوند نيز عذاب خويش را كه بارانى از سنگ بود بر سر آنها فروريخت . برخى نيز گفته‌اند كه عذاب قوم لوط باران سياه‌رنگى بود كه زمين را فراگرفت . « 1 »\r\nنگارنده گويد : من خودم هنگام نگاشتن اين كتاب شاهد بودم كه آب سياه رنگى همه محله‌هاى قم را فراگرفت ، آن آب از زير زمين خارج مىشد و خانه‌ها را خراب مىكرد و بسيارى را به هلاكت رساند . سرانجام چند كانال حفر كردند و آن آب را به بيرون شهر هدايت كردند .\r\nامام صادق عليه السّلام فرموده‌اند : يكى از نشانه‌هاى فرج آن است كه آب فراوانى شهر قم را فرا خواهد گرفت . اين حادثه بارها در شيراز و شهرهاى ديگرى روى داد اما مهار شد .\r\nابو بصير گويد : از امام صادق عليه السّلام پرسيدم : آيا پيامبر نيز از بخل به خداوند پناه مىبرد ؟\r\nامام عليه السّلام فرمودند آرى ، آن حضرت هرصبح و شام از بخل به خداوند پناه مىبرد و ما نيز در اين‌باره به خداوند پناه مىبريم ، زيرا خداوند در قرآن فرموده است  « وَ مَنْ يُوقَ شُحَّ نَفْسِهِ فَأُولئِكَ هُمُ الْمُفْلِحُونَ ؛  « 2 » و هركه از بخل و از خويش نگاه داشته شود چنين كسانى از رستگارانند » .\r\nبخل چنان شوم است كه سرانجام ، قوم لوط را به عذاب درانداخت . آنها در مسير عبور كاروان‌ها بودند و در آغاز از مهمانان به شايستگى پذيرايى مىكردند ولى بعدها به بخل دچار گرديدند و از آن‌رو كه مهمان‌هاى آنها روزبه‌روز بيشتر مىشدند به مهمانان تهمت لواط مىزدند تا مهمان از ميان‌شان بروند ولى چنان\r\n\r\n\r\n","description":"","footnote":"\r\n( 1 ) . مجمع البيان ج 4 ص 442 .\r\n( 2 ) . سوره حشر / 9 .\r\n","page_name":" 243 ","page_number":243},
  {"content":"\r\n\r\nپستى دامنگيرشان شد كه اندك‌اندك خود نيز به لواط با يكديگر پرداختند و حتى با مهمانان خود نيز اين عمل زشت را انجام مىدادند و به آنان غرامت مىپرداختند . تنها گروه اندكى از پيروان لوط اين كار زشت را انجام نمىدادند .\r\nهمانگونه كه قرآن مىفرمايد :   « فَأَخْرَجْنا مَنْ كانَ فِيها مِنَ الْمُؤْمِنِينَ فَما وَجَدْنا فِيها غَيْرَ بَيْتٍ مِنَ الْمُسْلِمِينَ ؛   « 1 » پس هركه را از مومنان در آن شهر بود بيرون برديم ما از مسلمانان جز يك خانه را كه همان خانه لوط بود در انجا نيافتيم . »\r\nقوم لوط به طهارت و غسل اعتقاد نداشتند و لوط سى سال در ميان آنان به پند و اندرز پرداخت ولى ثمرى نداشت . لوط خود مردى سخاوتمند و مهمان‌دوست بود و هنگامى كه قومش را از اعمال زشت‌شان پرهيز مىداد قومش او را تهديد كردند كه اگر از پند و اندرزش دست برندارد او را به فضاحت و رسوايى مىكشانند . او نيز از ترس تهمت‌هاى قومش از مهمانان خويش پنهانى پذيرايى مىكرد . لوط و ابراهيم در انتظار فرود آمدن عذاب خداوند بودند ولى خداوند به سبب دوستى و محبت آن دو نفر [ ابراهيم و لوط 
  ] ، بارها عذاب را به تاخير انداخت ولى سرانجام عذاب الهى دررسيد و خداوند براى آرامش ابراهيم ، به دنيا آمدن فرزندش اسماعيل را به او مژده داد . خداوند فرشتگان را شب هنگام به سوى ابراهيم فرستاد تا تولّد فرزندش را به او مژده دهند . ابراهيم با ديدن آن مهمانان با ترس گفت :   « إِنَّا مِنْكُمْ وَجِلُونَ قالُوا لا تَوْجَلْ إِنَّا نُبَشِّرُكَ بِغُلامٍ عَلِيمٍ ؛   « 2 » گفت ما از شما هراسانيم ، گفتند : نترس كه ما تو را به تولّد پسرى دانا مژده مىدهيم » . آنگاه ابراهيم از آنان پرسيد : آيا جز اين مژده ، پيام ديگرى نيز داريد ؟  « قالُوا إِنَّا أُرْسِلْنا إِلى قَوْمٍ مُجْرِمِينَ ؛  « 3 » گفتند :\r\nما به سوى گروهى بزهكار فرستاده شده‌ايم ؟  « قالَ إِنَّ فِيها لُوطاً قالُوا نَحْنُ \r\n\r\n\r\n","description":"","footnote":"\r\n( 1 ) . سوره ذاريات / 35 و 36 .\r\n( 2 ) . سوره حجر / 52 و 53 .\r\n( 3 ) . سوره حجر / 58 .\r\n","page_name":" 244 ","page_number":244},
  {"content":"\r\n\r\n أَعْلَمُ بِمَنْ فِيها لَنُنَجِّيَنَّهُ وَ أَهْلَهُ إِلَّا امْرَأَتَهُ ؛  « 1 » ابراهيم گفت : در آنجا لوط است .\r\nگفتند : ما به هركس كه در آنجاست داناتريم هرآينه او و خاندانش را برهانيم مگر زنش را . « 2 »\r\nاصبغ روايت نموده است كه امير مومنان على عليه السّلام فرموده‌اند : شش خصلت از قوم لوط در ميان امت مسلمانان رواج يافته است : گلوله گلى يا گلوله‌اى كه با كمان رها مىشود ، پرتاب سنگريزه به وسيله ناخن انگشت سبابه ، جويدن آدامس و سقز ، بالا كشيدن پيراهن هنگام تخلى و باز گذاشتن دكمه‌هاى قبا و پيراهن « 3 » .\r\nامام باقر عليه السّلام فرموده‌اند : هنگامى كه مىخواست بر قوم لوط عذاب فرود آيد لوط در دل شب به همراه همسر و دخترانش از آن سرزمين رفت ولى همسر لوط در ميانه راه بازگشت تا قوم را از رفتن لوط و دخترانش آگاه سازد در اين ميان جبرئيل سحرگاه از عرش ندا برآورد كه سخن الهى حق است و عذاب لوط حتمى است . آنگاه جبرئيل بال راستش را بر شرق سرزمين قوم لوط و بال چپش را بر غرب آنجا كوبيد و آن سرزمين از زير هفت لايه‌اش كنده شد و به آسمان رسيد به گونه‌اى كه آسمانيان صداى سگ‌ها و خروس‌ها را شنيدند ، آنگاه خداوند به جبرئيل فرمان داد كه زمين را واژگون ساز . جبرئيل نيز چنين كرد و سپس بارانى از سنگ‌ريزه‌هاى سجّيل بر سر قوم لوط فروريخت و آن قوم به همراه سرزمينشان نابود شدند و تنها خانه لوط پابرجا ماند تا عبرت رهگذران باشد . آن سرزمين در اطراف سرزمين شام بود و بر اثر زمين‌لرزه ميان درياى شام و مصر ، صخره‌هاى عظيمى سر از آب بيرون آورد . « 4 »\r\nدر تفسير على بن ابراهيم آمده است : هنگامى كه ابراهيم از آتش نمرود نجات يافت به سوى بيابانى كه سر راه يمن به شام قرار داشت رفت . او\r\n\r\n\r\n","description":"","footnote":"\r\n( 1 ) . سوره عنكبوت / 32 .\r\n( 2 ) . علل الشرايع ج 2 ص 468 ل .\r\n( 3 ) . خصال ص 331 .\r\n( 4 ) . علل الشرايع ج 2 ص 271 .\r\n","page_name":" 245 ","page_number":245},
  {"content":"\r\n\r\nروزگارى را در آنجا سپرى كرد و از هرمهمانى كه نزدش مىآمد پذيرايى مىكرد . نجات ابراهيم از آتش نمرود همه‌جا پيچيده بود و ابراهيم از اين فرصت استفاده مىكرد و مردم را به آيين خداپرستى فرا مىخواند . در هفت فرسخى منزلگاه ابراهيم ، سرزمين سرسبز وآبادى وجود داشت و چون كاروان‌ها از آنجا عبور مىكردند از ميوه‌ها و محصولات آنجا استفاده مىكردند .\r\nمردم آن سرزمين از اين وضعيت شكوه مىكردند و ناخشنود بودند . سرانجام ابليس به آنها آموخت كه هرمهمانى كه نزدشان مىآيد برهنه كنند و با او لواط كنند . سپس خود ابليس به شكل جوانى زيبا به‌عنوان مهمان نزدشان رفت و قوم لوط نيز با او لواط كردند و اين گونه فساد در ميان آنان رواج يافت آنسان كه مردان به مردان بسنده مىكردند و زنان به زنان . گروهى از آن قوم نزد ابراهيم رفتند و از اين وضعيت شكوه نمودند . ابراهيم نيز لوط را به ميان آن قوم فرستاد . هنگامى كه لوط به ميان مردم رفت گفت : من پسر خاله‌ى ابراهيم و فرستاده‌ى او در ميان امّت شما هستم . ابراهيم همان كسى است كه خداوند آتش را بر او سرد و سلامت گرداند . او در نزديكى شماست . از خدا بترسيد و از كردار زشت خويش كناره گيريد كه اگر به كردار زشت خويش ادامه دهيد بى گمان هلاك خواهيد شد . قوم لوط با هررهگذرى لواط مىكردند ولى حضرت لوط آن رهگذران را از دست قومش رها مىساخت چندى بعد ، لوط با دخترى از قومش ازدواج نمود و از او صاحب چند دختر گرديد . لوط سال‌ها قومش را اندرز مىداد تا اينكه سرانجام قومش گفتند : اگر از سخنانت دست برندارى تو را سنگسار مىكنيم . كار كه به اينجا رسيد لوط قومش را نفرين كرد . از سويى نيز ابراهيم كه در همان نزديكى زندگى مىكرد روزى چهار نفر را ديد كه چهره‌هايى همچون انسان‌ها نداشتند . آنها بر ابراهيم سلام كردند و آن حضرت نيز پاسخ‌شان را داد و آنگاه نزد همسرش ساره رفت و گفت : چند مهمان داريم كه همچون انسانها نيستند . ساره گفت : جز اين گوساله چيزى در خانه نداريم .\r\nبهتر است آن را ذبح نموده و براى آنها كباب نمايى . قرآن در اين‌باره مىگويد :\r\n« و همانا فرستادگان ما ، ابراهيم را مژده آورده سلام گفتند . او گفت : سلام و بى\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nدرنگ گوساله‌اى بريان آورد » . اما هنگامى كه ديد آنان غذا نمىخورند وحشت زده گرديد . در اين هنگام ساره به آنان گفت : چرا غذاى خليل خدا را نمىخوريد ؟ آنان گفتند : نترس كه ما به سوى قوم لوط فرستاده شده‌ايم . ساره با شنيدن اين سخن چنان هراسان شد كه گرچه پير شده بود و ديگر خون حيض نمىديد ولى به حيض دچار گشت . آن مهمانان گفتند : ما تو را به اسحاق و پس از آن به يعقوب بشارت مىدهيم . ساره شگفت‌زده شد و با دست بر صورتش نهاد و گفت :\r\nواى بر من ، من مىزايم در حالى كه پيرزنى هستم و اين شوهرم پير است » جبرئيل كه در ميان آنان بود فرمود : آيا از امر الهى شگفت‌زده شده‌ايد ؟ ! هنگامى كه ترس ابراهيم فروريخت آن حضرت از جبرئيل پرسيد : شما چه فرمانى يافته‌ايد ؟ جبرئيل گفت : ما براى هلاك ساختن قوم لوط آمده‌ايم .\r\nابراهيم گفت : ولى لوط هنوز در ميان آنان است . جبرئيل پاسخ گفت :  « نَحْنُ أَعْلَمُ بِمَنْ فِيها لَنُنَجِّيَنَّهُ وَ أَهْلَهُ إِلَّا امْرَأَتَهُ ؛  « 1 » ما به هركس كه در آنجاست داناتريم و هرآينه او و خاندانش را برهانيم مگر زنش را » . ابراهيم گفت : اگر در ميان آن قوم صد نفر يا پنجاه نفر يا ده نفر و يا حتى يك نفر خداپرست وجود داشته باشد بازهم آنان را عذاب خواهى كرد ؟ جبرئيل گفت : اگر چنين باشد آنان را عذاب نخواهم كرد ولى ما هيچ خانه‌اى را كه در آن مسلمانى باشد نيافتيم مگر خانه حضرت لوط را . ابراهيم از جبرئيل خواست تا در عذاب قوم لوط بازبينى كند ولى خداوند به ابراهيم وحى فرمود كه اى ابراهيم از اين سخنان بازگرد كه امر پروردگارت فرارسيده است و براى آنان عذابى غيرقابل بازگشت است .\r\nفرستادگان الهى از نزد ابراهيم رفتند تا با لوط نيز ديدار كنند . در آن هنگام لوط در مزرعه ، كشاورزى مىكرد . او با ديدن مهمانان ، آنان را از كردار زشت قومش آگاه ساخت و آنگاه نزد همسرش رفت و به او گفت : امشب چند\r\n\r\n\r\n","description":"","footnote":"\r\n( 1 ) . سوره عنكبوت / 32 .\r\n","page_name":" 247 ","page_number":247},
  {"content":"\r\n\r\nمهمان دارم اگر تو اين ماجرا را از قوم من پوشيده دارى گناهان گذشته‌ات را مىبخشم .\r\nهمسر لوط به ظاهر با درخواست لوط موافقت كرد ولى بر آن شد تا مردم را از مهمانان لوط آگاه سازد . او با مردم چنين نشانه گذاشته بود كه اگر هنگام روز ، مهمانى نزد لوط آمد دودى از پشت‌بام خانه بلند كند و اگر شب هنگام مهمان بر لوط وارد گشت آتشى برافروزد تا همگان از ماجرا آگاه شوند . همسر لوط با اين كار مردم را از مهمانان لوط آگاه ساخت و عدّه‌ى بسيارى برابر خانه لوط گرد آمدند و گفتند : مگر ما تو را از پناه دادن مردمان باز نداشته بوديم ؟ لوط گفت : دختران من و زنان قبيله شما بر شما حلال‌اند ؛ چرا از مردان لذت و بهره مىجوييد اما مردم بىشرمانه گفتند : تو خود مىدانى ما كارى به دخترانت نداريم و نيك مىدانى كه چه مىخواهيم . لوط با شنيدن اين سخنان از قومش نااميد گرديد و گفت : كاش در برابر شما نيرويى داشتم يا مىتوانستم به تكيه‌گاهى استوار پناه برم . خداوند هيچ پيامبرى را پس از لوط به سوى قومى نفرستاد مگر اينكه قومش او را آزردند . معصومين عليهم السّلام فرموده‌اند : آن قوت و نيرويى كه لوط آرزو مىكرد همان قائم آل محمد عجّل اللّه تعالى فرجه الشّريف است و ركن شديد و تكيه‌گاهى كه او آرزو مىكرد همان سيصد و سيزده نفر ياران حضرت مهدى عجّل اللّه تعالى فرجه الشّريف هستند كه همراه آن حضرت قيام مىكنند .\r\nعلى بن ابراهيم در تفسيرش ماجرا را اين گونه ادامه مىدهد : آنگاه جبرئيل به فرشتگان گفت : لوط نمىداند كه خداوند چه‌قدرتى به او داده است . لوط با شنيدن اين سخن به مهمانان گفت : شما چه كسانى هستيد ؟ جبرئيل خود را معرفى نمود و آنگاه لوط پرسيد : براى چه به اينجا آمده‌ايد ؟ آنان گفتند براى هلاكت اين قوم آمده‌ايم و آنگاه گفتند : وعدگاه آنها بامداد است آيا بامداد نزديك نيست . » ديرى نگذشت كه قوم لوط خانه آن حضرت را شكستند و به درون خانه ريختند . جبرئيل بال‌هايش را تكان داد و قرآن در اين‌باره فرموده\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nاست :  « وَ لَقَدْ راوَدُوهُ عَنْ ضَيْفِهِ فَطَمَسْنا أَعْيُنَهُمْ فَذُوقُوا عَذابِي وَ نُذُرِ  « 1 » و [ قوم لوط 
  ] مهمانانش را از لوط خواستند پس چشمان آنها را كور كرديم ، پس بچشيد عذاب و هشدارهاى مرا . » قوم لوط با ديدن اين صحنه دريافتند كه عذابشان فرارسيده است و جبرئيل به لوط گفت كه از اين سرزمين رخت بربند و خاندان خود را در پاسى از شب بيرون ببر و هيچ‌يك از شما به پشت سرش نمىنگرد مگر همسرت كه عذاب الهى هرآنچه به قومت خواهد رسيد به او نيز مىرسد . در ميان قوم لوط مردى دانشمند بود كه پيوسته پديدار شدن عذاب را در ميان قوم هشدار مىداد . او گفت : نگذاريد كه لوط از ميان شما برود كه او از فرو آمدن عذاب جلوگيرى مىكند . آنان كه مرگ خود را از نزديك مىديدند در برابر خانه لوط گرد آمدند تا نگذارند كه او از خانه‌اش خارج شود ولى در اين هنگام جبرئيل با عمودى از نور راه خروج از خانه را كه راهى زيرزمينى بود به لوط نشان داد . همسر لوط از رفتن لوط آگاه بود و مى - خواست كه مردم را از اين ماجرا اگاه سازد كه به فرمان خداوند صخره‌اى بر رويش افتاد و همانجا جان داد . سحر فرارسيد و جبرئيل به يارى سه فرشته ديگر زمين را از زير لايه هفتم كندند و به آسمان بردند و آنگاه آن زمين را روى قوم لوط واژگون نمودند . در پى آن نيز بارانى از سنگ‌ريزه‌هاى سجّيل بر سرشان فرو باريد .\r\nامام صادق عليه السّلام فرموده‌اند : هر بنده‌اى كه كردار زشت قوم لوط را درست انگارد از دنيا نمىرود مگر اينكه به همان عذاب قوم لوط گرفتار شود هرچند انسان‌ها عذاب او را نخواهند ديد . « 2 »\r\nطبرسى رحمه اللّه درباره آيه  « هؤُلاءِ بَناتِي » *  مىگويد درباره اين سخن لوط ، اختلاف‌نظر وجود دارد ؛ برخى گفته‌اند كه مقصود لوط همان دختران خودش بود . برخى نيز معتقدند كه چون او پيامبر بود و همچون پدر قوم لوط\r\n\r\n\r\n","description":"","footnote":"\r\n( 1 ) . سوره قمر / 37 و 39 .\r\n( 2 ) . تفسير قمى ج 1 ص 332 تا 337 .\r\n","page_name":" 249 ","page_number":249},
  {"content":"\r\n\r\nبود مقصود از دخترانش همه زنان قوم بوده است . از سويى نيز در اين‌باره اختلاف‌نظر وجود دارد كه آيا لوط مىخواست دخترانش را به ازدواج مردان قوم درآورد هرچند مردان آن قوم كافر بودند ؟ برخى گفته‌اند كه ازدواج زنان باايمان با مردان كافر در دين لوط جايز بوده است همانگونه كه چنين ازدواجى در آغاز اسلام جايز بود ابو العاص بن ربيع اين گونه ازدواج كرد . برخى نيز عقيده دارند كه لوط با اين شرط حاضر شده بود كه دخترانش با مردان قوم ازدواج كنند كه آنان از كفر دست كشيده و به خداوند بگروند . برخى نيز گفته‌اند كه لوط مىخواست دو دخترش زرعداء و ريثاء را به همسرى دو رئيس قوم درآورد . « 1 »\r\nدر علل الشرايع آمده است كه امام صادق عليه السّلام فرموده‌اند : مردانى كه عمل لواط را انجام مىدهند در واقع از نسل قوم سدوم و قوم لوط هستند و هرچند اينان به پستى پدرانشان نيستند ولى از همان تبارند . لوط براى هدايت چهار شهر سدوم ، صديم ، لدنا و عميراء برانگيخته شده بود « 2 » ، ولى مسعودى گفته است كه لوط به سوى پنج شهر سدوم ، صديم و دوما ، صاعورا و صابو برانگيخته شده است . « 3 » از امام صادق عليه السّلام پرسيدند : كه چگونه قوم لوط از مهمانان لوط آگاه گشتند . آن حضرت فرمودند : همسر لوط از خانه خارج شده و هلهله مىكرد و مردم از اين طريق از مهمانان لوط آگاه شدند از همين‌روى است كه هلهله كردن كارى ناپسند است « 4 » .\r\nهمچنين آن حضرت فرمودند : هنگامى كه فرستادگان خداوند به سوى لوط آمدند آن حضرت آنان را از كردار زشت قومش آگاه ساخت . خداوند به جبرئيل كه از مهمانان لوط بود فرمان داده بود كه قوم لوط را به عذاب گرفتار نسازد مگر اينكه لوط سه‌بار به گمراهى قومش گواهى دهد . لوط نيز سه‌بار گواهى\r\n\r\n\r\n","description":"","footnote":"\r\n( 1 ) . مجمع البيان ج 3 ص 279 تا 280 .\r\n( 2 ) . علل الشرايع ج 2 ص 273 .\r\n( 3 ) . مروج الذهب ج 1 ص 45 .\r\n( 4 ) . علل الشرايع ج 2 ص 285 .\r\n","page_name":" 250 ","page_number":250},
  {"content":"\r\n\r\nداد كه قومش هرزه و بدطينت هستند در اين هنگام بود كه گروهى از مردم وارد خانه لوط شدند « 1 » .\r\nدر كتاب ثواب الاعمال روايت شده است كه امام باقر عليه السّلام فرمود : قوم لوط در آغاز در شمار برترين و شايسته‌ترين بندگان خداوند بودند . آنان چنان پرهيزگار بودند كه آنگاه كه به جايى مىرفتند زنان خود را نيز به همراه مىبردند و احكام و آداب الهى را انجام مىدادند . ابليس به آنان حسد ورزيد و بارها در برابر آنان ايستاد تا آنان را از بندگى باز دارد . روزى قوم لوط تصميم گرفتند تا در كمين ابليس بنشينند و او را نابود سازند ولى آنان ناگهان با پسركى زيبا روبه‌رو شدند . آنان يك نفر را برگزيدند تا شب آن پسر را نگاه دارد آن پسر فريادى زد و گفت : پدرم هرشب مرا بر روى شكم خود مىخواباند . اينك اگر چنين نكنى به خواب نمىروم . آن مرد نيز پسر را روى شكمش خواباند و اين گونه بود كه ابليس لواط را به او آموخت و خود نيز پنهانى گريخت . ديرى نگذشت كه قوم لوط در كمين رهگذران مىنشستند و با آنان لواط مىكردند و پس از چندى ديگر كسى از شهرشان عبور نكرد و مردان از زنانشان دست كشيده به سراغ پسران نونهال رفتند . ابليس تا اينجا به خوبى مردان را به انحراف كشيده بود و اينك به سراغ زنان آن قوم رفت و به آنان آموخت كه چگونه با يكديگر به مساحقه بپردازند . در اين هنگام بود كه خداوند سه فرشته جبرئيل ، ميكائيل و اسرافيل را در سيماى پسرانى زيبا به سوى آن قوم فرستاد .\r\nآنها نزد حضرت لوط رفتند و به آن حضرت كه كشاورزى مىكرد گفتند : ما فرستادگانى هستيم كه به سوى حاكم شهر فرستاده شده‌ايم . لوط آنان را از كردار زشت قومش آگاه نمود ولى آنان خواستند كه به ميان مردم شهر بروند .\r\nلوط به آنان گفت : صبر كنند تا هوا تاريك شود . دخترش را فرستاد تا براى مهمانان آب و نان و پوشاك آورد . در آن هنگام باران تندى باريدن گرفت و لوط و همراهانش به راه افتادند و لوط از كنار ديوار مىرفت ولى مهمانانش از ميانه راه مىرفتند . ناگهان ابليس كه در ميانه راه كمين كرده بود پسرى را كه در دامان\r\n\r\n\r\n","description":"","footnote":"\r\n( 1 ) . قصص الانبياء رواندى ص 120 .\r\n","page_name":" 251 ","page_number":251},
  {"content":"\r\n\r\nهمسر لوط بود از او جدا كرد به درون چاه پرتاب كرد . با برپا شدن سروصدا ، مردم در برابر خانه لوط گرد آمدند و از او خواستند تا در كار آنها دخالت نكند ولى لوط در پاسخ آنها گفت : اينان مهمانان من هستند . آنان را رسوا نسازيد .\r\nلوط مهمانانش را به داخل خانه برد تا از گزند قوم در امان باشند ولى آن بزهكاران در خانه‌ى لوط را شكستند و لوط را به گوشه‌اى پرتاب كردند و هنگامى كه به جبرئيل نزديك شدند از او شنيدند كه مىگويد : همانا ما فرستادگان پروردگارت هستيم ، سپس مشتى از ماسه را به صورت مردم پاشيد و نفرين‌شان كرد . همه‌ى مردم بينايى خود را از دست دادند . جبرئيل به لوط دستور داد تا به همراه دخترانش از ميان قومش برود ، زيرا قرار بود عذاب الهى سحرگاهان بر آن قوم فرود آيد . « 1 »\r\nامام باقر عليه السّلام فرموده‌اند : خداوند لوط را رحمت نمايد ؛ چرا كه اگر مىدانست كه چه كسانى در خانه او هستند بىگمان بر نيروى خود آگاه مىشد ؛ چرا كه او مىگفت : اى كاش من نيرو و تكيه‌گاهى استوار داشتم . لوط ركنى استوار همچون جبرئيل در خانه‌اش داشت . پيامبر اكرم صلّى اللّه عليه و آله و سلّم در اين‌باره فرموده‌اند :\r\nهرستمكارى در امت من كه كردارى همچون قوم لوط انجام دهد بىگمان سزاوار عذاب مىگردد . » « 2 »\r\nدر كتاب ثواب الاعمال آمده است كه امام صادق عليه السّلام روايت نموده‌اند كه پيامبر اكرم صلّى اللّه عليه و آله و سلّم فرموده است : هنگامى كه قوم لوط آن كردار زشت را انجام دادند زمين از زشتى كردارشان در درگاه خداوند زارى نمود ؛ آن‌چنان‌كه اشك‌هايش به عرش خداوند رسيد . خدا نيز به آسمان فرمان داد تا به آن‌ها سنگريزه بباراند و به زمين نيز فرمان داد تا آنان را در خود فرو بلعد .\r\nزيد بن ثابت گويد : مردى از امير مومنان على عليه السّلام پرسيد : آيا آميزش با زنان از دبر آنان جايز است ؟ آن حضرت فرمودند : بسيار پست و ذلّت‌بار است .\r\nخداوند از منزلت چنين كسى بكاهد ، آيا نشنيده‌اى كه خداوند در قرآن\r\n\r\n\r\n","description":"","footnote":"\r\n( 1 ) . سوره هود / 83 .\r\n( 2 ) . ثواب الاعمال ص 312 الى 314 .\r\n","page_name":" 252 ","page_number":252},
  {"content":"\r\n\r\nمىفرمايد :  إِنَّكُمْ لَتَأْتُونَ الْفاحِشَةَ ما سَبَقَكُمْ بِها مِنْ أَحَدٍ مِنَ الْعالَمِينَ ؛  « 1 » هرآينه شما كارى زشت مىكنيد كه هيچ‌يك از مردم جهان به آن پيشى نگرفته است . « 2 »\r\nكه خداوند عبد الرحمان بن حجاج گويد كه امام صادق عليه السّلام فرموده‌اند : تنها يك ايه در قرآن است كه آميزش با زنان را از دبر جايز دانسته است و آن آيه چنين است كه  « إِنَّكُمْ لَتَأْتُونَ الرِّجالَ شَهْوَةً مِنْ دُونِ النِّساءِ  « 3 » ؛ همانا شما از روى شهوت به‌جاى زنان با مردان درمىآييد . » « 4 »\r\n\r\n\r\n","description":"","footnote":"\r\n( 1 ) . سوره عنكبوت / 28 .\r\n( 2 ) . ثواب الاعمال ص 312 تا 314 .\r\n( 3 ) . سوره اعراف / 55 و 56 .\r\n( 4 ) . تفسير عياشى ج 2 ص 22 .\r\n","page_name":" 253 ","page_number":253},
  {"content":"\r\n . \r\n","description":"","footnote":"","page_name":" 254 ","page_number":254},
  {"content":"\r\n\r\n\r\n* باب هشتم : داستان ذو القرنين\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nنام اصلى ذو القرنين « عياش » است و پس از نوح عليه السّلام نخستين پادشاهى است كه بر شرق و غرب عالم فرمانروايى نموده است . قرآن درباره‌ى او مىفرمايد :   « وَ يَسْئَلُونَكَ عَنْ ذِي الْقَرْنَيْنِ قُلْ سَأَتْلُوا عَلَيْكُمْ مِنْهُ ذِكْراً إِنَّا مَكَّنَّا لَهُ فِي الْأَرْضِ وَ آتَيْناهُ مِنْ كُلِّ شَيْءٍ سَبَباً      حَتَّى إِذا بَلَغَ مَغْرِبَ الشَّمْسِ وَجَدَها تَغْرُبُ فِي عَيْنٍ حَمِئَةٍ وَ وَجَدَ عِنْدَها قَوْماً قُلْنا يا ذَا الْقَرْنَيْنِ إِمَّا أَنْ تُعَذِّبَ وَ إِمَّا أَنْ تَتَّخِذَ فِيهِمْ حُسْناً قالَ أَمَّا مَنْ ظَلَمَ فَسَوْفَ نُعَذِّبُهُ ثُمَّ يُرَدُّ إِلى رَبِّهِ فَيُعَذِّبُهُ عَذاباً نُكْراً وَ أَمَّا مَنْ آمَنَ وَ عَمِلَ صالِحاً فَلَهُ جَزاءً الْحُسْنى وَ سَنَقُولُ لَهُ مِنْ أَمْرِنا يُسْراً    « 1 » ؛\r\nو از تو درباره ذو القرنين مىپرسند . بگو : اينك از شما خبرى و سخنى مىخوانم ؛ ما او را در زمين نيرو و توان داديم . وسيله رسيدن به هرچيزى را به وى قرار داديم . او نيز وسيله‌اى را پس گرفت تا چون به جايى رسيد كه خورشيد غروب مىكند آن را چنين يافت كه در چشمه‌اى گل‌آلود فرو مىرود و نزديك آن ، قومى را يافت . گفتيم : اى ذو القرنين ! يا اينان را عذاب مىكنى و يا در ميانشان رفتار نيكى پيش مىگيرى . گفت : امّا هركه ستم كند او را عذاب خواهيم كرد . سپس به سوى پروردگارش بازگردانده شود آنگاه خداوند او را عذابى سخت و ناشناخته دچار كند . امّا هركه ايمان آورد و كار نيك و شايسته انجام دهد . او را پاداشى نيكو است . زودا كه او را از فرمان خويش سخنى آسان گوييم » .\r\nطبرسى « رحمة اللّه » مىفرمايد : تفسير آيه  « إِنَّا مَكَّنَّا لَهُ فِي الْأَرْضِ »  چنين است كه خداوند ذو القرنين را به همه دنيا مسلط نمود .\r\nحضرت على عليه السّلام فرموده‌اند : خداوند ابرها را تحت سيطره ذو القرنين قرار داده بود به گونه‌اى كه او بر ابرها سوار مىشد و به همه‌جاى دنيا مىرفت . خداوند اسباب دست‌يابى به هرچيزى را به او داده بود و نورى را در پيش روى او\r\n\r\n\r\n","description":"","footnote":"\r\n( 1 ) . سوره كهف / 83 تا 88 .\r\n","page_name":" 256 ","page_number":256},
  {"content":"\r\n\r\nفروزان ساخته بود كه شب و روز برايش يكسان بود و شب‌ها نيز برايش همچون روز روشن بود .\r\nتفسير آيه‌ى   « وَ آتَيْناهُ مِنْ كُلِّ شَيْءٍ سَبَباً فَأَتْبَعَ سَبَباً »   چنين است كه خداوند درباره‌ى ذو القرنين مىفرمايد : ما به او دانش و توانى ارزانى داشتيم تا هرآنچه را كه مىخواست به دست مىآورد . او راه خود را پى گرفت و روش خود را به اجرا درآورد . آيه‌ى  « حَتَّى إِذا بَلَغَ مَغْرِبَ الشَّمْسِ وَجَدَها تَغْرُبُ فِي عَيْنٍ حَمِئَةٍ »  را چنين تفسير نموده‌اند كه ذو القرنين به آخرين‌آبادى در غربى ترين نقطه دنيا رسيد . آنجا جايى بود كه پس از آنجا ، تا غروب‌گاه خورشيد كسى زندگى نمىكرد . ذو القرنين با ديدن غروب خورشيد گمان كرد كه خورشيد غروب مىكند . ولى خورشيد در پشت آن چشمه‌ى لايه‌دار معدنى غروب مىكرد و ممكن بود كه از منظومه خود جدا گردد و در چشمه‌ى آبى فرو رود . امّا ذو القرنين همانند كسى كه در درياست غروب آفتاب را به گونه‌اى مىديد كه گويا در آب فرو مىرود يا اين گونه بود كه ذو القرنين گمان كرد كه خورشيد درون چشمه لايه‌دار معدنى فرو مىرود . كعب نيز گفته است كه در تورات چنين آمده است كه خورشيد در آب گل‌آلود غروب مىكند . « 1 »\r\nدر علل الشرايع و امالى آمده است كه وهب در روايتى مستند چنين گفته است : در يكى از كتاب‌هاى آسمانى چنين آمده كه هنگامى كه ذو القرنين به همراه لشگريانش در ميانه راه به پيرمردى برخورد كه نماز مىگزارد . ذو القرنين از بىتفاوتى او نسبت به خود و لشگريانش آزرده‌خاطر گرديد و به او گفت :\r\nچرا از شكوه سپاهيانم نهراسيدى . آن پيرمرد عابد گفت : من با كسى مناجات مىكنم كه لشگريانش از لشگريان تو فزون‌تر و توانش از توان تو شگرف‌تر است و چنانچه به تو روى گردانم از او بازمىمانم . ذو القرنين از او خواست تا همراهش آيد و مشاور و يارش باشد . عابد با چهار شرط پذيرفت . نخست آنكه نعمتى به او دهد كه هرگز از ميان نرود دوم آنكه سلامتىاى به او دهد كه\r\n\r\n\r\n","description":"","footnote":"\r\n( 1 ) . مجمع البيان ج 3 ص 756 و 757 .\r\n","page_name":" 257 ","page_number":257},
  {"content":"\r\n\r\nهرگز به ناتوانى نگرايد سوم آنكه جوانى و نشاطى به او دهد كه هرگز به پيرى نگرايد و چهارمين شرطش نيز آن بود كه زندگى و حياتى به او دهد كه هرگز مرگ به سراغش نيايد . ذو القرنين از برآوردن خواسته‌هاى عابد درماند و گفت :\r\nچه كسى مىتواند اين شرطها را برآورد . آنگاه عابد گفت : پس من نيز در كنار كسى مىمانم كه اين‌ها را بتواند برآورد . ذو القرنين از آن عابد جدا شد و به راهش ادامه داد در راه دانشمندى را ديد و دانشمند به ذو القرنين گفت : آيا مىتوانى بگويى آن دو چيزى كه از آغاز آفرينش همچنان استوار مانده‌اند كدامند و آن دو چيزى كه با يكديگر متناقض‌اند كدامند و آن دو چيزى كه با هم حركت مىكنند كدامند و آن دو چيزى كه همواره با يكديگر دشمن‌اند چه هستند ؟ ذو القرنين گفت : آن دو چيزى كه از آغاز آفرينش پابرجا بوده‌اند آسمان‌ها و زمين‌اند و آن دو چيزى كه با يكديگر متناقض‌اند شب و روزند و آن دو چيز كه با يكديگر حركت مىكنند ماه و خورشيدند و آن دو چيزى كه دشمن يكديگرند مرگ و زندگى هستند . ذو القرنين به راه خود ادامه داد تا به پيرمردى رسيد كه جمجمه مردگان را زيرورو مىكرد . ذو القرنين از پيرمرد علّت كارش را پرسيد و او گفت : مىخواهم جمجمه انسان‌هاى شريف و بااصالت را از جمجمه انسان‌هاى پست و فرومايه و انسان‌هاى مستمند را از ثروتمند باز شناسم و بيست سال است كه اين جمجمه‌ها را زيرورو مىكنم ولى نتيجه‌اى بدست نمىآورم . ذو القرنين با خود گفت : مقصود آن پيرمرد كسى جز من نبوده و آنگاه از او جدا شد و به راهش ادامه داد و در ميانه‌ى راه به مردمانى رسيد كه از بازماندگان و هدايت يافتگان قوم موسى بودند . او ديد كه آنان مردگانشان را در ورودى خانه‌شان به خاك مىسپارند و علت اين كار را از آنان پرسيد . آنان گفتند : مىخواهيم همواره مرگ در برابر ديدگان ما باشد و آن را از ياد نبريم . ذو القرنين دوباره پرسيد : چرا خانه‌هاىتان در ندارد ؟ آنان گفتند :\r\nزيرا در ميان ما هيچ‌كس دزدى نمىكند و ما نسبت به يكديگر امانت داريم .\r\nذو القرنين ديگربار پرسيد : چرا هيچ فرمانروايى نداريد ؟ آنان گفتند : زيرا هيچ كس در سرزمين ما بر ديگرى ستم نمىكند تا نيازى به فرمانروا داشته باشيم\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nو مردم با يكديگر جدال و ستيزه نمىكنند تا نياز به قاضى باشد و هرگز كسى فزون‌خواهى و احتكار نمىكند تا نيازى به حاكم باشد . بار ديگر ذو القرنين پرسيد : چرا هيچ‌يك شما از ديگرى برتر نيستيد و همگى همسان و هم‌سطح هستيد ؟\r\nآنان گفتند : ما به يكديگر رحم مىورزيم و در سختىها غمخوار و پشتيبان همديگريم . ذو القرنين دوباره با شگفتى پرسيد : چرا هرگز با يكديگر ستيز نمىكنيد و به يكديگر ناسزا نمىگوييد ؟ آنان دوباره گفتند : ما به همديگر محبت مىكنيم و مهر مىورزيم و بر غريزه‌هاى نفسانى همچون شهوت و خشم چيره ايم و با تدبير و دورانديشى زندگى مىكنيم . ذو القرنين در ادامه گفت : چگونه اين‌چنين متحد هستيد و در يك راه گام برمىداريد . آنان در پاسخ گفتند : زيرا ما به يكديگر دروغ نمىگوييم و برهم نيرنگ نمىورزيم و از غيبت نمودن و تهمت زدن بر همديگر پرهيز مىكنيم . ذو القرنين باز پرسيد : چرا در ميان شما مستمند و گدايى نيست ؟ گفتند : چون دارايى خود را به گونه‌اى مساوى ميان همديگر تقسيم مىكنيم . ذو القرنين دوباره پرسيد : چگونه است كه هيچ‌يك از شما بد اخلاق و تندخو نيستيد ؟ آنان گفتند : زيرا نسبت به يكديگر فروتنيم . دوباره ذو القرنين پرسيد : چگونه است كه عمرتان دراز و طولانى است ؟ گفتند : زيرا عدالت‌گرانه و حق‌مدارانه در مسير حق زندگى مىكنيم . ذو القرنين پرسيد : چرا هرگز به خشكسالى گرفتار نمىشويد ؟ گفتند : زيرا هرگز توبه و آمرزش خواهى از خداوند را از ياد نمىبريم . ذو القرنين ديگربار پرسيد : چرا هرگز بلايى بر شما فرو نمىآيد ؟ گفتند : زيرا به خدا اميد بسته‌ايم و بر او توكل نموده‌ايم و هرگز بسان عرب‌ها باريدن باران را بر اثر نوع آب و هوا و حركت ستارگان نمىدانيم .\r\nآخرين پرسش ذو القرنين از آن مردم چنين بود كه پدران شما چگونه رفتار مىكردند ؟ آنان نيز در پاسخ چنين گفتند كه پدران ما بر مستمندان و نيازمندان رحم مىكردند و از خطاهاى آنان چشم مىپوشيدند و نسبت به آنان بخشنده بودند و براى گناهكاران آمرزش مىطلبيدند و با خويشان رفت‌وآمد مىكردند .\r\nامانت‌ها را به صاحبانشان باز مىگرداندند و هرگز دروغ نمىگفتند . خداوند نيز\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nدر برابر رفتار آنان كارشان را به صلاح مىآورد . ذو القرنين با ديدن خوشبختى و سعادت آن مردم تصميم گرفت كه با آنان زندگى كند و تا پانصد سالگى كه عمرش به سر آمد با آنان زندگى نمود . « 1 »\r\nدر تفسير على بن ابراهيم آمده است كه امام صادق عليه السّلام فرموده‌اند : آنگاه كه ذو القرنين به سوى قومش برانگيخته شد ضربه‌اى به سمت راست سرش زدند و پانصد سال جان از بدنش جدا شد و مرد . خداوند دوباره او را زنده كرد و بار ديگر به سوى قومش برانگيخته شد . اين‌بار نيز ضربه‌اى به سمت چپ سرش زدند و دوباره پانصد سال از دنيا رفت . پس از آن خداوند دوباره او را زنده كرد و او را فرمانرواى شرق و غرب عالم نمود . از امير مومنان على عليه السّلام پرسيدند : ذو القرنين پيامبر بود يا پادشاه ؟ آن حضرت فرمود : او نه پادشاه بود نه پيامبر ، بلكه او بنده‌ى شايسته خداوند بود و خداوند او را دوست داشت و او نيز خداوند را دوست داشت و به خداوند اخلاص مىورزيد و خداوند نيز خيرخواه او بود . خداوند او را به سوى قومش برانگيخت و اين‌بار نيز ضربه‌اى به سمت چپ سرش زدند . او سومين بار كه به سوى قومش روانه شد خداوند فرمانروايى همه گيتى را به او داد و هم‌اينك كسى كه بسان اوست در ميان شماست [ و حضرت على عليه السّلام خودش را معرفى نمود 
  ] . هنگامى كه ذالقرنين از شهرى مىگذشت صداى غرّان او ، رعد و برقى را برپا مىكرد و هردشمنى به هلاكت مىرسيد . ذو القرنين شنيد كه خداوند چشمه‌اى دارد كه « عين الحياة » نام دارد و هركه از آن چشمه ، آب بنوشد عمرش جاودان مىگردد . ذو القرنين سيصد و شصت نفر از يارانش را كه حضرت خضر نيز در ميان آنان بود گرد آورد و به هريعنى چه ؟ يك ماهى داد تا هريك از آنان به سوى چشمه‌اى روند و ماهى را در آب آن چشمه بشويند تا هرماهى كه زنده ماند نشان دهد كه آب آن چشمه ، آب حيات بوده است . هريك از ياران ذو القرنين به سراغ چشمه‌اى رفتند و حضرت خضر عليه السّلام نيز به كنار چشمه‌اى رفت و به شستن ماهى\r\n\r\n\r\n","description":"","footnote":"\r\n( 1 ) . علل الشرايع ج 2 ص 183 و 184 .\r\n","page_name":" 260 ","page_number":260},
  {"content":"\r\n\r\nمىپرداخت كه ناگهان ماهى از دستش پريد و به درون آب رفت . خضر نتوانست ماهى را بگيرد و خود را شستشو داد و مقدارى از آب آن چشمه را نوشيد و بازگشت . او با خود مىگفت كه اينك ذو القرنين را چه پاسخ گويم ؟ طولى نكشيد كه او نزد ذو القرنين آمد و داستان رها شدن و نوشيدن آب آن چشمه را بازگو نمود . ذو القرنين در پى آن چشمه رفت ولى اثرى از آن نيافت و به خضر گفت : اينك چشمه‌ى زندگانى از آن توست و تنها تو هستى كه از آب آن نوشيده‌اى . « 1 »\r\nامام صادق عليه السّلام فرموده‌اند : هنگامى كه ذو القرنين سدّ معروفش را ساخت وارد ظلمات شد و فرشته‌اى را ديد كه بلندىاش پانصد ذرع بود و بر فراز كوهى ايستاده بود . ذو القرنين از او پرسيد كه تو كيستى ؟ او گفت : من يكى از فرشتگان خداوندم كه فرمان يافته‌ام اين كوه را نگهدارى كنم . همه كوه‌هاى دنيا به اين كوه اتصال دارد و هرگاه خداوند بخواهد زلزله‌اى را در دنيا برپا كند به من فرمان مىدهد تا آن منطقه را بلرزانم . « 2 »\r\nامام باقر عليه السّلام مىفرمايند : هيچ پيامبرى پس از نوح عليه السّلام به فرمانروايى نرسيد مگر ذو القرنين كه نام اصلىاش عياش بود . ذو القرنين بر سراسر شرق و غرب عالم فرمانروايى مىكرد و داود و سليمان بر شام تا اصطخر فرمان مىراندند .\r\nيوسف نيز بر مصر و بيابان‌هاى اطرافش حكمرانى مىكرد .\r\nشيخ صدوق رحمه اللّه فرموده‌اند : ذو القرنين يكى از بندگان شايسته خداوند بود و امير مومنان على عليه السّلام نيز فرموده‌اند : « و فيكم مثله » يعنى كسى همچون ذو القرنين در ميان شما زندگى مىكند و منظورشان ، خودشان بودند ؛ زيرا بر حضرت على عليه السّلام نيز همچون ذو القرنين دو ضربه فرو آمد ، يك‌بار در جنگ خندق و ديگربار ضربه‌اى بود كه ابن ملجم ملعون بر سر آن حضرت فرود آورد و آن حضرت را به شهادت رساند . ذو القرنين فرمانروايى بود كه از سوى خداوند برانگيخته شده بود و در زمره‌ى پيامبران نبود همانگونه كه\r\n\r\n\r\n","description":"","footnote":"\r\n( 1 ) . تفسير قمى ج 2 ص 41 و 42 .\r\n( 2 ) . امالى شيخ صدوق ص 375 .\r\n","page_name":" 261 ","page_number":261},
  {"content":"\r\n\r\nطالوت نيز اين گونه بود ، در قرآن درباره‌ى طالوت چنين آمده است  « وَ قالَ لَهُمْ نَبِيُّهُمْ إِنَّ اللَّهَ قَدْ بَعَثَ لَكُمْ طالُوتَ مَلِكاً  « 1 » و پيامبرشان به آنها گفت : خداوند طالوت را به پادشاهى شما برانگيخت » جايز است كسى را كه پيامبر نمىباشد در زمره پيامبران برشمرد همانگونه كه جايز است كسى را كه فرشته نيست در شمار فرشتگان نام برد همانگونه كه خداوند مىفرمايد :  « وَ إِذْ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلَّا إِبْلِيسَ كانَ مِنَ الْجِنِّ ؛  و آنگاه كه به فرشتگان گفتيم : آدم را سجده كنيد ؛ پس سجده كردند مگر ابليس كه از جن بود « 2 » امام صادق عليه السّلام فرموده‌اند : بزرگترين فرمانروايان جهان چهار نفر هستند : سليمان و ذو القرنين كه باايمان بودند . دو نفر ديگر نيز كه بىايمان و كافر بودند نمرود و بخت نصر مىباشند . نام اصلى ذو القرنين عبد اللّه بن ضحاك بن معبد بود .\r\nامام باقر عليه السّلام فرموده‌اند : نخستين كسانى كه در روى زمين با يكديگر مصافحه و روبوسى كردند ابراهيم و ذو القرنين بودند و نخستين درختى كه بر روى زمين روييد درخت خرما بود . در كتاب بصائر الدرجات آمده است كه امام باقر عليه السّلام فرموده‌اند : ذو القرنين بر فراز ابرها مىنشست و مركبى به نام ذلول را در اختيار داشت . او صعب را براى صاحب شما قائم آل محمد عليهم السّلام ذخيره نموده است . راوى گويد : پرسيدم صعب چيست ؟ فرمود : ابرى پررعدوبرق است كه آن حضرت بر آن سوار خواهد شد . ذو القرنين بر اسباب آسمان‌ها و هفت طبقه زمين و كرات و كهكشان‌ها گام نهاد و هنگامى كه از طبقه‌هاى هفتگانه زمين ديدن مىكرد پنج طبقه‌آباد بود ولى دو طبقه زيرين ويرانه بود . « 3 »\r\nدر كتاب اكمال الدين آمده است كه عبد اللّه بن سليمان كتاب‌شناسى بود كه چنين گفته است : من در يك از كتاب‌هاى آسمانى خواندم كه ذو القرنين مردى از سرزمين اسكندريه بود و مادرى پير داشت كه او تنها پسرش بود\r\n\r\n\r\n","description":"","footnote":"\r\n( 1 ) . سوره بقره / 247 .\r\n( 2 ) . خصال ص 248 .\r\n( 3 ) . بحار الانوار ج 2 ص 182 و 183 .\r\n","page_name":" 262 ","page_number":262},
  {"content":"\r\n\r\nو نامش اسكندر بود . او پسرى نيك‌رفتار و پاكدامن بود و شبى در خواب ديد كه بر خورشيد نزديك شده و بر شرق و غرب عالم دست يافته و چيره گرديده است . او خوابش را براى قومش بازگو نمود و از آن پس او را ذو القرنين ناميدند و بر او بسيار احترام گذاشتند . نخستين كارى كه ذو القرنين انجام داد اين بود كه مردم را به خداپرستى فرا خواند . او به قومش فرمان داد كه مسجدى بسازند كه طولش چهارصد ذرع و عرضش بيست و دو ذرع و ارتفاعش صد ذرع باشد .\r\nمردم با تعجب از او پرسيدند كه چگونه سقف اين فضا را با چوب به يكديگر متصل سازيم . ذو القرنين دستور داد كه چوب‌ها را خاك‌اندود كنند و از طلا و نقره بر آنها بيفزايند و از مخلوط آنها مس و ورق‌هاى فولادى گداخته شده فراهم آورند . ديرى نگذشت كه آن مسجد با سقفى استوار و بلند برافراشته گرديد . ذو القرنين چهار لشگر داشت و هرلشگرى ده هزار نفر را دربر داشت .\r\nذو القرنين كسانى را به سراسر دنيا فرستاد تا آن فرستادگان ، مردم هرسرزمين را از حركت ذو القرنين به سوى شرق و غرب دنيا آگاه سازند . قومش بر گرد او جمع شدند و به او گفتند : تو را سوگند مىدهيم كه ديگران را بر ما ترجيح ندهى . تو در همين سرزمين به دنيا آمده‌اى و جان‌ها و اموال ما در دست توست و مادر سالخورده‌ات نيز در اينجاست و او حق بزرگى بر گردن تو دارد ، پس با او مخالفت نكن و در همين سرزمين بمان . ذو القرنين گفت : قول و راى شما براى من حجت است ولى من همچون كسى هستم كه گفتار و شنيدار و كردار و قلبم در دست من نيست و از جاى ديگر هدايت مىشوم . بهتر است كه همگى در مسجد گرد آييد و دست از مخالفت با اين كار كشيد كه اگر مخالفت ورزيد به هلاكت درافتيد . آنگاه ذو القرنين از فرماندار اسكندريه خواست تا مسجد را آباد گرداند و مادر سالخورده‌اش را احترام گذارد و بزرگ دارد . فرماندار ديد كه مادر ذو القرنين از فراق فرزندش آشفته‌خاطر است . او دستور داد تا هر آنكس كه در گذشته مصيبتى ديده باز شناخته شود ، آنگاه براى آرامش دل آن پيرزن دستور داد تا مردم در روزى معين گرد آيند . اما روز موعود نداگرى از سوى حاكم ندا داد كه تنها كسانى آيند كه هرگز سختى و بلايى نديده‌اند .\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nپس همگان در خانه‌هايشان ماندند ؛ چرا كه هركسى بلايى ديده بود و يا مرگ يكى از نزديكانش را تحمل كرده بود . بار ديگر حاكم فرمان داد كه همه‌ى كسانى كه سختى و بلايى ديده‌اند در جايى گرد آيند و نداگرى ندا مىداد كه هركه به بلايى دچار نشده است از خير و بركت دور است . آنگاه مردم گفتند :\r\nاين مردى است كه پيش از اين بخيل بود و اينك پشيمان است و خداوند عيب او را پوشانده است . در اين هنگام حاكم با مردم چنين گفت : من مىخواهم با شما درباره‌ى ذو القرنين سخن گويم ، زيرا ما به زودى به سختى فراق او دچار خواهيم شد . همگان به خوبى مىدانيد كه پس از آن‌كه فرشتگان بر آدم سجده كردند او به بلايى بزرگ دچار شد و از بهشت رانده شد . ابراهيم پس از رهايى از آتش نمرود با قربانىكردن فرزندش آزمايش شد . يعقوب به فراق يوسف گرفتار شد و يوسف غلام گرديد . ايوب بيمار شد و يحيى قربانى شد . و زكريا كشته شد . عيسى در بند كشيده شد و همگى به گونه‌اى آزمايش شدند .\r\nاى مردم ! اينك نزد مادر اسكندر « ذو القرنين » برويد تا شكيبايى او را در فراق فرزندش بيازماييد . مردم بر گرد مادر ذو القرنين حلقه زدند در حالى كه او چنين مىگفت : هيچ‌چيز از شما بر من پوشيده نيست و هيچ‌يك از شما همچون من در فراق ذو القرنين پريشان و اندوهگين نيستند ولى خداوند توان كافى و خشنودى بر فراق و سختى را در من به امانت نهاده است . مردم با شنيدن اين سخنان آسوده‌خاطر شده به دنبال كار خويش رفتند . ذو القرنين سفرش را آغاز كرد و در ابتدا سپاهيانش گروهى پابرهنه بودند . خداوند به ذو القرنين الهام فرمود كه من تو را بر شرق و غرب عالم فرمانروا خواهم ساخت . ذو القرنين به خداوند عرض كرد : پروردگارا ، تو مرا بر كارى بزرگ گمارده‌اى ، اينك بگو كه با كدامين سپاه بر دشمنانت چيره گردم و چه حيله‌اى را براى آنان استفاده كنم و با چه زبانى با آنها سخن گويم . خداوند به او فرمود : به زودى به تو شرح صدر خواهم داد و بر فهمت مىافزايم تا بتوانى هرچيزى را بشنوى و بر هرامر نهانى آگاهى يا بى . تو را چنان قدرت خواهم بخشيد كه هيچ‌چيزى تو را به هراس نيفكند و نور و تاريكى را همچون دو لشكر به فرمان تو درآورم تا همه\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nانسان‌ها گرد تو حلقه زنند و پس آنگاه ذو القرنين به فرمان خداوند به سويى به حركت درآمد و به هرسرزمينى كه مىرسيد مردمان انجا را به خداپرستى فرا مىخواند و اگر مردم آنجا به خداپرستى روى مىآوردند آنان را به حال خود وامىگذارد و اگر از فرمان او مخالفت مىكردند به فرمان ذو القرنين ظلمت و تاريكى همه خانه‌هاى آن سرزمين را فرا مىگرفت و چنان مىشد كه يكديگر را نيز نمىتوانستند ببينند و همچنان در تاريكى به سر مىبردند تا اينكه به دعوت خداپرستى ذو القرنين لبيك گويند . آنگاه ذو القرنين به سوى مشرق حركت كرد و از ميان سرزمين‌ها و اقوام گوناگونى عبور كرد و سرانجام به روم رفت و در نزديكى آنجا به قومى رسيد كه همانگونه كه قرآن نيز فرموده است آنان هيچ زبانى را نمىفهميدند . آنان به شكل انسان بودند و يأجوج مأجوج نام داشتند . آنان بسان انسان مىخوردند و مىآشاميدند ولى در بدن‌هاىشان نقص‌هايى بود كه با انسان‌ها تفاوت پيدا مىكردند . قامت آنها بيش از پنج وجب نبود و لباسى بر تن نمىپوشيدند و پابرهنه راه مىرفتند .\r\nبدنشان پوشيده از پشم بود تا در سرما و گرما محافظت شوند و دو گوش داشتند كه يكى پر از مو و ديگرى پر از پشم بود . در سر انگشتشان چنگال‌هايى تيز داشتند كه بسان دندان‌هاى درندگان بود . گوش آنها چنان بزرگ بود كه هنگامى كه مىخوابيدند يكى از گوش‌هايشان را زيرانداز خود قرار داده و ديگرى را روى خود پهن مىكردند . آنها در طول سال از نهنگ دريايى تغذيه مىكردند كه هرسال طوفان دريا نهنگ را به سوى سرزمين‌شان مىكشاند و از غذاى ديگرى نمىخوردند . در روزگارى كه غذاى كافى داشتند به توليدمثل و آبادانى سرزمين‌شان مىپرداختند ولى آنگاه كه غذاى كافى نداشتند به سرزمين‌ها و كشتزارهاى اطراف يورش مىبردند و بسان ملخ‌هاى صحرايى بسيارى از آفات را پديد مىآوردند و هرگاه به سوى شهرى يورش مىبردند اهالى آن شهر ناگزير ، خانه‌هايشان را واگذارده و فرار مىكردند . آنان چنان مملو از نجاست و تعفن بودند كه كسى جرأت نمىكرد در برابرشان ايستادگى كند و آنها را براند . هنگامى كه به سوى شهرى مىرفتند چنان\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nفراوان بودند كه از فاصله صد فرسخى ديده مىشدند و صدايى همچون دسته‌هاى زنبور عسل داشتند . آنان در مسير خود هرجنبنده‌اى را به كنارى مىراندند و هيچ حيوانى نبود كه از گزند آنها در امان ماند . همه آنان از زمان مرگ خويش آگاه بودند و مىدانستند كه پس از آنكه صاحب هزار فرزند شدند خواهند مرد و آن هنگام بود كه ديگر براى امرار معاش خود فعاليتى نمىكردند .\r\nاين قوم در روزگار ذو القرنين به هرسوى دنيا مىرفتند . مردم سرزمينى كه ذو القرنين در ميان آنان بود دريافتند كه يأجوج و مأجوج در نزديكى آنان هستند . مردم به ذو القرنين پناه بردند و گفتند ما با قوم يأجوج و مأجوج تنها يك كوه فاصله داريم و اگر آنان بتوانند به اينجا آيند و بر ما چيره شوند ناگزيريم كه شهر خود را واگذاريم و برويم . آنها همه‌ى چهارپايان را دريده و خواهند خورد و حتى حشرات و مار و عقرب زيرزمينى را نيز مىخورند ، آنگاه به ذو القرنين گفتند : اگر ميان ما و آنان سدّى بنا نشود آنان به زودى بر همه‌ى كره زمين تسلط خواهند يافت . ذو القرنين به مردم آنجا دستور داد تا دو كوه نزديك آنجا را بشكافند و به معدن مس و آهن دست يابند . مردم پس از استخراج مس و آهن به تراشيدن آن فلزات پرداختند ولى اين كار بسيار دشوار بود . سرانجام ذو القرنين دستور داد كه معدن ديگرى را نيز كه داراى الماس بود بشكافند . ذو القرنين از الماس ، ابزارى ساخت و اين وسيله همان است كه بعدها سليمان با آن كنگره‌هاى بيت المقدس را تراشيد و بريد . آنگاه آهن را گداخت و تكه‌هاى بزرگى را بسان سنگ‌هاى عظيم جدا ساخت و آنگاه مس را گداخت و ذوب نمود و بر روى تكه‌هاى آهن نشاند . سپس فاصله ميان دو كوه را اندازه گرفت كه سه ميل بود ، پس آنگاه ذو القرنين دستور داد تا پايه‌هاى كوه را آنقدر بتراشند تا به نزديكى آب برسند . عرض آن حفره را يك ميل محسوب كردند و آن را از آهن و مس گداخته پر كردند . آنها رديفى از آهن و رديفى را از مس مىچيدند تا آنكه بلندى سد به اندازه آن دو كوه رسيد . آن سد از دور همچون بردى يمانى كه به رنگ زرد و سرخ و سياه بود ديده مىشد . قوم يأجوج و مأجوج هرسال يك‌بار تا پشت آن كوه يورش مىبردند\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nولى آن سال هنگامى كه با سدى به آن عظمت روبه‌رو شدند عقب نشستند و اين وضعيت تا ظهور قائم آل محمد عليهم السّلام ادامه خواهد يافت .\r\nذو القرنين پس از ساختن سد در ميان مردمى دانشمند از بازماندگان قوم موسى اقامت گزيد كه به حق راه مىنمايند و بدان وسيله به عدل و داد رفتار مىكنند . ذو القرنين در آن هنگام پانصد سال داشت . « 1 » امام باقر عليه السّلام فرموده‌اند :\r\nذو القرنين به همراه ششصد هزار جنگندهء سواره‌نظام به زيارت خانه خدا شتافت و هنگامى كه بازمىگشت مردى نورانى را ديد كه مىگفتند او ابراهيم خليل است . او دستور داد تا ششصد هزار اسب را زين و لگام بندند تا با ابراهيم ديدار كند . هنگامى كه ذو القرنين نزد ابراهيم رفت از او پرسيد : چگونه مسافت‌هاى طولانى را پيموده‌اى . او گفت : با گفتن يازده كلمه كه اين‌چنين اند : سبحان من هو باق لا يفنى سبحان من هو عالم لا ينسى سبحان من هو حافظ لا يسقط سبحان من هو بصير لا يرتاب سبحان من هو قيوم لا ينام سبحان من هو ملك لا يرام سبحان من هو عزيز لا يضام سبحان من هو محتجب لا يرى سبحان من هو واسع لا يتكلف سبحان من هو قائم لا يلهو سبحان من هو دائم لا يسهو « 2 » ؛ منزه است خدايى كه باقى است و نابود نمىشود ؛ منزه خدايى كه داناست و فراموشى نمىپذيرد ؛ منزه است خدايى كه نگهدارنده است و از دست نمىدهد ؛ منزه است خدايى كه بيناست و مغلوب نمىشود ، و منزه است خدايى كه قيوم است و به خواب نمىرود ؛ منزه است خدايى كه پادشاه است و منزه است خدايى كه بزرگوار است و ستم نمىكند ؛ منزه است خدايى كه در پرده است و ديده نمىشود ، منزه است خدايى كه وسعت‌دهنده است و به سختى نمىافكند ؛ منزه است خداى كه جاودانه است » .\r\n\r\n\r\n","description":"","footnote":"\r\n( 1 ) . بحار الانوار ج 12 ص 183 تا 193 .\r\n( 2 ) . قصص راوندى ص 122 و 123 .\r\n","page_name":" 267 ","page_number":267},
  {"content":"\r\n\r\nدر تفسير عياشى آمده است : اصبغ بن نباته روايت نموده است كه از امير مومنان على عليه السّلام درباره ذو القرنين پرسيدند . آن حضرت فرمود : او بنده‌اى صالح بود كه نامش عياش بود . خداوند پس از طوفان نوح او را برگزيده بود و به يكى از سرزمين‌هاى مغرب زمين فرستاده بود . قومش ضربه‌اى به سمت راست سرش زدند و با آن ضربه از دنيا رفت . خداوند پس از هزار سال او را زنده كرد و به يكى از سرزمين‌هاى مشرق فرستاد . آنان نيز ضربه‌اى به سمت چپ سرش زدند و دوباره از دنيا رفت . خداوند دوباره او را پس از هزار سال زنده نمود و به عوض آن دو ضربه كه بر سرش فرو آمده بود دو شاخ بر سرش نهاد و عزت پادشاهى و نشانه پيامبرىاش را همان شاخ‌ها قرار داد . پس آنگاه او را به فراز آسمان برد و دنيا را چنان بر او آشكار گرداند كه شرق و غرب عالم را مىديد و از هردانشى به او عطا فرمود ، سپس او را به زمين بازگرداند و بر او وحى نمود كه همه سرزمين‌هاى شرق و غرب عالم را بر دست تو نهاديم و همه بندگان را در برابر تو فرمانبردار قرار داديم . پس ذو القرنين به غرب رفت و از سرزمين‌ها مىگذشت و هركه با او به مخالفت مىپرداخت از شاخش رعد و برقى برمىخواست و او را هلاك مىساخت و همچون شير غران مىغريد و همه مردم شرق و غرب در برابر او فرمانبردار شده بودند . سرانجام او به چشمه‌اى رسيد كه خورشيد در آن غروب مىكرد و همراهش هفتاد هزار فرشته بودند كه آن را با زنجيرهاى آهنين و قلاب‌هايى بر روى سطح زمين مىكشيدند . هنگامى كه ذو القرنين به شرق و غرب زمين لشگركشى نمود فرشته‌اى به نام رفائيل همنشينش گرديد و با آگاهى با او سخن گفت . روزى ذو القرنين از رفائيل پرسيد : اهل آسمان‌ها چگونه عبادت مىكنند ؟ رفائيل گفت : هيچ مكانى در آسمان نيست كه فرشته‌اى در آن به عبادت برنخواسته باشد و هرفرشته‌اى كه در آنجا به عبادت ايستاده باشد هرگز نمىنشيند و هرفرشته‌اى كه سر بر سجده نهاده باشد هرگز سر از سجده برنمىدارد . ذو القرنين شيفته‌ى سخنان رفائيل شده بود و از خداوند خواست كه آنقدر عمر كند كه بتواند عبادت و شكرگزارى را در حد نهايت انجام دهد . وادى رفائيل به او گفت : در روى زمين\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nچشمه‌اى به نام عين الحياه وجود دارد كه در وادى ظلمات است و هركه از آب آن چشمه بياشامد جاودانه زنده خواهد ماند و هرچند در آسمان بسيار در بارهء اين چشمه سخن مىگويند ولى من از جاى آن آگاه نيستم ، پس از آنكه رفائيل رفت ذو القرنين همه دانشمندان را گرد آورد و از آنها درباره جاى چشمه زندگانى پرسيد . امّا هيچ‌كس نمىدانست آن چشمه كجاست . در اين هنگام پسرى خردسال از فرزندان يكى از پيامبران به ذو القرنين گفت كه جايگاه دقيق چشمه را در كتاب آدم عليه السّلام ديده است . ذو القرنين شادمان شد و هزار نفر از دانشمندان را با لشگرى عظيم همراه خود ساخت و به سوى شرق به راه افتادند . آنان كوه‌ها و درياهاى بسيارى را پيمودند و پس از دوازده سال راه پيمايى به آغاز سرزمين ظلمات رسيدند . ياران ذو القرنين به او گفتند : هرچند اميد دارم كه تو در سرزمين ظلمات به خواسته‌ات دست‌يابى ولى بيم آن داريم كه در اين راه هلاك شوى . ذو القرنين بر ماديانى كه بينايىاش بسيار قوى بود سوار شد و با شش هزار نفر به راه افتادند . خضر نيز فرمانده شش هزار نفر از همراهان ذو القرنين بود . گروهى از سپاهيان ذو القرنين بيرون وادى ظلمات ماندند و او به سپاهيانش گفت : اگر دوازده سال طول كشيد و ما نيامديم به سرزمين خود بازگرديد . خضر كه تاريكى آن وادى را مىدانست به ذو القرنين گفت : ما راه خويش را چگونه بيابيم . ذو القرنين مهره‌هاى سرخ‌رنگى را به خضر داد كه با پرتاب آن منفجر مىشد و روشنايى ايجاد مىكرد . خضر سواره و ذو القرنين پياده به راه خود ادامه دادند . ناگهان خضر به چشمه‌اى رسيد كه از شير سپيدتر و از ياقوت درخشان‌تر و از عسل شيرين‌تر بود او خود را درون آب شستشو داد و از آب نوشيد ولى هرچه تلاش كرد ذو القرنين و همراهانش را نيافت و آنان راه خود را گم كرده بودند و از سويى نيز ذو القرنين به سرزمينى رسيد كه ماسه‌هايى سرخ و همچون درّ داشت و در آن سرزمين از آن درّها به اندازه‌ى كافى وجود داشت . ذو القرنين بيرون از كاخ خيمه‌اى برپا كرد و خود به تنهايى وارد كاخ شد . او تكه آهنى بزرگ ديد كه از دو سوى كنگره كاخ آويخته شده بود و پرنده سياهى نيز از آن آويزان است . پرنده از\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nصداى تكان خوردن زره ذو القرنين به وجود او در كاخ پى برد و به ذو القرنين گفت : تو كيستى ؟ او خود را معرفى كرد و اينك وحشت ذو القرنين فرو ريخته بود و پرنده از او پرسيد : آيا اينك به كار بردن گچ و اجر در ساخت خانه‌ها فزونى يافته است ؟ ذو القرنين گفت : آرى . ناگهان پرنده پروبالى زد و بدنش به آهن تبديل شد . دوباره پرنده پرسيد : آيا به كار بردن آلات موسيقى در ميان مردم رواج يافته است ؟ ذو القرنين گفت : آرى . ديگر پرنده آهنين شد . سومين بار پرنده پرسيد : آيا گواهى دروغين در ميان مردم مرسوم شده است ؟\r\nذو القرنين براى سومين بار پاسخش مثبت بود . ناگهان همهء پيكر پرنده تبديل گلوله‌ى آهنى شد و ميان دو ستون قصر را مسدود كرد . ذو القرنين به هراس افتاد و در اين هنگام آن پرنده آهنى پرسيد : نهراس و بگو : آيا مردم يگانگى خداوند را به فراموشى سپرده‌اند ؟ ذو القرنين گفت : چنين نيست . ناگاه 3 / 1 بدن پرنده به حالت اوليه برگشت . پرنده دوباره پرسيد : آيا مردم نماز نمىگزارند ؟\r\nذو القرنين گفت : اين‌گونه نيست . بلكه مردم نماز را بزرگ مىدارند و به‌جاى مىآورند . دوباره ديگر از بدن پرنده به حالت طبيعىاش بازگشت . پرنده براى سومين بار پرسيد : آيا انسان‌ها غسل جنابت را وارهانده‌اند ؟ ذو القرنين گفت :\r\nهرگز اينطور نيست . ناگهان همه پيكر پرنده به حالت عادى بازگشت . آنگاه ذو القرنين با اشاره‌ى پرنده ، از پله‌ها بالا رفت و وارد بامى گسترده و باشكوه شد . ناگهان در كنارش جوانى نورانى را ديد كه لباسى سپيد بر تن داشت و به آسمان مىنگريست و دستش را بر روى دهانش نهاده بود . ذو القرنين از ديدن اين جوان شگفت‌زده شد و دليل كارش را از او پرسيد . جوان گفت : من وظيفه دارم كه بر صور بدمم و چون هنگام دميدن در صور نزديك است خود را اماده انجام فرمان الهى نموده‌ام . آنگاه سنگى را به ذو القرنين داد و گفت : گرسنگى و سيرى تو به گرسنگى و سيرى اين سنگ بستگى دارد . پس آنگاه ذو القرنين نزد يارانش بازگشت و آنچه را كه ديده بود براى آنان بازگفت . سپس ذو القرنين آن سنگ را بر روى يك كفه ترازو نهاد و بر روى كفه ديگر هزار سنگ گذاشت اما آن يك سنگ سنگين‌تر بود . همگان در اين كار شگفت‌زده\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nشدند ولى خضر براى بازگو نمودن راه‌حل معما چنين كرد كه سنگ ذو القرنين را بر روى كفه‌اى از ترازو نهاد و سنگ ديگرى به اندازه سنگ ذو القرنين را بر روى كفه ديگرى نهاد آنگاه مقدارى خاك را در كنار سنگ ذو القرنين ريخت ناگهان هردو كفه هم‌طراز گرديد ، آنگاه خضر چنين گفت :\r\nفرزندان آدم همانند اين سنگ ذو القرنين هستند كه هيچ‌چيزى هم‌وزن آنها نيست ولى همين‌كه فرزندان آدم با خاك همنشين مىشوند و در قبر نهاده مىشوند اشباع مىگردند . اى ذو القرنين ! پادشاهى تو نيز از هرچيزى سنگين تر است به گونه‌اى كه خداوند همه‌ى عالم را در سيطره تو نهاده است ولى با اين حال خواستى به سرزمينى گام گذارى كه هيچ انسان و جنّى بر آن قدم ننهاده بود . فرزندان آدم چنين‌اند كه دست از طمع و زياده‌خواهى برنمىدارند مگر اينكه با خاك همنشين شوند و در قبر ، جاى گيرند . ذو القرنين از شنيدن اين سخنان تصميم گرفت كه بازگردد و هنگام بازگشت احساس كرد كه چيزهايى روى زمين است كه پاى اسب‌ها به آنها مىخورد و صداى عجيبى از آنها برمىخيزد . ذو القرنين به يارانش گفت : هركه از اين سنگ‌ها بردارد پشيمان خواهد شد . و هركه نيز از اين سنگ‌ها برندارد باز هم پشيمان خواهد شد . عدّه‌اى مشغول جمع‌كردن سنگ‌ها شدند . سپس از سرزمين ظلمات بيرون رفتند و ديدند كه آن سنگ‌ها زبرجدهاى گرانقيمت بوده است .\r\nذو القرنين از آنجا به سوى « دومة الجندل » كه در نزديكى تبوك بود رفت و همانجا جان سپرد . هرگاه پيامبر صلّى اللّه عليه و آله و سلّم داستان ذو القرنين را بازگو مىنمودند مىفرمودند : خداوند برادرم ذو القرنين را رحمت كند كه در راهش اشتباهى نكرد و آنگاه كه به سرزمين زبرجد گام نهاد يارانش را از وجود زبرجدها اگاه نمود تا هركس بخواهد از زبرجدها بردارد ولى خود پس از بازگشت از وادى ظلمات به زندگى زاهدانه‌اش ادامه داد . « 1 »\r\nامام صادق عليه السّلام فرموده‌اند : ذو القرنين محفظه‌اى شيشه‌اى ساخت و درون آن\r\n\r\n\r\n","description":"","footnote":"\r\n( 1 ) . تفسير عياشى ج 2 ص 341 تا 349 .\r\n","page_name":" 271 ","page_number":271},
  {"content":"\r\n\r\nنشست و سر محفظه طنابى بست . آنگاه دستور داد محفظه را در دريا اندازند و هرگاه خود ، طناب را تكان داد محفظه را بالا بكشند . ذو القرنين به قعر دريا فرو رفت و چهل روز پيوسته به پايين مىرفت كه روزى ناگهان كسى به محفظه شيشه‌اى كوبيد و از ذو القرنين پرسيد : چرا به اعماق دريا آمده‌اى ؟ ذو القرنين گفت : مىخواهم سيطره فرمانروايى خداوند را در كف دريا ببينم . آن شخص گفت اينجا را كه مىبينى همان‌جايى است كه نوح هنگام برپايى طوفانش از اينجا عبور كرد و شيشه‌اى از دستش افتاد و آن شيشه از آن هنگام تاكنون پيوسته به پايين مىرود ولى هنوز به كف دريا نرسيده است . ذو القرنين با شنيدن اين مطلب طناب محفظه‌اش را تكان داد و او را بالا كشيدند .\r\nامير مؤمنان على عليه السّلام فرموده‌اند : خورشيد در چشمه‌اى لايه‌دار كه در ميان دريايى است غروب مىكند و آن دريا در پشت شهرى است كه در انتهاى مغرب زمين قرار دارد و نام آن شهر « جلفا » است .\r\nامام فخر رازى گويد : مردم درباره‌ى ذو القرنين نظرات گوناگونى دارند ؛ برخى مىگويند كه او همان اسكندر است كه پسر فيلقوس يونانى بود و در قرآن از او به نام ذو القرنين ياد شده است . آنان بر اين باورند كه كسى كه آوازه‌اش اين گونه در شرق و غرب عالم پيچيده است چگونه ممكن است كه گمنام ماند ، پس بىگمان او همان اسكندر است كه پس از مرگ پدرش روميان را با يكديگر متحد ساخت و تا مغرب و درياى سرخ پيش رفت و آنگاه به سوى شام رفت و بنى اسرائيل را نابود كرد و پس آنگاه عراق و ايران و هند و چين را درهم شكست و خراسان راآباد نمود و پس از آن ، هنگام بازگشت به عراق در سرزمين « سهرورد » بيمار شد و جان سپرد . درباره‌ى وجه تسميه‌ى ذو القرنين گفته‌اند : ذو القرنين به دو شاخ خورشيد كه همان شرق و غرب آن است دست يافته بود و به همين جهت ذو القرنين لقب يافت و ذو القرنين يعنى صاحب دو شاخ . قول دوم نيز از ايرانيان است كه مىگويند : شخصى به نام « داراى اكبر » با دختر فيلقوس ازدواج كرد ولى چون او را بدبو و زشت ديد او را رها كرد . آن زن باردار بود و فرزندى به نام اسكندر به دنيا آورد كه هرچند\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nدر واقع فرزند « دارا » بود ولى نزد پدربزرگش فيلقوس بزرگ شد و به فرزند او ، شهرت يافت . او برادرى به نام « داراى دوم » داشت كه در جنگى كشته شد و او تصميم گرفت تا انتقام برادرش را بگيرد به هرصورت ذو القرنين از دونژاد رومى و فارس تولد يافت . بنا بر نظر ايرانيان ، نژاد ذو القرنين آريايى است .\r\nابو ريحان بيرونى نيز در كتاب « الاثار الباقيه فى القرون الخاليه » چنين گفته است كه ذو القرنين همان « ابو كرب بن شمر بن عمير بن افريقش حميرى » است كه بر شرق و غرب عالم دست يافت و او همان كسى است كه شاعران حمير بر او مىبالند . از سويى نيز بايد گفت كه پادشاهان سرزمين يمن نام‌هايشان بيشتر با پسوند « ذو » آغاز مىشود ؛ مانند ذو المنار ، ذو نواس و ذو النون .\r\nگروهى نيز معتقدند كه ذو القرنين يكى از بندگان شايسته خداوند بود و خداوند چنين اراده فرموده بود كه او داراى دانش و حكمت و هيبتى بسيار گردد و بر زمين فرمانروايى كند ، امّا درباره‌ى علت نامگذارى ذو القرنين به اين نام چند نظريه وجود دارد : « ابن كوا » روايت نموده كه امير مومنان على عليه السّلام فرموده‌اند :\r\nذو القرنين بنده صالح خدا بود و دوبار به شهادت رسيد و سومين بار به اذن الهى زنده شد و فرمانرواى شرق و غرب عالم گرديد و به همين سبب خداوند او را ذو القرنين ناميد . اينك نيز كسى همانند او در ميان شما زندگى مىكند ؛ [ در واقع امير مومنان خودشان را مىفرمودند 
  ] . قول دوم آن است كه او را به اين سبب ذو القرنين ناميدند كه در روزگار او دو نسل از انسان‌ها منقرض گرديد .\r\nقول سوم آن است كه پيشانى و جلوى سر ذو القرنين از مس پوشيده شده بود . قول چهارم آن است كه چون بر روى سرش دو شاخ روييده بود او را ذو القرنين ناميدند . قول پنجم آن است كه چون تاجى بر سر نهاده بود كه بر روى تاج دو شاخ قرار داشت او را ذو القرنين ناميدند قول ششم كه از پيامبر صلّى اللّه عليه و آله و سلّم است ، آن است كه به اين دليل ذو القرنين را به اين نام ناميدند كه به شرق و غرب عالم سفر كرد . قول هفتم آن است كه او دو گيسوى بافته شده داشت و از اين‌روى او را ذو القرنين ناميدند . قول هشتم آن است كه خداوند نور و تاريكى را براى ذو القرنين مسخّر نمود ، آنگونه كه چون ذو القرنين راه\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nمىرفت نورى در مقابلش و تاريكى در پشت سرش او را همراهى مىكردند .\r\nقول نهم آن است كه چون او قدرت بىمانندى داشت هيچ‌كس نمىتوانست قرين و همراهش باشد . به همين جهت او را ذو القرنين ناميدند . قول دهم آن است كه او در خواب ديد كه بر دو سوى خورشيد آويزان شده است و « قرن » در زبان عربى به معناى طرف است و از همين‌رو او را ذو القرنين مىنامند . قول آخر نيز آن است كه چون او در وادى ظلمات و سرزمين روشنايىها گام نهاد او را ذو القرنين ناميدند . برخى نيز بر اين باورند كه او يكى از فرشتگان خداوند بوده است . به هرصورت با بررسى اقوال مىتوان به اين نتيجه رسيد كه ذو القرنين همان اسكندر است ولى اشكالى كه بنابراين نظريه پيش مىآيد اين است كه اسكندر يكى از شاگردان « ارسطاطاليس » بود در حالى كه بنا بر قرآن ، ذو القرنين پيامبر بوده است و چنين دليل آورده‌اند كه قرآن درباره ذو القرنين مىفرمايد :  « إِنَّا مَكَّنَّا لَهُ فِي الْأَرْضِ » .  و خداوند تنها به كسى اين قدرت را مىدهد كه پيامبر باشد . همچنين خداوند در قرآن فرموده است  « وَ آتَيْناهُ مِنْ كُلِّ شَيْءٍ سَبَباً »  بنابراين آيه ، خداوند هرسببى را براى ذو القرنين فراهم نموده است و يكى از اين اسباب نبوت است . خداوند بار ديگر در قرآن دربارهء ذو القرنين مىفرمايد : « اى ذو القرنين يا اينان را عذاب مىكنى و يا ميانشان رفتار نيكو در پيش مىگيرى » « 1 » . در اين آيه ، خداوند به گونه خطاب به ذو القرنين سخن گفته است و كسى كه خداوند با او اين گونه سخن گفته باشد بىگمان در زمره پيامبران است . عده‌اى نيز مىگويند كه ذو القرنين پيامبر نبوده است بلكه يكى از بندگان صالح خداوند بوده است . « 2 »\r\nنگارنده گويد : همانگونه كه استادم فرموده است آنچه از روايات برمىآيد آن است كه ذو القرنين همان اسكندر نيست ؛ چرا كه ذو القرنين در روزگار ابراهيم مىزيسته و پس از نوح عليه السّلام نخستين پادشاهى است كه به پيامبرى\r\n\r\n\r\n","description":"","footnote":"\r\n( 1 ) . سوره كهف / 86 .\r\n( 2 ) . تفسير رازى ج 21 ص 163 تا 165 .\r\n","page_name":" 274 ","page_number":274},
  {"content":"\r\n\r\nنرسيد و او يكى از بندگان صالح خداوند بود كه از سوى خداوند تأييد شده بود « 1 »\r\nخديجه مىگويد : از پيامبر صلّى اللّه عليه و آله و سلّم درباره يأجوج‌مأجوج پرسيدم . آن حضرت فرمودند : آن‌ها هريك چهارصد قوم هستند كه تا آنگاه كه هزار پسر به دنيا نياورند نمىميرند . آنان همواره سلاح به همراه دارند و گروهى از آنان به اندازه يك دانه برنج‌اند و صنفى از آنان عرض و طول برابر دارند و چنان توانمند هستند كه سنگ و آهن تيز در برابرشان قدرت ندارد . گروهى نيز چنان گوش‌هاى بزرگى دارند كه هنگام خواب يك گوش خود را زيرانداز و ديگرى را روانداز خود قرار مىدهند و به هرچيزى كه مىرسند آن را طعمه خود مى - سازند . آنان از شام تا خراسان منزل گزيده‌اند و از رودخانه‌هاى شرق و بصيره طبرستان مىآشامند .\r\nوهب و مقاتل گويند كه يأجوج و مأجوج از فرزندان يافث بن نوح هستند .\r\nكعب نيز گفته است كه آنان موجوداتى بسيار نادرند كه از مخلوط شدن نطفه انسان با خاك پديد آمده‌اند و به همين جهت از طرف پدر با ما انسان‌ها مشتركند . اين روايت دور از ذهن است و درست به نظر نمىآيد . « 2 » طبرسى رحمه اللّه درباره سد ذو القرنين مىگويد : آن سدّ پشت درياى مديترانه و ميان دو رشته كوه در امتداد اقيانوس آرام بنا گرديد . برخى نيز معتقدند كه آن سدّ در بخشى از ارمنستان و آذربايجان و در منطقه‌اى بنام دربند يا خزر بنا گرديده است .\r\nدر احاديث آمده است كه يأجوج و مأجوج صبح و شام در حال سوراخ كردن سدّ ذو القرنين هستند تا بتوانند از آن عبور كنند ولى تا هنگام ظهور قائم آل محمد نخواهند توانست سد را سوراخ كنند ولى پس از ظهور آن حضرت ، سدّ را شكافته و به سوى مردم حمله‌ور خواهند شد . چشمه‌ها را خشكانده و مردم چنان خواهند ترسيد كه به درون قلعه‌ها پناه خواهند جست .\r\n\r\n\r\n","description":"","footnote":"\r\n( 1 ) . بحار الانوار ج 12 ص 212 .\r\n( 2 ) . مجمع البيان ج 3 ص 763 تا 764 .\r\n","page_name":" 275 ","page_number":275},
  {"content":"\r\n\r\nآنها تيرهاى خونين را به سوى آسمان پرتاب خواهند كرد و ندا برمىآورند كه ما بر اهل آسمان چيره گشتيم . آنگاه است كه خداوند كرم‌هاى سفيدى را بر آنان مسلط كرده تا از پشت گردن وارد گوش آنان شوند و هلاكشان سازند .\r\nقوم يأجوج و مأجوج چنان زيادند كه همه حيوانات روى زمين از خوردن گوشت تن آنها چاق و فربه مىشوند .\r\nدر روايت آمده است كه خضر و الياس هرشب در كنار سد ذو القرنين با يكديگر ديدار مىكنند و نمىگذارند كه يأجوج و مأجوج از آن سدّ عبور كنند . « 1 »\r\n\r\n\r\n","description":"","footnote":"\r\n( 1 ) . مجمع البيان ج 3 ص 763 و 764 .\r\n","page_name":" 276 ","page_number":276},
  {"content":"\r\n\r\n\r\n* باب نهم : داستان يعقوب و يوسف عليهما السّلام\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nدر تفسير على بن ابراهيم آمده است كه جابر بن عبد اللّه انصارى مىفرمايد :\r\nتفسير آيه‌ى  « إِنِّي رَأَيْتُ أَحَدَ عَشَرَ كَوْكَباً وَ الشَّمْسَ وَ الْقَمَرَ رَأَيْتُهُمْ لِي ساجِدِينَ ؛  « 1 » من در خواب يازده ستاره و خورشيده و ماه را ديدم كه مرا سجده مىكردند » چنين است كه نام‌هاى آن ستاره‌ها عبارت بود از طارق ، حوبان ، ذيال ، ذو الكتفين ، ثاب ، قابس ، عموران ، فليق ، مصبح ، صبوح و غروب ؛ و ضياء و نور كه همان ماه و خورشيد بود . امام باقر عليه السّلام درباره تعبير خواب يوسف مىفرمايند : تعبير خوابش اين بود كه به زودى مىخواست فرمانرواى مصر بشود و پدر و برادرانش بر او وارد شوند و اما خورشيد همان مادر يوسف بود كه راحيل نام داشت و ماه همان يعقوب بود و ستارگان همان برادران يوسف بودند . هنگامى كه برادران يوسف نزد او رفتند در برابرش سجده كردند كه اين سجده براى شكرگزارى به درگاه خداوند بود و آن حضرت در روايتى ديگر فرموده‌اند : يوسف يازده برادر داشت و بنيامين برادر مادرى يوسف بود و يعقوب را اسرائيل اللّه مىخواندند ، چرا كه خود را براى پروردگار ، پاكدل و خالص گردانيده بود . يوسف زمانى كه آن خواب را ديد نه ساله بود و چون خوابش را براى پدرش بازگفت يعقوب به او گفت :  « يا بُنَيَّ لا تَقْصُصْ رُؤْياكَ عَلى إِخْوَتِكَ  « 2 » اى پسرك من خواب خود را براى برادرانت بازگو مكن » . يوسف يكى از زيباترين بندگان خداوند بود . پدرش او را از ديگر فرزندانش برتر مىدانست و از اين‌رو برادرانش پيوسته به او حسد مىورزيدند .  « إِذْ قالُوا لَيُوسُفُ وَ أَخُوهُ أَحَبُّ إِلى أَبِينا مِنَّا ؛  « 3 » آن‌گاه كه گفتند : يوسف و برادرش بنيامين نزد پدرمان محبوب‌ترند » . به همين دليل آنها تصميم گرفتند كه يوسف را بكشند تا يعقوب فقط به آنان توجه كند . « 4 »\r\n\r\n\r\n","description":"","footnote":"\r\n( 1 ) . سوره يوسف / 4 .\r\n( 2 ) . سوره يوف / 5 .\r\n( 3 ) . سوره يوسف / 8 .\r\n( 4 ) . تفسير قمى ج 1 ص 339 و 340 .\r\n","page_name":" 278 ","page_number":278},
  {"content":"\r\n\r\nبرادران يوسف چنين نام داشتند : فزونيل كه از همه برادران بزرگتر بود ، شمعون ، لاوى ، يهودا ، ريالون ، يشجر كه مادرشان « اليا » نام داشت و دختر خاله يعقوب بود . يوسف و بنيامين نيز برادر بودند و مادرشان راحيل نام داشت .\r\n« به جماع » « لى » ، « احاد » « واشر » نيز مادرشان زلغه و بلهه بود . بسيارى از مفسران عقيده دارند كه همه برادران يوسف پيامبر بوده‌اند ولى گروهى اين نظر را نمىپذيرند و مىگويند كه پيامبران كار زشتى همچون دروغ و تهديد به قتل را انجام نمىدهند .\r\nامام باقر عليه السّلام نيز فرموده‌اند : برادران يوسف پيامبر نبودند . در تفسير آيه‌ى  « وَ أَخافُ أَنْ يَأْكُلَهُ الذِّئْبُ  « 1 » » و مىترسم كه گرگ او را بخورد چنين گفته‌اند :\r\nدر سرزمين سكونت‌گاه يعقوب و فرزندش گرگهاى گرسنه بسيارى زندگى مىكردند و از سويى نيز يعقوب در خواب ديده بود كه ده گرگ به سوى يوسف هجوم برده‌اند و يك گرگ به دفاع از يوسف برخاست ولى سرانجام زمين دهانش را گشود و يوسف را فرو بلعيد ولى سه روز بعد يوسف از آن گودال بيرون آمد .\r\nپيامبر صلّى اللّه عليه و آله و سلّم فرموده‌اند : هرگز زبان خويش را به دروغ عادت ندهيد كه روزى خودتان نيز از سوى ديگران دروغ انگاشته شده و به دروغگويى متهم خواهيد شد . فرزندان يعقوب نيز در آغاز نمىدانستند كه گرگ انسان را مىخورد تا آنكه يعقوب اين مطلب را به آنان آموخت . روزى كه يوسف را در چاه افكندند او ده ساله بود . برخى نيز سن او را هفت و برخى نه و برخى دوازده سال دانسته‌اند و يعقوب نيز در آن زمان چهل اسب داشت « 2 » هنگامى كه برادران يوسف مىخواستند او را در چاه افكنند مجبورش كردند كه پيراهنش را از تنش درآورد ، سپس او را به چاه افكندند . يوسف كه خود را تنها مىديد به درگاه خداوند ناله‌كنان چنين گفت : « يا إله ابراهيم و اسحاق\r\n\r\n\r\n","description":"","footnote":"\r\n( 1 ) . سوره يوسف / 13 .\r\n( 2 ) . مجمع البيان ج 3 ص 323 تا 331 .\r\n","page_name":" 279 ","page_number":279},
  {"content":"\r\n\r\nو يعقوب ارحم ضعفى و قله حليتى و صغرى ؛ اى خداى ابراهيم و اسحاق و يعقوب ! بر ناتوانى و كمى چاره و كوچكىام رحم فرما » . كاروانى از مصر از كنار آن چاه مىگذشت . كسى را فرستادند تا از آن چاه مقدارى آب بياورد . هنگامى كه سطل را به درون چاه افكند يوسف درون سطل نشست و بالا آمد . آن مرد با ديدن پسرى زيبا اين ماجرا را شگفت‌زده به بزرگ كاروان خبر داد و همگى با شادمانى گفتند : مژده باد كه اين يك غلام است . كاروانيان تصميم گرفتند كه يوسف را در بازار مصر بفروشند . برادران يوسف كه خبردار شده بودند كه گروهى يوسف را از چاه بيرون آورده‌اند نزد اهل كاروان رفتند و گفتند : او غلامى است كه از ميان ما گريخته است . آنگاه به يوسف گفتند : اگر به نزد ما بازنگردى بىگمان تو را خواهيم كشت . كاروانيان از يوسف پرسيدند : نظر تو چيست ؟ يوسف گفت : اينان راست مىگويند من غلام آنان هستم . مرا از آنان بخريد و به مصر ببريد و بفروشيد . برادران يوسف او را به مبلغى ناچيز كه هجده درهم بود فروختند .\r\nامام رضا عليه السّلام فرموده‌اند : برادران يوسف او را در ازاى بيست درهم كه قيمت يك سگ شكارى كشته شده بود فروختند . « 1 »\r\nپيامبر صلّى اللّه عليه و آله و سلّم فرموده‌اند : نيمى از همه زيبايىها ، در يوسف بود و نيمى ديگر ميان همه انسانهاى زيبا تقسيم شده بود . امام باقر عليه السّلام درباره تفسير اين آيه  « وَ جاؤُ عَلى قَمِيصِهِ بِدَمٍ كَذِبٍ  « 2 » » فرموده‌اند : برادران يوسف براى اينكه يعقوب را بفريبند بزغاله‌اى را سر بريدند و پيراهن يوسف را بر آن آغشته كردند و چنين وانمود كردند كه گرگ يوسف را خورده است . يكى از برادران كه لاوى نام داشت گفت : برادران ! آيا گمان مىكنيد خداوند ماجراى يوسف را براى پيامبرش يعقوب بازگو نخواهد كرد . بهتر است كه همگى غسل كنيم و نماز جماعت برپا داريم و از خدا بخواهيم تا ماجراى يوسف را به يعقوب نگويد . در\r\n\r\n\r\n","description":"","footnote":"\r\n( 1 ) . تفسير قمى ج 1 ص 340 و 341 .\r\n( 2 ) . سوره يوسف / 18 .\r\n","page_name":" 280 ","page_number":280},
  {"content":"\r\n\r\nآن روزگار چنىن بود در نماز جماعت مىبايست حداقل يازده نفر باشند و چون آنان ده نفر بودند لاوى گفت كه خداوند را امام خود قرار مىدهيم و به او اقتدا مىكنيم و در درگاه او گريه مىكنيم و مىگوييم پروردگارا ، ماجراى يوسف را پوشيده‌دار . پس آنگاه آنان به سوى يعقوب رفتند و در حالى كه پيراهن به خون آغشته‌ى يوسف را در دست داشتند گفتند :  « يا أَبانا إِنَّا ذَهَبْنا نَسْتَبِقُ وَ تَرَكْنا يُوسُفَ عِنْدَ مَتاعِنا فَأَكَلَهُ الذِّئْبُ » ؛  « 1 » اى پدر ما به مسابقه مىدويديم و يوسف را در كنار وسايل خود گذارده بوديم كه گرگ او را خورد » .\r\nيعقوب با ديدن پيراهن سالم يوسف گفت : چگونه گرگى بوده كه پيراهن يوسف را ندريده ولى او را خورده است ؟ يوسف را به مصر بردند و عزيز مصر او را خريد  « وَ قالَ الَّذِي اشْتَراهُ مِنْ مِصْرَ لِامْرَأَتِهِ أَكْرِمِي مَثْواهُ عَسى أَنْ يَنْفَعَنا أَوْ نَتَّخِذَهُ وَلَداً » ؛  و آن كسى كه از مصر او را خريده بود به همسرش گفت :\r\nجايگاهش را گرامى دار شايد ما را سود دهد يا او را به فرزندى گيريم » . عزيز مصر و همسرش فرزندى نداشتند و به همين سبب يوسف را بزرگ كردند ولى هنگامى كه يوسف به سن بلوغ رسيد همسر عزيز مصر شيفته او شد . هرزنى يا مردى كه يوسف را مىنگريست دلباخته‌اش مىشد . سرانجام چهره همچون ماهش باعث مراوده زليخا با او شد  « وَ راوَدَتْهُ الَّتِي هُوَ فِي بَيْتِها   الَّتِي هُوَ فِي بَيْتِها  « 2 » ؛ و آن زن [ زليخا 
  ] كه او [ يوسف 
  ] در خانه‌اش بود از وى [ يوسف 
  ] كام خواست » . زليخا پيوسته در پى آن بود كه با نيرنگ از يوسف كام ستاند  « وَ لَقَدْ هَمَّتْ بِهِ وَ هَمَّ بِها لَوْ لا أَنْ رَأى بُرْهانَ رَبِّهِ  « 3 » ؛ و هرآينه زليخا آهنگ يوسف كرد و اگرنه آن بود كه يوسف برهان پروردگارش را نديده بود او نيز آهنگ زليخا مىكرد » . روزى زليخا درهاى خانه را بست و به نزد يوسف آمد تا از او كام\r\n\r\n\r\n","description":"","footnote":"\r\n( 1 ) . سوره يوسف / 17 .\r\n( 2 ) . سوره يوسف / 23 .\r\n( 3 ) . سوره يوسف 24 .\r\n","page_name":" 281 ","page_number":281},
  {"content":"\r\n\r\nستاند . ناگهان يوسف در گوشه اتاق ، پدرش يعقوب را ديد كه با شگفتى و انگشت به دهان پسرش را نگاه مىكند و مىگويد : اى يوسف ! تو در آسمان‌ها در زمره پيامبرانى . چگونه مىخواهى در زمين در زمره‌ى زناكاران باشى ؟\r\nناگهان يوسف به خود آمد و فهميد كه خطا كرده است .\r\nامام صادق عليه السّلام فرموده‌اند : هنگامى كه زليخا با يوسف تنها شد به سوى بتى كه در اتاق بود رفته و پارچه‌اى را روى بت افكند تا آن بت اعمال زشت زليخا را نبيند . يوسف با ديدن اين صحنه به او گفت : آيا تو از بتى كه نمىشنود و نمىبيند شرم مىكنى . پس چگونه من از خداى يكتا شرم نكنم . در اين هنگام يوسف به سوى در دويد ولى زليخا در پى يوسف دويد و ناگهان عزيز مصر وارد اتاق شد  « وَ اسْتَبَقَا الْبابَ وَ قَدَّتْ قَمِيصَهُ مِنْ دُبُرٍ وَ أَلْفَيا سَيِّدَها لَدَى الْبابِ ؛  « 1 » آن‌دو به سوى در از يكديگر پيشى گرفتند و آن زن پيراهن يوسف را از پشت دريد و شوهر آن زن را نزد دريافتند . » زليخا كه شوهرش را در آستانه در ديد گفت :\r\n « ما جَزاءُ مَنْ أَرادَ بِأَهْلِكَ سُوءاً إِلَّا أَنْ يُسْجَنَ أَوْ عَذابٌ أَلِيمٌ  « 2 » سزاى كسى كه به خانودهء تو قصد بدى كرده باشد چيست جز اينكه زندانى شود يا اينكه شكنجه‌اى دردناك بيند ؟ » . يوسف با شنيدن اين سخن به عزيز مصر گفت :\r\n«  هِيَ راوَدَتْنِي عَنْ نَفْسِي ؛  « 3 » او از من كام خواست » در اين هنگام خداوند به يوسف الهام نمود : به عزيز مصر گويد كه از كودكى كه در گهواره است بپرس تا او به راستى سخنم گواهى دهد . ناگهان نوزاد به اذن خداوند به سخن درآمد و گفت :  « وَ إِنْ كانَ قَمِيصُهُ قُدَّ مِنْ دُبُرٍ فَكَذَبَتْ وَ هُوَ مِنَ الصَّادِقِينَ  « 4 » اگر پيراهن يوسف از او جلو دريده شده باشد آن زن راستگوست و يوسف درغگوست و اگر پيراهنش از پشت دريده شده باشد آن زن درغگوست و او راستگوست » .\r\n\r\n\r\n","description":"","footnote":"\r\n( 1 ) . سوره يوسف / 25 .\r\n( 2 ) . سوره يوسف / 25 .\r\n( 3 ) . سوره يوسف / 26 .\r\n( 4 ) . سوره يوسف / 26 و 27 .\r\n","page_name":" 282 ","page_number":282},
  {"content":"\r\n\r\nپيراهن يوسف او پشت سر دريده شده بود و روشن بود كه حق با يوسف است .\r\nآنگاه عزيز مصر به زليخا گفت :  « إِنَّهُ مِنْ كَيْدِكُنَّ إِنَّ كَيْدَكُنَّ عَظِيمٌ  « 1 » ؛ به راستى مكر شما عظيم است » ولى با اين حال عزيز مصر به يوسف نيز گفت  « أَعْرِضْ عَنْ هذا وَ اسْتَغْفِرِي لِذَنْبِكِ إِنَّكِ كُنْتِ مِنَ الْخاطِئِينَ  « 2 » ؛ از اين رويداد درگذر و تو نيز براى گناه خويش آمرزش بخواه كه از لغزشكاران بوده‌اى » .\r\nديرى نپاييد كه همگان خبر دلباختگى زليخا نسبت به يوسف را شنيدند و زنان همواره زليخا را سرزنش مىكردند  « وَ قالَ نِسْوَةٌ فِي الْمَدِينَةِ امْرَأَتُ الْعَزِيزِ تُراوِدُ فَتاها ؛  « 3 » زنانى در شهر گفتند : زن عزيز از غلام خود كام مىخواهد » .\r\nزليخا با شنيدن سرزنش‌هاى زنان ، مجلسى آراسته را برپا نمود و همه زنان را گرد آورد و به دست هريك از زنان چاقويى داد تا ترنج ببرند . در اين هنگام به يوسف گفت كه وارد مجلس شود . هنگامى كه زنان ، يوسف را ديدند چنان غرق در يوسف شدند كه ناخواسته دست‌هاى خود را بريدند و گفتند ان  « إِنْ هذا إِلَّا مَلَكٌ كَرِيمٌ  « 4 » ؛ اين جز فرشته‌اى بزرگوار نيست » . در اين هنگام زليخا گفت :  « فَذلِكُنَّ الَّذِي لُمْتُنَّنِي فِيهِ وَ لَقَدْ راوَدْتُهُ عَنْ نَفْسِهِ فَاسْتَعْصَمَ وَ لَئِنْ لَمْ يَفْعَلْ ما آمُرُهُ لَيُسْجَنَنَّ  « 5 » ؛ اين همان است كه مرا درباره او سرزنش مىكرديد و همانا من از او كام خواستم پس او خويشتن را نگاه داشت » . آن روز هرزنى كه يوسف را مىديد دلباخته‌اش مىشد تا جايى كه يوسف دلش به تنگ آمد و به خداوند عرضه داشت   « رَبِّ السِّجْنُ أَحَبُّ إِلَيَّ مِمَّا يَدْعُونَنِي إِلَيْهِ وَ إِلَّا تَصْرِفْ عَنِّي كَيْدَهُنَّ أَصْبُ إِلَيْهِنَّ وَ أَكُنْ مِنَ الْجاهِلِينَ ( 33 ) فَاسْتَجابَ لَهُ رَبُّهُ فَصَرَفَ عَنْهُ  \r\n\r\n\r\n","description":"","footnote":"\r\n( 1 ) . سوره يوسف / 28 .\r\n( 2 ) . سوره يوسف / 29 .\r\n( 3 ) . سوره يوسف / 30 .\r\n( 4 ) . سوره يوسف / 31 .\r\n( 5 ) . سوره يوسف / 32 .\r\n","page_name":" 283 ","page_number":283},
  {"content":"\r\n\r\n كَيْدَهُنَّ  « 1 » ؛ پروردگارا زندان نزد من خوشتر است از آنچه كه مرا بدان مىخوانند و اگر نيرنگ آن زنان را از من نگردانى به آنان مىگرايم و از نادانان مىگردم ، پس پروردگارش او را پاسخ داد و نيرنگشان را از او برگرداند » . ديرى نگذشت كه به فرمان عزيز مصر يوسف به زندان افتاد .\r\nنگارنده گويد : در برخى روايات آمده است كه آن كودك سه ماهه كه به اذن الهى به سخن آمد و از يوسف دفاع كرد خواهرزاده زليخا بود . همچنين درباره‌ى زنانى كه با ديدن يوسف دست خود را بريدند بايد گفت كه هرچند آنها دست‌هايشان را بريده بودند ولى دردى را حس نمىكردند . اين حالت به هنگام دلباختگى و شيفتگى عميق پيش مىآيد . در تاريخ عشق‌هايى چنين نقل كرده‌اند ؛ همچون شاعر شهير عرب كه از عشاق سبعه بود . همچنين گفته‌اند كه مردى يهودى چنان دلباخته معشوقه‌ى بود كه براى معشوقه‌ى - اش بيمارش غذا آماده مىكرد و ناگهان صداى ناله او را شنيد و سراسيمه به سويش رفت و هنگامى كه بازگشت چنان غرق عشق او بود كه با دستش غذاى جوش آمده را به‌هم مىزد و دستش تكه‌تكه مىشد ولى او دردى را حس نمىكرد . من خود در شيراز مردى را ديدم كه به معشوقه‌اش نرسيده بود و با دو چاقو بر خود ضربه‌هاى متعددى مىزد و با اينكه گوشت بدنش آويزان شده بود ولى با اين حال دردى را احساس نمىكرد . در كتاب مقامات النجاه و زهر الربيع درباره اين مطلب بيشتر سخن گفته شده است .\r\nامام باقر عليه السّلام فرموده‌اند : تفسير آيه‌ى  « ثُمَّ بَدا لَهُمْ مِنْ بَعْدِ ما رَأَوُا الْآياتِ لَيَسْجُنُنَّهُ حَتَّى حِينٍ  « 2 » ؛ آنگاه پس از آنكه نشانه‌ها را ديدند هرچند كه دانستند كه يوسف بىگناه است نظرشان بر اين شد كه او را مدتى به زندان افكنند » .\r\nچنين است كه اين آيات درباره گواهى دادن آن كودك و پيراهن شكافته شده يوسف و فرارش و تعقيب زليخاست . پس از آنكه عزيز مصر از ماجراى يوسف و\r\n\r\n\r\n","description":"","footnote":"\r\n( 1 ) . سوره يوسف 33 و 34 .\r\n( 2 ) . سوره يوسف / 35 .\r\n","page_name":" 284 ","page_number":284},
  {"content":"\r\n\r\nزليخا آگاه شد زليخا از روى برگرداندن يوسف كينه در دل پرورانده و سرانجام عزيز مصر را مجبور كرد تا يوسف را به زندان افكند . در زندان دو جوان از غلامان فرعون به يوسف پيوستند كه يكى از غلامان نانوا و ديگرى ساقى شراب بود كه به جرم توطئه چينى براى مسموم‌كردن فرعون به زندان افتاده بودند .\r\nدر تفسير على بن ابراهيم آمده است كه عزيز مصر آن‌دو جوان را براى جاسوسى نزد يوسف فرستاده بود . هنگامى كه آن‌دو نفر در زندان دريافتند كه يوسف علم تعبير خواب مىداند از او خواستند تا خوابشان را تعبير كند . آن جوان كه ساقى شراب بود گفت : در خواب ديدم كه شيره‌ى انگور مىفشرم .\r\nيوسف خوابش را اين گونه تعبير نمود كه به زودى از زندان رهايى مىيابى و از نزديكان و تقرّب‌يافتگان پادشاه مىگردى . آن جوان نانوا نيز به دروغ چنين گفت : در خواب ديدم كه بر سرم قرص نانى گذاشته‌ام و پرندگان از آن نان مىخورند . يوسف به او گفت : به زودى تو را دار خواهند زد و پرندگان مغز سرت را خواهند خورد . نانوا با شنيدن اين سخن گفت : من دروغ گفتم چنين خوابى نديدم . ولى يوسف گفت كه مرگت حتمى است . ديرى نگذشت كه آن جوان كه ساقى شراب بود آزاد شد و يوسف به او گفت ، مرا نيز نزد پادشاه يادآورى كن . در اين هنگام بود كه  « فَأَنْساهُ الشَّيْطانُ ذِكْرَ رَبِّهِ  « 1 » شيطان يادآورى كردن يوسف را نزد پادشاهش از ياد آن مرد برد » .\r\nطبرسى رحمه اللّه فرموده‌اند : كمك خواستن از ديگران براى رفع نيازها و دفع آسيب‌ها و سختىها جايز است . پيامبر صلّى اللّه عليه و آله نيز در مورد مهاجرين و انصار اين گونه عمل مىكردند ولى درباره يوسف بايد گفت كه او از صبر و توكل بر خداوند دست برداشت و براى رهايىاش از زندان به ديگران تكيه نمود .\r\nامام صادق عليه السّلام فرموده‌اند : هنگامى كه يوسف از زندان آزاد شد صورتش را\r\n\r\n\r\n","description":"","footnote":"\r\n( 1 ) . سوره يوسف / 42 .\r\n","page_name":" 285 ","page_number":285},
  {"content":"\r\n\r\nبر خاك نهاد و با خداوند چنين گفت : پروردگارا . اگر گناهانم رخسارم را زشت ساخته من با رخسار پاك پدرانم ابراهيم و اسماعيل و اسحاق و يعقوب به تو روى مىكنم . آنگاه شخصى از امام صادق عليه السّلام پرسيد : اى فرزند پيامبر خدا ، آيا ما نيز مىتوانيم چنين دعا كنيم ؟ آن حضرت فرمود : شما بهتر است بگوييد پروردگارا ، گناهانم رخسارم را زشت نموده است و من به آبروى پيامبر رحمتت و على و فاطمه و حسن و حسين و امامان عليهم السّلام به تو روى مىكنم .\r\nدر تفسير على بن ابراهيم آمده است كه شبى عزيز مصر در خواب ديد كه هفت گاو لاغر هفت گاو چاق را مىخورند و هفت خوشه سبز و هفت خوشه خشك گندم گرداگرد آنها را پوشانده است . پادشاه خوابش را به همه تعبير كنندگان بازگفت ، ولى همگان در تعبير خوابش درماندند تا اينكه آن جوان ساقى كه هم‌بند يوسف در زندان بود از يوسف ياد كرد و كسى را فرستاد تا از يوسف تعبير خواب را بپرسد . آن فرستاده گفت :  « أَيُّهَا الصِّدِّيقُ أَفْتِنا فِي سَبْعِ بَقَراتٍ سِمانٍ يَأْكُلُهُنَّ سَبْعٌ عِجافٌ وَ سَبْعِ سُنْبُلاتٍ خُضْرٍ وَ أُخَرَ يابِساتٍ  « 1 » ؛ اى بسيار راستگو ، درباره هفت گاو چاق كه هفت گاو لاغر آنها را مىخوردند و هفت خوشه سبز و هفت خوشه خشك ما را نظر ده » . يوسف خواب پادشاه را چنين تعبير كرد :   « تَزْرَعُونَ سَبْعَ سِنِينَ دَأَباً فَما حَصَدْتُمْ فَذَرُوهُ فِي سُنْبُلِهِ إِلَّا قَلِيلًا مِمَّا تَأْكُلُونَ ثُمَّ يَأْتِي مِنْ بَعْدِ ذلِكَ سَبْعٌ شِدادٌ يَأْكُلْنَ ما قَدَّمْتُمْ لَهُنَّ   « 2 » ؛ هفت سال پياپى كشت كنيد و آنچه را درويديد جز اندكى كه مىخوريد در خوشه‌اش نگاه داريد  « وَ قالَ الْمَلِكُ ائْتُونِي بِهِ أَسْتَخْلِصْهُ لِنَفْسِي فَلَمَّا كَلَّمَهُ قالَ إِنَّكَ الْيَوْمَ لَدَيْنا مَكِينٌ أَمِينٌ  « 3 » ؛ و شاه گفت : او را نزد من بياوريد ، پس چون فرستاده نزد وى آمد يوسف گفت : سوى بزرگ خويش بازگرد و از او بپرس كه حال آن\r\n\r\n\r\n","description":"","footnote":"\r\n( 1 ) . سوره يوسف / 46 .\r\n( 2 ) . سوره يوسف / 47 .\r\n( 3 ) . سوره يوسف / 53 .\r\n","page_name":" 286 ","page_number":286},
  {"content":"\r\n\r\nزنان كه دست‌هاى خويش را بريده بودند چه بود و چرا اين كار را كرده بودند ؟\r\nهمانا پروردگار به مكر آنها داناست . شاه به زنان گفت : شما را چه بوده است آنگاه كه از يوسف كام خواستيد ؟ گفتند : پاك است خدا . ما براى او هيچ بدى نمىدانيم . زن عزيز در اين هنگام گفت : اينك حق پديدار شد من از او كام خواستم و او از راستگويان است . يوسف گفت : اين براى آن است كه عزيز بداند كه من در نهان به او خيانت نكردم و خداوند نيرنگ خائنان را رهبرى نمىكند » زليخا با شنيدن اين سخنان گفت :  « وَ ما أُبَرِّئُ نَفْسِي إِنَّ النَّفْسَ لَأَمَّارَةٌ ؛  اعراب من خويشتن را بىگناه نمىشمارم كه نفس بسى به بدى و گناه فرمان مىدهد سرانجام عزيز مصر فرمان داد كه  « ائْتُونِي بِهِ أَسْتَخْلِصْهُ لِنَفْسِي فَلَمَّا كَلَّمَهُ قالَ إِنَّكَ الْيَوْمَ لَدَيْنا مَكِينٌ أَمِينٌ  « 1 » او را نزد من آوريد تا او را همراه ويژه خود سازم پس چون با او به سخن پرداخت گفت : تو امروز نزد ما ارجمند و امينى » .\r\nهنگامى كه يوسف آمد پادشاه به او گفت كه خواسته‌ات چيست ؟ يوسف گفت :  « اجْعَلْنِي عَلى خَزائِنِ الْأَرْضِ إِنِّي حَفِيظٌ عَلِيمٌ  « 2 » مرا به خزانه‌هاى اين سرزمين بر گمار كه نگهبان و دانايم » .\r\nبسيارى از مفسران بر اين عقيده‌اند كه جمله « و ما ابرى نفسى . . . » را يوسف گفته است . ولى برخى همچون على بن ابراهيم آن سخن را از زليخا مىدانند .\r\nعلى بن ابراهيم گويد : از سكونت‌گاه يوسف تا سكونت‌گاه پدرش يعقوب هجده روز فاصله بود . در روزگار خشكسالى . مردم به سوى مصر هجوم آوردند تا آذوقه‌اى بگيرند ، در سرزمين سكونتى يعقوب و فرزندانش گياهى بيابانى مىروييد و از شيره‌اش دارويى به دست مىآمد كه سرفه و بواسير و سنگ كليه را درمان مىكرد . برادران يوسف تصميم گرفتند مقدارى از آن داروها را\r\n\r\n\r\n","description":"","footnote":"\r\n( 1 ) . سوره يوسف / 54 .\r\n( 2 ) . تفسير قمى / ج 1 ص 345 و 346 .\r\n","page_name":" 287 ","page_number":287},
  {"content":"\r\n\r\nبه مصر ببرند و در عوض گندم بگيرند . برخى نيز گفته‌اند كه فرزندان يعقوب نعل چهارپايان مىساختند . در آن روزگار يوسف خود بر دادوستد مردم نظارت مىكرد و هنگامى كه برادران يوسف وارد دربار شدند يوسف را نشناختند . هنگامى كه آنان مىخواستند بازگردند يوسف گفت : آيا شما برادر ديگرى نيز داريد ؟ برادران گفتند : آرى ، برادرى به نام بنيامين داريم . يوسف به آنان گفت كه بار ديگر بنيامين را نيز بياورند و گرنه پيمانه شما پر از غلّه نخواهد شد . از سويى نيز به مامورانش دستور داد كه كالاهايى را كه برادرانش آورده بودند دوباره در ميان بارهاى شتران آنان بگذارند تا اعتمادشان جلب شود و دوباره به مصر بازگردند . « 1 »\r\nچون نزد پدرشان بازگشتند گفتند : اى پدر ، پيمانه از ما بازداشتند پس برادرمان را با ما بفرست تا خواربار گيريم و هرآينه ما نگهبان او خواهيم بود » .\r\nيعقوب به آنان گفت : چگونه به شما اعتماد كنم كه پيش از اين نيز درباره يوسف به شما اعتماد كردم از سويى نيز برادران يوسف بارهاى شتران را گشودند و كالاهايى را كه خود به مصر برده بودند دوباره در ميان بارهاىشان ديدند و به پدرشان گفتند . « 2 »\r\nاى پدر ديگر چه مىخواهيم اين سرمايه ماست كه به ما باز گردانده شده و ما بدين وسيله براى خاندان خود خواربار مىآوريم و برادرمان را نگهدارى مىكنيم » . يعقوب به آنان گفت : به شرطى كه براى در امان بودن از چشم بد همگى از يك دروازه وارد نشويد بلكه از دروازه‌هاى مختلف شهر وارد شويد . هر چند به آنها اين گونه سفارش نمود ولى تاكيد كرد كه سفارش‌هاى او مانع قضا و قدر الهى نمىگردد بلكه بايد به خداوند توكل نمود .\r\nعلى بن ابراهيم گويد : فرزندان يعقوب به همراه بنيامين به سوى مصر راهى شدند . بنيامين در طول راه با برادرانش سخن نمىگفت و با آنان هم‌غذا نمىشد تا اينكه نزد يوسف رسيدند . يوسف از بنيامين پرسيد : چرا با برادرانت\r\n\r\n\r\n","description":"","footnote":"\r\n( 1 ) . سوره يوسف / 63 .\r\n( 2 ) . سوره يوسف / 66 .\r\n","page_name":" 288 ","page_number":288},
  {"content":"\r\n\r\nهم‌نشينى نمىكنى ؟ بنيامين گفت : چگونه با آنها همنشين گردم كه برادرم يوسف را از نزد پدر و مادرم بردند و وانمود كردند كه گرگ او را دريده است .\r\nمن با خود پيمان بسته‌ام كه تا پايان عمر با آنها سخن نگويم . يوسف به او گفت : آيا ازدواج كرده‌اى ؟ بنيامين گفت : آرى ازدواج كردم و سه پسر دارم كه آنها را گرگ و پيراهن و خون نام نهاده‌ام تا همواره برادرم در يادم بماند . در اين هنگام يوسف دستور داد كه برادرانش از مجلس بيرون روند و با بنيامين تنها ماند و آنگاه خود را به بنيامين شناساند و از او خواست تا نزد وى بماند ولى بنيامين گفت : برادرانم مرا رها نخواهند كرد ، زيرا با پدرم پيمان بسته‌اند كه مرا نزدش بازگردانند ولى يوسف نقشه‌اى كشيده بود . هنگامى كه برادران يوسف خواستند بازگردند يوسف به يكى از مامورانش دستور داد كه پيمانه طلايى غله پادشاه را در بارهاى بنيامين پنهان كند آنگاه كسى فرياد برآورد . « 1 » اى كاروانيان بىگمان شما دزديد » برادران يوسف با شگفتى گفتند . « 2 »\r\nچه گم كرده‌ايد ؟ گفتند پيمانه شاه را گم كرده‌ايم و هركه آن را بياورد براى او بار شترى است و من ضامن آن هستم » . برادران يوسف گفتند : « 3 »\r\nبه خدا سوگند شما مىدانيد كه ما نيامده‌ايم تا در اين سرزمين تباهى كنيم و ما دزد نبوده‌ايم ، در اين هنگام يوسف زيركانه گفت : « 4 »\r\nسزاى آن كار چيست اگر دروغگو باشيد ؟ گفتند : سزايش آن است كه هر كه جام در وسايل او پيدا شود . . . ؛ پس جستجوى بارهاى آنان را پيش از بار برادر خويش آغاز كرد سپس آن را از بار برادرش بيرون آورد » و بنيامين را به زندان افكند . « 5 » بدينسان براى يوسف چاره‌انديشى كرديم ؛ زيرا در آيين آن شاه روا نبود تا برادرش را بگيرد مگر آنكه خدا خواهد » ،\r\nاز امام صادق عليه السّلام پرسيدند كه تفسير آيه چيست ؟ فرمود : در حقيقت\r\n\r\n\r\n","description":"","footnote":"\r\n( 1 ) . سوره يوسف / 70 .\r\n( 2 ) . سوره يوسف 71 و 72 .\r\n( 3 ) . سوره يوسف / 73 .\r\n( 4 ) . سوره يوسف 74 الى 76 .\r\n( 5 ) . سوره يوسف 76 .\r\n","page_name":" 289 ","page_number":289},
  {"content":"\r\n\r\nبرادران يوسف دزدى نكرده بودند و يوسف نيز دروغ نگفته بود بلكه مقصود از اينكه يوسف نسبت دزدى به برادرانش داد همان بود كه برادرانش سال‌ها پيش يوسف را از پدرش دزديدند . هنگامى كه پيمانه در وسايل بنيامين يافت شد برادرانش گفتند : « 1 » اگر او دزدى كرده برادرش هم پيش از اين دزدى كرده بود اما يوسف آن را در دل خويش پنهان داشت و بر آنها اشكار نساخت . گفت :\r\nجايگاه شما بدتر است از آنچه وانمود مىكنيد و خداوند به آنچه بيان مىكنيد داناتر است » . برادران يوسف به شدت خشمگين شدند و گفتند : « 2 »\r\nاى عزيز ! او پدر پير و سالخورده‌اى دارد پس يكى از ما را به‌جاى او بگير كه تو را از نيكوكاران مىبينم . گفت : پناه بر خدا كه جز آن كسى را بگيريم كه كالاى خويش را نزد او يافته‌ايم كه اگر چنين كنيم از ستمكاران باشيم » . امام صادق عليه السّلام فرمودند :\r\nيوسف دروغ نگفته است ( زيرا اعلام شد كه پيمانه گم شده است ) ، برادران يوسف از بازستاندن بنيامين نااميد شدند و تصميم گرفتند كه نزد پدرشان بروند ولى يكى از برادران به نام يهودا پيمانى كه با يعقوب بسته بود به ياد آورد و گفت كه از مصر نخواهد رفت مگر اينكه يقين پيدا كند پدرش به او اجازه بازگشت داده است او به برادرانش گفت :  ارْجِعُوا إِلى أَبِيكُمْ فَقُولُوا يا أَبانا إِنَّ ابْنَكَ سَرَقَ وَ ما شَهِدْنا إِلَّا بِما عَلِمْنا وَ ما كُنَّا لِلْغَيْبِ حافِظِينَ  « 3 »\r\nنزد پدرتان بازگرديد و بگوييد : اى پدر ، پسرت دزدى كرده و ما جز بدانچه دانستيم گواهى نداديم و نگهبان غيب نيز نبوديم » . يهودا در مصر ماند و نزد يوسف رفت و با او به مشاجره پرداخت و عادتش چنين بود كه وقتى خشمگين مىشد موهاى شانه‌اش راست مىشد و خونى از آن مىتراويد و تنها وقتى آرام مىشد كه يكى از برادرانش دستى بر او مىكشيد . در آن روز كودكى در آغوش يوسف با انارى زرين بازى مىكرد و آن را به سوى يهودا غلطاند و هنگامى كه به\r\n\r\n\r\n","description":"","footnote":"\r\n( 1 ) . سوره يوسف / 77 .\r\n( 2 ) . سوره يوسف / 78 و 79 .\r\n( 3 ) . سوره يوسف / 81 .\r\n","page_name":" 290 ","page_number":290},
  {"content":"\r\n\r\nنزديكى يهودا رفت تا انار را بردارد دستش با دستان يهودا تماس پيدا كرد و خشم يهودا فرو نشست و اين بدان سبب بود كه آن كودك با يوسف تماس پيدا كرده بود . اين واقعه سه‌بار روى داد « 1 » .\r\nبرادران يوسف به كنعان رفتند و ماجرا را با يعقوب در ميان گذاشتند ولى يعقوب به آنان گفت :  وَ تَوَلَّى عَنْهُمْ وَ قالَ يا أَسَفى عَلى يُوسُفَ وَ ابْيَضَّتْ عَيْناهُ مِنَ الْحُزْنِ فَهُوَ كَظِيمٌ .  « 2 »\r\nبلكه نفس شما كارى را براى شما بياراسته پس به‌هرحال مرا شكيبايى اى نيكوست ، اميد است كه خداوند همه آنها را به من رساند كه اوست داناى حكيم ،\r\nاز امام صادق عليه السّلام پرسيدند كه اندوه يعقوب چقدر بود ؟ آن حضرت فرمودند : بسان هفتاد مادرى كه در غم از دست دادن فرزندشان بيتابى نمايند .\r\nچون يعقوب ااسترجاع را بلد نبود مىگفت « 3 » .\r\nنگارنده گويد در روايات آمده است كه كلمه استرجاع فقط به امت حضرت محمد صلّى اللّه عليه و آله عطا شده است و يعقوب نيز كلمه استرجاع را بلد نبود كه كلمه‌ى را بر زبان مىآورد و هرمصيبت‌زده‌اى كلمه استرجاع را گويد خداوند در بهشت به او خانه‌اى خواهد داد . برخى گفته‌اند كه يعقوب در فراق يوسف چنان گريست كه چشمش سپيد شد ولى برخى ديگر اين نظر را رد كرده و گفتند كه نقص در پيامبران مورد قبول نيست . برخى نيز سپيدى چشم يعقوب را بيمارى طبيعى دانسته‌اند ؛ چرا كه چشمان يعقوب كم‌سو شده بود و آنقدر گريسته بود كه پرده‌اى از اشك در برابر چشمانش پديد آمده بود و اشك‌هاى سوزان ديدگانش را سپيد كرده بود . گروهى نيز مىگويند كه نيازى دست آويختن به تأويل‌ها و تفسيرها نيست ؛ زيرا پيامبران با چشم دل\r\n\r\n\r\n","description":"","footnote":"\r\n( 1 ) . تفسير قمى ج 1 ص 349 .\r\n( 2 ) . سوره يوسف / 84 .\r\n( 3 ) . تفسير قمى ج 1 ص 350 .\r\n","page_name":" 291 ","page_number":291},
  {"content":"\r\n\r\nچيزهايى را مىبينند كه ديگران با چشم سر آنها را نمىبينند . « 1 » سدير از امام باقر عليه السّلام درباره آيه‌ى  وَ لَقَدْ آتَيْنا مُوسَى الْكِتابَ وَ قَفَّيْنا مِنْ بَعْدِهِ بِالرُّسُلِ وَ آتَيْنا عِيسَى ابْنَ مَرْيَمَ الْبَيِّناتِ وَ أَيَّدْناهُ بِرُوحِ الْقُدُسِ أَ فَكُلَّما جاءَكُمْ رَسُولٌ بِما لا تَهْوى أَنْفُسُكُمُ اسْتَكْبَرْتُمْ فَفَرِيقاً كَذَّبْتُمْ وَ فَرِيقاً تَقْتُلُونَ  « 2 »\r\nپرسيد كه چرا يعقوب پس از بيست سال از فراق يوسف ، باز هم از فرزندانش خواست كه به جستجوى يوسف و برادرش بنيامين بروند آيا يعقوب بازهم مىپنداشت كه يوسف زنده است ؟ امام عليه السّلام فرمودند : آرى ، يعقوب مىدانست كه يوسف زنده است ؛ زيرا او هنگامه سحر با خداوند مناجات مىكرد كه فرشته مرگ با چهره‌اى زيبا و بويى خوش نزد او آمد و گفت : من فرشته مرگم هرخواسته‌اى دارى بگو . يعقوب گفت : سوگند مىدهم كه بگويى يوسف را نيز قبض روح نموده‌اى ؟ عزرائيل گفت : نه ، يوسف زنده است در اين هنگام بود كه يعقوب به فرزندانش گفت :  وَ لَقَدْ آتَيْنا مُوسَى الْكِتابَ وَ قَفَّيْنا مِنْ بَعْدِهِ بِالرُّسُلِ وَ آتَيْنا عِيسَى ابْنَ مَرْيَمَ الْبَيِّناتِ وَ أَيَّدْناهُ بِرُوحِ الْقُدُسِ أَ فَكُلَّما جاءَكُمْ رَسُولٌ بِما لا تَهْوى أَنْفُسُكُمُ اسْتَكْبَرْتُمْ فَفَرِيقاً كَذَّبْتُمْ وَ فَرِيقاً تَقْتُلُونَ \r\nبرويد و از يوسف و برادرش جستجو كنيد و از رحمت خدا نااميد نباشيد .\r\nپس از چندى عزيز مصر نامه‌اى چنين سوى يعقوب فرستاد : اين يوسف فرزند توست كه او را به مبلغى ناچيز خريدم و بنده خويش ساختم و فرزند ديگرت بنيامين نيز كه اموالم را در بارهايش يافتم و اينك نزد من است . يعقوب با خواندن نامه ، نامه‌اى نوشت و به فرستاده عزيز مصر داد . متن نامه چنين بود :\r\nبنام خداوند بخشنده مهربان از يعقوب اسرائيل اللّه ، فرزند اسحاق بن ابراهيم ؛ اما بعد ؛ نامه‌ات را خواندم و دريافتم كه فرزندانم نزد تو بنده و غلام‌اند . بدان كه مصيبت پيوسته دامنگير فرزندان آدم است . بدن ابراهيم توسط نمرود به\r\n\r\n\r\n","description":"","footnote":"\r\n( 1 ) . بحار الانوار ج 2 ص 343 .\r\n( 2 ) . سوره يوسف / 87 .\r\n","page_name":" 292 ","page_number":292},
  {"content":"\r\n\r\nآتش افكنده شد ولى به قدرت خداوند از آن رهايى يافت و پدرم اسحاق قرار بود كه قربانى شود ولى با فديه قوچ آسمانى از مرگ نجات يافت . من نيز پسرى داشتم كه هيچكس را به اندازه او دوست نداشتم ولى برادرانش كه او را با خود به خارج شهر برده بودند و به دروغ گفتند كه فرزندم را گرگ دريده اينك قدم خميده و چشمانم بىسو شده است .\r\nفرزند ديگرم بنيامين را كه با يوسف انس داشت با خود برده‌اند تا اذوقه‌اى بياورند و اينك آمده‌اند و مىگويند كه بنيامين دزدى كرده است و در زندان به سر مىبرد . بدان‌كه ما خاندانى هستيم كه از آلودگى به دزدى و فحشا به دوريم . من تو را به نداى ابراهيم و اسحاق و يعقوب سوگند مىدهم كه بر من منت نهى و يوسف را به من بازگردانى . هنگامى كه نامه يعقوب به دست يوسف رسيد آن را بر چشمانش نهاد و سخت گريست و به برادرانش گفت : « 1 » آيا مىدانيد كه آنگاه كه نادان بوديد با يوسف و برادرش چه كرديد ؟ گفتند : آيا راستى تو يوسفى . گفت : من يوسفم و اين برادرم است . هرآينه خداوند بر ما منت نهاده است . گفتند : به خدا سوگند هرآينه خداوند تو را برگزيد و بر ما برترى داد و بىگمان ما لغزشكار بوديم و او گفت : امروز بر شما هيچ سرزنشى نيست خدا شما را بيامرزد هنگامى كه فرستاده عزيز مصر ، نامه يعقوب را به سوى عزيز مصر برد يعقوب دست به دعا برداشت و گفت : اى نيكو همنشين ، اى كمكى بزرگوارانه و اى بهترين معبود ، آسايش و فرجى از سوى خويش بر ما فرست .\r\nدر اين هنگام جبرئيل نزد يعقوب فرود امد و گفت : ايا مىخواهى دعايى به تو بياموزم كه ديدگانت بينا شود و فرزندانت نزد تو بازگردند ؟ اين دعا را بخوان :\r\n« اى كسى كه جز خودش كسى نمىداند او چگونه است . اى بازدارنده هوا و فرو برنده‌ى زمين در آب ؛ و اى كسى كه نيكوترين نام‌ها را برا خود برگزيده اى ؛ آسايش و فرجى از سوى خويش بر ما بياور » . هنوز سپيده ندميده بود كه\r\n\r\n\r\n","description":"","footnote":"\r\n( 1 ) . سوره يوسف / 89 الى 92 .\r\n","page_name":" 293 ","page_number":293},
  {"content":"\r\n\r\nپيراهن يوسف را براى يعقوب آوردند و او پيراهن را بر ديدگانش نهاد و بينايى اش را بازيافت . « 1 »\r\nبرادران يوسف با ديدن دندان‌هاى همچون مرواريد يوسف ، او را شناختند .\r\nبرخى نيز گفته‌اند كه هنگامى كه يوسف تاج از سرش برداشت برادرانش او را شناختند . امام صادق عليه السّلام فرموده‌اند : تفسير آيه‌ى  عَلِمْتُمْ ما فَعَلْتُمْ بِيُوسُفَ وَ أَخِيهِ إِذْ أَنْتُمْ جاهِلُونَ \r\nچنين است كه هرگناهى كه بنده‌اى به آن دست يابد هرچند آگاهانه باشد باز هم‌چنين كسى جاهل و نادان است ؛ زيرا او با دست يازيدن به گناه در برابر خدا سركشى نموده است « 2 » گروهى از مفسران درباره ايه  إِنَّمَا التَّوْبَةُ عَلَى اللَّهِ لِلَّذِينَ يَعْمَلُونَ السُّوءَ بِجَهالَةٍ \r\nفرموده‌اند : هر گنهكارى جاهل و نادان است چه آگاهانه گناه كرده باشد و چه ناآگاهانه ؛ چرا كه او هنگام گناه‌كردن خود را همچون نادانان به سختى و خطر سركشى در برابر پروردگار دچار ساخته است .\r\nعلى بن ابراهيم گويد : هنگامى كه يكى از آن‌دو زندانى آزاد مىشد يوسف از او خواست تا نزد عزيز مصر او را نيز ياد كند و اين گونه از توكل صرف بر خداوند كناره گرفت . در اين هنگام به او وحى شد كه اى يوسف ! آيا ما نبوديم كه به تو تعبير خواب آموختيم ؟ آيا ما نبوديم كه مهر تو را در دل پدرت نهاديم آيا ما نبوديم كه كاروان مصريان را به سوى چاه كشانديم ؟ آيا ما نبوديم كه دعاى رهايى از چاه را به تو آموختيم ؟ و آيا ما نبوديم كه كودك در گهواره را به دفاع از تو به سخن درآورديم ؟ پس چرا از كس ديگرى كه خود زندانى بوده است كمك مىخواهى ؟ در اين هنگام يوسف به خدا عرضه داشت : خدايا به حقى كه پدرانم در درگاه تو دارند مرا از زندان رها نما . خداوند به او وحى فرمود كه اى يوسف پدرانت چه حقى بر من دارند ؛ اگر منظورت آدم است كه\r\n\r\n\r\n","description":"","footnote":"\r\n( 1 ) . تفسير قمى ج 1 ص 350 تا 353 .\r\n( 2 ) . مجمع البيان ج 3 ص 400 .\r\n","page_name":" 294 ","page_number":294},
  {"content":"\r\n\r\nمن خود در او دميدم و در بهشتم جايش دادم ولى او به درخت ممنوعه نزديك شد و از فرمانم سركشى نمود ولى سرانجام توبه‌اش را پذيرفتيم و اگر مقصود از پدرانت نوح است ما خود او را از ميان بندگان به پيامبرى برگزيديم و با نفرينش همگان را غرق كرديم و جز او و شمار اندك كسى زنده نماند . اگر مقصود از سخنت ابراهيم است ما او را خليل خويش گردانديم و ما خود آتش نمرود را بر او سرد و سلامت گردانديم و اگر منظورت پدرت يعقوب است ؛ بهتر است بدانى كه ما به او دوازده پسر عطا كرديم ولى هنگامى كه يكى از آنها را مدتى از او دور ساختيم چنان گريست كه چشمانش كم‌سو شد و از حالش شكوه نمود . اينك بگو كه پدرانت چه حقى بر گردن من دارند ؟ پس بهتر است چنين دعا كنى : پروردگارا تو را به حق بزرگ و احسان هميشگىات سوگند مىدهم . پس از اينكه يوسف چنين دعا كرد عزيز مصر آن خواب را ديد .\r\nامام رضا عليه السّلام فرموده‌اند : هنگامى كه يوسف در زندان بود زندانيان به او علاقه‌مند شده بودند ولى يوسف به آنان گفت : از محبت‌ورزى نسبت به من دست برداريد كه هربلايى ديده‌ام از محبت ديگران به من رسيده است . عمه ام چنان به من عشق مىورزيد به من تهمت دزدى زد تا مدت بيشترى در كنارش باشم و چون پدرم مرا بيش از برادرانم دوست داشت باعث شد تا آنان به من حسد ورزند . همسر عزيز مصر نيز به من عشق مىورزيد و از من كام خواست و سرانجام مرا به زندان افكند . هنگامى كه روزگار زندانى شدن يوسف به درازا كشيد از خداوند پرسيد كه چرا سزاوار زندان شده‌ام ؟ خداوند به او فرمود : اى يوسف ! اين همان چيزى است كه خود پسنديدى آيا از ياد برده‌اى كه گفتى : « قال ربّ السّجن أحبّ إلىّ . . . »\r\nامام صادق عليه السّلام فرموده‌اند : هنگامى كه برادران يوسف او را به درون چاه افكندند جبرئيل نزد او آمد و پرسيد : آيا دوست دارى از درون چاه رهايى يا بى ؟ يوسف گفت : رهايىام از چاه به دست پدرانم ابراهيم و اسحاق و يعقوب است . جبرئيل گفت : خداى ابراهيم به تو فرمان مىدهد كه براى نجات از چاه چنين گويى :\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nخداوند نيز او را از چاه نجات داد و از شر زليخا در امان داشت و از جايى كه گمانش را نمىبرد او را به ملك مصر رساند . مفضل گويد : از امام صادق عليه السّلام پرسيدم كه داستان پيراهن يوسف چه بود ؟ آن حضرت فرمودند : هنگامى كه ابراهيم را در آتش افكندند جبرئيل پيراهنى بهشتى را براى او آورد تا از آتش در امان ماند ، سپس ابراهيم آن را بر گردن اسحاق آويخت و پس آنگاه اسحاق پيراهن را بر تن پسرش يعقوب و پس از آن او پيراهن را بر تن يوسف كرد .\r\nهنگامى كه يوسف پيراهن را درآورد بوى خوشى در هوا پيچيد و يعقوب آن بو را استشمام كرد و گفت :\r\nرواى گويد كه از آن حضرت پرسيدم : اينك آن پيراهن كجاست ؟ امام عليه السّلام فرمودند : آن پيراهن به دست اهلش بازگشته است و اينك نزد ما اهل بيت است « 1 » طبرسى رحمه اللّه گويد : يهودا پيراهن يوسف را به سوى پدرش يعقوب برد تا ديده‌اش بينا گردد و چنان با شادمانى آن راه هشتاد فرسخى را پيمود كه هفت نان به همراه داشت و فرصت نكرد كه همه نان‌ها را بخورد . كسانى همچون ابن عباس بر اين عقيده‌اند كه بوى پيراهن يوسف را باد به مشام يعقوب رساند و چنين گفته‌اند كه پيش از انكه كسى خبر زنده بودن يوسف را به يعقوب برد باد صبا بوى پيراهن يوسف را به يعقوب رساند . بسيارى از شاعران نيز از باد صبا ياد نموده‌اند و آن را باعث نشاط و خوشحالى دانسته اند .\r\nامام رضا عليه السّلام فرموده‌اند : در بنى اسرائيل رسم چنين بود كه هركه دزدى مىكرد او را به بندگى مىگرفتند . در روزگارى كه يوسف خردسال بود عمه اش علاقه شديدى به يوسف داشت و از او نگهدارى مىكرد ، پس از مدتى يعقوب از خواهرش خواست تا يوسف را بازگرداند . خواهرش كه نمىخواست يوسف را از دست دهد كمربند اسحاق را كه يعقوب از آن استفاده مىكرد و به امانت نزد خواهرش نهاده بود پنهانى از زير پيراهن به كمر يوسف بست و چنين وانمود كرد كه يوسف آن كمربند را دزديده است به همين دليل\r\n\r\n\r\n","description":"","footnote":"\r\n( 1 ) . تفسير قمى ج 1 ص 353 تا 355 .\r\n","page_name":" 296 ","page_number":296},
  {"content":"\r\n\r\nهنگامى كه پيمانه غله را در وسايل بنيامين يافتند . « 1 »\r\nعلى بن ابراهيم در تفسيرش گويد : هنگامى كه فرزندان يعقوب پيراهن يوسف را نزد پدرشان آوردند و يعقوب بينا شد از او خواستند كه براى ما از خداوند آمرزش بخواه . يعقوب نيز دعايش را تا سحر به تاخير افكند و گفت در آن هنگام دعا برآورده مىشود . پس آنگاه همگى به سوى مصر رفتند و هنگامى كه بر يوسف وارد شدند يوسف بر تختى نشسته بود و تاجى بر سر نهاده بود .\r\nهنگامى كه يوسف پدرش يعقوب را ديد به احترامش برنخاست و آنگاه بود كه همگى آنان در برابر يوسف كرنش كردند و يوسف گفت : اى پدر ، اين همان تأويل رؤياى من است .\r\nامام رضا عليه السّلام فرموده‌اند : كرنش يعقوب و فرزندانش در برابر يوسف همچون سجده فرشتگان در برابر آدم بود كه براى فرمانبردارى از خداوند انجام يافت و با تحيّت و سلامى خاص همراه بود . آنان براى اينكه ديگربار در كنار هم گرد آمده‌اند خداوند را اين گونه سپاس گفتند و مؤيد سخن ما آن است كه يوسف نيز در اين هنگام گفت : پروردگارا ، پادشاهى را به ما عطا فرمودى و تاويل احاديث را نيز به من آموختى . اى آفريننده‌ى آسمان‌ها و زمين ، تو سرپرست من در دنيا و آخرتى ، پس مرا مسلمان و خداپرست بميران و به صالحين پيوند دار . « 2 »\r\nطبرسى رحمه اللّه فرموده است : برخى چنين گفته‌اند كه هنگامى كه يعقوب به همراه خانواده‌اش وارد مصر شد هفتاد و سه نفر بودند . سال‌ها پس از آن هنگامى كه بنى اسرائيل به همراه موسى عليه السّلام از مصر خارج مىشدند ششصد هزار و پانصد و هفتاد و هفت نفر بودند . ميان يوسف و موسى چهارصد سال فاصله بود « 3 » پس از آنكه يعقوب و فرزندانش به مصر رفتند روزى جبرئيل نزد يوسف رفت و از او خواست تا دستانش را بگشايد . آنگاه نورى از ميان\r\n\r\n\r\n","description":"","footnote":"\r\n( 1 ) . تفسير قمى ج 1 ص 355 و 356 .\r\n( 2 ) . تفسير قمى ج 1 ص 355 و 356 .\r\n( 3 ) . مجمع البيان ج 3 ص 405 .\r\n","page_name":" 297 ","page_number":297},
  {"content":"\r\n\r\nانگشتان دستش خارج شد . يوسف پرسيد : اى جبرئيل ، اين چه بود ؟ گفت : نور نبوت از تو برگرفته شد ؛ چرا كه هنگام ديدار يعقوب به احترام او برنخاستى و اين نور در برادرت لاوى قرار گرفت . لاوى همان كسى است كه هنگامى كه برادرانش مىخواستند يوسف را بكشند به آنان گفت : او را نكشيد . بهتر است او را در چاه بيفكنيم و همچنين او همان كسى است كه هنگامى كه برادران يوسف تصميم گرفتند بنيامين را در مصر بگذارند و بازگردند او حاضر نشد بدون اجازه پدرش ، بنيامين را واگذارد . به همين سبب بود كه خداوند لاوى را ستود و پيامبران بنى اسرائيل و موسى عليه السّلام از فرزندان وى هستند .\r\nدر روايتى آمده است كه روزى يعقوب از يوسف خواست تا آنچه را برادرانش با او كردند بازگويد . يوسف از بازگو نمودن آن رويدادها سرباز مىزد .\r\nسرانجام با پافشارى يعقوب گفت : هنگامى كه برادرانم مىخواستند مرا به درون چاه بيفكنند وادارم كردند كه پيراهنم را از تنم بيرون آورم . من به آنان گفتم : اى برادران ! تقواى خدا را پيشه سازيد و پيراهنم را از تنم درنياوريد ولى آنان چاقو را بر گلويم فشردند و وادارم كردند كه برهنه گردم و آنگاه مرا به درون چاه افكندند .\r\nيعقوب با شنيدن اين سخنان ناله‌اى زد و از هوش رفت . هنگامى كه به هوش آمد اين سخنان را با فرزندانش يادآورى نمود و آنان گفتند : اى پدر ، تو را به خداى ابراهيم و اسحاق و يعقوب سوگند مىدهيم كه از ما درگذرى .\r\nيعقوب نيز از آنان گذشت نمود .\r\nهمچنين آمده است كه عزيز مصر در سال‌هاى خشكسالى از دنيا رفت و همسرش چنان به فقر گرفتار شد كه به گدايى روى آورد . برخى به او گفتند كه بر سر راه يوسف بنشين . هنگامى كه يوسف از آنجا مىگذشت زليخا به او گفت : سپاس خدايى را كه پادشاهان را بر اثر گناهانشان غلام گردانيد و غلامان را به خاطر فرمانبردارىشان پادشاه نمود . هرچند زليخا پير شده بود ولى يوسف او را شناخت و خيانت و توطئه‌هايش را يادآورى نمود و زليخا در پاسخ يوسف گفت : اى پيامبر خدا ، مرا سرزنش نكن كه به سه چيز گرفتار\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nبودم كه هيچ‌كس به اين سه ، دچار نشده است ؛ نخست آنكه به عشق تو گرفتار شدم كه در زيبايى همتايى نداشتى دوم آنكه فريفته زيبايى خود شدم كه در مصر زيباتر از من نبود و سوم آنكه به شوهرى عنين گرفتار بودم . آنگاه يوسف از او پرسيد : خواسته‌ات چيست ؟ گفت : مرا بار ديگر جوان گردانى .\r\nيوسف دست به دعا برداشت و زليخا زنى جوان و باكره شد و همسر يوسف گرديد .\r\nامام باقر عليه السّلام فرموده‌اند : تفسير آيه‌ى  « قَدْ شَغَفَها حُبًّا » \r\nآن است كه عشق يوسف پرده قلب زليخا را چنان دريده بود كه به كسى جز يوسف نمىانديشيد « 1 »\r\nطبرسى رحمه اللّه گويد : امام سجاد و امام باقر عليهما السّلام فرموده‌اند :\r\nجايز است آيه‌ى  قَدْ شَغَفَها حُبًّا \r\nاين‌چنين تلاوت نمود و در اين صورت معنا چنين مىشود كه عشق يوسف زليخا را سرگشته ساخته بود « 2 » .\r\nابو بصير روايت نموده است كه امام صادق عليه السّلام فرموده‌اند :\r\nهنگامى كه يوسف را به چاه افكندند دست از جانش كشيده بود و با خدا چنين نجوا نمود : پروردگارا اگر گناهانم چهره‌ام را نزد تو زشت گرداند و صدايم به سوى تو بالا نمىآيد و دعايم برآورده نمىشود تو را به پدر سالخورده‌ام كه ناتوان است سوگند مىدهم كه بار ديگر چشمان مرا به ديدارش روشن فرمايى كه تو خود سوز و گدازش را در فراق من مىبينى . در اين هنگام اشك از ديدگان امام صادق عليه السّلام فروريخت و فرمود : هرگاه بخواهم دعايى يوسف را بخوانم اين گونه مىخوانم .\r\n« پروردگار اگر خطاها و گناهان ، صورتم را زشت نموده است و صدايم به عرش نمىرسد و دعايم برآورده نمىشود پس به حق تو كه همانندى ندارى و\r\n\r\n\r\n","description":"","footnote":"\r\n( 1 ) . تفسير قمى ج 1 ص 356 و 357 .\r\n( 2 ) . مجمع البيان ج 3 ص 348 و 349 .\r\n","page_name":" 299 ","page_number":299},
  {"content":"\r\n\r\nبا روى نمودن به پيامبر رحمتت ، خواسته‌هايم را از تو مىخواهم يا اللّه يا اللّه يا اللّه » . « 1 » آنگاه آن حضرت فرمودند : هرگاه به گرفتارى بزرگى دچار شديد اين دعا را بخوانيد .\r\nابن عباس گويد : هنگامى كه فرزندان يوسف براى تهيه آذوقه وارد مصر شدند يوسف آنها را شناخت و از آنان خواست كه خود را معرفى كنند . آنان گفتند : ما فرزندان يعقوب بن اسحاق بن ابراهيم هستيم . يوسف گفت : شما از سه نسل پيامبرى هستيد ولى با اين حال حالت دربار و وقار و خشوع را در شما نمىبينم . شايد شما جاسوسانى هستيد كه به بدربار راه يافته‌ايد .\r\nفرزندان يعقوب گفتند : چنين نيست بلكه پدر ما پيامبر الهى است و اينك در خانه‌اش در اندوه به سر مىبرد . يوسف گفت : چرا پدرتان اندوهگين باشد ، در حالىكه پيامبر است و جايگاهش در بهشت است و فرزندانى چنين برومند دارد . شايد او از بىخردى فرزندانش رنج مىبرد ؟ آنان گفتند : چنين نيست بلكه پدرمان در فراق برادر كوچك ما يوسف در اندوه است كه گرگ او را دريده است . يوسف گفت : چرا پدرتان فرزندانش را فرستاد ولى يكى از فرزندانش را همراه شما نفرستاده است ؟ آنان گفتند : زيرا او كوچكترين فرزندش است و پس از يوسف او را از همه بيشتر دوست دارد . يوسف گفت : بايد يكى از شما در مصر بماند و بقيه به نزد پدرتان بازگرديد و بنيامين را بياورد تا حال يعقوب را از او جويا شوم . آنان قرعه زدند و قرعه به نام شمعون درآمد . شمعون در مصر ماند و بقيه نزد يعقوب بازگشتند و به سستى به پدرشان سلام گفتند و وقتى يعقوب از احوالشان پرسيد گفتند : ما با پادشاهى ديدار كرديم كه در حكمت و دانش بمانند بود و به شما بسيار شباهت داشت . ما كسانى هستيم كه با بلا سرشته شده‌ايم و پادشاه مصر گمان كرد كه ما به او راست نمىگوييم و بايد بنيامين را همراه ما بفرستى تا او از اندوه و پيرى و گريه‌ها و كم‌سويى چشمانت با پادشاه سخن گويد . يعقوب كه به گفته فرزندانش يقين نداشت گمان كرد ؟ كه پس آنگاه دستور داد تا غذايى بياورند و برادرانش را بر گرد\r\n\r\n\r\n","description":"","footnote":"\r\n( 1 ) . امالى صدوق ص 329 و 330 .\r\n","page_name":" 300 ","page_number":300},
  {"content":"\r\n\r\nسفره غذا گرد آورد .\r\nيوسف گفت برادران مادرى در كنار يكديگر بنشينند . در اين ميان بنيامين تنها در كنارى ايستاد . يوسف گفت : چرا تنها ايستاده‌اى ؟ گفت : من به جز يوسف برادر مادرى ديگرى ندارم و برادرانم مىگويند كه او را گرگ دريده است . يوسف نيز از او پرسيد : اندوه تو در فراق يوسف چقدر است ؟ بنيامين گفت : چنان اندوهگينم كه خداوند به من دوازده فرزند داده است و نام همه آنان را مشتق از نام برادرم يوسف گذاشته‌ام . آنگاه يوسف ، بنيامين را در كنار خود نشاند « 1 »\r\nجابر بن عبد اللّه گويد : مردى يهودى نزد پيامبر صلّى اللّه عليه و آله آمد و پرسيد : نام ستارگانى كه يوسف در خواب ديد كه بر او سجده مىكنند چيست ؟ پيامبر صلّى اللّه عليه و آله و سلّم فرمودند : نام آنها جربان ، طارق ، ذيال ، ذو الكتفان ، قاس ، وثاب ، عمودان ، فيلق ، مصبح ، ضروح ، ذو الفزاع ، ضياء و نور كه به معناى ماه و خورشيد است .\r\nامام صادق عليه السّلام فرموده‌اند : بكّائين پنج نفرند ؛ آدم ، يعقوب ، يوسف ، فاطمه و امام سجاد عليه السّلام آدم در فراق بهشت چنان مىگريست كه اشك از ديدگانش همچون نهرى جارى بود . يعقوب در فراق يوسف چنان گريست كه بيناىاش را از دست داد . يوسف نيز در فراق پدرش يعقوب در زندان آنقدر گريست كه زندانيان گفتند : يا شب گريه كن و روزها خاموش باش و يا روز گريه كن و شب‌ها خاموشى گزين . فاطمه عليها السّلام در غم از دست دادن پدرش پيامبر صلّى اللّه عليه و آله و سلّم آنقدر گريست كه اهل مدينه گفتند : ناله‌ات ما را به سختى افكنده است و از آن پس ، فاطمه عليها السّلام به كنار قبور شهدا در بقيع مىرفت و آنجا مىگريست . امام سجاد عليه السّلام نيز چهل سال در غم شهادت پدرش امام حسين عليه السّلام اشك ريخت و هيچ غذايى را نمىديد مگر آنكه مدتى به آن خيره مىشد و اشك مىريخت و آنقدر گريست كه به آن حضرت گفتند : اى فرزند پيامبر خدا ، مىترسيم كه از\r\n\r\n\r\n","description":"","footnote":"\r\n( 1 ) . امالى صدوق مجلس 43 حديث 7 .\r\n","page_name":" 301 ","page_number":301},
  {"content":"\r\n\r\nشدت گرسنگى هلاك شوى ولى آن حضرت فرمودند :  قالَ إِنَّما أَشْكُوا بَثِّي وَ حُزْنِي إِلَى اللَّهِ وَ أَعْلَمُ مِنَ اللَّهِ ما لا تَعْلَمُونَ  « 1 »\r\n« همانا از درد و اندوه خويش به خدا مىنالم و چيزى از خدا مىدانم كه شما نمىدانيد » . « 2 »\r\nامام صادق عليه السّلام فرموده‌اند : يعقوب و عيص دوقلو بودند و چون يعقوب پس از عيص به دنيا آمد او را به اين نام ناميدند . او را اسرائيل اللّه نيز ناميده‌اند كه به معناى عبد اللّه است ، چرا كه در زبان سريانى « إسرا » به معناى عبد و « ايل » به معناى اللّه است برخى نيز « إسرا » را به معناى قّوت معنى نموده‌اند « 3 »\r\nكعب الاحبار ضمن روايتى طولانى گفته است : يعقوب را از آن روى اسرائيل ناميدند كه خادم بيت المقدس بود و زودتر از همه وارد بيت المقدس مىشد و ديرتر از همه از آنجا خارج مىشد و وظيفه روشنايى مسجد بر عهده او بود .\r\nيعقوب در شبى تاريك ديد كه جنّى ، چراغ‌هاى مسجد را خاموش مىكند . او جن را گرفت و به يكى از ستون‌هاى مسجد بست و چون نام آن جن ايل بود يعقوب را اسرائيل ناميدند « 4 » امام سجاد عليه السّلام فرموده‌اند : مردم سه رفتار را از سه كس آموخته‌اند : شكيبايى را از ايوب و سپاس‌گزارى را از نوح و حسدورزى را از فرزندان يعقوب . « 5 »\r\nشخصى از امام رضا عليه السّلام پرسيد : شما چگونه ولايت عهدى مامون را پذيرفته ايد در حالى كه او مقام شما را دروغ مىانگارد ؟ آن حضرت فرمودند : آيا پيامبر برتر است يا جانشين او ؟ عرض كردم : بىگمان پيامبر برتر است . آن حضرت دوباره پرسيدند : آيا مسلمان برتر است يا مشرك ؟ عرض كردم : روشن است كه مسلمان برتر است . آنگاه امام عليه السّلام فرمودند : عزيز مصر مشرك بود و يوسف\r\n\r\n\r\n","description":"","footnote":"\r\n( 1 ) . سوره يوسف / 86 .\r\n( 2 ) . خصالشيخ صدوق ص 272 .\r\n( 3 ) . علل الشرايع ج 1 ص 59 .\r\n( 4 ) . علل الشرايع ج 1 ص 59 .\r\n( 5 ) . بحار الانوار ج 12 ص 267 .\r\n","page_name":" 302 ","page_number":302},
  {"content":"\r\n\r\nپيامبر بود و مامون على الظاهر مسلمان است و من وصى و جانشين يوسف بشمار مىآيم . با اين حال يوسف به عزيز مصر گفت : « مرا بر خزانه‌هاى اين سرزمينت بگمار كه نگهبان و دانايم » و من نيز ولى عهد مامون شده‌ام . « 1 »\r\nامام صادق عليه السّلام فرموده‌اند : هنگامى كه يوسف در زندان بود از غذايش كه نان خالى و خشك بود به خداوند شكوه نمود و از خداوند خورشى را در خواست نمود . ديرى نگذشت كه ظرفى براى او فراهم شد و يوسف نان‌هاى خشك را در آن آب و نمك فرو مىبرد و مىخورد « 2 » .\r\nابن عباس گويد : يوسف سه سال در منزل عزيز مصر بود تا آنكه زليخا عاشق او شد . از آن هنگام يوسف هفت سال به زليخا نگاه نكرد و همواره سر به زير بود تا اينكه روزى زليخا به او گفت : سرت را بالا بياور و به من نگاه كن .\r\nيوسف گفت : مىترسم كه با اين گناه بينايىام را از دست بدهم . زليخا عشوه گرانه گفت : چشمان بسيار زيبايى دارى . يوسف گفت : نخستين چيزى كه در قبر از ميان مىرود و بر روى گونه‌ام مىافتد چشمانم است . زليخا دوباره گفت :\r\nبوى خوشى دارى . يوسف نيز پرهيزگارانه گفت : اگر سه روز پس از مرگم مرا ببويى بويى بسيار متعفّن به مشامت خواهد رسيد و از من خواهى گريخت .\r\nزليخا گفت : چرا نزديكم نمىآيى ؟ گفت : مىخواهم به خداوند نزديك شوم .\r\nهمسر عزيز مصر با شيطنت گفت : بسترى از حرير و زنى زيبا در انتظار توست ، يوسف گفت : بيم آن دارم كه بهره بهشتىام را از دست بدهم . زليخا خشمگينانه گفت : تو را به دست شكنجه‌گران خواهم سپرد ولى يوسف با تقوايى استوار گفت : خداوند مرا كفايت خواهد كرد . « 3 »\r\nابو حمزه ثمالى گويد : روز جمعه‌اى نماز صبح را همراه امام سجاد عليه السّلام خواندم . آنگاه حضرت به كنيز خود سكينه فرمودند : هر گدايى كه بر در خانه آمد غذايى به او بده و من از آن حضرت پرسيدم شايد برخى از گدايان كه\r\n\r\n\r\n","description":"","footnote":"\r\n( 1 ) . بحار الانوار ج 12 ص 267 .\r\n( 2 ) . همان مصدر .\r\n( 3 ) . همان مصدر .\r\n","page_name":" 303 ","page_number":303},
  {"content":"\r\n\r\nمىآيند به راستى سزاوار اطعام نباشند . حضرت فرمودند : مىترسم كه مستحقى از در خانه‌ام دست خالى برود و براى ما اهل بيت همان پيش آيد كه براى يعقوب روى داد . رسم يعقوب بر اين بود كه هرروز قوچى را سر ببرد و مقدارى از آن را به مستمندان صدقه دهد . شبى به هنگام افطار شخصى با ايمان و روزه‌دار به نام ذميال بر در خانه يعقوب آمد و از اهل خانه چيزى خواست و گفت كه گرسنه و غريب است . اهل خانه سخن او را باور نكردند و ذميال نوميدانه از آنجا رفت در حالى كه از گرسنگى به خود مىپيچيد يعقوب و خانواده‌اش شب را با شكمى سير خوابيدند و حتى مقدارى از غذا نيز اضافه آمد . سحرگاهان خداوند به يعقوب وحى فرمود كه اى يعقوب ! بر بنده پاكدل من ذميال رحم نيآوردى و او را از در خانه‌ات با شكم گرسنه راندى در حالىكه در خانه‌ات غذاى كافى بود اكنون تو و فرزندانت بايد ادب گرديد و بدان كه دوستان من زودتر از دشمنانم به بلا گرفتار مىشوند تا به بلايى تدريجى گرفتار نشوند .\r\nآنگاه امام عليه السّلام فرمودند : يوسف همان شبى آن خواب را ديد كه ذميال از در خانه يعقوب نااميد بازگشت . هنگامى كه يوسف خوابش را براى پدرش بازگو نمود يعقوب به خاطر وحى الهى آماده رويارويى با بلا گرديده بود و از يوسف خواست كه خوابش را به كسى نگويد ولى يوسف خوابش را از برادرانش پوشيده نداشت و نخستين بلايى كه بر يعقوب فرو نشست حسدورزى فرزندانش نسبت به يوسف بود . حسدورزى آنان باعث شد كه يعقوب بيش از پيش به يوسف توجه كند تا سرانجام فرزندان يعقوب تصميم گرفتند يوسف را بكشند و با خود گفتند : يوسف را بكشيم و يا در جايى رها كنيم كه پدرمان تنها به ما توجه كند . آنها نزد يعقوب آمدند و گفتند : چرا ما را امين يوسف نمىدانى . يعقوب گفت : مىترسم گرگ او را بخورد ولى سرانجام خواست الهى آن بود كه يوسف با برادرانش برود . هنگامى كه يوسف مىرفت پدرش در پى اش دويد و او را در آغوش كشيد و بوسيد بالاخره برادران يوسف او را به بيشه اى بردند و خواستند او را بكشند ولى برادر بزرگشان گفت : او را نكشيد بلكه\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nدر چاه بيفكنيد . هنگامى كه آنان يوسف را در چاه افكندند پنداشتند كه يوسف مرده است ولى ناگهان صداى يوسف از چاه بلند شد كه سلام مرا به پدرم يعقوب برسانيد . آنان مدتى را در كنار چاه ماندند و شب هنگام نزد پدرشان بازگشتند و گفتند كه يوسف را گرگ دريده است . يعقوب با گفتن انا للّه و انا اليه راجعون در فراق يوسف شكيبايى پيشه ساخت و صبورانه به فرزندانش گفت : يوسف را گرگ ندريده است بلكه نفس شما براى آزار يوسف شما را فريفته است . يعقوب مىدانست تا هنگامى كه خواب يوسف تحقق نيابد يوسف طعمه گرگ نخواهد شد . چون صبح شد برادران گفتند : برويم و ببينيم كه يوسف مرده است يا زنده مانده است . چون به آنجا رفتند كاروانى را ديدند كه كنار چاه هستند و مردى سطلى را به درون چاه افكند و يوسف را بالا كشيد و آنگاه شگفت‌زده گفت : مژده باد كه اين غلام است . در اين هنگام برادران يوسف آمدند و به كاروانيان گفتند : اين غلام ماست كه ديروز در چاه افتاد و امروز آمده بوديم تا او را از چاه بيرون آوريم . آنگاه به يوسف گفتند : يا به كاروانيان بگو غلام ما هستى تا تو را بفروشيم و يا اگر چنين نكنى تو را خواهيم كشت . يوسف با شنيدن سخنان برادرانش گفت : مرا نكشيد و آنچه را كه مىگويد انجام مىدهم . آنگاه برادران يوسف او را نزد كاروانيان بردند و گفتند چه كسى اين غلام را مىخرد . مردى يوسف را به بيست درهم خريد و به مصر برد و به عزيز مصر فروخت . هنگامى كه يوسف به سن بلوغ رسيد زليخا دلباخته‌اش شد و او را نزد خود فرا خواند ولى يوسف گفت : به خدا پناه مىبرم . من از خانواده‌اى هستم كه هرگز زنا نمىكنند زليخا درها را بست و او را به سوى خود خواند ولى يوسف هراسان دويد و زليخا از پشت ، پيراهنش را گرفت و دريد . ناگهان عزيز مصر سر رسيد و زليخا با ديدن همسرش گفت :\r\nجزاى كسى كه به خانواده‌ات نظر بدى داشته باشد چيست جز آنكه او را به زندان افكنى و يا او را به سختى عذاب كنى . در اين هنگام يوسف گفت : من نظر بدى به خانواده‌ات نداشتم بلكه زليخا بود كه مرا به سوى خود خواند . از اين كودك بپرس تا به سخنانم گواهى دهد ناگهان آن نوزاد به خواست خداوند\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nبه سخن آمد و گفت : اى عزيز مصر ! به پيراهن يوسف بنگر كه اگر از پشت سر دريده شده حق با يوسف است و زليخا در پى آن بوده است و اگر پيراهن يوسف از پيش رو دريده شده باشد حق با زليخا است . عزيز مصر به پيراهن يوسف نگاه كرد و ديد كه از پشت سر دريده شده است . آنگاه به زليخا گفت :\r\nاين ماجرا نيرنگ شما زنان است . آنگاه عزيز مصر به يوسف گفت : از گناه زليخا درگذر و اين ماجرا را جايى باز نگو . اندك‌اندك ماجرا دهان به دهان گشت و زنان شهر گفتند :  وَ قالَ نِسْوَةٌ فِي الْمَدِينَةِ امْرَأَتُ الْعَزِيزِ تُراوِدُ فَتاها عَنْ نَفْسِهِ قَدْ شَغَفَها حُبًّا إِنَّا لَنَراها فِي ضَلالٍ مُبِينٍ  « 1 »\r\nزليخا با شنيدن زمزمه‌هاى زنان ، آنان را به مجلسى دعوت كرد « 2 »\r\nو به هركدام از آنها كاردى داد و يوسف را گفت بر آنها بيرون آى . همين كه او را ديدند او را بزرگ يافتند و دست‌هاى خويش را بريدند . آنگاه بود كه زليخا به زنان گفت : اين همان كسى است كه مرا به خاطر دلباختگى به او سرزنش مىكرديد . زنان از مجلس خارج شدند و هركدام پنهانى به يوسف پيغام مىدادند كه او را ببينند ولى يوسف از ديدار با زنان سرباز مىزد .\r\nسرانجام ماجراى يوسف و زليخا و زنان شهر در همه‌جا پيچيد و عزيز مصر تصميم گرفت كه يوسف را به زندان افكند « 3 » طبرسى رحمه اللّه گويد : زنان دربار از يوسف خواستند كه به عشق زليخا پاسخ دهد ولى او نپذيرفت .\r\nسدى نيز گفته است : زليخا به همسرش گفت : غلام تو ، مرا در ميان مردم به رسوايى كشانده است يا او را وادار نما كه در ميان مردم عذرخواهى كند و يا همچون من كه در خانه‌ات حبس شده‌ام او را نيز به زندان بيفكن .\r\nدر روايات آمده است كه برادران يوسف او را برهنه كردند و درون سطلى گذاشتند و به درون چاه فرستادند و طناب را رها كردند . يوسف درون آبى زلال افتاد و به سنگى كه از آب سر بيرون آورد بود پناه برد . آن روز يهودا دور\r\n\r\n\r\n","description":"","footnote":"\r\n( 1 ) . سوره يوسف / 30 .\r\n( 2 ) . سوره يوسف / 31 .\r\n( 3 ) . علل الشرايع ج 1 ص 61 تا 65 .\r\n","page_name":" 306 ","page_number":306},
  {"content":"\r\n\r\nاز چشم ديگر برادران به يوسف سر زد و براى او آب و غذا برد .\r\nدر علل الشرايع آمده است كه محمد بن طيفور گويد : هنگامى كه يوسف به خداوند عرضه داشت كه زندان براى من دوست‌داشتنىتر است به زندان افتاد ولى از گفته‌اش پشيمان شد و دست به دامان حضرت محمد صلّى اللّه عليه و آله و سلّم گرديد و با ديدگانى هراسان چنين دست به دعا برداشت : « اى دگرگون‌كننده قلب‌ها و ديدگان ! قلبم را بر فرمانبردارى از خويش استوار دار و از من درگذر و مرا نگاه دار » . خداوند نيز دعايش را برآورد و به نيكى ، خواسته‌اش را به انجام رساند و او را در ظاهر و باطن نگاه داشت و همچنين در روايت آمده است كه يعقوب درباره بنيامين به فرزندش گفت : « 1 »\r\n« آيا درباره‌ى او [ بنيامين 
  ] به شما اطمينان كنم چنان كه پيش از اين درباره - ى برادرش به شما اطمينان كردم » .\r\nپيامبر نيز فرموده‌اند كه مومن از يك سوراخ دوبار گزيده نمىشود ولى با اين حال يعقوب اين‌بار نيز درباره‌ى بنيامين تسليم خداوند گرديد و فرزندش را به آنان سپرد و گفت : « 2 »\r\n« پس خدا بهترين نگهدارنده است » . پس از چندى فرزندش بنيامين را در كنار يوسف بر تخت پادشاهى ديد و يعقوب و خانواده‌اش به آنان پيوستند .\r\nدرباره اندوه يعقوب در فراق يوسف بايد گفت كه يعقوب در غم فراق خداوند مىسوخت و مىگفت : همچنان‌كه امام صادق عليه السّلام فرموده‌اند : تفسير آيه‌ى « 3 »\r\nو هرآينه آنان را از عذاب نزديك‌تر پيش از عذاب بزرگتر بچشانيم » .\r\nچنين است كه عذاب كوچك ، همان غم و فراق دوستان در دنياست و مقدمه اى براى عذاب اكبر و بزرگتر است كه غم فراق خداوند است . امير مومنان على عليه السّلام فرموده‌اند : اگر عذاب قيامت و فراق دوستان نبود مرگ خويش را از\r\n\r\n\r\n","description":"","footnote":"\r\n( 1 ) . سوره يوسف / 64 .\r\n( 2 ) . همان .\r\n( 3 ) . سوره سجده / 21 .\r\n","page_name":" 307 ","page_number":307},
  {"content":"\r\n\r\nخداوند خواستار مىشدم همچنين آن حضرت در تفسير آيه « 1 »\r\nفرموده‌اند : بزرگترين لذت‌هاى بهشتى آن است كه دوستان صميمى در بهشت در كنار هم باشند و هريك بر تختى تكيه زنند .\r\nمتنبّى شاعر پرآوازه‌ى عرب گويد :\r\n« اگر فراق دوستان صميمى نبود هرگز آرزوها به جان‌هاى ما راه نمىيافتند » اسماعيل بن فضل گويد : از امام باقر عليه السّلام پرسيدم كه « 2 » اى پدر ، « 3 » براى گناهان ما آمرزش بخواه ، همانا ما گنهكار بوديم . گفت : به زودى براى شما از پروردگارم آمرزش مىخواهم گفتند : به خدا سوگند كه هرآينه خدا تو را بر ما برگزيد و برترى داد و بىگمان ما لغزش كار بوديم » . 3 و 4 تفسير اين آيه چيست ؟ آن حضرت فرمود : جوان دل‌نازك‌تر از ديگران است و يعقوب مىدانست كه فرزندانش در مورد خود او جنايتى روا نداشته‌اند بلكه تنها يوسف را در چاه افكندند پس در حقيقت يعقوب بايد از طرف يوسف فرزندانش را مىبخشيد به همين جهت دعاى براى آمرزش فرزندانش را به صبح جمعه موكول ساخت . « 4 »\r\nامام باقر عليه السّلام در روايتى ديگر فرموده‌اند : هنگامى كه يوسف به پادشاهى مصر رسيد روزى زليخا به دربار يوسف آمد ولى نگهبانان نگذاشتند كه او نزد يوسف رود ولى زليخا گفت : من از كسى كه خوف الهى در دلش جاى گرفته هراسى ندارم . آنگاه به ديدار يوسف شتافت . يوسف با ديدن زليخا گفت : چرا خود را به رسوايى و پستى كشاندى ؟ يوسف گفت : اگر به خاطر زيبايى من اين گونه كردى پس با ديدن پيامبر آخرالزمان كه حضرت محمد نام دارد چه خواهى كرد ؟ زليخا با شنيدن اين سخنان گفت : هم‌اينك محبت آن پيامبر در دلم جاى گرفت . در همين گيرودار خداوند به يوسف وحى فرمود كه زليخا\r\n\r\n\r\n","description":"","footnote":"\r\n( 1 ) . سوره صافات / 44 .\r\n( 2 ) . سوره يوسف / 97 و 98 .\r\n( 3 ) . سوره يوسف 91 و 92 .\r\n( 4 ) . علل الشرايع ج 1 ص 71 .\r\n","page_name":" 308 ","page_number":308},
  {"content":"\r\n\r\nراست مىگويد و هركه محبت پيامبرم را در دلش جاى دهد او را دوست خواهم داشت پس از چندى يوسف به فرمان خداوند با زليخا ازدواج كرد .\r\n« 1 » در معانى الاخبار آمده است كه نام يوسف از واژه اسف برگرفته شده است و بدين معنا كه فضيلت و برترى يوسف برادران يوسف را برانگيخت و در قرآن نيز در اين‌باره آمده است « 2 »\r\nپس چون ما را به خشم آوردند از آنان كينه ستانديم « 3 » 2 و 3 امام صادق عليه السّلام فرموده‌اند : روزى يوسف به مردى بيابان‌گرد دستور داد كه به سوى يعقوب رود و او را از زنده بودن فرزندش باخبر سازد . هنگامى كه آن بيابان‌گرد نزد يعقوب آمد يعقوب از شدت خوشحالى از هوش رفت و هنگامى كه به هوش آمد از آن مرد خواست تا حاجتى را از او طلب كند . آن مرد گفت : دعا كن تا داراى فرزندانى گردم . يعقوب نيز براى او دعا كرد و خداوند هشتاد فرزند به آن بيابان‌گرد عطا فرمود . البته يعقوب پيش از آن نيز مىدانست كه يوسف زنده است و بارها به فرزندانش گفته بود .\r\nدر روايتى آمده است كه هنگامى كه يعقوب پيراهن خونين يوسف را ديد گفت : محبوب من يوسف كه همه اميدم به او بود از برابر ديدگانم پنهان شد .\r\nمحبوب من يوسف كه تكيه‌گاهم بود از خانه‌ام رخت بربست و او كه هم انس من بود از كنارم رفت . اى يوسف كاش مىدانستم كه در ميان كدام كوه رهايت ساخته‌اند يا در اعماق كدام درياها غرقت نموده‌اند . اى يوسف ! كاش همراه تو بودم و بلاگردانت مىگشتم . « 4 »\r\nثعلبى در كتاب عرائس گويد : هنگامى كه يعقوب و فرزندش به دربار يوسف رفتند مادر بنيامين از دنيا رفته بود . بنابراين آن رواياتى كه دلالت دارد مادر بنيامين به مصر آمد را بايد حمل بر خاله بنيامين نمود ؛ چرا كه اعراب در زبان\r\n\r\n\r\n","description":"","footnote":"\r\n( 1 ) . علل الشرايع ج 1 ص 73 .\r\n( 2 ) . سوره زخرف / 55 .\r\n( 3 ) . معانى الاخار ص 49 .\r\n( 4 ) . بحار الانوار ج 12 ص 284 تا 286 .\r\n","page_name":" 309 ","page_number":309},
  {"content":"\r\n\r\nعرف ، خاله را نيز مادر خطاب مىكنند و امير مومنان درباره سرپرستى حمزه به خاله‌اش فرمود كه خاله همان مادر است . « 1 » طبرسى رحمه اللّه نيز گفته است كه يعقوب پس از وفات راحيل كه مادر بنيامين بود با خواهر راحيل ازدواج كرد . برخى نيز همچون اسحاق و جبايى گفته‌اند كه مادر يوسف و بنيامين در هنگام پادشاهى يوسف زنده بود . برخى نيز گفته‌اند كه هرچند مادر يوسف در هنگام پادشاهى يوسف از دنيا رفته بود ولى به اذن الهى از قبر سر برآورد و زنده شد و در برابر يوسف سجده نمود تا روياى يوسف تحقق يابد « 2 » .\r\nسليمان مىگويد : از امام صادق عليه السّلام پرسيدم كه آيا فرزندان يعقوب با كارى كه كردند ايمانشان را از كف دادند ؟ آن حضرت فرمودند : آرى . راوى گويد :\r\nدوباره پرسيدم كه ماجراى نافرمانى آدم چه بود ؟ آن حضرت فرمود : ماجراى آدم حكايت ديگرى است ولى درباره فرزندان يعقوب بايد گفت كه ايمان درجات و مراتبى دارد و فرزندان يعقوب با كارى كه كردند از درجه والاى ايمان تا مدتى دور شدند ولى بعدها بر اثر توبه و استغفار توانستند به ايمان والايى دست يابند . « 3 »\r\nهشام بن سالم روايت نموده است كه از امام صادق عليه السّلام پرسيدم كه اندوه يعقوب چقدر بود ؟ فرمودند : به اندازهء اندوه هفتاد مادر فرزند : مرده . سپس آن حضرت ادامه دادند : هنگامى كه يوسف وارد زندان شد جبرئيل نزد او رفت و گفت : خداوند تو و پدرت را به بلا گرفتار ساخته است و اوست كه مىتواند تو را از اين زندان نجات دهد پس از خداوند بخواه كه به حق محمد و خاندانش تو را از بند زندان برهاند . آنگاه يوسف دست به دعا برداشت و گفت : پروردگارا ، به حق محمد و خاندانش از تو مىخواهم كه گشايش كارم را شتاب دهى و از بلايى كه به آن گرفتار آمدم راحتم سازى . پس آنگاه جبرئيل گفت : اى بسيار راستگو ! مژده باد كه خداوند تا سه روز ديگر تو را از بند زندان مىرهاند\r\n\r\n\r\n","description":"","footnote":"\r\n( 1 ) . مجمع البيان ج 3 ص 405 .\r\n( 2 ) . عرائس ثعلبى ص 115 و 116 .\r\n( 3 ) . قصص الانبياء راوندى ص 129 .\r\n","page_name":" 310 ","page_number":310},
  {"content":"\r\n\r\nو حكومت مصر را به تو مىدهد . همان شب عزيز مصر آن خواب را ديد و يكى از نديمان گفت : در زندان شخصى است كه دانا و بردبار است و تعبير خواب مىداند و من زمانى هم‌بند او بودم و خوابى برايش بازگو نمودم و هرانچه كه تعبير كرد به وقوع پيوست . عزيز مصر كسى را نزد يوسف فرستاد و تعبير خواب يوسف را براى عزيز مصر تعريف نمود .\r\nيوسف به فرستادهء پادشاه گفت : چگونه پادشاه سال‌ها مرا زندانى نموده است در حالى كه از گناه من آگاه است ؟ آنگاه پادشاه از زنان پرسيد :\r\nپس عزيز مصر يوسف را از زندان آزاد كرد و چون با او ديدار كرد از خرد و سخنورىاش در شگفت ماند . آنگاه يوسف خواب پادشاه را دوباره شنيد و تعبير نمود . آنگاه پادشاه پرسيد : چه‌كسى گندم‌ها را در اين هفت سال جمع كند ؟\r\nيوسف گفت : خداوند به من وحى نموده كه من اداره‌كننده خزائن تو باشم .\r\nهنگامى كه يوسف خزانه‌دار مصر شد دستور داد كه گندم‌ها را بر روى خوشه‌ها نگاه دارند . نخستين سال خشكسالى ، گندم‌هاى انبار شده را در برابر درهم و دينارى به مردم فروخت به گونه‌اى كه در آن مناطق ديگر درهم و دينار يافت نمىشد . در سال دوم خشكسالى ، گندم‌ها را در برابر طلا و نقره به مردم فروخت . در سال سوم گندم‌ها را با چهارپايان و در سال چهارم با بردگان و كنيزان و در سال پنجم با املاك و زمين‌هاى مردم و در سال ششم با مزارع و رودخانه‌هاى هرمنطقه عوض نمود . در سال آخر نيز گندم‌ها را به مردم مىداد و خود آنها را به غلامى مىگرفت . پس از هفت سال با عزيز مصر مشورت كرد و همه بردگان را آزاد نمود و اموالشان را به خودشان بازپس داد .\r\nعزيز مصر با ديدن تدبير زيباى يوسف به يگانگى خداوند ايمان آورد . « 1 »\r\nدر كتاب عرائس ثعلبى آمده است : هنگامى كه عزيز مصر به بىگناهى و امانت‌دارى يوسف پى برد و دستور داد كه او را آزاد كنند فرستاده‌اى نزد يوسف آمد و او را آزاد نمود . هنگامى كه يوسف از زندان بيرون مىآمد براى زندانيان اين‌چنين دعا نمود : خدايا دل‌هاى نيكان را به سوى آنان متمايل\r\n\r\n\r\n","description":"","footnote":"\r\n( 1 ) . قصص الانبياء راوندى ص 132 .\r\n","page_name":" 311 ","page_number":311},
  {"content":"\r\n\r\nگردان و اخبار و حوادث را از آنها پوشيده مدار . آنگاه بر سردر زندان نوشت\r\nپس از آنكه يوسف نزد عزيز مصر رفت و با او به گفتگو نشست . در تاريخ آمده است كه عزيز مصر به هفتاد زبان سخن مىگفت . او با يوسف به هر زبانى كه سخن مىگفت يوسف با همان زبان پاسخش را مىگفت . عزيز مصر از دانش يوسف به شگفت آمده بود ؛ چرا كه يوسف در آن هنگام سى سال بيشتر نداشت آنگاه پادشاه يك‌بار ديگر تعبير خوابش را از يوسف پرسيد و يوسف روياى عزيز مصر را اين گونه بازگو نمود : هفت گاو خاكسترى با پيشانىهاى سفيد از رود نيل بيرون مىآيند و در كنار ساحل با پستان‌هاى پرشير به سوى تو مىآيند در همان حال هفت گاو لاغر از لجنزارها بيرون مىآيند در حالىكه موهاى بدنشان ريخته و دندان‌هاى تيز و خرطوم‌هاى بلندى دارند و پستان شيردهى ندارند . گاوهاى لاغر به گاوهاى چاق هجوم مىبرند و آن‌ها را تكه‌تكه مىكنند در اين هنگام هفت خوشه سرسبز گندم را مىبينى كه در كنار هفت خوشه خشكيده گندم در سرزمين روييده‌اند و از آب ، سر بيرون آورده‌اند . ناگهان باد مىوزد و ديرى نمىگذرد كه شعله‌هاى آتش خوشه‌ها را فراگرفته و آنها را به علف‌هاى خشك و سوخته‌اى تبديل مىكند . « 1 »\r\nمحمد بن مسلم از امام باقر عليه السّلام پرسيد : يعقوب چندسال در مصر با يوسف زندگى كرد ؟ آن حضرت فرمودند : او دو سال در كنار يوسف زندگى كرد و آنگاه جان سپرد . جنازه‌اش را به بيت المقدس برده و آنجا به خاك سپردند .\r\nاز امام باقر عليه السّلام پرسيدند كه تفسير آيه‌ى  « إِنْ يَسْرِقْ فَقَدْ سَرَقَ أَخٌ لَهُ مِنْ قَبْلُ » . \r\nچيست ؟ فرمود : خواهر يعقوب به يوسف تهمت زد كه او كمربند اسحاق را دزديده است تا او را به غلامى بگيرد و اين گونه مدت بيشتر با او بماند ؛ چرا كه او علاقه شديدى به يوسف داشت . او به يعقوب قول داد كه يوسف را نفروشد و نترساند « 2 » روايت شده است كه هنگامى كه يوسف به هم‌بندش در زندان گفت كه نزد پادشاه مرا نيز ياد كن جبرئيل بر او نازل شد و برپاى او كوبيد و آنگاه\r\n\r\n\r\n","description":"","footnote":"\r\n( 1 ) . عرائس ثعلبى ص 111 و 112 .\r\n( 2 ) . بحار الانوار ج 12 ص 298 .\r\n","page_name":" 312 ","page_number":312},
  {"content":"\r\n\r\nكرمى را كه در زير سنگى در هفتمين طبقه زمين بود به او نشان داد و گفت :\r\nفكر مىكنى چه‌كسى روزى اين كرم را به او مىرساند ؟ آنگاه يوسف گفت : بى گمان خداوند روزىاش را مىرساند . جبرئيل گفت : خداوند كرمى را در اعماق زمين از مهرورزىاش باز نمىدارند چگونه تو را به حال خويش وا مىرهاند ! اينك كه دست به دامن بنده‌اى ناتوان زده‌اى هفت سال ديگر را نيز بايد در زندان بمانى . يوسف از عذاب الهى چنان به گريه افتاد كه همه زندانيان از ناله اش به ستوه آمدند و سرانجام ناچار شد با زندانيان قرار بگذارد كه روزى را گريه كند و روز ديگر آرام گيرد تا زندانيان اذيت نشوند . « 1 »\r\nهشام بن صالح روايت نموده كه امام صادق عليه السّلام فرموده‌اند : آدم ، داود و يوسف از بكائين بودند : آدم در فراق بهشت گريست و گريه‌اش صداى ناله اهل آسمان را نيز بلند كرد . داود آنقدر گريست كه گويى چمن‌زارها از گريه‌اش خشك شدند . يوسف نيز در فراق پدرش آنقدر گريست و ناليد كه هم‌بندانش به ستوه آمدند « 2 » .\r\nحفص بن غياث روايت نموده كه امام صادق عليه السّلام فرموده‌اند : بازرگانان در روزگار يوسف كالاهاى خود را به قيمتى گران و بالاتر از قيمت اصلىاش مىفروختند . يوسف آنان را بارها به رعايت انصاف فراخواند ولى فروشندگان به دروغگويى و غش در دادوستد ادامه دادند تا اينكه با پيگيرىهاى يوسف ، بازرگانان منصفانه دادوستد كردند همانگونه كه خواست خداوند نيز همين بود « 3 »\r\nابن عباس روايت نموده كه پيامبر صلّى اللّه عليه و آله و سلّم فرموده‌اند : خداوند برادرم يوسف را بيامرزد كه اگر به عزيز مصر نمىگفت : « اجعلنى على خزائن الآرض » .\r\nهمان هنگام بر خزانه‌هاى مصر دست مىيافت ولى با درخواست از عزيز\r\n\r\n\r\n","description":"","footnote":"\r\n( 1 ) . تفسير عياشى ج 2 ص 177 .\r\n( 2 ) . همان مصدر .\r\n( 3 ) . تفسير عياشى ج 2 ص 179 .\r\n","page_name":" 313 ","page_number":313},
  {"content":"\r\n\r\nمصر دست‌يابىاش به اين مقام يك سال به تاخير افتاد . « 1 » جابر روايت نموده كه امام صادق عليه السّلام فرموده‌اند : روزى يعقوب از شدت اندوه نزد عابدى رفت و از او كمك خواست . هنگامى كه يعقوب از خانه عابد بيرون مىرفت خداوند بر او وحى فرستاد كه چگونه به بنده‌اى مانند خود پناه بردى ؟ يعقوب در همان آستانه‌ى در به سجده افتاد و از خدا آمرزش خواست و با خود پيمان بست كه از اين پس از هيچ بنده‌اى كمك نگيرد . پس از آن يعقوب در زندگىاش شكوه اى ننمود و تنها به فرزندانش شكوه نمود  « قالَ إِنَّما أَشْكُوا بَثِّي وَ حُزْنِي إِلَى اللَّهِ وَ أَعْلَمُ مِنَ اللَّهِ ما لا تَعْلَمُونَ » . \r\nمحمد بن اسماعيل در روايتى مرفوع گفته است : يعقوب بوى پيراهن يوسف را از فاصله ده روز استشمام مىكرد ، چرا كه او در بيت المقدس زندگى مىكرد و يوسف در مصر بود . « 2 »\r\nدر روايت آمده است كه هنگامى كه يوسف از دنيا رفت پيكرش را در تابوتى از مرمر نهادند و در اعماق رود نيل به خاك سپردند ؛ چرا كه مردم مصر به خاطر بركتى كه در يوسف ديده بودند هرقومى مىخواست كه پيكر يوسف را در سرزمين خود به خاك سپارند تا آبى كه از روى تابوت مىگذرد سرزمين‌هاى آنان را سيراب كند و بركت و حاصلخيزى را به همراه آورد . تابوت يوسف پيوسته در رود نيل بود تا اينكه هنگامى كه موسى مىخواست با بنى اسرائيل از مصر خارج شود آن تابوت را نيز با خود برد « 3 » مفسران درباره آيه‌ى  « وَ لَقَدْ هَمَّتْ بِهِ وَ هَمَّ بِها لَوْ لا أَنْ رَأى بُرْهانَ رَبِّهِ كَذلِكَ لِنَصْرِفَ عَنْهُ السُّوءَ وَ الْفَحْشاءَ إِنَّهُ مِنْ عِبادِنَا الْمُخْلَصِينَ » .  « 4 »\r\nو هرآينه زن [ زليخا 
  ] آهنگ او [ يوسف 
  ] كرد و اگر نه آن بود كه يوسف برهان پروردگارش را ديد آهنگ زليخا كرده بود » ، نظرات مختلفى وجود دارد ؛\r\n\r\n\r\n","description":"","footnote":"\r\n( 1 ) . مجمع البيان ج 3 تفسير سوره يوسف ايه 55 .\r\n( 2 ) . تفسير عياشى ج 2 ص 194 .\r\n( 3 ) . مجمع البيان ج 3 ص 408 .\r\n( 4 ) . سوره يوسف / 24 .\r\n","page_name":" 314 ","page_number":314},
  {"content":"\r\n\r\nبرخى هرچند يوسف را از پيامبران الهى مىدانند ولى او را به انجام زنا متهم مىكنند . فخر رازى درباره اين آيه مىگويد : اين آيه از مهم‌ترين شبهاتى است كه بايد به آن پرداخت . بحث دربارهء اين آيه به سه بخش تقسيم مىشود ؛ بخش اول : آيا يوسف گناهى مرتكب شده است يا نه ؟ گروهى همچون واحدى بر اين باورند كه يوسف همان آغاز قصد زنا با زليخا را داشته است و تنها زمانى كه برهان پروردگارش را ديد شهوتش فرو نشست . همچنين واحدى روايت نموده كه امير مومنان على عليه السّلام فرموده‌اند : هنگامى كه زليخا خواهان يوسف شد يوسف در ميان پاهاى زليخا نشست و پيراهنش را از تنش درآورد و آنگاه به عزيز مصر گفت : اين براى آن است كه عزيز بداند من در نهان به او خيانت نكرده‌ام » . جبرئيل فرود آمد و گفت آيا فراموش كردى كه مىخواستى با زليخا زنا كنى در اين هنگام يوسف گفت :  « وَ ما أُبَرِّئُ نَفْسِي إِنَّ النَّفْسَ لَأَمَّارَةٌ بِالسُّوءِ إِلَّا ما رَحِمَ رَبِّي إِنَّ رَبِّي غَفُورٌ رَحِيمٌ ؛  « 1 » من خويشتن را بيگناه نمىشمارم » .\r\nگروه دوم علمايى هستند كه مىفرمايند : يوسف از هرگونه عمل حرامى به دور است ؛ چرا كه او پيامبر است و مقام عصمت را داراست . دلايل اين گروه چنين است : خيانت در امانت از گناهان كبيره است و نيكى را نمىتوان با كردار زشت پاسخ گفت و چنين كارى جز خوارى و رسواى چيز ديگرى را به همراه ندارد . اگر كودكى در خانواده‌اى به گونه‌اى شايسته تربيت يابد و پس آنگاه از نعمت‌دهنده‌اش روى گرداند و زشت‌ترين اعمال را انجام دهد همه انسان‌ها از چنين كسى روى مىگردانند ، پس چگونه ممكن است يوسف كه پيامبرى است كه معجزه‌هاى فراوانى دارد به چنين عملى دست زده باشد همچنانكه خداوند نيز به اين نكته اشاره فرموده است كه  « كَذلِكَ لِنَصْرِفَ عَنْهُ السُّوءَ وَ الْفَحْشاءَ » . \r\nدليل دوم : اگر بگوييم كه آيه‌ى 24 سوره يوسف دلالت دارد كه يوسف\r\n\r\n\r\n","description":"","footnote":"\r\n( 1 ) . سوره يوسف / 53 .\r\n","page_name":" 315 ","page_number":315},
  {"content":"\r\n\r\nمىخواست به زنا دست زند پس ادامه آيه را چگونه تفسير مىكنيد كه خداوند مىفرمايد :  « وَ لَقَدْ هَمَّتْ بِهِ وَ هَمَّ بِها لَوْ لا أَنْ رَأى بُرْهانَ رَبِّهِ كَذلِكَ لِنَصْرِفَ عَنْهُ السُّوءَ وَ الْفَحْشاءَ إِنَّهُ مِنْ عِبادِنَا الْمُخْلَصِينَ »  « 1 » او از بندگان اخلاص يافته ما بود . چگونه ممكن است خداوند در آغاز آيه بنده‌اى را به خاطر دست يازيدن به گناه سرزنش كند و در انتهاى آيه او را تحسين كند . دليل سوم : اگر پيامبرى مرتكب ترك اولى و لغزشى شود توبه خواهد كرد . اگر به راستى يوسف دچار ترك اولى شده باشد بىگمان در آيات و روايات از توبه يوسف ياد مىشد در حالى كه سخنى از توبه يوسف به ميان نيامده است ، پس بايد گفت كه يوسف دچار هيچ گناه و ترك اولى نشده است . دليل چهارم : چند شاهد بر عدم آلودگى يوسف وجود دارد : نخست آنكه ابليس به پاكى يوسف گواهى داده است . از سوى ديگر يوسف خود را از هرآلودگىاى بر كنار دانسته و گفته است :  « قالَ هِيَ راوَدَتْنِي عَنْ نَفْسِي وَ شَهِدَ شاهِدٌ مِنْ أَهْلِها إِنْ كانَ قَمِيصُهُ قُدَّ مِنْ قُبُلٍ فَصَدَقَتْ وَ هُوَ مِنَ الْكاذِبِينَ  « 2 »  قالَ رَبِّ السِّجْنُ أَحَبُّ إِلَيَّ مِمَّا يَدْعُونَنِي إِلَيْهِ وَ إِلَّا تَصْرِفْ عَنِّي كَيْدَهُنَّ أَصْبُ إِلَيْهِنَّ وَ أَكُنْ مِنَ الْجاهِلِينَ » .  « 3 »\r\nهمچنين زليخا نيز درباره پاكى يوسف گفت :  « قالَ ما خَطْبُكُنَّ إِذْ راوَدْتُنَّ يُوسُفَ عَنْ نَفْسِهِ قُلْنَ حاشَ لِلَّهِ ما عَلِمْنا عَلَيْهِ مِنْ سُوءٍ قالَتِ امْرَأَةُ الْعَزِيزِ الْآنَ حَصْحَصَ الْحَقُّ أَنَا راوَدْتُهُ عَنْ نَفْسِهِ وَ إِنَّهُ لَمِنَ الصَّادِقِينَ ؛  « 4 »\r\nزليخا گفت اكنون حق پديدار شد . من از او كام خواستم و او از راستگويان است . عزيز مصر نيز با ديدن نيرنگ‌هاى زليخا گفت :  « فَلَمَّا رَأى قَمِيصَهُ قُدَّ مِنْ دُبُرٍ قالَ إِنَّهُ مِنْ كَيْدِكُنَّ إِنَّ كَيْدَكُنَّ عَظِيمٌ ؛  « 5 »  يُوسُفُ أَعْرِضْ عَنْ هذا وَ اسْتَغْفِرِي \r\n\r\n\r\n","description":"","footnote":"\r\n( 1 ) . سوره يوسف / 24 .\r\n( 2 ) . سوره يوسف / 26 .\r\n( 3 ) . سوره يوسف / 33 .\r\n( 4 ) . سوره يوسف / 51 .\r\n( 5 ) . سوره يوسف / 28 .\r\n","page_name":" 316 ","page_number":316},
  {"content":"\r\n\r\n لِذَنْبِكِ إِنَّكِ كُنْتِ مِنَ الْخاطِئِينَ » .  « 1 »\r\nشاهد ديگرى نيز بود و آن نوزادى بود كه در گهواره به سخن آمد و گفت :\r\n « قالَ هِيَ راوَدَتْنِي عَنْ نَفْسِي وَ شَهِدَ شاهِدٌ مِنْ أَهْلِها إِنْ كانَ قَمِيصُهُ قُدَّ مِنْ قُبُلٍ فَصَدَقَتْ وَ هُوَ مِنَ الْكاذِبِينَ » .  « 2 » ولى باوجود همه اين شهود بزرگترين شاهد بر پاكى يوسف خود خداوند است كه درباره يوسف فرموده است  كَذلِكَ لِنَصْرِفَ عَنْهُ السُّوءَ وَ الْفَحْشاءَ إِنَّهُ مِنْ عِبادِنَا الْمُخْلَصِينَ » . \r\nخداوند در اين آيه با چهار كلمه بر پاكى يوسف تاكيد نموده است :\r\n1 . « لنصرف عنه السوء » لام در لنصرف براى تاكيد است\r\n2 . « الفحشاء »\r\n3 . « من عبادنا » خداوند يوسف را از بندگان خود مىداند و بندگان الهى كسانى هستند كه خاشع و فروتن باشند . خداوند در اين‌باره فرموده‌اند :  « وَ عِبادُ الرَّحْمنِ الَّذِينَ يَمْشُونَ عَلَى الْأَرْضِ هَوْناً وَ إِذا خاطَبَهُمُ الْجاهِلُونَ قالُوا سَلاماً » .  « 3 »\r\n4 . چهارمين كلمه‌اى كه در اين آيه دلالت بر پاكى يوسف دارد كلمه « المخلصين » است كه به معناى اخلاص كامل است . گروهى اين كلمه را به صورت اسم فاعل خوانده‌اند و عده‌اى نيز اين كلمه را به صورت اسم مفعول قرائت نموده‌اند كه در اين صورت به معناى آن است كه خداوند وجود چنين بنده‌اى را خالص گردانيده است و هردو قرائت دلالت بر پاكى يوسف دارد و اما ابليس نيز بر پاكى يوسف اقرار نموده است .\r\nپس ابليس نمىتواند در يوسف كه از بندگان مخلص است راه يابد ، پس يوسف چنان پاك است كه حتى شاگردان ابليس نيز نمىتوانند آلودگىاش را\r\n\r\n\r\n","description":"","footnote":"\r\n( 1 ) . سوره يوسف 29 .\r\n( 2 ) . سوره يوسف 26 .\r\n( 3 ) . سوره فرقان 63 .\r\n","page_name":" 317 ","page_number":317},
  {"content":"\r\n\r\nثابت كنند مگر اينكه در سفاهت از شيطان نيز پست‌تر باشند همچنانكه « حرورى » در ابياتى به اين نكته اشاره كرده است : « و كنت فتى من جند ابليس فارتقى بى الامر حتى صار ابليس من جندى » فلومات قبلى كنت احسن بعده طرائق فسق ليس معناى شعر چنين است كه زمانى من از شاگردان شيطان بودم ولى با سپرى شدن زمان چنان مهارتى يافتم كه اگر ابليس پيش از من بميرد باكى نيست چرا كه همه‌ى راه‌هاى فساد را بهتر از هركسى آموخته‌ام .\r\nهمچنين بايد گفت كه جمله‌ى « همّ بها » در حقيقت جواب لولاى شرطيه است كه بر آن مقدم شده است و معناى آيه چنين است كه اگر برهان پروردگار خويش را نديده بود قصد زليخا مىكرد ، پس اينك كه برهان پروردگار را ديده است آهنگ زليخا نكرده است . در زبان عربى چنين جمله‌هايى فراوان است .\r\n« عنوان دوم »\r\nجمله « همّ بها » به معناى ظاهرىاش حمل نمىشود بلكه معناى ديگرى را نيز مىتوان براى آن برشمرد كه چنين است :\r\n1 . همّ به معناى آهنگ كسى نمودن است و سزاوار است كه هركس را قصدكننده‌ى كارى بدانيم كه در شأن اوست ؛ پس بايد گفت كه معناى همّت به آن است كه زليخا قصد لذت بردن از يوسف را داشت ولى معناى همّ بها آن است كه يوسف قصد امر به معروف و ممانعت از كار زليخا را داشت .\r\nدر معجم‌هاى لغت نيز آمده است كه همّ به يعنى به شدت از خود دور كردن . سوال ديگرى كه پيش مىآيد اين است كه اگر همّ بها به معناى دفع نمودن است پس ادامه آيه كه خداوند مىفرمايد  « لَوْ لا أَنْ رَأى بُرْهانَ رَبِّهِ » . \r\nچه فايده‌اى دارد ؟ در پاسخ بايد گفت كه اگر يوسف براى دفع نياز زليخا از روبه‌رو با او مواجه مىشد زليخا پيراهنش را از جلو مىدريد ولى چون پيراهنش از پشت سر دريده شد نوزادى در گهواره به اذن خداوند زبان گشود\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nو گفت : اگر پيراهن يوسف از پشت سر شكافته شده باشد بىگمان او بىگناه است . در صورتى كه اگر پيراهن يوسف از جلو دريده شده بود سخن نوزاد بر عليه يوسف به كار مىرفت .\r\n2 . همّ را به شهوت و خواسته درونى معنا كنيم ؛ همانگونه كه قاموس‌هاى لغت نيز اين گونه همّ را معنا نموده‌اند . در اين صورت آيه را اين گونه معنا مىكنيم كه اگر برهان پروردگار نبود يوسف به زليخا تمايلى درونى پيدا مىكرد .\r\n3 . همّ را به‌معناى حديث نفس يوسف با خويشتن و جدال ميان خواست‌هاى شهوانى و عقلانى تصور نماييم ، چرا كه از يك سو نيازهاى طبيعى ، يوسف را به سوى شهوت مىكشاند و از سوى ديگر برهان الهى و خرد بشرى او را به سوى بندگى خداوند سوق مىداد همچون روزه‌دارى كه در يك روز گرم تابستانى با شربتى سرد و گوارا روبرو شود كه در اين صورت نياز جسمىاش او را به خوردن شربت تحريك مىكند و باورهاى دينىاش او را به روزه‌دارى فرا مىخواند .\r\nنگارنده گويد : يكى از پيروان حشويه نيز روايتى را به دروغ به پيامبر نسبت داده بود كه ابراهيم عليه السّلام دروغ نگفت مگر سه‌بار .\r\nهنگامى كه به او گفتم كه اين روايت دروغ است گفت پس راويان اين حديث را دروغ انگاريم . من به او گفتم : اگر راوى ، اين حديث را روايت كرده باشد ما تنها چند راوى را تكذيب نموده‌ايم و از دروغ بستن به يكى از بزرگترين پيامبران بر كنار مانده‌ايم .\r\nسوال ديگرى كه پيش مىآيد آن است كه آن برهان الهى كه يوسف ديد چه بود ؟ به اين سؤال چند پاسخ گفته‌اند :\r\n1 . مقصود از برهان ، حجت و حكم الهى است كه زنا را حرام نموده و زناكار را وعده عذاب داده است .\r\n2 . برهان ، همان عصمت پيامبران است كه خداوند نيز در اين‌باره فرموده\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nاست :  « إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً .  « 1 »\r\n3 . هنگامى كه زليخا به سوى يوسف رفت يوسف بر روى سقف اين جمله را نگاشته شده ديد :  « وَ لا تَقْرَبُوا الزِّنى إِنَّهُ كانَ فاحِشَةً وَ ساءَ سَبِيلًا » . \r\n4 . هدف از برانگيخته شدن پيامبران ، بازداشتن مردم از گناهان است ، اگر پيامبران ، خود گناه كنند مشمول اين آيه مىگردند :  « وَ إِذا قِيلَ لَهُمْ تَعالَوْا إِلى ما أَنْزَلَ اللَّهُ وَ إِلَى الرَّسُولِ رَأَيْتَ الْمُنافِقِينَ يَصُدُّونَ عَنْكَ صُدُوداً »  « 2 »\r\nخداوند قوم يهود را كه مردم را به كارهاى نيكو فرا مىخواندند ولى خود از آن كارها گريزان بودند سرزنش نموده است . پس با اين وجود چگونه ممكن است كه يوسف كه خود پيامبرى معصوم است و معجزات فراوانى دارد به كارهاى زشت و ناروا دست زند همانگونه كه خداوند فرموده است :  « أَ تَأْمُرُونَ النَّاسَ بِالْبِرِّ وَ تَنْسَوْنَ أَنْفُسَكُمْ وَ أَنْتُمْ تَتْلُونَ الْكِتابَ أَ فَلا تَعْقِلُونَ .  « 3 »\r\nگروهى از علما نيز گفته‌اند كه در حقيقت يوسف مىخواست گناه كند ولى برهان الهى را ديد . آنان برهان را چنين معنى نموده‌اند :\r\n1 . زليخا از سنگ‌هاى قيمتى بتى داشت كه در اتاق نهاده بود و هنگامى كه خواست با يوسف زنا كند پارچه‌اى را روى بت افكند و گفت : شرم دارم كه در برابر خداى خويش گناه كنم . يوسف با ديدن اين صحنه گفت : چگونه تو از يك بت شرم مىكنى و من از خدايى كه همه‌چيز در دست اوست شرم نكنم ! به خدا سوگند كه تسليم تو نخواهم شد .\r\n2 . هنگامى كه يوسف نزد زليخا بود صورت مثالى پدرش يعقوب را ديد كه در گوشه‌اى از اتاق انگشت به دهان ايستاده است و مىگويد : تو از پيامبران هستى . شرم كن و دست از اين كار بردار . اين نظريه را كسانى همچون مجاهد\r\n\r\n\r\n","description":"","footnote":"\r\n( 1 ) . سوره احزاب / 33 .\r\n( 2 ) . سوره نسا / 61 .\r\n( 3 ) . سوره بقره / 44 .\r\n","page_name":" 320 ","page_number":320},
  {"content":"\r\n\r\nو عكرمه و برخى ديگر از مفسران بيان نموده‌اند .\r\n3 . گفته شده است كه هنگامى كه يوسف نزد زليخا بود صدايى در گوش يوسف طنين‌انداز شد كه همچون پرندگان نباش كه پس از زنا پرهايشان مىريزد .\r\nابن عباس روايت نموده كه هرچند يعقوب به صورت مثالى بر يوسف جلوه نمود و به پسرش هشدار داد ولى يوسف به هشدار پدرش گوش نداد تا اينكه جبرئيل فرود آمد و ضربه‌اى به يوسف زد تا او را از گناه باز دارد .\r\nالبته با دلايلى كه بيان شد سخنان واحدى دفع مىشود ولى با اين حال مىبينيم كه اين گونه افراد روايتى را نقل نموده‌اند كه سگى در گوشه اتاق پيامبر لانه كرد و به همين سبب جبرئيل تا چهل روز براى پيامبر وحى نياورد و اين گونه دليل آورده‌اند كه وقتى جبرئيل بر پيامبر نازل نمىشود چگونه مىتوان باور كرد كه جبرئيل بر اتاقى نازل شده كه يوسف با ديدن پدرش دست از گناه برنداشته است در حالى كه بدترين انسان‌ها با ديدن انسانى صالح دست از گناه برمىدارند .\r\nامام رضا عليه السّلام درباره آيه‌ى :  « بِهِ وَ هَمَّ بِها لَوْ لا أَنْ رَأى بُرْهانَ رَبِّهِ كَذلِكَ لِنَصْرِفَ عَنْهُ السُّوءَ وَ الْفَحْشاءَ إِنَّهُ مِنْ عِبادِنَا الْمُخْلَصِينَ »  « 1 » فرموده‌اند :\r\nزليخا آهنگ زنا با يوسف نمود ولى يوسف آهنگ كشتن زليخا را نمود ولى خداوند او را از اين كار برحذر داشت و فرمود :  « كَذلِكَ لِنَصْرِفَ عَنْهُ السُّوءَ وَ الْفَحْشاءَ »  « 2 » « 3 »\r\n« عنوان سوم »\r\nسوال ديگرى كه پيش مىآيد آن است كه چرا يعقوب در برابر يوسف\r\n\r\n\r\n","description":"","footnote":"\r\n( 1 ) . سوره يوسف / 24 .\r\n( 2 ) . سوره يوسف 24 .\r\n( 3 ) . سوره يوسف 100 .\r\n","page_name":" 321 ","page_number":321},
  {"content":"\r\n\r\nسجده نمود :  « وَ خَرُّوا لَهُ سُجَّداً » .  « 1 »\r\nجداى از اينكه سجده نمودن بر غير خدا اشكال دارد اشكالات ديگرى نيز بر سجده يعقوب وارد است ؛ نخست آنكه يعقوب ، پدر يوسف بود و احترام به پدر بر يوسف واجب بود دوم . آنكه يعقوب پيرمردى والامقام بود و احترامش بر يوسف لازم بود . سوم آنكه يعقوب از پيامبران بزرگ خداوند است . چهارم آنكه يعقوب بسى زاهدتر و عابدتر از يوسف بود باوجود اين دلايل چرا يوسف اجازه داد كه يعقوب بر او سجده كند ؟ بر اين اشكال هفت پاسخ گفته‌اند :\r\n1 . ابن عباس گفته است كه يعقوب براى سپاسگزارى از خداوند سجده نمود ؛ چرا كه دوباره يوسف را يافته بود . نكته‌اى كه هست آن است كه يعقوب در آغاز ورودش به دربار سجده نكرد بلكه هنگامى كه يوسف او را به بالاى تخت فراخواند او خداوند را براى بالا رفتن مقام يوسف و تحقق رؤياى يوسف سپاس گزارد .\r\n2 . يوسف همچون قبله‌اى بود كه يعقوب به خاطر يافتنش خداوند را سپاس گزارد همانگونه كه در برابر كعبه سجده مىكنيم ولى مقصود اصلى خداوند است و كعبه نشانه‌اى بيش نيست . حسان در اين‌باره گويد :\r\n ما كنت اعرف ان الامر منصرف * عن هاشم ثم منها عن ابى حسن\r\nاليس اول من صلى لقبلتكم * و اعرف الناس بالاثار و السنن \r\nمعناى شعر چنين است كه هرچند سررشته امور از بنى هاشم و ابو الحسن عليه السّلام به دست ديگران افتاده است ولى آيا باز هم آگاه‌ترين فرد به ارزش‌ها و سنت‌ها همان كسى نيست كه اول بار در برابر كعبه نماز خواند ؟\r\n3 . مىتوان گفت كه مقصود از سجده يعقوب ، فروتنى و تواضع است نه سجده همانگونه كه در كلام عرب آمده است كه\r\nپشته‌هايى را كه مىبينى كه در زير سم اسب‌ها تواضع كرده‌اند .\r\nاشكال ديگر آن است كه در آيه آمده است كه\r\n\r\n\r\n","description":"","footnote":"\r\n( 1 ) . عيون اخبار الرضا ج 1 ص 179 .\r\n","page_name":" 322 ","page_number":322},
  {"content":"\r\n\r\n« خرّوا » به‌معناى سجده‌كردن به صورت كامل است . در پاسخ بايد گفت :\r\nخروا به‌معناى مرور باتوجه است همانگونه كه در قرآن آمده است :  « وَ الَّذِينَ إِذا ذُكِّرُوا بِآياتِ رَبِّهِمْ لَمْ يَخِرُّوا عَلَيْها صُمًّا وَ عُمْياناً ؛  « 1 » به هنگام شنيدن آيات خدا بسان كران و كوران از كنار آن بىتفاوت نمىگذرند »\r\nپاسخ ديگر آن است كه مقصود از آيه قرآن‌كه فرموده است :\r\nبرادران يوسف‌اند كه در برابر يوسف سجده كردند نه يعقوب . اگر اشكال شود كه با سجده نكردن يعقوب رؤياوى براى ، نسبت به ، . . . يوسف به صورت كامل تحقق نمىيابد بايد گفت : نيازى نيست كه رويا به صورت كامل تحقق يابد بلكه اگر اجمالى از رويا نيز محقق شود كافى است و همين‌كه يعقوب به مصر آمد خود ، تحقق روياى يوسف است .\r\n5 . پنجمين پاسخ درباره علت سجده‌كردن يعقوب آن است كه ممكن است در روزگار يوسف براى احترام گذاردن به كسى ، بر او سجده مىكردند و يعقوب نيز به همين دليل بر يوسف سجده نمود البته بر اين پاسخ اشكالى وارد است كه سزاوارتر آن بود كه يوسف بر پدرش يعقوب سجده كند .\r\n6 . شايد يعقوب به فرزندانش دستور داده است كه بر يوسف سجده كنند تا كينه‌هاى ديرينه از ميان برود همچنانكه پادشاهى ، خزانه‌ى كشور را به وزير دارايى مىسپارد تا به هنگام نياز ، مردم از او تبعيت كنند .\r\n7 . شايد خداوند به خاطر حكمتى ، به يعقوب و فرزندانش فرمان داد كه بر يوسف سجده كنند همانگونه خداوند به فرشتگان فرمان داد كه در برابر آدم سر بر سجده نهند يوسف خود از سجده پدر و برادرانش خشنود نبود و تنها به خاطر فرمان الهى خاموش ماند . « 2 »\r\nهرچند علما اين پاسخ‌ها را فرموده‌اند ولى به‌هرحال بايد گفت كه كارهاى پيامبران نياز به توجيه ندارد ؛ چرا كه آنان براساس هواى نفس ، كارى\r\n\r\n\r\n","description":"","footnote":"\r\n( 1 ) . سوره فرقان / 73 .\r\n( 2 ) . تفسير رازى ج 18 ص 211 تا 213 .\r\n","page_name":" 323 ","page_number":323},
  {"content":"\r\n\r\nرا انجام نمىدهند و آنچه كه يوسف در خواب ديد يعقوب در بيدارى به وسيله وحى از آن آگاه شد و همچنين ابراهيم نيز در خواب ديد كه بايد اسماعيل را قربانى كند و در بيدارى نيز بر او وحى شد كه فرزندش را قربانى كند .\r\nبه هرروى سجده بر يوسف اگر به شكرگزارى از خدا باشد و يا براساس علتى ديگر باشد بايد گفت كه اين سجده براى اجراى فرمان الهى بوده است و در حقيقت بر خود خدا سجده نموده‌اند .\r\n\r\n","description":"","footnote":"","page_name":" 324 ","page_number":324},
  {"content":"\r\n\r\n\r\n* باب دهم : داستان حضرت ايوب عليه السّلام\r\n\r\n","description":"","footnote":"","page_name":" 325 ","page_number":325},
  {"content":"\r\n\r\n  « وَ أَيُّوبَ إِذْ نادى رَبَّهُ أَنِّي مَسَّنِيَ الضُّرُّ وَ أَنْتَ أَرْحَمُ الرَّاحِمِينَ . فَاسْتَجَبْنا لَهُ فَكَشَفْنا ما بِهِ مِنْ ضُرٍّ وَ آتَيْناهُ أَهْلَهُ وَ مِثْلَهُمْ مَعَهُمْ رَحْمَةً مِنْ عِنْدِنا وَ ذِكْرى لِلْعابِدِينَ   « 2 » « 1 »\r\nو ايوب را ياد كن آنگاه كه پروردگارش را خواند كه مرا سختى و گزند رسيده و تو مهربان‌ترين مهربانانى پس او را اجابت كرديم و سختى و گزندى كه براى او بود برداشتيم و خاندانش را با آنها به او بازداديم تا بخشايش باشد از نزد ما و تا يادبود و پندى براى پرستندگان باشد » . « و بنده ما ايوب را ياد كن آنگاه كه پروردگار خويش را خواند كه شيطان مرا رنجورى و عذاب رسانده است . او را گفتيم . پاى خود بر زمين بزن [ پس پاى بر زمين زد و چشمه‌اى پديد آمد و به او گفتيم : 
  ] اين آبى است خنك براى شست‌وشوى كه خود را بشويى [ و آشاميدنى خنك بنوشى 
  ] . طبرسى گويد : « أنّى مسّنى الضّرّ » .\r\nيعنى مرا به سختى افكنده است . ايوب اين جمله را از آن جهت گفت كه خداوند سختىاش را پايان دهد . « 3 » تفسير آيه چنين است كه مقصود همان نهايت سختى است و برخى نيز آن را به وسوسه شيطانى تفسير نموده‌اند .\r\nبرخى مىگويند كه مقصود از آيه ، عذابى طولانى است كه از رحمت الهى تهى خواهد بود . گروهى بر اين عقيده‌اند كه رنج و بيمارى ايوب به خاطر اين بود كه او در آغاز ، خداوند را سپاس مىگفت و خداوند او را آزمود .\r\nگفته‌اند كه ايوب چنان بيمار شد كه مردم از او فاصله گرفتند و شيطان مردم را وسوسه نمود كه ايوب آلوده است و او را طرد كنيد و همسرش را در ميان خود نگه داريد . ايوب از رفتار مردم بسيار آزرده گشت ولى پيوسته شكيبايى ورزيد و هرگز لب به اعتراض نگشود .\r\nقتاده گويد ايوب هفت سال بيمار شد .\r\n\r\n\r\n","description":"","footnote":"\r\n( 1 ) . سوره انبياء / 83 و 84 .\r\n( 2 ) . سوره ص / 41 الى 44 .\r\n( 3 ) . مجمع البيان ج 4 ص 94 .\r\n","page_name":" 326 ","page_number":326},
  {"content":"\r\n\r\nامام صادق عليه السّلام فرموده‌اند : تفسير آيه  « هذا مُغْتَسَلٌ بارِدٌ وَ شَرابٌ » . \r\nچنين است كه ايوب با پايش بر زمين كوبيد و ناگهان چشمه‌اى را ديد كه از زير پاهايش جوشيد . امام صادق عليه السّلام درباره آيه‌ى  « وَ خُذْ بِيَدِكَ ضِغْثاً » \r\nنيز فرمودند : ايوب به خاطر سخن ناخوشايندى كه از همسرش شنيد سوگند خورد كه پس از بهبودى بيمارىاش او را صد ضربه شلاق بزند ولى خداوند به او وحى فرمود كه صد تركه را كنار هم بگذار و يك‌بار همسرت را بزن تا سوگندت شكسته نشود .\r\nابن عباس گويد : علت آنكه ايوب سوگند خورد همسرش را شلاق بزند آن بود كه ابليس به شكل جوانى در برابر همسر ايوب پديدار شد و گفت : من مىتوانم ايوب را درمان كنم به شرط اينكه پس از بهبودى ايوب من ، را عامل بهبودى او بدانى . ايوب كه مىديد همسرش پيرو شيطان شده است سوگند خورد كه او را تازيانه زند . مقصود « إنّه أوّاب » .\r\nآن است كه ايوب بازگشت‌كننده‌ى به سوى خداوند بود . عباد ملكى گويد :\r\nسفيان ثورى از من خواست كه از امام صادق عليه السّلام بپرسم كه مردى بيمار زنا كرده است اگر حد بر او جارى سازيم مىميرد . اينك حكم اين مرد چيست ؟\r\nآن حضرت فرمودند : پيامبر بر مردى كه بيمارى استسقاء داشت و شكمش ورم كرده بود و در آن حال با زنى بيمار زنا كرده بود اين گونه حد جارى نمود كه دستور داد از ساقه درخت خرما تركه‌هايى را كنار هم گذاشتند و با آن تركه‌ها يك‌بار بر مرد بيمار زد . « 1 » امام صادق عليه السّلام فرمودند : خداوند هرمومنى را به هر مصيبتى دچار مىسازد و هرگونه مرگى را براى او مقدر مىكند ولى هرگز عقل و خرد او را از ميان نمىبرد ايوب نيز باوجود از دست دادن اموال و فرزندان خويش ، عقل و خردش پابرجا بود و به يگانگى خداوند اقرار نمىكرد . « 2 »\r\nآن حضرت در روايتى ديگر فرموده‌اند : در روز رستاخيز از زنانى كه گمراه\r\n\r\n\r\n","description":"","footnote":"\r\n( 1 ) . مجمع البيان ج 445 و 746 .\r\n( 2 ) . فروغ كافى ج 3 ص 112 .\r\n","page_name":" 327 ","page_number":327},
  {"content":"\r\n\r\nشده‌اند پرسيده خواهد شد كه چرا خود را در برابر مردان نامحرم آراستيد ؟ آنها مىگويند : چون ما زيبا بوديم . آنگاه حضرت مريم به ميان آنان مىآيد و خطاب مىآيد كه آيا مريم از شما زيباتر نيست پس چرا او گمراه نگرديد ؟\r\nآنگاه از مردان گمراه پرسيده خواهد شد كه شما چرا به گمراهى درافتاديد ؟\r\nآنان مىگويند : چون ما زيبا بوديم . آنگاه يوسف در ميانشان مىآيد و خطاب مىآيد كه آيا يوسف از شما زيباتر نيست پس چرا او گمراه نشد ؟ آنگاه از كسانى كه بر اثر سختىها تن به خوارى داده‌اند پرسيده خواهد شد كه آيا شما به اندازه ايوب سختى كشيده‌ايد پس چرا او از خداوند شكايت ننمود « 1 » ؟\r\nابو بصير از امام صادق عليه السّلام پرسيد : چرا ايوب در دنيا چنين دچار سختى شد ؟ آن حضرت فرمودند : ايوب همواره بر نعمت‌هاى الهى شكر مىكرد در آن زمان دروازه عرش به روى ابليس بسته نبود . او به عرش مىرفت و مىديد كه ايوب بر اثر شكرگزارى خداوند به چه مقامى دست يافته است . به همين سبب او به ايوب حسد ورزيد و به خداوند گفت : ايوب به خاطر نعمت‌ها و رفاهى كه تو براى او فراهم ساخته‌اى شكرگزارى مىكند و اگر اين نعمت‌ها را از او بگيرى ديگر تو را سپاس نخواهد گفت . مرا به نعمت‌هاى دنيوى ايوب مسلط نما تا ببينى كه راست مىگويم . خداوند شيطان را بر نعمت‌هاى دنيوى ايوب مسلط نمود و ابليس در مدتى كوتاه هرآنچه را كه بود از ميان برد . ولى ايوب بيش از گذشته خدا را سپاس مىگزارد . شيطان مزرعه‌ها و باغ‌هاى ايوب را خاكستر نمود ولى ايوب اعتراضى نكرد سپس بيمارى سختى را بر او مسلط ساخت ؛ آنچنان‌كه چرك و زخم همه بدنش را فراگرفت . برخى روايات نيز اشاره دارند كه كرم ، بدن ايوب را فراگرفته بود [ هرچند اين مطلب قابل پذيرش نيست 
  ] . بدن ايوب چنان بدبو شده بود كه مردم را مىآزرد ، و او را در خرابه‌اى در بيرون شهر رها كردند و همسر ايوب كه رحمت نام داشت براى رفع نيازهايشان صدقه جمع مىكرد . ابليس با ديدن شكيبايى ايوب در شگفت ماند و بر آن شد تا راز شكيبايىاش را دريابد . او كسانى را فريفت و آنان بر شترانى خاكسترى سوار\r\n\r\n\r\n","description":"","footnote":"\r\n( 1 ) . روضه كافى ص 228 .\r\n","page_name":" 328 ","page_number":328},
  {"content":"\r\n\r\nشده به سوى ايوب رفتند و به او گفتند : تو چه گناهى مرتكب شده‌اى كه اين گونه به سختى و بلا گرفتار آمده‌اى ، چرا كه ما هيچ‌كس را نديده‌ايم كه همچون تو باشد . اينك راز خود را با ما بگو . ايوب گفت : به عزت پروردگار سوگند كه هرگز غذايى در سفره‌ام ننهادم جز انكه عده‌اى يتيم و مسكين در خانه‌ام بودند و هرگاه براى فرمانبردارى از خداوند ميان دو كار مخير مىشدم كار سخت‌تر را برمىگزيدم ناگاه جوانى از ميان آنان فرياد برآورد : رويتان زشت باد ! پيامبر خدا را نكوهش مىكنيد تا او ناچار شود كه از عبادت پنهان خويش با خداوند پرده بردارد . ايوب از خدا خواست تا سخنانش ديگران را قانع كند . آنگاه خداوند ابرى را بر سر ايوب فرستاد كه به ده هزار زبان با او سخن مىگفت . ايوب به پاس اين نعمت زانو زد و گفت : خداوندا مرا به اين رنج دچار نمودى در حالى كه هرگاه براى فرمانبردارى از تو در ميان دو كار مخير مىشدم كار سخت را برمىگزيدم و هرگز بدون حضور يتيمى غذا نخوردم .\r\nناگهان ندايى از آسمان برخاست كه اى ايوب ! چه كسى شيرينى عبادت را بر تو چشاند در حالى كه ديگران از آن غافل بودند . پس چرا بر خداوند منت مىنهى بلكه اين خداوند است كه بايد بر تو منت نهد . ايوب با شنيدن اين سخنان دهانش را از خاك پر كرد و به راستى و فضل الهى و منتى كه بر او نهاده اقرار نمود . خداوند نيز چشمه‌اى را در زير پاى او جوشاند تا خود را در آن بشويد . ديرى نگذشت كه بيمارىاش بهبود يافت و مال و فرزندانش به او بازگردانده شد و پادشاهان با او هم‌نشين شدند . همسر ايوب كه از سلامتى او آگاه شد شتابان نزد او امد ولى ايوب با حيرت‌زدگى ديد كه گيسوان بلند همسرش كوتاه شده است . او خشمگين شد و سوگند خورد كه صد تازيانه بر او زند . همسر ايوب درباره گيسوانش گفت : روزى براى بدست آوردن غذا به ميان مردم رفته بودم ، ولى آنان ، تنها به اين شرط حاضر شدند به من غذا دهند كه گيسوانم را به آنها بدهم . ايوب از ستمى كه در حق همسرش روا داشته بود اندوهگين بود و از سويى نيز نمىدانست كه سوگند خود را چه كند . خداوند بر او وحى فرستاد كه صد تركه درخت خرما را كنار هم بگذار و يك‌بار بر\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nهمسرت بزن . آنگاه امام صادق عليه السّلام فرمودند :  « وَ وَهَبْنا لَهُ أَهْلَهُ وَ مِثْلَهُمْ مَعَهُمْ » . \r\nخداوند خاندان ايوب را دوباره به او بازگرداند تا در كنار يكديگر زندگى كنند . پس از بهبودى ايوب از او پرسيدند : در طول اين مدت چه‌چيزى تو را بيشتر از همه آزرد ؟ او گفت : شماتت دشمنان .\r\nدر روايت آمده است كه خداوند آنقدر فرش‌هاى زرين بهشتى بر ايوب نازل فرمود كه به شماره نيايد و هرگاه يكى از فرش‌ها را باد مىبرد ايوب به قدرت الهى آن را باز مىگرداند . جبرئيل از ايوب پرسيد : آيا سير نشده‌اى ؟ ايوب گفت : آيا كسى از روزى خاص خداوند سير مىشود ! « 1 »\r\nابن عباس گويد : خداوند بار ديگر ايوب را جوان نمود و بيست و شش فرزند به او داد و هفت پسر و هفت دختر كه پيش از آن داشت و همگى از دنيا رفته بودند بار ديگر زنده شدند .\r\nامام صادق عليه السّلام فرموده‌اند : ايوب بىآنكه گناهى كرده باشد هفت سال به انواع سختىها گرفتار شد ولى چنان در برابر سختىها شكيبايى نمود كه مردم او را سرزنش كردند .\r\nامام صادق عليه السّلام در روايتى ديگر فرموده‌اند : هرچند مىگويند كه بدن ايوب بدبو شد و چرك و خون از بدنش تراوش مىكرد و چهره‌اش زشت شده بود ولى اين سخنان درست نيست ؛ چرا كه چنين امورى هرگز براى پيامبر خدا پديد نمىآيد و دورى گزيدن مردم از ايوب تنها به خاطر فقر و ناتوانى ايوب بود ، ولى مردم نمىدانستند كه ثروت حقيقى در نزد ايوب است . پيامبر اكرم صلّى اللّه عليه و آله و سلّم فرموده‌اند : بيشترين كسانى كه به سختىها دچار مىشوند پيامبران هستند و پس از آنان كسانى به سختى دچار مىشوند كه در مقام و منزلت به آنان نزديك‌ترند . خداوند ايوب را به بزرگترين بلاها دچار نمود تا اينكه سرانجام مردم ، عظمت دوباره ايوب را ديدند . خداوند به دو گونه به بندگانش پاداش مىدهد : يكى به خاطر استحقاق وجودى آنها و ديگرى به خاطر ويژگىهاى\r\n\r\n\r\n","description":"","footnote":"\r\n( 1 ) . تفسير قمى ج 2 تا 242 .\r\n","page_name":" 330 ","page_number":330},
  {"content":"\r\n\r\nشايسته‌اى كه در وجود برخى از آنها يافت مىشود . حكمت ديگرى كه درباره رنج‌هاى ايوب مىتوان گفت آن است كه ديگران از اين ماجرا درس گيرند و كسى را به خاطر فقر و بيمارى و ناتوانى كوچك نشمارند ؛ چرا كه خداوند به كسى كه بيمارى مىدهد اگر بخواهد او را شفا مىبخشد و خير و صلاح بندگانش را در نظر دارد . « 1 » رواياتى كه بيان شد با عقايد شيعه هماهنگ است ولى به هرروى نمىتوان برخى بيمارىها را از ايوب رد كرد . علم الهدى رحمه اللّه درباره بيمارى جذام ايوب گفته است : هرچند گفته مىشود كه پيامبران به بيمارىهايى همچون جذام و پيسى مبتلا نمىگردند ولى به صرف اين‌كه مردم از اين بيمارىها گريزان هستند نمىتوان گفت كه اين بيمارىها از پيامبران به دور است . اگر بگوييم كه ايوب به جذام مبتلا نشده است مىتوانيم بگوييم كه از دست دادن فرزندان و دارايى و سلامتى به اندازه رنج جذام و بلكه بالاتر از آن بود . « 2 » در كتاب كافى آمده است كه امام صادق عليه السّلام فرمودند : پس از آنكه ايوب بهبود يافت ديد كه قوم بنى اسرائيل كشاورزى مىكنند . ايوب از خداوند خواست كه او نيز بتواند كشاورزى كند . خداوند رشته‌اى پيوسته از بذرهاى شور را براى او فرستاد و او آنها را در زمين كاشت و چندى پس از آن دانه‌هاى عدس سر از خاك بيرون آورد .\r\nدر كتاب معانى الاخبار چنين آمده است : واژه‌ى ايوب از ريشه‌ى كلمه‌ى « آب يؤوب » گرفته شده است و به‌معناى كسى است كه دوباره سلامتى و مال و فرزندانش به او بازگردانده شده است . « 3 »\r\nامام صادق عليه السّلام فرموده‌اند : ايوب در هيچ‌يك از بلاهايى كه دچارش شد رهايى از آن‌ها را از خداوند درخواست ننمود .\r\nگروهى گفته‌اند كه علم الهدى معتقد است : شيطان بر ايوب مسلط نشده بود و مال و فرزندانش را از ميان نبرده و او را در بستر بيمارى نيفكنده بود ، چرا\r\n\r\n\r\n","description":"","footnote":"\r\n( 1 ) . خصال شيخ صدوقى ص 399 .\r\n( 2 ) . تنزيه اء ص 61 و 62 .\r\n( 3 ) . معانى الاخبار ص 50 .\r\n","page_name":" 331 ","page_number":331},
  {"content":"\r\n\r\nكه فاعل اصلى در اين سختىها خود خداوند بود كه ايوب را به مقام شكيبايان رساند و پاداش بزرگى به او عطا فرمود ولى مىتوان گفت : همانگونه كه در طول تاريخ انسان‌هاى بسيارى بر پيامبران آسيب وارد نمودند و حتى آنان را كشتند شيطان نيز پيامبران را آزرده است ولى تنها نكته‌اى كه وجود دارد آن است كه شيطان هرگز بر فرد باايمان و پيامبران چيره نشده است هرچند بر جسم‌هاى آنان ضربه وارد نموده است .\r\nوهب گويد : ايوب اهل روم بود و بر پيشانىاش نگاشته شده بود « المبتلى الصابر » . نسب او را اين گونه گفته‌اند : ايوب بن اموصى بن رازخ بن روم بن عيص بن اسحاق بن ابراهيم ، مادرش از فرزندان لوط بن هاران بود . ايوب در روستايى در پيرامون دمشق به نام « بثه » زندگى مىكرد و چهارپايان و حيوانات بسيارى داشت و پيوسته از نيرنگ‌هاى شيطان به خداوند پناه مىبرد . « 1 »\r\nتنها سه نفر به ايوب ايمان آوردند كه يكى از آنها « الفين » نام داشت كه اهل يمن بود و دو نفر ديگر « بلدد » و « صافن » نام داشتند و همشهريان ايوب بودند . وهب در روايتى طولانى درباره ستيزيدن ايوب با شيطان گويد : جبرئيل نخستين كسى است كه در عرش ، سخنان خداوند را درباره‌ى ستايش بندگان نيكوكارش دريافت مىكند و پس از آن ديگر فرشتگان نيز از اين ماجرا آگاه مىشوند و همگى بر آن بنده‌ى نيكوكار درود مىفرستند . در آغاز ابليس نيز از رويدادهاى عرش آگاه مىشد تا اينكه عيسى به آسمان هفتم رفت و از آن پس ، ابليس ديگر از حوادث آسمان چهارم به بالا آگاه نمىشد . آنگاه كه پيامبر اكرم به پيامبرى برانگيخته شد درهاى همه‌ى آسمان‌ها به روى ابليس و لشگريانش بسته شد و تنها راهى كه مانده بود اين بود كه ابليس به صداهايى كه از اسمان برمىخاست پنهانى گوش دهد تا از رويدادهاى آسمان آگاه شود كه در اين صورت نيز اهل آسمان تيرهاى آتشين را به سوى ابليس پرتاب\r\n\r\n\r\n","description":"","footnote":"\r\n( 1 ) . ر . ك مروج الذهب 48 .\r\n","page_name":" 332 ","page_number":332},
  {"content":"\r\n\r\nمىكردند و در اين‌باره قرآن فرموده است :  « إِلَّا مَنِ اسْتَرَقَ السَّمْعَ فَأَتْبَعَهُ شِهابٌ مُبِينٌ » .  « 1 »\r\nايوب خداوند را بسيار سپاس مىگفت و از اين‌رو فرشتگان پيوسته او را درود مىفرستادند و اين گونه حسد و كينه ابليس برانگيخته شد تا اينكه تصميم گرفت او را به مصيبت‌هاى بسيارى گرفتار سازد تا بتواند اعتراض ايوب را به خداوند برانگيزاند . ابليس و لشگريانش حيوانات و چهارپايان ايوب را از ميان مىبردند ولى ايوب با شكيبايى مىگفت : اين حيوانات امانتى در نزد من هستند و ديرى است كه خود و اموالم را در معرض فنا مىبينم . شيطان به سراغ ايوب آمد و گفت : برخى مىگويند كه تو به دروغ و براى رسيدن به رياست ، خداوند را عبادت مىكنى و اگر خداوند همراه تو بود نمىگذاشت اموالت از ميان برود و كشتزارهايت بسوزد ولى ايوب صبورانه گفت : در هردو صورت خداوند را شكر مىكنم ؛ چرا كه روزى برهنه به دنيا آمدم و روزى نيز مرا برهنه در خاك خواهند نهاد و روزى نيز برهنه در صحراى محشر خواهم ايستاد . نيرنگ‌هاى شيطان نقش بر آب شد تا اينكه تصميم گرفت فرزندان ايوب را از ميان ببرد تا شكيبايى ايوب به سر رسد . شيطان سقف خانه را بر سر فرزندان ايوب خراب كرد و همه فرزندان او از بين رفتند . آموزگار فرزندان ايوب چنين به ايوب خبر داد : مغزهاى فرزندانت كوفته شده بود و از بينى آنها خون روان بود و شكم‌هايشان دريده گشته و اعضاى درون شكم‌هايشان بيرون ريخته بود . ايوب با شنيدن اين خبر مشتى خاك بر سر ريخت ولى ديرى نپاييد كه براى ناشكيبايى از خداوند بخشش طلبيد . شيطان با ديدن شكيبايى ايوب از خداوند خواست تا بر جسم او تسلط يابد و او را بيمار كند .\r\nگويند كه بر بدن ايوب زخم‌هايى پديدار شد كه براى خاراندن آنها از سنگ و تكه‌هاى سفال استفاده مىكرد . او آن‌قدر زخم‌ها را مىخاراند كه گوشت بدنش اويزآن مىشد و بوى بدى از آن به مشام مىرسيد ولى در همه اين روزها هرگز\r\n\r\n\r\n","description":"","footnote":"\r\n( 1 ) . سوره حجر / 18 .\r\n","page_name":" 333 ","page_number":333},
  {"content":"\r\n\r\nخرد و قلب و زبان ايوب از كار نيفتاد . مردم او را در طويله‌اى در بيرون شهر رها كردند و تنها كسى كه براى او غذا مىبرد همسرش رحمت بود . روزگار چنان شد كه حتى دوستان ايوب نيز او را شماتت مىكردند . ايوب بارها به آنها گفته بود : شماتت و زخم‌زبان‌هاى شما سخت‌تر از مصيبت‌هاى من است . روزگار ايوب هرروز سخت‌تر مىشد تا اينكه روزى به خداوند گفت : خداوندا ، مرا براى چه آفريده‌اى ؟ اى كاش مىدانستم چه گناهى كرده‌ام و يا جان مىسپردم و به پدرانم مىپيوستم . اينك مرگ براى من از هرچيزى زيباتر است . آيا من نبودم كه غريبان را پناه مىدادم و يتيمان و مستمندان را آرام مىساختم و پيرزنان و بيوه‌گان را سرپرستى مىنمودم . خدايا من بنده‌ى تو هستم كه اگر احسان كنم تو بر من منت نهاده‌اى و اگر بدى كنم بىگمان به عذاب گرفتار مىشوم .\r\nمصيبت‌هايى را بر دوش كشيده‌ام كه اگر آن مصيبت‌ها را بر كوه‌ها مىنهادند ، كوهها ناتوان مىشدند . پروردگارا ، دست‌هايم مىلرزد و گلويم پاره‌پاره شده و موى سرم ريخته و پوستش در حرارت آفتاب جدا شده است . خون مغزم در دهانم جمع شده و زبانم ورم كرده است . حدقه چشمانم بيرون زده و لبانم آويزان شده است . روده‌هايم تكه‌تكه گشته و هيچ غذايى را نمىتوانم هضم كنم .\r\nخدايا ، كسانى كه روزى بر آنها احسان مىكردم اينك براى تكه نانى مرا مىزنند و دوستان و خويشاوندانم را به حال خود وارهانده‌اند . فرزندى ندارم كه از من پشتيبانى كند . هيبتم از كف رفته و زبانى ندارم كه از خويش دفاع كنم .\r\nبا پايان يافتن سخنان ايوب ابرى بالاى سر او ايستاد و ندايى چنين طنين انداز شد : « ما اينك به تو نزديك شده‌ايم ، در برابر پروردگارت برهان بياور و مجادله كن ولى بدان كه اگر بتوان بر دهان شير و سيمرغ و اژده‌ها لگام بست و نور را وزن كرد و خورشيد را سر به مهر نمود و گذشته را بازگرداند مىتوان با خداوند نيز جدال كرد . اى ايوب ! تو چگونه در اوج ناتوانى در برابر پروردگار توانايت ابراز وجود مىكنى ؟ آيا آن روز كه زمين بر ستون‌هايش بنا گشت و گسترده گرديد تو در دنيا بودى ؟ آيا به فرمان تو بود كه آب بر زمينى جارى شد و در پرده‌اى از لايه‌هاى زمين باقى ماند ؟\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nآيا آن روز كه آسمان بدون اينكه در زيرش ستونى باشد و يا از بالا با طنابى نگه داشته شود ، آفريده شد تو در دنيا بودى ؟ آيا به فرمان تو ستارگان در آسمان پديدار شدند و شب و روز ايجاد شد ؟ آن روز كه درياها به خروش افتادند و رودها روان شدند تو كجا بودى ؟ آيا موج‌هاى سهمگين دريا را تو خروشاندى ؟\r\nو به هنگام به دنيا آمدن كودكان رحم‌هاى ماردان را تو به روى آنان گشودى ؟\r\nآنگاه كه نخستين قطره آب بر روى خاك افتاد و كوه‌ها در پى هم سر برآوردند تو كجا بودى ؟ آيا مخزن باران‌ها در نزد توست و آيا ابرهاى سنگين و پررعد و برق به فرمان تو حركت مىكنند ؟ آيا از عمق اقيانوس‌ها و ماوراى هوا آگاهى ؟ و يخچال‌هاى سرد و دور زمين و عبورگاه نور و خواستگاه شب و روز به دست تو آفريده شده است ؟ آيا عقل و شنوايى و بينايى انسان را تو خلق كردى و آيا تو مىتوانى با درختان سخن بگويى ؟ ايوب كه در برابر بزرگى پروردگار ، خويشتن را كوچك مىديد چنان شرمگين شد كه آرزو كرد زمين دهان بازگشايد و او را ببلعد . آنگاه به خدا گفت : پروردگارا ، آفرينش همه به دست توست . اينك از گستاخى من درگذر . خداوند نيز به پاس شكيبايى ايوب چشمه‌اى زير پايش جوشاند و با آن چشمه او را بهبود بخشيد .\r\nانس بن مالك روايت نموده است كه پيامبر صلّى اللّه عليه و آله و سلّم فرموده‌اند : رنج و بيمارى ايوب هجده سال به درازا كشيد و جز همسر و دو تن از دوستانش همگان از او كناره گرفتند .\r\nبرخى نيز گفته‌اند كه ايوب هفت سال بيمار شد و در اين مدت در طويله اى در بيرون شهر زندگى مىكرد . گويند كه ابليس هرنيرنگى درباره‌ى ايوب به كار برد نقش بر آب شد . او سرانجام سراغ همسر ايوب رفت تا همانگونه كه حوا را فريفته بود از او نيز نتيجه ببيند . شيطان در سيماى جوانى زيبا در برابر همسر ايوب ظاهر شد و به او گفت : بره‌اى را نزد همسرت ببر و او را قانع كن كه بدون نام خدا بره را قربانى كند كه در اين صورت بىگمان همسرت شفا خواهد يافت . رحمت تحت تاثير ابليس قرار گرفت و بره‌اى را نزد ايوب برد و از او خواست كه بىنام خدا آن را قربانى كند . ايوب دريافت كه اين كار از\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nالقاءات شيطان است . او خشمگينانه به همسرش گفت : آيا آن چيزهايى كه از دست داديم براى خداوند نبود و آيا هشتاد سال با ثروت بسيار در كنار يكديگر زندگى نكرديم ؛ اينك انصاف نيست كه به خاطر هفت سال سختى از خداوند كناره جوييم . از اين پس ديگر غذايى را كه مىآورى نخواهم خورد و ديگر نمىخواهم تو را ببينم . همسر ايوب نيز او را رها كرد و رفت ولى با دعاى ايوب چشمه‌ى آب گرمى زير پاى ايوب جوشيد . او خود را درون آب شست و از چشمه ديگرى آب خورد و ديرى نپاييد كه سالم و جوان شد . در بعضى از كتب آمده است كه ابليس به ديدار رحمت رفت و به او گفت : اگر بر من سجده كنى اموال و فرزندانت را به تو باز مىگردانم و همسرت را عافيت مىبخشم .\r\nرحمت نزد ايوب امد و او را از گفته‌هاى ابليس آگاه نمود . ايوب با شنيدن اين سخنان گفت : همانا دشمن خدا تو را فريفته و از دينت بيرون رانده است . آنگاه سوگند خورد كه اگر خداوند او را بهبود بخشد صد تازيانه بر همسرش زند و در اين هنگام به خدا عرض كرد . « أنّى مسّنى الضّرّ » .\r\nچرا كه ابليس چشم طمع بر سجده رحمت داشت . برخى نيز گفته‌اند كه ايوب ، زمانى اين سخن را گفت كه حس كرد كرمى در بدنش لانه كرده است و به سوى قلب و زبانش پيش مىرود . او ترسيد كه عقل و خردش از كف برود .\r\nبرخى نيز گفته‌اند كه ايوب زمانى اين سخن را گفت كه دشمنان شماتتش كردند و مؤيّد اين نظر آن است كه پس از بهبودى ايوب از او پرسيدند كه كدام رنج از همه سخت‌تر بود ؟ گفت : شماتت دشمنان . از آن روى سخت ترين مصيبت ، عذاب روحى است و ديگر سختىها عذاب‌هايى جسمانى است و در روايتى آمده است كه اهل جهنم عذاب خود را كتمان مىدارند تا از شماتت بهشتيان در امان بمانند . « 1 »\r\n\r\n\r\n","description":"","footnote":"\r\n( 1 ) . عرائس ثعلبى ص 135 تا 144 .\r\n","page_name":" 336 ","page_number":336},
  {"content":"\r\n\r\n\r\n* باب يازدهم : داستان حضرت شعيب عليه السّلام\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nخداوند فرموده است :   « وَ إِلى مَدْيَنَ أَخاهُمْ شُعَيْباً قالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ قَدْ جاءَتْكُمْ بَيِّنَةٌ مِنْ رَبِّكُمْ فَأَوْفُوا الْكَيْلَ وَ الْمِيزانَ وَ لا تَبْخَسُوا النَّاسَ أَشْياءَهُمْ وَ لا تُفْسِدُوا فِي الْأَرْضِ بَعْدَ إِصْلاحِها ذلِكُمْ خَيْرٌ لَكُمْ إِنْ كُنْتُمْ مُؤْمِنِينَ . وَ لا تَقْعُدُوا بِكُلِّ صِراطٍ تُوعِدُونَ وَ تَصُدُّونَ عَنْ سَبِيلِ اللَّهِ مَنْ آمَنَ بِهِ وَ تَبْغُونَها عِوَجاً وَ اذْكُرُوا إِذْ كُنْتُمْ قَلِيلًا فَكَثَّرَكُمْ وَ انْظُرُوا كَيْفَ كانَ عاقِبَةُ الْمُفْسِدِينَ .   « 1 »\r\nو به سوى مردم مدين برادرشان شعيب را فرستاديم . گفت : اى قوم من ، خدا را بپرستيد كه شما را جز او خدايى نيست . هرآينه شما را از سوى خداوندتان دليلى روشن و هويدا آمده است . پس پيمانه و ترازو را تمام دهيد و كالاهاى مردم را نكاهيد و در زمين پس از به سامان آمدنش تباهكارى نكنيد و اين رأى شما بهتر است اگر ايمان داشته باشيد و به هرراهى ننشينيد كسانى را كه به خدا ايمان آورده‌اند تا بترسانيد و بازداريد از راه خدا در حالى كه آن راه را كج مىخواهيد . و به ياد آوريد آنگاه كه اندكى بوديد پس خدا شما را بسيار گردانيد و بنگريد كه سرانجام تباهكاران چگونه خواهد شد »\r\nطبرسى فرموده است : تفسير آيه‌ى  « إِلى مَدْيَنَ »  آن است كه اهل مدين قبيله‌اى بودند كه نسبتشان به مدين بن ابراهيم مىرسيد و شعيب فرزند نوبه بن مدين بن ابراهيم بود كه به خطيب الانبياء شهرت داشت .\r\nقتادهء گويد : شعيب به سوى مردم مدين و ايكه برانگيخته شده بود و تفسير آيه اين‌چنين است كه هنگام دادوستد حقوق مردم را كامل بپردازيد يعنى از حق آنان چيزى نكاهيد يعنى بار ديگر تلاش پيامبران را با گناهان خويش و حلال شمردن حرام‌ها از ميان نبريد .\r\nچنين تفسير شده است كه رسم مردم مدين اين بود كه در كمين\r\n\r\n\r\n","description":"","footnote":"\r\n( 1 ) . سوره اعراف / 85 و 86 .\r\n","page_name":" 338 ","page_number":338},
  {"content":"\r\n\r\nمىنشستند و كسانى را كه به سوى شعيب مىرفتند تا ايمان آورند تهديد به مرگ مىكردند . برخى نيز چنين تفسير كرده‌اند كه آنها گروهى بودند كه به راهزنى مىپرداختند .\r\nيعنى اهل مدين شعيب و آيين او را نادرست مىشمردند يعنى به ياد اوريد كه خداوند چگونه بر جمعيت شما افزود .\r\nابن عباس در اين رابطه گفته است : مدين كه فرزند لوط ازدواج كرد و نسلى بسيار بزرگ از آنان به‌جاى ماند . « 1 »\r\nانس روايت نموده است كه پيامبر اكرم فرموده‌اند شعيب چنان عاشقانه براى خدا مىگريست كه سه‌بار تاب خود را از دست داد و چهارمين بار خداوند به او وحى فرمود كه اى شعيب ، اگر براى ترس از دوزخ مىگريى تو را از آن رهايى بخشيدم و اگر به شوق بهشت اشك مىريزى آن را به تو ارزانى داشتم . شعيب گفت : به خاطر مهرى كه از تو در دلم نشسته است مىگريم و تنها زمانى شكيبايى خود را بازخواهم يافت كه به ديدار تو شتابم . خداوند نيز به خاطر محبت پاكدلانه شعيب ، موسى بن عمران را به خدمت او فرستاد .\r\nامير مؤمنان نيز همچون شعيب فرمود : « تو را براى ترس از دوزخ و شوق بهشت بندگى نمىكنم بلكه تو را شايسته بندگىكردن يافتم و به همين سبب تو را بندگى مىكنم » .\r\nامام سجاد عليه السّلام فرموده‌اند : نخستين كسى كه در دادوستد از ترازو استفاده كرد شعيب بود . قوم او هنگام دادوستد ، كالا را به گونه‌اى كامل تحويل نمىدادند و خداوند به خاطر كم‌فروشىشان زلزله‌اى سخت را براى آنان پديد آورد « 2 »\r\nطبرسى رحمه اللّه در تفسير آيه گفته است : زلزله‌اى سخت براى قوم شعيب پيش‌آمد كه خانه و هستىشان را نابود كرد و بادى سوزان وزيد كه سايه درختان و حتى آب رودها نيز از گرمى آن نكاست . روزى مردم مدين\r\n\r\n\r\n","description":"","footnote":"\r\n( 1 ) . مجمع البيان ج 2 ص 668 تا 689 .\r\n( 2 ) . قصص الانبياء راوندى ص 142 .\r\n","page_name":" 339 ","page_number":339},
  {"content":"\r\n\r\nابرى را ديدند كه در آسمان سرزمين‌شان نمايان شد و نسيمى خنك را به همراه آورد . آنان شتابان در زير آن ابر گرد آمدند تا از عطش خويش بكاهند ولى ناگهان زبانه‌هاى آتش بر سرشان فروريخت و زمين زير پاهاىشان به لرزه افتاد . ديرى نگذشت كه همگان خاكستر شدند . برخى از مفسران بر اين باورند كه قوم مدين با صيحه‌اى آسمانى عذاب شدند . اين اختلاف ، ميان مفسران از آنجا ناشى شده است كه شعيب به سوى دو قوم مدين و قوم ديگرى برانگيخته شده بود و اين عذاب‌ها بر اين دو قوم فرود آمد . سهل بن سعيد گويد : هشام بن عبد الملك دستور داد در يكى از محله‌هايى كه به او منسوب بود چاهى را حفر نمودند . من تا دويست پا به پايين رفتم و ناگهان جسد مردى را ديدم كه لباسى سپيد بر تن داشت و دست راستش را روى سرش نهاده بود من دست او را پايين آوردم و ناگهان با شگفتى ديدم كه از سرش خون فوران مىكند و هنگامى كه دوباره دستش را به روى سرش بازگرداندم خون بند آمد . آنگاه جملاتى را روى پيراهنش ديدم كه نگاشته شده بود كه من شعيب بن صالح فرستاده شعيب پيامبر به سوى عده‌اى از مردم هستم كه آنها پس از كتك زدنم ، مرا به اين چاه افكندند و بر سرم خاك ريختند . هنگامى كه اين ماجرا را براى هشام بازگو كردم دستور داد كه جاى ديگرى چاه بكنم « 1 » .\r\nعبد الرحمان بن زياد گويد : من به همراه عمويم و مردى آفريقايى به كندن چاه در مزرعه خويش پرداختيم . پس از آنكه كمى چاه حفر شد به خانه‌اى بسيار بلند رسيديم . درون آن خانه پيرمردى مرده بود و پارچه‌اى بر رويش پهن شده بود . در كنارش نامه‌اى بود كه در آن چنين نوشته شده بود : من حسان بن سنان اوزاعى هستم كه از سوى شعيب پيامبر به سوى مردم اين منطقه آمدم و آنها را به خداپرستى فراخواندم ولى آنان مرا دروغ انگاشته و در اين گودال زندانىام كردند . روزى دوباره برانگيخته خواهم شد و آنگاه حقم را از آنها خواهم ستاند » .\r\nروزى سليمان بن عبد الملك از سرزمين « قرا » مىگذشت . او دستور داد در\r\n\r\n\r\n","description":"","footnote":"\r\n( 1 ) . قصص الانبياء ص 142 و 143 .\r\n","page_name":" 340 ","page_number":340},
  {"content":"\r\n\r\nآنجا چاهى را حفر كنند . هنگامى كه چاه را كندند به سنگى رسيدند و در زير آن جسد مردى را يافتند كه همراهش نامه‌اى چنين بود : من حارث بن شعيب غسّانى فرستاده شعيب به سوى مردم سرزمين مدين هستم كه به دست آنها كشته شدم « 1 » . وهب نقل نموده است كه شعيب اهل مدين نبود بلكه به سوى آنها برانگيخته شد تا از ستم‌گرى پادشاه و مردم آنجا جلوگيرى كند .\r\nآنها از وزن كالا مىكاستند و در دادوستد كم‌فروشى مىكردند و حق ديگران را نمىپرداختند . شعيب پىدرپى آنها را پند مىداد ولى سخنانش اثرى نگذاشت و او را از آن شهر راندند  « لَنُخْرِجَنَّكَ يا شُعَيْبُ وَ الَّذِينَ آمَنُوا مَعَكَ مِنْ قَرْيَتِنا » . \r\nمردم مدين سخنان شعيب را مخالف گفته‌هاى پدران خويش مىدانستند و مىگفتند :  « يا شُعَيْبُ أَ صَلاتُكَ تَأْمُرُكَ أَنْ نَتْرُكَ ما يَعْبُدُ آباؤُنا أَوْ أَنْ نَفْعَلَ فِي أَمْوالِنا ما نَشؤُا » .  عذاب الهى بر آنان فرو آمد و هوا چنان گرم شد كه آب چشمه‌ها از شدّت گرما قابل شرب نبود . آنان به سوى بيشه‌اى در آن نزديكى پناه بردند كه خداوند در قرآن از آن با نام اصحاب الايكه ياد مىكند . قوم مدين بر فراز آن بيشه ، ابرى سياه‌رنگ را ديدند و گمان كردند كه به زودى از آن باران فرو خواهد ريخت . آنان در زير ابر گرد آمدند و ناگهان آتش بر سرشان فرو باريد و همگى سوختند و از ميان رفتند .\r\nپس از آنكه مردم مدين و ايكه نابود شدند شعيب و يارانش به مكه رفتند و پيوسته در آنجا بودند تا آنكه از دنيا رفتند « 2 » با اين حال در بسيارى از روايات گفته شده است كه شعيب پس از هلاكت قومش همچنان در مدين ماند تا اينكه با موسى بن عمران ديدار نمود . امير مؤمنان على عليه السّلام فرموده‌اند : شعيب آنقدر قومش را به خداپرستى دعوت نمود تا اينكه پيرو سالخورده شد ولى كسى به او اعتنا نكرد ، پس از چندى او به اذن الهى به شكل جوانى خوش\r\n\r\n\r\n","description":"","footnote":"\r\n( 1 ) . كنزار الفوائد ص 179 و 180 .\r\n( 2 ) . قصص الانبياء راوندى ص 146 و 147 .\r\n","page_name":" 341 ","page_number":341},
  {"content":"\r\n\r\nسيما درآمد و به سوى قومش بازگشت ولى مردم به او گفتند : آن هنگام كه پير بودى و ما را پند مىدادى تو را پاسخ نمىگفتيم اينك كه جوان شده‌اى چگونه به سخنت گوش فرا دهيم . « 1 »\r\nامام صادق عليه السّلام مىفرمايند : در ميان پيامبران‌نژاد چند تن از آنها عرب بود ؛ آنان هود و صالح اسماعيل و شعيب بودند كه از بكّائين نيز به شمار مىرفتند و حضرت محمد صلّى اللّه عليه و آله و سلّم نيز عرب بود « 2 » امام باقر عليه السّلام فرموده‌اند : خداوند به شعيب وحى نمود كه من صد هزار نفر از قوم تو را عذاب خواهم كرد ؛ چهل هزار نفر از آنان فاسق‌اند ، ولى شصت هزار نفر ، ديگر نيكوكارانى هستند كه با گناهكاران نرم‌رفتارى مىكنند و خشم مرا ناديده مىانگارند . « 3 »\r\nابن عباس گفته است كه شعيب دويست و چهل و دو سال عمر كرد . « 4 »\r\nبريد بن اسلم در تفسير آيه‌ى  « يا شُعَيْبُ أَ صَلاتُكَ تَأْمُرُكَ أَنْ نَتْرُكَ ما يَعْبُدُ آباؤُنا . . . » .  مىگويد . يكى از كارهايى كه شعيب ، مردم را از آن باز مىداشت بريدن گوشه‌هاى سكه‌هاى نقره بود . « 5 »\r\n\r\n\r\n","description":"","footnote":"\r\n( 1 ) . قصص الانبياء راوندى ص 145 .\r\n( 2 ) . همان مصدر .\r\n( 3 ) . فروغ كافى ج 5 ص 56 .\r\n( 4 ) . قصص الانبياء ص 146 .\r\n( 5 ) . الكامل ابن اثير ج 1 ص 55 .\r\n","page_name":" 342 ","page_number":342},
  {"content":"\r\n\r\n\r\n* باب دوازدهم : داستان حضرت موسى و هارون عليهما السّلام\r\n\r\n","description":"","footnote":"","page_name":" 343 ","page_number":343},
  {"content":"\r\n\r\n\r\nفصل اول : علت نامگذارى موسى به اين نام\r\nفضيلت‌ها و ويژگىها « 1 »  « قالُوا يا شُعَيْبُ أَ صَلاتُكَ تَأْمُرُكَ أَنْ نَتْرُكَ ما يَعْبُدُ آباؤُنا أَوْ أَنْ نَفْعَلَ فِي أَمْوالِنا ما نَشؤُا إِنَّكَ لَأَنْتَ الْحَلِيمُ الرَّشِيدُ » . \r\nمفسران دربارهء اين آيه چنين گفته‌اند كه خداوند مىفرمايد : ما به موسى تورات داديم و در پى او فرستادگانى همچون يوشع ، داود ، سليمان ، الياس ، زكريا و يحيى را يكى پس از ديگرى برانگيختيم . همچنين مفسران گفته‌اند كه موسى واژه‌اى در زبان قبطى است كه از دو كلمه تشكيل شده است : « مو » به معناى آب است و « سى » به‌معناى درخت « 2 » . آن حضرت را موسى ناميدند ؛ چرا كه چون گهواره‌اش در پاى درختى در آب يافت شد .\r\nگويند كه كنيزان فرعون به كنار رودخانه‌ى نزديك قصر رفته بودند تا خود را بشويند كه ناگهان گهواره موسى را يافتند .\r\nنسب موسى را چنين گفته‌اند : موسى بن عمران بن يصهر بن يافث بن لاوى بن يعقوب .\r\nبراى مادر موسى سه نام ذكر كرده‌اند كه محمد بن اسحاق اين نام‌ها را اين گونه بازگو نموده است : افاحيه ، نخيب و يوخابيد . كه نام سوم از همه مشهورتر است « 3 »\r\nنگارنده گويد : من در سال هزار و نود و پنج قمرى هنگام بازگشت از سفر حج ، در بصره توقف كردم . در آنجا توراتى را يافتم كه به زبان عربى ترجمه\r\n\r\n\r\n","description":"","footnote":"\r\n( 1 ) . سوره بقره / 87 .\r\n( 2 ) . علل الشرايع ج 1 ص 73 .\r\n( 3 ) . عرائس ثعلبى ص 147 .\r\n","page_name":" 344 ","page_number":344},
  {"content":"\r\n\r\nشده بود و نام يوخابيد را در آن يافتم . امام صادق عليه السّلام روايت نموده‌اند : كه پيامبر صلّى اللّه عليه و آله و سلّم درباره‌ى معراج فرموده‌اند : آنگاه كه تا آسمان پنجم فراز گرفتيم مردى ميانسال با چشمانى درشت را ديديم كه گروهى از امتش گرداگردش حلقه زده بودند . جبرئيل گفت : او هارون بن عمران است و قومش او را بسيار دوست دارند . آنگاه ما به آسمان ششم رفتيم و در آنجا مردى بلندقامت را ديديم كه مىگفت : بنى اسرائيل گمان مىكردند كه من بهترين آفريده‌ى خداوندم ولى نمىدانستند كه هم اينك اشرف مخلوقات خداوند در برابرم ايستاده است . جبرئيل به من گفت : او برادرت موسى بن عمران است . من به او سلام كردم و برايش طلب آمرزش نمودم . او نيز پاسخم را گفت . « 1 »\r\nامام صادق عليه السّلام فرمودند : موسى دويست و چهل سال عمر كرد و ميان او و ابراهيم پانصد سال فاصله بود . « 2 » پيامبر صلّى اللّه عليه و آله و سلّم فرمودند : خداوند از ميان پيامبران خود ، چهار نفر را با شمشير برانگيخت ؛ ابراهيم ، داوود ، موسى و خود من  « إِنَّ اللَّهَ اصْطَفى آدَمَ وَ نُوحاً وَ آلَ إِبْراهِيمَ وَ آلَ عِمْرانَ عَلَى الْعالَمِينَ » .  « 3 » « 4 »\r\nمردى شامى از امير مومنان على عليه السّلام پرسيد : تفسير آيه     يَوْمَ يَفِرُّ الْمَرْءُ مِنْ أَخِيهِ وَ أُمِّهِ وَ أَبِيهِ وَ صاحِبَتِهِ وَ بَنِيهِ لِكُلِّ امْرِئٍ مِنْهُمْ يَوْمَئِذٍ شَأْنٌ يُغْنِيهِ »     « 5 »\r\nچيست ؟ آن حضرت فرمودند : آنان عبارتند از قابيل كه از برادرش هابيل مىگريزد و موسى از مادرش ، ابراهيم از پدرش ، لوط از همسرش و نوح از پسرش گريزانند . « 6 » شيخ صدوق فرموده است : موسى از آن روى از مادرش گريزان است كه مىترسد حق او را به شايستگى به جا نياورده باشد « 7 »\r\n\r\n\r\n","description":"","footnote":"\r\n( 1 ) . تفسير قمى ج 2 ص 98 .\r\n( 2 ) . تفسير قمى ج 2 ص 270 .\r\n( 3 ) . سوره آل عمران / 33 .\r\n( 4 ) . خصال صدوقى ص 225 .\r\n( 5 ) . سوره عبس / 34 الى 37 .\r\n( 6 ) . علل الشرايع ج 2 ص 320 .\r\n( 7 ) . خصال صدوق ص 318 .\r\n","page_name":" 345 ","page_number":345},
  {"content":"\r\n\r\nگروهى از حديث‌شناسان نيز گفته‌اند : مقصود از مادر موسى در كلام معصومين همان دايه‌اش است كه پيش از يافتن مادرش از او نگهدارى مىكرد .\r\nامام صادق عليه السّلام فرمودند : خداوند به موسى وحى فرمود كه آيا مىدانى چرا تو را به پيامبرى برگزيدم و سزاوار هم‌صحبتى با خويش گرداندم ؛ زيرا كسى را به فروتنى تو نيافتم . موسى با شنيدن اين سخن صورت بر خاك نهاد و به كوچكى خويش در برابر خدا اقرار نمود . در اين هنگام خداوند به او وحى فرمود كه سرت را از خاك بردار و خاك سجده‌گاهت را بر دامنت بكش تا همه آفت‌ها و بيمارىها از تنت برود « 1 »\r\nامام باقر عليه السّلام فرمودند : خداوند به موسى وحى فرمود كه من تو را از آن روى كليم و هم‌صحبت خود ساختم كه كسى را فروتن‌تر از تو نيافتم ؛ چرا كه هنگام نماز ، گونه‌هايت را بر خاك مىنهى « 2 »\r\nيكى از معصومين عليهم السّلام فرمودند : هرگاه موسى نمازش را به پايان مىبرد نخست ، گونه‌ى راستش را و آنگاه گونه چپش را بر خاك مىماليد . كارى را كه موسى انجام مىداد همان سجده شكر است و مخالفان شيعيان مىگويند كه سجده شكر را يهوديان و رافضه بدعت نهاده‌اند و نخستين كسى كه در اسلام سجده شكر به جا آورد على عليه السّلام بود كه در ليلهء المبيت فرمان يافت كه به‌جاى پيامبر صلّى اللّه عليه و آله و سلّم در بسترش بخوابد ، پس از آنكه او از سلامتى پيامبر آگاهى يافت سجده شكر به جا آورد .\r\nدر تفسير على بن ابراهيم آمده است كه امام صادق عليه السّلام فرموده‌اند : بنى اسرائيل به موسى تهمت زدند كه موسى از نيروى مردانگى و آلت مردانه تهى است ؛ چرا كه او براى شستشوى خويش به جاى دوردستى مىرفت . روزى موسى لباسش را روى صخره نهاد و مشغول شنا شد كه ناگهان به اذن الهى صخره به كنارى رفت و كسانى كه در آنجا بودند ديدند كه موسى از هرنقصى\r\n\r\n\r\n","description":"","footnote":"\r\n( 1 ) . بحار الانوار ج 3 ص 7 .\r\n( 2 ) . علل الشرايع ج 1 ص 74 .\r\n","page_name":" 346 ","page_number":346},
  {"content":"\r\n\r\nبه دور است . قرآن در اين‌باره مىفرمايد :  « يا أَيُّهَا الَّذِينَ آمَنُوا لا تَكُونُوا كَالَّذِينَ آذَوْا مُوسى فَبَرَّأَهُ اللَّهُ مِمَّا قالُوا وَ كانَ عِنْدَ اللَّهِ وَجِيهاً  « 1 » ؛ اى كسانى كه ايمان آورده‌ايد مانند آن كسان نباشد كه موسى را آزردند ، پس خدا او را از آنچه گفته بودند پاك ساخت » .\r\nطبرسى گويد : درباره‌ى اين آيه چند نظريه وجود دارد برخى گفته‌اند كه روزى موسى و هارون به دامنه‌ى كوهى رفته بودند . هارون در آنجا جان سپرد و بنى اسرائيل گفتند كه موسى ، هارون را كشته است ولى گروهى از فرشتگان به فرمان خداوند نزد مردم آمدند و گفتند كه عمر هارون پايان يافته بود و او به مرگ طبيعى فوت كرده است . درباره‌ى اين نظريه رواياتى از حضرت على عليه السّلام و ابن عباس نقل شده است . « 2 »\r\n2 . موسى همواره براى شستشوى خود به مكانى خلوت مىرفت . مردم پنداشتند كه موسى بيمارىاى همچون پيسى و فتق دارد كه دور از چشم مردم ، خود را شستشو مىدهد . روزى صخره‌اى كه موسى در پشت آن خود را مىشست به كنارى رفت و همگان اندام كامل و بىنقص موسى را ديدند . البته برخى اين نظر را بر خلاف مقام پيامبران مىدانند .\r\n3 . قارون زنى روسپى را مامور كرد تا موسى را به زنا متهم سازد . ولى خداوند پيامبرش را از تهمت‌ها در امان داشت و پاكى او را اثبات نمود .\r\n4 . هرچند قوم موسى معجزه‌ها و نشانه‌هاى بسيارى را از موسى ديده بودند ولى باز هم موسى را به جادوگرى و ديوانگى و دروغ متهم مىساختند . « 3 »\r\n« علم الهدى » دومين دليل را به شدت رد كرده و مىگويد : روا نيست كه بگوييم خداوند براى اثبات سالم بودن موسى ، متوسل به كشف عورت موسى شده است . « 4 »\r\n\r\n\r\n","description":"","footnote":"\r\n( 1 ) . سوره احزاب / 69 .\r\n( 2 ) . تفسير قمى ج 2 ص 197 .\r\n( 3 ) . مجمع البيان ج 4 ص 583 .\r\n( 4 ) . تنزيه الانبياء ص 87 .\r\n","page_name":" 347 ","page_number":347},
  {"content":"\r\n\r\nولى برخى از حديث‌شناسان مىگويند كه چون موسى نمىدانست عده‌اى او را مىبينند نمىتوان كشف عورت او را دليل روى گرداندن مردم از پيامبران دانست .\r\nامام صادق عليه السّلام فرموده‌اند : هارون پيش از موسى از دنيا رفت . او از برادرش موسى بزرگتر بود و دو پسر به نام‌هاى شبّر و شبير داشت كه معنايش در عربى حسن و حسين است .\r\nپيامبر صلّى اللّه عليه و آله و سلّم فرموده‌اند : موسى مردى بلندقامت و شبيه مردم هند بود .\r\nعيسى قامتى متوسط و گيسوانى مجعد و آراسته داشت . ولى اگر مىخواهيد ابراهيم را ببينيد در من بنگريد . « 1 »\r\n\r\n\r\n","description":"","footnote":"\r\n( 1 ) . قصص الانبياء راوندى ص 153 .\r\n","page_name":" 348 ","page_number":348},
  {"content":"\r\n\r\n\r\nفصل دوم : موسى عليه السّلام از ولادت تا پيامبرى\r\nدر تفسير علي بن ابراهيم آمده است كه امام باقر عليه السّلام فرمودند : مادر موسى به دنيا آمدن فرزندش را از ديگران پنهان مىداشت ؛ زيرا فرعون به گروهي از زنان قطبي دستور داده بود كه هرنوزاد پسري كه به دنيا آمد او را آگاه سازند .\r\nكار فرعون بدان جهت بود كه بني اسرائيل ميگفتند كه به زودي مردي به نام موسي بن عمران خواهد آمد و حكومت فرعون را از ميان خواهد برد .\r\nفرعون چنان از اين سخن ترسيده بود كه دستور داد هرنوزاد پسري را كه به دنيا مىآيد بكشند . در همان‌روزها موسي به دنيا آمد  « وَ أَلْقَيْتُ عَلَيْكَ مَحَبَّةً مِنِّي »  خداوند بر دل مادر موسي القاء نمود تا فرزندش را درون گهواره‌اي پنهان كند و به رود نيل سپرد  « وَ لا تَخافِي وَ لا تَحْزَنِي إِنَّا رَادُّوهُ إِلَيْكِ وَ جاعِلُوهُ مِنَ الْمُرْسَلِينَ ؛  « 1 » و مترس و غم مخور كه ما برگرداننده او به سوي تو و گرداننده او از پيامبران هستيم . »\r\nدر آن روز فرعون با همسرش آسيه در كنار كاخ خويش در برابر رود نيل ايستاده بودند ، ناگهان شيء سياه‌رنگى را ديدند و ديري نگذشت كه گهواره‌اي به كنار آب آمد ، فرعون گهواره را از آب گرفت و هنگامي كه در گهواره را گشود نوزاد پسري زيبا را ديد ؛ خداوند در همان دم مهر آن نوزاد را در دل فرعون و همسرش آسيه نهاد . فرعون مىخواست طفل را بكشد ولي آسيه گفت كه آن نوزاد را به فرزندي بپذيريم و برايش دايه‌اي بگيريم ؛ چرا كه آنها فرزندي نداشتند .\r\nموسى از هيچ دايه‌اي شير نميخورد .  « وَ حَرَّمْنا عَلَيْهِ الْمَراضِعَ مِنْ قَبْلُ . » \r\n\r\n\r\n","description":"","footnote":"\r\n( 1 ) . سوره قصص / 7 .\r\n","page_name":" 349 ","page_number":349},
  {"content":"\r\n\r\nمادر موسي دانست كه فرزندش نزد فرعون است ، او دخترش را به دربار فرعون فرستاد تا خبري آورد . هنگامي كه خواهر موسي وارد دربار شد ، برادرش را ديد كه در آغوش آسيه است و ديد كه برادرش از هيچ دايه‌اي شير نميخورد ، در اين هنگام او به فرعون گفت : آيا مىخواهيد خانواده‌اي را به شما معرفي كنم كه اين كودك را سرپرستي كنند و خيرخواه او باشند ؟\r\nآنگاه بود كه مادر موسي به دربار آمد و نوزادش با رغبت از او شير خورد .\r\n « فَرَدَدْناهُ إِلى أُمِّهِ كَيْ تَقَرَّ عَيْنُها وَ لا تَحْزَنَ وَ لِتَعْلَمَ »  « 1 » سرانجام او را به مادرش بازگردانديم تا ديده‌اش به او روشني يابد و غم نخورد و بداند . »\r\nپس از چندي موسي شروع به راه رفتن در قصر نمود ، او روزي نزد فرعون عطسه كرد و پس آنگاه خداوند را سپاس گفت . فرعون با شنيدن اين جمله خشمگين گرديد و به صورت او سيلي زد ؛ موسي نيز دست در ريش‌هاي فرعون انداخت و آنها را به شدّت كشيد . فرعون چنان خشمگين گرديد كه خواست او را بكشد ولي آسيه او را از اين كار بازداشت و گفت : او كودكي خردسال است و توان تشخيص ندارد . بهتر است او را بيازمايي . آنگاه دانه‌هاي خرما و سنگريزه‌هاي گداخته را در برابر موسي گذاشتند تا يكي را بردارد ، موسي نخست دستش را به طرف خرما دراز كرد ولي جبرئيل دست او را به سوي سنگريزه‌هاي گداخته كشاند و موسي آنها را برداشت و به دهان گذاشت و گريه‌اش به هوا خاست ، در اين هنگام بود كه فرعون متقاعد شد و موسي را نكشت .\r\nامام باقر عليه السّلام فرمودند : موسي تنها سه روز دور از مادرش در كاخ زندگي كرد .\r\nهنگامي كه موسي بزرگ شد به كار قضاوت پرداخت و هرگاه براي مناجات با خداوند به بيرون شهر مىرفت برادرش هارون جانشين او مىگرديد . فرعون موسي را بسيار احترام مىكرد تا آنكه موسي به سنّ رشد رسيد و درباره يگانگي خداوند با فرعون به گفتگو نشست . فرعون به سخنان موسي اعتنايي نميكرد تا\r\n\r\n\r\n","description":"","footnote":"\r\n( 1 ) . سوره قصص / 13 .\r\n","page_name":" 350 ","page_number":350},
  {"content":"\r\n\r\nاينكه سرانجام او را به مرگ تهديد كرد . موسي نيز از كاخ گريخت و به شهر ديگري رفت . او در آنجا دو مرد را ديد كه با يكديگر زدوخورد مىكنند ، يكي از آنها پيرو موسي بود و ديگري بر آيين فرعون بود . موسي به دفاع از هم‌آيين خود پرداخت و آن مرد قبطى را كشت و گريخت . فردا همان شخص دوباره از موسي كمك خواست و هنگامي كه موسي مىخواست دشمن آن شخص را بزند ، آن مرد گفت : آيا مىخواهي مرا بكشي ؟ همانگونه كه آن شخص را ديروز كشتي ؟\r\nموسي با شنيدن اين سخنان او را رها كرد و از آن‌جا گريخت .\r\n « وَ قالَ رَجُلٌ مُؤْمِنٌ مِنْ آلِ فِرْعَوْنَ يَكْتُمُ إِيمانَهُ ؛  « 1 » و مردي از آل فرعون كه ايمانش را پنهان مىداشت گفت » . هنگامي كه به فرعون خبر دادند كه موسي كسي را كشته است ، فرعون تصميم گرفت موسي را كيفر كند ، ولي خزانه‌دار فرعون كه به موسي ايمان داشت و ايمانش را پنهان مىداشت ، كسى را به سوي موسي فرستاد و او را از تصميم فرعون آگاه نمود  « إِنَّ الْمَلَأَ يَأْتَمِرُونَ بِكَ لِيَقْتُلُوكَ فَاخْرُجْ إِنِّي لَكَ مِنَ النَّاصِحِينَ »  « 2 » موسي به پيشنهاد حزبيل ، به سوي مدين راهي شد و در بيرون آن شهردو كنيزك را ديد كه به انتظار ايستاده بودند تا از چاه آب برگيرند و در اطرافشان چند گوسفند به زمين نشسته بود ؛ موسي ديد كه چوپاناني كه آن‌جا گرد آمده‌اند چنان زيادند كه آن دو دختر به نزديكي چاه نميروند .\r\nآن دو دختر به موسي گفتند :  « حَتَّى يُصْدِرَ الرِّعاءُ وَ أَبُونا شَيْخٌ كَبِيرٌ . »  « 3 » ما به چهارپايان خود آب نميدهيم تا اينكه چوپانان ، چهارپايان خود را از آبشخور بازگردانند و پدر ما پيري فرتوت است » .\r\nموسي به سوي چاه رفت و سطلي از آب را براي گوسفندان آن دو دختر آورد . سپس به زير درختي رفت و گفت :  « رَبِّ إِنِّي لِما أَنْزَلْتَ إِلَيَّ مِنْ خَيْرٍ \r\n\r\n\r\n","description":"","footnote":"\r\n( 1 ) . سوره غافر / 28 .\r\n( 2 ) . سوره قصص / 20 .\r\n( 3 ) . سوره قصص / 23 .\r\n","page_name":" 351 ","page_number":351},
  {"content":"\r\n\r\n فَقِيرٌ  « 1 » ؛ پروردگارا ، من به هرخيري كه برايم بفرستي نيازمندم . »\r\nآن دو دختر كه فرزندان شعيب بودند نزد پدر بازگشتند ؛ پدر از آنها پرسيد كه چرا زود آمديد ؟ آن‌دو گفتند : مردي هنگام آب كشيدن به ما كمك كرد .\r\nشعيب يكي از دخترانش را كه صفورا نام داشت فرستاد تا آن مرد را بياورد تا اجرت سقايت را به او بدهد . دختر شعيب نزد موسى رفت و هنگام بازگشت ، صفورا كه جلوتر از موسي مىرفت باد ، پيراهنش را تكان داد و پشتش نمايان شد . موسى از او خواست كه جلوتر حركت نكند ؛ چرا كه او از خانداني است كه دوست نميدارند از پشت سر به زنان خيره شوند .\r\nهنگامي كه موسي وارد خانه شعيب شد حوادثي را كه برايش روي داده بود به او بازگفت : شعيب او را اميدوار ساخت و گفت :  « لا تَخَفْ نَجَوْتَ مِنَ الْقَوْمِ الظَّالِمِينَ  « 2 » ؛ نترس كه تو را از قوم ستمكار نجات خواهم داد . »\r\nدر اين هنگام يكي از دختران شعيب به پدرش گفت كه موسي را بخاطر زور بازويش كه هنگام آب كشيدن از چاه ديده بود به كار گيرد . شعيب نيز موسي را در برابر هشت سال كاركردن به ازدواج دخترش درآورد كه در حقيقت اين هشت سال مهريه دختر بود . موسي نيز شرط شعيب را پذيرفت و ده سال براي او كار كرد .\r\nاز مام باقر عليه السّلام پرسيدند : آيا جايز است كه مردي با دختري ازدواج كند و مهريه‌اش را دو ماه كار براي پدر آن دختر قرار دهد ؟ آن حضرت فرمودند :\r\nموسي كه ده سال براي شعيب كار كرد مىدانست كه در اين مدت زنده خواهد ماند ، ولي آيا اين شخص يقين دارد كه تا دو ماه ديگر زنده خواهد ماند ؟\r\nدر ادامه داستان موسى چنين آمده است : ده سال به سر آمد و موسي تصميم گرفت با همسرش به راه افتند و با گوسفندان به سوي مصر حركت\r\n\r\n\r\n","description":"","footnote":"\r\n( 1 ) - سوره قصص / 24 .\r\n( 2 ) - سوره قصص / 25 .\r\n","page_name":" 352 ","page_number":352},
  {"content":"\r\n\r\nكنند . موسى عصاي مخصوص پيامبران را كه براي شعيب بود به دست گرفت و گام در سفر نهاد .\r\nموسي در شبي بسيار سرد و تاريك از دور آتشي ديد كه از ميان شاخه‌هاي درختي شعله مىكشيد . موسي سه‌بار به سوي درخت رفت تا آتشي بياورد ولي هربار شعله‌هاي آتش او را بازگرداند . سرانجام صدايى از درخت برخاست :\r\n « يا مُوسى إِنِّي أَنَا اللَّهُ رَبُّ الْعالَمِينَ  « 1 » ؛ اي موسي ، من خداوند ؛ پروردگار جهانيان هستم . » آنگاه از موسي خواست كه عصايش را بر زمين افكند . ناگهان عصا به ماري تبديل شد و موسي پا به فرار گذاشت . ولي با نداي الهي آرام گرفت و آنگاه خداوند به او فرمود :   « وَ لا تَخَفْ إِنَّكَ مِنَ الْآمِنِينَ اسْلُكْ يَدَكَ فِي جَيْبِكَ تَخْرُجْ بَيْضاءَ مِنْ غَيْرِ سُوءٍ »  \r\nدر اين هنگام موسي به خداوند عرض كرد :    « إِنِّي قَتَلْتُ مِنْهُمْ نَفْساً فَأَخافُ أَنْ يَقْتُلُونِ وَ أَخِي هارُونُ هُوَ أَفْصَحُ مِنِّي لِساناً فَأَرْسِلْهُ مَعِي رِدْءاً يُصَدِّقُنِي إِنِّي أَخافُ أَنْ يُكَذِّبُونِ قالَ سَنَشُدُّ عَضُدَكَ بِأَخِيكَ وَ نَجْعَلُ لَكُما سُلْطاناً فَلا يَصِلُونَ إِلَيْكُما بِآياتِنا أَنْتُما وَ مَنِ اتَّبَعَكُمَا الْغالِبُونَ ؛    « 2 » پروردگارا ، من يكي از ايشان را كشته‌ام و مىترسم كه مرا بكشند و برادرم هارون از من گشاده زبان‌تر است . او را ياور من بفرست كه به راستي من ، گواهي دهد كه من مىترسم مرا دروغگو بدانند . خداوند فرمود : به زودى تو را با برادرت نيرومند سازيم و به شما دو تن سلطه دهيم كه با معجزه‌هاي ما ، دست‌شان به شما نرسد ، شما و پيروانتان پيروزيد . »\r\nامام صادق عليه السّلام فرموده‌اند : اميدت به چيزي كه در پس‌اش هستي ، بيشتر از نااميديات باشد . با آنكه موسي پيامبر بود براي يافتن آتش بارها به سوي آن رفت ولي بازگشت .\r\n\r\n\r\n","description":"","footnote":"\r\n( 1 ) . سوره قصص / 30 .\r\n( 2 ) . سوره قصص / 33 الى 35 .\r\n","page_name":" 353 ","page_number":353},
  {"content":"\r\n\r\nابن جهم گويد : مأمون از امام رضا عليه السّلام درباره اين سخن خداوند در قرآن پرسيد كه ،  « فَوَكَزَهُ مُوسى فَقَضى عَلَيْهِ قالَ هذا مِنْ عَمَلِ الشَّيْطانِ » .  آن حضرت فرمودند : موسي نيمه‌شب وارد يكي از شهرهاي مصر شد و در همان آغاز شهر ، دو مرد را ديد كه با يكديگر جدال مىكنند ، يكي از آن‌دو پيرو موسي و ديگري دشمنش بود . موسي در اين ميان بر آن مرد قبطي كافر مشتي زد و او همان دم جان سپرد ، در اين هنگام امام رضا عليه السّلام فرمودند : در حقيقت جدال و ستيز آن‌دو ، مرگ آن كافر را پيش آورد نه مشت حضرت موسي .\r\nآنگاه مأمون از آن حضرت پرسيد : چرا موسي پس از كشتن آن كافر اين گونه گفت :  « رَبِّ إِنِّي ظَلَمْتُ نَفْسِي فَاغْفِرْ لِي » .  آن حضرت فرمودند : در حقيقت ستمي را كه موسي بر خود روا داشته بود اين است كه وارد شهر شده و در ستيز ميان آن‌دو دخالت كرده است كه كارش با مرگ مرد قبطي همراه شد و اين‌كه موسي به خداوند عرضه داشت : « فاغفرلي » به معناي آن است كه خداوندا مرا از دست دشمنانت دور نگاه دار . آن‌گاه موسي گفت :  « رَبِّ بِما أَنْعَمْتَ عَلَيَّ »  يعني خداوندا به سبب نيرويى كه به من ارزاني داشتي تا آن مرد كافر را بكشم ، پيوسته در راه تو با دشمنان ستيز خواهم كرد تا خشنودي تو را به دست آورم و هيچگاه پشتيبان ستم‌پيشگان نخواهم بود .\r\nسپس مأمون از آن حضرت پرسيد : مقصود از آيه  « فَعَلْتُها إِذاً وَ أَنَا مِنَ الضَّالِّينَ »  پرسيد . آن حضرت فرمودند : اين جمله را موسي زماني گفت كه فرعون او را به كشتن مرد قبطي متهم ساخت . و بايد گفت مقصود از « الضّالّين » به معناي گمراه نيست بلكه به معناي سرگشته است . يعني مقصود موسي اين بود كه من پس از خروج از قصر فرعون ، سرگردان بودم و سرانجام به شهري رسيدم كه آن دو نفر باهم ستيز مىكردند و ترسيدم كه دوباره نزدت بازگردم تا مبادا مرا قصاص كني . آنگاه موسي به فرعون گفت :  « فَوَهَبَ \r\n\r\n","description":"","footnote":"","page_name":" 354 ","page_number":354},
  {"content":"\r\n\r\n لِي رَبِّي حُكْماً وَ جَعَلَنِي مِنَ الْمُرْسَلِينَ ؛  « 1 » سپس پروردگارم مرا حكمت بخشيد و از پيامبران گردانيد . » « 2 »\r\nپيامبر صلّى اللّه عليه و آله و سلّم فرموده‌اند : هنگامي كه يوسف در آستانه مرگ بود اطرافيانش را گرد آورد و گفت : پس از من جنگ‌هايي روي خواهد داد كه مردان بسياري كشته شده و شكم‌هاي زنان بيشماري دريده خواهد شد . اين وضعيت جانكاه پيوسته ادامه خواهد يافت تا اينكه مردي سبزه‌گون از فرزندان لاوي بن يعقوب به پيامبري برانگيخته مىشود . هنگامي كه او را يافتيد بر يارىاش كمر ببنديد .\r\nبني اسرائيل چهارصد سال در اوج سختي به سر بردند تا اينكه در ميان آنان خبري پيچيد كه پسري به دنيا آمده است كه نشانه‌هايش با گفته‌هاي يوسف تطبيق دارد . مردم از دانشمند خويش خواستند كه درباره موسي و منجي موجود براي آنان سخن گويد . آنان شبي در بيابان گردهم آمدند و هنگامي كه به سخنان دانشمند گوش فرا مىدادند موسي سوار بر استر و با جامه‌اي بلند بر تن ، به ميانشان آمد . آن دانشمند كه موسي را شناخته بود خداوند را سپاس گفت كه چنين عمري درازناك به كه حجّت خدا را ملاقات كند . موسي به مردم گفت : از خدا مىخواهم كه فرج و گشايش كار شما را نزديك گرداند . پس آنگاه موسي به مدين رفت و مدت‌ها نزد شعيب ماند . ولي غيبت دوم موسي كه پنجاه سال و اندي به طول انجاميد دشوارتر از غيبت اول بود . موسي پس از ده سال سوار بر چهارپايي به مصر آمد و در نزديكي آن‌جا آن دانشمند و همراهانش دوباره موسي را ديدند و دريافتند كه او همان موسي بن عمران است كه خداوند او را به پيامبري برانگيخته است .\r\nبني اسرائيل كه سال‌ها در انتظار خروج نجات‌بخش خويش بودند همگي از موسي فرمانبرداري كردند . از آن روز تا هنگامي كه فرعون و اطرافيانش در نيل غرق شدند چهل سال به طول انجاميد . « 3 »\r\n\r\n\r\n","description":"","footnote":"\r\n( 1 ) . سوره شعراء / 21 .\r\n( 2 ) . عيون اخبار الرضا ج 1 ص 177 .\r\n( 3 ) . بحار الانوار ج 13 ص 36 و ص 37 .\r\n","page_name":" 355 ","page_number":355},
  {"content":"\r\n\r\nامام رضا عليه السّلام فرموده‌اند : شعيب هرسال به زيارت موسي مىآمد و آنگاه كه در خانه موسي بود و مىخواست غذا بخورد موسي چنان در خدمتش بود كه مىايستاد و براي او نان تكّه مىكرد . « 1 »\r\nامام باقر عليه السّلام در مورد عصاي موسي عليه السّلام فرموده‌اند : اين همان عصايي است كه در دست آدم و شعيب بود و اينك نيز نزد ما اهل بيت است . چوب عصا همچنان تازه و سبز است گويي كه هم‌اينك از درخت كنده شده است .\r\nهرگاه كه نياز باشد به سخن مىآيد و در دست قائم آل محمد همان كاري را مىكند كه در دست موسي ، مىكرد . آن عصا دو شاخه دارد ؛ يكي در زمين است و ديگري به سوي آسمان است و ميان آن‌دو چهل ذراع فاصله است و هرجادو و نيرنگي را كه كافران به كار ببندند خواهد بلعيد . آن عصا از درختان بهشتي است . « 2 »\r\nامام عسگري عليه السّلام آيه  « إِذْ أَنْجَيْناكُمْ مِنْ آلِ فِرْعَوْنَ »  را چنين تفسير فرمودند :\r\nاز جمله شكنجه‌هايي كه فرعون بر بني اسرائيل روا مىداشت آن بود كه هنگامي كه بني اسرائيل ساختمان‌ها را مىساختند بر پاهايشان زنجير مىبست و آنان ناگزير بودند كه پله‌هاي بيشماري را براي رسيدن به سقف با پاي زنجير شده بپيمايند و بسياري از آنها از بلندي سقوط مىكردند و تا پايان عمر ، فلج و زمين‌گير مىشدند .\r\nخداوند سختي بني اسرائيل را ديد و به موسي وحي فرمود به بني اسرائيل بگويد كه آنان كارشان را با درود بر محمد و آلش آغاز كنند . آنان نيز چنين كردند و درد و رنجشان كم شد . هنگامي كه فرعون كشتن نوزادان پسر را آغاز كرد ، يكي از زنان بني اسرائيل صله‌اي به قابله‌ها پرداخت تا به دنيا آوردن فرزندش را آشكار نكنند .\r\nاو فرزندش را در غاري نهاد و ده بار صلوات بر محمد و آل محمد را بر او خواند . در اين هنگام خداوند فرشته‌اي را بر آن كودك گمارد تا از او نگهداري\r\n\r\n\r\n","description":"","footnote":"\r\n( 1 ) . قصص راوندى ص 152 .\r\n( 2 ) . بحار الانوار ج 13 ، ص 47 .\r\n","page_name":" 356 ","page_number":356},
  {"content":"\r\n\r\nكند ، يكي از انگشتان آن كودك غذاي كافي و ديگري شيرى فراوان داشت .\r\nپسران بني اسرائيل به گونه‌اي پنهاني بزرگ مىشدند و كشته‌شدگان آنها كمتر از زندگانشان بود .\r\nامام عسگري عليه السّلام درباره آيه  « وَ يَسْتَحْيُونَ نِساءَكُمْ » *  فرمودند : بني اسرائيل از اينكه آل فرعون به دخترانشان تجاوز مىكردند نزد موسي شكايت نمودند .\r\nخداوند به موسي وحي فرمود كه به بني اسرائيل بگويد : هرگاه كسي بر آنها نظر سوء داشت بر محمد و آلش درود فرستند . دختران بني اسرائيل نيز چنين كردند و از آن هنگام كسي نتوانست به آنها تجاوز كند . « 1 »\r\nثعلبي در كتاب « عرائس » گويد : پس از آن‌كه « ريّان بن وليد » ( كه نخستين فرعون مصر بود و يوسف را خزانه‌دار خويش گردانده بود ) از دنيا رفت ، « قابوس بن مصعب » پادشاه گرديد . پندهاي يوسف در او اثر نكرد و سرانجام به حالت كفر به هلاكت رسيد .\r\nپس از او برادرش « ابو العباس وليد بن مصعب بن ريان » به فرمانروايي رسيد . او از برادرش « قابوس » ظالم بود . پس از چندي حضرت يوسف عليه السّلام نيز دار فاني را وداع گفت و بني اسرائيل پس از او روزگار سختي را سپري مىكردند و در يوغ ستم پادشاهان فاسق ، دين خود را حفظ مىكردند تا اينكه پادشاهي فرعون روزگار موسي فرارسيد ؛ هيچ‌يك از فرعون‌هاي پيشين مصر اين اندازه ستم‌پيشه نبودند . اين فرعون كه عمري بس دراز داشت ، بني اسرائيل را به گروه‌هاي مختلفي تقسيم نمود . گروهي را به كار ساختن بناها وادار كرده بود و عده‌اي را به نگهباني از مراكز حكومتي و دسته‌اي را نيز به كارهاي زشت و پست گمارده بود . فرعون با زني از بني اسرائيل به نام آسيه بنت مزاحم كه به نيكي شهرت داشت ازدواج كرد .\r\nآسيه همان زني است كه به همراه « حزقيل و مريم بنت ناموساء » به موسي ايمان آورده بودند . مريم همان كسي است كه قبر يوسف را به موسي نشان داد .\r\n\r\n\r\n","description":"","footnote":"\r\n( 1 ) . تفسير امام عسگرى ص 97 و ص 98 .\r\n","page_name":" 357 ","page_number":357},
  {"content":"\r\n\r\nفرعون چهار صد سال عمر كرد . او شبي در خواب آتشي را ديد كه از بيت المقدس به سمت مصر زبانه مىكشد ، و پس از چندي خانه‌هاي قبطيان را ويران كرد ولي به خانه‌هاي بني اسرائيل آسيبي نرساند ، فرعون صبح روز بعد همه‌ى جادوگران و تعبيركنندگان خواب را گرد آورد و خوابش را براي آنها بازگو نمود .\r\nغيب‌گويان گفتند : به زودي كودكي به دنيا مىآيد و حكومتت را از ميان مىبرد و تو را از ديارت بيرون رانده و آييني جديد را به جاي آيين تو برپا مىدارد . فرعون دستور داد كه قابله‌هاي قبطي به ميان زنان بني اسرائيل بروند و هرپسري كه به دنيا مىآيد بكشند .\r\nپيامبر صلّى اللّه عليه و آله و سلّم فرموده‌اند : اگر فرعون همچون آسيه از صميم قلب موسي را به فرزندي مىپذيرفت . خداوند او را هدايت مىكرد . موسي اسمي است كه آسيه بر وي نهاد چرا كه در زبان قبطي « مو » به معناي آب و « شاء » به معناي درخت است و در عربي « موشاء » موسي تلفظ مىشود .\r\nابن عباس گويد : هنگامي كه جمعيت بني اسرائيل بسيار گرديد ، قتل و غارت و ستم‌پيشگي در ميان آنان جاي گرفت و نيكان و برگزيدگان آن‌ها به خدمت ستم‌پيشگان درآمدند . آن هنگام بود كه خداوند قبطيان را بر آنان مسلّط گردانيد .\r\nوهب نقل نموده است كه فرعون در پي يافتن موسي هفتاد هزار نوزاد پسر را كشت .\r\nكشته‌شدگان چنان زياد شدند كه بزرگان قبطي از فرعون خواستند كه چاره‌اي بينديشد . فرعون از آن پس ، فرمان داد كه يك سال نوزادان پسر كشته شوند و سالي ديگر زنده بمانند . هارون برادر موسي در همان سالي به دنيا آمد كه نوزادان پسر كشته نميشدند . اما سال ديگر موسي به دنيا آمد .\r\nجاسوسان به رفتار قابله‌اي كه نزد مادر موسي بود مشكوك شدند و هنگامي كه وارد خانه شدند ، خداوند براي لحظه‌اي مشاعر خواهر موسي را از او گرفت و او برادر خردسالش را در تنور گداخته گذاشت . پس از آنكه جاسوسان از خانه رفتند ، مادر موسي به سراغ فرزندش رفت و او را در ميان آتش سالم يافت .\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nروايت شده است كه مادر موسي نزد نجاري رفت و از او خواست گهواره‌اي همچون تابوت بسازد تا بتواند فرزندش را در آن گذاشته و به نيل اندازد . نجار از حقيقت ماجرا آگاه شد و نزد جاسوسان فرعون رفت تا آنان را از اين ماجرا آگاه سازد . ولي خداوند توان سخن گفتن را از او گرفت و او در كاخ فرعون با دست خويش اشاره مىكرد . ولي مأموران مقصود او را درك نكردند و كتكش زده و او را از كاخ بيرون راندند . همين شخص سالها بعد به موسي ايمان آورد و خداوند ديگربار زبانش را گويا ساخت .\r\nتنها دختر فرعون به بيماري پوستي برص مبتلا شده بود ، پزشكان مىگفتند : علاج او آب دهان كودكي است كه از دريا گرفته شده باشد . روزي فرعون و خانواده‌اش در كاخ خود رو به دريا نشسته بودند كه ديدند صندوقچه‌اي در موج دريا ، شناور است . پس از چندي صندوقچه در ميان درختان ساحل از حركت بازايستاد . آنها به سوي ساحل رفتند و صندوقچه را از آب گرفتند و چون در آن را گشودند پسري زيبا را در آن ديدند . دختر فرعون آب دهان كودك را كه از كنار لبش به بيرون تراوش مىكرد ، بر اندام خود ماليد و ديري نپاييد كه بيماريش بهبود يافت .\r\nسيره‌نويسان گفته‌اند : روزي موسي همراه فرعون اسب‌سواري مىكرد . در اين ميان موسي راه را گم كرد ، وارد شهري به نام « منف » شد . هنگام ظهر بود و كسي در بازارها نبود . ناگهان موسي يكي از ياران خود به نام سامري را ديد كه حاضر نميشد هيزم‌هاي يكي از قبطيان را كه « قانون » نام داشت حمل كند .\r\nسامري با ديدن موسي از او كمك خواست ، موسي نيز او را از دست قبطي رهانيد ولي آن قبطي با موسي منازعه كرد و موسى در دفاع از خود مشتي بر او زد و او در دم جان سپرد . روز بعد سامري با كافري ديگر نزاع مىكرد ، دوباره موسي را ديد و از او كمك خواست ولي موسي او را دشمني گمراه خواند . سامري كه از سخن موسي ترسيده بود گريخت . آن قبطي نيز نزد فرعون رفت و ماجرا را براي او بازگو نمود . فرعون عدّه‌اي را به دنبال موسي فرستاد ولي مردي به نام « حزقيل » كه خداپرست بود و از زمان ابراهيم در حال تقيّه به سر مىبرد ، موسي\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nرا از توطئه‌اي كه در كمين بود ، آگاه نمود .\r\nپيامبر صلّى اللّه عليه و آله و سلّم فرمودند : سه كس در خداپرستي از ديگران پيشي گرفتند و لحظه‌اي به كفر نگراييدند : « حزقيل » مؤمن آل فرعون ، « حبيب » آل نجار و علي بن ابي طالب .\r\nآن درختي كه در منطقه « طوي » بود و آتش از آن زبانه كشيد بنا بر عقيده برخي درخت عناب بوده است و عدّه‌اي نيز مىگويند كه آن درخت خولان است .\r\nعصاي موسى را نيز به نام‌هاي گوناگون همچون « ما شاء اللّه » ، « عنايت » و « عليق » خوانده‌اند . صفات و كاربردهاي گوناگوني را نيز براي آن عصا بر شمرده‌اند . عصاي موسي دوسو و سركج بود و در انتهاي آن پايه‌اي فلزي بود كه در شب‌هاي تاريك ، نورافشاني مىكرد و هرنوع غذا و ميوه‌اي را از درون خاك براي موسي فراهم مىآورد . هرگاه دشمني در برابر موسي مىايستاد دو سر عصا به دو اژدها تبديل مىشد .\r\nعصا كوه‌ها را مىشكافت و راه عبور موسي را باز مىكرد و در عبور از رودخانه‌ها همچون پلي مىشد . اگر دزداني در مسير موسي بودند عصا او را از وجود دزدان آگاه مىساخت . گاهي موسي بر روي عصايش مىنشست و عصا او را مىبرد . از عصا شير و عسل تراوش مىكرد و بوي خوشش مشام موسي را مىنواخت . او با عصايش بر شاخه درختان مىكوبيد تا برگ‌هايش براي گوسفندانش فرو ريزد و به وسيله آن درندگان و خزندگان را از خود دور مىكرد .\r\nروزي شعيب به موسي گفت : هنگامي كه گوسفندان را به چرا مىبري به جايي دوطرفه مىرسي . گوسفندان را به سمت چپ ببر كه در سمت راست اژدهايي عظيم خفته است . موسي به همان مكان رسيد ولي نتوانست گوسفندان را به سمت چپ ببرد و ناچار خود به طرف گوسفندان رفت و خسته در گوشته‌اي به خواب رفت . ناگهان اژدهايي برخاست و به سوي گوسفندان هجوم آورد ولي عصاي موسي به اذن الهي برخاست و با اژدها رودررو شد و آن را از ميان برد . هنگامي كه موسي از خواب برخاست عصايش\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nرا غرق در خون ديد و در سويي ديگر ، اژدهايي كشته شده را ديد و به قدرت الهي كه در عصا نهفته است پي برد .\r\nهنگامي كه موسي عصايش را پرتاب مىكرد به اژدهايي با دوازده دندان بزرگ تبديل مىشد كه بر چهار دست و پا حركت مىكرد . از دهان آن اژدها آتش بيرون مىجهيد كه همه‌چيز را مىسوزانيد . آن اژدها جست‌وخيز فراواني داشت : « فإذا هى ثعبان مبين » . « فإذا هى حية تسعى » « 1 »\r\nهنگامي كه دختر شعيب از موسي خواست كه نزد پدرش برود موسي نپذيرفت ولي چون آن سرزمين پر از درندگان بود همراه آن دختران رفت . آنگاه كه او در خانه ، غذاي آماده‌شده‌اي را ديد از آن غذا نخورد و گفت : ما از خانواده‌اي هستيم كه در برابر كاري كه انجام مىدهيم اجرت نميگيريم هرچند مشتي طلا باشد . شعيب به او گفت : ما غذا را به اين خاطر آماده نكرده‌ايم بلكه رسم ما و پدرانمان اين است كه مهمان را گرامي داريم . در روايات آمده است كه دختر بزرگ شعيب « صفورا » و دختر كوچكش « صفيرا » نام داشت . برخي نيز نام‌هاي آن دو را « صفوره » و « ليا » گفته‌اند .\r\n\r\n\r\n","description":"","footnote":"\r\n( 1 ) . عرائس المجالس ص 147 تا ص 157 .\r\n","page_name":" 361 ","page_number":361},
  {"content":"\r\n\r\n\r\nفصل سوم : تفسير آيه « فَاخْلَعْ نَعْلَيْكَ » ،  « وَ احْلُلْ عُقْدَةً مِنْ لِسانِي »  دليل نام‌گذارى طور سينا به اين نام\r\nدر كتاب علل الشرايع آمده است كه امام صادق عليه السّلام فرموده‌اند : خداوند به موسي فرمان داد كه  « فَاخْلَعْ نَعْلَيْكَ . » \r\nچرا كه آن كفش‌ها از پوست مردار الاغي دوخته شده است . « 1 »\r\nهمچنين روايت شده است كه مقصود از « فاخلع نعليك » دو مرحله خوفي بود كه خداوند از موسي بر طرف ساخت ؛ ترس از فرعون و ترس از گم‌كردن همسر باردارش . « 2 »\r\nصدوق رحمه اللّه مىگويد : از واعظ پرآوازه عبد اللّه بن طيفور شنيدم كه در تفسير آيه   « وَ احْلُلْ عُقْدَةً مِنْ لِسانِي يَفْقَهُوا قَوْلِي ؛   « 3 » گره از زبانم بگشا تا سخنم را دريابند » ميگفت : موسي شرم داشت ، با همان زباني كه با مردم سخن مىگويد با پروردگارش نيز سخن گويد و نيز شرم داشت آنگاه كه با خدا سخن گفت ديگربار با مردم همسخن گردد . اين همان عقده و گرهى بود كه بنابر آيه قبل موسي از خدا خواست تا آن را بگشايد و هارون كه بياني شيوا داشت موسي را از سخن گفتن با فرعون بينياز نمود .  « وَ اجْعَلْ لِي وَزِيراً مِنْ \r\n\r\n\r\n","description":"","footnote":"\r\n( 1 ) . علل الشرايع ، ج 1 ، ص 85 .\r\n( 2 ) . علل الشرايع ج 1 ، ص 85 .\r\n( 3 ) . سوره طه / 27 الى 28 .\r\n","page_name":" 362 ","page_number":362},
  {"content":"\r\n\r\n  أَهْلِي هارُونَ أَخِي ؛   و از خانواده‌ام برايم دستيار بگمار ، برادرم هارون را » .\r\nابن عباس گويد : كوهي را كه موسي از آن بالا رفت ، از آن روي طور سينا نامند كه بر دامنه‌هاي آن درختان بيشمار زيتون است و هركوهي را كه بر رويش درخت و گياه برويد طور سينا يا طور سينين گويند و اگر كوهي درخت و گياه نداشته باشد « طور » ناميده مىشود . « 1 »\r\nبه امام زمان عجل اللّه تعالى فرجه الشّريف عرض كردند : فقيهان فريقين درباره آيه  « فَاخْلَعْ نَعْلَيْكَ إِنَّكَ بِالْوادِ الْمُقَدَّسِ طُوىً »  گفته‌اند كه كفش‌هاي موسي از پوست مردار بود .\r\nامام عليه السّلام فرمودند : اين نادانياي است كه به ناحق به موسي نسبت داده‌اند .\r\nچگونه ممكن است پيامبري با پوشش حرام به نماز ايستد و حرام و حلال خدا را نداند ؟ تفسير راستين آيه اين است كه چون موسي علاقه بسياري به خانواده‌اش داشت خداوند به او فرمود : « فاخلع نعليك » يعني مهر همسر و فرزندت را از دل بيرون كن تا پاكدلانه به من عشق ورزي . « 2 »\r\nمفسران درباره آيه  « فَاخْلَعْ نَعْلَيْكَ »  چند تفسير را بيان داشته‌اند :\r\n1 . روايت شده است كه موسي كفشى از پوست الاغ مرده برپا داشت . اين روايت را بايد حمل بر تقيه نمود .\r\n2 . موسي كفشى از پوست دبّاغيشده گاو برپا داشت . خداوند به اين دليل امر فرمود كه موسي كفش‌هايش را درآورد كه آن سرزمين پربركت بود .\r\n3 . پابرهنگي نشانه فروتني است و پيشينيان با پاي برهنه به طواف خانه خدا مىپرداختند .\r\n4 . موسي براي در امان ماندن از نجاسات و خزندگان موذي كفش پوشيده بود و از سويى ، طور سينا سرزميني امن بود و ديگر نيازي به كفش نبود .\r\n5 . اين آيه معنايي باطني دارد . به اين معنا كه عشق به خانواده و اموال را از دلت بيرون كن .\r\n\r\n\r\n","description":"","footnote":"\r\n( 1 ) . علل الشرايع ج 1 ، ص 86 .\r\n( 2 ) . « احتجاج » جئرس ص 463 .\r\n","page_name":" 363 ","page_number":363},
  {"content":"\r\n\r\n6 . اينكه خداوند به موسي فرمود كفش‌هايت را در بياور به معناي آن است كه همسرت « صفورا » را به شعيب بازگردان . موسي نيز چنين كرد . « 1 »\r\nاز پيامبر صلّى اللّه عليه و آله و سلّم پرسيدند : چرا سرزمين « طوي » را وادي مقدس مىنامند ؟\r\nآن حضرت فرمود : زيرا در آن سرزمين ارواح بسياري به مقام قدس الهي دست يافته‌اند و فرشتگان بسياري براي انجام فرامين خداوند برگزيده شده‌اند ؛ همچنين آنجا محلي است كه خداوند با موسي سخن گفت . « 2 »\r\n\r\n\r\n","description":"","footnote":"\r\n( 1 ) . بحار الانوار ، ج 13 ، ص 66 .\r\n( 2 ) . علل الشرايع ج 2 ص 183 .\r\n","page_name":" 364 ","page_number":364},
  {"content":"\r\n\r\n\r\nفصل چهارم برانگيخته شدن موسى و هارون به سوى فرعون غرق شدن فرعون و قومش\r\nعلي بن ابراهيم درباره اين آيه گويد :  وَ قالَ الْمَلَأُ مِنْ قَوْمِ فِرْعَوْنَ أَ تَذَرُ مُوسى وَ قَوْمَهُ لِيُفْسِدُوا فِي الْأَرْضِ وَ يَذَرَكَ وَ آلِهَتَكَ  « 1 » بزرگان قوم فرعون گفتند : آيا موسي و قومش را رها مىكني كه در اين سرزمين فساد برپا كنند و تو و خدايانت را رها كنند ؟ »\r\nدر آغاز فرعون بت‌پرست بود ولي پس از چندي خود را خدا خواند . فرعون درباره پيروان موسي گفت :  « سَنُقَتِّلُ أَبْناءَهُمْ ؛  « 2 » به زودي پسرانشان را خواهيم كشت و زنان و دخترانشان را براي كنيزي زنده خواهيم گذاشت و ما بر آنان چيره‌ايم » .\r\nياران موسي گفتند : ما پيش از پيامبري تو شكنجه مىشديم و اينك نيز به خاطر ايمانمان فرزندانمان را مىكشند و دربند مىكشند . موسي به آن‌ها گفت :  « عَسى رَبُّكُمْ أَنْ يُهْلِكَ عَدُوَّكُمْ وَ يَسْتَخْلِفَكُمْ فِي الْأَرْضِ فَيَنْظُرَ كَيْفَ تَعْمَلُونَ ؛  « 3 » چه بسا پروردگارتان ، دشمنان را نابود كند و شما را در اين سرزمين جانشين گرداند و بنگرد كه چه مىكنيد » .\r\n\r\n\r\n","description":"","footnote":"\r\n( 1 ) . سوره اعراف / 127 .\r\n( 2 ) . سوره اعراف / 127 .\r\n( 3 ) . سوره اعراف / 129 .\r\n","page_name":" 365 ","page_number":365},
  {"content":"\r\n\r\nآن‌گاه جادوگران در برابر موسي به خاك افتادند . هامان وزير فرعون به او گفت : اگر اين‌چنين پيش رود ديري نميپايد كه آيين تو از ميان مىرود .\r\nبهتر است كه ياران موسي را به زندان افكني . فرعون نيز چنين كرد و به پندهاي موسي گوش فرا نداد . چندي بعد ، خداوند طوفاني را در ميان آنان برپا داشت ، آنها ناگريز شدند كه از خانه‌هاي خويش بگريزند و در پناه چادرها و در بيابان‌ها به سر برند .\r\nپس از چندى ، فرعون از موسي خواست كه دست به دعا بردارد و عذاب الهي را از ميان آنان ببرد . در عوض او نيز بني اسرائيل را رها خواهد كرد .\r\nموسي دعا كرد و رحمت خداوند فرود آمد . ولي فرعون ديگربار با سخنان وزيرش هامان وسوسه شد و به آزار بني اسرائيل پرداخت . دوباره عذاب فرود آمد و اين اتفاق بارها تكرار شد ؛ يك بار ملخ‌ها بر كشتزارهاي آل فرعون هجوم آوردند و همه‌چيز را نابود كردند . و زماني شپش‌ها حمله‌ور شدند ، خداوند شپش را براي نخستين‌بار در آن روزگار آفريد .\r\nروزگاري نيز قورباغه‌هايي را در آب و غذاي فرعون وارد كرد كه آتش از پشت و گوششان خارج مىشد . هنگامي كه فرعون به آزار بني اسرائيل ادامه داد ، خداوند آب نيل را براي آل فرعون تبديل به خون نمود ، ولي هرگاه بني اسرائيل به سوي آب دست مىبردند اثري از خون نبود . فرعون به سركشي خويش ادامه مىداد . تا اينكه تگرگي سرخ‌رنگ بر سر آنها باريد و بسياري از آل فرعون به هلاكت رسيدند . دوباره فرعونيان از موسي خواستند كه دعا كند و عذاب رخت بربندد ، با دعاى موسي عذاب برداشته شد ، بسياري از مردم به موسي ايمان آورده بودند و او تصميم گرفت كه با پيروانش از مصر برود .\r\nفرعون به سفارش وزيرش هامان با لشكري به دنبال موسي و يارانش رفت . « 1 »\r\nنگارنده گويد : فرعون مردم را وادار مىكرد كه او را بپرستند . خود نيز بت مىپرستيد و مردم براي تقرب به فرعون ، بت مىپرستيدند .\r\nدر روايات آمده است كه فرعون گاو مىپرستيد ، به همين دليل بعدها ،\r\n\r\n\r\n","description":"","footnote":"\r\n( 1 ) . تفسير قمى ، ج 1 ، ص 236 تا ص 238 .\r\n","page_name":" 366 ","page_number":366},
  {"content":"\r\n\r\nسامري بني اسرائيل را به گوساله‌پرستي فراخواند .\r\nهمچنين درباره طوفاني كه بر فرعونيان فرود آمد اختلاف‌نظر وجود دارد .\r\nبرخي آن را مرگي شتابناك و دسته‌جمعي تفسير نموده‌اند ، و برخي نيز گفته‌اند كه آب نيل به صورت غيرعادي بالا آمد . گروهي نيز مىگويند كه طوفان ، همان طاعون است كه در زبان يمني به كار مىرود . برخي نيز گفته‌اند كه طوفان همان آبله است كه در زمين رواج يافت .\r\nهمچنين درباره حشره‌اي كه به سوي فرعونيان آمد اختلاف‌نظر وجود دارد و آن را به حيواناتي همچون ملخ كوچك و بدون بال ، مورچه ، كنه و شپشك گندم تفسير نموده‌اند .\r\nدر تفسير علي بن ابراهيم آمده است كه امام صادق عليه السّلام فرموده‌اند : هنگامي كه موسي به پيامبري برانگيخته شد نزد فرعون آمد و از او خواست كه بگذارد بني اسرائيل را هدايت نمايد . فرعون دعوت موسي را نپذيرفت و به موسي يادآوري نمود كه زماني در قصر او تربيت يافته و از نعمت‌هاي آن بهره‌مند بوده است و از سويي نيز آن مرد قبطي را كشته است .\r\n  « أَ لَمْ نُرَبِّكَ فِينا وَلِيداً وَ لَبِثْتَ فِينا مِنْ عُمُرِكَ سِنِينَ وَ فَعَلْتَ فَعْلَتَكَ الَّتِي فَعَلْتَ وَ أَنْتَ مِنَ الْكافِرِينَ   « 1 » [ فرعون 
  ] گفت : آيا تو را در كودكي ميان خود پرورش نداديم و سالهايي از عمرت را نزد ما به سر نبردي ؟ و انجام دادى آنچه را كه خواستى ، و تو از كافرانى » .\r\n   « قالَ أَ وَ لَوْ جِئْتُكَ بِشَيْءٍ مُبِينٍ قالَ فَأْتِ بِهِ إِنْ كُنْتَ مِنَ الصَّادِقِينَ فَأَلْقى عَصاهُ فَإِذا هِيَ ثُعْبانٌ مُبِينٌ    « 2 » [ موسي 
  ] گفت : ولو معجزه‌اي آشكار برايت بياورم ؟\r\n[ فرعون 
  ] گفت : اگر راست مىگويي بياورش . آنگاه موسي عصايش را درانداخت ، و ناگاه به صورت اژدهايي آشكار درآمد » .\r\nهركه در آن مجلس بود گريخت و فرعون كه به شدت ترسيده بود از او\r\n\r\n\r\n","description":"","footnote":"\r\n( 1 ) . سوره شعراء / 19 ، 18 .\r\n( 2 ) . سوره شعراء / 30 الى 32 .\r\n","page_name":" 367 ","page_number":367},
  {"content":"\r\n\r\nخواست كه اژدها را از او دور سازد . در اين هنگام موسي  « وَ نَزَعَ يَدَهُ فَإِذا هِيَ بَيْضاءُ لِلنَّاظِرِينَ ؛  « 1 » دستش را از گريبانش بيرون آورد و ناگهان سپيد و درخشان در ديد تماشاگران نمايان شد » .\r\nفرعون مىخواست به موسي ايمان آورد ولي وزيرش هامان او را از اين كار بازداشت و گفت :   « إِنَّ هذا لَساحِرٌ عَلِيمٌ يُرِيدُ أَنْ يُخْرِجَكُمْ مِنْ أَرْضِكُمْ بِسِحْرِهِ فَما ذا تَأْمُرُونَ ؛   « 2 » اين مرد ، جادوگري داناست . مىخواهد شما را با جادويش از سرزمين‌تان آواره كند ؛ تا رأي شما چه باشد ؟ »\r\nفرعون و هامان كه خود دستي در جادو داشتند هزار جادوگر را از سراسر مصر گرد آوردند و از ميان آنان هشتاد نفر را براي رويارويي با موسي برگزيدند .\r\nجادوگران نيز از فرعون خواستند كه با شكست موسي به مقام‌هاي حكومتي دست يابند و اگر در برابر موسي شكست خوردند به خداي او ايمان آورند .\r\nفرعون نيز پيمان بست كه اگر ساحران از موسي شكست بخورند او نيز پيرو موسي گردد . روز موعود كه عيد قبطيان بود فرارسيد . مردم بيشماري گرد آمده بودند تا رويارويي ساحران و موسي را ببينند . فرعون لباس آهنين بر تن كرده و بر تختي بلند نشسته بود ، سرانجام دستور داد كه جادوگران كار را آغاز كنند .   « قالَ لَهُمْ مُوسى أَلْقُوا ما أَنْتُمْ مُلْقُونَ فَأَلْقَوْا حِبالَهُمْ وَ عِصِيَّهُمْ   « 3 » ؛ موسي به آنان گفت : آنچه را كه مىخواهيد ، بياندازيد . آنگاه ريسمان‌ها و چوبدستيهايشان را برانداختند . »\r\nجادوگران طناب‌ها را به زمين افكندند و طناب‌ها همچون مار بر روي زمين مىخزيدند . جادوگران گفتند :  « بِعِزَّةِ فِرْعَوْنَ إِنَّا لَنَحْنُ الْغالِبُونَ  « 4 » ؛ به جاه و جلال فرعون ما پيروز خواهيم شد .\r\n\r\n\r\n","description":"","footnote":"\r\n( 1 ) . سوره شعراء / 33 .\r\n( 2 ) . سوره شعراء / 34 و 35 .\r\n( 3 ) . سوره شعراء / 43 و 44 .\r\n( 4 ) . سوره شعراء / 43 و 44 .\r\n","page_name":" 368 ","page_number":368},
  {"content":"\r\n\r\nناگهان ندايي در گوش موسي پيچيد كه نترس ، تو برتر از آناني ، آنچه در دست داري به زمين افكن . موسي عصايش را رها كرد و ناگهان عصا همچون گلوله‌اي ذوب شد و آنگاه اژدهايي بزرگ از آن سر برآورد . اژدها دهانش را در برابر فرعون گشود و همه چوب‌ها و طناب‌هاي جادوگران را بلعيد . مردم همگي گريختند . گفته‌اند كه در اين گيرودار ده هزار نفر زير دست‌وپا هلاك شدند و فرعون و هامان از ترس ، لباس خود را نجس نمودند . در اين هنگام خداوند به موسي وحي فرمود كه آن حيوان را به حالت اولش بازگردان . موسي پارچه‌اي را در دستش پيچيد و در دهان اژدها فرو برد و ناگهان اژدها به عصا تبديل شد و در دستان موسي قرار گرفت .\r\nجادوگران گفتند :  « آمَنَّا بِرَبِّ الْعالَمِينَ   رَبِّ مُوسى وَ هارُونَ  « 1 » ؛ به پروردگار جهانيان ايمان آورديم . پروردگار موسي و هارون . »\r\nفرعون بر آنان خشم گرفت و گفت :  « آمَنْتُمْ لَهُ قَبْلَ أَنْ آذَنَ لَكُمْ إِنَّهُ لَكَبِيرُكُمُ الَّذِي عَلَّمَكُمُ السِّحْرَ فَلَسَوْفَ تَعْلَمُونَ لَأُقَطِّعَنَّ أَيْدِيَكُمْ وَ أَرْجُلَكُمْ مِنْ خِلافٍ وَ لَأُصَلِّبَنَّكُمْ أَجْمَعِينَ »  « 2 » ساحران گفتند :   « قالُوا لا ضَيْرَ إِنَّا إِلى رَبِّنا مُنْقَلِبُونَ إِنَّا نَطْمَعُ أَنْ يَغْفِرَ لَنا رَبُّنا خَطايانا   « 3 » ؛ [ فرعون 
  ] گفت : آيا پيش از آنكه به شما اجازه دهم به او ايمان آورديد . بيشك او بزرگ شماست كه به شما جادوگري آموخته است . به زودي خواهيد دانست كه دست‌ها و پاهايتان را در خلاف جهت يكديگر خواهم بريد سپس همگيتان را به دار خواهم زد .\r\n[ جادوگران گفتند : 
  ] ما اميد داريم كه پروردگارمان خطاهاي ما را ببخشد . »\r\nجادوگران به بند كشيده شدند و به زندان افتادند و خداوند به موسي فرمان داد كه بني اسرائيل را شبانه از مصر بيرون برد و آنها را از دريا بگذراند .\r\n\r\n\r\n","description":"","footnote":"\r\n( 1 ) . سوره شعراء / 74 تا 48 .\r\n( 2 ) . سوره شعراء / 50 تا 51 .\r\n( 3 ) . سوره شعراء / 49 .\r\n","page_name":" 369 ","page_number":369},
  {"content":"\r\n\r\nاز سويي نيز فرعون ششصد هزار نفر را در پي موسي فرستاد و خود با يك ميليون نفر به دنبال آنان رفت .\r\n « أَنْ أَسْرِ بِعِبادِي .  « 1 »    فَأَخْرَجْناهُمْ مِنْ جَنَّاتٍ وَ عُيُونٍ وَ كُنُوزٍ وَ مَقامٍ كَرِيمٍ كَذلِكَ وَ أَوْرَثْناها بَنِي إِسْرائِيلَ    « 2 » ؛ بندگان مرا شبانه روانه كن . آن‌گاه آنان را از باغ‌ها و چشمه‌ها محروم ساختيم و همچنين از گنج‌ها و جايگاه نيكو ، و بدينسان آنها را ، بني اسرائيل به ميراث داديم . »\r\nموسي و يارانش به كنار نيل رسيدند و فرعون نيز با سپاهش نمايان شد .\r\nياران موسي يقين كردند كه كشته خواهند شد ؛ چرا كه پشت سرشان فرعونيان بودند و پيش رويشان رود نيل . ولي موسى باورمندانه گفت :  « كَلَّا إِنَّ مَعِي رَبِّي سَيَهْدِينِ ؛  « 3 » پروردگارم با من است و به زودي مرا راهنمايي خواهد كرد . »\r\nآنگاه بر رود ، نهيبي زد ولي موج‌هاي خروشان از او فرمان نبردند . سپس موسي از يوشع بن نون خواست كه فرمان الهي را بر دريا بگويد . يوشع با سينه اسبش بر امواج رود كوبيد و گفت : حكم خداوند گذشتن از ميان آب‌ها است .\r\nناگهان وحي الهي فرود آمد و موسي با عصايش بر رود كوبيد و موج‌ها هريك به كناري رفتند و راهرويي براي عبور بني اسرائيل پديد آمد . درون رود دوازده راه گشوده شد تا دوازده طايفه از آن بگذرند . هنگامي كه آنان از ميان آبها مىگذشتند آب در فراز سر آنها همچون كوهي در حركت بود و هيچ طايفه‌اي از حال طايفه ديگر آگاه نبود . در اين گيرودار فرعون و لشكريانش نيز رسيدند ، فرعون براي اينكه سپاهش را تهييج كند تا وارد آب شوند گفت : من آب دريا را شكافتم ، هيچ‌كس جرأت نكرد وارد آب شود . در اين هنگام فرعون سوار بر مادياني وارد رود شد و لشكرش در پي او به حركت درآمدند ناگهان\r\n\r\n\r\n","description":"","footnote":"\r\n( 1 ) . سوره شعراء / 52 .\r\n( 2 ) . سوره شعراء / 57 الى 59 .\r\n( 3 ) . سوره شعراء / 62 .\r\n","page_name":" 370 ","page_number":370},
  {"content":"\r\n\r\nآب‌ها به‌هم پيوستند و فرعون در ميان موج دست‌وپا مىزد و مىگفت :\r\n « آمَنْتُ أَنَّهُ لا إِلهَ إِلَّا الَّذِي آمَنَتْ بِهِ بَنُوا إِسْرائِيلَ وَ أَنَا مِنَ الْمُسْلِمِينَ ؛  « 1 » خدايي جز آنكه بني اسرائيل به او ايمان آورده‌اند نيست و من از اهل تسليمم . »\r\nولي جبرئيل مشتي لجن بر دهان فرعون كوفت و گفت :  « آلْآنَ وَ قَدْ عَصَيْتَ قَبْلُ وَ كُنْتَ مِنَ الْمُفْسِدِينَ ؛  « 2 » اينك ايمان مىآوري ؟ ! و حال آنكه پيشتر سرپيچي كرده و از تبهكاران بودي . »\r\nهمه لشكريان فرعون غرق شدند و از ميان رفتند و آب تنها پيكر بيجان فرعون را به ساحل آورد تا بني اسرائيل باور كنند كه خداي قبطيان مرده است .  « فَالْيَوْمَ نُنَجِّيكَ بِبَدَنِكَ ؛  « 3 » پس ما امروز ( تو را غرق كرده ) و بدنت را به ساحل نجات مىرسانيم .\r\nامام صادق عليه السّلام مىفرمايند : جبرئيل تا آن هنگام كه آيه  « آلْآنَ وَ قَدْ عَصَيْتَ قَبْلُ وَ كُنْتَ مِنَ الْمُفْسِدِينَ »  نازل نشده بود همواره با چهره‌اي ناراحت به ديدار پيامبر صلّى اللّه عليه و آله و سلّم مىآمد ولي پس از نزول اين آيه پيوسته خوشحال بود .\r\nپيامبر صلي اللّه عليه و آله دليل اين كار را از او پرسيد . جبرئيل گفت : هنگامي كه فرعون غرق مىشد به يگانگى خداوند اقرار نمود و من به او گفتم :  « آلْآنَ وَ قَدْ عَصَيْتَ قَبْلُ وَ كُنْتَ مِنَ الْمُفْسِدِينَ » . \r\nمن اين سخن را بدون اجازه خداوند گفتم و پيوسته بيم داشتم كه خداوند مرا به خاطر اين سخن عذاب كند و فرعون را بيامرزد . ولي هنگامي كه اين آيه بر تو نازل شد دانستم كه اين سخن من مورد خشنودي خداوند بوده است .\r\nابراهيم همداني گويد : از امام رضا عليه السّلام پرسيدم : چرا فرعون با اينكه به خداوند ايمان آورد هلاك گرديد [ و سزاوار عذاب خدا شد 
  ] ؟\r\n\r\n\r\n","description":"","footnote":"\r\n( 1 ) . سوره يونس / 90 و 91 .\r\n( 2 ) . تفسير قمى ، ج 2 ، ص 11 تا ص 123 .\r\n( 3 ) . سوره يونس / 92 .\r\n","page_name":" 371 ","page_number":371},
  {"content":"\r\n\r\nآن حضرت فرمودند : او زماني ايمان آورد كه از هرچاره‌اي نااميد شده بود .\r\nچنين ايماني براساس اختيار انسان نيست ؛   « فَلَمَّا رَأَوْا بَأْسَنا قالُوا آمَنَّا بِاللَّهِ وَحْدَهُ وَ كَفَرْنا بِما كُنَّا بِهِ مُشْرِكِينَ فَلَمْ يَكُ يَنْفَعُهُمْ إِيمانُهُمْ لَمَّا رَأَوْا بَأْسَنا ؛   « 1 » و چون عذاب ما را ديدند گفتند : تنها به خداوند ايمان آورديم و به آنچه شرك آورده بوديم اينك كافريم . اما ايمانشان پس از ديدن عذاب‌ها برايشان سودى نبخشيد .\r\nبا اينكه فرعون زرهي آهنين بر تن داشت [ و با لباسي چنين سنگين بايد غرق مىشد 
  ] اما آب پيكر بيجانش را به ساحل آورد تا همگان از او عبرت بگيرند . هلاكت فرعون دليل ديگري نيز داشت و آن اينكه او هنگام غرق شدن ، از موسي كمك خواست . خداوند به موسي وحي فرمود : تو آفريننده او نيستي .\r\nبه فريادش اعتنايي نكن ؛ اگر او به درگاه من پناه آورده بود ، بيگمان به ياريش مىشتافتم . « 2 »\r\nعلما دلايل ديگري را نيز براي هلاكت فرعون برشمرده‌اند :\r\n1 . فرعون پاكدلانه به يگانگي خداوند اقرار نكرد و تنها به ظاهر از كفرش توبه كرد .\r\n2 . فرعون كوركورانه و به تقليد از بني اسرائيل به يگانگي خداوند اقرار نمود ؛ « لا إله الا الذى آمنت به بنو اسرائيل »\r\n3 . بسياري از يهوديان اعتقاد داشتند كه خداوند در ميان جسمي نهفته است ، به اين دليل بود كه به گوساله‌پرستي روي آوردند ؛ چرا كه گمان مىكردند خداوند در ميان جسم آن حيوان است . خداپرستي فرعون نيز بر مبناي همين اعتقاد بني اسرائيل بود .\r\n4 . فرعون تنها يگانگي خداوند را پذيرفت ولي به پيامبري موسي اعتنايي نكرد و به اين دليل سبب توبه‌اش پذيرفته نشد .\r\n\r\n\r\n","description":"","footnote":"\r\n( 1 ) . سوره غافر / 84 و 85 .\r\n( 2 ) . علل الشرايع ج 1 ص 77 .\r\n","page_name":" 372 ","page_number":372},
  {"content":"\r\n\r\nاز امام رضا عليه السّلام پرسيدند : چرا فرعون با اينكه تصميم گرفت موسي را بكشد ولي چنين نكرد ؟ آن حضرت فرمودند : حلال‌زادگي ، فرعون او را از كشتن موسي بازداشت ؛ چرا كه پيامبران و فرزندانشان فقط به دست زنازادگان كشته مىشوند . به همين جهت بود ، كه در روايات بسياري آمده است كه آنان كه حسين عليه السّلام را در كربلا به شهادت رساندند زنازاده يازاده شبهه بوده‌اند .\r\nدر روايت آمده است كه هنگامي كه موسي مىخواست وارد كاخ فرعون شود با خداوند چنين رازونياز كرد : خداوندا ، از شرّ فرعون به تو پناه مىجويم و از تو كمك مىخواهم . خداوند نيز ترس از هيبت موسي را در دل فرعون نهاد . « 1 »\r\nصدوق رحمه اللّه مىگويد : در روزگار فرعون ، آب رود نيل چنان پايين آمد كه پس از اندكي خشك شد . بزرگان قوم نزد فرعون رفتند و از او خواستند كه دوباره نيل را پرآب كند ، چرا كه بسياري از كشتزارها و چارپايان آنها ، از بين رفته بود . فرعون آنها را با خشم از خود راند ولي خود به جاى رفته و صورت بر خاك نهاد و با انگشت صبّابه اشاره كرد و گفت : خداوندا بنده‌اي خوار به درگاهت تو آمده است ، من مىدانم كه هيچ‌كس جز تو ، توان پرآب كردن رود نيل را ندارد . پس از اين دعا رود نيل پرآب شد ولي فرعون ادّعا كرد كه خود ، رود نيل را پرآب كرده است ، مردم در برابر او به سجده افتادند در اين هنگام جبرئيل به شكل جواني نزد فرعون آمد و گفت : بنده‌اي داشتم كه او را بزرگ مىداشتم و او را از اسرار و اموال خويش آگاه نموده بودم . ولي او اينك با من ستيز مىكند و با دوستانم دشمني مىورزد ، سزاي چنين بنده‌اي چيست ؟ فرعون برآشفت و گفت : سزاوار است كه چنين بنده‌اي را در درياي سرخ غرق كنند . جبرئيل از فرعون خواست تا گفته خود را بنويسد و مهر كند . سال‌ها گذشت و آن هنگام كه فرعون در حال غرق شدن بود ، جبرئيل نامه مهر شده را به او نشان داد ، و به او گفت : تو خود كيفر خويش را پيش از اين گفته بودي . « 2 »\r\n\r\n\r\n","description":"","footnote":"\r\n( 1 ) . قصص راوندى ص 154 .\r\n( 2 ) . علل الشرايع ج 1 ، ص 75 و 76 .\r\n","page_name":" 373 ","page_number":373},
  {"content":"\r\n\r\nدرباره اين روايت اشكالي كه وارد شده اين است ، كه چنين برداشت مىشود ، رود نيل به اين دليل دوباره پرآب شد كه مردم فريب خورند و بيش از پيش از فرعون پيروي كنند و حال اينكه اين با حكمت خداوند سازگار نيست . به هرصورت اين شبهه در روايات ديگر نيز وجود دارد . به همين جهت چند پاسخ به اين شبهه داده‌اند .\r\n1 - باطل بودن بعضي از كارها چنان روشن است كه هرانسان فهميده‌اي درمىيابد كه فرعون خدا نيست . از سويي نيز در آن حادثه ، مردم به فرعون گفتند : اگر نيل را پرآب نكني ، ما خداي ديگري خواهيم گزيد . روشن است كه مردم به خاطر انگيزه‌هاي دنيوي فرعون را به‌عنوان خدا برگزيده بودند .\r\nالبته اگر كسي با اين گونه ادّعاها به ستيز با پيامبر يا امامي برخيزد ، مىبايست در برابر آنان عكس‌العملى مناسب نشان داد ، همانگونه كه امام كاظم عليه السّلام از مدّعيان امامت خواست تا به ميان آتش بروند .\r\n2 - خداوند به عزّت خويش سوگند خورده است تا پاداش هركار نيكي را در دنيا يا آخرت به نيكوكار عطا فرمايد . همانگونه كه امير مؤمنان علي عليه السّلام فرمود : شيطان به پاس شش هزار سال عبادت در آسمان‌ها ، سزاوار مهلت الهي گرديد ، و بر انسان مسلّط شد .\r\nدر روايات آمده است : با اينكه فرعون ادّعاي خدايي مىكرد ، خداوند به او چهارصد سال مهلت داد ؛ چرا كه او اخلاقى نيك داشت و همگان به راحتي مىتوانستند به نزد او بروند و همواره بر سر سفره‌اش مستمندان و يتيمان بيشماري غذا مىخوردند ؛ البته اين قدرت و مهلت ابليس باعث انحراف كامل انسان نميشود ؛ چرا كه انسان مجبور به فرمانبرداري از شيطان نيست .\r\nدر پاسخ اين شبهه كه چرا شيطان داراي چنين قدرتي است بايد گفت كه به‌طور مثال ، كافران هندي به دليل عبادت‌هايشان داراي قدرت‌هايي مىشوند كه خداپرستان چنين قدرت‌هايي را ندارند .\r\n3 - شايد پرآب شدن رود نيل ، نوعي جادو بوده است و هرچند فرعون سر به سجده گذاشت و به خدا تضرّع نمود ولي او و وزيرش هامان جادوگراني\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nزبردست بودند كه با ادعيه و ورد ، پرآب شدن رود نيل را قطعي كردند .\r\n4 - حكمت الهي چنين است كه در بازشناختن حق از باطل ، الطاف الهي همچون پرآب شدن نيل نيز وجود داشته باشد . چرا كه اگر آنان خرافه‌پرستي را كنار مىگذاشتند ، ايمان را درك مىكردند و مىتوان گفت : كاري كه فرعون انجام داد آزمون ابتلاي آنها براي تشخيص حق از باطل بود . ولي به هرروي بايد گفت : كار فرعون الهي نبوده است . همانگونه كه گفته‌اند : عبد السّلام بصري دست در دهان مار سمّي فرو مىبرد و با شاگردانش وارد آتش مىشد ولي هيچ كس كار او را معجزه‌اي الهي نميدانست .\r\n5 - حكمت خداوند چنين است كه اگر به سوي انسان ، پيامبري گسيل داشت و از سويي خردي به او داد كه حق را از باطل بازشناسد ، ديگر عذري براي نپذيرفتن خداوند و پيامبرانش باقي نميماند ، ولي در اين ميان انسانهايي لجوج هستند كه از پذيرفتن خدا و پيامبر سرباز مىزنند ؛ خداوند به آن‌ها مهلتي بسيار مىدهد ولي آنان از اين فرصت براي طغيان و كفراني بيشتر استفاده مىكنند . اينان كه كافرند و در نعمت خداوند به سر مىبرند مىپندارند كه اين نعمت‌ها از رحمت خداوند است حال اينكه اينها مكر خداوند است كه باعث مىشود روزبه‌روز بر نافرماني خويش بيفزايند . فرعون و قومش نيز چنين بودند . فقيهان مذاهب چهارگانه نيز گمان مىكردند كه تا روز رستاخيز جاودانه خواهند بود ، و نميدانستند كه دچار مهلت و استدراج عذاب خداوند شده‌اند .   « سَنَسْتَدْرِجُهُمْ مِنْ حَيْثُ لا يَعْلَمُونَ وَ أُمْلِي لَهُمْ إِنَّ كَيْدِي مَتِينٌ ؛ *   « 1 » آهسته‌آهسته به نحوي كه درنيابند فرو مىگيريم و آنان را مهلت مىدهيم ؛ چرا كه مكر من متين است . »\r\nاز امير مؤمنان علي عليه السّلام پرسيدند : چرا برخي روز چهارشنبه را شوم مىدانند ؟ آن حضرت فرمود : چهارشنبه روزي است كه فرعون فرمان داد نوزادان پسر را بكشند و آن روز همان‌روزي است كه فرعون دستور داد موسي\r\n\r\n\r\n","description":"","footnote":"\r\n( 1 ) . سوره اعراف / 183 ، 182 .\r\n","page_name":" 375 ","page_number":375},
  {"content":"\r\n\r\nرا بيابند و بكشند . همچنين در اين‌روز بود كه بر فرعون و قومش عذاب فرود آمد و در اين‌روز همگي آنان غرق شدند .\r\nامام باقر عليه السّلام فرموده‌اند : فرعون چند شير درنده در قفس داشت كه هرگاه بر كسي خشم مىگرفت او را به ميان شيرها مىفرستاد . روزي كه موسي وارد كاخ فرعون شد فرعون شيرها را به سوي او رها كرد ولي با شگفتي ديد شيرها در برابرش كرنش كردند . هنگامي كه اطرافيان فرعون مىخواستند توطئه كرده و موسي را بكشند ، جبرئيل نازل شد و شش هزار نفر از آنها را كشت . « 1 »\r\nابو عمير گويد كه از امام كاظم عليه السّلام پرسيدم : تفسير اين آيه چيست كه خداوند مىفرمايد :   « اذْهَبا إِلى فِرْعَوْنَ إِنَّهُ طَغى فَقُولا لَهُ قَوْلًا لَيِّناً لَعَلَّهُ يَتَذَكَّرُ أَوْ يَخْشى ؛   « 2 » به سوي فرعون برويد كه سر به طغيان برداشته است و با او سخني نرم بگوييد ، باشد كه پند گيرد يا خشوع يابد . »\r\nآن حضرت فرمود : « لينا » يعنى فرعون را با كنيه‌اش « ابو مصعب » صدا كن ؛ چرا كه نام فرعون وليد بن مصعب بود . معناي « يتذكر او يخشي » آن است كه خداوند مىدانست كه تا فرعون عذاب را به چشم نبيند پند نخواهد گرفت . از همين‌رو بود كه هنگامي كه غرق مىشد به يگانگي خداوند ايمان آورد .\r\nامام رضا عليه السّلام فرمودند : پيش‌قراولان سپاه فرعون هشتصد هزار نفر بودند و در دو طرف سپاه يك ميليون نفر سرباز پيش مىرفت . همگي اينان با فرعون در رود نيل غرق شدند . « 3 »\r\nابان احمر گويد : از امام صادق عليه السّلام درباره آيه  « فِرْعَوْنَ ذِي الْأَوْتادِ »  پرسيدم .\r\nآن حضرت فرمود : هنگامي كه فرعون مىخواست كسي را شكنجه كند او را بر زمين مىخواباند و بر دست‌ها و پاهايش ميخ‌هاي بلندي مىكوبيد تا به تدريج جان دهد . « 4 »\r\n\r\n\r\n","description":"","footnote":"\r\n( 1 ) . مجمع البيان ، ج 4 ، ص 395 .\r\n( 2 ) . سوره طه / 43 الى 44 .\r\n( 3 ) . علل الشرايع ، ج 1 ، ص 86 .\r\n( 4 ) . علل الشرايع ، ج 1 ص 89 .\r\n","page_name":" 376 ","page_number":376},
  {"content":"\r\n\r\nامام صادق عليه السّلام فرمودند : موسي نه نشانه و معجزه داشت : [ هجوم 
  ] ملخ و كنه و قورباغه ، تبديل شدن آب نيل به [ خون ، 
  ] باريدن [ سنگ ، 
  ] شكافتن دريا ، عصا و يد بيضاء . « 1 »\r\nهمچنين آن حضرت فرمودند : مقصود از « شاطىء الوادى الايمن » كناره‌هاي فرات است و مقصود از « البقعة المباركة » كربلا است و معناي « شجره » پيامبر صلّى اللّه عليه و آله و سلّم است .\r\nعياشي روايت نموده است كه هنگامي كه موسي و هارون براي ابلاغ فرمان خداوند نزد فرعون رفتند فرعونيان مىتوانستند كه آن‌دو را بكشند ولي فرعون به آنان مهلت داد تا سخن خويش را ميان ساحران اثبات كنند و اين كار فرعون به خاطر حلال‌زادگياش بود . « 2 »\r\nامام حسن عسگري عليه السّلام فرموده‌اند : هنگامي كه بني اسرائيل به ساحل دريا رسيدند خداوند به موسي وحي فرمود كه به بني اسرائيل بگو : به يگانگي من و نبوت محمد بن عبد اللّه و ولايت علي بن ابيطالب قرار كنند و بگويند : خدايا ، به حق اين دو نفر ما را از آب بگذران . هنگامي كه موسي اين سخنان را به بني اسرائيل گفت آنان گفتند : تو مىداني ما تنها به خاطر ترس از فرعون با تو همراه شده‌ايم و ما اين كلمات نامفهوم را بر زبان جاري نميكنيم . در اين ميان شخصي [ باايمان 
  ] به نام كالب بن يوحنا گفته‌هاي موسي را بر زبان آورد و وارد رود شد و بر روي آب حركت كرد تا به خشكي رسيد و دوباره نزد موسي بازگشت و از بني اسرائيل خواست كه از پيامبر خدا فرمان برند . با اين حال بني اسرائيل زير بار نرفتند و موسي نام حضرت محمد و حضرت علي را بر زبان آورد و با عصايش بر آب كوبيد و ناگهان راهرويي عظيم تا آنسوي رود پديد آمد . باز هم بني اسرائيل بهانه آورده گفتند : زمين گل‌آلود است و ما وارد رود نميشويم . موسي ديگربار خداوند را بر محمد و آلش سوگند داد ، كف\r\n\r\n\r\n","description":"","footnote":"\r\n( 1 ) . « خصال » صدوق ص 423 .\r\n( 2 ) . تفسير عياشى ، ص 24 .\r\n","page_name":" 377 ","page_number":377},
  {"content":"\r\n\r\nرود خشك شد . دوباره بني اسرائيل بهانه آوردند كه ما دوازده طايفه هستيم و بايد هرطايفه‌اي جداگانه برود . خداوند به موسي وحي فرمود كه عصايت را دوازده بار بر زمين بكوب و هربار بگو : پروردگارا ، به عظمت محمد و خاندانش زمين را بر ما بگشا . موسي چنين كرد و ديري نگذشت كه دوازده مسير باز شد و هرطايفه از مسيري وارد رود شد . آب چنان بر فراز آنها غوطه مىخورد كه هيچ طايفه‌اي از حال طايفه ديگر آگاه نبود ولي پس از چندي منفذهايي در آب پديد آمد و بني اسرائيل همديگر را مىديدند .\r\nدر اين هنگام امام حسن عسگري عليه السّلام فرمودند : هنگامي كه خداوند چنين معجزه‌اي را به بركت حضرت محمد بر بني اسرائيل نشان داد پس چگونه است كه يهوديان در روزگار حضرت محمد آن حضرت را مىديدند و به او ايمان نميآوردند . « 1 »\r\nامام صادق عليه السّلام درباره آيه  « قالَ قَدْ أُجِيبَتْ دَعْوَتُكُما »  فرمودند : ميان برآورده شدن دعاي موسي و هلاكت فرعون چهل سال فاصله افتاد . « 2 »\r\nثعلبي گويد كه گروهي از تاريخ‌دانان گفته‌اند : خداوند به هارون وحي فرمود كه براي استقبال از برادرت موسي به گونه‌اي ناشناس به كنار رود نيل برو . آن روز اول ذيحجه و نخستين روز هفته بود و در آن روز رود نيل قرق شيرهاي پرورش يافته فرعون بود . فرعون اين شيرها را براي نگهباني از كاخش در اطراف آن رها مىكرد و هركه مىخواست از غيردرهاي اصلي وارد كاخ شود طعمه شيرها مىشد . در آن روز موسي و هارون وارد كاخ شدند و هنگامي كه با شيرها رويارو شدند شيرها از هيبت آن‌دو چنان ترسيدند كه به بيشه‌ها پناه بردند . مأموران با ديدن اين صحنه شگفت‌زده شده و اين ماجرا را به دربار گزارش دادند . از سويي موسي و هارون به پشت در كاخ رسيدند و هفت روز در آنجا نشستند تا سرانجام نگهبان كاخ به آنان گفت : آيا مىدانيد كه در خانه چه كسي ايستاده‌ايد ؟ موسي گفت : آري ، اين خانه از آن پروردگار جهانيان است و\r\n\r\n\r\n","description":"","footnote":"\r\n( 1 ) . تفسير امام عسگرى ص 98 .\r\n( 2 ) . تفسير عياشى ، ج 2 ، ص 127 .\r\n","page_name":" 378 ","page_number":378},
  {"content":"\r\n\r\nساكنان كاخ ، بندگان اويند . نگهبان از سخنان موسي شگفت‌زده شد و ماجرا را به دربار خبر داد و چندي بعد ، اين خبر به گوش فرعون رسيد .\r\nسدي گويد : موسي شب‌هنگام وارد مصر شد و پنهاني نزد مادرش رفت . او از برادرش هارون خواست كه تا كاخ فرعون همراهش بيايد . مادر موسى به فرزندانش گفت : وارد كاخ نشويد كه بيگمان كشته خواهيد شد . آن‌دو نيمه شب به سوي كاخ فرعون راهي شدند و هنگامي كه به پشت در كاخ رسيدند موسي چنان در را كوبيد كه فرعون بر خود لرزيد و فرياد برآورد : كيست كه نيمه‌شب در مىكوبد ؟ موسي گفت : من فرستاده پروردگار جهانيان هستم .\r\nگفته‌اند كه خداوند به موسي وعده داده بود كه اگر فرعون به يگانگي خداوند ايمان آورد عمري بس دراز به او عطا كند و جوانياش را به او باز گرداند .\r\nفرعون از موسي مهلت خواست تا قدري بينديشد . فردا هامان وزير فرعون ، از ماجرا آگاه شد و به فرعون گفت : همه وعده‌هاي موسي به يك روز سجده مردم در برابر تو نميارزد و اگر جواني مىخواهي من آن را به تو خواهم بخشيد ، آنگاه به فرعون گفت كه با برگ درخت نيل خود را خضاب كند . پس آن‌گاه خداوند به موسي وحي فرمود : نترس كه جواني فرعون ديري نخواهد پاييد .\r\nدر برخي روايات آمده است : هنگامي كه موسي و هارون از كاخ فرعون بيرون آمدند باراني سخت باريدن گرفت . آن‌دو به خانه پيرزني از بستگان مادرشان پناه بردند . جاسوسان فرعون كه در پيشان بودند به خانه پيرزن رسيدند و هنگامي كه ديدند آن‌دو به خواب رفته‌اند تصميم گرفتند كه آنها را بكشند . ولي ناگهان عصاي موسي [ به اذن الهي 
  ] به پا خاست و هفت نفر از آن‌ها را كشت و بقيه پا به فرار گذاشتند . پيرزن كه اين معجزه را ديد به موسى ايمان آورد .\r\nابن عباس گويد : فرعون همه‌جادوگران مصر را كه هشتاد هزار تا صد و بيست هزار نفر بودند فراخواند تا با موسي به ستيز پردازند . در آن روزگار\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nسرآمد جادوگران ، دو برادر بودند كه در دورافتاده‌ترين شهر مصر زندگي مىكردند . فرعون فرستاده‌اي نزد آن‌دو فرستاد تا به پايتخت بيايند . آن‌دو برادر هنگام خروج از ديارشان بر سر مزار پدرشان رفتند و براي مبارزه با موسي از او چاره‌جويي كردند . ناگهان صدايي از قبر برخاست كه هنگامي كه موسي به خواب فرورفت عصايش را برداريد كه اگر موسي جادوگر باشد جادوي او در خواب اثري ندارد ولي اگر ديديد كه عصاي او به مقابله و ستيز با شما پرداخت بدانيد كه آن از تاييدات خداوند است و اگر همه جهانيان براي نابودي او گرد آيند نخواهند توانست .\r\nدو برادر به سوي پايتخت راهي شدند و هنگامي كه نزد موسي رسيدند منتظر ماندند تا موسي به خواب رود تا عصايش را بردارند . ولي ناگهان عصاي موسي به سوي آنان هجوم برد . روزي كه فرعون جادوگران را در ميدان اصلي شهر گردآورد روز شنبه و برابر با روز عاشورا و نخستين روز از عيد نوروز بود .\r\nمردم بيشماري گرد آمده بودند و موسي به انبوه جادوگران روي كرد و گفت :\r\nواي بر شما ! اگر معجزه‌هاي خداوند را دروغ شماريد نابود خواهيد شد .\r\nجادوگران سخن موسي را همچون جادوگران نيافتند و به نجوي با يكديگر پرداختند . نخست جادوگران طناب‌ها و عصاهاي خود را كه بر شصت شتر بار كرده بودند به ميانه ميدان افكندند و همگي آنها به مارهايي تبديل شدند كه از يكديگر پيشي مىگرفتند .    « فَأَوْجَسَ فِي نَفْسِهِ خِيفَةً مُوسى قُلْنا لا تَخَفْ إِنَّكَ أَنْتَ الْأَعْلى وَ أَلْقِ ما فِي يَمِينِكَ تَلْقَفْ ما صَنَعُوا إِنَّما صَنَعُوا كَيْدُ ساحِرٍ وَ لا يُفْلِحُ السَّاحِرُ حَيْثُ أَتى    « 1 » ؛ پس موسي در دل خود بيمي احساس كرد . گفتيم : مترس كه تو برتري و آنچه در دست داري بينداز تا ساخته‌هايشان را ببلعد كه آنچه ساخته‌اند نيرنگ جادوگر است و جادوگر هر چه كند رستگار نميشود . »\r\nپس آنگاه موسي عصايش را به ميان جادوگران افكند . عصاي موسي به\r\n\r\n\r\n","description":"","footnote":"\r\n( 1 ) . سوره طه / 67 الى 69 .\r\n","page_name":" 380 ","page_number":380},
  {"content":"\r\n\r\nاژدهايي سياه‌رنگ و عظيم الجثه تبديل شد . اژدها چنان بزرگ بود كه سرش از دروازه‌هاي شهر فراتر مىرفت و با دمش بر هرچه مىكوبيد نابود مىشد و از دماغش آتش زبانه مىكشيد و بر سرش موهايي همچون سر نيزه بود . اژدها مارهاي ساحران را بلعيد و مردم چنان ترسيدند كه پا به فرار گذاشتند و عده‌اي زير دست‌وپاي مردم جان دادند . فرعون چنان ترسيده بود كه تا پايان عمرش به بيماري لينت مزاج دچار شد . جادوگران كه چهار تن از سرآمدان آنان كه « سابور » ، « عادور » ، « حطحط » و « مصفا » ، نام داشتند در ميانشان بودند به موسي ايمان آوردند . ولي فرعون جادوگران را تهديد كرد كه دست و پايشان را بر خلاف يكديگر خواهد بريد .  « آمَنْتُمْ لَهُ قَبْلَ أَنْ آذَنَ لَكُمْ إِنَّهُ لَكَبِيرُكُمُ الَّذِي عَلَّمَكُمُ السِّحْرَ »  « 1 »  « قالُوا لَنْ نُؤْثِرَكَ عَلى ما جاءَنا مِنَ الْبَيِّناتِ وَ الَّذِي فَطَرَنا فَاقْضِ ما أَنْتَ قاضٍ ؛  « 2 » [ فرعون 
  ] گفت : آيا پيش از آنكه به شما اجازه دهم به او ايمان آورديد ؟ بيشك او بزرگ شماست كه به شما جادوگري آموخته است » . « [ جادوگران 
  ] گفتند : هرگز تو را بر روشنگريهايي كه بر ما آمده و بر آفريدگارمان برنميگزينيم . هرچه خواهي بكن . » و فرعون جادوگران را به دار آويخت .\r\nروايت شده است كه پس از آنكه كار موسي در ميدان شهر پايان يافت از آنجا رفت و عصايش همچون سگي وفادار در پياش مىرفت تا اينكه موسي به ميان اردوگاه بني اسرائيل رسيد و عصا به شكل نخست خود بازگشت . « 3 »\r\nثعلبي گويد : هنگامي كه فرعون ديد جايگاهش در ميان بني اميه متزلزل شده است از هامان خواست كه كاخي بلند بنا كند تا او به خداي موسي دست يابد . هامان پنجاه هزار بنّا و كارگر آورد و در طول هفت سال كاخي ساخت كه تا آن روز كاخي به آن بلندي بنا نشده بود . ولي خداوند جبرئيل را فرو فرستاد\r\n\r\n\r\n","description":"","footnote":"\r\n( 1 ) . سوره شعراء / 49 .\r\n( 2 ) . سوره طه / 72 .\r\n( 3 ) . عرائس المجالس ، ص 163 تا 165 .\r\n","page_name":" 381 ","page_number":381},
  {"content":"\r\n\r\nو او با بالهايش ضربه‌اي بر كاخ زد كه كاخ سه تكّه شد ؛ تكّه‌اي در درياي سرخ فرورفت و تكّه‌اي در هند فرو افتاد و تكّه‌اي نيز در مغرب فرو افتاد .\r\nضحاك گويد : پس از آنكه آن كاخ بلند بنا شد خداوند جبرئيل را شب هنگام فرو فرستاد تا فرعون و يارانش را عذاب كند . در آن شب هزاران هزار قبطي كشته شدند و آنان كه زنده ماندند به ناخوشيهاي فراواني دچار شدند .\r\nپيش از فرود آمدن عذاب ، موسي به بني اسرائيل گفت : بره‌هايي را قرباني كنند و خونش را بر آستانه در خانه‌هاي خود بريزند كه به زودي سپاهيان الهي براي عذاب قبطيان فرود مىآيند و خانه‌هايي كه آستانه‌اش خونين باشد عذاب نخواهند كرد . پس از آن بني اسرائيل براي آذوقه راه ، نان فطير پختند و به همراه موسي به سوي درياي سرخ راهي شدند . عذاب الهي ، قبطيان را فرا گرفت و آن شب هفتاد هزار نفر از آنان مردند و فرعون كه عامل عذاب را موسي مىدانست با لشكري انبوه در پي او رفت . موسي در كنار بني اسرائيل و هارون پيشاپيش بني اسرائيل كه ششصد و بيست هزار نفر بودند حركت مىكردند . از سويي فرعون با سپاهي افزون بر يك ميليون و ششصد هزار نفر در پي موسي مىآمد . پس از آن‌كه موسي و بني اسرائيل از آب گذشتند و فرعون و سپاهيانش در دريا غرق شدند موسي دو لشكر كه هريك بيست و چهار هزار نفر بودند آماده كرد . فرمانده‌ى يكي از لشكرها را « يوشع بن نون » و فرمانده‌ى لشگر ديگر را « كالب بن يوحنا » قرار داد . اين دو لشكر به شهرهاي مصر رفتند تا غنيمت‌ها را جمع‌آوري كنند و به شهرها سركشي نمايند . ولي آنان وارد هرشهري كه مىشدند بسياري از خانه‌ها را خالي سكنه مىيافتند و در برخي شهرها تنها زنان و كودكان و بيماران را مىديدند . « 1 »\r\nدر تفسير علي بن ابراهيم درباره اين آيه آمده است :  « وَ قالَ فِرْعَوْنُ يا أَيُّهَا الْمَلَأُ ما عَلِمْتُ لَكُمْ مِنْ إِلهٍ غَيْرِي فَأَوْقِدْ لِي يا هامانُ عَلَى الطِّينِ فَاجْعَلْ لِي \r\n\r\n\r\n","description":"","footnote":"\r\n( 1 ) . عرائس المجالس ص 169 .\r\n","page_name":" 382 ","page_number":382},
  {"content":"\r\n\r\n صَرْحاً لَعَلِّي أَطَّلِعُ إِلى إِلهِ مُوسى وَ إِنِّي لَأَظُنُّهُ مِنَ الْكاذِبِينَ ؛  « 1 » و فرعون گفت :\r\nاي بزرگان ، براي شما خدايي جز خود نميشناسم ، و اي هامان براي من آتش آجرپز برافروز [ و آجر بساز 
  ] و براي من برجي بساز تا به خداي موسي پي ببرم و من او را از دروغگويان مىدانم . »\r\nپس از آن‌كه خداوند كاخ بلند فرعون را ويران كرد او از هامان خواست تا وسيله‌اي درست كند كه بتواند در آسمان پرواز كند تا بتواند خداي موسي را ببيند .\r\nهامان تخته‌اي را بر پاي چهار كركس گرسنه بست و بر قسمت بالاي آن ، تكه گوشتي را آويزان كرد تا كركس‌ها گوشت را ببينند و به طمع بدست آوردن گوشت به پرواز درآيند . كركس‌ها به پرواز درآمدند و چنان اوج گرفتند كه زمين را نميديدند و فقط درياها به چشم مىخورد . در اين هنگام فرعون از هامان پرسيد : آيا به انتهاي آسمان رسيده‌ايم ؟ هامان گفت : من همان چيزي را از آسمان مىبينم كه از زمين نيز ديده مىشد . در اين هنگام خورشيد غروب كرد و درياها نيز از ديدگان آن‌دو ناپديد شد . دوباره فرعون پرسيد : آيا به انتهاي آسمان رسيديم ؛ هامان گفت : من اينك همان ستارگان را مىبينم كه از زمين نيز ديده مىشد . ناگهان بادي سخت و شديد وزيد و تخته واژگون شد و آن‌دو به زمين سقوط كردند . « 2 »\r\nدر علل الشرايع آمده است كه امام كاظم عليه السّلام فرمودند : مدتي ماه بر بني اسرائيل ظاهر نميشد و همه‌جا در تاريكي كامل فرو مىرفت . خداوند به موسي وحي فرمود : اگر پيكر يوسف از مصر خارج شود دوباره ماه نمايان خواهد شد . در آن روزگار پيرزني زندگي مىكرد كه مىدانست قبر يوسف كجاست ولي او به شرطي حاضر شد قبر يوسف را نشان دهد كه چهار خواسته‌اش برآورده گردد . نخست آنكه از زمين‌گير شدن رهايي يابد ، دوم آن‌كه بينايياش را بازيابد ، سوم آن‌كه جوانياش به او بازگردانده شود و\r\n\r\n\r\n","description":"","footnote":"\r\n( 1 ) . سوره قصص / 38 .\r\n( 2 ) . تفسير قمى ، ج 2 ص 140 و 141 .\r\n","page_name":" 383 ","page_number":383},
  {"content":"\r\n\r\nچهارم اينكه در بهشت همنشين موسي گردد . خداوند همه خواسته‌هاي او را برآورد . او نيز مدفن يوسف را كه در اعماق رود نيل بود به موسي نشان داد .\r\nموسي قبر مرمرين يوسف را از رود نيل درآورد و به شام برد . پس از آن بود كه ماه ديگربار رخ نمود . به دليل آن‌كه پيكر يوسف را به شام بردند اهل كتاب مردگان خويش را در آنجا به خاك مىسپارند . « 1 »\r\nامام صادق عليه السّلام فرموده‌اند : گروهي از بني اسرائيل در نفاق به سر مىبردند و با خود مىگفتند كه اگر اميد پيروزي با موسي باشد به او مىپيونديم . و اگر با فرعون باشد با او همراه مىشويم تا به درهم و دينار دست يابيم .\r\nروزي كه فرعونيان در آب غرق مىشدند اين منافقان تلاش مىكردند تا از فرعونيان جدا شوند و به بني اسرائيل بپيوندند ولي خداوند فرشته‌اي را فرستاد تا بر اسب‌هاي آنان بزند و آنان را عقب راند و آنان در آب غرق شدند . « 2 »\r\nامام كاظم عليه السّلام فرموده‌اند : پدر يكي از ياران موسي در لشكر فرعون بود .\r\nهنگامي كه فرعونيان غرق مىشدند آن پسر به عقب بازگشت تا پدرش را نجات دهد ولي هردو غرق شدند . هنگامي كه موسي از اين ماجرا آگاه شد گفت : آن پسر در رحمت الهي خواهد بود ولي بايد مىدانست هنگامي كه عذاب خداوند فرود مىآيد گناهكار راه دفاعي ندارد . « 3 »\r\nهمچنين آن حضرت فرمودند : سخت‌ترين شكنجه‌هاي دوزخ در روز رستاخيز براي هفت نفر خواهد بود . قابيل كه برادرش هابيل را كشت ، نمرود كه با ابراهيم ستيز نمود ، آن دو نفري كه دين يهود و نصاري را 
  ] به بيراهه كشاندند و [ به خود نسبت دادند . فرعون كه گفت : من پروردگار جهانيان هستم و دو نفر از اين امّت مقصود از اين دو نفر ، اولي و دومي هستند 
  ] .\r\nدر روايات آمده است : فرعون نخستين كسي بود كه براي ساختن كاخ‌هايش از آجر استفاده كرد . او دستور داد تا كاخي بلند براي او بسازند تا\r\n\r\n\r\n","description":"","footnote":"\r\n( 1 ) . علل الشرايع ج 1 ص 345 .\r\n( 2 ) . فروع كافى ، ج 5 ص 109 .\r\n( 3 ) . اصول كافى ، ج 2 ص 375 .\r\n","page_name":" 384 ","page_number":384},
  {"content":"\r\n\r\nبتواند بر خداي موسي دست يابد .\r\nبرخي نيز گفته‌اند كه فرعون آن كاخ بلند را براي ديدن ستارگان و هواشناسي ساخته بود تا جادوگران بتوانند براساس ديده‌هاي او زمان ظهور موسي را تخمين بزنند .\r\nدر تفسير آيه  « يُخَيَّلُ إِلَيْهِ مِنْ سِحْرِهِمْ أَنَّها تَسْعى »  « 1 » آمده است : چوب‌ها و طناب‌هاي جادوگران به اين دليل حركت مىكردند كه جادوگران در درون آنها جيوه ريخته بودند و اين ماده با حرارت خورشيد به حركت درمىآمد و طناب‌ها و چوب‌ها را به حركت درمىآورد .\r\nعلما درباره ترسيدن موسي از جادوي جادوگران اين گونه پاسخ گفته‌اند :\r\n1 . موسي بدين جهت ترسيد كه مبادا جادوي جادوگران مردم را گمراه كند و مردم نتوانند تفاوت معجزه و سحر را دريابند .\r\n2 . موسي براساس طبيعت جسمانياش در آغاز از آن كار عجيب ترسيد .\r\n3 . موسي مىترسيد كه مردم پيش از ديدن معجزه‌اش پراكنده گردند .\r\n4 . موسي مىترسيد كه همانگونه كه عصاي جادوگران به مار تبديل شد عصاي او نيز اين‌چنين خواهد شد و كار هردو يكسان شده فرعونيان كه قدرتمندتر از او بودند بر او غلبه كنند ولي خواست خداوند چيز ديگري بود .\r\nدرباره اين سخن فرعون كه گفت « لكبيركم » چنين تفسير كرده‌اند كه فرعون گفت : موسي استاد شماست و حق شاگردي اقتضا دارد كه در برابرش اعتراض نكنيد . گروهي نيز اين فراز از آيه را اين گونه معنا نموده‌اند : شما از رويارويي با استاد خويش ناتوان نيستيد ولي چون در دانش بر شما پيشي گرفته است او را بزرگ مىشماريد . « 2 »\r\nوهب گويد : عصاي موسي از جنس خولان بود و بلندياش ده ذراع بود كه به اندازه قامت خود موسي بود .\r\n\r\n\r\n","description":"","footnote":"\r\n( 1 ) . سوره طه / 66 .\r\n( 2 ) . مجمع البيان ، ج 4 ص 31 تا 34 .\r\n","page_name":" 385 ","page_number":385},
  {"content":"\r\n\r\nدر تفسير آيه  « فَقُولا لَهُ قَوْلًا لَيِّناً لَعَلَّهُ يَتَذَكَّرُ أَوْ يَخْشى »  آمده است :\r\nخداوند به موسي و هارون خطاب فرمود كه فرعون را با كنيه‌اش « ابو الوليد » صدا زنيد .\r\nگروهي از مفسران درباره آيه   « هَلْ لَكَ إِلى أَنْ تَزَكَّى وَ أَهْدِيَكَ إِلى رَبِّكَ فَتَخْشى »   گفته‌اند : روزي موسي به فرعون گفت : اگر به خدا ايمان آوري جوانيات را به تو باز مىگردانم و پادشاهيات را تا پايان عمرت پابرجا نگاه مىدارم و پس از مرگت تو را در بهشت جاي مىدهم . فرعون پيشنهاد او را پسنديد و آن را با هامان در ميان گذاشت . ولي هامان گفت : تو پادشاهي خردمند و پروردگاري بيهمتا هستي . چگونه به اين پستي تن درمىدهي ؟ ! « 1 »\r\n\r\n\r\n","description":"","footnote":"\r\n( 1 ) . مجمع البيان ج 4 ص 15 و 20 .\r\n","page_name":" 386 ","page_number":386},
  {"content":"\r\n\r\n\r\nفصل پنجم : مؤمن آل فرعون و آسيه همسر فرعون موسى و بنى اسرائيل پس از خارج شدن از آب\r\n « فَوَقاهُ اللَّهُ »  « 1 » خداوند مؤمن آل فرعون را از مكر قبطيان رهايي بخشيد و او را همراه موسي از دريا گذراند .\r\n « النَّارُ يُعْرَضُونَ عَلَيْها غُدُوًّا وَ عَشِيًّا »  « 2 » هرصبح و شام ، آتشي فرعونيان را در قبرهايشان عذاب مىكند .\r\nامام صادق عليه السّلام در اين‌باره فرموده‌اند : اين آتش سزاي فرعونيان در دنيا است ولي آتش دوزخ آنها در صبح و شام برافروخته نيست . [ بلكه هرلحظه در آتش خواهند سوخت اكنون فرعون و پيروانش در عذاب برزخ به سر مىبرند و فاصله ميان دو نوبت عذاب صبح و شام را در آرامش به سر مىبرند .\r\n « وَ يَوْمَ تَقُومُ السَّاعَةُ أَدْخِلُوا آلَ فِرْعَوْنَ أَشَدَّ الْعَذابِ ؛  « 3 » و روزي كه قيامت برپا شود گويند كه آل فرعون را به جايگاه شديدترين عذاب وارد كنيد . » « 4 »\r\nبنابر روايات معصومين عليهم السّلام ، ارواح كافران در دنيا در بيابان برهوت ، به نام « حضرموت » در سرزمين يمن خواهند بود و ارواح مؤمنان در وادي السّلام كوفه كه ميان نجف و كربلا است برزخ را خواهند گذرانيد .\r\n\r\n\r\n","description":"","footnote":"\r\n( 1 ) . سوره غافر / 45 و 46 .\r\n( 2 ) . سوره غافر / 45 و 46 .\r\n( 3 ) . سوره غافر / 45 و 46 .\r\n( 4 ) . مجمع البيان ج 4 ص 817 و ص 818 .\r\n","page_name":" 387 ","page_number":387},
  {"content":"\r\n\r\nدر تفسير امام حسن عسگري عليه السّلام آمده است كه امام صادق عليه السّلام فرموده‌اند :\r\nحزقيل كه مؤمن آل فرعون بود مردم را به يكتاپرستي و نبوت موسي و برتري حضرت محمد صلّى اللّه عليه و آله و سلّم بر همه پيامبران ، فرا مىخواند و از مردم مىخواست كه امير مؤمنان علي عليه السّلام و فرزندانش را از جانشينان همه پيامبران برتر او بدانند .\r\nاو مردم را از پرسش فرعون باز مىداشت تا اينكه جاسوسان كارهاي او را به فرعون گزارش دادند . فرعون بر آن شد كه درباره‌ى گزارش جاسوسان تحقيق كند كه اگر سخن آنان درست بود حزقيل را كه خزانه‌دار و پسر عمويش بود ، كيفر كند . هنگامي كه حزقيل به دربار فراخوانده شد با زيركي به فرعون گفت :\r\n« پروردگار و رازق قبطيان ، پروردگار و رازق من نيز هست و از هرخداي ديگري بيزاري مىجويم » اطرافيان فرعون پنداشتند كه مقصود حزقيل از پروردگار ، همان فرعون است درحاليكه مقصود حقيقي او خداوند جهانيان بود . فرعون دستور داد كه ميخ‌هايي را بر دست و پاي جاسوسان بكوبند و گوشت بدنشان را با قيچي تكه‌تكه كنند .\r\nدر اين‌باره قرآن مىفرمايد :  « فَوَقاهُ اللَّهُ سَيِّئاتِ ما مَكَرُوا وَ حاقَ بِآلِ فِرْعَوْنَ سُوءُ الْعَذابِ »  « 1 » « 2 »\r\nابن عباس روايت نموده كه پيامبر صلّى اللّه عليه و آله و سلّم فرموده‌اند : برترين زنان بهشت چهار تن هستند : خديجه دختر خويلد ، فاطمه دختر پيامبر صلّى اللّه عليه و آله و سلّم ، مريم دختر عمران عليه السّلام و آسيه دختر مزاحم كه همسر فرعون بود . « 3 »\r\nدر تفسير علي بن ابراهيم آمده است : « و قال رجل مؤمن من آل فرعون يكتم حزقيل ايمانه » چنين است : او ششصد سال ايمانش را از فرعون و پيروانش پوشيده داشت . و در حالى كه دچار بيماري جذام بود با همان دست‌هاي فلج به سوي قومش اشاره مىكرد و مىگفت : اي قوم ، مرا پيروي\r\n\r\n\r\n","description":"","footnote":"\r\n( 1 ) . سوره غافر / 45 .\r\n( 2 ) . احتجاج طبرسى ص 370 و ص 371 .\r\n( 3 ) . « خصال » شيخ صدوق ص 205 و 206 .\r\n","page_name":" 388 ","page_number":388},
  {"content":"\r\n\r\nكنيد تا شما را به راه رستگاري ، راهنمايى كنم . « 1 »\r\nامام صادق عليه السّلام فرموده‌اند : فرعون دستور داد تا حزقيل را تكّه‌تكّه كنند ولي با اين حال نتوانستند در ايمان او رخنه كنند .\r\nثعلبي گويد : حزقيل نجّار بود و او بود كه گهواره موسي را ساخت تا مادرش او را به رود نيل اندازد .\r\nگروهي براين باورند كه حزقيل صد سال خزانه‌دار فرعون بود و تا هنگامي كه موسي بر جادوگران پيروز نشد ايمانش را پنهان داشت . همسر حزقيل نيز آرايشگر دربار فرعون بود به موسي ايمان داشت .\r\nپيامبر صلّى اللّه عليه و آله و سلّم فرموده‌اند : هنگامي كه در سفر معراج بودم بويي خوش به مشامم رسيد . در اين هنگام جبرئيل گفت : اين بوي همسر حزقيل است . او روزي شانه آرايشگرياش روي زمين افتاد و ناگهان كلمه بسم اللّه را بر زبان آورد . زنان و دختران كه بر گرد او ايستاده بودند گمان كردند كه مقصود او از اللّه ، همان فرعون است . ولي او با جسارتي تمام گفت : مقصود من ، خداي فرعون بود . هنگامي كه اين خبر به فرعون رسيد دستور داد كه او و فرزندانش را در تنوري مملو از مس گداخته بياندازند . آخرين نفر آن زن بود كه در تنور فرعون انداختند و فرزند شيرخواره‌اش كه در آغوشش بود به اذن خداوند به سخن آمد و گفت : مادرجان ، راه تو بر حق است . آنگاه هردو در تنور سوختند .\r\nتا هنگامي كه حزقيل كشته نشده بود آسيه نيز ايمانش را از ديگران پوشيده مىداشت تا اينكه روزي در عالم مكاشفه ديد كه فرشتگان روح همسر حزقيل را به آسمان مىبرند . او با ديدن اين مكاشفه در ايمانش استوارتر شد . از سويي فرعون نزد آسيه آمد و مغرورانه به همسرش گفت كه آرايشگر دربار كشته شد . آسيه با شنيدن اين خبر ، فرعون را سرزنش كرد . فرعون خشمگين شد و آسيه را ديوانه خواند ، آنگاه به مادر آسيه گفت : دخترت را از كيفر سخنانش برحذر دار . ولي آسيه دست از ايمانش برنداشت و سرانجام فرعون\r\n\r\n\r\n","description":"","footnote":"\r\n( 1 ) . تفسير قمى ج 2 ص 257 و ص 258 .\r\n","page_name":" 389 ","page_number":389},
  {"content":"\r\n\r\nدستور داد كه دست و پاي او را با ميخ به زمين كوبيدند و آنقدر در آن حالت باقي ماند تا به شهادت رسيد .\r\nروزي آسيه را شكنجه مىكردند كه موسي از كنارش گذشت . او از موسي خواست كه درد و رنجش را كاهش دهد . خداوند به پاس استوارياش درد و رنجش را از ميان برد . آسيه از خداوند خواست كه خانه‌اى در بهشت براى او بنا شود . در اين هنگام پرده‌ها در برابر ديدگانش كنار رفت و منزل خويش را در بهشت ديد و از شادماني لبخند بر لبانش نقش بست . فرعون در كنار آسيه ايستاده بود به مأمورانش گفت : چنان به سختي عذاب گرفتار شده كه ديوانه شده است .\r\nگويند : آسيه را زير حرارت آفتاب شكنجه مىكردند ولي هنگامي كه او و مأمورانش مىرفتند فرشتگان ابري را بر بالاي سر آسيه مىگستراندند و او منزلش را در بهشت مىديد . « 1 »\r\nدر تفسير علي بن ابراهيم آمده است كه تفسير آيه  « وَ ظَلَّلْنا عَلَيْكُمُ الْغَمامَ وَ أَنْزَلْنا عَلَيْكُمُ الْمَنَّ وَ السَّلْوى »  « 2 » چنين است : هنگامي كه بني اسرائيل همراه موسي از دريا گذشتند به سرزميني خشك رسيدند . بني اسرائيل از گرما و گرسنگي به موسي شكايت نمودند . خداوند نيز ابري را بر فراز بني اسرائيل قرار داد تا از گرما در امان مانند و براي آنها خوراك آسماني يا ترنجبين در ميان بوته‌ها و درختچه‌ها فرود آورد تا از آن بخورند . هرشامگاه نيز بلدرچيني « 3 » بريان‌شده بر سفره بني اسرائيل مىنهاد .\r\nاز سويي نيز موسي سنگي را در ميان خيمه‌گاه نهاده بود و با عصايش بر آن مىزد و دوازده چشمه آب براي دوازده طايفه مىجوشيد . بني اسرائيل با همه اين نعمت‌ها باز هم قانع نشدند و به موسي گفتند :  « لَنْ نَصْبِرَ عَلى طَعامٍ \r\n\r\n\r\n","description":"","footnote":"\r\n( 1 ) . عرائس المجالس ص 166 ص 167 .\r\n( 2 ) . سوره بقره / 57 .\r\n( 3 ) . نوعى پرنده .\r\n","page_name":" 390 ","page_number":390},
  {"content":"\r\n\r\n واحِدٍ فَادْعُ لَنا رَبَّكَ يُخْرِجْ لَنا مِمَّا تُنْبِتُ الْأَرْضُ مِنْ بَقْلِها وَ قِثَّائِها وَ فُومِها وَ عَدَسِها وَ بَصَلِها قالَ أَ تَسْتَبْدِلُونَ الَّذِي هُوَ أَدْنى بِالَّذِي هُوَ خَيْرٌ اهْبِطُوا مِصْراً فَإِنَّ لَكُمْ ما سَأَلْتُمْ ؛  « 1 » هرگز تاب تحمّل يك خوراك تنها را نداريم پس ، از پروردگارت بخواه كه براي ما از آنچه زمين مىروياند از سبزي و خيار و سير و عدس و پياز برآورد . موسي گفت : آيا چيزي را كه پست‌تر است جانشين چيزي مىكنيد كه بهتر است ؟ به شهري در [ آييد كه در آن‌جا 
  ] آنچه خواستيد فراهم است . »\r\nولي آنان به موسي گفتند :  « إِنَّ فِيها قَوْماً جَبَّارِينَ وَ إِنَّا لَنْ نَدْخُلَها حَتَّى يَخْرُجُوا مِنْها فَإِنْ يَخْرُجُوا مِنْها فَإِنَّا داخِلُونَ ؛  « 2 » در آن‌جا قوم زورمند و ستمگري هست و مادامى كه آنان بيرون نرفته‌اند ما وارد آنجا نخواهيم شد . و چون از آن بيرون شدند ما به درون خواهيم رفت . »\r\nپس از آنكه بني اسرائيل از موسي نافرماني كردند موسي تصميم گرفت كه از ميان بني اسرائيل برود ولي بني اسرائيل ترسيدند كه با رفتن موسي عذاب الهي فرود آيد . به همين سبب نگذاشتند كه او از ميانشان برود و به توبه و استغفار پرداختند . خداوند توبه آنان را به اين شرط پذيرفت كه چهل سال در بيابان « تيه » بمانند . چرا كه بني اسرائيل گستاخانه به موسي گفته بودند : تو برو و همراه پروردگارت [ با دشمنان 
  ] جنگ كن .\r\nپس آنگاه بني اسرائيل به عبادت پرداختند و از شام تا سحر تورات را تلاوت مىكردند و تنها قارون از توبه سر باززد . با آن‌كه بني اسرائيل از سكونتگاه خويش در بيابان « تيه » تا مصر چهار فرسخ بيشتر فاصله نداشتند ولي هرگاه خواستند وارد مصر شوند زمين لرزه و بلايي پديد مىآمد و آنان به سكونت‌گاه خويش بازمىگشتند . بني اسرائيل چهل سال در آن بيابان ماندند\r\n\r\n\r\n","description":"","footnote":"\r\n( 1 ) . سوره بقره / 61 .\r\n( 2 ) . سوره مائده / 22 .\r\n","page_name":" 391 ","page_number":391},
  {"content":"\r\n\r\nو موسي و هارون نيز همانجا از دنيا رفتند . « 1 »\r\nمحمد بن قيس گويد : شخصي يهودي نزد امير مومنان علي عليه السّلام آمد و گفت :\r\nاي ابو الحسن ، چگونه است كه هنوز بيست و پنج سال از رحلت پيامبرتان سپري نشده است ولي به اختلاف افتاده‌ايد و همديگر را مىكشيد ؟ آن حضرت فرمود : آري ، ولي اختلاف ما درباره خود پيامبر نيست بلكه درباره نحوه برداشت از سخنان آن حضرت است . اينك تو بگو كه چرا هنوز بني اسرائيل پاي از دريا بيرون ننهاده بودند كه از موسي خواستند براي آن‌ها خدايي بسازد تا بتوانند با قبطيان برابري كنند ؟ ! « 2 »\r\nابن عباس گويد : بني اسرائيل به موسي گفتند : تو با كدام نيرو و توان مىخواهي اين همه زن و كودك و افراد زمينگير را به سرزمين مقدس [ كه همان اريحا در فلسطين است 
  ] برساني ؛ موسي گفت : به زودي خداوند راه رهايي از سختيها را به ما نشان خواهد داد . ديري نگذشت كه خداوند نيازهاي آنان را همچون آب و پوشاك و خوراك را از آسمان بر آنان نازل كرد آورد تا توانستند به سرزمين مقدس برسند . آن سرزمين را به اين دليل مقدس دانسته‌اند كه زادگاه يعقوب و عمران پدر موسي و اسحاق و يوسف عليهم السّلام است و پس از وفات‌شان نيز در آن‌جا بر خاك سپرده شده‌اند . « 3 »\r\nامام باقر عليه السّلام فرموده‌اند : شام سرزمين پربركتي است ولي مردم خوبي ندارد .\r\nو مصر سرزمين شومي است ، چرا كه خداوند آنجا را زندان كساني قرار داد كه بر آنها خشم گرفته بود .\r\nخداوند به بني اسرائيل فرمان داد كه به شام روند . بني اسرائيل به گناه دست زدند و خداوند آنها را چهل سال در بيابان‌هاي اطراف مصر سرگردان نمود ولي سرانجام توبه آنان را پذيرفت و پس آنگاه بود كه بني اسرائيل وارد سرزمين شام شدند . من دوست ندارم در آب سرزمين مصر خود را شستشو\r\n\r\n\r\n","description":"","footnote":"\r\n( 1 ) . تفسير قمى ، ج 1 ص 165 .\r\n( 2 ) . عرائس المجالس ص 177 .\r\n( 3 ) . قصص راوندى ص 172 .\r\n","page_name":" 392 ","page_number":392},
  {"content":"\r\n\r\nدهم و در ظرفي كه آنجا ساخته شده است غذا بخورم ؛ چرا كه مىترسم غيرت خويش را از دست داده و به خواري و پستي گرفتار شوم . « 1 »\r\nدر كتاب تهذيب آمده است كه امام صادق عليه السّلام فرمودند : خواب بامداد ، روزي را از انسان دور كرده و چهره آدمي را زرد و زشت مىكند . خداوند روزي انسان‌ها را ميان سپيده‌دم و طلوع خورشيد قرار داده است و خوراك « منّ » و « سلوي » نيز در آن هنگام بر بني اسرائيل فرود مىآمد و هركس در آن ساعت به خواب فرو مىرفت از منّ و سلوي بيبهره مىشد و به ناچار از خداوند طلب روزي مىكرد . « 2 »\r\nامام حسن عسگري عليه السّلام درباره آيه  « ادْخُلُوا هذِهِ الْقَرْيَةَ »  فرموده‌اند : خداوند اين‌چنين بر بني اسرائيل فرمان داد كه پس از آنكه از بيابان « تيه » خارج شديد به سرزمين « اريحا » در فلسطين برويد و براي سپاسگزاري از خداوند بر تمثال محمد و علي عليهما السّلام كه بر دروازه شهر آويخته شده سجده نماييد و ديگربار با آنان پيمان دوستي و موالات بنديد تا خداوند نيز به سبب اين كار ، گناهان شما را بيامرزد . ولي بني اسرائيل فرمان موسي را نپذيرفتند و به زبان قبطي گفتند : « اهتكانا سمقانا » يعني گندم سرخ بر ما ، از اقرار ولايت بسي بهتر است .  « فَبَدَّلَ الَّذِينَ ظَلَمُوا قَوْلًا غَيْرَ الَّذِي قِيلَ لَهُمْ » \r\nنافرمانى بني اسرائيل باعث شد كه خداوند بيماري طاعون را در ميانشان فراگير سازد و هنوز روز به نيمه نرسيده بود كه صد و بيست هزار نفر از بني اسرائيل جان دادند ؛ چرا كه خداوند مىدانست اينان ايمان نخواهند آورد و توبه نخواهند كرد .\r\nامام حسن عسگري عليه السّلام در تفسير آيه  « إِذِ اسْتَسْقى مُوسى لِقَوْمِهِ » \r\n\r\n\r\n","description":"","footnote":"\r\n( 1 ) . تفسير عياشى ج 1 ص 305 .\r\n( 2 ) . بحار الانوار ، ج 13 ص 182 .\r\n","page_name":" 393 ","page_number":393},
  {"content":"\r\n\r\nفرموده‌اند : بيابان تيه چنان گرم بود كه عطش و گرما ، بني اسرائيل را به ستوه آورد . سرانجام موسي دست به دعا برداشت و گفت : « خدايا ، به حق محمد سرور پيامبران و علي سرور جانشينان و فاطمه سرور زنان و حسن سرور اوليا و حسين سرور شهيدان و به حق آنان كه سرور پاكان هستند اين بندگان را سيراب فرما » . هنوز چندي نگذشته بود كه خداوند به موسي وحي نمود كه عصايت را بر سنگ بكوب و چون موسي چنين كرد دوازده چشمه از آن جوشيد كه هرقبيله‌اي از چشمه‌اي آب نوشيد و چون گفتند كه غذا مىخواهيم خداوند فرمان داد كه به مصر بروند و فرمود : « اهبطوا مصرا . . . » « 1 »\r\nامام صادق عليه السّلام فرموده‌اند : هنگامي كه قائم آل محمد بر ديوار كعبه تكيه زند ، نداگري فرياد برميآورد : هيچ‌كس آب و غذايي به همراه برندارد . در هر منزلگاه تشنگان را سيراب و گرسنگان را سير خواهيم كرد تا آنگاه كه به نجف برسيم . آن حضرت سنگ موسي را به همراه خواهد داشت و به هرمنزلي كه برسند از آن سنگ چشمه‌اي مىجوشد .\r\nثعلبي گويد : خداوند به موسي وعده داد تا قومش را به سرزمين مقدس ببرد ولي گروهي از « عمالقه » كه از فرزندان عملاق بن لاوي بن سام بن نوح بودند در آنجا زندگي مىكردند و به سركشي و ستم مىپرداختند . هنگامي كه موسي با آنان رويارو شد آهنگ نبرد با آنان را شروع كرد . او دوازده تن از قبيله‌هاي بني اسرائيل را برگزيد تا به سرزمين عمالقه روند و از وضعيت آنها خبري آورند . آنان به راه افتاند و در بيرون شهر با « عوج بن عناق » روبرو شدند .\r\nعوج بيست و سه هزار ذراع بلندي قامتش بود و بر ابرها چنگ مىزد و ماهيان را از اعماق اقيانوس‌ها مىگرفت و در حرارت خورشيد كباب مىكرد و مىخورد . عوج در طوفان نوح خواست با نوح همراه شود ولي نوح او را از خود\r\n\r\n\r\n","description":"","footnote":"\r\n( 1 ) . تفسير امام عسگرى ص 102 تا 104 .\r\n","page_name":" 394 ","page_number":394},
  {"content":"\r\n\r\nراند و گفت : تو دشمن خدايي . عوج چنان بلندقامت بود كه طوفان نوح تا زانوان او را فراگرفت .\r\nعوج سه هزار سال عمر كرد و سرانجام به دست موسي كشته شد .\r\nگويند كه عوج تخته‌سنگي را از كوه جدا كرد تا به سكونت‌گاه بني اسرائيل افكند ولي خداوند هدهدها را فرستاد و هدهدها پيش از آنكه عوج تخته‌سنگ را جدا سازد آنقدر بر تكه سنگ ، نوك زدند كه سنگ بر گردن عوج افتاد و او را بر زمين انداخت . در اين هنگام موسي با عصايش بر پاشنه عوج كوبيد و آنگاه او را كشت . آنگاه بني اسرائيل به سوي پيكر بيجان عوج رفتند و سرش را بريدند و جنازه‌اش را در رود نيل غرق كردند .\r\nگويند كه عوج دوازده فرستاده‌ى موسي را دستگير كرد و به خانه‌اش برد تا آنان را بكشد . ولي همسرش به او گفت : آنها را زنده بگذار تا باز گردند و آنچه را كه [ از قدرت و عظمت تو 
  ] ديده‌اند براي ديگران بازگو كنند . پنج تن از آن دوازده تن ، خوشه‌ى انگوري بزرگ را با خود مىكشيدند . آنان در ميان پوست خالي اناري مىخوابيدند تا سرانجام پس از چهل روز نزد بني اسرائيل رسيدند و تصميم گرفتند پيش از هركاري حوادث را به موسي خبر دهند . آنها دانه بسيار بزرگ انگور را نيز با خود آورده بودند تا به موسي نشان دهند ولي آن فرستادگان پيمان خود را شكستند و هريك قوم خود را از جنگ با عوج بن عناق برحذر مىداشت و تنها يوشع بن نون و كالب بن يوحنا بر پيمان خود با موسي استوار ماندند . بني اسرائيل كه از ماجراي عوج بن عناق آگاه شده بودند از ترس اسارت زنان و فرزندانشان به دست غول‌هاي سرزمين مقدس ، بر موسي گستاخانه اعتراض كردند ولي موسي به آنان گفت : همان خدايي كه شما را از دست قبطيان و از دريا نجات داد خواهد توانست شما را بر « عمالقه » چيره گرداند .\r\nبني اسرائيل به سخنان موسي اعتنايي نكردند و راهي مصر شدند . تنها يوشع بن نون و كالب بن يوحنا بودند كه در ميان قوم فرياد برميآوردند : بر\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nستمگران بتازيد كه وعده خداوند انجام خواهد شد . هرچند ستمگران تنومندند ولي دل‌هايشان از ايمان خالى است و بسيار شكننده‌اند . بني اسرائيل با شنيدن اين سخنان ، با سنگ به سويشان هجوم بردند .\r\n « قالُوا يا مُوسى إِنَّا لَنْ نَدْخُلَها أَبَداً ما دامُوا فِيها فَاذْهَبْ أَنْتَ وَ رَبُّكَ فَقاتِلا إِنَّا هاهُنا قاعِدُونَ »  « 1 » گفتند : اي موسى ، مادامى كه آنان در آنجا هستند ما هرگز وارد نخواهيم شد و تو با پروردگارت برويد و بجنگيد ما در اين‌جا بر كنار مىمانيم . »\r\nموسي با ديدن سركشي بني اسرائيل گفت :  « رَبِّ إِنِّي لا أَمْلِكُ إِلَّا نَفْسِي وَ أَخِي فَافْرُقْ بَيْنَنا وَ بَيْنَ الْقَوْمِ الْفاسِقِينَ ؛  « 2 »\r\nپروردگارا ، من جز بر خود و برادرم كمك ندارم . بين ما و قوم نافرمان جدايي بيفكن . »\r\nموسي در خيمه مقدس نشسته بود كه خداوند به او وحي فرمود : اي بنده من ، تا چه هنگام بني اسرائيل از تو نافرماني كنند و معجزه‌ات را باور نكنند ؟ ! اينك آنان را نابود مىسازم و به جاي آنان امتي استوارتر مىنهم . موسي به خداوند عرضه داشت : پروردگارا ، اگر چنين كني آيندگان خواهند گفت كه موسي نتوانست قومش را به سرزمين مقدس برساند و باعث شد همگي آنان در بيابان هلاك شوند . پروردگارا ، آنان را كيفر مكن و كردار زشت‌شان را ببخش . خداوند به موسي وحي فرمود : من آنان را به خاطر درخواست بخشيدم ولي تا چهل سال نخواهند توانست وارد سرزمين مقدس شوند و تنها يوشع بن نون و كالب بن يوحنا مىتوانند به آن سرزمين بروند . بني اسرائيل آنقدر در اين بيابان مىمانند تا به هلاكت رسند ولي فرزندان آنان كه در ستم\r\n\r\n\r\n","description":"","footnote":"\r\n( 1 ) . سوره مائده / 24 و 25 .\r\n( 2 ) . سوره مائده / 24 و 25 .\r\n","page_name":" 396 ","page_number":396},
  {"content":"\r\n\r\nپدران خويش دستي نداشته‌اند مىتوانند وارد سرزمين مقدس شوند . اين همان سخن خداوند است كه  « فَإِنَّها مُحَرَّمَةٌ عَلَيْهِمْ أَرْبَعِينَ سَنَةً » \r\nنقيبان دوازده‌گانه كه اسرار را بر قوم خود فاش ساخته بودند با مرگ ناگهاني از دنيا رفتند و هركه در برابر موسي ايستادگي كرده و به فلسطين نرفته بود به هلاكت رسيد . ولي نسل جديد بني اسرائيل از موسي فرمانبرداري كردند و با ستمگران به ستيز برخاستند و نعمتى را كه خداوند به پدرانشان در بيابان ( تيه ) عطا فرموده بود به آنان نيز ارزاني داشت همانگونه كه خداوند فرموده است :  « يا بَنِي إِسْرائِيلَ اذْكُرُوا نِعْمَتِيَ الَّتِي أَنْعَمْتُ عَلَيْكُمْ  « 1 » »\r\n\r\n\r\n","description":"","footnote":"\r\n( 1 ) . سوره بقره / 40 .\r\n","page_name":" 397 ","page_number":397},
  {"content":"\r\n\r\n\r\nفصل ششم : نزول تورات درخواست ديدار با خدا پرستش گوساله\r\n    « وَ إِذْ واعَدْنا مُوسى أَرْبَعِينَ لَيْلَةً ثُمَّ اتَّخَذْتُمُ الْعِجْلَ مِنْ بَعْدِهِ وَ أَنْتُمْ ظالِمُونَ ثُمَّ عَفَوْنا عَنْكُمْ مِنْ بَعْدِ ذلِكَ لَعَلَّكُمْ تَشْكُرُونَ وَ إِذْ آتَيْنا مُوسَى الْكِتابَ وَ الْفُرْقانَ لَعَلَّكُمْ تَهْتَدُونَ وَ إِذْ قالَ مُوسى لِقَوْمِهِ يا قَوْمِ إِنَّكُمْ ظَلَمْتُمْ أَنْفُسَكُمْ بِاتِّخاذِكُمُ الْعِجْلَ فَتُوبُوا إِلى بارِئِكُمْ فَاقْتُلُوا أَنْفُسَكُمْ ذلِكُمْ خَيْرٌ لَكُمْ عِنْدَ بارِئِكُمْ فَتابَ عَلَيْكُمْ إِنَّهُ هُوَ التَّوَّابُ الرَّحِيمُ ؛     « 1 » و ياد كنيد كه با موسي چهل شب وعده گذاشته بوديم آنگاه شما در غياب او گوساله را پرستيديد و شما ستمكار بوديد .\r\nآنگاه پس از آن از شما درگذشتيم تا سپاس‌گذار باشيد . [ و ياد كنيد كه 
  ] به موسي كتاب آسماني و فرقان داديم تا به راه آييد . موسي به قومش گفت : اي قوم من ، شما با گوساله‌پرستي بر خود ستم كرديد ، اينك به درگاه آفريدگارتان توبه كنيد و خودتان را بكشيد كه اين در نزد آفريدگارتان براي شما بهتر است . آنگاه [ كه چنين كرديد 
  ] خداوند از شما درگذشت ، چرا كه او توبه‌پذير مهربان است » .\r\nمردي شامي از امير مؤمنان پرسيد : چرا گاو همواره چشم بر زمين دارد و\r\n\r\n\r\n","description":"","footnote":"\r\n( 1 ) . سوره بقره / 51 الى 54 .\r\n","page_name":" 398 ","page_number":398},
  {"content":"\r\n\r\nسرش را به سوي آسمان بلند نميكند ؟ آن حضرت فرمود : از آن هنگام كه بني اسرائيل گوساله را پرستيدند گاو از نگريستن به آسمان شرمگين است . « 1 »\r\nانس روايت نموده كه پيامبر صلّى اللّه عليه و آله و سلّم فرمودند : گاو را نوازش كنيد كه بهترين حيوان است . از آن هنگام كه بني اسرائيل گوساله را پرستيد گاو از شدت شرمندگي به آسمان ننگريسته است . « 2 »\r\nدر تفسير علي بن ابراهيم آمده است : تفسير آيه‌ى  « فَإِنَّا قَدْ فَتَنَّا قَوْمَكَ مِنْ بَعْدِكَ وَ أَضَلَّهُمُ السَّامِرِيُّ »  چنين آمده است : خداوند به موسي وعده داده بود كه تورات در يك ماه بر او نازل فرمايد . موسي هارون را در ميان بني اسرائيل جانشين قرار داد و خود به سوي ميقات رفت . ولي نزول الواح ، ده روز به تأخير افتاد . هنگامي كه بني اسرائيل ديدند كه بازگشت موسي به درازا كشيد او را دروغگو خوانده و گفتند كه موسي از ميانشان گريخته است . آنان به سوي هارون هجوم بردند تا او را بكشند . در اين گيرودار ابليس در سيماي جواني به ميانشان آمده و گفت : هرگز موسي به ميان شما باز نخواهد گشت . هرچه زيورآلات داريد بياوريد تا براي شما خدايي بسازم . در ميان بني اسرائيل شخصي به نام سامري بود كه هنگام عبور از دريا از جلوداران بني اسرائيل بود . او روزي جبرئيل را ديد كه بر چهارپايي مىرود و چهارپا ، سم خود را بر زمين مىكوبد و زمين به لرزه درمىآيد . سامري مقداري از خاك زير پاي چهارپا را در كيسه ريخت و با خود نگاه داشت . او همواره بر خود مىباليد كه چنين افتخاري نصيبش شده است .\r\nروزي ابليس نزد او آمد و او را فريفت و اندكي از آن خاك را از او گرفت و در دهان گوساله‌اي كه براي پرستش آراسته بودند ريخت . ديري نگذشت كه بر اندام گوساله مو رويد و از دهانش صداهايي به گوش مىرسيد . هفتاد هزار تن از بني اسرائيل در برابر گوساله سجده كردند . در اين ميان هارون آنان را از پرستش گوساله بازداشت و گفت :\r\n\r\n\r\n","description":"","footnote":"\r\n( 1 ) . علل الشرايع ج 2 ص 385 .\r\n( 2 ) . علل الشرايع ج 2 ص 207 .\r\n","page_name":" 399 ","page_number":399},
  {"content":"\r\n\r\n  « إِنَّما فُتِنْتُمْ بِهِ وَ إِنَّ رَبَّكُمُ الرَّحْمنُ فَاتَّبِعُونِي وَ أَطِيعُوا أَمْرِي قالُوا لَنْ نَبْرَحَ عَلَيْهِ عاكِفِينَ حَتَّى يَرْجِعَ إِلَيْنا مُوسى ؛   « 1 » شما با آن امتحان پس مىدهيد و پروردگار حقيقي شما خداوند رحمان است . از من پيروي كنيد و مرا فرمان بريد و از من فرمان‌بردارى كنيد .\r\nبني اسرائيل تصميم گرفتند كه هارون را بكشند . هارون نيز براي نجات خويش از ميان آنان گريخت . از سويى دهم ذي الحجه الواح تورات بر موسي فرود آمد كه آداب زندگي و داستان‌هاي پيشينيان را دربر داشت . موسي پس از چهل روز به ميان قومش بازمىگشت كه خداوند او را از گوساله‌پرستي بني اسرائيل آگاه ساخت .\r\n « فَرَجَعَ مُوسى إِلى قَوْمِهِ غَضْبانَ أَسِفاً قالَ يا قَوْمِ أَ لَمْ يَعِدْكُمْ رَبُّكُمْ وَعْداً حَسَناً أَ فَطالَ عَلَيْكُمُ الْعَهْدُ أَمْ أَرَدْتُمْ أَنْ يَحِلَّ عَلَيْكُمْ غَضَبٌ مِنْ رَبِّكُمْ فَأَخْلَفْتُمْ مَوْعِدِي ؛  « 2 » آنگاه موسي خشمگين و اندوهگين به سوي قومش بازگشت و گفت :\r\nاي قوم من ، آيا پروردگارتان با شما وعده‌اي نيكو نگذارد . آيا اين عهد طولاني شد يا خواستيد كه خشم پروردگارتان بر شما فرود آيد كه در وعده‌تان با من خلاف كرديد . »\r\nموسي خشمگينانه از هارون توضيح خواست و گفت :    « ما مَنَعَكَ إِذْ رَأَيْتَهُمْ ضَلُّوا أَلَّا تَتَّبِعَنِ أَ فَعَصَيْتَ أَمْرِي قالَ يَا بْنَ أُمَّ لا تَأْخُذْ بِلِحْيَتِي وَ لا بِرَأْسِي إِنِّي خَشِيتُ أَنْ تَقُولَ فَرَّقْتَ بَيْنَ بَنِي إِسْرائِيلَ وَ لَمْ تَرْقُبْ قَوْلِي ؛    « 3 » چون ديدي كه گمراه شدند چه‌چيزي تو را از پيروي من بازداشت ؟ آيا از دستور من سرپيچي كردي ؟ هارون گفت : اي پسر مادرم ، ريش و سرم را مگير . من ترسيدم كه بگويي بين بني اسرائيل تفرقه افكندي و سخن مرا پاس نداشتي ؟ »\r\n\r\n\r\n","description":"","footnote":"\r\n( 1 ) . سوره طه / 90 و 91 .\r\n( 2 ) . سوره طه / 86 .\r\n( 3 ) . سوره طه / 92 الى 94 .\r\n","page_name":" 400 ","page_number":400},
  {"content":"\r\n\r\nبني اسرائيل گفتند : ما در وعده تو به اختيار خلاف نكرديم بلكه از زر و زيور مردم انبوهي گرفتيم و آنها را [ در آتش 
  ] انداختيم »\r\nآنگاه موسي از سامري پرسيد :   « فَما خَطْبُكَ يا سامِرِيُّ قالَ بَصُرْتُ بِما لَمْ يَبْصُرُوا بِهِ فَقَبَضْتُ قَبْضَةً مِنْ أَثَرِ الرَّسُولِ فَنَبَذْتُها وَ كَذلِكَ سَوَّلَتْ لِي نَفْسِي ؛   « 1 » اي سامري ! كار تو چه بوده است ؟ سامري گفت : من چيزي را ديدم كه ديگران نديده بودند و مشتي از خاك پاي جبرئيل را برگرفتم و آن را [ در گل گوساله 
  ] ريختم و بدينسان بود كه نفسم بدي را به من آراسته نشان داد »\r\nسپس موسي آن گوساله را سوزاند و خاكسترش را در دريا ريخت و به سامري گفت :  « فَاذْهَبْ فَإِنَّ لَكَ فِي الْحَياةِ أَنْ تَقُولَ لا مِساسَ ؛  « 2 » پس برو و بدان كه جزاي تو اين است كه در زندگي بگويي به من نزديك نشويد . »\r\nموسي از خدا خواست تا كيفر سامري را در نسل پس از او نيز قرار دهد و خداوند خواسته موسي را پذيرفت . تا امروز نيز نسل سامري در شام شناخته شده هستند .\r\nموسي نخست مىخواست سامري را بكشد ولي خداوند به او وحي فرمود : چون سامري مردي بخشنده بود او را به حال خود واگذار تا سوختن خويش را ببيند .\r\n  « انْظُرْ إِلى إِلهِكَ الَّذِي ظَلْتَ عَلَيْهِ عاكِفاً لَنُحَرِّقَنَّهُ ثُمَّ لَنَنْسِفَنَّهُ فِي الْيَمِّ نَسْفاً إِنَّما إِلهُكُمُ اللَّهُ الَّذِي لا إِلهَ إِلَّا هُوَ ؛   « 3 » و به خدايت كه در خدمتش معتكف بودي بنگر كه مىسوزانيمش سپس آن را بر دريا مىافشانيم . »\r\nنگارنده گويد : مقصود از زينت در آيه  « أَوْزاراً مِنْ زِينَةِ الْقَوْمِ »  همان زيورآلاتي بود كه بني اسرائيل هنگام خروج از مصر براي عروسي و عيدهاي خويش به همراه برده بودند .\r\n\r\n\r\n","description":"","footnote":"\r\n( 1 ) . سوره طه / 95 و 96 .\r\n( 2 ) . سوره طه / 95 و 96 .\r\n( 3 ) . سوره طه / 97 و 98 .\r\n","page_name":" 401 ","page_number":401},
  {"content":"\r\n\r\nطبرسي در تفسير « لامساس » گويد : پس از آنكه موسي سامري را از زندگي ميان مردم باز داشت او همچون حيوانات در بيابان مىزيست و هركه به او نزديك مىشد به او مىگفت « لامساس » يعني به من نزديك نشو كه اگر مرا لمس كني هردو به تب شديدي مبتلا مىشويم . « 1 »\r\nامام صادق عليه السّلام فرمود : خداوند هيچ پيامبري را برنينگيخت مگر آنكه دو شيطان را در كنار او قرار داد تا مردم را گمراه سازند و اين آزمون براي آنان بود . شيطان‌هاى نوح « فيطيفوس » و « حزام » نام داشتند و براي ابراهيم « مكيل » و « رذام » و براي موسي « سامري » و « مرعقيبا » و براي عيسي « مولس » و « مريسان » و براي پيامبر اسلام « حبتر » و « زريق » نام داشتند . « 2 »\r\nحبتر به معناي روباه است و اين شيطان را به دليل فريبكاري بسيار ، اين گونه لقب دادند . زريق به معناي زاغ چشم و كبود چشم است . عرب انسان زاغ چشم را بسيار شوم مىداند و انسان بد رفتار را زاغ چشم مىگويد .\r\n « وَ نَحْشُرُ الْمُجْرِمِينَ يَوْمَئِذٍ زُرْقاً » \r\nطاوس يماني از امام باقر عليه السّلام پرسيد : كدام پرنده است كه يك‌بار بيشتر پرواز نكرد و خداوند نام آن را در قرآن فرموده است ؟ آن حضرت فرمودند : آن كوه سينا است كه خداوند آن را به يكباره از جا بركند و بر فراز سر بني اسرائيل آورد .  « وَ إِذْ نَتَقْنَا الْجَبَلَ فَوْقَهُمْ كَأَنَّهُ ظُلَّةٌ وَ ظَنُّوا أَنَّهُ واقِعٌ بِهِمْ ؛  « 3 » « 4 » و چنين بود كه كوه طور را بر سر آنان برافراشتيم كه گويي سايباني بود و گمان بردند كه بر آنان فرو خواهد افتاد . »\r\nدر روايت آمده است كه هنگامي كه نور بر موسي نازل شد آن حضرت از خدا خواست كه :  « رَبِّ أَرِنِي أَنْظُرْ إِلَيْكَ قالَ لَنْ تَرانِي وَ لكِنِ انْظُرْ إِلَى \r\n\r\n\r\n","description":"","footnote":"\r\n( 1 ) . مجمع البيان ج 4 ص 47 .\r\n( 2 ) . تفسير قمى ، ج 1 ص 214 .\r\n( 3 ) . سوره اعراف / 171 .\r\n( 4 ) . احتجاج طبرسى ، ص 329 .\r\n","page_name":" 402 ","page_number":402},
  {"content":"\r\n\r\n الْجَبَلِ فَإِنِ اسْتَقَرَّ مَكانَهُ فَسَوْفَ تَرانِي » \r\nموسي كوه را تكّه‌تكّه ديد و تكه‌هايش در دريا فرو افتاد و هنوز آن تكه سنگ‌ها در آب دريا فرو مىروند . موسي از عظمت خداوند و حضور فرشتگان كه براي آرام نمودن موسي آمده بودند وحشت‌زده شد و بيهوش بر زمين افتاد . برخي گفته‌اند كه موسي در اين هنگام جان داد ولي خداوند دوباره جانش را به او بازگرداند . پس از آنكه موسي به هوش آمد گفت :   « سُبْحانَكَ تُبْتُ إِلَيْكَ وَ أَنَا أَوَّلُ الْمُؤْمِنِينَ قالَ يا مُوسى إِنِّي اصْطَفَيْتُكَ عَلَى النَّاسِ بِرِسالاتِي وَ بِكَلامِي . »   « 1 »\r\nپيامبر صلي اللّه عليه و آله فرموده‌اند : در روزگار موسي هفت رشته كوه از جا كنده شده و در آسمان به پرواز درآمدند . كوه « احد » و « ورقان » در مدينه فرود آمدند و كوه « ثور » و « ثبير » و « حراء » در مكه و كوه « صبر » و « حضور » در يمن فرود آمدند . « 2 »\r\nابن جرسم آيه  « وَ لَمَّا جاءَ مُوسى لِمِيقاتِنا وَ كَلَّمَهُ رَبُّهُ قالَ رَبِّ أَرِنِي أَنْظُرْ إِلَيْكَ قالَ لَنْ تَرانِي »  را نزد امام رضا عليه السّلام تلاوت نمود و آنگاه از آن حضرت پرسيد : چگونه ممكن است كه موسي از خدا بخواهد كه ذات احديت را ببيند ؟\r\nآن حضرت فرمودند : هنگامي كه موسي به قومش گفت كه با خدا سخن گفته است بني اسرائيل گفتند : ما سخن تو را باور نميكنيم مگر اين‌كه خود نيز صداي خدا را بشنويم . موسي هفتاد نفر از برگزيدگان بني اسرائيل را به دامنه كوه سينا برد . در آن‌جا خداوند در ميان درختي صوتي را خلق كرد كه از شش جهت به گوش مىرسيد و بني اسرائيل اين‌بار نيز گفتند : تا زماني كه خداي تو را نبينيم به او ايمان نخواهيم آورد . ناگهان خداوند صاعقه‌اي را فرو فرستاد و همگي آنان هلاك شدند . آنگاه موسي به خداوند عرض كرد : اگر من\r\n\r\n\r\n","description":"","footnote":"\r\n( 1 ) . تفسير قمى ، ج 1 ص 139 و 140 .\r\n( 2 ) . خصال شيخ صدوق ص 344 .\r\n","page_name":" 403 ","page_number":403},
  {"content":"\r\n\r\nبه ميان قوم خويش بازگردم آنان خواهند گفت كه ادعاي موسي درست نبود و به همين خاطر فرستادگان ما را كشته است . خداوند فرستادگان بني اسرائيل را دوباره زنده نمود تا با موسي به ميان قومشان بازگردند . آن فرستادگان دوباره از موسي خواستند كه خدا را بر آنها بنماياند . موسي در پاسخ به آن‌ها گفت : خداوند را بايد از نشانه‌هايش شناخت . ولي بني اسرائيل در خواسته خود پافشاري كردند . ناگهان خداوند بر كوه تجلي كرد .\r\n « فَلَمَّا تَجَلَّى رَبُّهُ لِلْجَبَلِ جَعَلَهُ دَكًّا وَ خَرَّ مُوسى صَعِقاً فَلَمَّا أَفاقَ قالَ سُبْحانَكَ تُبْتُ إِلَيْكَ »  « 1 »\r\nامام باقر عليه السّلام فرموده‌اند : امير مؤمنان در فرازي از وصيت خويش فرموده‌اند :\r\nپيكر مرا به نجف ببريد و هرگاه به سراشيبي رسيديد و باد از برابر شما وزيد همانجا مرا به خاك سپاريد كه آنجا آغاز كوه سينا است . « 2 »\r\nامام صادق عليه السّلام فرموده‌اند : « غري » بخشي از كوه سينا است كه خداوند در آنجا با موسي سخن گفت . « 3 »\r\nسيد مرتضي در تفسير آيه  « وَ أَخَذَ بِرَأْسِ أَخِيهِ »  گويد : هارون كار نادرستي انجام نداده بود ولي با اين حال موسي بر او خشم گرفت . بايد دانست كه موسي كاري نابخردانه انجام نداد بلكه به سبب بدعت بزرگي كه در ميان قومش رواج يافته بود غرق در افكار آشفته بود و همانگونه كه در اين‌حال اشخاص بر موها و محاسن خويش چنگ مىزنند موسي نيز موها و محاسن هارون را كه از خود مىدانست چنگ زد ، هنگامي كه هارون از موسي خواست كه محاسنش را رها كند قصدش اين بود كه بني اسرائيل گمان نكنند كه هارون خطايي كرده است و سزاوار سرزنش موسي شده است و شايد هارون با اين سخن مىخواست از خشم موسي بكاهد . « 4 »\r\n\r\n\r\n","description":"","footnote":"\r\n( 1 ) . عيون الاخبار الرضا ، ج 1 ص 178 .\r\n( 2 ) . بحار الانوار ، ج 13 ، ص 219 .\r\n( 3 ) . بحار الانوار ، ج 13 ، ص 219 .\r\n( 4 ) . تنزيه الانبياء ص 80 .\r\n","page_name":" 404 ","page_number":404},
  {"content":"\r\n\r\nصدوق رحمه اللّه فرموده است : موسى به اين دليل خشمگين شد كه بني اسرائيل را از مخالفت با پيامبر خدا باز دارد .\r\nدر روايات آمده است : هنگامي كه موسي به ميان بني اسرائيل بازگشت از آنها خواست كه توبه كنند و خود را بكشند . بني اسرائيل پرسيدند : چگونه خود را بكشيم ؟ آن حضرت فرمود : هنگامي كه من بر فراز منبر بيت المقدس قرار گرفتم همگي صورت خويش را بپوشانيد و همديگر را با شمشير بكشيد . هفتار هزار نفر از گوساله‌پرستان در مكان موعود گرد هم آمدند و هنگامى كه موسي از منبر بالا رفت به يكديگر حمله‌ور شدند و ده هزار نفر به هلاكت رسيدند تا اينكه جبرئيل فرود آمد و آن‌ها را از ادامه كشتار باز داشت .  « يا قَوْمِ إِنَّكُمْ ظَلَمْتُمْ أَنْفُسَكُمْ بِاتِّخاذِكُمُ الْعِجْلَ فَتُوبُوا إِلى بارِئِكُمْ فَاقْتُلُوا أَنْفُسَكُمْ ذلِكُمْ خَيْرٌ لَكُمْ عِنْدَ بارِئِكُمْ فَتابَ عَلَيْكُمْ إِنَّهُ هُوَ التَّوَّابُ الرَّحِيمُ »  « 1 »\r\nسدير گويد : مردي يمني نزد امام باقر عليه السّلام بود . آن حضرت درباره صخره‌اي بزرگ كه در يمن است از آن حضرت پرسيد . آن مرد جاي دقيق صخره را به امام عليه السّلام گفت : آن‌گاه آن مرد برخاست و امام عليه السّلام به من فرمود : در آن‌جا درختي است كه هنگامي كه موسي از بني اسرائيل خشمگين شد الواح را به آنجا افكند و آنها اينك نزد ما است .\r\nآن حضرت در روايتي ديگر فرموده‌اند : هر آنچه را كه خداوند به پيامبران عطا فرموده نزد حضرت محمد صلّى اللّه عليه و آله و سلّم نيز هست و صحف ابراهيم و موسي نيز نزد ما است . « 2 »\r\nامام صادق عليه السّلام فرموده‌اند : موسي الواح را كه از زبرجد بهشتي بود در ميان شكاف كوهي نهاد و كوه ، الواح را در خود فرو برد . گروهى از مردم يمن به ديدار پيامبر مىرفتند كه در ميان راه ناگهان كوه از هم باز شد و الواح پديدار\r\n\r\n\r\n","description":"","footnote":"\r\n( 1 ) . سوره بقره / 54 .\r\n( 2 ) . اصول كافى ، ج 1 ص 225 .\r\n","page_name":" 405 ","page_number":405},
  {"content":"\r\n\r\nگرديد . آنان الواح را بردند و به پيامبر صلّى اللّه عليه و آله و سلّم دادند . « 1 »\r\nامام باقر عليه السّلام درباره آيه  « وَ إِذْ واعَدْنا مُوسى أَرْبَعِينَ لَيْلَةً »  فرمودند : در آغاز ، تقدير چنين بود كه پس از سي روز ، الواح بر موسي فرود آيد . ولي بنابر مصلحت‌هايي ده روز بر اين مدت افزوده شد . هنگامي كه چهل روز سپري شد موسي الواح را دريافت نمود . « 2 »\r\nآن حضرت درباره آيه‌ى  « وَ أُشْرِبُوا فِي قُلُوبِهِمُ الْعِجْلَ بِكُفْرِهِمْ »  « 3 » فرمودند :\r\nخداوند به موسي وحي فرمود : سامري در نبود تو ، گوساله‌اي را آراسته و مردم آن را مىپرستند ولي صدايي را كه از گوساله شنيده مىشود من ايجاد نموده‌ام . موسي به خدا عرض كرد بىگمان اين آزمونى از سوى توست كه گروهى را با آن هدايت مىكنى و گروهى را نيز به گمراهى مىكشانى . موسي به ميان قومش بازگشت و آن گوساله را سوزانيد و خاكسترش را به دريا ريخت . مردم به كنار دريا هجوم آورده بودند و آبى را كه خاكستر گوساله در آن بود مىنوشيدند . « 4 »\r\nهمچنين آن حضرت فرموده‌اند : هنگامي كه موسي بر فراز كوه سينا در خواست نمود كه ذات الهي را ببيند ناگهان ديد كه آسمان شكافته شد و فرشتگان دسته‌دسته با عمودهايي از نور فرود آمدند و به موسي گفتند :\r\nخواسته‌اي بس بزرگ داري . ناگهان كوه شكافته شد [ و فروپاشيد 
  ] و موسي بيهوش بر زمين افتاد .\r\nابن ابي عمير گويد : آنگاه كه موسي شكافته شدن كوه را ديد حلقه‌اي آتشين گرداگرد موسي را فراگرفت تا او نتواند از ترس بگريزد . « 5 »\r\nامام باقر عليه السّلام فرموده‌اند : صدايي كه از گوساله سامري شنيده مىشد به\r\n\r\n\r\n","description":"","footnote":"\r\n( 1 ) . بحار الانوار ج 13 ، ص 224 و 225 .\r\n( 2 ) . تفسير عياشى ج 1 ص 44 .\r\n( 3 ) . سوره بقره / 93 .\r\n( 4 ) . تفسير عياشى ج 1 ص 51 .\r\n( 5 ) . تفسير قمى ، ج 1 ص 47 .\r\n","page_name":" 406 ","page_number":406},
  {"content":"\r\n\r\nوسيله‌ى خداوند ايجاد شده بود تا مردم را در نبود موسي بيازمايد . پس فتنه‌اي كه در آيه 155 سوره اعراف بيان شده است به معناي گمراهي نيست بلكه به معناي آزمون است . خداوند به موسي وحي فرمود كه اين مطلب را به بني اسرائيل نگويد ، چرا كه آنان كم‌خرد هستند و فهمي اندك دارند و ممكن است باعث فضاحت و خواري شوند . « 1 »\r\nعباس بن حماد انصاري روايت نموده كه امام صادق عليه السّلام فرموده‌اند :\r\n« حزيران » ماهي است كه با نفرين موسي ، سيصد هزار نفر در يك شبانه روز از دنيا رفتند . « 2 »\r\nدر تفسير امام عسگري عليه السّلام آمده است : تفسير آيه  « وَ إِذْ واعَدْنا مُوسى أَرْبَعِينَ لَيْلَةً ثُمَّ اتَّخَذْتُمُ الْعِجْلَ مِنْ بَعْدِهِ وَ أَنْتُمْ ظالِمُونَ »  چنين است : موسي سى روز را به روزه‌داري سپري كرده بود و هنگام افطار روز سيام دندان‌هايش را مسواك مىزد كه خداوند به او وحي فرمود : بوي دهان روزه‌دار در نزد من از بوي مشك خوشبوتر است . بهتر است ده روز ديگر را نيز به روزه داري سپري كني . از سويي سامري گوساله‌اي را آراست و با صدايي كه از گوساله شنيده مىشد مردم گمراه شدند و گفتند : همانگونه كه خداوند از ميان درختي با موسي سخن گفت اينك خداوند با ما نيز از ميان گوساله‌اي سخن مىگويد . چندي پس از آن موسي به ميان قومش بازگشت . موسي به اذن خدا با گوساله سخن گفت و از او پرسيد : آيا خداوند در تو صدا ايجاد كرد تا با مردم سخن گويي ؟ گوساله گفت : هرگز چنين نيست بلكه سامري حيله‌گرانه يكي از پيروانش را در ميان گوساله نهاد و او از پشت گوساله با مردم سخن مىگفت كه اين گوساله خداى شما و موسي است . در اين هنگام خداوند به موسي وحي فرمود كه بني اسرائيل به دليل درود نفرستادن بر محمد و آل او ، گوساله پرستى پست گرديدند .\r\n\r\n\r\n","description":"","footnote":"\r\n( 1 ) . بحار الانوار ج 13 ص 224 و 225 .\r\n( 2 ) . مهج الدعوات ص 309 .\r\n","page_name":" 407 ","page_number":407},
  {"content":"\r\n\r\nنگارنده گويد : اگر بني اسرائيل با بياعتنايي به محمد و آل او چنين پست شدند پس امت خود پيامبر چه بهانه‌اي براي ستيز با حضرت محمد و آلش داشتند ؛ درحاليكه نشانه‌هاي هدايت بر آنان آشكار شده بود . « 1 »\r\nدر تفسير امام عسگري عليه السّلام آمده است : تفسير آيه  « ثُمَّ عَفَوْنا عَنْكُمْ مِنْ بَعْدِ ذلِكَ لَعَلَّكُمْ تَشْكُرُونَ »  « 2 » چنين است : اين آيه به يهوديان روزگار حضرت محمد صلّى اللّه عليه و آله و سلّم خطاب مىكند كه عفو الهي را كه خداوند درباره پدرانشان انجام داد به ياد آورند ؛ چرا پدرانشان با دست آويختن به دامان محمد و آلش نجات يافتند . هنگامي كه خداوند به موسي فرمان داد كه گوساله‌پرستان را كيفر كند هيچ‌يك از بني اسرائيل به گوساله‌پرستي اقرار نكردند . سرانجام موسي گوساله را سوزاند و خاكسترش را به دريا ريخت و آنگاه فرمود : هركه از آبي كه با خاكستر گوساله درهم آميخته شده بنوشد لب‌هايش كبود مىشود و گناهش آشكار مىشود . به فرمان خداوند دوازده هزار نفر از مؤمنان با شمشير به سوي گوساله‌پرستان هجوم بردند و به كشتن آنها پرداختند . هنگامي كه كشتگان فزوني يافتند مؤمنان با خود گفتند : هرچند ما گوساله را نپرستيديم ولي اينك با كشتن پدران و برادران گوساله‌پرست خويش ، به عذاب گرفتار خواهيم شد . در اين هنگام خداوند به موسي وحي فرمود : اين دوازده هزار نفر گوساله نپرستيداند ولي در نبود تو با گوساله‌پرستان نرم‌رفتار بودند و آنان را از كردار زشت‌شان باز نميداشتند . اينك به آنان بگو كه بر محمد و آل محمد درود فرستند تا كشتن بت‌پرستان برايشان آسان گردد . كشتار گوساله پرستان ادامه يافت تا اينكه كشته‌شدگان به ششصد هزار نفر رسيدند . ناگهان گوساله‌پرستان با خود گفتند : توسل بر محمد و آل محمد بيثمر نخواهد بود .\r\nآنگه ناله‌كنان فرياد برآوردند : پروردگارا ، به جاه محمد اكرم و علي برتر و بزرگ و فاطمه كه ريشه فضيلت و عصمت است و حسن و حسين كه دو نوه‌ى\r\n\r\n\r\n","description":"","footnote":"\r\n( 1 ) . تفسير امام حسن عسگرى ص 99 .\r\n( 2 ) . سوره بقره / 52 .\r\n","page_name":" 408 ","page_number":408},
  {"content":"\r\n\r\nسرور پيامبران و سرور جوانان اهل بهشت هستند و به حق فرزندان پاك حضرت محمد ، گناهان ما را ببخش و گمراهي ما را بيامرز و اين كشتار را از ما بر كنار دار » .\r\nدر اين هنگام خداوند وحي فرمود : دست از كشتن آنان برگيريد كه آنان مرا به نام‌هايي سوگند دادند كه هرگوساله‌پرستي مرا چنين سوگند دهد او را خواهم آمرزيد و اگر ابليس و نمرود و فرعون نيز مرا به اين نام‌ها سوگند مىدادند به ياريشان مىشتافتم . بني اسرائيل با ديدن اين ماجرا از كرده خود پشيمان شدند و افسوس خوردند كه چرا باوجود اين‌چنين ذخيره الهي ، پيش از اين با نام محمد و آلش عذاب را از خود دور نكرده‌اند . « 1 »\r\nپيامبر صلّى اللّه عليه و آله و سلّم فرموده‌اند : قرآن را از آن جهت فرقان ناميده‌اند كه به صورت آيات و سوره‌هايى متفرق و جداجدا فرود آمد ولي تورات و انجيل و زبور يكباره در الواح و صحف فرود آمد . « 2 »\r\nامام باقر عليه السّلام به سمان فرمودند : علي عليه السّلام داناتر از موسي و عيسي عليهما السّلام است ؛ همانگونه كه اهل سنت نيز اقرار كرده‌اند كه هرآنچه كه پيامبر صلّى اللّه عليه و آله و سلّم نيز مىدانسته علي عليه السّلام نيز بر آن آگاهي داشته است . اهل تورات نيز با موسي به دشمنى پرداختند درحاليكه خداوند همه نيازهاي آنان را برايشان نازل فرموده بود ، همانطور دشمنان اهل بيت با علي عليه السّلام به مخاصمه برخاستند در حالى كه خداوند ، پيامبر را نشانه‌اي روشن بر حقانيت علي عليه السّلام و خاندانش قرار داده بود . « 3 »\r\nدر تفسير آيه  « فَاقْتُلُوا أَنْفُسَكُمْ »  آمده است : ابري سياه بر فراز بني اسرائيل سايه افكند تا هنگامي كه يكديگر را مىكشتند همديگر را نبينند . پس از چندي آسمان صاف و روشن شد و موسي كشته‌شدگان بسياري را ديد و در\r\n\r\n\r\n","description":"","footnote":"\r\n( 1 ) . تفسير امام عسگرى ، ص 100 .\r\n( 2 ) . علل الشرايع ج 2 ص 181 .\r\n( 3 ) . بحار الانوار ، ج 13 ص 242 .\r\n","page_name":" 409 ","page_number":409},
  {"content":"\r\n\r\nاندوه فرورفت . خداوند به او وحي فرمود : آسوده باش كه قاتل و مقتول هردو در بهشت‌اند . هركه كشته شده شهيد است و آنكه زنده مانده گناهش بخشوده شده است .\r\nآنگاه موسي دستور داد كه سامري را بكشند . در اين هنگام خداوند وحي فرمود كه سامري مردي سخاوتمند است . او را نكشيد . پس موسي دست از كشتن سامري برداشت ولي او را نفرين كرد و گفت :  « فَاذْهَبْ فَإِنَّ لَكَ فِي الْحَياةِ أَنْ تَقُولَ لا مِساسَ وَ إِنَّ لَكَ مَوْعِداً لَنْ تُخْلَفَهُ » . \r\nموسي بني اسرائيل را فرمان داد كه از سامري كناره گيرند . سامري همچون حيوانات وحشي در بيابان‌ها تنها مىزيست و هركه به او نزديك مىشد و با قسمتي از بدن سامرى تماس پيدا مىكرد همان قسمت از بدنش كبود مىشد و سرانجام به هلاكت مىرسيد . « 1 »\r\n\r\n\r\n","description":"","footnote":"\r\n( 1 ) . عرائس المجالس ص 187 .\r\n","page_name":" 410 ","page_number":410},
  {"content":"\r\n\r\n\r\nفصل هفتم : داستان قارون و قربانىكردن گاو\r\nدر تفسير علي بن ابراهيم در تفسير آيه  « فَاذْهَبْ أَنْتَ وَ رَبُّكَ فَقاتِلا إِنَّا هاهُنا قاعِدُونَ »  آمده است : قارون از كساني بود كه از ستيز با ستمگران « اريحا » سر باززد و موسي را فرمان نبرد . او به كيمياگري آشنا بود و تورات را با صدايي دلنشين مىخواند . هنگامي كه فرمان استغفار بر بني اسرائيل نازل شد قارون از خداوند آمرزش نخواست و موسي را آزار و اذيت كرد . هنگامي كه موسي بسيار خشمگين مىشد موهاي شانه‌اش راست شده و از آن خون مىچكيد .\r\nآن‌گاه كه پندهاي موسي در قارون اثر نكرد از خدا خواست كه عذابش را بر قارون فرود آورد . روزي قارون در كاخش نشسته بود كه ديد در به اراده موسي باز شد و موسي به سوي او آمد . ناگهان كاخ قارون فروريخت و قارون تا زانو در خاك فرورفت و عاجزانه موسي را به خويشاوندي ميان‌شان سوگند داد تا او را نجات دهد ولي موسي از نفرين خويش دست برنداشت و زمين قارون را بلعيد . آنگاه موسي به خدا عرض كرد : اگر قارون من را به ذات پاك تو سوگند داده بود خواسته‌اش را روا مىداشتم . ولي خداوند به او وحي فرمود : اگر من جاي تو بودم خواسته‌اش را برميآوردم . ولي از مرگ نترس كه جايگاهي بس نيكو از آن تو است .\r\nروزگاري سپري شد و روزي موسي بر فراز كوه طور سينا بود كه مردي را ديد كه با بيل و سبد به سوي او مىآيد . موسي از او پرسيد : مىخواهي چه كاري انجام دهي ؟ او گفت : يكي از دوستان خدا از دنيا رفته است و مىروم كه او را به خاك سپارم . موسي همراهش رفت . هنگامي كه به جايگاه قبر رسيدند آن مرد خواست وارد قبر شود ولي موسي خواست كه خود وارد قبر شود و\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nآنگاه كه موسي در قبر جاي گرفت همانجا جانش ستانده شد . « 1 »\r\nدر تفسير آيه  « كانَ مِنْ قَوْمِ مُوسى »  آمده است : قارون پسر عموي موسي بود و نامش « يصهر بن فاهث » بود . برخي نيز او را پسر خاله يا عموي موسي دانسته‌اند .\r\nدر تفسير آيه  « إِنَّما أُوتِيتُهُ عَلى عِلْمٍ »  آمده است : قارون ثروتمندترين و بلند جايگاه‌ترين شخص بني اسرائيل بود و تورات را از همگان بهتر مىدانست . او در رموز دادوستد بسيار زبردست بود . برخي گفته‌اند كه قارون بر گنج‌هاي يوسف دست يافته بود . « 2 »\r\nامام صادق عليه السّلام فرموده‌اند : نهنگي كه يونس را در خود فرو برد از درياي سرخ و رود نيل و درياي خزر و رود دجله گذشت . روزي نهنگ به جايگاه فرو رفتن قارون رسيد . خداوند فرشته‌اي را گمارده بود كه هرروز قارون را به اندازه قامت يك انسان در زمين فرو ببرد . قارون صدايي از درون نهنگ شنيد و پرسيد : تو كيستي ؟ حضرت يونس از درون ماهي خود را معرفي كرد . قارون از يونس درباره موسي و هارون و كلثوم و آل عمران پرسيد . يونس گفت : همگي از دنيا رفته‌اند .\r\nقارون از وفات آنان و فرصت‌هاي از دست رفته افسوس خورد و خداوند را به خاطر نعمت‌هاي بيشمارش سپاس گفت . در اين هنگام خداوند بر فرشته‌ى گمارده شده بر قارون ، دستور داد كه از عذاب دنيوي قارون دست كشد .\r\nابن عباس در تفسير آيه  « عَلى قَوْمِهِ » *  فرموده است : هنگامي كه موسي در مصر بود قارون را فرمانرواي بني اسرائيل نموده بود ولي او بر موسي ستم نمود .\r\n« خيثمه » روايت نموده است كه كليد گنج‌هاي قارون چنان زياد بود كه آن‌ها را بر شصت اسب سپيدپا حمل مىكرد . كليدها چنان سنگين بودند كه\r\n\r\n\r\n","description":"","footnote":"\r\n( 1 ) . تفسير قمى ، ج 2 ص 144 و 145 .\r\n( 2 ) . تفسير بيضاوى ، ج 3 ص 315 .\r\n","page_name":" 412 ","page_number":412},
  {"content":"\r\n\r\nناچار شد آنها را از چوب بسازد و پس از چندي كليدها را از پوست گاو ساخت .\r\nقارون به هركجا كه سفر مىكرد كليدهايش را با خود مىبرد . او گاهي بر اسب‌هاي سفيدپيشاني ، زين‌هايي ارغواني مىبست و درحاليكه چهار هزار اسب‌سوار گرداگردش را گرفته بود متكبرانه در ميان مردم مىآمد و در آن حال سه هزار كنيز سيمين‌تن و آراسته به زيورآلات و جامه‌هاي سرخ به دنبالش مىآمدند . بر اسب‌هاي قارون پارچه‌هايي زردرنگ مىآويختند و مردم با ديدن آنها آرزو مىكردند كه اي كاش همچون اطرافيان قارون زندگي مىكردند .\r\nخداوند به موسي وحي فرمود كه به بني اسرائيل فرمان دهد بر چهار گوشه لباس‌هايشان پارچه‌هايى سبز بياويزند تا با ديدن آن پارچه‌ها ياد خدا را به ياد آرند .\r\nاز سويي نيز موسي رياست بيت القربان را به هارون داده بود تا بني اسرائيل هديه‌هاي خود را به هارون دهند . او نيز قربانيها را در مكاني مىگذاشت و آتشي از آسمان فرود مىآمد و قربانيها را درمىگرفت و مىسوزانيد .\r\nقارون از موسى خواست كه او را به جاي هارون به رياست بيت القربان قرار دهد ولي موسي گفت : من هارون را به فرمان خداوند بر اين كار نهاده‌ام . آنگاه موسي فرمان داد كه هركس عصايش را بياورد . او عصاها را به يكديگر بست و در عبادتگاه بني اسرائيل نهاد . سحرگاه تنها بر روي عصاي هارون بود كه گياه و سبزه روييده بود . هرچند قارون اين معجزه را ديد ولي موسي را جادوگر خواند و از او كناره گرفت . موسي به سبب خويشاوندياي كه ميان آنان بود به او تعرّض نكرد . هنگامي كه قارون به ثروتي هنگفت دست يافت زكات بر بني اسرائيل واجب شد . اين‌بار نيز موسي با قارون نرم‌رفتاري نمود و تنها از او خواست كه در ازاي هرهزار دينار يك دينار و در برابر هرهزار گوسفند يك گوسفند را به‌عنوان زكات پرداخت كند . ولي قارون اين مقدار اندك را نيز نپرداخت و از بني اسرائيل خواست كه آنان نيز زكات ندهند . قارون از سويي ديگر زني بدكاره را تطميع نمود تا به موسي نسبت زنا زند . روزي موسي بر فراز منبر ، مردم را پند مىداد و مىگفت : هركه به كسي تهمت زند هشتاد ضربه\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nتازيانه خواهد خورد و هركه همسري نداشته باشد و زنا كند صد ضربه تازيانه خواهد خورد و آن‌كس كه همسر داشته باشد و زنا كند سنگسارش خواهم كرد . ناگهان قارون برخاست و گفت : مردم درباره‌ى تو شايعه‌هايي را زمزمه مىكنند و مىگويند ، تو با زني هرزه درآميخته‌اي . موسي آن زن را فراخواند و او را به تورات سوگند داد تا حقيقت را بگويد . به عنايت خداوند آن زن دگرگون شد و با خود گفت : اين بهترين فرصت است كه توبه كنم و حقيقت را بگويم . او حقيقت را گفت و موسي براي سپاسگزاري به درگاه خداوند به سجده افتاد . پس آنگاه موسي قارون و يارانش را نفرين كرد و زمين ، آنان را فرو بلعيد .\r\nهنگامي كه زمين قارون را فرو مىبلعيد او ناله‌كنان موسي را هفتاد بار به خويشاوندي ميانشان سوگند داد ولي موسي به سوگندهاي او اعتنايي نكرد و زمين او را فرو بلعيد . پس از هلاكت قارون ، خداوند به موسي وحي فرمود : اگر قارون و يارانش تنها يك بار از من درخواست ياري كرده بودند به ياريشان مىشتافتم .\r\nروايت شده است كه پس از آنكه قارون هلاك شد در ميان مردم شايع شد كه موسي براي به چنگ آوردن ثروت قارون او را هلاك ساخته است . موسي با شنيدن اين سخنان پوچ ، كاخ و ثروتهاي قارون را نيز نفرين كرد و همه آنها در زمين فرو رفتند و موسي از اين تهمت نيز رهايي يافت . « 1 »\r\nدر تفسير علي بن ابراهيم آمده است كه امام صادق عليه السّلام فرموده‌اند : مردي از بني اسرائيل پسر عمويش را به جرم ازدواج با دختر دلخواه او كشت . در آن روزگار قتل ، جرمي بسيار سنگين شمرده مىشد و از سويي نيز مردم نميدانستند كه قاتل كيست ؟ آنان از موسي كمك خواستند و موسي نيز به آنها گفت كه  « إِنَّ اللَّهَ يَأْمُرُكُمْ أَنْ تَذْبَحُوا بَقَرَةً ؛  « 2 » خداوند به شما دستور مىدهد كه ماده‌گاوي بكشيد »\r\n\r\n\r\n","description":"","footnote":"\r\n( 1 ) . عرائس المجالس ص 189 تا 192 .\r\n( 2 ) . سوره بقره / 67 تا 69 .\r\n","page_name":" 414 ","page_number":414},
  {"content":"\r\n\r\nبني اسرائيل گفتند :  « أَ تَتَّخِذُنا هُزُواً  . . .  أَعُوذُ بِاللَّهِ أَنْ أَكُونَ مِنَ الْجاهِلِينَ ؛  « 1 » آيا ما را ريشخند مىكني ؟ [ موسى 
  ] گفت : به خدا پناه مىبرم كه از نادانان باشم . »\r\nسرانجام بني اسرائيل به كشتن گاو راضي شدند ولي به موسي گفتند :  « ادْعُ لَنا رَبَّكَ يُبَيِّنْ لَنا ما هِيَ قالَ إِنَّهُ يَقُولُ إِنَّها بَقَرَةٌ لا فارِضٌ وَ لا بِكْرٌ ؛  « 2 » از پروردگارت بخواه كه ويژگيهاي آن گاو را براي ما روشن كند . گفت : خداوند مىفرمايد : آن گاوي است كه نه پير است و نه جوان بلكه ميانسال است »\r\nبني اسرائيل دوباره پرسيدند :  « ادْعُ لَنا رَبَّكَ يُبَيِّنْ لَنا ما لَوْنُها قالَ إِنَّهُ يَقُولُ إِنَّها بَقَرَةٌ صَفْراءُ فاقِعٌ لَوْنُها تَسُرُّ النَّاظِرِينَ  « 3 » گفتند : از پروردگارت بخواه براي ما روشن كند كه رنگ آن چيست ؟ گفت كه خداوند مىفرمايد : آن گاوي است كه رنگش زرد است كه بينندگان را شاد مىكند . »\r\nبني اسرائيل لجوجانه ديگربار بهانه گرفتند و گفتند :   « قالُوا ادْعُ لَنا رَبَّكَ يُبَيِّنْ لَنا ما هِيَ إِنَّ الْبَقَرَ تَشابَهَ عَلَيْنا وَ إِنَّا إِنْ شاءَ اللَّهُ لَمُهْتَدُونَ قالَ إِنَّهُ يَقُولُ إِنَّها بَقَرَةٌ لا ذَلُولٌ تُثِيرُ الْأَرْضَ وَ لا تَسْقِي الْحَرْثَ مُسَلَّمَةٌ لا شِيَةَ فِيها قالُوا الْآنَ جِئْتَ بِالْحَقِّ ؛   « 4 » از پروردگارت بخواه كه براي ما روشن كند كه آن گاو چگونه است كه بر ما مشتبه شده است و ما اگر خدا بخواهد راه‌ياب خواهيم شد . گفت : خداوند مىفرمايد : آن گاوي است كه نه رام است كه زمين را شيار مىكند و نه كشت‌زار را آبياري مىكند . تندرست و يكرنگ است . گفتند : اينك سخن درست آوردي . »\r\nاين گاو براي جواني بود كه به پدرش نيكى كرده بود و پدرش اين گاو را به او بخشيده بود . گاو چنان گران بود كه بني اسرائيل ناچار شدند به اندازه\r\n\r\n\r\n","description":"","footnote":"\r\n( 1 ) . سوره بقره / 67 تا 69 .\r\n( 2 ) . سوره بقره / 67 تا 69 .\r\n( 3 ) . سوره بقره / 67 تا 69 .\r\n( 4 ) . سوره بقره / 70 تا 73 .\r\n","page_name":" 415 ","page_number":415},
  {"content":"\r\n\r\nگنجايش پوست گاو طلا بپردازند . پس آنگاه گاو را قرباني كردند و بر بدن مقتول ماليدند و ناگهان مقتول به سخن آمد و شهادت داد كه پسر عمويش او را كشته است . همچنانكه خداوند فرموده است :  « فَقُلْنا اضْرِبُوهُ بِبَعْضِها كَذلِكَ يُحْيِ اللَّهُ الْمَوْتى وَ يُرِيكُمْ آياتِهِ لَعَلَّكُمْ تَعْقِلُونَ  « 1 » « 2 » آنگاه گفتيم : بخشي از بدن گاو را بر بدن مقتول بزنيد [ تا زنده شود 
  ] و خداوند اين‌چنين مردگان را زنده مىكند . »\r\nدر روايت آمده است كه در ميان بني اسرائيل پيرمردي ثروتمند بود كه فرزندان برادرش او را به طمع ثروتش كشتند و حيله‌گرانه به خونخواهي او برخاستند . ولي بني اسرائيل گاوي زرد را كشتند و بر بدن مقتول ماليدند و او قاتلان خويش را معرفي كرد .\r\nامام باقر عليه السّلام فرموده‌اند : هركه كفش زردرنگ بپوشد پيوسته شادمان باشد ؛ چرا كه خداوند در قرآن فرموده است :  « صَفْراءُ فاقِعٌ لَوْنُها تَسُرُّ النَّاظِرِينَ »  « 3 »\r\nامام رضا عليه السّلام فرموده‌اند : بني اسرائيل هرگاوي را كه قرباني مىكردند به نتيجه مىرسيدند ولي چون [ در ويژگيهاي گاو 
  ] سخت گرفتند خداوند نيز بر آنان سخت گرفت . « 4 »\r\nطبرسى رحمه اللّه گويد : علما درباره‌ى اين آيات اختلاف‌نظر دارند ؛ برخى گفته‌اند كه اگر بنى اسرائيل به همان امر نخست الهى گردن مىنهادند و گاوى را سر مىبريدند به نتيجه مىرسيدند ولى چون چنين نكردند خداوند كار را بر آنان سخت گرفت و اگر در فرمان دوم خداوند نيز بهانه‌جويى مىكردند خداوند كار را سخت‌تر مىكرد و فرمان سومى را صادر مىفرمود كه بسى\r\n\r\n\r\n","description":"","footnote":"\r\n( 1 ) . سوره بقره / 70 تا 73 .\r\n( 2 ) . تفسير قمى ، ج 1 ص 49 .\r\n( 3 ) . تفسير بيضاوى ج 1 ص 112 .\r\n( 4 ) . قصص راوندى ص 160 .\r\n","page_name":" 416 ","page_number":416},
  {"content":"\r\n\r\nسخت‌تر از فرمان دوم بود .\r\nدر اين ميان گروهى از علما بر اين باورند كه فرمان دوم خداوند درباره‌ى قربانىكردن گاو ، همه‌ى خصوصيات فرمان اول را شامل مىشد و در واقع فرمان دوم ضميمه‌ى فرمان اول خداوند بود ولى گروهى نيز گفته‌اند كه فرمان دوم خداوند در اين‌بار ، فرمانى مغاير با فرمان اول بود در واقع امر نخست الهى را نسخ نموده است و چنين نسخى امكان‌پذير است .\r\nسيد مرتضى رحمه اللّه فرموده است : خداوند درباره‌ى قربانىكردن گاو ، تنها يك فرمان صادر فرموده است و آنچه كه درباره‌ى ويژگىهاى گاو گفته شده است همگى خصوصيات يك فرمان الهى است كه به فراخور حال بيان شده است همانگونه كه در آيات آمده است :  « ما هِيَ »  بنى اسرائيل درباره‌ى همان گاوى كه نخست قرار بود ذبح شود مىپرسيدند .\r\nمقصود از ضمير « هاء » در آيه‌ى  « إِنَّها بَقَرَةٌ لا فارِضٌ وَ لا بِكْرٌ »  همان گاو نخست است . همه‌ى پرسش‌هاى بنى اسرائيل درباره‌ى گاو نخست بود ، همانگونه كه در آيات نيز آمده است كه  « إِنَّ الْبَقَرَ تَشابَهَ عَلَيْنا » . \r\nهمچنين درباره‌ى آيه‌ى  « وَ ما كادُوا يَفْعَلُونَ »  بايد گفت : خداوند بنى اسرائيل را به اين دليل سرزنش نموده است كه آنان در انجام فرمان الهى كوتاهى كردند و يا اينكه فرمان الهى را با تأخير انجام دادند ؛ نه اينكه اصلا گاوى را ذبح نكرده باشند .\r\nدر تفسير امام عسگرى عليه السّلام آمده است : بنى اسرائيل براى خريدن آن گاو دارايىهاى خود را بر روى هم نهادند و مبلغى كه در پوست گاو جمع شد پنج هزار سكه طلا بود . پس از آنكه آن گاو را قربانى كردند و قاتل شناخته شد آنان به موسى گفتند : نمىدانيم زنده شدن مرده شگفت‌انگيزتر است يا ثروتى كه خداوند به اين جوان عطا فرمود . خداوند به موسى وحى فرمود : اى موسى ، هر كه دوست دارد كه زندگىاش پاك و جايگاهش در سراى واپسين و الا باشد بر محمد و آل محمد درود فرستند تا همچون اين جوان گردد . اين جوان\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nهنگامى كه از موسى شنيد كه محمد و آل او چه انسانهاى والايى هستند پيوسته بر آنان درود مىفرستاد و آن‌ها را بر همه آفريدگان خداوند برتر مىداشت و از اين‌روى اين ثروت هنگفت به او رسيد .\r\nآن جوان از موسى پرسيد كه چگونه اموالش را از دست حسودان و ستم پيشگان در امان دارد ؟ موسى به او گفت : همواره بر محمد و آلش درود فرست تا از همه فتنه‌ها در امان مانى . در اين هنگام مقتول ، سخنان موسى را شنيد و خداوند را به محمد و آلش سوگند داد تا دوباره او را به دنيا بازگرداند . خواسته او اجابت شد و او هفتاد سال در دنيا زندگى كرد و سرانجام همراه همسرش در يك روز از دنيا رفت و در بهشت خداوند جاى گرفت . آنگاه خداوند به موسى وحى فرمود : اگر قاتل او نيز مرا به محمد و آلش سوگند مىداد رسوايش نمىساختم .\r\nامام حسن عسگرى عليه السّلام در تفسير آيه‌ى  « فَذَبَحُوها وَ ما كادُوا يَفْعَلُونَ »  فرموده‌اند : آن گاو چنان گران بود كه بنى اسرائيل مىخواستند از كشتنش كناره گيرند ولى لجاجت و اتهامى كه به آنان تحميل شده بود باعث شد كه آن گاو را قربانى كنند . آن‌ها پس از خريدن گاو از تنگدستى به موسى شكوه كردند . آن حضرت نيز درود فرستادن آن جوان بر محمد و آل محمد را يادآورى نمود . آن‌گاه بنى اسرائيل دست به دعا برداشتند و گفتند : پروردگارا ، به تو پناه جستيم و بر فضل تو تكيه نموديم پس به حق محمد و على و فاطمه و حسن و حسين و فرزندان پاك آنان فقر و تنگدستى را از ما برگير و اين سختى را از ما بازدار .\r\nآنگاه خداوند به موسى فرمان داد كه خرابه‌اى را به بزرگان بنى اسرائيل نشان دهد . آنان در آنجا گنجى را يافتند كه دو برابر آنچه براى گاو پرداخته بودند به دست آوردند . « 1 »\r\nسدى گويد : در ميان بنى اسرائيل مردى ثروتمند مىزيست كه پسرى نيكو\r\n\r\n\r\n","description":"","footnote":"\r\n( 1 ) . تفسير امام عسگرى ص 110 تا 112 .\r\n","page_name":" 418 ","page_number":418},
  {"content":"\r\n\r\nكار داشت . روزى شخصى ، مرواريدى را براى فروش نزد آن پسر آورد . آن پسر مرواريد را به پنجاه هزار دينار خريد ؛ او مىدانست كه ارزش مرواريد بسيار بيش از اين است . ولى هنگامى كه خواست پول فروشنده را بپردازد متوجه شد كه كليد صندوق زير بالش پدرش است كه در خواب بود . او از فروشنده خواست كه اندكى صبر كند . ولى فروشنده پولش را به صورت فورى و نقدى مىخواست . آن پسر حاضر شد كه مرواريد را بيست هزار دينار گران‌تر بخرد تا شايد فروشنده تا بيدار شدن پدرش صبر كند ولى فروشنده صبر نكرد و مرواريدش را گرفت و رفت .\r\nهنگامى كه پدر آن جوان بيدار شد و از ماجرا آگاه گرديد گاوى بسيار زيبا و زرد را به او بخشيد . پيامبر صلّى اللّه عليه و آله و سلّم با شنيدن اين داستان فرمودند : بنگريد كه نيكى تا كجا انسان را پيش مىبرد .\r\nابن عباس گويد : مردى نيكوكار در ميان بنى اسرائيل زندگى مىكرد كه از مال دنيا تنها گوساله‌اى زيبا داشت . روزى گوساله‌اش را به بيشه برد و از خدا خواست كه آن را براى پسر خردسالش حفظ كند . پس از چندى آن مرد از دنيا رفت . گوساله روزبه‌روز بزرگتر مىشد و آن پسر نيز هيزم مىفروخت . او مادرى پير و بيمار داشت و ثلثى از شب را به پرستارى از مادرش سپرى مىكرد و باقيمانده شب را به استراحت و عبادت مىپرداخت . روزى مادرش به او گفت كه به ميان بيشه برو و گوساله‌اى را كه پدرت به ارث نهاده پيدا كن .\r\nنشانه گوساله آن است كه از پوستش نورى زردرنگ مىدرخشد . آن جوان وارد بيشه شد و خداوند را به ابراهيم و اسحاق و يعقوب سوگند داد تا حيوان نزدش آيد . ديرى نپاييد كه گاوى زردرنگ نزدش آمد و به اذن خداوند به سخن درآمد و گفت : اى جوان نيكوكار ! بر پشت من بنشين . آن پسر به همراه گاوش به راه افتادند و در ميانه راه ، ابليس به شكل چوپانى پديدار شد و به او گفت : من چوپانى هستم كه به سوى خانواده‌ام مىروم و گاوم را گم كرده‌ام .\r\nگاوت را بده تا به ازاى آن دو گاو به تو بخشم . آن جوان گفت : اگر پاكدلانه سخن گفته باشى خداوند تو را بىنياز مىگرداند ولى چوپان در گفته‌اش\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nپافشارى كرد و گفت : در ازاى گاوت ده گاو به تو خواهم داد . ولى جوان به او گفت : مادرم چنين اجازه‌اى به من نداده است . ناگهان چوپان به شكل پرنده‌اى درآمد و پرواز كرد و ناپديد شد . در اين هنگام گاو به سخن درآمد و گفت : اين چوپان در حقيقت ابليس بود كه مىخواست مرا از تو جدا سازد ولى به سبب نيكىاى كه در حق مادرت انجام دادى فرشته‌اى مرا از دست شيطان نجات داد . پس از چندى مادر جوان به پسرش گفت : هيزم‌شكنى و عبادت شبانه و پرستارى از من ، تو را به سختى افكنده است . بهتر است اين گاو را به سه سكه طلا بفروشى تا زندگى خويش را اداره كنيم . جوان ، گاو را به بازار برد . از سويى نيز خداوند فرشته‌اى را فرستاد تا پاداش نيكى به پدر و مادر را به او نشان دهد . فرشته در سيماى خريدار پديدار شد و گاو را از آن جوان به شش دينار طلب نمود آن جوان گفت : مادرم مرا به فروختن به سه دينار فرمان داده است و اگر به اندازه وزن گاو به من طلا دهى آن را به بيش از سه دينار نخواهم فروخت . جوان نزد مادرش بازگشت و گفت : كسى گاو را به شش دينار مىخرد . مادرش به او اجازه فروش به اين قيمت را داد . او دوباره به بازار بازگشت ولى اين‌بار خريدار گاو را به دوازده دينار مىخريد . جوان براى گرفتن اجازه از مادرش دوباره بازگشت . مادرش به او گفت : بىگمان اين خريدار فرشته‌اى است در سيماى انسان . نزد او برو و از او بپرس كه آيا صلاح است كه گاو را بفروشم ؟\r\nجوان نزد خريدار رفت و گفته مادرش را از او پرسيد : آن فرشته گفت : گاو را نفروش كه به زودى بنى اسرائيل براى يافتن قاتل « عاميل » اين گاو را از تو خواهند خريد و بهاى گزافى به تو خواهند داد . پس از چندى بنى اسرائيل گاو را خريدند و به آن جوان ده برابر وزن گاو طلا پرداختند و اين پاداش نيكى به پدر و مادر بود . « 1 »\r\n\r\n\r\n","description":"","footnote":"\r\n( 1 ) . عرائس المجالس ص 204 تا ص 206 .\r\n","page_name":" 420 ","page_number":420},
  {"content":"\r\n\r\n\r\nفصل هشتم : ديدار موسى با خضر عليهما السّلام\r\nدر تفسير على بن ابراهيم آمده است : هنگامى كه پيامبر صلّى اللّه عليه و آله و سلّم داستان اصحاب كهف را بازگو فرمود قريش گفتند : داستان دانشمندى را بازگو كه موسى از او پيروى نمود . چرا كه خداوند در قرآن فرموده است :  « وَ إِذْ قالَ مُوسى لِفَتاهُ لا أَبْرَحُ حَتَّى أَبْلُغَ مَجْمَعَ الْبَحْرَيْنِ أَوْ أَمْضِيَ حُقُباً ؛  « 1 » و هنگامى كه موسى به شاگردش گفت : دست از سير و طلب بر ندارم تا به مجمع البحرين برسم يا آنكه روزگارانى دراز راه بپيمايم . »\r\nآنگاه پيامبر صلّى اللّه عليه و آله و سلّم فرمودند : روزى موسى بر فراز منبر ، مردم را با آيات تورات پند مىداد . در آن حال با خود انديشيد كه خداوند بنده‌اى داناتر از مرا نيافريده است . در همين لحظه جبرئيل فرود آمد و به او گفت : در منطقه تلاقى ميان دو دريا در كنار صخره‌اى با مردى بسيار داناتر از خويش ديدار نما و از دانشش بهره ببر . موسى به همراه يوشع بن نون به راه افتاد . آنان ماهى نمك سوده‌اى را نيز براى زاد راه برداشتند . آن‌دو به كنار آن صخره رسيدند و مردى را ديدند كه به پشت خوابيده است . آنها او را نشناختند . در اين‌حال يوشع ماهى نمك سوده را در آب رودخانه شست و روى تخته سنگى گذاشت .\r\nآن رودخانه آب حيات بود و ماهى زنده شد و به درون آب جهيد ولى موسى و يوشع ماهى را فراموش كردند و به راه خود ادامه دادند . پس از چندى كه پيش رفتند موسى به يوشع گفت :  « آتِنا غَداءَنا لَقَدْ لَقِينا مِنْ سَفَرِنا هذا نَصَباً ؛  « 2 »\r\n\r\n\r\n","description":"","footnote":"\r\n( 1 ) . سوره كهف / 60 .\r\n( 2 ) . سوره كهف / 62 .\r\n","page_name":" 421 ","page_number":421},
  {"content":"\r\n\r\nغذاى ما را بياور كه به راستى از اين سفرمان رنج بسيارى ديديم . »\r\nناگهان يوشع گفت : « إنّى نسيت الحوت ؛ من ماهى را فراموش كردم » .\r\nموسى گفت : آن مردى كه كنار صخره ديديم همان بود كه در پىاش بوديم پس موسى و شاگردش به آنجا بازگشتند .\r\nمحمد بن على بن بلال گويد : يونس و هشام درباره اعلميت موسى و خضر اختلاف‌نظر داشتند . آن‌دو از امام رضا عليه السّلام در اين‌باره پرسيدند . آن حضرت در پاسخ فرمود : موسى نزد خضر آمد و از او خواست تا از دانش و هدايتى كه دارد او را نيز بهره‌مند سازد . ولى خضر به او گفت كه تو توان بر دوش كشيدن آموخته‌هاى من را ندارى . آنگاه از مصيبت‌هاى محمد و آل محمد بازگو نمود و ناله و شيون هردو به آسمان رسيد . خضر از ستم و تكذيبى كه بر پيامبر اسلام روا خواهند داشت سخن گفت و درباره ژرفاى آيه  « وَ نُقَلِّبُ أَفْئِدَتَهُمْ وَ أَبْصارَهُمْ كَما لَمْ يُؤْمِنُوا بِهِ أَوَّلَ مَرَّةٍ »  با موسى سخن گفت . با اين حال خضر همچنان موسى را از همراهى با خودش بازمىداشت و مىگفت :   « إِنَّكَ لَنْ تَسْتَطِيعَ مَعِيَ صَبْراً وَ كَيْفَ تَصْبِرُ عَلى ما لَمْ تُحِطْ بِهِ خُبْراً ؛   « 1 » گفت : بىشك تو در كنار من طاقت نخواهى آورد و چگونه طاقت آورى بر چيزى كه بر آن احاطه ندارى .\r\nولى موسى گفت :  « سَتَجِدُنِي إِنْ شاءَ اللَّهُ صابِراً وَ لا أَعْصِي لَكَ أَمْراً ؛  « 2 » به زودى مرا به خواست خدا شكيبا خواهى يافت و هيچ دستورى را از تو نافرمانى نخواهم كرد .\r\nخضر نيز به او گفت :  « فَإِنِ اتَّبَعْتَنِي فَلا تَسْئَلْنِي عَنْ شَيْءٍ حَتَّى أُحْدِثَ لَكَ مِنْهُ ذِكْراً  « 3 » پس اگر از من پيروى مىكنى از هيچ مپرس تا خودم سخن از آن را\r\n\r\n\r\n","description":"","footnote":"\r\n( 1 ) . سوره كهف / 67 تا 72 .\r\n( 2 ) . سوره كهف / 67 تا 72 .\r\n( 3 ) . سوره كهف / 67 تا 72 .\r\n","page_name":" 422 ","page_number":422},
  {"content":"\r\n\r\nآغاز كنم . »\r\nآن‌دو به همراه يوشع بن نون به راه افتادند و به ساحل دريايى رسيدند و كشتىاى مملو از سرنشين را يافتند و سوار بر آن شدند تا به سفرشان ادامه دهند .\r\nكشتى به جايى كم‌عمق رسيد . ناگهان خضر چند جاى كشتى را سوراخ كرد و سوراخ‌ها را با گل و چوب مسدود كرد . موسى با ديدن اين صحنه گفت :\r\n « أَ خَرَقْتَها لِتُغْرِقَ أَهْلَها لَقَدْ جِئْتَ شَيْئاً إِمْراً ؛  « 1 » آيا كشتى را سوراخ كردى تا اهل آن را غرق كنى ؟ به راستى كه كارى شگفت را به بار آوردى » .\r\nخضر به او گفت :  « لَمْ أَقُلْ إِنَّكَ لَنْ تَسْتَطِيعَ مَعِيَ صَبْراً ؛  « 2 » آيا به تو نگفتم كه هرگز نمىتوانى كنار من طاقت آورى ؟\r\nموسى از گفته‌اش پشيمان شد و به خضر گفت :  « لا تُؤاخِذْنِي بِما نَسِيتُ وَ لا تُرْهِقْنِي مِنْ أَمْرِي عُسْراً ؛  « 3 » مرا براى آنچه كه فراموش كردم مؤاخذه نكن و مرا در كارم به سختى وامدار . »\r\nسرانجام آنها از كشتى پياده شدند و در همان هنگام پسرى چون ماه درخشان را ديدند كه با كودكان بازى مىكند . خضر آن پسر را كشت و موسى شگفت‌زده گفت :  « أَ قَتَلْتَ نَفْساً زَكِيَّةً بِغَيْرِ نَفْسٍ لَقَدْ جِئْتَ شَيْئاً نُكْراً ؛  « 4 » آيا نفس بىگناهى را بىآنكه كسى را كشته باشد كشتى ؟ بىگمان كارى ناروا به جا آوردى »\r\nدوباره خضر گفت :    « أَ لَمْ أَقُلْ لَكَ إِنَّكَ لَنْ تَسْتَطِيعَ مَعِيَ صَبْراً قالَ إِنْ سَأَلْتُكَ عَنْ شَيْءٍ بَعْدَها فَلا تُصاحِبْنِي قَدْ بَلَغْتَ مِنْ لَدُنِّي عُذْراً فَانْطَلَقا حَتَّى   \r\n\r\n\r\n","description":"","footnote":"\r\n( 1 ) . سوره كهف / 67 تا 72 .\r\n( 2 ) . سوره كهف / 67 تا 72 .\r\n( 3 ) . سوره كهف / 73 تا 77 .\r\n( 4 ) . سوره كهف / 73 تا 77 .\r\n","page_name":" 423 ","page_number":423},
  {"content":"\r\n\r\n إِذا أَتَيا ؛  « 1 » آيا به تو نگفتم كه تو هرگز نمىتوانى در كنار من طاقت آورى ؟\r\nموسى گفت : اگر از اين پس چيزى از تو پرسيدم ديگر همراهم نباش ، زيرا به راستى در نزد من به عذر [ مقبولى 
  ] رسيدى پس هردو به راه افتادند . »\r\nموسى و خضر به روستايى رسيدند و از آنان غذايى خواستند ولى كسى به آنان غذايى نداد ولى با اينكه كسى به آنان غذايى نداده بود خضر در آن روستا با ديدن ديوارى كه در آستانه فرو ريختن بود به ساختن و مرمّت آن ديوار پرداخت . اين‌بار نيز موسى تاب نياورد و با شگفتى گفت :  « لَوْ شِئْتَ لَاتَّخَذْتَ عَلَيْهِ أَجْراً » .  در اين هنگام خضر به موسى گفت :  « هذا فِراقُ بَيْنِي وَ بَيْنِكَ سَأُنَبِّئُكَ بِتَأْوِيلِ ما لَمْ تَسْتَطِعْ عَلَيْهِ صَبْراً ؛  « 2 » اين جدايى من و توست . حال تو را از تأويل آنچه كه نتوانستى بر آن شكيبايى كنى آگاه مىسازم . »\r\nآنگاه خضر حكمت كارهاى خويش را چنين با موسى در ميان گذاشت :\r\n « أَمَّا السَّفِينَةُ فَكانَتْ لِمَساكِينَ يَعْمَلُونَ فِي الْبَحْرِ فَأَرَدْتُ أَنْ أَعِيبَها وَ كانَ وَراءَهُمْ مَلِكٌ يَأْخُذُ كُلَّ سَفِينَةٍ غَصْباً  « 3 » اما آن كشتى براى تهىدستانى بود كه در درياكار مىكردند ، پس خواستم آن را معيوب كنم ؛ زيرا سر راه آنها پادشاهى بود كه هركشتى [ سالمى 
  ] را غصب مىكرد » .\r\n  « وَ أَمَّا الْغُلامُ فَكانَ أَبَواهُ مُؤْمِنَيْنِ فَخَشِينا أَنْ يُرْهِقَهُما طُغْياناً وَ كُفْراً فَأَرَدْنا أَنْ يُبْدِلَهُما رَبُّهُما خَيْراً مِنْهُ زَكاةً وَ أَقْرَبَ رُحْماً ؛   « 4 » و اما آن نوجوان ، پدر و مادرش مؤمن بودند ، پس ترسيدم كه آن‌دو را به طغيان و كفر وادار كند . پس خواستيم كه پروردگارشان به آنها [ فرزندى 
  ] بهتر از او در پاكى و نزديكتر از او در مهربانى عوض دهد . »\r\n\r\n\r\n","description":"","footnote":"\r\n( 1 ) . سوره كهف / 73 تا 77 .\r\n( 2 ) . سوره كهف / 78 و 79 .\r\n( 3 ) . سوره كهف / 78 و 79 .\r\n( 4 ) . سوره كهف / 80 تا 82 .\r\n","page_name":" 424 ","page_number":424},
  {"content":"\r\n\r\nخداوند به آن پدر و مادر دخترى داد ، كه هفتاد پيامبر بنى اسرائيل از نسل او خواهند بود .\r\n « وَ أَمَّا الْجِدارُ فَكانَ لِغُلامَيْنِ يَتِيمَيْنِ فِي الْمَدِينَةِ وَ كانَ تَحْتَهُ كَنْزٌ لَهُما وَ كانَ أَبُوهُما صالِحاً فَأَرادَ رَبُّكَ أَنْ يَبْلُغا أَشُدَّهُما وَ يَسْتَخْرِجا كَنزَهُما رَحْمَةً مِنْ رَبِّكَ وَ ما فَعَلْتُهُ عَنْ أَمْرِي ذلِكَ تَأْوِيلُ ما لَمْ تَسْطِعْ عَلَيْهِ صَبْراً ؛  « 1 » و اما آن ديوار از آن‌دو پسر نوجوان يتيم در شهر بود و زير آن گنجى براى آن‌دو نوجوان بود و پدرشان هم مردى نيكوكار بود ، پس پروردگارت خواست كه آن دو به حدّ بلوغ خود رسند . اين تأويل آن سرگذشت‌ها بود كه نتوانستى بر آنها شكيبايى ورزى » « 2 »\r\nنگارنده گويد : مقصود از « مجمع البحرين » درياى فارس و روم است و برخى آن را دريايى در آفريقا دانسته‌اند .\r\nقاضى بيضاوى در انوار التنزيل گفته است كه مقصود از بحرين موسى و خضر هستند كه موسى درياى دانش ظاهرى است و خضر درياى دانش باطنى است .\r\nدر روايات آمده است كه خضر در روزگار فريدون مىزيست و از جلوداران سپاه ذو القرنين بود . همچنين گفته‌اند كه يوشع بن نون از چشمه آب حيات وضو ساخت و زندگى جاودانه يافت .\r\nگفته‌اند كه موسى از پروردگارش پرسيد : كدام يك از بندگانت داناترين است ؟ خداوند فرمود : كسى كه دانش مردم را بر دانش خويش بيفزايد كه چه بسا كلمه‌اى آموزد كه او را راه نمايد و يا از بدى بازدارد . موسى دوباره پرسيد : اگر ميان بندگانت داناتر از من كسى هست ؟ او را به من نشان بده .\r\nخداوند فرمود : داناتر از تو خضر است . موسى پرسيد : او را كجا بيابم ؟ خداوند فرمود : او در ساحل دريايى كنار صخره است . اى موسى ! ماهىاى را برگير و به\r\n\r\n\r\n","description":"","footnote":"\r\n( 1 ) . سوره كهف / 80 تا 82 .\r\n( 2 ) . تفسير قمى ، ج 2 ص 37 الى 41 .\r\n","page_name":" 425 ","page_number":425},
  {"content":"\r\n\r\nسوى خضر برو و هركجا كه ماهى را از دست دادى خضر همانجا است . موسى به همراه يوشع بن نون به راه افتادند و ماهى در جايى از دستشان رفت و به درون آب پريد ولى آنها متوجه نشدند و چون جلوتر رفتند ناگهان به ياد ماهى افتادند و به همانجا بازگشتند . [ و خضر را يافتند . 
  ]\r\nروايت شده است كه ماهىاى كه موسى به همراه برده بود زنده شد و در آب پريد و زنده شدن ماهى معجزه‌اى به دست موسى و يا خضر بوده است .\r\nيوشع بن نون از آب زندگانى وضو ساخت و قطرات آب وضويش بر روى ماهى چكيد . ماهى زنده شد و به آب پريد و موسى و يوشع چندى پيش رفتند و به ناگاه موسى گفت : غذايى بياور كه بخوريم . و آنگاه به ياد ماهى افتادند كه در رود افتاد . « 1 »\r\nنگارنده گويد : در برخى تفسيرها آمده است كه نيازى نيست كه پيامبرى همچون موسى كه داراى شريعت و كتاب است در همه‌چيز بر ديگران برترى داشته باشد و تنها بايد در اصول و فروع دين برتر و داناتر از ديگران باشد .\r\nالبته بهتر است كه خضر را نيز در شمار پيامبران بدانيم و بگوييم كه هر يك از موسى و خضر با دارا بودن علم لايتناهى مىتوانستند ديگرى را از اسرار هستى آگاه سازند .\r\nامام صادق عليه السّلام فرموده‌اند : خضر از پيامبران بود ؛ او بر هرزمين خشك و سوخته‌اى كه مىنشست و بر شاخه خشكى كه دست مىزد سبز و پرگياه مىشد . نام اصلى خضر ، « تاليا بن ملكان » بود . « 2 »\r\nدر ادامه امام عليه السّلام فرموده‌اند : گنجى كه در زير ديوار بود طلا و نقره نبود بلكه لوحى زرين بود كه اين سخنان بر آن نقش بسته بود .\r\n« شگفتا از كسى كه مرگ را باور دارد ولى شادمان است ؛ و شگفتا از آن‌كه تقدير خدا را باور دارد ولى زانوى غم در بغل گرفته است و شگفتا از آنكه برانگيختگى در روز رستاخيز را باور دارد ولى ستم مىكند ، و شگفتا از آنكه\r\n\r\n\r\n","description":"","footnote":"\r\n( 1 ) . تفسير بيضاوى ج 3 ص 27 .\r\n( 2 ) . علل الشرايع ج 1 ص 77 .\r\n","page_name":" 426 ","page_number":426},
  {"content":"\r\n\r\nدگرگونى دنيا را نظاره مىكند ولى بدان تكيه كرده است . »\r\nهرچند ميان آن دو فرزند يتيم و جدّ صالح‌شان هفتاد نسل فاصله بود ولى خداوند به خاطر درستكارى جدّشان اين لوح را براى آن يتيمان نگاه داشت .\r\nصدوق رحمه اللّه گويد : هرچند موسى مقامى بلند و دانشى و الا نزد خدا داشت ولى حكمت كارهاى خضر را در نمىيافت تا اينكه خضر خود به بازگويى حكمت كارهايش پرداخت ؛ همچنين بايد گفت كه موسى اجازه نداشت با قياس ، حكمت كارهاى خضر را دريابد ، پس اگر پيامبر خدا حق استفاده از قياس را ندارد پس چگونه اهل سنت از قياس بهره مىگيرند . « 1 »\r\nعبد اللّه طيفور دامغانى واعظ پرآوازه شهر « فرغانه » گويد : كارهاى خضر اشاره‌اى ظريف به رويدادهاى پيشين خود موسى است . سوراخ‌كردن كشتى اشاره‌اى به گهواره موسى بود كه خداوند آن را در ميان امواج خروشان آب نگاه داشت . كشتن آن پسر به دست خضر نيز اشاره به آن داشت كه موسى يكى از قبطيان را كشت و از قصاص واهمه داشت و در نهان به سر مىبرد . مرمّت ديوار ويران به دست خضر نيز اشاره به آن داشت كه موسى براى دختران شعيب از چاه آب كشيد و باوجود گرسنگى بسيار از آنان غذايى نخواست . درباره جدايى خضر از موسى نيز بايد گفت كه اين جدايى اشاره به پيشنهاد موسى دارد كه گفت : اگر دوباره از تو چيزى پرسيدم ديگر همراهىات نخواهم كرد .\r\nموسى براى ديدار با خدا و شنيدن صداى خداوند هفتاد نفر از قومش را برگزيد ولى آن هفتاد تن حتّى با شنيدن صداى خداوند از ميان درخت نيز ايمان نياوردند و گفتند كه بايد خداوند را ببينيم تا ايمان آوريم . در اين هنگام صاعقه‌اى آسمانى فرود آمد و همگى آنان را هلاك كرد . موسى با همه فضل و كمالش نتوانست گروهى صالح را با خود همراه سازد پس چگونه امتى بدون امام خويش [ كه همان حضرت على عليه السّلام است 
  ] و تنها با فهم اندكشان خواهند توانست جامعه را اداره كنند ؟ حضرت على عليه السّلام همچون خضر بود كه حكمت\r\n\r\n\r\n","description":"","footnote":"\r\n( 1 ) . علل الشرايع ، ج 1 ، ص 80 .\r\n","page_name":" 427 ","page_number":427},
  {"content":"\r\n\r\nكارهايش بر مردم پوشيده است . « 1 »\r\nعبد اللّه بن عباس در كنار چاه زمزم نشسته بود و مردم را پند مىداد . در اين هنگام مردى از شام وارد شد و پرسيد : چرا كسانى كه نماز و روزه و حج و زكات را ضرورى دين مىدانستند على را كشتند ؟ ابن عباس از پاسخ طفره رفت ولى آن مرد پيوسته پافشارى نمود و سرانجام ابن عباس گفت : هركسى از رازهاى پنهان در سينه‌ى خليفه خدا على عليه السّلام آگاه نيست . على عليه السّلام در ميان مسلمانان همچون خضر در كنار موسى بود ؛ چرا كه موسى مىپنداشت همه چيز در سيطره اوست همانگونه دانشمندان شما نيز مىپندارند كه بر همه‌چيز دست يافته‌اند در حالى كه چنين نيست :   « يا مُوسى إِنِّي اصْطَفَيْتُكَ عَلَى النَّاسِ بِرِسالاتِي وَ بِكَلامِي فَخُذْ ما آتَيْتُكَ وَ كُنْ مِنَ الشَّاكِرِينَ وَ كَتَبْنا لَهُ فِي الْأَلْواحِ مِنْ كُلِّ شَيْءٍ مَوْعِظَةً وَ تَفْصِيلًا لِكُلِّ شَيْءٍ »  \r\nموسى با همه دانشى كه داشت هنگامى كه با خضر روبرو شد خود را در اختيار او نهاد ولى شما با آنكه مىدانستيد على برتر از همگان است بر او حسد ورزيديد و از دروازه علم پيامبر وارد نشديد و با او ستيز نموديد . على عليه السّلام هرگز كسى را نكشت مگر آنكه خشنودى خداوند در آن بود . « 2 »\r\nامام صادق عليه السّلام فرموده‌اند : هنگامى كه موسى از خضر جدا مىشد از وى خواست كه پندهايى را به او بياموزد . خضر نيز گفت : لجاجت مكن و بدون نياز به چيزى به سوى آن گام برندار و تنها هنگامى بخند كه از چيزى در شگفت مانده‌اى ، و همچنين تنها به گناهان خويش پرداز تا از عيب‌هاى ديگران بر كنار باشى . « 3 »\r\nهمچنين امام باقر عليه السّلام فرموده‌اند : هنگامى كه خضر آن ديوار را برپا نمود خداوند به موسى وحى فرمود : من به پاس نيكوكارى پدران ، به فرزندانشان\r\n\r\n\r\n","description":"","footnote":"\r\n( 1 ) . علل الشرايع ، ج 1 ص 81 .\r\n( 2 ) . علل الشرايع ، ج 1 ص 82 .\r\n( 3 ) . امالى صدوق ، ص 265 .\r\n","page_name":" 428 ","page_number":428},
  {"content":"\r\n\r\nپاداش خواهم داد و اگر پدران زشتكار باشند در فرزندانشان نيز اثر خواهد گذاشت ، هركه به زنا دست آلايد بىگمان روزى محارم او نيز زنا خواهند كرد و با هردستى كه بدهى با همان دست بازپس خواهى گرفت . « 1 »\r\nدر تفسير على بن ابراهيم پيرامون روايت معراج آمده است : خضر شاهزاده‌اى بود كه به خدا ايمان آورده بود و در گوشه‌اى به عبادت مىپرداخت . پدرش دخترى را به همسرى او درآورد . پس از چندى زنى بيوه نيز به همسرى خضر درآمد . خضر از آميزش با زنان خوددارى مىكرد تا اينكه روزى آن بيوه زن به پادشاه گفت : فرزندت همچون زنان است آيا رواست كه زنى با زنى ديگر ازدواج كند . پادشاه از رفتار فرزندش خضر خشمگين شد و او را به زندان افكند . ولى مهر پدرانه او را بر آن داشت كه به ديدار پسرش در زندان برود .\r\nهنگامى كه پادشاه به زندان رفت پسرش را در آنجا نيافت ؛ چرا كه خداوند قدرتى به خضر داده بود كه به هركجا كه مىخواهد سفر كند . خضر پس از چندى به سپاه ذو القرنين پيوست و از چشمه حيات نوشيد . روزگار سپرى شد و روزى دو بازرگان از سرزمين پدر خضر به جزيره‌اى در درياى سرخ رفتند و خضر را در آنجا يافتند . خضر از آنان پيمان گرفت كه محل زندگى او را به پدرش نگويند . آنگاه خضر ابرى را با آن دو بازرگان همراه نمود تا به سرزمين خويش بازگردند . هنگامى كه آن دو بازرگان به سرزمين‌شان بازگشتند يكى از آن‌دو ، پيمان‌شكنى كرد و جاى خضر را به پادشاه گفت . در همان‌روزها خداوند بر اثر گناهان بسيار آن قوم ، عذابى را بر آنان فرود آورد و آن سرزمين ويران گرديد . تنها آن دختر كه همسر خضر بود و آن بازرگان كه پيمانش را با خضر نشكسته بود زنده ماندند و همديگر را در ويرانه‌اى يافتند . آن‌دو باهم ازدواج كردند و به سرزمين ديگرى رفتند . آن زن در آن سرزمين آرايشگر دختران پادشاه شد . روزى شانه‌اش روى زمين افتاد و براى برداشتن آن ، كلمه\r\n\r\n\r\n","description":"","footnote":"\r\n( 1 ) . خصال صدوق ص 236 .\r\n","page_name":" 429 ","page_number":429},
  {"content":"\r\n\r\n« لا حول و لا قوّة الّا بالله » را بر زبان جارى ساخت . دختران پادشاه پدرشان را از گفته آرايشگر آگاه نمودند . پادشاه ، آن زن را فراخواند و از او خواست كه دست از ايمان خود بردارد ولى هنگامى كه پافشارى او را در ايمان به خدا ديد دستور داد كه آن زن را به همراه شوهر و فرزندش در آب جوش افكنند و سپس خانه را بر سرشان خراب كنند . پيامبر در سفر معراج بوى خوشى به مشامش رسيد ، جبرئيل به او گفت : اين بوى خوش از آن خانه است . « 1 »\r\nعبد اللّه بن سليمان گويد : ذو القرنين به سرزمينى رسيد كه سيصد و شصت چشمه داشت . او به هريك از يارانش يك ماهى بىجان و نمك سوده داد تا هركسى ماهى خود را در آب بزند تا اگر ماهى زنده شد چشمه حيات مشخص شود . ياران ذو القرنين به راه افتادند و ماهى را شستند و نزد ذو القرنين بازگشتند . تنها خضر بود كه هنگامى كه ماهى را مىشست ماهىاش زنده شد و در آب پريد . خضر نيز از آب آن چشمه نوشيد و نزد ذو القرنين بازگشت و داستانش را با آنان بازگفت و اين گونه خضر تا دميده شدن در نفخه صور زنده خواهد ماند .\r\nامام رضا عليه السّلام فرموده‌اند : هركجا نامى از خضر ببرند او در آنجا حاضر مىشود . ما صداى او را مىشنويم كه بر ما سلام مىكند و هنگام حج‌گزارى ، مناسك حج را انجام مىدهد . خداوند او را همنشين و همراه قائم آل محمد عليهم السّلام قرار داده است .\r\nبرخى از مردم بر اين باورند كه خضر وارد آسياب‌هاى بسته مىگردد و بركت روزىشان را افزون مىكند . بارها آسيابان‌ها ديده‌اند كه اثر انگشت كسى روى آردها نقش بسته است و عقيده دارند كه اين اثر انگشت خضر است كه هنگام دعا و نيايش خود نام او را نيز برده‌اند [ و او در انجا حضور يافته است 
  ] . « 2 »\r\n\r\n\r\n","description":"","footnote":"\r\n( 1 ) . تفسير قمى ، ج 2 ص 42 .\r\n( 2 ) . بحار الانوار ج 13 ص 299 تا ص 301 .\r\n","page_name":" 430 ","page_number":430},
  {"content":"\r\n\r\nامام رضا عليه السّلام مىفرمايند : هنگامى كه پيامبر صلّى اللّه عليه و آله و سلّم رحلت فرمودند خضر بر در خانه آن حضرت ايستاده بود و به على و فاطمه و حسن و حسين عليهم السّلام گفت :\r\nسلام بر شما اهل بيت ، بىگمان هرنفسى مرگ را مىچشد و شما پاداش خويش را در روز قيامت خواهيد گرفت . همانا خداوند را در پس هررحلتى جانشينى است . بر خدا توكل كنيد و براى خود و بنده آمرزش خواهيد .\r\nآنگاه امير مؤمنان عليه السّلام به حاضرين روى نمود و فرمود : اين شخص برادرم خضر است كه براى تسليت‌گويى نزد شما آمده است . « 1 »\r\nسيف تمار گويد : با امام صادق عليه السّلام و گروهى از شيعيان كنار حجر اسماعيل بوديم . آن حضرت پس از آنكه مطمئن شدند جاسوسى در ميانشان نيست فرمودند : به خداى كعبه سوگند اگر همراه موسى و خضر بودم به آنها نشان مىدادم كه دانشم بسى فزون‌تر از آنها است ؛ چرا كه آنان تنها بر علم ماكان و دانش پيشينيان آگاهى داشتند ولى من بر علم ماكان و علم مايكون و هر آنچه تا برپايى روز قيامت خواهد بود آگاهى دارم . « 2 »\r\nنام اصلى خضر « خضرويه بن قابيل بن آدم » است . برخى نيز او را حضرون و خلعبا مىخوانند . نسب خضر چنين است : الياس بن ملكان بن عامر بن ارفخشد بن سام بن نوح . « 3 » او را خضر ناميده‌اند زيرا بر هر جاى خشك كه مى - نشست سبز و پرگياه مىشد .\r\nامام صادق عليه السّلام فرموده‌اند : مسجد سهله اقامت‌گاه خضر است . همچنين آن حضرت در تفسير آيه  « آتِنا غَداءَنا »  و  « رَبِّ إِنِّي لِما أَنْزَلْتَ إِلَيَّ مِنْ خَيْرٍ فَقِيرٌ »  فرمودند : غذاى موسى از چشمه‌اى فراهم مىشد و موسى بسيار گرسنه بود .\r\nموسى يك بار از يوشع بن نون غذايى طلبيد و يك بار نيز پس از آب كشيدن براى دختران شعيب از غذاى آنان خورد و يك بار نيز هنگامى كه خضر ديوار\r\n\r\n\r\n","description":"","footnote":"\r\n( 1 ) . بحار الانوار ج 13 ص 298 و 299 .\r\n( 2 ) . اصول كافى ، ج 1 ص 260 .\r\n( 3 ) . بحار الانوار ج 13 ص 303 .\r\n","page_name":" 431 ","page_number":431},
  {"content":"\r\n\r\nروستاى « ناصره » را مرمّت نمود گفت : « لتخذت عليه اجرا » .\r\nاز امام باقر و امام صادق عليهما السّلام روايت شده است كه خضر و ذو القرنين پيامبر نبودند بلكه دانشمندانى پارسا و درستكار بودند . « 1 »\r\nهمچنين امام صادق عليه السّلام فرموده‌اند : پسرى كه خضر او را كشت بر روى كتفش نگاشته شده بود كه وى در زمره كافران است . « 2 »\r\nخداوند فرزند انسان‌هاى باايمان را تا هزار سال محافظت مىكند ؛ همانگونه كه ميان آن دو كودك يتيم و پدر و مادرشان هفتصد سال فاصله بود . « 3 »\r\nعبد الملك بن سليمان گويد : در كتاب يكى از حواريون عيسى به خط سريانى چنين نوشته بود : هنگامى كه موسى نزد هارون بازگشت آنچه را كه از خضر ديده بود بازگو نمود و گفت : روزى همراه خضر در ساحل دريايى نشسته بوديم كه ناگهان پرنده‌اى در برابر ما به سوى آب فرود آمد و با منقارش قطره آبى را برگرفت و به سوى مشرق پاشيد و سپس قطره‌اى آب را برگرفت و به سوى مغرب پاشيد .\r\nآنگاه قطره ديگرى را به سوى آسمان و قطره چهارم را به زمين و قطره پنجم را به دريا پاشيد . موسى در ادامه گفت : من از كار آن پرنده در شگفت ماندم و حكمتش را از خضر جويا شدم ولى او نيز پاسخى نگفت . ما به راه افتاديم و به صيادى رسيديم . او به ما گفت كه راز كارهاى آن پرنده آن است كه پيامبرى برانگيخته خواهد شد و به معراج خواهد رفت ولى سرانجام رحلت نموده و در خاك خواهد آراميد و راز اينكه آن پرنده قطره پنجم را به دريا بازگرداند آن است كه دانش هردانشمندى در برابر دانش آن پيامبر همچون قطره‌اى در برابر دريا است . پس از آنكه آن پيامبر رحلت كرد گنجينه دانشش به پسر عمو و جانشينش خواهد رسيد . در اين هنگام موسى گفت : ما دانستيم\r\n\r\n\r\n","description":"","footnote":"\r\n( 1 ) . همان مأخذ .\r\n( 2 ) . تفسير عياشى ، ج 2 ص 336 .\r\n( 3 ) . همان مأخذ .\r\n","page_name":" 432 ","page_number":432},
  {"content":"\r\n\r\nكه نبايد بر دانش و كمال خويش فريفته شويم . « 1 »\r\nروايت شده است كه خضر و الياس در گردهمايىهاى مردم با يكديگر ديدار مىكنند و با ذكر اين دعا از هم جدا مىشوند : « بسم اللّه ما شاء اللّه لا قوّة الّا باللّه كلّ نعمة فمن اللّه ، الخير كلّه بيد اللّه عزّ و جلّ لا يصرف السّوء الّا اللّه » . « 2 »\r\n\r\n\r\n","description":"","footnote":"\r\n( 1 ) . بحار الانوار ج 13 ص 313 .\r\n( 2 ) . مهج الدعوات ص 310 .\r\n","page_name":" 433 ","page_number":433},
  {"content":"\r\n\r\n\r\nفصل نهم مناجات موسى با خداوند گفتگوى موسى و ابليس وفات موسى و هارون و مزار آنان\r\nابن ابى يعفور روايت نموده كه امام صادق عليه السّلام فرموده‌اند : هركه در زمين خويش گندمى بكارد و آن گندم‌ها به محصول ديگرى همچون جو تبديل شود بىگمان در زمينى نامرغوب و غصبى زراعت كرده است و دانه‌ها را درست نكاشته است و يا در حق كشاورزان و كارگران خود ستم روا داشته است .\r\nخداوند درباره بنى اسرائيل نيز فرموده است :  « فَبِظُلْمٍ مِنَ الَّذِينَ هادُوا حَرَّمْنا عَلَيْهِمْ طَيِّباتٍ أُحِلَّتْ لَهُمْ وَ بِصَدِّهِمْ عَنْ سَبِيلِ اللَّهِ كَثِيراً ؛  « 1 » به سبب ظلم يهوديان و بازداشتن بسيارى از مردم از راه خدا چيزهاى پاكيزه‌اى را كه بر آنان حلال بود حرام كرديم » .\r\nو خداوند گوشت شتر و چربى گوسفند و گاو را بر آنان حرام نمود . « 2 »\r\nعبد العظيم حسنى روايت نموده است كه امام هادى عليه السّلام فرموده‌اند : هنگامى كه موسى در كوه طور با خداوند رازونياز مىكرد سؤال‌هايى را نيز از بارى تعالى پرسيد ؛\r\nموسى پرسيد : خداوندا ، پاداش كسى كه رسالت مرا بپذيرد چيست ؟\r\n\r\n\r\n","description":"","footnote":"\r\n( 1 ) . سوره نساء / 160 .\r\n( 2 ) . تفسير قمى ج 1 ص 158 .\r\n","page_name":" 434 ","page_number":434},
  {"content":"\r\n\r\nخداوند فرمود : فرشتگانم پروازكنان مژده بهشت را به او خواهند داد .\r\nموسى پرسيد : پاداش كسى كه در برابر تو به نماز ايستد چيست ؟\r\nخداوند فرمود : فرشتگانم بر او خواهند باليد و اين نمازگزار از عذابم بر كنار خواهد ماند .\r\nموسى پرسيد : پاداش كسى كه مستمندى را در راه تو غذا دهد چيست ؟\r\nخداوند فرمود : مرگ را بر او آسان نموده و به فرشتگانم فرمان مىدهم كه او را از هردرى كه دوست دارد وارد بهشت سازند .\r\nموسى پرسيد : پاداش كسى كه با زبان و دلش تو را يارى كند چيست ؟\r\nخداوند فرمود : در روز رستاخيز او را در كنار خويش و در زير سايه عرش جاى خواهم داد .\r\nموسى پرسيد : پاداش كسى كه آيات و حكمت‌هاى تو را تلاوت كند چيست ؟\r\nخداوند فرمود : بسان برق از پل صراط خواهد گذشت .\r\nموسى پرسيد : پاداش كسى كه در برابر آزار و شماتت مردم ، شكيبايى ورزد چيست ؟\r\nخداوند فرمود : هراس عقبات رستاخيز را از او دور خواهم داشت .\r\nموسى گفت : پاداش كسى كه از خوف تو همواره گريان است چيست ؟\r\nخداوند فرمود : چهره‌اش را به آتش دوزخ نزديك نخواهم نمود .\r\nموسى پرسيد : پاداش كسى كه به سبب شرم از تو ، به [ گناه و 
  ] خيانت دست نيالايد چيست ؟\r\nخداوند فرمود : در روز رستاخيز امان‌نامه‌اى به او خواهم داد .\r\nموسى پرسيد : پاداش كسى كه بندگان صالح تو را دوست دارد چيست ؟\r\nخداوند فرمود : بدنش را بر آتش دوزخ حرام خواهم نمود .\r\nموسى پرسيد : پاداش كسى كه مؤمنى را به عمد بكشد چيست ؟\r\nخداوند فرمود : هرگز بر او نظر [ رحمت 
  ] نخواهم افكند و از لغزش‌ها نجاتش نخواهم داد .\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nموسى پرسيد : پاداش كسى كه كافرى را به سوى اسلام و خداپرستى فراخواند چيست ؟\r\nخداوند فرمود : در روز رستاخيز هركه را شفاعت كند خواهم پذيرفت .\r\nموسى پرسيد : پاداش كسى كه نماز را در وقتش به‌جا آورد چيست ؟\r\nخداوند فرمود : بهشتم را پاداش او قرار خواهم داد .\r\nموسى پرسيد : پاداش كسى كه به خاطر خوف از عظمت تو ، وضو سازد چيست ؟\r\nخداوند فرمود : در روز رستاخيز نورى از ميان ابروانش تلألؤ خواهد كرد .\r\nموسى پرسيد : پاداش كسى كه ماه رمضان را براى تو روزه بدارد چيست ؟\r\nخداوند فرمود : ترس و هراس روز رستاخيز را از او خواهم گرفت .\r\nموسى پرسيد : پاداش كسى كه به خاطر خشنودى مردم روزه بدارد چيست ؟\r\nخداوند فرمود : او همچون كسى است كه روزه‌دار نبوده است . « 1 »\r\nمفضل روايت نموده است كه امام صادق عليه السّلام فرموده‌اند : هنگامى كه موسى با خداوند رازونياز مىكرد خداوند به او فرمود : اى فرزند عمران ! دروغ گفته است آن كسى كه مىگويد : مرا دوست دارد ولى نيمه‌شب در خواب است . آيا عاشقان دوست ندارند كه با معشوق خويش در خلوت بنشينند .\r\nاى فرزند عمران ! من دوستانم را به خوبى مىشناسم ، آنان كسانى هستند كه نيمه‌شب عذاب مرا به ياد مىآورند و با حبيب خود مناجات مىكنند .\r\nفرزند عمران ! نيمه‌شب از قلبت خشوع و از تنت خضوع و از ديدگانت اشك بر من هديه كن كه بىگمان اگر در تاريكى شب مرا بخوانى مرا در كنار خويش خواهى يافت . « 2 »\r\nسدير گويد كه امام صادق عليه السّلام فرموده‌اند : بنى اسرائيل از موسى خواستند كه نزول باران را به دست آنها سپارد [ تا هرگاه خواستند باران ببارد . 
  ] موسى\r\n\r\n\r\n","description":"","footnote":"\r\n( 1 ) . امالى صدوق ، ص 173 .\r\n( 2 ) . امالى صدوق ، ص 292 .\r\n","page_name":" 436 ","page_number":436},
  {"content":"\r\n\r\nنيز از خداوند چنين درخواست نمود و خداوند اين نعمت را به بنى اسرائيل عطا نمود ، پس از آن ، [ بنى اسرائيل آنقدر طلب باران كردند كه 
  ] ساقه‌هاى گندم همچون درختى تناور و به بلندى كوه‌ها گرديد [ و در واقع 
  ] نتوانستند محصولى برداشت كنند . بنى اسرائيل كه خسارت بسيارى داده بودند نزد موسى رفتند و به او اعتراض كردند كه چرا با اينكه باران در دست آنان است اين گونه زيان كردند ؟ خداوند به موسى وحى فرمود كه قوم تو به تقدير من قانع نشد . اينك كه در قوانين طبيعت دست برده‌اند خسارت آن را نيز بايد بپذيرند . « 1 »\r\nدر عيون اخبار الرضا آمده است كه امام رضا عليه السّلام فرموده‌اند : موسى به خداوند عرض كرد : پروردگارا ، نعمت‌هاى بسيارى را بر بنده‌ات ارزانى داشتى و من گمان نمىكنم كسى را اين‌چنين نعمت داده باشى و باور ندارم كه خاندان و امتى را همچون خاندان و امت من ستوده باشى . آنگاه خداوند وحى فرمود : بدان كه محمد و آل محمد بر همه پيامبران و فرشتگان برترى دارند و امت او بر همه امت‌ها برترى دارند . آنگاه موسى از خداوند خواست كه امت محمد را به او نشان دهد . ولى خداوند وحى فرمود : آنان هنوز آفريده نشده‌اند ولى به زودى آنان را در بهشت و در كنار محمد و آلش خواهى ديد . ولى اگر بخواهى مىتوانى صداى آنان را بشنوى . ناگهان خداوند به امت حضرت محمّد كه هنوز به دنيا نيامده بودند خطاب نمود كه موسى را پاسخ گوييد . ناگهان اين صدا به گوش رسيد كه : « لبيك اللهم لبيك لا شريك لك لبيك ان الحمد و النعمة لك و الملك لا شريك لك »\r\nخداوند نيز اين پاسخ امت محمد را شعار حج‌گزاران قرار داد . آنگاه خداوند به آنان فرمود : رحمت من بر خشمم پيشى گرفته است و پيش از آنكه از من چيزى خواهيد آن را به شما بخشيدم . بدانيد هركه به يگانه‌پرستى و پيامبرى محمد و جانشينى على اقرار كند و فرزندان پاك او را برگزيدگان امت و\r\n\r\n\r\n","description":"","footnote":"\r\n( 1 ) . فروع كافى ، ج 5 ص 262 .\r\n","page_name":" 437 ","page_number":437},
  {"content":"\r\n\r\nرهبران راستين خويش قرار دهد در بهشت من جاى خواهد گرفت و هرچند گناهانش به اندازه كف درياها باشد آمرزيده خواهد شد . در اين هنگام امام رضا عليه السّلام فرمودند : هنگامى كه پيامبر اسلام برانگيخته شد خداوند به او فرمود :\r\nاى محمد ، تو آن روز كنار كوه سينا نبودى كه نداى ما را بر امت خويش بشنوى . آنگاه خداوند به او فرمود : خدا را به خاطر نعمتى كه به تو داده شده است سپاس گوى و امت تو نيز بايد بر اين نعمت‌ها سپاسگزار باشند . « 1 »\r\nامام باقر عليه السّلام فرموده‌اند : در توراتى كه تحريف نشده چنين آمده است :\r\nموسى از خداوند پرسيد : پروردگارا ، آيا تو به من نزديكى تا با تو نجوى كنم يا اينكه از من دورى كه به نداى بلند تو را بخوانم ؟ خداوند وحى فرمود : من همنشين كسى هستم كه مرا ياد كند . در روز [ رستاخيز كه 
  ] همه‌ى نهان‌ها آشكار مىگردد من به ياد كسانى خواهم بود كه مهر مرا در دل مىپروراندند و آنگاه كه بخواهم عذابى را بر كسانى فرود آورم به سبب وجود چنين بندگان [ نيكى 
  ] ، از تصميم خويش باز خواهم گشت . « 2 »\r\nابن عباس روايت نموده كه پيامبر صلّى اللّه عليه و آله و سلّم فرموده‌اند : خداوند با صد و بيست و چهار هزار كلمه با موسى سخن گفت . موسى سه شبانه‌روز با خداوند مناجات كرد و در آن روزها لب به غذا نزد و چون به ميان بنى اسرائيل بازگشت هنوز نغمه الهى در گوشش طنين‌انداز بود و باعث مىشد كه همنشينى با مردم را خوش نداشته باشد . « 3 »\r\nامير مؤمنان على عليه السّلام فرموده‌اند : خداوند چهار پند را به موسى آموخت كه چنين بود : تا هنگامى كه يقين نكرده‌اى كه گناهانت آمرزيده شده است نبايد به گناهان و عيب‌هاى ديگران بپردازى ، تا هنگامى كه يقين نكرده‌اى كه خزانه‌ى الهى پايان يافته است نبايد به خاطر روزى ، غمناك گردى ، تا هنگامى كه فرمانروايى خداوند پايان نيافته نبايد به ديگرى اميد بندى و تا هنگامى كه\r\n\r\n\r\n","description":"","footnote":"\r\n( 1 ) . عيون اخبار الرضا ، ج 1 ص 255 .\r\n( 2 ) . اصول كافى ، ج 2 ص 496 .\r\n( 3 ) . خصال صدوق ، ص 641 .\r\n","page_name":" 438 ","page_number":438},
  {"content":"\r\n\r\nشيطان هلاك نشده نبايد از مكر و نيرنگش آسوده باشى . « 1 »\r\nهمچنين امام على عليه السّلام فرموده‌اند : هركجاى قرآن‌كه جمله‌ى « يا ايها الذين آمنوا » آمده است در تورات جمله « يا ايها الناس » و « يا ايها المسكين » به كار رفته است . « 2 »\r\nاز معصومين عليهم السّلام روايت شده است كه ابليس به موسى چنين سفارش نمود : هرگز با زنى نامحرم در زير يك سقف تنها ننشين ، هرگز با خداوند پيمانى نبند كه من براى شكستن آن پيمان همه تلاش خود را به كار خواهم بست و هرگاه خواستى صدقه دهى شتابان آن را پرداخت كن كه من تو را از اين كار بازخواهم داشت . « 3 »\r\nامام صادق عليه السّلام فرموده‌اند : در روزگار موسى پادشاهى ستم‌پيشه زندگى مىكرد . بنده‌اى مؤمن از آن پادشاه درخواست نمود كه خواسته مؤمن ديگرى را برآورد . پس از چندى پادشاه و آن مؤمن هردو در يك روز از دنيا رفتند .\r\nمردم به خاطر وفات پادشاه سه روز عزاى عمومى اعلام كردند و بازارها را بستند ولى آن بنده مؤمن سه روز در خانه‌اش روى زمين ماند و موريانه‌ها صورت مؤمن را خوردند . موسى با ديدن وضعيت آن مومن به خدا عرضه داشت كه پروردگارا ، با آنكه پادشاه ، دشمن تو بود مردم به احترامش عزاى عمومى اعلام كردند ولى اين بنده نيكوكارت طعمه موريانه‌ها گرديد . خداوند به موسى وحى فرمود : اين مؤمن به سبب درخواست از پادشاه [ ستم‌پيشه 
  ] گرفتار اين وضعيت شد . « 4 »\r\nهمچنين امام صادق عليه السّلام فرموده‌اند : موسى از خداوند پرسيد كه چگونه نعمت‌هاى بىشمار الهى را سپاس گويد ، چرا كه هرسپاسى كه به‌جاى آورد خود رحمتى از سوى پروردگار است و نياز به شكرى ديگر دارد . خداوند به او\r\n\r\n\r\n","description":"","footnote":"\r\n( 1 ) . خصال صدوق ، ص 217 .\r\n( 2 ) . عيون اخبار الرضا ، ج 2 ص 43 .\r\n( 3 ) . قصص راوندى ، ص 153 .\r\n( 4 ) . قصص راوندى ص 154 .\r\n","page_name":" 439 ","page_number":439},
  {"content":"\r\n\r\nوحى فرمود : همين‌كه اين نكته را مىدانى براى شكرگزارى من كافى است . « 1 »\r\nامام باقر عليه السّلام فرموده‌اند : خداوند به موسى فرمان داد : مهر مرا در دل خويش همواره زنده بدار و مهر مرا در دل مردم نيز جاى ده . موسى گفت : مهر الهى فزون‌تر از آن است كه نياز به بيان داشته باشد ولى چگونه مهر الهى را در دل مردم جاى دهم ؟ خداوند فرمود : نعمت‌هاى بىشمار مرا براى مردم بازگو كه مرا همواره به نيكى ياد كنند . سپس موسى پرسيد : چرا پدران از دنيا مىروند و از آنان فرزندانى خردسال به جا مىماند ؟ خداوند فرمود : اى موسى ، آيا روزى دهنده و كفايت‌كننده‌اى بهتر از من مىشناسى ؟ پس براى نگهدارى آن كودكان غمناك نباش . « 2 »\r\nامام باقر عليه السّلام فرموده‌اند : موسى از خداوند خواست كه زوال خورشيد را به او اعلام كند . فرشته‌اى از سوى خداوند بر اين كارفرمان يافت و به موسى گفت كه خورشيد افول كرده است . موسى پرسيد : خورشيد چه هنگام افول كرد ؟ فرشته گفت : آنگاه كه تو را باخبر نمودم و اينك پانصد سال از آن زمان مىگذرد . « 3 »\r\nامام صادق عليه السّلام مىفرمايند : خداوند به موسى وحى نمود كه به پيروانش بگويد : به‌جاى اين‌كه در راه خدا سينه چاك كنيد استوارى پيشه سازيد . آن حضرت در روايت ديگرى فرموده‌اند : خداوند به موسى فرمود كه از سخن چينان دورى گزيند و براى اينكه موسى بتواند سخن‌چينان را بيابد چنين به او دستور داد كه يارانش را به گروه‌هاى ده‌نفرى تقسيم كند و ميان آن گروه‌ها قرعه اندازد آنگاه قرعه به نام هرگروه كه درآمد ميان اعضاى همان گروه دوباره قرعه زند و نام هركه درآمد او سخن‌چينى كرده است . هنگامى كه موسى براى قرعه آماده مىشد آن سخن‌چين خود نزد موسى آمد و از كردار زشتش عذرخواهى نمود . « 4 »\r\n\r\n\r\n","description":"","footnote":"\r\n( 1 ) . قصص راوندى ص 161 .\r\n( 2 ) . قصص راوندى ص 161 .\r\n( 3 ) . قصص راوندى ، ص 161 .\r\n( 4 ) . روضه كافى ص 129 .\r\n","page_name":" 440 ","page_number":440},
  {"content":"\r\n\r\nدر روايتى آمده است كه موسى شخصى را ديد كه در سايه عرش الهى است و از خداوند پرسيد كه اين شخص كيست كه در اين جايگاه است ؟\r\nخداوند فرمود : او هرگز پدر و مادرش را نافرمانى نكرد و به آن‌چه ديگران دارند حسد نورزيد . « 1 »\r\nآنگاه موسى از خداوند پرسيد : پاداش كسى كه به عيادت بيمارى رود چيست ؟\r\nخداوند فرمود : فرشته‌اى را در قلب او مىگذارم كه تا روز قيامت در كنارش باشد .\r\nموسى پرسيد : پاداش كسى كه ميتى را غسل دهد چيست ؟\r\nخداوند فرمود : او را از گناهانش چنان بيرون مىآورم كه گويى هم‌اينك از مادرش تولد يافته است .\r\nموسى پرسيد : پاداش كسى كه جنازه مؤمنى را تشييع كند چيست ؟\r\nخداوند فرمود : در روز رستاخيز فرشتگانى با پرچم‌هاى برافراشته او را تا منزلگاهش در بهشت بدرقه مىكنند .\r\nموسى پرسيد : پاداش كسى كه مادرى داغ‌ديده را آرام كند چيست ؟\r\nخداوند فرمود : در روزى كه هيچ سايه‌اى نيست او را در كنف حمايت خويش خواهم گرفت .\r\nآنگاه خداوند به موسى امر فرمود كه هرگز گدايى را از درش نراند هرچند غذايى اندك به او دهد ، چرا كه گاهى آن گدا در حقيقت فرشته‌اى است كه براى آزمون بندگان به سوى او آمده است . « 2 »\r\nامام صادق عليه السّلام مىفرمايند : موسى مردى را ديد كه هفت شبانه‌روز پيوسته دست بر آسمان بلند داشته و زارى مىكرد ولى حاجتش برآورده نمىشد .\r\nخداوند به موسى وحى فرمود : اگر اين بنده آنقدر دعا كند كه زبانش از دهانش بيرون افتد باز هم خواسته‌اش را برآورده نخواهم ساخت ؛ چرا كه او از راهى كه\r\n\r\n\r\n","description":"","footnote":"\r\n( 1 ) . بحار الانوار ، ج 13 ص 353 .\r\n( 2 ) . قصص راوندى ص 163 و ص 164 .\r\n","page_name":" 441 ","page_number":441},
  {"content":"\r\n\r\nمن معين كرده‌ام دعا ننموده است .\r\nنگارنده گويد : مخالفين مذهب تشيع هرچند به بهترين وجه عبادت كنند عبادتشان پذيرفته نمىشود ؛ همان‌گونه كه خداوند مىفرمايد :  « وَ أْتُوا الْبُيُوتَ مِنْ أَبْوابِها » \r\nبسيارى از مسلمانان در اين‌باره به روايت معروف پيامبر استناد كرده‌اند كه « أنا مدينة العلم و على بابها » . همچنين مىتوان اين روايت را بازگفت كه « أهل بيتى كسفينة نوح من ركب فيها نجى و من تخلّف عنها غرق » . ولى اهل سنت به قياس و استنباط و اجماع فقهايى كه كاشف از قول معصوم نيست دست يازيده‌اند كه با شيوه پيامبر صلّى اللّه عليه و آله و سلّم مخالفت دارد .\r\nهمچنين بايد به عقايد گمراه‌كننده صوفيه اشاره نمود كه از مسير اسلام دور افتاده‌اند .\r\nامام صادق عليه السّلام فرموده‌اند : هنگامىكه موسى به سوى كوه طور مىرفت يكى از ياران آن حضرت او را همراهى مىكرد . موسى براى مناجات با خداوند بر فراز كوه رفت و آن مرد در دامنه كوه به انتظار نشست . هنگامىكه موسى از كوه پايين آمد با بدن تكّه‌تكّه‌شده‌ى او روبرو شد كه طعمه گرگ شده بود .\r\nدر اين هنگام خداوند وحى فرمود : بنده‌ام به اين بلا گرفتار شد ؛ چرا كه مىخواستم هنگام ديدار با من از هرگناهى پاك باشد . « 1 »\r\nامام باقر عليه السّلام فرمودند : خداوند شخصى را كه مشكل مؤمنى را بر طرف نمايد در بهشت جاى خواهد داد . « 2 »\r\nدر بسيارى از روايات نيز آمده است كه اگر انسان به دنبال رفع نياز مومنى باشد هرچند در اين راه به توفيق كامل دست نيابد باز هم پاداشى كه در اين روايت گفته شده است نصيب او مىگردد .\r\n\r\n\r\n","description":"","footnote":"\r\n( 1 ) . قصص راوندى ، ص 164 و 165 .\r\n( 2 ) . قصص راوندى ، ص 164 و 165 .\r\n","page_name":" 442 ","page_number":442},
  {"content":"\r\n\r\nدر روايت آمده است كه هرطوافى بر گرد خانه خدا شش هزار حسنه دارد و شش هزار گناه را از ميان مىبرد و او را شش هزار درجه بالا مىبرد . ولى رفع نياز مؤمن ده برابر بالاتر از اين طواف است .\r\nلازم به ذكر است كه آيا مقصود از مؤمن در اين روايت كسى است كه ايمان بالايى دارد يا مؤمنى را كه گناه هم مىكند دربر مىگيرد ؟ ظاهر روايت آن است كه مقصود از مؤمن كسى است كه ايمانى بالا داشته باشد هرچند اين احتمال را نيز مىتوان داد كه هرمسلمانى هرچند گناه هم بكند مىتواند مقصود اين روايت باشد .\r\nسوال ديگر آن است كه آيا كسانى كه در دستگاه حاكمان ستم‌پيشه خدمت مىكنند در حكم فاسق متجاهر هستند ؟ گروهى از علما اين‌گونه از افراد را فاسق آشكار نمىدانند ولى گروهى از علما آنان را فاسق آشكار مىدانند .\r\nامام صادق عليه السّلام فرموده‌اند : خداوند به موسى وحى فرمود كه بنى اسرائيل را از كشتن بىگناهان برحذر دارد كه اگر دوباره چنين كنند خود انتقام خون كشته شده را خواهد ستاند . « 1 »\r\nهمچنين آن حضرت فرموده‌اند : اسم اعظم هفتاد و سه حرف است كه موسى تنها چهار حرف از آن را مىدانست . « 2 »\r\nدر تفسير على بن ابراهيم آمده است : موسى و هارون هردو در بيابان « تيه » از دنيا رفتند و عزرائيل موسى را به خاك سپرد به‌همين دليل بنى اسرائيل از جاى قبر موسى آگاه نيستند . « 3 »\r\nحنان بن سدير گويد : از امام صادق عليه السّلام پرسيدند كه آيا جايز است كه انسان در مصيبت پدر و فرزند و خويشانش ، پيراهن خود را چاك كند ؟\r\nآن حضرت فرمودند : اشكالى ندارد ؛ زيرا موسى در مصيبت برادرش هارون چنين كرد .\r\n\r\n\r\n","description":"","footnote":"\r\n( 1 ) . الاختصاص ، شيخ مفيد ، ص 235 .\r\n( 2 ) . اصول كافى ج 1 ص 230 .\r\n( 3 ) . تفسير قمى ، ج 1 ص 165 .\r\n","page_name":" 443 ","page_number":443},
  {"content":"\r\n\r\nدر روايتى آمده است كه موسى در شب بيست و يكم رمضان جان داد . « 1 »\r\nعماره گويد كه از امام صادق عليه السّلام پرسيدم : موسى چگونه جان داد ؟ آن حضرت فرمودند : هنگامىكه عزرائيل نزد موسى آمد موسى از او پرسيد كه از كدام قسمت بدنم جانم را مىستانى ؟ عزرائيل گفت : از دهانت . موسى گفت :\r\nمن با دهانم با خداوند رازونياز كرده‌ام ؛ چگونه مىخواهى اين كار را بكنى ؟\r\nعزرائيل گفت : پس ، از دو دستانت جانت را مىگيرم . موسى گفت : من با دستانم تورات را حمل كرده‌ام . عزرائيل گفت : از چشمانت آغاز مىكنم . موسى گفت : من با چشمانم به سوى پروردگار و آياتش خيره شده‌ام . عزرائيل گفت :\r\nپس ، از گوش‌هايت شروع مىكنم . موسى گفت : من با اين گوش‌ها كلام خدا را شنيده‌ام . در اين هنگام خداوند به عزرائيل فرمان داد كه موسى را به حال خويش واگذارد . پس از چندى موسى ، يوشع بن نون را جانشين خويش قرار داد و عزرائيل جان موسى را گرفت . « 2 »\r\nپس آنگاه يوشع به پند و اندرز بنى اسرائيل پرداخت و با ستمگران به ستيز پرداخت . در اين گيرودار دو تن از منافقان ، « صفورا » را كه همسر موسى و دختر شعيب بود فريفتند و او به ستيز با يوشع برخاست . صد هزار نفر گرداگرد صفورا را گرفتند تا با يوشع بجنگند . ولى يوشع در اين جنگ پيروز شد و صفورا به اسارت درآمد . يوشع پس از چندى صفورا را آزاد كرد ولى به او گفت : من درباره‌ى ستمى كه بر من روا داشتى در آن دنيا به موسى شكوه خواهم كرد .\r\nصفورا از كرده‌اش پشيمان شد و گفت : واى بر من ! اگر به بهشت نيز درآيم شرم دارم كه بر چهره پيامبر خدا بنگرم . « 3 »\r\nامام صادق عليه السّلام فرموده‌اند : موسى همراه هارون به سوى طور سينا راهى شدند . در ميانه راه موسى به هارون گفت كه لباسش را از تن درآورد و دو\r\n\r\n\r\n","description":"","footnote":"\r\n( 1 ) . بحار الانوار ج 13 ص 364 و ص 365 .\r\n( 2 ) . امالى صدوق ، ص 192 .\r\n( 3 ) . بحار الانوار ، ج 13 ص 366 .\r\n","page_name":" 444 ","page_number":444},
  {"content":"\r\n\r\nجامه بلند را كه در منزلگاهى بر شاخه درختى آويزان بود بپوشد . هنگامى كه هارون آن جامه را پوشيد موسى به او گفت كه بر روى تختى بخوابد\r\nدر اين هنگام بود كه هارون قبض روح شد . و آن خانه و درخت نيز به سوى آسمان بالا رفت . پس آنگاه موسى به ميان بنى اسرائيل بازگشت و مردم را از وفات هارون آگاه نمود . ولى بنى اسرائيل گفتند كه تو هارون را كشته‌اى .\r\nپس از چندى موسى دعا كرد و فرشتگان پيكر بىجان هارون را بر روى تختى فرود آوردند و بنى اسرائيل آن را ميان آسمان و زمين ديدند . « 1 »\r\nمحمد بن سنان روايت نموده كه امام رضا عليه السّلام فرموده‌اند : در ميان بنى اسرائيل چهار مؤمن باهم دوست بودند . روزى يكى از آنان به سراغ بقيه دوستانش رفت و از خدمتكار خانه پرسيد : دوستانم كجا هستند ؟ [ هرچند آن دوستان در خانه بودند ولى 
  ] خدمتكار گفت كه كسى در خانه نيست .\r\nروز ديگر همان شخص به سراغ دوستانش رفت و دوستانش را در همان منزل يافت ولى هيچ اعتراضى به آنان نكرد و مؤدبانه به آنان سلام نمود . آن دوستان بدون آنكه از او عذرخواهى كنند گستاخانه به سوى مزرعه‌هاى خود رفتند . در ميانه راه ابرى را ديدند و شتابان به زير آن رفتند تا از سايه‌اش بهره برند . ناگهان جبرئيل از آسمان ندا برآورد كه اى آتش ! آنان را بسوزان . آرى ، سه دوست گستاخ خاكستر شدند . آن دوست چهارم كه شاهد ماجرا بود سراسيمه به سوى يوشع بن نون رفت و ماجرا را براى او بازگفت و به پيامبر خدا گفت كه بىادبى و گناه آنان را بخشيده است ولى يوشع به او گفت : پيش از فرود آمدن عذاب خداوند ، شايد مىتوانستى به آنان كمك كنى ولى اينك كه عذاب فرود آمده است نمىتوان كارى كرد و شايد بتوانى [ در روز رستاخيز 
  ] به آنان كمك كنى . « 2 »\r\n\r\n\r\n","description":"","footnote":"\r\n( 1 ) . قصص راوندى ص 174 .\r\n( 2 ) . اصول كافى ، ج 2 ص 364 .\r\n","page_name":" 445 ","page_number":445},
  {"content":"\r\n . \r\n","description":"","footnote":"","page_name":" 446 ","page_number":446},
  {"content":"\r\n\r\n\r\n* باب سيزدهم : بلعم باعورا و اسماعيل صادق الوعد\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nدر تفسير على بن ابراهيم آمده است كه امام رضا عليه السّلام فرموده‌اند بلعم باعورا از دانشمندانى بود كه فرعون بر او تسلط داشت . او بر اسم اعظم آگاهى يافته بود و مستجاب الدعوه بود . روزى فرعون از او خواست كه موسى را نفرين كند .\r\nاو نيز سوار بر الاغش شد و به سوى موسى رفت و در ميانه راه الاغ از حركت بازايستاد . بلعم كه خشمگين شده بود با تازيانه بر الاغش مىزد كه ناگهان الاغ به اذن خداوند به سخن آمد و گفت : آيا گمان مىكنى كه با زدن من مىتوانى مرا براى نفرين پيامبر خدا و يارانش همراه خويش سازى ؟ بلعم خشمگين شد و الاغش را چنان زد كه الاغ جان داد .   « فَانْسَلَخَ مِنْها فَأَتْبَعَهُ الشَّيْطانُ فَكانَ مِنَ الْغاوِينَ وَ لَوْ شِئْنا لَرَفَعْناهُ بِها وَ لكِنَّهُ أَخْلَدَ إِلَى الْأَرْضِ وَ اتَّبَعَ هَواهُ فَمَثَلُهُ كَمَثَلِ الْكَلْبِ إِنْ تَحْمِلْ عَلَيْهِ يَلْهَثْ أَوْ تَتْرُكْهُ يَلْهَثْ ؛   « 1 » پس از آن عارى شد و شيطان در پس او افتاد و آنگاه از گمراهان شد . و اگر مىخواستيم قدرش را به خاطر آن [ علمى كه به آيات داشت 
  ] بلند مىداشتيم ولى او به دنيا گراييد و از هواى نفسش پيروى كرد . آرى ، داستان او همچون داستان سگ است كه اگر بر او حمله آورى زبان از دهان بيرون مىآورد و اگر هم او را به خود واگذارى زبان از دهان بيرون مىآورد . »\r\nامام رضا عليه السّلام در ادامه فرمود : تنها سه حيوان وارد بهشت مىشوند ؛ الاغ بلعم باعورا ، سگ اصحاب كهف و گرگى كه به خاطر ستم داروقه‌اى ، فرزندش را خورد . « 2 »\r\nابن عباس گويد : اگر آن گرگ خود داروغه را مىخود در اعلى عليين جاى مىگرفت .\r\nدر كتاب الكامل آمده است كه هنگامى كه موسى و هارون از دنيا رفتند خداوند به يوشع وحى فرمود : به سوى « اريحا » برو و آنجا را تسخير كن .\r\nگروهى ديگر نيز گفته‌اند : هنگامى كه موسى همراه يوشع و كالب به سوى\r\n\r\n\r\n","description":"","footnote":"\r\n( 1 ) . سوره اعراف / آيه 175 و 176 .\r\n( 2 ) . تفسير قمى ، ج 1 ص 248 .\r\n","page_name":" 448 ","page_number":448},
  {"content":"\r\n\r\n« اريحا » مىرفت گروهى از ستم‌پيشگان نزد بلعم باعورا رفتند و از او خواستند تا موسى را نفرين كند . ولى بلعم از اين كار سر باز زد . آن ستم‌پيشگان نزد همسر بلعم رفتند تا او بلعم را راضى به اين كار كند . همسر بلعم پافشارى نمود و از سوى بلعم پىدرپى استخاره كرد و سرانجام تن به اين كار داد . او با الاغش به سوى موسى و يارانش رفت ولى هرگاه كه مىخواست كه آنان را نفرين كند ناخودآگاه آنان را دعا مىكرد . پس از چندى زبان بلعم از دهانش بيرون افتاد و روى سينه‌اش قرار گرفت . بلعم كه عذاب خدا را مىديد گفت :\r\nخسران دينا و آخرت دامن‌گيرم شد . آن ستم‌پيشگان تصميم گرفتند تا چند زن را به اقامت‌گاه بنى اسرائيل بفرستند كه اگر يكى از بنى اسرائيل زنا مىكرد عذاب بر آنان نازل مىشد .\r\nهنگامى كه زنان به ميان بنى اسرائيل رفتند مردى به نام « زمرى بن شلوم » كه سركرده طايفه شمعون بود گستاخانه به موسى گفت : فكر نمىكنم آميزش با اين زنان حرام باشد . او با يكى از زنان زنا كرد و ناگهان « طاعون » در ميان بنى اسرائيل رواج يافت و بيست هزار نفر و بنا بر قولى هفتاد هزار نفر از ميان رفتند تا سرانجام شخصى به نام « صحاح بن عيراد بن هارون » زمرى را از آغوش آن زن جدا كرد و عذاب پايان يافت . سپس يوشع به فرمان موسى وارد اريحا شد و آنجا را از دست ستمگران درآورد .\r\nبرخى گفته‌اند كه هنگامى كه يوشع در حال جنگ بود غروب شد . [ و اگر اندكى بيشتر هوا روشن مىماند يوشع پيروز مىشد 
  ] . يوشع از خدا خواست كه خورشيد دوباره بازگردد . به دعاى يوشع خورشيد دوباره طلوع كرد و او همه شهر را تسخير نمود . « 1 »\r\nدر تفسير على بن ابراهيم درباره طاعون بنى اسرائيل اين آيه ذكر شده است كه :  « أَ لَمْ تَرَ إِلَى الَّذِينَ خَرَجُوا مِنْ دِيارِهِمْ وَ هُمْ أُلُوفٌ حَذَرَ الْمَوْتِ فَقالَ لَهُمُ اللَّهُ مُوتُوا ثُمَّ أَحْياهُمْ إِنَّ اللَّهَ لَذُو فَضْلٍ عَلَى النَّاسِ وَ لكِنَّ أَكْثَرَ النَّاسِ لا \r\n\r\n\r\n","description":"","footnote":"\r\n( 1 ) . الكامل فى التاريخ ج 1 ص 200 و ص 202 .\r\n","page_name":" 449 ","page_number":449},
  {"content":"\r\n\r\n يَشْكُرُونَ ؛  « 1 » آيا داستان كسانى را كه هزاران هزار نفر بودند و از ترس ، از خانه و كاشانه‌شان رفته‌اند ندانسته‌اى ؟ كه خداوند به آنان گفت كه بميرند [ و مردند 
  ] .\r\nسپس زنده‌شان كرد ؛ چرا كه خداوند به مردم بخشش و بخشايش دارد ولى بسيارى از مردم سپاس نمىگذارند . »\r\nآن‌گاه چنين آمده است كه مردم از ترس طاعون به بيابان‌ها مىگريختند و در اقامتگاهشان راه‌ها چنان بند آمده بود كه آنان بر روى جنازه‌ها راه مىرفتند .\r\nامام صادق عليه السّلام مىفرمايند : خداوند به پيامبرش « حزقيل » وحى فرمود كه به پادشاه زمان خويش بگو كه به زودى از دنيا خواهى رفت . حزقيل پيام الهى را به آن پادشاه رساند . پادشاه با شنيدن اين سخن از خدا خواست كه بر عمرش بيفزايد تا بتواند فرزند خردسالش را بزرگ كند و براى آخرت خويش توشه‌اى برگيرد . خداوند دعاى پادشاه را برآورد و به حزقيل فرمان داد تا به پادشاه بگويد كه پانزده سال بر عمرش افزوده شده است . ولى حزقيل به خداوند گفت :\r\nمن نمىتوانم گفته خويش را پس بگيرم ؛ زيرا در اين صورت دروغگو شمرده خواهم شد . خداوند به حزقيل فرمود : تو بنده‌اى بيش نيستى ، پس بهتر است كه فرمانم را ابلاغ كنى . « 2 »\r\nامام باقر عليه السّلام فرموده‌اند : هنگامى كه پادشاه قبطيان خواست بيت المقدس را ويران كند مردم از حزقيل خواستند كه دست به دعا بردارد . حزقيل نيز دعا كرد و پادشاه قبطيان و سپاهيانش شبانه به عذاب الهى گرفتار شدند و هلاك گرديدند . فردا ، او با ديدن استجابت دعايش ، شگفت‌زده شد و گفت : سليمان پيامبر نيز بر من برترى ندارد . خداوند با شنيدن اين سخن حزقيل ، زخمى را\r\n\r\n\r\n","description":"","footnote":"\r\n( 1 ) . سوره بقره / 243 .\r\n( 2 ) . روضه كافى ، ص 198 و 199 .\r\n","page_name":" 450 ","page_number":450},
  {"content":"\r\n\r\nدر كبد او ايجاد كرد . حزقيل از درد آن زخم رنج مىكشيد و از گفته خويش توبه كرد . خداوند نيز به او وحى فرمود كه شيره انجير را بر شكم و سينه‌ات بمال تا بهبود يا بى . « 1 »\r\n« معلى بن خنيس » روايت نموده كه امام صادق عليه السّلام فرموده‌اند : قوم طاعون زده‌اى كه در آيه 243 سوره بقره از آنان ياد شده است در عيد نوروز ديگربار جان گرفتند و دوباره به دنيا بازگشتند . در آن روز حزقيل به فرمان خداوند اندكى آب را بر قبرهاى آنان پاشيد و سى هزار نفر سر از خاك برآوردند و زنده شدند ؛ به همين دليل است كه پاشيدن آب بر قبرها در نوروز رسم شده است . « 2 »\r\nالبته از فرمايش امام صادق عليه السّلام نمىتوان برداشت كرد كه نبايد از طاعون گريخت ، بلكه مقصود آن است كه اگر عمر انسان به سر آمده باشد گريختن سودى ندارد ؛ از سويى رواياتى نيز به گريختن از طاعون اشاره دارد ولى اين روايات تعارضى با فرمايش پيامبر صلّى اللّه عليه و آله و سلّم ندارد كه فرمودند : گريختن از طاعون همچون گريختن از دست سپاهى عظيم است [ كه اين گريختن سودى ندارد 
  ] .\r\nبايد توجه داشت كه امام صادق عليه السّلام در ميان مرزبانان سخن مىگفتند و اگر آنان با شيوع طاعون بگريزند سرزمين‌هاى اسلامى به دست كافران تسخير مىشود .\r\nامام صادق عليه السّلام فرموده‌اند : آن پيامبرى كه اسماعيل نام دارد و قرآن از او به نام صادق الوعد ياد نموده است فرزند ابراهيم نيست . بلكه او پيامبرى بود كه قومش او را شكنجه كردند و پوست سر و صورتش را كندند . « 3 »\r\nهنگامى كه اين پيامبر خدا را شكنجه مىدادند فرشته‌اى نزدش رفت تا از دردهايش بكاهد ولى او گفت : الگوى من حسين بن على است . خداوند در قرآن درباره اين پيامبر فرموده است :  « وَ اذْكُرْ فِي الْكِتابِ إِسْماعِيلَ إِنَّهُ كانَ \r\n\r\n\r\n","description":"","footnote":"\r\n( 1 ) . بحار الانوار ، ج 13 ص 383 .\r\n( 2 ) . بحار الانوار ، ج 13 ص 386 .\r\n( 3 ) . علل الشرايع ج 1 ص 98 .\r\n","page_name":" 451 ","page_number":451},
  {"content":"\r\n\r\n صادِقَ الْوَعْدِ وَ كانَ رَسُولًا نَبِيًّا ؛  « 1 » « 2 » و در كتاب آسمانى از اسماعيل ياد كن كه درست وعده و فرستاده‌اى پيامبر بود . »\r\nامام صادق عليه السّلام روايت نموده‌اند كه پيامبر صلّى اللّه عليه و آله و سلّم مىفرمايند : راستى در گفتار از خون‌ريزىها بازمىدارد و سودهاى بسيارى براى مسلمانان دارد .\r\nگويند كه عابدى در بنى اسرائيل با اسماعيل بن حزقيل وعده گذاشت كه در زمان و مكانى معين با او ديدار كند . آن عابد در دربار پادشاه به رفع مشكلات مردم مىپرداخت . سالى گذشت و آن عابد سر قرار نيامد . روزى او همراه پادشاه به خارج از شهر رفته بود كه عابد با اسماعيل روبرو شد و از اينكه اسماعيل همچنان بر سر قرار استوار مانده است در شگفت آمد . اسماعيل صادق الوعد به او گفت : چون با تو عهد بسته بودم خواستم سخنم راست باشد .\r\nدر اين هنگام يكى از همراهان پادشاه به دروغ گفت : من بارها از اينجا گذشته‌ام ولى او را در اينجا نديده‌ام . اسماعيل از خدا خواست تا او را كيفر كند . لحظه‌اى پس از آن ، دندان‌هاى آن دروغ‌گو فروريخت و پادشاه به راست‌گفتارى اسماعيل پى برد و از او خواست كه دندان‌هاى او را دوباره باز گرداند . اسماعيل قول داد كه هنگام سحر براى او دعا كند كه به اجابت نزديك‌تر است .\r\nدر روايتى ديگر آمده است كه اسماعيل با كسى قرار گذاشت ولى او بر سر قرار نيامد . اسماعيل به او گفت : اگر تا روز قيامت هم نمىآمدى بر سر قرار مىايستادم .\r\n« بريد عجلى » از امام صادق عليه السّلام پرسيد كه آيا اسماعيل صادق الوعد همان اسماعيل فرزند ابراهيم است ؟ آن حضرت فرمود : اسماعيل پيش از پدرش از\r\n\r\n\r\n","description":"","footnote":"\r\n( 1 ) . سوره مريم / 54 .\r\n( 2 ) . قصص راوندى ص 188 و 189 .\r\n","page_name":" 452 ","page_number":452},
  {"content":"\r\n\r\nدنيا رفت پس چگونه مىتواند فرستاده خدا باشد . و مقصود از اسماعيل صادق الوعد همان اسماعيل فرزند حزقيل است كه قومش او را وحشيانه شكنجه كردند . خداوند نيز توسط « سطاطائيل » بر آن قوم عذاب فرو فرستاد ولى اسماعيل از فرشته عذاب خواست كه عذاب را بازگرداند و از خدا خواست كه هنگام رجعت امام حسين عليه السّلام او نيز به دنيا بازگردد تا از ستمگران انتقام گيرد . « 1 »\r\n\r\n\r\n","description":"","footnote":"\r\n( 1 ) . بحار الانوار ج 13 ص 390 .\r\n","page_name":" 453 ","page_number":453},
  {"content":"\r\n . \r\n","description":"","footnote":"","page_name":" 454 ","page_number":454},
  {"content":"\r\n\r\n\r\n* باب چهاردهم : داستان زندگى حضرت الياس عليه السّلام ، إليا عليه السّلام و اليسع عليه السّلام\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nمفضل بن عمر گويد : به خانه امام صادق عليه السّلام آمديم و آن حضرت را ديديم كه بر زبان سريانى سخن مىگويد و اشك مىريزد . ما نيز از گريه آن حضرت گريان شديم . پس آنگاه از آن حضرت ماجرا را پرسيديم . ايشان فرمودند : الياس پيامبر را ياد آوردم كه يكى از بندگان صالح بنى اسرائيل بود كه اين‌چنين با خداوند رازونياز مىكرد كه « پروردگارا ، آيا پس از آنكه روزها را به تشنگى و روزه‌دارى و شب‌ها را به بيدارى و عبادت سپرى كردم و صورتم را بر خاك آستانت نهادم بازهم مرا عذاب خواهى كرد . »\r\nخداوند به او وحى فرمود : مطمئن باش كه هرگز تو را عذاب نخواهم كرد .\r\nولى الياس ديگربار اين سخنان را به خداوند عرضه داشت و به درگاهش تضرّع نمود . دوباره خداوند بر او وحى فرمود : كه اى بنده من ، هنگامى كه ما وعده‌اى داديم به آن عمل خواهيم كرد . » « 1 »\r\nابن عباس گويد : يوشع بن نون پس از وفات موسى ، بنى اسرائيل را وارد سرزمين شام نمود و هرقسمتى از سرزمين مقدس را به يكى از طايفه‌هاى بنى اسرائيل داد . منطقه بعلبك را نيز به طايفه‌اى داد كه الياس در ميانشان بود . الياس پيوسته مردم را از پرستش بتى به نام « بعل » بازمىداشت ولى پادشاه آن سرزمين مردم را به پرستش آن بت فرا مىخواند .\r\nهمانگونه كه خداوند فرموده است :    « وَ إِنَّ إِلْياسَ لَمِنَ الْمُرْسَلِينَ إِذْ قالَ لِقَوْمِهِ أَ لا تَتَّقُونَ أَ تَدْعُونَ بَعْلًا وَ تَذَرُونَ أَحْسَنَ الْخالِقِينَ »    « 2 » و همانا الياس از پيامبران بود . چنين بود كه به قومش گفت : آيا پروا نمىكنيد . آيا بعل را مىپرستيد و بهترين آفريدگار را رها مىكنيد . »\r\nآن پادشاه همسرى فاسق داشت كه در نبود پادشاه حكمرانى مىكرد . از سويى نيز در دربار ، حكيمى بود كه هشتصد نفر را از چنگ آن زن رهانيده بود . روزى آن زن فاسق باغ عابدى را كه همسايه كاخ بود تصاحب كرد و آن\r\n\r\n\r\n","description":"","footnote":"\r\n( 1 ) . اصول كافى ، ج 1 ص 227 .\r\n( 2 ) . سوره صافات / 123 تا 125 .\r\n","page_name":" 456 ","page_number":456},
  {"content":"\r\n\r\nعابد را نيز كشت . در اين گيرودار الياس به پيامبرى رسيد ولى مردم او را دروغ انگاشتند . الياس آن قوم را نفرين كرد و خود به كوه‌ها و جنگل‌ها پناه برد و هفت سال اين گونه زندگى كرد . روزگار سپرى شد و روزى فرزند پادشاه بيمار شد و طبيبان شفاى او را در دست الياس دانستند . پادشاه كسى را فرستاد تا پيام پادشاه را به الياس برساند ولى الياس به فرستاده چنين پاسخ گفت : به پادشاه بگو به‌جاى اين‌كه شفاى پسرش را از بنده ناتوانى همچون من بخواهد از خداوند يارى خواهد . پادشاه با شنيدن پيام الياس خشمگين شد و دستور داد كه پنجاه نفر به سوى الياس بروند و چنين وانمود كنند كه مىخواهند به او ايمان آورند ولى هنگامى كه به او نزديك شدند او را بكشند .\r\nآنان به راه افتادند و پايين كوهى رسيدند كه الياس در آنجا بود . از سويى نيز الياس از خداوند خواسته بود كه اگر آنان در گفتار خويش راستگو نيستند شعله آتشى به سويشان بفرستد . چندى نگذشت كه شعله آتشى آن دروغ گويان را سوزانيد . پادشاه تصميم گرفت دوباره كاتبش را به سوى الياس فرستد ولى حكيمى كه در دربار بود پادشاه را از اين كار منصرف كرد . در اين گيرودار فرزند پادشاه از دنيا رفت . پس از آن ، الياس نزد مادر يونس بن متى رفت و شش ماه را پنهانى در خانه آنها به سر بود . روزى يونس كه نوزادى شير خوار بود از دنيا رفت . مادر يونس از الياس خواست كه دعا كند و فرزندش را به دنيا بازگرداند . يونس به دعاى الياس ديگر باز زنده شد و در اوان چهل سالگى به پيامبرى برانگيخته شد .\r\nهفت روز از زنده شدن يونس به دعاى الياس مىگذشت كه خداوند به الياس وحى فرمود : از من چيزى بخواه تا برآورم . الياس از خدا خواست كه او را به پدران پاكش ملحق كند ؛ چرا كه از كينه‌توزىهاى قومش به ستوه آمده بود .\r\nخداوند به او فرمود : ثبات قومت به تو بستگى دارد كه اگر تو نباشى وجود آنان ثمرى نخواهد داشت . آنگاه الياس از خدا خواست كه هفت سال باران را از قومش باز دارد . خشكسالى و گرسنگى مردم را فراگرفت و سرانجام آنان در برابر خواسته‌هاى الياس سر فرود آوردند . الياس به همراه شاگردش اليسع به\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nميان مردم رفت و هنگامى كه با پادشاه روبه‌رو شد پادشاه خشمگينانه به او گفت : نفرين تو بود كه سبب شد مردم هفت سال در سختى و خشكسالى به سر ببرند و بسيارى از گرسنگى بميرند . ولى الياس قاطعانه گفت : تو مردم را گمراه نمودى و سبب نزول عذاب شدى . آنگاه ، شب فرارسيد و الياس به شاگردش اليسع گفت : در آسمان چه مىبينى ؟ اليسع گفت : ابرى به سوى ما مىآيد . ناگهان الياس گفت : به مردم مژده بده كه به زودى باران خواهد باريد .\r\nولى به آنان گوشزد كن كه مواظب باشند خود و اموالشان در سيلاب غرق نشوند . پس از بارش باران زمين‌ها سرسبز شدند و مردم از تنگدستى رهايى يافتند و دوباره به سركشى و گناه روى آوردند . خداوند نيز پادشاهى ستم پيشته‌تر بر آنان مسلط نمود . او پادشاه پيشين و همسرش را از مقامشان بر كنار نموده و به هلاكت رساند و جسد آن‌دو را در زمينى كه براى عابد بيگناه بود انداخت . زندگى الياس رو به پايان بود و او اليسع را جانشين خويش قرار داد و پس از چندى خود در جامه‌اى از نور به آسمان پر كشيد .\r\nطبرسى گويد : درباره الياس نظرات گوناگونى وجود دارد ، گروهى مىگويند كه او همان ادريس است . گروهى نيز بر اين باورند كه او از پيامبران بنى اسرائيل و از فرزندان هارون بن عمران و پسر عموى اليسع است . عده‌اى نيز گفته‌اند كه الياس پس از حزقيل در بعلبك به پيامبرى رسيد و سرانجام اليسع را جانشين خويش گردانيد . در برخى روايات نيز آمده است كه الياس در بيابان‌ها و خضر در درياها است و آن‌دو در مراسم حج در بيابان عرفه حضور مىيابند . برخى همچون وهب نيز گفته‌اند كه الياس همان ذو الكفل و يا خضر است .\r\nامام صادق عليه السّلام روايت نموده‌اند كه پيامبر صلّى اللّه عليه و آله و سلّم فرموده‌اند : كرفس بخوريد كه خوراك الياس و اليسع و يوشع بن نون بوده است .\r\nامام جواد عليه السّلام روايت نموده‌اند كه امام صادق عليه السّلام فرموده‌اند : روزى با پدرم طواف مىكرديم و به ناگاه مردى را ديديم كه عمامه‌اش را بر صورتش بسته بود . او پس از طواف نزد ما آمد و همگى وارد خانه‌اى نزديك كوه صفا شديم .\r\nآن مرد از پدرم پرسيد : كدام علم است كه براى علم‌جويان يكسان است . پدرم\r\n\r\n","description":"","footnote":"","page_name":" 458 ","page_number":458},
  {"content":"\r\n\r\nفرمود : ريشه همه دانش‌ها نزد خداوند است ولى آن دانش كه تو پرسيدى بى گمان نزد جانشينان پيامبران است ولى پيامبر آنچه را كه مىشنيد مىتوانست ببيند . آن مرد دوباره پرسيد : چرا دانشى كه پيامبر دارد آشكار نمىگردد ؟\r\nپدرم كه از تجاهل آن مرد لبخندى بر لب داشت فرمود : خداوند اراده نموده است كه دانش نزد كسانى باشد كه در ايمان خويش آزموده شده‌اند ؛ به همين سبب بود كه پيامبر تنها به فرمان خداوند با زشتىهاى جامعه ستيز مىكرد .\r\nتا اينكه خداوند به او فرمان داد :  « فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ ؛  « 1 » پس آنچه دستور يافته‌اى آشكار كن و از مشركان روى بگردان »\r\nآنگاه امام عليه السّلام فرمودند : به خداوند سوگند كه اگر پيامبر مىخواست مىتوانست پيش از نزول اين آيه نيز بر دشمنانش پيروز گردد ولى نخواست كه بر خلاف فرمان خداوندى كارى انجام دهد . آنگاه پدرم به آن مرد گفت : اى كاش مهدى آل محمد را مىديدى كه چگونه فرشتگان همراه آن حضرت با شمشير آل داود بر ارواح كافران يورش مىبرند و به زودى كسانى كه در شمار آن كافران هستند به آنان خواهند پيوست . اين همان شمشير آل داود است .\r\nپدرم سخن او را تأييد نمود و آن مرد دوباره عمامه‌اش را كه گشوده بود به صورتش بست و به ما گفت : اين سؤال‌ها را از آن جهت مطرح نمودم كه شيعيان با شنيدن اين سخنان نيرو و توان يابند .\r\nانس گويد : روزى پيامبر صلّى اللّه عليه و آله و سلّم از فراز قله‌اى شنيد كه كسى مىگفت :\r\nخداوندا ، مرا نيز در شمار امت پيامبرت كه بر آنان رحمت ورزيده‌اى قرار ده .\r\nناگهان مردى پديدار شد كه بلندى قامتش سيصد ذراع بود . آن مرد به پيامبر گفت : من هرسال يك‌بار غذا مىخورم و آن نيز امروز است . چندى بعد مائده‌اى آسمانى فرود آمد و پيامبر همراه آن مرد به خوردن غذا پرداختند .\r\nبعدها پيامبر صلّى اللّه عليه و آله و سلّم فرمودند : آن مرد الياس پيامبر بود . « 2 »\r\n\r\n\r\n","description":"","footnote":"\r\n( 1 ) . سوره حجر / 94 .\r\n( 2 ) . مناقب آل ابى طالب ج 1 ص 118 .\r\n","page_name":" 459 ","page_number":459},
  {"content":"\r\n . \r\n","description":"","footnote":"","page_name":" 460 ","page_number":460},
  {"content":"\r\n\r\n\r\n* باب پانزدهم : داستان زندگى ذو الكفل\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nخداوند در قرآن مىفرمايد :   « وَ إِسْماعِيلَ وَ إِدْرِيسَ وَ ذَا الْكِفْلِ كُلٌّ مِنَ الصَّابِرِينَ وَ أَدْخَلْناهُمْ فِي رَحْمَتِنا إِنَّهُمْ مِنَ الصَّالِحِينَ   « 1 » و اسماعيل و ادريس و ذو الكفل همگى از شكيبايان بودند و آنان را در جوار رحمت خوديش درآورديم كه آنان از شايستگان‌اند »\r\nدر قصص الانبياء راوندى آمده است كه پيامبر صلّى اللّه عليه و آله و سلّم فرموده‌اند : « ذو الكفل » مردى از « حضرموت » بود و نام اصلىاش « عويديا بن ادريم » بود . هنگامى كه اليسع مىخواست جانشينى براى خود برگزيند سه شرط را براى اين مقام اعلام نمود كه چنين بود : جانشين وى بايد در طول روز بىوقفه تلاش كند و در طول شب به عبادت پردازد و بر خشم خود غلبه كند . ذو الكفل كه مردى گمنام بود اين شرط را پذيرفت و جانشين اليسع گرديد . ابليس يكى از شاگردانش را فرمان داد كه به سوى ذو الكفل برود و خشم او را برانگيزاند . آن شيطانك نزد ذو الكفل رفت و با تندى به او گفت كه شخصى بر من ستم كرده است و بايد به دادخواهى من رسيدگى كنى . پيامبر از او خواست كه شخص ستمگر را نيز حاضر كند ولى او نپذيرفت و پيوسته بىتابى مىكرد . ذو الكفل مهر خويش را به او داد تا آن مهر را به آن شخص ستمگر نشان دهد و او را راضى كند كه در دادگاه حضور يابد . روز ديگر همان شخص بازگشت و گفت :\r\nمدعّى عليه كه بر من ستم كرده بود به مهر تو توجهى نكرد . ذو الكفل كه پيش از آن به جهت بيدارى شبانه روزىاش ، اندكى به خواب رفته بود با تندى آن مرد روبرو شد ولى همچنان آرام بود ولى آن مرد خواب ذو الكفل را به‌هم زد تا او را خشمگين سازد ولى پيامبر خدا همچنان آرام بود و دادخواستى را نوشت و مهر خود را بر آن زد و به دست آن مرد داد تا نزد مدعى عليه ببرد .\r\nآن مرد روز ديگر دوباره نزد ذو الكفل آمد و گفت : آن ستمگر برنامه‌ات وقعى ننهاد و نيامد . او پيوسته داد و فرياد مىكرد و ذو الكفل به آرامى برخاست و دستش را گرفت تا باهم نزد آن ستمگر بروند . آن روز چنان گرم بود كه\r\n\r\n\r\n","description":"","footnote":"\r\n( 1 ) . سوره انبياء / 85 و 86 .\r\n","page_name":" 462 ","page_number":462},
  {"content":"\r\n\r\nگوشت خام كباب مىشد . آن شيطانك با ديدن شكيبايى ذو الكفل در ميانه راه دستش را از دست پيامبر خدا جدا كرد و گريخت . « 1 »\r\nعبد العظيم حسنى گويد : نامه‌اى به امام جواد عليه السّلام نوشتم و از ايشان درباره ذو الكفل پرسيدم . آن حضرت چنين پاسخ فرمودند : خداوند صد و بيست و چهار هزار پيامبر را به سوى مردم فرستاد كه از آن ميان سيصد و سيزده نفر داراى شريعت بودند . ذو الكفل نيز يكى از آنان بود كه پس از سليمان به فرمانروايى رسيد و همچون سليمان به قضاوت ميان مردم پرداخت و هرگز جز در راه خدا خشمگين نشد . « 2 »\r\nطبرسى رحمه اللّه گويد : درباره ذو الكفل نظرات مختلفى وجود دارد ، برخى مىگويند كه او يكى از بندگان صالح خداوند بود كه پيامبرى بنى اسرائيل را به اين شرط به عهده گرفت كه روزها را روزه‌دار باشد و شب‌ها را عبادت گزارد و هرگز جز در راه خداوند خشمگين نشود و به حق حكم كند . ولى ذو الكفل به مقام پيامبرى نرسيد . گروهى نيز مىگويند كه ذو الكفل پيامبر بود و اين نام به معناى « ذو الضعف » است كه خداوند به خاطر كردار نيكش به او پاداش مضاعف بخشيد . « 3 »\r\nثعلبى گويد : ذو الكفل همان بشر بن ايوب است كه پس از پدرش در ميان روميان برانگيخته شد . بشر مردم را به ستيز با دشمنان خدا فراخواند ولى آنان از فرمان بشر سر باززدند و گفتند : اگر از خدا بخواهى كه هرگز ما را نميراند همراه تو خواهيم بود . بشر به خدا عرضه داشت كه پروردگارا ، تو خود مىدانى كه روميان از من چه خواسته‌اند . مرا به خاطر عدم توانم در برابر آنان كيفر نكن . خداوند نيز به بشر وحى فرمود كه درخواست قومت را شنيدم و مىخواهم كه عمرشان را درازناك گردانم و تو را نيز سرپرست آنان قرار دادم .\r\nروميان به خواست خداوند آنقدر صاحب فرزند شدند كه توان سرپرستى و\r\n\r\n\r\n","description":"","footnote":"\r\n( 1 ) . قصص راوندى ص 212 و 213 .\r\n( 2 ) . قصص راوندى ص 212 و 213 .\r\n( 3 ) . مجمع البيان ج 4 ص 94 و 95 .\r\n","page_name":" 463 ","page_number":463},
  {"content":"\r\n\r\nتهيه غذاى آنان را نداشتند و دوباره از ذو الكفل خواستند كه آنان را به زندگى طبيعىشان بازگرداند . به همين سبب است كه گفته‌اند 65 نژاد از انسان‌ها روميان هستند .\r\nروميان را به اين جهت به اين نام خوانده‌اند كه آنان از نسل روم بن عيص بن ابراهيم هستند .\r\nهمچنين گفته‌اند كه بشر در نود و پنج سالگى از دنيا رفت . « 1 »\r\nسيد بن طاووس گويد : خداوند از بشر پيمان گرفت كه هرگز خشمگين نشود و چون خداوند ، خود اين پيمان را از او ستانده بود او را ذو الكفل ناميدند .\r\nبرخى نيز گفته‌اند كه او با يكى از پيامبران بنى اسرائيل پيمان بست كه هرگز خشمگين نشود و شيطان نيز نتواند در اراده او رسوخ كند و از همين‌روى او را ذو الكفل ناميدند . « 2 »\r\n\r\n\r\n","description":"","footnote":"\r\n( 1 ) . عرائس المجالس ص 145 .\r\n( 2 ) . سعد السعود ص 241 .\r\n","page_name":" 464 ","page_number":464},
  {"content":"\r\n\r\n\r\n* باب شانزدهم : داستان زندگى لقمان و حكمت‌هاى لقمان\r\n\r\n","description":"","footnote":"","page_name":" 465 ","page_number":465},
  {"content":"\r\n\r\nخداوند مىفرمايد :  « وَ لَقَدْ آتَيْنا لُقْمانَ الْحِكْمَةَ أَنِ اشْكُرْ لِلَّهِ وَ مَنْ يَشْكُرْ فَإِنَّما يَشْكُرُ لِنَفْسِهِ وَ مَنْ كَفَرَ فَإِنَّ اللَّهَ غَنِيٌّ حَمِيدٌ ؛  « 1 » و به راستى به لقمان حكمت بخشيديم كه خداى را سپاس گوى و بدان‌كه هركه سپاس‌گزارى كند همانا به سود خويش سپاس گزارده است و هركه كفران ورزد خداوند ، بى نياز ستوده است . »\r\nحماد روايت نموده است كه امام صادق عليه السّلام فرموده‌اند : خداوند حكمت را به جهت مقام‌پرستى و ثروت‌پرستى سليمان به او عطا نفرمود بلكه به خاطر پرهيزگارى و خداترسى و تفكر بسيارش ، اين نعمت را به او ارزانى داشت .\r\nسليمان هرگز در طول روز نمىخوابيد و هرگز كسى او را در هنگام ادرار نمودن و غسل‌كردن نديد . هيچ‌گاه زرق‌وبرق‌هاى دنيا او را به شادمانى بسيار و يا اندوه عميق وا نمىداشت و هرگز كسى را به تمسخر نگرفت . او چندبار ازدواج كرد و فرزندان بسيارى داشت ولى بسيارى از آنان در خردسالى از دنيا رفتند ولى او براى از دست دادن فرزندانش [ ناشكرى و 
  ] زارى نكرد . هرگاه دو نفر باهم ستيزه مىكردند ميانشان آشتى برقرار مىكرد و هرگاه سخنى را از كسى مىشنيد او را سركوب و تخطئه نمىكرد بلكه از او مىخواست كه منبع خبرش را بيان كند . او در محفل دين‌شناسان و حكيمان بسيار حضور مىيافت و بر حكمت‌مندان محبت مىكرد و زمانى سخن مىگفت كه برايش سودى داشته باشد . روزى خداوند گروهى از فرشتگانش را به سوى لقمان فرستاد . فرشتگان به لقمان گفتند : آيا دوست دارى كه خليفه خداوند بر روى زمين باشى و به قضاوت ميان انسان‌ها پردازى ؟ لقمان گفت : اگر خداوند مرا به اين كارفرمان دهد بىگمان خواهم پذيرفت ولى اگر در انتخاب اين كار مخير باشم بىشك قضاوت را نخواهم پذيرفت ، كه سخت‌ترين مراحل زندگى دنيوى و آزمونى بس بزرگ است .\r\nشب‌هنگام خداوند حكمت را بر لقمان عطا نمود ، پس از آن لقمان در\r\n\r\n\r\n","description":"","footnote":"\r\n( 1 ) . سوره لقمان / 12 .\r\n","page_name":" 466 ","page_number":466},
  {"content":"\r\n\r\nميان مردم با سخنان حكمت‌آميز مردم را به حقيقت ره مىنمود . از سويى خداوند همين پيشنهاد را بر داود عرضه داشت ولى او بر خلاف لقمان قضاوت گرى را پذيرفت و با سختىهايى رويارو شد . او بارها در ديدار با لقمان به او مىگفت : خوشا به حالت كه هم از حكمت الهى بهره بردى و هم سختى را از خود دور ساختى .\r\nلقمان فرزندش را چنين اندرز مىداد :\r\nفرزندم ، از روزى كه به دنيا آمدى از دنيا روى گردان و به سوى آخرت پيش برو و خانه‌اى كه تو خود به سوى آن مىروى بسى نزديك‌تر از خانه‌اى است كه از آن روى گردانده و دور شده‌اى .\r\nفرزندم ، در محفل دانشمندان زانو به زانوى آنان بنشين و هرگز با آنان جدال مكن ، از دنيا به قدرى بهره گير كه و بال ديگران نباشى و نيازمند نگردى ، تا اندازه‌اى روزه بدار كه افسار شهوتت را در دست گيرى نه آنكه [ در روزه‌دارى زياده‌روى كنى تا 
  ] شيرينى نماز را از كف دهى ؛ چرا كه نماز نزد خداوند بسى فضيلت‌مندتر از روزه است .\r\nفرزندم ، دنيا دريايى عميق است كه بسيارى در آن غرق شده‌اند ؛ پس كشتى خويش را از ايمان بنا ساز و بادبان آن را از توكل برپا دار و توشه راهت را پرهيزگارى قرار ده و بدان‌كه اگر از اين دريا نجات يافتى رحمت خداوند تو را فرا گرفته است و اگر غرق گشتى گناهان بسيارت تو را از نجات بازداشته است .\r\nفرزندم ، اگر در كودكى تربيت شدى در بزرگ‌سالى سودش را خواهى ديد .\r\nفرزندم ، در دلت چنان خداترس باش كه اگر در روز رستاخيز كردارهاى نيك همه جن و انس براى تو بود بازهم به خود مطمئن نباشى و چنان به خدا اميد بند كه اگر گناهان همه جن و انس در قيامت به گردنت باشد بازهم از بخشش الهى نااميد نگردى .\r\nدر اين هنگام فرزند لقمان از پدرش پرسيد : چگونه ممكن است كه انسانى در يك زمان دو حالت متضاد [ خوف و رجاء 
  ] را دارا باشد ؟\r\nلقمان فرمود : فرزندم ، اگر قلب مؤمن را بشكافى دو دريچه نور را در آن\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nمىبينى كه نور خوف و نور رجا هستند و هيچ‌يك فزون‌تر از ديگرى نيست .\r\nفرزندم ، به دنيا دل مبند كه پست‌ترين آفريده‌ى خداست ؛ آيا نمىبينى كه خداوند نعمت‌هاى اين دنيا را پاداش فرمانبران قرار نداده است و سختى اين دنيا را كيفر گناه‌كاران ننهاده است . « 1 »\r\nامام صادق عليه السّلام فرموده‌اند : لقمان فرزندش « ناتان » را چنين پند مىداد :\r\nفرزندم ، تنها با نرم رفتارى و مدارا با دشمنت مىتوانى بر او چيره گردى و هرگز با دشمنت تفرقه‌جويى نكن كه در اين صورت از قصد تو آگاه مىگردد و با تو به ستيز مىپردازد .\r\nفرزندم ، من بارهاى سنگينى را همچون تخته‌سنگ‌ها و تكه‌هاى آهن را بر دوش برده‌ام ولى هيچ‌يك همچون همسايه بد بر دوشم سنگينى نكرده است .\r\nفرزندم ، من تلخىهاى بسيارى را چشيده‌ام ولى هيچ‌يك همچون فقر تلخ نبود و آزارم نداد .\r\nفرزندم ، هزار دوست براى خويش برگزين ولى از دشمن بپرهيز كه يك دشمن نيز بسيار است .\r\nامير المومنين على عليه السّلام نيز در اين مورد فرموده‌اند :\r\nبرادران بسيارى را براى خود برگزين كه پشتوانه استوارى براى تو خواهند بود و تو را يارى خواهند كرد كه هزار دوست و همراه نيز زياد نيست ولى دشمن هرچند يك نفر باشد بسيار است . « 2 »\r\nامير مؤمنان على عليه السّلام پندهاى لقمان به پسرش را چنين بازگو نموده‌اند :\r\nفرزندم ، آنكس كه به روزىرسانى خداوند باورى اندك دارد بداند كه همان خدايى كه او را در سه مرحله پيشين روزى داد در مرحله چهارم نيز او را روزى خواهد رساند ؛ چرا كه خداوند انسان را در شكم مادرش بگونه‌اى قرار داد كه سرما و گرما آسيبى بر او نزند و او توانست با تغذيه از شير مادرش رشد كند ، مرحله دوم هنگامى بود كه از شير گرفته شد و پدر و مادرش با مهرى\r\n\r\n\r\n","description":"","footnote":"\r\n( 1 ) . تفسير قمى ، ج 2 ص 162 تا 165 .\r\n( 2 ) . امالى صدوق ، ص 532 .\r\n","page_name":" 468 ","page_number":468},
  {"content":"\r\n\r\nبسيار نيازهاى او را رفع كردند ؛ آنسان كه حتى از حق خود گذشتند تا او آسوده باشد . مرحله سوم زمانى بود كه او به سن رشد و بلوغ مىرسيد ولى هنگامى كه خود در پى روزى خود و خانواده‌اش رفت از آن ترسيد كه روزىاش فراهم نشود و به همين دليل بر خانواده و زيردستانش سخت گرفت ؛ چرا كه او باور نداشت كه خداوند پس از هركاستى ، نعمتى فراخ‌تر عطا خواهد كرد ، پس اين بنده چه بد بنده‌اى است . « 1 »\r\nآن‌گاه امام عليه السّلام فرموده‌اند : لقمان فرزندش را چنين پند مىداد : فرزندم ، اگر مرگ را باور ندارى خواب را بر خود حرام كن و بىگمان نمىتوانى چنين كنى ، و اگر در برانگيختگى روز رستاخيز ترديد دارى هوشمندى را از خويش برگير كه بىگمان نخواهى توانست چنين كنى ؛ چرا كه خواب ، گونه‌اى از مرگ است و بيدارى پس از آن ، همچون برانگيخته شدن رستاخيز است .\r\nفرزندم ، آنقدر به اين دنيا نزديك مشو كه تو را [ از آخرت 
  ] دور سازد و آنقدر از دنيا دور نشو كه تو را خوار شمارند . شمشيرت را جز در برابر ستمگرى كه سزاوار كشته شدن است از نيام برنكش .\r\nامام صادق عليه السّلام پندهاى لقمان را چنين بازگو فرموده‌اند : لقمان به فرزندش گفت : فرزندم ، هرگز نادان را پيام‌رسان خود نگردان و اگر خردمندى را نيافتى خود براى رساندن پيامت برخيز .\r\nهمچنين آن حضرت در روايت ديگرى فرموده‌اند كه لقمان به فرزندش گفت : فرزندم ، هرگاه در ميانه راهى دودل گشتيد لحظه‌اى تأمل كنيد و با يكديگر به مشورت نشينيد ، اگر در ميان راه تنها يك نفر را ديديد از او نشانى را نپرسيد كه او خود در ترديد به سر مىبرد و چه بسا جاسوس دشمن و يا فرستاده شيطان باشد . همچنين با جويا شدن خبرها از دو نفر يقين كامل مكن مگر آن‌كه قرائن ، نشان از درستى سخن آنان باشد .\r\nفرزندم ، نماز را در وقت خود به‌جاى آر كه وظيفه‌اى است بر گردن تو و تا آنجا كه مىتوانى نماز را به جماعت برپا دار .\r\n\r\n\r\n","description":"","footnote":"\r\n( 1 ) . خصال ص 122 .\r\n","page_name":" 469 ","page_number":469},
  {"content":"\r\n\r\nفرزندم ، هرگز بر پشت چهارپايت نخواب مگر آنكه چهارپايت توقف كرده باشد و در ميانه راه به هرمنزلگاهى كه رسيدى پيش از غذاى خويش علوفه چهارپايت را فراهم آور و پيش از آنكه به استراحت پردازى دو ركعت نماز شكر به‌جاى آر .\r\nفرزندم ، هرگاه خواستى براى رفع نيازى به جايى به روى سرزمين‌هاى گوناگونى را برگزين و هرگاه گام در سفر نهادى با خانواده‌ات و سرزمينى كه در آن بوده‌اى وداع كن ؛ چرا كه در هرزمينى فرشتگان حضور دارند .\r\nفرزندم ، از سفر در آستانه غروب بپرهيز و در سفر ، از نيمه‌شب تا سحر را به استراحت بپرداز و بر تو باد كه در سفر ، آواى خويش را بلند نكنى . « 1 »\r\nطبرسى گويد : درباره لقمان نظرات گوناگونى وجود دارد ، برخى عقيده دارند كه او حكيمى بود كه به مقام پيامبرى نرسيده بود . گروهى نيز او را پيامبر دانسته‌اند . برخى مىگويند كه او سياه‌پوستى از سرزمين حبشه بود كه در روزگار داود مىزيست . در برخى از روايات نيز آمده است كه گروهى از مردم به لقمان گفتند : تو همواره با ما به چوپانى مىپرداختى چگونه به اين حكمت رسيدى ؟ او گفت : به خاطر امانت‌دارى و راست‌گويى و خاموشى درباره چيزهايى كه به من مربوط نمىشد .\r\nبرخى نيز گفته‌اند كه لقمان خواهرزاده و يا پسر خاله ايوب بود .\r\nپيامبر صلّى اللّه عليه و آله و سلّم فرموده‌اند : لقمان پيامبر نبود ولى بنده‌اى بود كه به يقين كامل رسيده بود . او بسيار مىانديشيد و حبّ خداوند در سراسر وجودش ريشه دوانده بود . « 2 »\r\nدر روايت آمده است كه غلام لقمان از او خواست تا بهترين قسمت از بدن گوسفند را به او بدهد . لقمان نيز دل و زبان گوسفند را به او داد . آن غلام دوباره درخواست نمود كه پست‌ترين قسمت بدن گوسفند را به او بدهد . لقمان دوباره دل و زبان گوسفند را به او داد و چنين گفت : اين دو عضو چنانند كه\r\n\r\n\r\n","description":"","footnote":"\r\n( 1 ) . روضه كافى ، ص 348 .\r\n( 2 ) . مجمع البيان ، ج 4 ص 493 و ص 494 .\r\n","page_name":" 470 ","page_number":470},
  {"content":"\r\n\r\nاگر پاك باشند چيزى پاكتر از آنها نخواهد بود و اگر آلوده گردند چيزى ناپاك‌تر از آن‌ها نخواهد بود .\r\nروايت شده است كه روزى غلام لقمان براى ادرار نمودن به گوشه‌اى رفت و مدت تخلىاش به طول انجاميد . پس آنگاه لقمان به او گفت : نشستن زياد درد كبد و بواسير مىآورد ؛ پس بسيار ننشينيد .\r\nعبد اللّه بن دينار گويد : روزى لقمان از سفرى بازگشت و در ميانه راه به غلامش رسيد . لقمان از او پرسيد : پدرم در چه حالى است ؟ غلام گفت : پدرت از دنيا رفت . لقمان با شنيدن اين خبر گفت : پس بايد كارهايم را سامان بخشم .\r\nآنگاه پرسيد : همسرم در چه حالى است ؟ غلام گفت : او نيز از دنيا رخت بربست .\r\nلقمان گفت : پس بايد همسرى ديگر بگزينم . لقمان پرسيد : خواهرم در چه حالى است ؟ غلام گفت : او نيز به ديدار حق شتافت . لقمان گفت : پرده حيايم در خاك دفن شد . لقمان ديگربار پرسيد : برادرم چه مىكند ؟ غلام گفت : او نيز جان سپرد . لقمان گفت : پشتوانه‌ام از ميان رفت .\r\nشخصى به لقمان گفت : تو چقدر زشتى ؟ لقمان گفت : تو بر نقشى كه آفريده شده است عيب مىگيرى با بر نقش‌آفرينى كه مرا آفريده است ؟\r\nروايت شده است كه روزى لقمان نزد داود رفت و ديد كه او زرهى را مىبافد و خواست سخنى گويد ولى خاموشى گزيد تا داود از كارش فراغت يابد . آنگاه به داود گفت : تو بسيار ماهرانه زره مىبافى . آنگاه چنين گفت :\r\nخاموشى از دروازه‌هاى حكمت است كه گروهى اندك آن را بها مىدهند . « 1 »\r\nمسعودى گفته است كه لقمان اهل « بربر » بود و هنگامى كه ده سال از حكومت داود سپرى شده بود به دنيا آمد . او بنده‌اى نيكوكردار بود كه بسيارى از عمرش را در بيابان‌ها سپرى كرد تا اينكه در روزگار يونس پيامبر ، به سوى مردم نينوا در موصل برانگيخته شد . « 2 »\r\nاز جمله پندهايى كه لقمان به فرزندش آموخت آن بود كه گفت : فرزندم ،\r\n\r\n\r\n","description":"","footnote":"\r\n( 1 ) . مجمع البيان ج 4 ص 495 و 496 .\r\n( 2 ) . مروج الذهب ج 1 ص 57 .\r\n","page_name":" 471 ","page_number":471},
  {"content":"\r\n\r\nمردم پيش از تو فرزندان بسيارى داشته‌اند ولى هيچ‌يك از آنان برايشان باقى نماند . بدان‌كه تو فقط بنده‌اى هستى كه در ازاى كردار نيكى كه انجام مىدهى مزد مىگيرى پس كارت را به شايستگى به پايان رسان تا سزاوار مزدى كامل گردى و توجه كن كه در اين دنيا همچون گوسفندى نباشى كه پس از چاق شدن قربانىاش مىكنند . دنيا را همچون پلى ببين كه تنها براى عبور از آب به آن نيازمندى و بدان‌كه در روز رستاخيز براى چهار چيز بازخواست خواهى شد : جوانىات كه آن را در چه راهى به كار بستى ، عمرت كه آن را چگونه به پايان رساندى ، ثروتت كه آن را از چه راهى به دست آوردى و اينكه آن را در چه كارى هزينه كردى ؟ « 1 »\r\nلقمان در پندى كوتاه فرموده است : اگر حكيمى تو را بزند بهتر از آن است كه نادانى تو را بنوازد و با عطرى خوشبو تو را عطرآگين سازد .\r\nهمچنين لقمان به فرزندش چنين مىگويد : فرزندم ، هيچ‌گاه با كنيزت آميزش مكن ، هرچند تو را بفريبد و هيچ‌گاه راز خويش را به همسرت مگوى ، و هرگز كنار درب خانه منشين .\r\nفرزندم تاكنون هفت هزار حكمت را به تو آموخته‌ام ولى اگر تنها چهار حكمت را به خاطر سپارى با من وارد بهشت مىشوى ؛ كشتىات را محكم بساز كه دريايى عميق و طوفانى پيش پاى تو است ، بارى اندك با خود بردار كه عقبه‌هاى سختى را پيش رو دارى ، توشه‌اى كافى [ براى آخرت 
  ] بردار كه راهى دراز در پيش روست و كردارت را پاكدلانه و بااخلاص انجام ده كه خدايى بصير بر كردار تو مىنگرد . « 2 »\r\nدر « بيان التنزيل » ابن شهرآشوب آمده است : نخستين حكمت كه لقمان به ديگران آموخت هنگامى بود كه بازرگانى مست را ديد كه با نديم خويش شرط بست كه همه آب دريا را بنوشد و اگر چنين نكرد همسر و فرزند و ثروتش براى آن نديم باشد . هنگامى كه بازرگان به هوش آمد از گفته‌اش\r\n\r\n\r\n","description":"","footnote":"\r\n( 1 ) . اصول كافى ، ج 2 ص 134 .\r\n( 2 ) . الاختصاص مفيد ص 336 .\r\n","page_name":" 472 ","page_number":472},
  {"content":"\r\n\r\nپشيمان شد ولى نديم خواهان آن بود كه بازرگان به گفته‌اش عمل كند .\r\nلقمان با ديدن اين وضعيت به بازرگان گفت : اگر توبه كنى تو را حكمتى مىآموزم [ كه از اين مشكل رهايى يا بى 
  ] . بازرگان توبه كرد و لقمان به او گفت كه به نديم خويش بگو كه آيا بنا بود كه من آب دريا را به همان مقدارى كه هنگام مستىام بود بنوشم يا مقدارى كه اينك وجود دارد ؟\r\nبىگمان حالت نخست ملاك عمل بود . آنگاه بازرگان به نديمش گفت : من به انتظار مىنشينم كه هرگاه آب دريا را به همان مقدار گرد آوردى آن را بنوشم . « 1 » [ آب دريا در هرزمانى كم و زياد مىشود و مقدارش همواره يكسان نيست . 
  ]\r\n\r\n\r\n","description":"","footnote":"\r\n( 1 ) . بحار الانوار ج 13 ص 433 .\r\n","page_name":" 473 ","page_number":473},
  {"content":"\r\n . \r\n","description":"","footnote":"","page_name":" 474 ","page_number":474},
  {"content":"\r\n\r\n\r\n* باب هفدهم : داستان زندگى سموئيل عليه السّلام طالوت و جالوت تابوت سكينه\r\n\r\n","description":"","footnote":"","page_name":" 475 ","page_number":475},
  {"content":"\r\n\r\nدر تفسير على بن ابراهيم آمده است كه امام باقر عليه السّلام فرمودند : پس از وفات موسى ، بنى اسرائيل به سركشى و ستم پرداختند و به بدعت‌گزارى روى نهادند . سنگ‌دلى بنى اسرائيل چنان كرد كه خداوند ، پادشاهى ستم‌پيشه به نام « جالوت » را بر آنان چيره گرداند . او بسيارى از بنى اسرائيل را كشت و عده‌اى را تبعيد نمود و دارايىهاى آنان را به يغما برد و زنانشان را به بند اسارت كشيد .\r\nمردم از خداوند درخواست نجات كردند و در اين كار بسيار پافشارى نمودند . خداوند نيز پيامبرى به نام « ارميا » را به سوى آنان فرستاد .\r\nسران يهود از ارميا خواستند كه پادشاهى توانمند را به ستيز با جالوت آورد [ دليل اينكه خود ارميا به پادشاهى نرسيد آن بود كه 
  ] در آن روزگار پادشاهى و پيامبرى در يك خاندان جمع نمىشد . ارميا به آنان گفت :   « هَلْ عَسَيْتُمْ إِنْ كُتِبَ عَلَيْكُمُ الْقِتالُ أَلَّا تُقاتِلُوا قالُوا وَ ما لَنا أَلَّا نُقاتِلَ فِي سَبِيلِ اللَّهِ وَ قَدْ أُخْرِجْنا مِنْ دِيارِنا وَ أَبْنائِنا فَلَمَّا كُتِبَ عَلَيْهِمُ الْقِتالُ تَوَلَّوْا إِلَّا قَلِيلًا مِنْهُمْ وَ اللَّهُ عَلِيمٌ بِالظَّالِمِينَ وَ قالَ لَهُمْ نَبِيُّهُمْ إِنَّ اللَّهَ قَدْ بَعَثَ لَكُمْ طالُوتَ مَلِكاً   « 1 » اگر جهاد بر شما مقدر گردد چه بسا كارزار نكنيد . گفتند : دليلى ندارد كه در راه خدا نجنگيم و حال آنكه از خانه و كاشانه‌مان رانده شده‌ايم . آنگاه چون كارزار بر آنان مقرر گشت جز اندكى از ايشان همه روى گردان شدند و پيامبرشان به آنان گفت : همانا خداوند براى شما طالوت را به پادشاهى برانگيخته است » .\r\nدر آن روزگار پادشاهان [ خداپرست 
  ] از فرزندان يوسف بودند و پيامبران از فرزندان لاوى برادر يوسف . ولى طالوت از هيچ‌يك از اين خاندان او نبود بلكه از فرزندان بنيامين بود . ولى خداوند درباره او فرمود : « خداوند او را بر شما برگزيده است و به او دانايى و توانايى بسيار بخشيده و خدا فرمانرواىاش را به هركه خواهد ارزانى دارد . « 2 » »\r\n\r\n\r\n","description":"","footnote":"\r\n( 1 ) . سوره بقره / 246 و 247 .\r\n( 2 ) . سوره بقره / 247 .\r\n","page_name":" 476 ","page_number":476},
  {"content":"\r\n\r\nآنگاه ارميا براى اثبات حقانيت طالوت گفت :  « إِنَّ آيَةَ مُلْكِهِ أَنْ يَأْتِيَكُمُ التَّابُوتُ فِيهِ سَكِينَةٌ مِنْ رَبِّكُمْ وَ بَقِيَّةٌ مِمَّا تَرَكَ آلُ مُوسى وَ آلُ هارُونَ تَحْمِلُهُ الْمَلائِكَةُ ؛  « 1 » نشانه فرمانروايىاش اين است كه تابوت عهد كه در آن مايه آرامشى از سوى پروردگارتان و يادگارى از ميراث آل موسى و هارون است و فرشتگانش حمل مىكنند به سوى شما مىآيد . »\r\nاين همان صندوقچه‌اى بود كه هنگامى كه موسى ، نوزاد بود او را در آن نهادند و به امواج نيل سپردند . اين صندوقچه نزد بنى اسرائيل عظمت بسيارى داشت . هنگامى كه موسى در آستانه مرگ بود لوح‌هاى تورات را در آن نهاد و به يوشع بن نون سپرد ولى پس از موسى بنى اسرائيل صندوقچه را چنان گستاخانه به تمسخر گرفتند كه آن را اسباب‌بازى كودكانشان نمودند . خداوند نيز آن را به آسمان‌ها برد و هيبت بنى اسرائيل نيز همراهش از ميان رفت ولى پس از آنكه طالوت آمد خداوند صندوقچه را از آسمان‌ها بازگرداند . مقصود از كلمه « بقيه » در آيه ، همان ذريه پيامبران هستند .\r\nامام رضا عليه السّلام درباره « فيه سكينة من ربكم » فرموده‌اند : سكينه رايحه‌اى بهشتى بود كه به شكل انسانى از ميان آن صندوقچه بيرون آمد . هنگامى كه آن صندوقچه ميان كافران و مسلمانان قرار مىگرفت هركه به آن نزديك مىشد كشته مىشد و يا هنگام بازگشت به دام افتاده و كشته مىشد .\r\nدر اين روزها خداوند به ارميا يا اشموئيل وحى فرمود كه به زودى جالوت به دست چوپانى به نام « داود بن آشى » كشته خواهد شد . او با آن‌كه كوچكترين فرزند خانواده بود ولى هيبت بسيارى داشت . او زره موسى را كه به اندازه قامتش بود به تن كرد و به لشكر طالوت پيوست . هنگامى كه آن‌ها از شهر خارج مىشدند طالوت به لشكرش گفت : خداوند ما را به وسيله نهرى كه ميان فلسطين و اردن قرار دارد خواهد آزمود تا مؤمن از منافق شناخته شود ،\r\n\r\n\r\n","description":"","footnote":"\r\n( 1 ) . سوره بقره / 248 .\r\n","page_name":" 477 ","page_number":477},
  {"content":"\r\n\r\nپس هركه از آن آب بياشامد از ياران من نيست و نمىتواند با جالوت مبارزه كند . ولى هركه از آب نياشامد از ياران من است و آنان كه تنها مشتى آب بخورند خواهند توانست بجنگند ولى در جنگ دچار دودلى مىشوند . سربازان طالوت پس از طى مسافتى در گرماى سوزان بيابان‌ها به آب گوارايى رسيدند و همگى از آن آب نوشيدند و تنها سيصد و سيزده نفر از آب نخوردند و شصت هزار نفر آب نوشيدند . تعداد اندكى نيز تنها مشتى آب خوردند . آنان كه آب فراوانى نوشيده بودند لبهايشان كبود شد و همانجا زمين‌گير شدند ولى دو گروه ديگر همراه طالوت از رودخانه عبور كردند و در آن سوى رود با سپاه عظيم جالوت روبرو شدند . آنان كه تنها مشتى آب خورده بودند با ديدن سپاه جالوت گفتند : ما ياراى رويارويى با آنان را نداريم ولى آنان كه آب نخورده بودند فرياد برآوردند كه چه بسا گروه اندكى به اذن خدا بر گروه بسيارى غلبه كنند .\r\nدر اين هنگام جالوت تاجى بر سر داشت و سوار بر فيلى بود كه داوود پيش رفت و سنگى با سنگ قلاب به سوى جناح راست سپاه جالوت پرتاب كرد و گروهى از سربازان را پراكنده نمود و آنگاه سنگى را به سوى جناح چپ سپاه جالوت پرتاب كرد و همگان را پراكنده نمود . سرانجام نيز سنگى را به سوى جالوت پرتاب كرد و سنگ ، جالوت را هلاك ساخت . « 1 »\r\nطبرسى رحمه اللّه درباره « و قال لهم نبيهم » گويد : مفسران در اين‌باره اختلاف‌نظر دارند كه پيامبر بنى اسرائيل در آن روزگار چه كسى بوده است ؟\r\nبرخى او را شمعون فرزند صفيهء بن لاوى مىدانند و برخى او را يوشع مىدانند .\r\nبرخى نيز اشموئيل را پيامبر مىدانند كه عربىاش همان اسماعيل است و در تورات به معناى مستجاب الدعوه است .\r\nهمچنين طبرسى دربارهء آيهء  « ابْعَثْ لَنا مَلِكاً نُقاتِلْ فِي سَبِيلِ اللَّهِ »  گويد : به اين دليل بنى اسرائيل چنين درخواستى كردند كه پادشاهان روزگارشان بسيار\r\n\r\n\r\n","description":"","footnote":"\r\n( 1 ) . تفسر قمى ج 1 ص 81 و ص 83 .\r\n","page_name":" 478 ","page_number":478},
  {"content":"\r\n\r\nظلم مىكردند . گروهى نيز گفته‌اند كه بنى اسرائيل پادشاهى خواستند تا با عمالقه جنگ كند . « 1 »\r\nامام كاظم عليه السّلام فرموده‌اند : سكينه رايحه‌اى بهشتى است كه به شكل انسان از صندوق موسى بيرون آمد . اين رايحه همان نسيمى است كه هنگامى كه ابراهيم كعبه را مىساخت بر او وزيد و ستون‌هاى كعبه را فراگرفت . سكينه در صندوقچه‌اى و در ميان تشتى است . درون آن تشت دلهاى پيامبران شستشو مىشود و اينك آن صندوغچه در نزد ماست همانگونه كه شمشير پيامبر كه نشانه ولايت است در نزد ماست .\r\nهمچنين آن حضرت فرموده‌اند : صندوق موسى سه ذراع در دو ذراع بود و عصاى موسى در آن بود و سكينه‌اى كه در آن بود همان نور الهى است كه هنگامى كه با مطلب مبهمى روبرو مىشدند از آن سكينه كمك مىگرفتند تا با آنان گفتگو كنند . « 2 »\r\nگفته شده است كه هنگامى كه كافران ، صندوق موسى را به دست آوردند آن را در بتخانه خود قرار دادند . اما هنگامى كه دوباره به بتخانه آمدند ديدند كه همه‌ى بت‌ها خرد شده‌اند . آنها صندوق را از بت‌خانه خارج كردند ولى آن صندوق هركجا قرار مىگرفت مرگ و بلا و و با را به همراه مىآورد تا اينكه آنان صندوق را در گارىاى گذاشتند و دو گاو را به گارى بستند و در بيابان‌ها رهايشان كردند و فرشتگان آن را به سوى بنى اسرائيل هدايت كردند .\r\nابن اثير در « كامل » گويد : هنگامى كه بنى اسرائيل در برابر دشمنانشان مىايستادند صندوق را در ميان خود و آنان قرار مىدادند و هرگاه از آن صدايى شبيه صداى گربه برمىخاست يقين مىكردند كه پيروز خواهند شد .\r\nولى پس از الياس و اليسع ، بنى اسرائيل بت‌پرست و سركش شدند و روزگار درازى صندوق در دست ستمگران بود .\r\nفاصله فوت يوشع تا پيامبرى اشموئيل چهارصد و شصت سال به طول انجاميد .\r\n\r\n\r\n","description":"","footnote":"\r\n( 1 ) . مجمع البيان ج 1 ص 610 .\r\n( 2 ) . بحار الانوار ج 13 ، ص 443 .\r\n","page_name":" 479 ","page_number":479},
  {"content":"\r\n\r\nهنگامى كه جالوت پادشاه مصر و فلسطين بود آنان را وادار كرد كه جزيه دهند و تورات را از ميان آنان برد . او خاندان نبوت را چنان كشت كه جز زنى باردار باقى نماند . بنى اسرائيل ترسيدند كه مبادا او دختر به دنيا آورد ، به همين دليل او را در جايى حبس كردند ولى خداوند دعاى بنى اسرائيل را بر آورد و فرزندى به نام اشموئيل به دنيا آمد .\r\nآن پسر را به اين دليل اشموئيل ناميدند كه مادرش نازا بود . شوهر آن زن ، زنى ديگر را اختيار كرد و از او ده فرزند به دنيا آورد . زن دوم پيوسته زن اول را زخم زبان مىزد تا اينكه خداوند به آن زن پسرى به نام اشموئيل داد كه سرانجام جالوت و دشمنان بنى اسرائيل را شكست داد . در آن روزگار عمالقه به كمك جالوت بسيارى از بنى اسرائيل را كشتند ولى سرانجام داود به سپاه طالوت پيوست و عمالقه را شكست داد و جالوت را كشت و طالوت دخترش را به همسرى داود درآورد . « 1 »\r\nامام صادق عليه السّلام فرموده‌اند : مثل سلاح [ پيامبر 
  ] در ميان ما همچون تابوت در ميان بنى اسرائيل است كه هركه تابوت را بر دوش مىيافت پيامبر بود و در ميان ما نيز هركه سلاح [ پيامبر 
  ] را بيابد امام است . « 2 »\r\nدر كنز الفوائد آمده است كه هنگامى كه وليد بن عبد الملك مىخواست مسجد جامع دمشق را بسازد به سرب نياز پيدا كرد . به او خبر دادند كه در اردن تپه‌اى است كه سربش معروف است .\r\nگروهى به حفارى تپه پرداختند ولى در ميانه كار كلنگ كارگرى به محفظه‌اى برخورد كرد كه در آن جسد مردى بود كه ناگهان خون از سر و صورتش جارى شد . سرانجام معلوم شد كه او طالوت است . كارگران نيز آن‌جا را ترك كردند . « 3 »\r\n\r\n\r\n","description":"","footnote":"\r\n( 1 ) . الكامل فى التاريخ ج 1 ص 214 تا 218 .\r\n( 2 ) . اصول كافى ، ج 238 .\r\n( 3 ) . بحار الانوار ، ج 13 ص 457 .\r\n","page_name":" 480 ","page_number":480},
  {"content":"\r\n\r\n\r\n* باب هجدهم : داستان زندگى داود عليه السّلام\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nامام صادق عليه السّلام روايت نموده‌اند كه پيامبر صلّى اللّه عليه و آله و سلّم فرموده است :\r\nداود در روز شنبه به مرگ ناگهانى از دنيا رفت و پرندگان بسيارى بال‌هاى شان را بر پيكر بىجان او گستردند . « 1 »\r\nدر معانى الاخبار آمده است كه داود به معناى كسى است كه زخم دل خويش را با داروى محبت درمان مىكند . « 2 »\r\nبرخى نيز گفته‌اند كه داود به معناى كسى است كه عشق قلبىاش را با فرمانبردارى از خدا درمان مىكند .\r\nاما باقر عليه السّلام فرموده‌اند : پس از نوح ، تنها چهار پيامبر به پادشاهى رسيدند ؛ آنان عبارت بودند از عياش يا ذو القرنين كه بر شرق و غرب عالم پادشاهى كرد ، داود و سليمان كه بر شام تا سرزمين اصطخر حكم راندند و يوسف كه بر مصر و پيرامون آن فرمانروايى كرد . « 3 »\r\nدر تفسير على بن ابراهيم آمده است : تفسير آيهء  « يا جِبالُ أَوِّبِي مَعَهُ وَ الطَّيْرَ وَ أَلَنَّا لَهُ الْحَدِيدَ »  « 4 » چنين است كه هنگامى كه داود از بيابان‌ها مى گذشت زبور مىخواند و كوه‌ها و پرندگان و حيوانات وحشى نيز با او همنوا مىشدند و به ستايش خداوند مىپرداختند . خداوند آهن را همچون موم در دست داود نرم كرده بود كه با آن ، هرچه خواهد بسازد .\r\nامام صادق عليه السّلام فرموده‌اند : روز سه‌شنبه كارهاى خود را آغاز كنيد كه در آن روز خداوند آهن را براى داود نرم كرد تا بتواند با آن براى خود و سربازانش زره بسازد و گيره‌هايى از ميخ را درون حلقه‌هاى فلزى قرار دهد . « 5 »\r\nطبرسى رحمه اللّه گويد : معناى آيهء  « يا جِبالُ أَوِّبِي مَعَهُ »  چنين است كه داود به كوه‌ها گفت كه همراهش تسبيح گويند . برخى گفته‌اند كه خداوند به\r\n\r\n\r\n","description":"","footnote":"\r\n( 1 ) . فروع كاخى ج 1 ص 111 .\r\n( 2 ) . معانى الاخبار ص 19 .\r\n( 3 ) . خصال ص 248 .\r\n( 4 ) . سوره سبا / 10 .\r\n( 5 ) . تفسير قمى ج 2 ص 199 .\r\n","page_name":" 482 ","page_number":482},
  {"content":"\r\n\r\nكوه‌ها فرمان داد كه هنگامى كه داود به تسبيح خدا مىپردازد شما نيز همراهش تسبيح گوييد . هم‌آوايى كوه‌ها با داود در تسبيح خداوند معجزه‌ى داود بود . ولى درباره‌ى تسبيح پرندگان بايد گفت كه چون پرندگان تا حدودى قدرت تشخيص دارند مىتوانند خداوند را نيز تسبيح گويند .\r\nبعضى از متأخرين نيز گفته‌اند : ممكن است كه تسبيح كوه‌ها به‌معناى تسبيح فرشتگان باشد كه خداوند در كوه‌ها آفريده است و نيز مىتوان گفت كه جمادات و سنگ‌ها نيز داراى شعور هستند .\r\nنگارنده گويد : ما در بسيارى از نوشته‌هاى خود به اين نكته اشاره كرده‌ايم كه حيوانات تا حدودى داراى شعور هستند . در آيات و روايات نيز به تسبيح گويى حيوانات اشاره شده است .\r\nبرخى از محققين گفته‌اند كه كوه‌ها به خودى خود خدا را تسبيح مىگويند و معجزه‌ى داود آن بود كه تسبيح‌گويى فرشتگان را بر مردم نمايان ساخت تا آنان نيز صداى كوه‌ها را بشنوند .\r\nخداوند به او وحى كرد كه اى داود ، حكم تو درست بود ، چرا كه آن مدعى ( كه گردن زده شد ) پدر مدعى عليه را كشته بود . اينك پدر مدعى عليه ( كه به دست مدعى كشته شده بود ) در فلان جا دفن شده است . همراه مردم به آنجا برو ( و آن شخص از درون قبرش به سخن مىآيد ) تا راز قتل را بازگو كند . داود همراه مردم به آنجا رفت و با اينكه آن شخص فوت شده بود به سخن آمد و قضاوت داود را تأييد كرد ولى با اين حال مردم قضاوت داود را نپذيرفتند .\r\nدر اين هنگام خداوند به داود وحى فرمود كه مردم طاقت ندارند قضاوت عادلانه را بپذيرند ، پس از اين ، از مدعى بينه بخواه و مدعى عليه را سوگند بده . « 1 »\r\nامام صادق عليه السّلام فرموده‌اند : پيش از آنكه داود به مقام قضاوت برسد مردم زنجيرى را در محلى آويخته بودند و هركه در اختلافات ، خود را بىگناه مىدانست به آن زنجير پناه مىبرد .\r\nزمانى شخصى جواهرات خويش را نزد كسى به امانت سپرد ولى هنگامى\r\n\r\n\r\n","description":"","footnote":"\r\n( 1 ) . قصص راوندى ص 200 .\r\n","page_name":" 483 ","page_number":483},
  {"content":"\r\n\r\nكه امانت خود را درخواست كرد آن شخص منكر جواهرات شد . آن‌دو به كنار زنجير آمدند ولى آن شخص خيانت‌كار ، جواهرات را در عصايش كه ميانش تهى بود پنهان كرد و عصايش را به مدّعى سپرد و خود از زنجير آويزان شد و گفت كه جواهرى نزدش نيست . آنگاه خداوند به داود وحى فرمود كه تو خود ميان مردم قضاوت كن و از مدعى بينه بخواه و مدّعى عليه را به نام من سوگند بده . « 1 »\r\nامام باقر عليه السّلام فرموده‌اند : هنگامى كه آدم در سرزمينى به نام « روحاء » كه ميان مكه و طائف بود زندگى مىكرد خداوند گروهى از فرشتگان را به سوى او فرو فرستاد .\r\nآنگاه فرزندان آدم را همچون مورچگان به آدم نشان داد و از آنان بر يگانگى خدا و پيامبرى حضرت محمد صلّى اللّه عليه و آله و سلّم پيمان گرفت و از آنان خواست كه براى خداوند شريك نگيرند تا در بهشت جاى گيرند .\r\nولى آدم به خداوند عرضه داشت كه بسيارى از فرزندانش خدا را فرمان نخواهند برد . سپس نام همهء پيامبران و مدّت عمرشان را به آدم گفتند .\r\nآدم نام هريك را مرور مىكرد كه به نام داود رسيد و از عمر كوتاهش كه چهل سال بود تعجب كرد . او از خداوند خواست كه شصت سال از عمرش را به داود دهد . خداوند نيز چنين كرد و از اين‌روى است كه فرموده است :\r\n « يَمْحُوا اللَّهُ ما يَشاءُ وَ يُثْبِتُ وَ عِنْدَهُ أُمُّ الْكِتابِ » \r\nروزگارى سپرى شد و روزى عزرائيل نزد آدم آمد تا جان او را بستاند ولى آدم گفت : هنوز شصت سال از عمرم باقى است .\r\nعزرائيل گفت : آيا به ياد ندارى كه شصت سال از عمرت را در سرزمين « روحاء » به فرزندت داود بخشيدى ؟ آدم گفت : هيچ به ياد ندارم . پس فرشتگان كتاب الهى را نزدش حاضر كردند و آنگاه بود كه آدم گفته‌اش را به ياد آورد .\r\n\r\n\r\n","description":"","footnote":"\r\n( 1 ) . قصص راوندى ص 202 .\r\n","page_name":" 484 ","page_number":484},
  {"content":"\r\n\r\nاز آن پس خداوند فرمان داد كه هرگاه دو نفر قراردادى با يكديگر بستند كاتبى آن را ثبت كند . « 1 »\r\nهمچنين امام باقر عليه السّلام فرموده‌اند : روزى امير مؤمنان جوانى را ديد كه با ديدگانى گريان به سويش مىآيد . آنگاه جوان به حضرت على عليه السّلام گفت : پدرم با گروهى به سفر رفت و هنگامى كه مىرفت اموال بسيارى را همراه داشت ولى هنگامى كه همسفرانش بازگشتند گفتند كه پدرت از دنيا رفت و اموالى نيز به همراه نداشت .\r\nما نزد شريح قاضى رفتيم ولى او به سود آن همسفران حكم كرد . على عليه السّلام با شنيدن اين سخنان همراه او نزد شريح قاضى رفت و گفت : مىبايست همچون داود پيامبر ، قضاوت مىكردى .\r\nآنگاه به غلامش قنبر دستور داد كه پنج مأمور را بر همسفران بگمارند .\r\nآنگاه در چهرهء يكايك آنان نگريست و گفت : آيا گمان مىكنيد كه من نمىدانم با آن مرد چه كرده‌ايد ؟ آنگاه دستور داد كه آنان را از يكديگر جدا سازند و چهره‌هاشان را با پارچه‌اى بپوشانند و هريك را به ستونى از مسجد ببندند .\r\nآن حضرت به مردم نيز فرمود : هرگاه من تكبير گفتم شما نيز تكبير گوييد ، سپس آن حضرت كاغذ و قلمى خواست و نزد هريك از متهمان مىرفت و از آنان دربارهء چگونگى خروج‌شان از منزل و حوادثى كه در طول سفر پيش‌آمده بود مىپرسيد .\r\nآن حضرت از هريك از متهمان پرسيد كه آن مرد در چه روزى مريض شد و چه كسى او را پرستارى كرد و در چه روزى از دنيا رفت و چه كسى او را غسل داد و به خاك سپرد ؟ و بازجويىاش از هريك از متهمان كه تمام مىشد تكبير مىگفت و مردم نيز تكبير مىگفتند .\r\nبقيه متهمان با شنيدن صداى تكبير گمان مىكردند كه آن شخص بر عليه بقيه سخنى گفته است و بدين ترتيب هريك گناه را به گردن ديگران مىانداخت و مىگفت : دوستانم مرا به كشتن آن مرد مجبور كردند .\r\n\r\n\r\n","description":"","footnote":"\r\n( 1 ) . تفسير عياشى ج 2 ص 218 .\r\n","page_name":" 485 ","page_number":485},
  {"content":"\r\n\r\nبدين صورت همگى به گناهشان اعتراف كردند و اموال آن مرد را به فرزندش برگرداندند و خود نيز قصاص شدند . پس آنگاه شريح قاضى به امير مؤمنان گفت : داود چگونه ميان بنى اسرائيل قضاوت مىكرد ؟\r\nآن حضرت يك از قضاوت‌هاى داود را چنين بازگو فرمودند كه روزى داود كودكى را ديد كه او را « مات الدين » مىخواندند و مات الدين به‌معناى كسى است كه دارايىاش از ميان رفته است .\r\nداود دست آن كودك را گرفت و نزد مادرش رفت . آن حضرت از آن زن پرسيد كه چرا فرزندت را به اين نام ناميده‌اى ؟ آن زن گفت : من هنوز فرزندم را به دنيا نياورده بودم كه شوهرم همراه گروهى به سفر رفت و با خود مقدارى اموال برد .\r\nهنگامى كه همسفران بازگشتند گفتند كه همسرت از دنيا رفته است .\r\n[ و اموالى نيز به همراه نداشت من از آنان پرسيدم كه آيا او وصيتى نكرد .\r\nگفتند : او وصيت كرد كه نام فرزندش را مات الدين بگذارند . داود از او پرسيد :\r\nآيا آن همسفران را مىشناسى ؟\r\nگفت : آرى .\r\nآنگاه على عليه السّلام فرمود : داود همراه آن زن نزد همسفران رفت و همان حكمى را اجرا كرد كه من اينك اجرا كردم و اموال او را به او بازگرداند و از آن پس ، نام آن كودك را « عاش الدين » گذاشتند . « 1 »\r\nامام صادق عليه السّلام فرموده‌اند : خداوند به داود وحى فرمود كه اگر دستت را به بيت المال دراز نكنى بنده‌اى نيكو خواهى بود . داود آزرده‌خاطر گشت و از خداوند طلب يارى كرد .\r\nخداوند نيز آهن را بر او نرم گرداند . داود هرروز زرهى را مىساخت و به هزار درهم مىفروخت . او توانست سيصد و شصت زره بسازد و سيصد و شصت هزار درهم به دست آورد و از بيت المال بىنياز گردد . « 2 » آنگاه امام صادق عليه السّلام\r\n\r\n\r\n","description":"","footnote":"\r\n( 1 ) . من لا يحضره الفقيه ج 3 ص 19 .\r\n( 2 ) . من لا يحضره الفقيه ج 3 ص 103 .\r\n","page_name":" 486 ","page_number":486},
  {"content":"\r\n\r\nفرمودند : قائم آل محمد همچون داود حكم خواهد كرد و براى قضاوتش نيازى به بينه ندارد . « 1 »\r\nصاحب كتاب كامل گويد : داود بن ايشا از فرزندان « يهودا » بود كه پس از طالوت به پادشاهى رسيد . او علاوه بر آنكه پادشاهى مىكرد منصب قضاوت را نيز داشت . خداوند ، زبور را بر او فرو فرستاد و بر كوه‌ها و پرندگان دستور داد كه با او همنوا گردند .\r\nدر روايات آمده است كه هيچ‌كس به زيبايى داود نمىخواند . هنگامى كه او زبور مىخواند درندگان بيابان بر گرد او جمع مىشدند . داود شب‌ها را به عبادت و روزها را به روزه‌دارى سپرى مىكرد و از دست‌رنج خويش زندگى مىكرد . « 2 »\r\nگفته‌اند كه در روزگار داود ، مردم به طاعونى سخت و فراگير مبتلا شدند .\r\nداود براى رهايى از اين بلا ، به بيت المقدس رفت تا با خدا مناجات كند .\r\nبا دعاى داود طاعون از ميان رفت . او تصميم گرفت كه در مكانى كه دعايش برآورده شده بود مسجدى بسازد . او يازده سال به كار ساخت مسجد پرداخت ولى پيش از آنكه مسجد به پايان رسد از دنيا رفت و سليمان كار مسجد را به پايان برد .\r\nداود كنيزى داشت كه مأمور بود هرشب در خانهء داود را قفل كند و آنگاه داود به عبادت خدا مىپرداخت . شبى كنيزك مردى را در خانه ديد و از او پرسيد كه تو كيستى ؟ آن مرد گفت : من كسى هستم كه بدون اجازهء فرمانروايان به درون خانهء آنان مىآيم . داود صداى آن مرد را شنيد و فهميد كه او عزرائيل است .\r\nداود هجده فرزند داشت و صد سال عمر كرد . او چهل سال از عمرش را فرمانروايى نمود . « 3 »\r\nحضرت على عليه السّلام فرموده‌اند : داود مزمار و نى مىنواخت . او قارى اهل بهشت\r\n\r\n\r\n","description":"","footnote":"\r\n( 1 ) . ارشاد شيخ مفيد ص 365 .\r\n( 2 ) . الكامل ج 1 ص 223 .\r\n( 3 ) . الكامل فى التاريخ ج 1 ص 227 و 228 .\r\n","page_name":" 487 ","page_number":487},
  {"content":"\r\n\r\nاست . آن حضرت پارچه‌هاى عريضى را از برگ درختان خرما مىبافت و به كمك دوستانش به فروش مىرساند و با درآمدش نان جوينى فراهم مىكرد و تناول مىفرمود .\r\nابن ابى الحديد گويد : داود چنان صداى زيبايى داشت كه هنگامى كه عبادت مىكرد پرندگان به شوق آمده و به محراب عبادت او فرود مىآمدند و درندگان بىآنكه از مردم بترسند نزد او مىرفتند .\r\nامام صادق عليه السّلام فرموده‌اند : هنگامى كه داود در عرفات بود از شمار بسيار مردم و صداى همهمهء آنان به كوهى پناه برد تا مناجاتش با صداى مردم در هم نياميزد .\r\nدر اين هنگام جبرئيل فرود آمد و او را با خود به « جده » برد و از آنجا به مسافت چهل شبانه‌روز به عمق درياى سرخ رفت .\r\nدر اعماق دريا صخره‌اى بود كه زير آن كرمى زندگى مىكرد . جبرئيل كرم را به داود نشان داد و گفت : بدان‌كه خداوند صداى اين كرم را نيز در اعماق دريا مىشنود ، پس گمان نكنى كه صداى مناجاتت در ميان همهمهء صداى مردم گم خواهد شد . « 1 »\r\nامام صادق عليه السّلام در روايتى ديگر فرموده‌اند : روزى داود با خدا گفت كه گمان نكنم كه كسى همچون من بسيار عبادت كند و صدايى زيبا داشته باشد .\r\nهنگامى كه نمازش پايان يافت قورباغه‌اى را ديد كه در محراب به داود گفت : صداى زيبايت را شنيدم و عبادتت را ديدم ولى نبايد مغرور گردى كه من هرروز خدا را هزار بار تسبيح مىگويم . « 2 »\r\n\r\n\r\n","description":"","footnote":"\r\n( 1 ) . فروع كافى ج 2 ص 214 .\r\n( 2 ) . بحار الانوار ج 14 ص 16 .\r\n","page_name":" 488 ","page_number":488},
  {"content":"\r\n\r\n\r\n« داستان داود و همسر اوريا »\r\nدر تفسير على بن ابراهيم آمده است كه امام صادق عليه السّلام فرمودند : يكى از وزيران داود همواره پس از نمازش خدا را سپاس مىگفت و آنگاه نام همهء پيامبران را مىگفت و آنان را مدح و ثناء مىنمود و از عبادت‌ها و كارهاىشان مىگفت ولى هيچ نامى از داود نمىبرد .\r\nداود از اين كار وزيرش به خداوند شكايت نمود . خداوند نيز به او وحى فرمود كه پيامبران دچار بلا و آزمون شده‌اند و شكيبايى ورزيده و به اين مقام رسيده‌اند . ولى من دربارهء تو عافيت را بر بلا ترجيح دادم . داود از خدا خواست كه تا او را نيز امتحان كند تا به مقام شكيبايان برسد و آنگاه او را نيز ثنا گويند .\r\nخداوند نيز به او وعده داد كه او را بيازمايد . روزى داود در محراب نشسته بود كه پرنده‌اى را ديد كه بال‌هايى از زبرجد سبز و پاهايى از ياقوت سرخ داشت و منقارش از مرواريد درخشان بود . آن پرنده ناگاه پر كشيد و به سوى خانهء اوريا رفت .\r\nداود آن پرنده را دنبال كرد و ناگهان چشمش به همسر اوريا افتاد كه خود را شستشو مىداد . داود فريفتهء آن زن شد و حالت عبادت را از كف داد . اوريا به فرمان داود در جبههء جنگ بود .\r\nداود به فرماندهان لشكر نامه نوشت و فرمان داد كه صندوق موسى را ميان خود و دشمن گذارند و هركه به آن نزديك شد هنگامى كه بازگشت كشته شود .\r\nهمچنين او دستور داد كه اوريا را به نزديك صندوق بكشانند ( تا كشته شود ) .\r\nاوريا در جنگ كشته شد پس آنگاه روزى داود در محرابش بود كه دو فرشته فرود آمدند و او را كه ترسيده بود دلدارى دادند و به او گفتند :  « لا تَخَفْ خَصْمانِ بَغى بَعْضُنا عَلى بَعْضٍ فَاحْكُمْ بَيْنَنا بِالْحَقِّ وَ لا تُشْطِطْ »  « 1 » آنگاه يكى از آن‌دو گفت :  « إِنَّ هذا أَخِي لَهُ تِسْعٌ وَ تِسْعُونَ نَعْجَةً وَ لِيَ نَعْجَةٌ واحِدَةٌ \r\n\r\n\r\n","description":"","footnote":"\r\n( 1 ) . سوره ص / 22 .\r\n","page_name":" 489 ","page_number":489},
  {"content":"\r\n\r\n فَقالَ أَكْفِلْنِيها وَ عَزَّنِي فِي الْخِطابِ »  « 1 » در اين هنگام داود به برادرى كه به او ظلم شده بود گفت :  « لَقَدْ ظَلَمَكَ بِسُؤالِ نَعْجَتِكَ إِلى نِعاجِهِ »  در اين هنگام يكى از آن‌دو خنديد و گفت : قاضى بر عليه خود حكم كرد ( كه با اينكه اين همه زن دارد به همسر اوريا نيز طمع ورزيده است ) .\r\nداود با شنيدن اين سخن خشمگين شد و گفت : گناه كرده‌اى و مرا نيز مسخره مىكنى . اگر بيش از اين سخن گويى دندان‌هايت را در دهانت خرد مىكنم .\r\nدر اين هنگام آن دو نفر از داود جدا شدند در حالى كه به يكديگر مىگفتند : اگر داود مىدانست كه چگونه حكم كرده است بىگمان بايد دندان‌هاى خود را خرد مىكرد . داود به خطايش پى برد و دريافت كه در داورىاش شتاب كرده است .\r\nاو چهل شبانه‌روز به عبادت پرداخت و آنقدر گريست كه از چشمانش خون جارى شد . پس از آن خداوند به او وحى فرمود كه اى داود ، اگر گرسنه اى تو را سير كنيم و اگر برهنه‌اى تو را بپوشانيم و اگر ترسانى تو را امان دهيم .\r\nداود گفت : پروردگارا ، چگونه ترسان نباشم كه تو به عدالت حكم خواهى كرد ( و مرا عذاب خواهى نمود ) . آنگاه خداوند به او امر فرمود كه بر مزار اوريا حاضر شود و از او بخشش خواهد ، چرا كه تا اوريا ، او را نبخشد او بخشوده نخواهد شد .\r\nهنگامى كه داود به سوى قبر اوريا مىرفت در ميانهء راه حزقيل پيامبر را ديد ولى حزقيل به خاطر گناهى كه داود مرتكب شده بود او را راه نداد .\r\nسرانجام خداوند به حزقيل وحى فرمود كه داود را سرزنش مكن كه او جوياى توبه است . هنگامى كه داود بر فراز كوهى نزد حزقيل رفت از او پرسيد :\r\nآيا تاكنون قصد كرده‌اى كه گناهى را انجام دهى و يا از عبادت بسيارت مغرور شده‌اى ؟\r\n\r\n\r\n","description":"","footnote":"\r\n( 1 ) . سوره ص / 23 .\r\n","page_name":" 490 ","page_number":490},
  {"content":"\r\n\r\nحزقيل گفت : آرى ، ولى شتابان در شكاف اين كوه سر فرو برده و نوشته اى را كه بالاى سر جمجمه‌اى است خوانده‌ام كه در آن نوشته است : « من اروى بن سلم » هستم كه هزار سال پادشاهى كردم و هزار شهر راآباد كردم و هزار كنيز داشته‌ام ولى سرانجام خاك بسترم را گرفت و سنگ‌ها تختم گرديدند و كرم‌ها همنشينم شدند .\r\nپس هركه مرا مىبيند فريفته‌ى دنيا نشود . » آنگاه داود بر مزار اوريا حاضر شد و هرچه او را صدا مىزد پاسخى نمىشنيد تا اينكه صدايى از قبر شنيد كه مىگفت : اى داود ، خوشى مرا تلخ كردى .\r\nداود به خطايش اقرار كرد ولى اوريا او را نمىبخشيد . سرانجام خداوند به او فرمود : اگر داود را ببخشى مقام بهشتىات را به تو نشان خواهم داد . اوريا نيز داود را بخشيد . پس آنگاه بود كه هرروز وزير داود هنگامى كه همهء پيامبران را مىستود داود را نيز مدح و ثنا مىگفت . ولى او ماجراى داود و همسر اوريا را نيز بيان مىكرد و بخشش خدا را نيز يادآورى مىنمود و داود با شنيدن اين سخنان دلگير مىشد تا اينكه خداوند به داود دستور داد تا با همسر اوريا ازدواج كند و ديگر آن شايعه‌ها از يادها رفت .\r\nثمرهء اين ازدواج سليمان بود  « فَغَفَرْنا لَهُ ذلِكَ وَ إِنَّ لَهُ عِنْدَنا لَزُلْفى وَ حُسْنَ مَآبٍ »  « 1 »\r\nامام باقر عليه السّلام فرموده‌اند : داود به فرماندهان لشكرش نوشت كه نگذارند اوريا به صندوق موسى نزديك شود . آنان نيز چنين كردند و او پس از جنگ نزد همسرش بازگشت ولى پس از هشت روز از دنيا رفت . « 2 »\r\nنگارنده گويد : اين روايت طولانى كه ذكر شد با روايات اهل سنت موافق است و شيعه براى رد آن دلايل بسيارى دارد و نيز مىتوان اين روايت را حمل بر تقيه نمود .\r\n\r\n\r\n","description":"","footnote":"\r\n( 1 ) . سوره ص / 25 .\r\n( 2 ) . تفسير قمى ج 2 ص 229 تا ص 234 .\r\n","page_name":" 491 ","page_number":491},
  {"content":"\r\n\r\nابا صلت هروى گويد : از امام رضا عليه السّلام پرسيدم كه حقيقت ماجراى داود و همسر اوريا چيست ؟ آن حضرت فرمود : در روزگار داود اگر مردى از دنيا مىرفت همسرش ديگر نمىتوانست ازدواج كند .\r\nنخستين كسى كه خداوند به او اجازه داد كه با زنى بيوه ازدواج كند داود بود و همهء شايعه‌هايى كه دربارهء اين پيامبر است از اين ماجرا آغاز شده است .\r\nابو بصير گويد : از امام صادق عليه السّلام پرسيدم كه دربارهء داود و اوريا سخنان متناقضى مىگويند . آن حضرت فرمود : اين داستان را اهل سنت ساخته‌اند .\r\nهمچنين آن حضرت فرمودند : اگر من كسى را ببينم كه مىگويد داود مرتكب گناه شده است او را دوباره حد مىزنم . يك‌بار به سبب تهمتى كه روا داشته و بار ديگر به خاطر خدشه‌داركردن مقام پيامبرى .\r\nامام صادق عليه السّلام فرموده‌اند : در ميان پيامبر سه تن بسيار گريه كرده‌اند : آدم ، يوسف و داود .\r\nگويند كه داود آنقدر گريست كه چيزى نمانده بود كه كشتزارهاى سرسبز از اشك‌هاى سوزانش به زمين‌هايى سوخته تبديل شود .\r\nطبرسى رحمه اللّه گويد : دربارهء استغفار داود اختلاف‌نظر وجود دارد ؛ برخى مىگويند كه داود به دليل جدايى از زرق‌وبرق‌هاى دنيا و خضوع در برابر پروردگار اين‌چنين استغفار مىكرد .\r\nهمانگونه كه در قرآن آمده است كه  « وَ الَّذِي أَطْمَعُ أَنْ يَغْفِرَ لِي خَطِيئَتِي يَوْمَ الدِّينِ » ؛  دربارهء آيهء  « فَغَفَرْنا لَهُ ذلِكَ »  مفسران شيعه فرموده‌اند : خداوند توبهء داود را پذيرفت و بيش از اين چيزى را نبايد به پيامبران نسبت داد ؛ چرا كه آنان از هرگناهى پاك هستند .\r\nگروهى نيز بر اين باورند كه پيامبران مىتوانند گناه صغيره‌اى را مرتكب شوند . دربارهء گناه داود نيز اختلاف‌نظر وجود دارد .\r\nعده‌اى مىگويند كه اوريا شيفتهء دخترى بود و هنگامى كه مىخواست از او خواستگارى كند داود نيز به آن دختر علاقه‌مند شد و از او خواستگارى كرد .\r\n\r\n","description":"","footnote":"","page_name":" 492 ","page_number":492},
  {"content":"\r\n\r\nخانوادهء دختر نيز داود را بر اوريا ترجيح دادند و خداوند داود را به سبب زياده‌خواهى دربارهء دنيا مؤاخذه كرد .\r\nگروهى مىگويند كه هنگامى كه اوريا در جنگ كشته شد داود براى او همچون شهادت ديگر فرماندهان سپاهش اندوهگين نشد ؛ چرا كه آرزو داشت با همسرش ازدواج كند . به همين سبب دو فرشته بر او فرود آمدند و او را سرزنش كردند .\r\nعده‌اى نيز گفته‌اند كه در روزگار داود اگر مردى از دنيا مىرفت خانوادهء مرد ، اختيار عروس خود را داشتند و اگر آنان اجازه مىدادند او مىتوانست با كسى ازدواج كند .\r\nهنگامى كه اوريا در جنگ كشته شد داود از همسرش خواستگارى كرد و خانوادهء اوريا به دليل هيبت و شوكت داود ، عروس خويش را به ازدواج او در آوردند .\r\nبرخى از دانشمندان نيز گفته‌اند كه داود در محرابش عبادت مىكرد كه ناگهان مرد و زنى براى دادرسى نزد او آمدند . داود براى قضاوتش ناچار شد در چهرهء آن زن بنگرد و نفسش به او تمايل پيدا كرد .\r\nاو شتابان قضاوت را پايان داد ولى هنگامى كه به محرابش بازگشت تا عبادت كند فكر آن زن او را به خود مشغول كرد و نگذاشت كه داود نافله‌هايش را باتوجه كامل به جا آورد . « 1 »\r\nعده‌اى نيز گفته‌اند كه داود به سبب شتاب در قضاوت و نخواستن بينه از مدّعى و گوش ندادن به سخنان دو طرف دعوى مورد سرزنش قرار گرفت .\r\nروايت شده است كه گروهى از دشمنان داود مىخواستند او را بكشند .\r\nهنگامى كه داود در محرابش عبادت مىكرد آنان به سوى داود رفتند و چون از بالاى ديوار ، اتاق داود را نگاه كردند فرشتگان بسيارى را ديدند كه از داود نگهبانى مىكردند . داود متوجه حضور آنان شد و آنان ناچار شدند كه نزد داود بروند و به دروغ بگويند كه با همديگر اختلاف دارند و براى قضاوت نزد او آمده‌اند .\r\n\r\n\r\n","description":"","footnote":"\r\n( 1 ) . مجمع البيان ج 4 ص 735 و ص 736 .\r\n","page_name":" 493 ","page_number":493},
  {"content":"\r\n\r\nدر قرآن در چهار فراز به خطاى داود اشاره شده است :\r\n1 . « و ظن داود انما فتناه » ، 2 . « فاستغفر ربه » ، 3 . « و اناب » و 4 . « فغفرنا له ذلك »\r\nبايد دانست كه هيچ‌يك از اين آيات گناهى را براى داود اثبات نمىكند ؛ زيرا دربارهء آيهء  « فَاسْتَغْفَرَ رَبَّهُ »  بايد گفت كه هنگامى كه گروهى تصميم به كشتن داود گرفتند داود خشمگين شد و خواست كه از آنان انتقام گيرد ولى از قصد انتقام خويش استغفار كرد و خداوند نيز به او فرمود : « فغفرنا له ذلك » .\r\nديگر آنكه هرچند داود مىدانست كه آن گروه مىخواهند او را بكشند ولى به صرف گمان نمىشد آنان را قصاص نمود به همين جهت داود از تصميمش استغفار كرد .\r\nهمچنين مىتوان گفت كه آن گروه كه وارد محراب داود شدند مىخواستند او را بيازمايند و داود براى آنان طلب آمرزش نمود و خداوند نيز به پاس استغفار داود ، آن گروه را بخشيد و فرمود : « فغفرنا له ذلك » « 1 »\r\nقاضى بيضاوى گويد : خداوند در ماجراى داود و اوريا مىخواست كه پيامبرش را متنبه سازد . « 2 »\r\nهمچنين بايد گفت كه پيامبران براساس دلايل روشن و استوار ، از هرخطا و گناهى پاك هستند . بنابراين رواياتى همچون روايت داود و اوريا را كه دلالت بر گناه داود مىكند بايد به تأويل برد ؛ هرچند تفسيرها و دليل‌هايى كه گفته شده داود را از گناه بر كنار مىسازد .\r\nولى در هرصورت بايد ( دربارهء عصمت پيامبران ) به روايت صحيح و روشن استناد نمود تا نيازى به تأويل نداشته باشيم .\r\n\r\n\r\n","description":"","footnote":"\r\n( 1 ) . تفسير رازى ج 26 ص 193 .\r\n( 2 ) . تفسير بيضاوى ج 4 ص 13 .\r\n","page_name":" 494 ","page_number":494},
  {"content":"\r\n\r\n\r\nحكمت‌هايى كه داود از وحى برگرفت\r\nامام صادق عليه السّلام فرموده‌اند : خداوند به داود وحى فرمود كه فال بد زدن به كسى كه به بدى آن اعتقاد ندارد زيانى نمىرساند همانگونه فال‌زنندگان به بدى نيز از فتنه در امان نخواهند بود . « 1 »\r\nاين روايت ميان رواياتى است كه مىگويد : فال بد زدن در اسلام روا داشته نشده است و ميان روايتى كه وجود فال بد را تأييد مىكند جمع نموده است .\r\nامام صادق عليه السّلام فرموده‌اند : داود از خداوند پرسيد : كدام كار نيكى است كه بهشت را زير پاى بندگانت قرار مىدهد ؟ خداوند فرمود : ايجاد شادى و سرور در قلب مؤمن ؛ هرچند به دانه‌اى خرما باشد . آنگاه داود گفت : سزاست كه هر كه تو را شناخت از تو اميد نگسلد . « 2 »\r\nدر روايتى امام صادق عليه السّلام فرموده‌اند كه خداوند به داود وحى فرمود كه اى داود ، بهشت من جايگاه بندهء مؤمنى است كه نيازهاى برادر مؤمنش را برآورد ، چه تلاشش به ثمر برسد و يا اينكه نتيجه‌اى نگيرد . « 3 »\r\nمسعودى گويد : خداوند زبور را در سه فصل و در صد و پنجاه سوره به زبان عبرى بر داود نازل فرمود . قسمت نخست زبور به ماجراى بخت نصر و آيندهء او مىپردازد .\r\nقسمت دوم كتاب ، زندگى مردم ثور را بازگو مىكند و بخش سوم ، موعظه‌ها و پندها را دربر دارد . « 4 »\r\nامام باقر عليه السّلام فرموده‌اند : روزى جوانى ژنده‌پوش نزد داود آمد و بىآنكه با او سخنى گويد در گوشه‌اى نشست و به داود خيره شد .\r\nدر همين هنگام عزرائيل به داود پيام داد كه هفت روز ديگر جان اين جوان را نزد تو خواهم ستاند .\r\n\r\n\r\n","description":"","footnote":"\r\n( 1 ) . امالى صدوق ص 251 .\r\n( 2 ) . امالى صدوق ص 438 .\r\n( 3 ) . بحار الانوار ج 14 ص 36 .\r\n( 4 ) . مروج الذهب ج 1 ص 56 .\r\n","page_name":" 495 ","page_number":495},
  {"content":"\r\n\r\nداود دلش براى آن جوان سوخت و از او پرسيد : آيا همسر و فرزندانى دارى ؟\r\nجوان گفت : تاكنون ازدواج نكرده‌ام . آنگاه داود به آن جوان گفت : نزد پيرمرد عابدى كه ميان بنى اسرائيل است برو و از قول من به او بگو كه دخترش را به همسريى تو درآورد .\r\nآن جوان رفت و با آن دختر ازدواج كرد و آنگونه كه به داود قول داده بود هفت روز ديگر نزد داود بازگشت . داود از او پرسيد : زندگىات چگونه بود ؟\r\nجوان گفت : هرگز اين گونه شادمان نشده بودم .\r\nچندى سپرى شد و عزرائيل نيامد . آن جوان رفت و به دستور داود فردا آمد و سرانجام عزرائيل به داود گفت : خداوند به سبب دلسوزى و مهرى كه بر آن جوان نمودى سه سال به عمر او افزود . « 1 »\r\nامام صادق عليه السّلام فرموده‌اند : خداوند به داود وحى فرمود كه زنى به نام « خلاده » در بهشت همنشين تو خواهد بود . داود كه از مقام آن زن شگفت‌زده شده بود نزد او رفت و از او دربارهء توجه خداوند به جايگاه او پرسيد . او نخست خصلتى نيك را براى خود قايل نشد ولى هنگامى كه داود از او خواست كه اخلاق و رفتارش را بازگو كند گفت : هرگاه بيمار مىشوم يا به سختى و گرسنگى گرفتار مىشوم شكيبايى پيشه مىكنم و از خداوند نمىخواهم كه مرا از آن سختى برهاند بلكه پيوسته خدا را سپاس مىگويم تا اينكه سرانجام آن گرفتارى از ميان برود . « 2 »\r\nاين همان مقام صالحان است كه ره‌جويان راه خدا ، به آن مقام رضا دست مىيابند ؛ همانگونه كه امير مؤمنان على عليه السّلام در اين‌باره فرموده‌اند : اگر خداوند مرا در دوزخ افكند خواهم گفت كه آنجا بهشت من است ؛ چرا كه خداوند آنجا را براى من برگزيده است و بهشت من خشنودى اوست .\r\nهمانگونه كه مفسران دربارهء آيهء  « إِنَّ صَلاتِي وَ نُسُكِي وَ مَحْيايَ وَ مَماتِي \r\n\r\n\r\n","description":"","footnote":"\r\n( 1 ) . قصص راوندى ص 204 .\r\n( 2 ) . قصص راوندى ص 206 .\r\n","page_name":" 496 ","page_number":496},
  {"content":"\r\n\r\n لِلَّهِ رَبِّ الْعالَمِينَ »  فرموده‌اند : زندگى و مرگى كه در اين آيه آمده است براساس تقدير الهى است يعنى تا هرگاه كه خدا صلاح دانست زنده باشيم و نبايد از خدا مرگ بخواهيم و آنگاه كه خداوند مرگ را به صلاح ما دانست نبايد لحظه‌اى براى ماندن در دنيا پافشارى كنيم .\r\nروايت شده است كه هنگامى كه امام باقر عليه السّلام جنازه‌اى را مىديدند مىگفتند : سپاس خدا را كه ما را در زمرهء مردگان قرار نداد .\r\nامام عليه السّلام به اين دليل چنين مىفرمودند كه هركس خواهان زندگى در اين دنياست مىتواند با عبادت و فرمانبردارى از خداوند ، به آخرت نظر افكند و به مقام رضايت الهى دست يابد .\r\nبايد دانست كه براى رسيدن به رضاى الهى بايد در راه درست گام برداشت نه همچون صوفيه كه براى رسيدن به مقام رضا ، مرحله‌ها و درجه‌هايى را معين كرده‌اند .\r\nهمانگونه كه عمرو بن فارض مىگفت كه به مقام رضا و تسليم رسيده است و در شعرى چنين گفته است :\r\n و بما شئت فى هواك اختبرنى * فاختيارى ما كان فيه رضاكا \r\n« خدايا ، هرآنچه را كه مىپسندى دربارهء من بيازماى كه من به مقام رضا رسيده‌ام » .\r\nگويند كه پس از چندى ابن فارض به بيمارى انسداد مجارى ادرار مبتلا شد و از درد به خود مىپيچيد و گاهى به مكتب درس كودكان مىرفت و از آنان مىخواست كه براى شفايش دعا كنند .\r\nدر برخى روايات مقام تسليم در برابر خدا ، ستايش شده است و عباراتى همچون « الا صبرت عليه » « لم اسأل اللّه كشفه عنى » وجود دارد و از سويى نيز رواياتى ما را به دعا و درخواست از خداوند سفارش مىكند .\r\nدر اين روايات تناقضى وجود ندارد بلكه انسان مخيّر است كه دعا كند و يا شيرينى شكيبايى را بچشد ؛ به همين دليل است كه اولياء الهى هم عافيت را\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nدارا بودند و هم رنج‌ها را بر دوش مىكشيدند ؛ چرا كه هردو را از محبوب خويش كه خداوند است مىدانند .\r\nهمانگونه كه على عليه السّلام فرموده‌اند : « فزت و رب الكعبة » .\r\nهمچنانكه كه روزى پيامبر صلّى اللّه عليه و آله و سلّم بيمار بودند و در بستر خويش به على عليه السّلام فرمودند : هنگامى كه در سجده محاسنت به خون سرت خضاب شد چگونه شكيبايى خواهى كرد ؟ آن حضرت پاسخ گفت : آنجا جايگاه شكر است نه شكيبايى .\r\nهنگامى كه در جنگ احد مسلمانان گريخته بودند على عليه السّلام شمشيرش را در هوا مىچرخاند و مىفرمود : اى پيامبر ، تو به من وعدهء شهادت داده بودى و اينك زمان آن فرارسيده است . كيست كه لذت شهادت را بر من حرام كند ؟\r\nدر اين هنگام پيامبر فرمودند : به زودى پس از رحلت من طعم شهادت را خواهى چشيد ولى پيش از آن بايد با سه گروه ناكثين و قاسطين و مارقين ستيز كنى .\r\nآن حضرت در روايتى ديگر فرموده‌اند : به خدا سوگند كه فرزند ابو طالب به مرگ ، بيشتر دل داده است تا كودكى به پستان مادرش .\r\nدر روايت ديگرى امام على عليه السّلام به فرزندش امام حسن عليه السّلام فرموده‌اند : براى پدرت فرقى ندارد كه مرگ به سراغ او آيد و يا اينكه خود به سوى مرگ رود .\r\nشهيد ثانى در كتاب « مسكّن الفؤاد » گويد : مردى در مصر شخصى را ديد كه بر زمين افتاده است و حشره‌ها بر روى زخم‌هايش نشسته‌اند و كرم‌ها بدنش را مىخورند .\r\nآن شخص به اميد اينكه او هنوز زنده باشد با بادبزن شروع به باد زدن او كرد .\r\nناگهان آن مرد كه به زمين افتاده بود چشم گشود و گفت : چرا مىخواهى ميان من و خدايم فاصله اندازى . به خدا كه اگر تكه‌تكه شوم جز سپاس و شكيبايى چيزى ندارم كه به پروردگارم عرضه دارم .\r\nسعد اسكاف روايت نموده كه امام باقر عليه السّلام فرموده‌اند : عابدى در بنى\r\n\r\n","description":"","footnote":"","page_name":" 498 ","page_number":498},
  {"content":"\r\n\r\nاسرائيل زندگى مىكرد كه داود بسيار به او توجه مىكرد . خداوند به داود وحى فرمود كه به او توجه مكن كه بسيار رياكار است .\r\nپس از مدتى آن شخص از دنيا رفت و داود از قومش خواست تا او را به خاك سپارند . هيچ‌كس باور نمىكرد كه او مرده باشد . پنجاه نفر از بنى اسرائيل سوگند ياد كردند كه جز خير و بركت چيزى از او نديده‌اند .\r\nآنگاه داود از آنان خواست كه دوباره به نيكى او گواهى دهند . آنان نيز چنين كردند . خداوند از داود پرسيد كه چرا بنى اسرائيل را دوباره به نيكى آن عابد سوگند دادى ؟\r\nداود گفت : چون مىدانستم كه چگونه مردى است . آنگاه خداوند فرمود :\r\nاينك كه پنجاه تن از دانشمندان بنى اسرائيل بر نيكى او گواهى داده‌اند از گناه او درگذر .\r\nسيد بن طاوس در كتاب سعد السعود فرازهايى از زبور داود را آورده است كه اين‌چنين است :\r\nدر سورهء دوم زبور آمده است : اى داود ، من تو را جانشين خويش در روى زمين قرار دادم .\r\nو به زودى مردم ، عيسى را كه به او نيرو بخشيدم خدا خواهند خواند .\r\nچه كسى را مىيابى كه به درگاهم زارى كند و من او را از درگاهم برانم ؟\r\nچگونه خداوند را تسبيح نمىگوييد و پاك نمىشماريد در حالى كه او شما را آفريده است ؟ چرا گناهان را از دل‌هاىتان بيرون نمىرانيد ؛ گويى مىپنداريد كه هرگز نخواهيد مرد و دنيا همواره پابرجاست .\r\nدر سوره دهم زبور آمده است : اى مردم ! آخرت را از ياد مبريد . اگر لحظه اى به رستاخيز و بازگشت آفريدگان و عذاب گناهكاران مىانديشيديد خنده‌هاىتان اندك و گريه‌هاىتان بسيار مىگرديد .\r\nولى اينك در غفلت هستيد و بسيار مىگوييد و كمتر عمل مىكنيد .\r\nهشدارهاى الهى را نمىنگريد و پرندگان را كه در آسمان‌ها مرا تسبيح مىگويند نگاه نمىكنيد كه چگونه خداوند بخشندهء مهربان و آفرينندهء\r\n\r\n","description":"","footnote":"","page_name":" 499 ","page_number":499},
  {"content":"\r\n\r\nروشنايىها ، روزى آنها را فراهم مىسازد .\r\nدر سوره هفدهم چنين آمده است : اى داود ، بدان‌كه خداوند زمين را براى محمد و امتش به ارث نهاده است . آنها با سازوآواز به تقديس خدا نمىپردازند .\r\nبه بنى اسرائيل بگو كه دارايى خويش را از راه حرام به دست نياورند ؛ زيرا در اين صورت نماز آنها را نخواهم پذيرفت ، به آنان بگو كه از پدر و برادرى كه در راه حرام گام برمىدارند دست كشند .\r\nاى داود ، براى قومت داستان آن دو مرد را بازگو كه در روزگار ادريس ميان مالى پرسود و يا نماز دودل شدند . يكى از آن‌دو به ديگرى گفت : من نماز را مقدم مىشمارم . آن ديگرى گفت كه من با تجارت خويش در راه خدا خدمت مىكنم ( و آن را بر نماز ترجيح مىدهم ) . ديرى نپاييد كه عذاب الهى فرود آمد و آن مرد بازرگان و سرمايه‌اش را خاكستر كرد . بر درب خانه‌اش نوشتند كه بنگريد كه دنيا و ثروت‌اندوزى با انسان چه مىكند .\r\nاى داود ، هنگامى كه ستمگرى را ديدى كه در دنيا مقامى و الا يافته است حسرت او را مخور كه يا سرانجام ستمگرى ديگر از او انتقام خواهد گرفت و يا آنكه بايد در روز رستاخيز به كردارش پاسخ گويد .\r\nاينك كه يقين داريد سرانجام ستمگرى ، آتشى دوزخ است پس به محاسبهء نفس خويش پردازيد و دنيا را طلاق دهيد و با مردم عادلانه و منصفانه رفتار كنيد .\r\nكجايند آنان كه غذاى دلچسب بهشتى را مىخواهند ؟\r\nكجايند آنان كه گريه را با خنده درآميخته‌اند و در گرما و سرما به سوى مسجدها روى آورده‌اند ؟ بهشت من براى آنان گسترده شده است .\r\nاز امروز خويش غفلت نورزيد كه چه بسيار شب‌ها كه شما بيدار بوديد و بسيارى خفته بودند . كردار نيك شما بلاها را از اهل دنيا دور مىسازد و چهره‌هاى تان در بهشت من خواهد درخشيد و سرخى ويژه‌اى خواهد داشت ؛ چرا كه پاك دامن بوده‌ايد . اى بهشت رضوان ! هشت هزار برابر به آنان پاداش بده .\r\n\r\n","description":"","footnote":"","page_name":" 500 ","page_number":500},
  {"content":"\r\n\r\nاى داود ، بدان‌كه هركه با من معامله كند سودى سرشار نصيبش خواهد شد .\r\nاى فرزند آدم ، پدر و مادرت به ديار باقى شتافتند . آيا از مرگ آنان عبرت نمىگيرى ؟\r\nآيا به مردار حيوانات نگاه نمىكنى كه چگونه باد كرده و بويى متعفن آن را فراگرفته است ؟ اگر گناهان تو را بر دوش كوه‌هاى بلند قرار دهند كوه‌ها از هم خواهند پاشيد .\r\nبدان‌كه هيچ‌چيزى زيان‌بارتر از ثروت و فرزندان نيست كه سخت‌ترين آزمون‌ها دربارهء آنهاست .\r\nهركردار نيكى نزد من بالا مىآيد و من بر هرچيزى احاطه دارم . پاك است خداوندى كه آفرينندهء روشنىهاست .\r\nدر سورهء بيست و سوم آمده است : اى كسانى كه از گل و آبى پست آفريده شده‌ايد ؛ اى غفلت‌پيشگان فريفته شده و مست ؛ به آنچه بر شما حرام شده توجه نكنيد . آيا فرقى ميان ناپاكى نيست كه وجود انسانى را بيزار مىسازد و ميان حوريان خوش‌خويى كه از هيجان بدورند و بدون خشم همواره ماندگارند و پرده‌ى عفت‌شان پيوسته پابرجاست ، آرام‌تر از كف دريا و شيرين تر از عسل‌اند كه در ميان امواج درياى شراب و عسل شناورند .\r\nاين سلطه‌اى ناتمام و نعمتى پيوسته است . جهان در دست خداى حكيم و با عزت است .\r\nپاك است خداوندى كه آفرينندهء روشنايىهاست .\r\nدر سورهء سىام زبور آمده است : بنى آدم در چنگال مرگ دست‌وپا مىزنند . براى سراى واپسين عمل كنيد و دنيا را كالايى براى به دست آوردن آخرت قرار دهيد و بدانيد كه هركه به من قرضى دهد ثروتش را افزون خواهم كرد و هركه به شيطان قرض دهد با او همنشين خواهد شد ؛ زيرا آنان براى به دست آوردن غنيمت‌هاى دنيا با يكديگر ستيز مىكنند و از حق روى مىگردانند . چگونه به نسب و قبيلهء خود مىباليد كه همگى از گل آفريده شده ايد . اصل و نسب حقيقى نزد من ، پرهيزگارى و تقوى است . پاك است\r\n\r\n","description":"","footnote":"","page_name":" 501 ","page_number":501},
  {"content":"\r\n\r\nپروردگارى كه آفرينندهء روشنايىهاست .\r\nدر سورهء چهل و ششم آمده است : فرزند آدم ، حق مرا كوچك مشمار كه در اين صورت شما را در آتش خواهم افكند و خوار خواهم ساخت .\r\nبدانيد كه به زودى روده‌ها و جگرهاى رباخواران تكه‌تكه خواهد شد .\r\nهنگامى كه صدقه‌اى در دستتان باشد نخست آن را با آب يقين پاك سازيد كه صدقه پيش از آنكه به دست نيازمند برسد به دست من مىرسد و هنگامى كه مالى حرام به دستتان رسيد آن را به سوى دهنده‌اش ، پرتاب كنيد .\r\nصدقه‌هاى حلالى كه به دست من مىرسد دستور مىدهم براى صدقه دهنده كاخ‌هايى در بهشت بنا كنند و او را به رياست رسانند . پاك است پروردگارى كه آفرينندهء روشنايىهاست .\r\nدر سورهء چهل و هفتم آمده است : اى داود ، آيا مىدانى كه چرا بنى اسرائيل را مسخ كردم و به شكل خوك و بوزينه درآوردم ؛ زيرا هرگاه ثروتمندى با شوكت نزدشان مىرفت با او به گرمى رفتار مىكردند ولى هنگامى كه مستمندى نزدشان مىرفت به او ناسزا مىگفتند و از او انتقام مىگرفتند .\r\nلعنت من بر هرپادشاهى باد كه در روى زمين ميان ثروتمند و مستمند يكسان رفتار نكند .\r\nشما در پى هوس هستيد ؛ آنگاه كه مرگ‌تان فرا رسد به كجا خواهيد گريخت ؟ چه بسيار شما را برحذر داشتيم كه به ناموس مردم نگاه نكنيد و آنان را توصيف نكنيد ولى نپذيرفتيد . پاك است پروردگارى كه آفرينندهء روشنىهاست .\r\nدر سوره شصت و پنجم آمده است : آيا بسيار سخن مىگوييد و اندكى عمل مىكنيد ؟ اى داود ، براى بنى اسرائيل بازگو داستان مردى را كه همهء زمين در فرمانروايى او بود ولى او به فسادگرى و كارهاى ناشايست روى آورد و در زندگىاش كاخ‌ها ساخت و شهرهاى بسيارى برپا نمود و آنگاه كه در نعمت‌هاى دنيا غوطه مىخورد زنبورى را فرستاديم تا هلاكش كند . ميان پادشاه و درباريانش پرده‌اى بود . در اين هنگام زنبور صورت پادشاه را نيش زد\r\n\r\n","description":"","footnote":"","page_name":" 502 ","page_number":502},
  {"content":"\r\n\r\nو صورتش ورم كرد و خون و چرك فراوانى از آن فوران كرد .\r\nپادشاه نمىتوانست سخن گويد ( و درباريان نيز متوجه ماجرا نبودند ) . زنبور گوشت صورت و مغز پادشاه را خورد و پس از مدتى همهء كاخ را بوى تعفن فرا گرفت . هنگامى كه درباريان پردهء تخت پادشاه را كنار زدند او را ديدند كه بدون سر روى زمين افتاده است .\r\nاگر اين داستان براى انسان‌ها عبرتى آورد بىگمان از آن عبرت خواهند جست ولى بازىهاى دنيا آنان را به خود مشغول ساخته است . پس آنان را به خود واگذار تا در گناه غرق شوند و آنگاه كه حسابرسى خداوند فرارسيد نيكوكاران پاداش كردار نيك خود را خواهند گرفت .\r\nپاك است پروردگارى كه آفرينندهء روشنىهاست . « 1 »\r\n\r\n\r\n","description":"","footnote":"\r\n( 1 ) . سعد السعود ص 47 تا ص 51 .\r\n","page_name":" 503 ","page_number":503},
  {"content":"\r\n\r\n\r\n« داستان اصحاب سبت »\r\nخداوند فرازمند مىفرمايد :   « وَ لَقَدْ عَلِمْتُمُ الَّذِينَ اعْتَدَوْا مِنْكُمْ فِي السَّبْتِ فَقُلْنا لَهُمْ كُونُوا قِرَدَةً خاسِئِينَ فَجَعَلْناها نَكالًا لِما بَيْنَ يَدَيْها وَ ما خَلْفَها وَ مَوْعِظَةً لِلْمُتَّقِينَ » .   « 1 »\r\nدر تفسير على بن ابراهيم آمده است كه تفسير آيهء  « وَ سْئَلْهُمْ عَنِ الْقَرْيَةِ الَّتِي كانَتْ حاضِرَةَ الْبَحْرِ »  چنين است : بنى اسرائيل در دهكده‌اى بودند كه آب دريا پيوسته در آنجا در جزر و مد بود و پس از هرمدى ماهيان بسيارى به كشتزارهاى آنان سرازير مىشد .\r\nاز سويى نيز خداوند ماهيگيرى را در روز شنبه حرام نموده بود . مردم ساحل ، يكشنبه ، هنگام شب ، تورهاى ماهيگيرى را در رودخانه پهن مىكردند ؛ چرا كه در روزهاى شنبه و يكشنبه ماهيان فراوانى به ساحل مىآمد . آنها به نافرمانى خويش ادامه دادند تا اينكه مسخ شدند و به بوزينه و خوك تبديل شدند .\r\nخداوند از آن روى ، ماهيگيرى در روز شنبه را بر آنان حرام نموده بود كه مسلمانان و مردم باايمان جمعه را عيد رسمى خود قرار داده بودند ولى بنى - اسرائيل شنبه را تعطيل نموده بودند ، امام باقر عليه السّلام فرمود : خداوند به طايفه‌اى از بنى اسرائيل وحى فرمود كه در روز شنبه ماهى نخورند ولى آنها مىتوانستند در آن روز ماهى بگيرند .\r\nآنها در روز شنبه ماهىها را مىگرفتند و در روزهاى ديگر مىخوردند تا اينكه گروهى از فرمان خداوند سرپيچيدند . گروهى از طايفه « ايله » كه بر فرمان الهى استوار مانده بودند ولى با گناهكاران نرم رفتار بودند به نيكان قومشان گفتند :  « لِمَ تَعِظُونَ قَوْماً اللَّهُ مُهْلِكُهُمْ أَوْ مُعَذِّبُهُمْ عَذاباً شَدِيداً »  « 2 »\r\n\r\n\r\n","description":"","footnote":"\r\n( 1 ) . سوره بقره / 65 و 66 .\r\n( 2 ) و 32 . سوره اعراف / 64 .\r\n","page_name":" 504 ","page_number":504},
  {"content":"\r\n\r\nموعظه‌گران گفتند :  « مَعْذِرَةً إِلى رَبِّكُمْ وَ لَعَلَّهُمْ يَتَّقُونَ » \r\nمؤمنان ، شب‌هنگام به بيرون شهر رفتند ولى سحرگاهان كه به شهر بازگشتند شهر را در سكوت و خاموشى يافتند و تنها گاهى صداى زوزهء گرگ به گوش مىرسيد .\r\nپس از چندى آنان قوم گناهكار خويش را ديدند كه به بوزينه و خوك تبديل شده‌اند .\r\nحضرت على عليه السّلام فرموده‌اند : سوگند به خدايى كه دانه را شكافت و انسان را آفريد من نسب مسخ‌شدگان را مىشناسم كه اينك در ميان امت اسلام زندگى مىكنند . « 1 »\r\nعلى بن طاوس گويد : در روايتى ديدم كه مردم « ايله » سه گروه بودند ؛ يك گروه از آنان خدا را نافرمانى كردند ، گروهى خداوند را فرمان بردند ولى گروهى سوم با اينكه از خداوند فرمانبردارى كردند ولى با گناهكاران نرم‌رفتار بودند ؛ خداوند مؤمنان را نجات داد و نرم‌رفتاران با گناهكاران را به مورچه تبديل كرد و گناهكاران را به بوزينه تبديل نمود .\r\nآنگاه على بن طاوس گفت : شايد خداوند به اين دليل نرم‌رفتاران با گناهكاران را به مورچه تبديل كرد كه آنان عظمت خدا را كوچك مى - شمردند . « 2 »\r\nهارون بن عبيد گويد : گروهى در كوفه نزد على عليه السّلام آمدند و گفتند : اين ماهى در بازارهاى ما فروخته مىشود .\r\nآن حضرت لبخندى زدند و همراه آنان به كنار شط فرات رفتند . آنگاه مقدارى از آب دهانشان را در رودخانهء انداختند و كلماتى را بر زبان جارى نمودند . ناگهان يك ماهى از همان نوعى كه به آن حضرت نشان داده بودند با دهان باز ، روى آب آمد و به اذن خدا به سخن آمد و به آن حضرت گفت : من ( پيش از اين انسانى بودم ) و در شهرى كه در كنار دريا بود زندگى مى -\r\n\r\n\r\n","description":"","footnote":"\r\n( 1 ) . تفسير قمى ج 1 ص 244 و ص 245 .\r\n( 2 ) . سعد السعود .\r\n","page_name":" 505 ","page_number":505},
  {"content":"\r\n\r\nكردم . خداوند ولايت و محبت تو را بر ما عرضه داشت ولى ما آن را نپذيرفتيم و همگى مسخ شديم . اينك گروهى از ما به شكل حيوانات دريايى در دريا زندگى مىكنند و گروهى نيز در روى زمين به شكل سوسمار و موش دوپا زندگى مىكنند . « 1 »\r\nامام سجاد عليه السّلام دربارهء آيهء  « وَ لَقَدْ عَلِمْتُمُ الَّذِينَ اعْتَدَوْا مِنْكُمْ فِي السَّبْتِ »  فرمودند : قوم « ايله » در كنار دريا زندگى مىكردند و خداوند ماهيگيرى در روز شنبه را بر آنان حرام ساخت ولى آنان نيرنگى به كار بردند و آبراه‌هايى را ميان دريا و استخرهاى خود ساختند .\r\nماهىها كه گمان مىكردند روز شنبه به دام نخواهند افتاد وارد آبراه‌ها مىشدند ولى در استخرها گرفتار مىشدند . آنگاه مردم در روز يكشنبه ماهى را صيد مىكردند . قوم « ايله » بيش از هشتاد هزار نفر بودند ولى بيش از هفتاد هزار تن از آنان حليه‌هايى اين گونه را به كار مىبردند .\r\nآنان مؤمنان خود را كه پند مىدادند بيرون راندند ، تا اينكه به بوزينه تبديل شدند .\r\nآنها سه روز اين گونه بودند و هريك از ديگرى مىپرسيد : آيا تو فلانى نيستى ؟ و او با شرمندگى مىگفت : آرى ، خودم هستم . پس از سه روز باد و بارانى سخت درگرفت و همگى آنان را به دريا افكند .\r\nآنگاه امام عليه السّلام فرمودند : هيچ‌يك از آنان در خشكى باقى نماند و حيواناتى كه شبيه آنان هستند خود آنان و از نسل آنان نيستند .\r\nاگر اينان به خاطر ماهيگيرى در روز شنبه صيد شدند پس چه بايد بگوييم دربارهء كسانى كه فرزندان پيامبر خدا را به شهادت رساندند .\r\nهرچند خداوند قاتلان اهل بيت را در دنيا مسخ نكرد ولى عذاب آخرت بر آنان بسى سخت‌تر از مسخ در اين دنياست .\r\nاگر ماهيگيران روز شنبه ، خداوند را به مقام محمد و آل محمد سوگند\r\n\r\n\r\n","description":"","footnote":"\r\n( 1 ) . تفسير عياشى ج 2 ص 35 .\r\n","page_name":" 506 ","page_number":506},
  {"content":"\r\n\r\nمىدادند خداوند آنان را در پناه خويش از عذاب نجات مىداد ولى خداوند نخواست كه اينان توفيق چنين كارى يابند ؛ چرا كه ( به خاطر گناهانشان ) سرنوشتى ديگر در لوح محفوظ داشتند . « 1 »\r\nامام صادق عليه السّلام در تفسير آيهء  « لُعِنَ الَّذِينَ كَفَرُوا مِنْ بَنِي إِسْرائِيلَ عَلى لِسانِ داوُدَ وَ عِيسَى ابْنِ مَرْيَمَ »  « 2 » فرمودند : لعنت داود آن بود كه خدا اهل ايله را به خوك تبديل كند و لعنت عيسى آن بود كه گناهكاران قومش به بوزينه تبديل شوند .\r\nولى بسيارى از تفسيرها بر خلاف اين روايت است .\r\nقاضى بيضاوى گويد : كسانى كه روز شنبه ماهى مىگرفتند اهل سرزمين « ابله » بصره بودند . داود آنان را نفرين كرد و به خوك و بوزينه تبديل شدند .\r\nاصحاب مائده نيز كسانى بودند كه عيسى آنان را نفرين كرد و به خوك تبديل شدند .\r\nگفته‌اند كه تعداد آنان پنج هزار نفر بود . « 3 »\r\nهمچنين بايد گفت كه در كتاب‌هاى تاريخ آمده است : « ابله » جايى در بصره و يك از باغ‌هاى چهارگانه است .\r\n\r\n\r\n","description":"","footnote":"\r\n( 1 ) . تفسير امام عسگرى ج 5 ص 106 تا ص 108 .\r\n( 2 ) . سوره مائده / 78 .\r\n( 3 ) . تفسير بيضاوى ج 1 ص 450 .\r\n","page_name":" 507 ","page_number":507},
  {"content":"\r\n . \r\n","description":"","footnote":"","page_name":" 508 ","page_number":508},
  {"content":"\r\n\r\n\r\n* باب نوزدهم : داستان زندگى حضرت سليمان عليه السّلام\r\n\r\n","description":"","footnote":"","page_name":" 509 ","page_number":509},
  {"content":"\r\n\r\n\r\nفصل اول : فضيلت‌ها و بزرگوارىهاى سليمان\r\nدر اكمال الدين آمده است : داود تصميم گرفت كه فرزندش سليمان را در ميان بنى اسرائيل جانشين گرداند .\r\nولى بنى اسرائيل گفتند كه او سنش اندك است . سرانجام قرار شد كه همگان عصاى خود را در خانه‌اى قرار دهند و بر عصاى هركس كه سبزه روييد او جانشين گردد .\r\nفردا همگى با شگفتى ديدند كه بر عصاى سليمان سبزه روييده است .\r\nسليمان مدت‌ها خود را از مردم پنهان مىداشت تا اينكه خدا خواست كه او آشكار گردد . روزى همسر سليمان پافشارى كرد كه او به بازار رود ( و براى كسب روزى ) كارى انجام دهد .\r\nسليمان به بازار رفت ولى چون حرفه‌اى بلد نبود دست خالى به خانه بازگشت .\r\nروز دوم نيز اين‌چنين سپرى شد تا اينكه روز سوم او با مردى ماهيگير همراه شد و در پايان روز دو ماهى به خانه آورد .\r\nاو شكم ماهىها را شكافت و از ميان آن انگشترى يافت . آن شب پدر و مادر همسرش در خانهء او مهمان بودند . آنان از ماهى خوردند و سليمان آن انگشتر را به دست كرد و ناگهان ديد كه پرندگان و باد و هرآنچه پيرامونش بود همگى در برابرش به سجده افتادند .\r\nاو تصميم گرفت كه پيامبرىاش را آشكار گرداند . او همسر و پدر و مادر همسرش را به شهر اصطخر برد و پيامبرى خويش را آشكار ساخت . پس از گذشت سال‌ها كه پيامبرى سليمان به پايان رسيد آصف بن برخيا را جانشين\r\n\r\n","description":"","footnote":"","page_name":" 510 ","page_number":510},
  {"content":"\r\n\r\nخويش قرار داد . آصف نيز سال‌ها در پردهء غيبت بود تا آنكه خداوند او را بر مردم آشكار نمود . پس از مدت‌ها كه آصف با قومش وداع مىكردند به او گفتند كه وعدهء ديدار ما چه هنگام است ؟ او گفت : هنگام گذشتن از پل صراط .\r\nپس از غيبت دوم آصف ، بنى اسرائيل به سختىهاى بسيار گرفتار شدند و بخت نصر بر آنان تسلط يافت .\r\nدر برخى روايات آمده است كه هنگامى كه سليمان پادشاهىاش به پايان رسيد انگشتر را يافت . آنگاه شياطين ، انگشتر را از او گرفتند و به دريا افكندند . « 1 »\r\nزنديقى از امام صادق عليه السّلام پرسيد : چگونه شياطين توانستند به آسمان‌ها بالا روند و در ساخت بناهاى عظيم سليمان را يارى كنند و حال آنكه آنان نيز همچون انسان‌ها آفريده شده‌اند ؟\r\nامام صادق عليه السّلام فرمود : شياطين در دست سليمان تسخير شده و بزرگ شده بودند . آنان خلقى لطيف دارند كه نمىتوان آنها را حس كرد . غذاىشان از چشمهء تسنيم است كه از بالا به پايين فرو مىريزد . آنان به آسمان رخنه مى - كردند تا از اخبار آنجا آگاهى يابند . « 2 »\r\nامام كاظم عليه السّلام فرموده‌اند : سليمان هزار همسر داشت كه سيصد تن از آنان در جنگ به اسارت درآمدند . « 3 »\r\nهمچنين آن حضرت فرموده‌اند : سرزمين‌هاى سليمان از شام تا اصطخر بود . « 4 »\r\nامام صادق عليه السّلام فرموده‌اند : سليمان از مهمانانش با گوشت و آرد الك‌شده پذيرايى مىكرد ولى خانواده‌اش را با نان خشك سير مىكرد و خود نيز نانى كه با آرد جوى الك‌نشده فراهم شده بود مىخورد .\r\nدر قصص راوندى آمده است كه امام صادق عليه السّلام دربارهء آيهء  « اعْمَلُوا آلَ داوُدَ \r\n\r\n\r\n","description":"","footnote":"\r\n( 1 ) . بحار الانوار ج 14 ص 67 تا ص 69 .\r\n( 2 ) . احتجاج طبرسى ص 339 .\r\n( 3 ) . بحار الانوار ج 14 ص 70 .\r\n( 4 ) . بحار الانوار ج 14 ص 70 .\r\n","page_name":" 511 ","page_number":511},
  {"content":"\r\n\r\n شُكْراً »  فرموده‌اند : آنان هشتاد مرد و هفتاد زن بودند كه همواره در محراب خويش معتكف بودند تا آنكه سليمان به پيامبرى و پادشاهى رسيد .\r\nخداوند جن و انس را در دستان او تسخير كرد و همهء پادشاهان در برابر او سر فرود آوردند .\r\nهنگامى كه سليمان از جاى خويش برمىخاست جن و انس و پرندگان به احترام او برمىخاستند و آن هنگام كه به ستيز با دشمنان مىرفت براى او جايگاهى بلند مىساختند و او به طوفان فرمان مىداد كه جايگاهش را به هر نقطه كه مىخواهد ببرد .\r\nدر اردوگاه سپاهش اسبان تندرو و سربازان ورزيده و ادوات جنگى بسيارى بود .\r\nگويند كه او از سحرگاه تا ظهر سوار بر باد مىشد و فاصلهء يك ماهه را طى مىكرد و از ظهر تا غروب نيز فاصلهء يك ماه را درمىنورديد . « 1 »\r\nاصبغ بن نباته گويد : هنگامى كه سليمان از بيت المقدس به مدائن مىرفت سيصد هزار تن از سپاهيانش بر روى تخت‌هايى در سمت راست نشسته بودند و سيصد هزار تن از جن نيز در سمت چپ بر تخت‌ها تكيه زده بودند و پرندگان بسيارى بر فراز سر آنها سايه افكنده بودند .\r\nباد نيز فرمان يافته بود كه آن كجاوه‌هاى بزرگ را به مقصد رساند .\r\nهنگامى كه سليمان و همراهانش به مدائن رسيدند اندكى توقف كردند و پس آنگاه به شهر اصطخر رفتند و شب آنجا ماندند و سحرگاهان به جزيرهء « برخاوان » كه در سرزمين فارس بود رفتند . باد آنان را چنان پايين آورده بود كه پاهاىشان به آب دريا مىخورد . سپاهيان سليمان با ديدن اين عظمت و شوكت مىگفتند : بىگمان هيچ پادشاهى چنين قدرتمند نيست . در اين هنگام فرشته‌اى ندا داد : پاداش هرتسبيح شما برتر از هرآن چيزى است كه مىبينيد . « 2 »\r\n\r\n\r\n","description":"","footnote":"\r\n( 1 ) . قصص راوندى ص 208 .\r\n( 2 ) . قصص راوندى ص 208 .\r\n","page_name":" 512 ","page_number":512},
  {"content":"\r\n\r\nامام باقر عليه السّلام فرموده‌اند : سليمان كاخى داشت كه جنيان براى او ساخته بودند . آن كاخ هزار اتاق داشت و در هراتاق يكى از همسران سليمان زندگى مىكرد .\r\nهفتصد تن از همسران سليمان كنيزان قبطى بودند و بقيه زنانش اشراف زاده و آزاده بودند .\r\nسليمان جنيان را دستور داده بود كه تخته‌سنگ‌هاى بزرگى را به نقطهء موردنظر حمل كنند . روزى ابليس ( براى آزار جنيان ) نزد آنان آمد و گفت : در چه حالى هستيد ؟ آنان گفتند : طاقت‌مان به سر رسيده است . ابليس گفت :\r\nچنين نيست . شما هنگامى كه سنگى را به جايش مىرسانيد هنگام بازگشت ، به كارى مشغول نيستيد و مىتوانيد استراحت كنيد .\r\nباد گفتگوى آنان را به اطلاع سليمان رساند . سليمان نيز دستور داد كه جنيان هنگام بازگشت از كارشان خاك و گل حمل كنند .\r\nديگربار ابليس نزد آنان آمد و گفت : در چه حالى هستيد ؟\r\nگفتند : در روز كارى بسيار سنگين را انجام مىدهيم . ابليس گفت : چنين نيست ؛ چرا كه شب‌ها را به استراحت مىپردازيد . دوباره سليمان از اين گفتگو آگاه شد و دستور داد كه آنان شبانه‌روز كار كنند . و جنيان تا هنگام رحلت سليمان اين گونه كار كردند .\r\nروزى سليمان همراه انس و جن براى طلب باران به بيرون شهر رفتند . در اين هنگام سليمان مورچه‌اى را ديد كه بال‌هايش را گشوده و دست‌هايش را بالا گرفته و مىگويد : خداوندا ، من يكى از آفريدگان تو هستم كه از روزى نصيبى ندارم . ما را به خاطر گناهان انسان‌ها عذاب مفرما و باران را بر ما فرود آر .\r\nآنگاه مورچه لنگان‌لنگان از كنار سليمان گذشت . سليمان با ديدن اين صحنه به همراهانش گفت : بازگرديد كه كسى كه از شما نيست شفاعت‌تان را نموده است . « 1 »\r\n\r\n\r\n","description":"","footnote":"\r\n( 1 ) . قصص راوندى ص 209 .\r\n","page_name":" 513 ","page_number":513},
  {"content":"\r\n\r\nامام كاظم عليه السّلام فرموده‌اند : همهء پيامبران با خردى كامل آفريده شده‌اند ولى برخى از پيامبران بر ديگر پيامبران برترى دارند . هنگامى كه سليمان به پادشاهى رسيد سيزده سال بيشتر نداشت و چهل سال پادشاهى كرد .\r\nذو القرنين نيز در دوازده سالگى به پيامبرى رسيد و سى سال حكومت كرد . « 1 »\r\nهمچنين آن حضرت فرموده‌اند : روزى پيرزنى قدخميده نزد سليمان آمد و از باد شكايت كرد . سليمان باد را فرا خواند و در اين‌باره از او توضيح خواست .\r\nباد گفت : من فرمان يافته بودم كه به سوى كشتىاى كه در حال غرق شدن بود بروم و آنها را نجات دهم ولى شتابم باعث شد كه به اين پيرزن برخورد كنم . او بر زمين افتاد و دستش شكست .\r\nسليمان از خدا خواست كه در اين‌باره قضاوت كند . خداوند نيز وحى فرمود كه بايد هزينهء شكسته شدن دست اين پيرزن را اهل آن كشتى بپردازند ؛ زيرا باد براى نجات آنها مىرفت كه چنين شد . « 2 »\r\nامام صادق عليه السّلام فرموده‌اند : آخرين پيامبرى كه وارد بهشت مىشود سليمان است ؛ چرا كه در دنيا نعمت‌هاى بسيارى به او بخشيده شد .\r\nامام باقر عليه السّلام فرموده‌اند : سليمان همراه انس و جن و باد و پرندگان به طواف خانهء خدا آمد و بر ديوار كعبه ، پارچه‌اى از كتان قبطى آويخت . او نخستين كسى بود كه براى خانهء خدا پوششى آورد . « 3 »\r\nباد در تسخير سليمان بود . او هرصبحگاه از دمشق تا اصطخر را كه در ناحيهء اصفهان است مىپيمود كه اين راه در حالت عادى يك ماه به طول مىانجاميد .\r\nاو از زوال ظهر تا غروب نيز مسير اصطخر تا كابل را مىپيمود . خداوند باد را به‌جاى اسب‌هاى رام‌شده‌اى كه بر سه پاى خود مىايستند و سم پاى چهارم را بر روى زمين مىگذارند به سليمان عطا فرمود .\r\n\r\n\r\n","description":"","footnote":"\r\n( 1 ) . بحار الانوار ج 14 ص 73 .\r\n( 2 و 4 ) . بحار الانوار ج 14 ص 74 .\r\n( 3 ) . من لا يحضره الفقيه ج 2 ص 156 و 157 .\r\n","page_name":" 514 ","page_number":514},
  {"content":"\r\n\r\nروايت شده است كه ساخت بيت المقدس در زمان داود ناتمام ماند و پس از او سليمان كار ساخت آن را پى گرفت . او جن و شياطين را به كار گرفت و گروه‌هاى مختلفى را مأمور كرده بود كه سنگ‌هاى مرمر و بلورين و درخشان را از معدن‌ها استخراج كنند و به بيت المقدس آورند ، او برج شهر را با مرمر و سنگ‌هاى بزرگ ساخت و براى كاخ ، دوازده دروازه ساخت تا هرطايفهء بنى اسرائيل در بخشى از آن سكونت گزينند .\r\nپس از آنكه ساخت كاخ به پايان يافت او شروع به ساخت مسجد كرد و گروهى را فرمان داد تا سنگ‌هاى طلا و ياقوت را از معدن‌ها استخراج كنند .\r\nگروهى را نيز به جستجوى جواهرات و سنگ‌هاى قيمتى فرستاد .\r\nگروهى را نيز براى تهيه مشك و عنبر و عطرهاى خوشبو روانه كرد و عده اى را نيز براى يافتن مرواريد به ساحل درياها فرستاد .\r\nپس آنگاه به صنعتگران و معماران دستور داد كه سنگ‌ها و لؤلؤها را تراش دهند . سرانجام مسجد قدس با مرمرهاى سپيد و زرد و سبز آراسته شد .\r\nستون‌هاى مسجد را با بلور و سقف را با جواهرات آراستند و درون آن را با ياقوت و لؤلؤ پر كردند و حياط مسجد را نيز با سنگ‌هاى فيروزه فرش كردند .\r\nپس از آنكه ساخت مسجد به پايان رسيد سليمان دستور داد كه آن روز را عيد اعلام كنند .\r\nمسجدى را كه سليمان ساخته بود تا روزگار بخت نصر پابرجا بود تا اينكه او دستور داد كه شهر را ويران كنند و لطمه‌هاى بسيارى به مسجد وارد ساختند و جواهرات آن را به عراق بردند .\r\nروايت شده است كه در روزگار سليمان بر روى تخت‌ها ، شكل درندگان رسم مىشد تا دشمنان بهراسند . صنعتگران در انتهاى تخت سليمان دو شير كشيدند و بر بالاى تخت كركسى را رسم كردند . هنگامى كه سليمان از تختش بالا مىرفت شيرها دست‌هاىشان را به اذن خدا مىگشودند و كركس‌ها نيز بال‌هاى خود را مىگستراندند تا از تابش خورشيد بر سليمان جلوگيرى كنند .\r\n\r\n","description":"","footnote":"","page_name":" 515 ","page_number":515},
  {"content":"\r\n\r\nپس از رحلت سليمان ، روزى بخت نصر گام در تخت سليمان نهاد تا بالا رود ولى يكى از شيرها چنان بر پاى او كوبيد كه بيهوش شد . پس از آن ديگر كسى جرأت نكرد كه بر روى تخت سليمان بنشيند . « 1 »\r\nامام رضا عليه السّلام فرموده‌اند : نقش انگشتر سليمان اين جمله بود : « سبحان من ألجم الجنّ بكلماته ؛ « 2 » پاك است خدايى كه جن را با كلمات خود لگام بست ( و به بند كشيد ) .\r\nطبرسى گويد : خداوند بر سليمان وحى فرمود كه من بر پادشاهى تو افزودم و همهء خبرها را باد به آگاهى تو خواهد رساند .\r\nشياطين فرشى دراز از ابريشم را در برابر پاى سليمان مىگستراندند و سليمان بر تختى زرين تكيه مىزد و گرداگرداش سه هزار تخت زرين و سيمين بود كه پيامبران و دانشمندان بر آنها تكيه مىزدند و انبوهى از مردم گرد مىآمدند و آخرين حلقه را شياطين و جن تشكيل مىدادند .\r\nانبوهى از پرندگان نيز بر فراز سر آنان سايه مىافكندند . « 3 »\r\nامام صادق عليه السّلام فرموده‌اند : امير مؤمنان عليه السّلام در شبى تاريك از خانه‌اش بيرون آمد و با خود چنين نجوا نمود : شبى تاريك و پرهمهمه است . امامى با شما سخن مىگويد كه پيراهن آدم و انگشتر سليمان و عصاى موسى را به همراه دارد . « 4 »\r\nامام سجاد عليه السّلام فرموده‌اند : كاكل چكاوك از نوازش دستان سليمان است .\r\nروزى چكاوكى نر خواست كه با ماده‌اش درآميزد . ولى چكاوك ماده ممانعت كرد . آنگاه نرينه گفت : شايد جوجه‌اى به دنيا آورى كه خدا را سپاس گويد و ستايش كند . مادينه سخن او را پذيرفت و پس از چندى آن‌دو صاحب جوجه‌اى شدند و براى آن جوجه لانه‌اى در كنار راه ساختند .\r\n\r\n\r\n","description":"","footnote":"\r\n( 1 ) . مجمع البيان ج 4 ص 589 .\r\n( 2 ) . عيون اخبار الرضا ج 2 ص 60 .\r\n( 3 ) . مجمع البيان ج 4 ص 335 .\r\n( 4 ) . اصول كافى ج 1 ص 231 و ص 232 .\r\n","page_name":" 516 ","page_number":516},
  {"content":"\r\n\r\nروزى سليمان و سپاهش از آنجا مىگذشتند و مادينه گفت : مىترسم لشكريان سليمان ما را لگدكوب كنند ولى نرينه گفت : سليمان مردى مهربان است . آنگاه تصميم گرفتند كه مادينه كه پاى ملخى را كه براى جوجه‌اش فراهم كرده بود و نرينه خرمايى را كه تهيه كرده بود به سليمان هديه دهند ؛ چرا كه سليمان از هديه خوشحال مىشد . آن‌دو نزد سليمان رفتند و آن حضرت با آنان سخن گفت و از زندگىشان پرسيد و هديهء آنان را پذيرفت و دستور داد كه سپاهيانش از كنار لالهء آنان نگذرند .\r\nآنگاه دست نوازشى بر سر آن‌دو كشيد و از خدا خواست كه به آن‌دو بركت دهد . از آن هنگام بود كه بر سر چكاوك كاكل روييد .\r\nروايت شده است كه روزى سليمان همراه سپاهش از كنار عابدى مىگذشتند . عابد با ديدن سليمان به او گفت : خداوند به تو حكومتى قدرتمند عطا نموده است . آنگاه سليمان گفت : پاداش تسبيحى كه در نامهء كردار مؤمن نگاشته مىشود برتر از همهء چيزهايى است كه خداوند به سليمان داده است ؛ چرا كه آن تسبيح همواره در نامه كردار مىماند ولى پادشاهى من روزى به سر مىرسد .\r\nدر روايتى آمده است كه سليمان از ثروتمندان كناره مىگرفت و با مستمندان هم‌غذا مىشد . او بارها مىگفت : من مستمندى همچون شمايم .\r\nاو شب‌ها دستانش را بر گردنش مىآويخت و تا سحرگاهان به گريه و راز و نياز مىپرداخت . درآمدش از بافتن برگ درخت خرما بود و از آن جهت پادشاهى مىكرد كه بر پادشاهان ستم‌پيشه غلبه كند .\r\nهنگامى كه سليمان راهى سفر مىشد همهء خانواده و خدمتكاران و كاتبان خويش را به همراه مىبرد . همچنين ديگ‌هايى آهنين را كه مىشد ده شتر را در آن پخت با خود مىبردند .\r\nاو به همراه سپاهيانش از اصطخر تا يمن را پيمود و به شهر مدينه الرسول رسيد . آنگاه به يارانش گفت : روزى حضرت محمد به اينجا هجرت خواهد كرد .\r\nخوشا بر آن‌كس كه به او ايمان آورد و همراهىاش كند . پس آنگاه سليمان\r\n\r\n","description":"","footnote":"","page_name":" 517 ","page_number":517},
  {"content":"\r\n\r\nبه كنار كعبه رسيد و بت‌هاى بسيارى را ديد كه مردم آنها را مىپرستند . او از كنار كعبه گذشت و آنگاه كعبه به درگاه خدا شكوه نمود و گفت : پروردگارا ، سليمان يكى از پيامبران توست كه با يارانش از كنار من گذشتند وى لحظه ولى درنگ نكردند تا نمازى بگزارند . در اين هنگام خداوند فرمود : به زودى انبوهى از مردم در برابر تو سر بر سجده خواهند نهاد و در آخرالزمان قرآن را بر پيامبرى فرود خواهم آورد كه كسى را بيشتر از او دوست ندارم .\r\nبه زودى مردم با سازوآوازى همچون بال و پر زدن كركس ، نزد تو مىآيند و نداى پيروزى سر مىدهند و همچون شادى و علاقهء ماده‌شترى به فرزندش ، سر از پا نشناخته و همهء بت‌ها را خواهند شكست .\r\nسليمان پس از پدرش داود دستور داد كه براى قضاوت تختى بسازند كه گناهكاران هراسان شوند .\r\nآن تخت را از عاج فيل ساختند و درونش را با ياقوت و مرواريد و زبرجد آراستند و بر چهار گوشهء آن ساقهء صيقل داده شدهء درخت خرما را نهادند و اطرافش را با ياقوت سرخ و زمرد سبز آراستند و بر سر دو ساقهء خرما دو طاوس زرين نهادند و بر فراز دو ساقهء ديگر ، دو درخت نخل زرين نهادند بگونه اى كه هردرخت زرين در برابر طاوسى نهاده شده بود . همچنين در كنار تخت قضاوت ، دو شير زرين بود كه بر بال‌هاى آن‌ها عمودى از زمرد سبز گذاشته بودند .\r\nشاخ و برگ درختان خرما را با تاك‌هايى زرين و سرخ آراسته بودند و شاخه‌هاى تاك از ياقوت سرخ بود و شاخه‌هاى انگور بر نخل‌ها و بر روى تخت سايه مىافكند .\r\nهنگامى كه سليمان بر نخستين پله‌ى تخت گام نهاد گردش دايره‌وارى پديد مىآمد و كركس‌ها و طاوس‌ها بال‌هاى خود را بر او مىگستردند و شيرها دست‌هاى خود را در برابر سليمان مىگشودند و با دم‌شان بر زمين مىزدند .\r\nهنگامى كه سليمان به پله‌ى آخر مىرسيد كركس‌ها تاجى بر سر سليمان مىنهادند و تخت دايره‌وار مىچرخيد و طاوس‌ها و كركس و شيرها نيز\r\n\r\n","description":"","footnote":"","page_name":" 518 ","page_number":518},
  {"content":"\r\n\r\nمىچرخيدند و از دهانشان مشك و عنبر به سليمان مىپاشيدند .\r\nسپس در آغاز قضاوت ، كبوترى طلايى اندكى از تورات را مىخواند و آنگاه سليمان به قضاوت مىپرداخت . در هنگام قضاوت ، دانشمندان بنى اسرائيل در جانب راست سليمان بر هزار تخت زرين و آراسته به جواهرات تكيه مىزدند و بزرگان و جنيان نيز در جانب چپ سليمان بر هزار تحت سيمين تكيه مىزدند .\r\nاين كارها باعث مىشد كه شاهدان هراسان گردند و به دروغ گواهى ندهند . « 1 »\r\nعلى بن يقطين از امام كاظم عليه السّلام پرسيد : آيا مىشود كه پيامبرى بخيل باشد ؟ آن حضرت فرمود : نه . او دوباره پرسيد : پس چرا سليمان به خداوند گفت :  « رَبِّ اغْفِرْ لِي وَ هَبْ لِي مُلْكاً لا يَنْبَغِي لِأَحَدٍ مِنْ بَعْدِي »  « 2 »\r\nامام عليه السّلام فرمود : دو گونه پادشاهى وجود دارد ؛ يك پادشاهى كه همراه با ستمگرى است . پادشاهى ديگرى نيز هست كه ولايتى از سوى خداست ؛ همانگونه كه آل ابراهيم و طالوت و ذو القرنين چنين حكومتى داشتند .\r\nسليمان نيز چنين پادشاهى داشت . خداوند گروهى از شياطين را به تسخير سليمان درآورد تا بناهاى عظيمى را براى او بسازند و مرواريدها را از اعماق درياها درآورند . خداوند به سليمان زبان پرندگان را آموخته بود .\r\nآنگاه ابن يقطين گفت : چرا حضرت محمد دربارهء سليمان فرموده‌اند كه « رحم اللّه اخى [ سليمان 
  ] ما كان أبخله » آن حضرت فرمودند : به خدا سوگند كه آنچه به سليمان عطا شد و حتى آنچه كه به پيامبران ديگر عطا نشده است همگى نزد ماست .\r\nخداوند دربارهء سليمان فرموده است :  « هذا عَطاؤُنا فَامْنُنْ أَوْ أَمْسِكْ بِغَيْرِ حِسابٍ »  « 3 » .\r\n\r\n\r\n","description":"","footnote":"\r\n( 1 ) . بحار الانوار ج 14 ص 83 تا 85 .\r\n( 2 ) . سوره ص / 35 .\r\n( 3 ) . سوره ص 39 .\r\n","page_name":" 519 ","page_number":519},
  {"content":"\r\n\r\nولى درباره حضرت محمد مىفرمايد :  « ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا »  « 1 » نگارنده گويد كه روايتى كه اشاره به بخل سليمان مىكند از روايات دروغ است كه امام كاظم عليه السّلام به دليل تقيه ، تأويلى ديگر را براى آن بيان فرمودند .\r\n\r\n\r\n","description":"","footnote":"\r\n( 1 ) . علل الشرايع ج 1 ص 90 .\r\n","page_name":" 520 ","page_number":520},
  {"content":"\r\n\r\n\r\nفصل دوم : عبور از سرزمين مورچگان\r\n   وَ حُشِرَ لِسُلَيْمانَ جُنُودُهُ مِنَ الْجِنِّ وَ الْإِنْسِ وَ الطَّيْرِ فَهُمْ يُوزَعُونَ حَتَّى إِذا أَتَوْا عَلى وادِ النَّمْلِ قالَتْ نَمْلَةٌ يا أَيُّهَا النَّمْلُ ادْخُلُوا مَساكِنَكُمْ لا يَحْطِمَنَّكُمْ سُلَيْمانُ وَ جُنُودُهُ وَ هُمْ لا يَشْعُرُونَ فَتَبَسَّمَ ضاحِكاً مِنْ قَوْلِها وَ قالَ رَبِّ أَوْزِعْنِي أَنْ أَشْكُرَ نِعْمَتَكَ الَّتِي أَنْعَمْتَ عَلَيَّ وَ عَلى والِدَيَّ وَ أَنْ أَعْمَلَ صالِحاً تَرْضاهُ وَ أَدْخِلْنِي بِرَحْمَتِكَ فِي عِبادِكَ الصَّالِحِينَ .   \r\nطبرسى گويد : سرزمين مورچگان همان طائف است و برخى گفته‌اند كه مقصود ، سرزمين شام اسب كلمهء « لا يحطمنكم » دلالت دارد كه سليمان و سپاهيانش پياده و سوار بر است . از آن سرزمين مىگذشتند و باد مأمور حركت دادن آنها نبود .\r\nممكن است كه بگوييم : اين اتفاق پيش از آن بود كه باد به تسخير سليمان درآيد . « 1 »\r\nداود بن سليمان غازى مىگويد : امام رضا عليه السّلام روايت نمودند كه امام صادق عليه السّلام فرموده‌اند : هنگامى كه سركردهء مورچگان از آنان خواست كه به لانه‌هاى خود بروند باد سخن او را به گوش سليمان رساند . سليمان دستور داد كه آن مورچه را آوردند .\r\nآنگاه از او پرسيد : تو كه مىدانى ما بر كسى ستم روا نمىداريم ، پس چرا به مورچگان گفتى كه به لانه‌هاى خود بروند ؟\r\n\r\n\r\n","description":"","footnote":"\r\n( 1 ) . مجمع البيان ج 4 ص 336 .\r\n","page_name":" 521 ","page_number":521},
  {"content":"\r\n\r\nمورچه گفت : ترسيدم كه آراستگى ظاهرى تو را ببينند و از ياد خدا غفلت ورزند . آنگاه مورچه به سليمان گفت : چرا با آنكه پدرت از تو والاتر و بزرگتر است ولى نام او يك حرف بيشتر از نام پدرت است ؟\r\nسليمان از پاسخ درماند . آنگاه مورچه گفت : پدرت داود زخم دلش را با دوستى خدا درمان مىكرد و اين فضيلت داود بر توست . اميدوارم كه همچو او گردى .\r\nآنگاه مورچه دوباره پرسيد : آيا مىدانى كه چرا از ميان آفريدگان الهى ، باد به تسخير تو درآمد ؟ سليمان از پاسخ درماند . آنگاه مورچه گفت : باد فناپذير است .\r\nآن را به تسخير تو درآوردند تا بدانى كه تو خود نيز فناپذيرى . آنگاه لبخندى بر لب‌هاى سليمان نقش بست . « 1 »\r\nاين روايت از احاديث پيچيده است كه چرا نام سليمان يك حرف بيش از داود دارد و علما در اين‌باره چند نظر را فرموده‌اند ؛\r\n1 . داود به دليل ترك اولى زخمى بر دلش نشست و آن را با عشق به خدا درمان كرد . ولى سليمان از آن ترك اولى در امان ماند به همين جهت او را « سليم » ناميدند ، و بعدها او را سليمان خواندند كه به همين جهت سليمان يك حرف از داود بيشتر است .\r\nولى بايد دانست كه سليمان برتر از داود نبود و آن ترك اولى را كه داود مرتكب شد باعث شد كه عشق به خدا بيشتر در دلش جاى گيرد .\r\nدر اين روايت مورچه نيز آرزو كرد كه روزى سليمان همچون پدرش داود گردد .\r\n2 . معناى روايت آن است كه نام اصلى داود ، « داوى جرحه بالودّ » بود كه به معناى كسى است كه زخم دلش را با دوستى ( به خدا ) مداوا كرده است . و روشن است كه نام اصلى داود ، حروفش بيشتر از نام سليمان است .\r\n3 . نام اصلى سليمان سليم بود . گاهى نيز به انسان مجروح ، سليم مىگويند\r\n\r\n\r\n","description":"","footnote":"\r\n( 1 ) . علل الشرايع ج 1 ص 91 .\r\n","page_name":" 522 ","page_number":522},
  {"content":"\r\n\r\nتا به فال نيك گرفته شده و زودتر بهبود يابد .\r\nدربارهء سليمان نيز بايد گفت كه به اين جهت به او سليم مىگفتند كه او از مداوايى كه داود كرد سالم ماند و حرف اضافه‌اى كه در نام سليمان است دليل بر زخم اوست ؛ همانگونه كه خود زخم نيز در وجود انسان زائده‌اى است .\r\n4 . صدوق رحمه اللّه مىفرمايد : چون نام اصلى داود ، « داوى جرحه بالود » بود او را به اختصار داود ناميدند . خداوند خواست كه الف نام داود در نام « سليم » گنجانده شده و به سليمان تبديل شود تا معرفتى كه داود داشت به سليمان نيز برسد . حرف نون در سليمان نيز به اين دليل اضافه شد كه آن نام غير منصرف ، با الف و نون تكميل گردد . « 1 »\r\n« برسى » در مشارق الانوار گويد : سليمان هرروز سفره‌اى را مىگسترد كه در آن دويست و هشتاد پيمانه مصرى غذا وجود داشت .\r\nروزى حيوان دريايى از سليمان غذايى خواست . سليمان دستور داد تا غذايى كه يك ماه در سفره‌اش مىنهد را به او بدهند .\r\nناگهان آن حيوان همهء آن غذاها را بلعيد و گفت : اين بخشى از غذاى روزانه من است . سليمان با شگفتى پرسيد : آيا باز هم حيواناتى بسان تو در دريا هستند . او گفت : آرى . هزار گونه حيوان همچون من هستند . سليمان با شگفتى گفت : سبحان الملك العظيم . « 2 »\r\nدر روايت آمده است كه سليمان گنجشكى را ديد كه به مادينه‌اش مىگويد : چرا از من دورى مىگزينى ؟ اگر بخواهى دربار سليمان را با منقارم به دريا مىافكنم .\r\nسليمان لبخندى زد و دستور داد كه آن گنجشك‌ها را نزدش حاضر كنند .\r\nآنگاه به گنجشك نر گفت : آيا تو به راستى مىتوانى چنين كارى كنى ؟ او گفت : اى پيامبر خدا ، نمىتوانم . ولى خواستم نزد همسرم فخرفروشى كنم و هيچ عاشقى را نبايد به خاطر سخنش ملامت كرد .\r\n\r\n\r\n","description":"","footnote":"\r\n( 1 ) . بحار الانوار ج 14 ص 93 .\r\n( 2 ) . مشارق الانوار اليقين ص 41 .\r\n","page_name":" 523 ","page_number":523},
  {"content":"\r\n\r\nآنگاه سليمان از گنجشك ماده پرسيد : چرا با اينكه همسرت اين گونه تو را دوست دارد از او كناره مىجويى ؟ او گفت : چون او دروغ مىگويد ؛ چرا كه او جز من كسى ديگر را نيز دوست دارد . سليمان با شنيدن اين سخن گريه كرد و آنگاه چهل روز از مردم كناره گرفت و از خدا خواست تا دلش را جايگاه محبت خود كند .\r\nهمچنين گفته‌اند كه سليمان صداى گنجشكى را شنيد كه به همسرش مىگويد : به آميزش با من تن ده كه شايد خدا فرزندى به ما دهد كه همواره ياد خدا را زنده نگاه دارد .\r\nسليمان با شگفتى گفت : نيت اين پرنده ، از همهء پادشاهى من برتر است .\r\nهمچنين روايت شده است كه سليمان از كنار بلبلى مىگذشت كه شنيد بلبل مىگويد : اگر بتوانم نيمى از اين ميوه را بخورم ديگر دنيا نابود باد ( كه نيازى به آن ندارم )\r\nدر اين هنگام فاخته نيز گفت : اى كاش انسان‌ها آفريده نمىشدند . « 1 »\r\nزمخشرى گويد : قتاده وارد كوفه شد و گروهى از مردم گرداگردش حلقه زدند . آنگاه او به مردم گفت : از هرآنچه كه مىخواهيد بپرسيد . در اين هنگام ابو حنيفه كه جوان بود پرسيد : مورچه‌اى كه با سليمان سخن گفت نر بود يا ماده ؟ قتاده از پاسخ بازماند .\r\nآنگاه ابو حنيفه گفت : بىگمان آن مورچه ماده بوده است ؛ چرا كه قرآن مىفرمايد :  « قالَتْ نَمْلَةٌ »  و واژهء مورچه به صورت مؤنث آورده شده است . « 2 »\r\nنگارنده گويد : كلمهء « نملة » همچون « رحمامة » و « شاة » است كه به هردو نر و ماده اطلاق مىشود و بايد با قرينه تشخيص داد كه از آن حيوان ، كه نر اراده شده است يا ماده ؟\r\nهمچنين مىتوان پس از اين كلمات كلمهء ذكر يا انثى را به كار برد تا\r\n\r\n\r\n","description":"","footnote":"\r\n( 1 ) . تفسير بيضاوى ج 3 ص 247 .\r\n( 2 ) . تفسير زمحشرى ج 3 ص 137 .\r\n","page_name":" 524 ","page_number":524},
  {"content":"\r\n\r\nمشخص شود كه چه كلامى اراده شده است .\r\nابن حاجب نيز گفته است : كلماتى همچون شاة ، نملة و حمامة مؤنث لفظى هستند يعنى در حقيقت مذكرند ولى علامت تأنيث گرفته‌اند ؛ بنابراين مىتوان گفت كه مقصود از نمله در قرآن ، مورچهء مذكر است و اين احتمال صحيح به نظر مىرسد ، پس خاموشى قتاده از پاسخ‌گويى بهتر از پاسخ ابو حنيفه است .\r\nشيخ رضى مىفرمايد : قتاده و ابو حنيفه هردو سخنى ناروا گفتند ؛ چرا كه قتاده سخنى گفت كه تنها سزاوار امير مؤمنان است كه مىفرمود : « سلونى قبل أن تفقدونى ، سلونى عمّا شئتم » ابو حنيفه نيز پاسخى را گفت كه هرچند مريدانش در آغاز او را تحسين كردند ولى بعدها فهميدند كه او سخنى ناروا گفته است .\r\nثعلبى نقل نموده كه در مقاتل چنين آمده است : روزى سليمان در كاخش نشسته بود كه پرنده‌اى بر فراز سر او آمد .\r\nسليمان به اطرافيانش گفت : او بر ما سلام مىكند و خدا را سپاس مىگويد كه ما را بر دشمنانمان پيروزى بخشيده است . آنگاه سليمان گفت : اين پرنده به سوى جوجه‌هايش كه تازه از تخم سر برآورده‌اند مىرود ولى به زودى باز مىگردد .\r\nآن پرنده دوباره بازگشت و از سليمان خواست تا براى پرستارى از جوجه‌هايش مدتى را در مرخصى به سر برد . سليمان نيز خواستهء پرنده را پذيرفت .\r\nهمچنين ثعلبى گويد : روزى قمرى نزد سليمان و يارانش نغمه‌اى سر داد .\r\nسليمان گفت : آيا مىدانيد او چه گفت . گفتند : نه . سليمان گفت كه او مىگويد : اى كاش خداوند انسان‌ها را نمىآفريد .\r\nطاوس مىگويد : از هردستى بدهى از همان دست بازپس مىگيرى .\r\nشانه به سر مىگويد : كسى كه بر ديگران رحم نورزد خود مورد رحمت قرار نمىگيرد . صرد مىگويد : اى گناهكاران از خداوند آمرزش خواهيد .\r\nطوطى مىگويد : هر زنده‌اى روزى خواهد مرد و هرتازه‌اى روزى كهنه خواهد شد .\r\nپرستو مىگويد : به سوى خير و نيكى گام برداريد كه بىگمان آن را\r\n\r\n","description":"","footnote":"","page_name":" 525 ","page_number":525},
  {"content":"\r\n\r\nخواهيد يافت .\r\nكبوتر مىگويد : ذكر « سبحان ربى الاعلى » همهء آسمان‌ها و زمين را فرا گرفته است . كلاغ مىگويد : لعنت خداوند بر داروغه‌اى كه يك دهم اموال مردم را به ناحق مىستاند .\r\nموش كور مىگويد : هرچيزى جز خداوند فناپذير است .\r\nمرغ سنگ‌خوار مىگويد : هركه خاموش ماند در امان ماند .\r\nطوطى كوچك مىگويد : واى بر آنكه همهء همتش در راه دنيا باشد .\r\nقورباغه مىگويد : منزه است پروردگار پاك من . باز مىگويد : پاك است پروردگارم و او را سپاس مىگويم . وزغ مىگويد : پاك است خدايى كه در هر مكانى هست .\r\nدراج نيز مىگويد : خداوند بر عرش استوار است . « 1 »\r\nدر دعوات راوندى آمده است كه روزى سليمان در كنار ساحل دريايى نشسته بود كه مورچه‌اى را ديد كه دانهء گندمى را مىبرد . ناگهان قورباغه‌اى آن مورچه را با دانه‌اش بلعيد و درون آب رفت . اندكى پس از آن ، قورباغه به روى آب آمد و مورچه را از دهانش بيرون آورد و رها كرد .\r\nسليمان كه در شگفت مانده بود از مورچه علت ماجرا را پرسيد . مورچه گفت : در اعماق آب ، كرمى نابينا در شكاف تخته سنگى زندگى مىكند كه نمىتواند از آن بيرون آيد .\r\nخداوند مرا مأمور كرده است كه روزى او را برسانم . قورباغه نيز مرا در دهانش مىگيرد تا از آب در امان مانم .\r\nسليمان پرسيد : آيا آن كرم ذكرى هم مىگويد ؟ گفت : آرى ، مىگويد : اى خداوندى كه مرا با روزى رسانىات در اعماق دريا فراموش نمىكنى رحمتت را از بندگان باايمانت بازندار و آنان را از ياد نبر « 2 » .\r\n\r\n\r\n","description":"","footnote":"\r\n( 1 ) . بحار الانوار ج 14 ص 95 .\r\n( 2 ) . بحار الانوار ج 14 ص 95 .\r\n","page_name":" 526 ","page_number":526},
  {"content":"\r\n\r\n\r\nفصل سوم : داستان اسب‌ها\r\nخداى فرازمند مىفرمايد :      « وَ وَهَبْنا لِداوُدَ سُلَيْمانَ نِعْمَ الْعَبْدُ إِنَّهُ أَوَّابٌ إِذْ عُرِضَ عَلَيْهِ بِالْعَشِيِّ الصَّافِناتُ الْجِيادُ فَقالَ إِنِّي أَحْبَبْتُ حُبَّ الْخَيْرِ عَنْ ذِكْرِ رَبِّي حَتَّى تَوارَتْ بِالْحِجابِ رُدُّوها عَلَيَّ فَطَفِقَ مَسْحاً بِالسُّوقِ وَ الْأَعْناقِ وَ لَقَدْ فَتَنَّا سُلَيْمانَ وَ أَلْقَيْنا عَلى كُرْسِيِّهِ جَسَداً ثُمَّ أَنابَ » .      « 1 » در تفسير على بن ابراهيم آمده است : سليمان علاقهء بسيارى به اسب داشت و هرروز اسب‌هاى بسيارى را در برابر او نمايش مىدادند .\r\nروزى او بر اثر تماشاى اسب‌ها ، فراموش كرد كه نماز عصر را به‌جا آورد و نمازش قضا شد .\r\nسليمان بسيار اندوهگين شد و از خدا خواست كه خورشيد را بازگرداند .\r\nخداوند نيز دعايش را برآورد و سليمان نماز عصر را به‌جا آورد و اسب‌ها را گردن زد .\r\nهمانگونه كه خداوند فرموده است كه :  « رُدُّوها عَلَيَّ فَطَفِقَ مَسْحاً بِالسُّوقِ وَ الْأَعْناقِ » . \r\nدر تفسير آيهء  « وَ لَقَدْ فَتَنَّا سُلَيْمانَ »  چنين آمده است كه سليمان با زنى از بصره ازدواج كرد و صاحب فرزندى شد كه به او بسيار علاقه داشت .\r\nروزى سليمان ديد كه عزرائيل نگاه تندى به فرزندش مىكند . او دريافت كه مرگ فرزندش فرارسيده است و به فكر چاره افتاد و جنيان و شياطين گفتند كه\r\n\r\n\r\n","description":"","footnote":"\r\n( 1 ) . سوره ص / 30 تا 34 .\r\n","page_name":" 527 ","page_number":527},
  {"content":"\r\n\r\nفرزند سليمان را به چشمه‌اى در مشرق كه غروبگاه خورشيد است ببرند .\r\nبرخى نيز گفتند كه او را به زمين هفتم ببرند .\r\nولى سليمان با پيشنهاد آنان مخالفت كرد چرا كه مىدانست عزرائيل به همهء اين مكان‌ها دسترسى دارد . سرانجام كسى پيشنهاد داد كه او را بر روى ابرى نهند .\r\nسليمان نيز پذيرفت ولى عزرائيل جان آن فرزند را ستاند و پيكر بىجانش را روى تخت سليمان افكند . سليمان نيز دانست كه نمىتوان از تقدير خداوند فرار كرد . همانگونه كه خداوند نيز فرموده است :  « وَ أَلْقَيْنا عَلى كُرْسِيِّهِ جَسَداً ثُمَّ أَنابَ » \r\nامام صادق عليه السّلام فرموده‌اند : هنگامى كه سليمان انگشترش را به دست مىكرد همهء جنيان و شياطين و پرندگان و درندگان نزد او گرد مىآمدند تا به فرمان او گوش فرا دهند و باد ، سليمان و همهء آن موجودات را به هركجا كه دستور مىيافت مىبرد .\r\nسليمان نماز صبح را در شام و نماز ظهر را در فارس مىخواند . ولى هنگامى كه سليمان اسب‌هايش را كشت خداوند پادشاهىاش را از او ستاند .\r\nهنگامى كه سليمان به تخلّى مىپرداخت انگشترش را به يكى از خدمتكارانش مىسپرد . روزى شيطان با حيله‌گرى توانست انگشتر را از آن خدمتكار بگيرد .\r\nسليمان همهء افراد مملكتش را به كار واداشت تا انگشتر را بيابند . از سويى شيطان به خانه مادر و همسران سليمان رفت و هنگامى كه جستجوگران به خانهء مادر سليمان رفتند مادر سليمان به آنان گفت : فرزندم نيكوكارترين بندهء خداست . ولى نمىدانم كه چرا امروز با من مخالفت كرده است .\r\nجستجوگران با ديدن سليمان در آن خانه ، آنجا را نگشتند و دست خالى به خانهء همسران سليمان رفتند .\r\nآنگاه شيطان به شكل سليمان درآمد و به آنجا رفت . همسران سليمان به جستجوگران گفتند : سليمان هرگز هنگام حيض نزد ما نمىآمد .\r\n( و در اين ايام اصلا نزد ما نيامده است جستجوگران آنجا را نيز نتوانستند بگردند . )\r\n\r\n","description":"","footnote":"","page_name":" 528 ","page_number":528},
  {"content":"\r\n\r\nسرانجام شيطان آن انگشتر را به دريا انداخت و ماهىاى به فرمان خدا آن انگشتر را بلعيد . سليمان چهل شبانه‌روز در كنار دريا گريه و تضرع كرد و مردم در جستجوى او بودند .\r\nپس از آن سليمان صيادى را ديد و شاگردى او را كرد و يك ماهى به عنوان دستمزد گرفت .\r\nهنگامى كه سليمان شكم ماهى را شكافت انگشترش را در آنجا يافت و دوباره با نيروى انگشتر به سلطنت رسيد . او دستور داد كه شيطانى را كه انگشترش را دزديده بود به همراه ياران آن شيطان به بند كشند و در شكاف صخره‌ها و درون آب زندانى كنند .\r\nپس آنگاه سليمان به كاتبش آصف بن برخيا كه علم الهى در نزدش بود گفت : همهء دشمنانم را زندانى كرده‌ام . اينك با تو چه كنم ؟ آصف گفت : من هرگز براى ستم‌پيشگان و بر عليه ستمديدگان چيزى ننوشتم .\r\nاينك تو بگو كه چرا هدهد را كه بدبوترين و خسيس‌ترين پرنده است چنين دوست دارى ؟\r\nسليمان گفت : چون اين پرنده مىتواند از پشت سنگى بزرگ آب را ببيند .\r\nآصف گفت : اگر چنين بينايىاى دارد پس چرا دامى را كه پيش پايش پهن مىكنند نمىبيند ؟\r\nسليمان گفت : زيرا اگر تقدير خدا آن باشد كه او در دام افتد در برابر چشمانش پرده‌اى افكنده مىشود .\r\nدر روايتى صحيح از امام صادق عليه السّلام آمده است : هنگامى كه اسب‌ها در برابر سليمان نمايش مىدادند ( سليمان غرق در تماشاى اسب‌ها شد و ) نماز عصرش قضا شد .\r\nدوباره خورشيد بازگشت و سليمان وضو ساخت و آنگاه گردن و پاهاى اسب‌ها را نوازش كرد ؛ چرا كه اسب‌ها گناهى نداشتند كه گردن و پاهاىشان با شمشير قطع گردد . « 1 »\r\n\r\n\r\n","description":"","footnote":"\r\n( 1 ) . تفسير قمى ج 2 ص 234 تا ص 248 .\r\n","page_name":" 529 ","page_number":529},
  {"content":"\r\n\r\n\r\nفصل چهارم سليمان و بلقيس پراكنده شدن گوسفندان رحلت سليمان\r\nدر تفسير على بن ابراهيم آمده است كه هنگامى كه هدهد نامهء سليمان را به بلقيس رساند بلقيس تصميم گرفت نماينده‌اى را به همراه هديه‌اى به سوى سليمان بفرستد او به فرستاده‌اش گفت : اگر سليمان هديه را پذيرفت بىگمان او نيز همچون ديگر پادشاهان دنياست و مىتوان بر او چيره شد .\r\nآنگاه صندوقچه‌اى را كه سنگى گرانبها در آن بود به نماينده‌اش داد و به او گفت : به سليمان بگو كه اگر در ادعاى پيامبرىات راستگويى اين سنگ را بدون استفاده از آهن و آتش سوراخ كن .\r\nهنگامى كه آن نماينده نزد سليمان آمد و او از گفته‌هاى نماينده آگاه شد دستور داد كه موريانه‌اى ، نخى را به دندان گيرد و سنگ را سوراخ كند و نخ را از ميان آن عبور دهد .\r\nنمايندهء بلقيس با ديدن اين صحنه نزد بلقيس بازگشت و ماجرا را براى او بازگو كرد . ملكه صبا نيز تصميم گرفت كه با سپاهش نزد سليمان برود و در برابرش سر فرود آورد .\r\nسليمان با آگاهى از تصميم ملكه صبا ، از اطرافيانش خواست تا براى نشان دادن عظمت پادشاهىاش ، تخت بلقيس را پيش از خود او به كاخ سليمان آورند .\r\n\r\n","description":"","footnote":"","page_name":" 530 ","page_number":530},
  {"content":"\r\n\r\nيكى از جنيان گفت كه مىتواند پيش از برخاستن سليمان از تختش ، تخت بلقيس را بياورد ولى سليمان مىخواست كه تخت بلقيس زودتر آماده شود . در اين ميان آصف بن برخيا گفت : من پيش از آنكه چشم برهم گذارى تخت را حاضر مىكنم .\r\nناگهان آصف اسم اعظم را بر زبان راند و تخت بلقيس را حاضر نمود .\r\nآنگاه سليمان گفت :  « نَكِّرُوا لَها عَرْشَها نَنْظُرْ أَ تَهْتَدِي أَمْ تَكُونُ مِنَ الَّذِينَ لا يَهْتَدُونَ » .  « 1 »\r\nآنگاه سليمان دستور داد كه كاخى از شيشه و آينه براى بلقيس بنا كنند كه از زير كاخ آبى زلال جريان داشته باشد .\r\nهنگامى كه بلقيس به سرزمين سليمان آمد خواست كه وارد كاخ شود ولى گمان كرد كه آنجا رودى جريان دارد .\r\nاو لباسش را بالا زد و در اين هنگام موهاى زايد پاهايش نمايان شد .\r\nبلقيس تخت خود را ديد و يكى از همراهان گفت : آيا اين تخت تو نيست ؟\r\nبلقيس گفت : گمان كنم كه خودش است .\r\nخداوند نيز در اين‌باره فرموده است :  « صَرْحٌ مُمَرَّدٌ مِنْ قَوارِيرَ قالَتْ رَبِّ إِنِّي ظَلَمْتُ نَفْسِي وَ أَسْلَمْتُ مَعَ سُلَيْمانَ لِلَّهِ رَبِّ الْعالَمِينَ » .  « 2 »\r\nپس از چندى سليمان با بلقيس ازدواج كرد . پس آنگاه سليمان به جنيان دستور داد كه مادّه‌اى را درست كنند تا بلقيس بتواند موهاى زايد بدنش را از ميان ببرد .\r\nچنين روايت شده است كه حمام و آسياب آبى و نوره ، ساختهء جنيان است .\r\nامام كاظم عليه السّلام فرموده‌اند : حضرت محمد از همهء پيامبران برتر و داناتر است آنگاه آن حضرت فرمودند : هنگامى كه سليمان ، هدهد را ميان پرندگان نديد خشمگين شد ؛ چرا كه هدهد مىتوانست در اعماق زمين نيز آب را بيابد .\r\n\r\n\r\n","description":"","footnote":"\r\n( 1 ) . سوره نمل / 4 .\r\n( 2 ) . سوره نمل / 44 .\r\n","page_name":" 531 ","page_number":531},
  {"content":"\r\n\r\nخداوند نيز در قرآن مىفرمايد :  « وَ لَوْ أَنَّ قُرْآناً سُيِّرَتْ بِهِ الْجِبالُ أَوْ قُطِّعَتْ بِهِ الْأَرْضُ أَوْ كُلِّمَ بِهِ الْمَوْتى  « 1 » قرآن همان كتابى است كه كوه‌ها به وسيلهء آن شكافته شده و رودها روان مىگردند و مردگان زنده مىشوند و ما مىدانيم كه آب‌هاى زيرزمينى در كجا قرار دارند . « 2 »\r\nامام باقر عليه السّلام فرموده‌اند : اسم اعظم هفتاد و سه است و آصف بن برخيا تنها بر يك حرف آن آگاهى داشت ولى ما اهل بيت هفتاد و دو حرف از اسم اعظم را مىدانيم و تنها يك حرف است كه مختص خداوند است ؛ هيچ حركت و توانى نيست مگر به يارى خداوند . « 3 »\r\nامام صادق عليه السّلام فرموده‌اند : پيش از آنكه از نوره استفاده كنيد آن را كنار بينى گرفته و استشمام كنيد و بر سليمان درود فرستيد كه ما را امر فرمود كه براى پاكيزگى از آن استفاده كنيم . در اين صورت دچار سوزش نمىشويد . « 4 »\r\nابو حنيفه از امام صادق عليه السّلام پرسيد : چرا سليمان از ميان پرندگان تنها سراغ هدهد را گرفت ؟ آن حضرت فرمود : زيرا هدهد وجود آب را در اعماق زمين تشخيص مىداد . ابو حنيفه ريشخندى زد و گفت : اگر هدهد چنين بينايىاى دارد چرا دامى را كه پيش پايش پهن مىكنند نمىبيند ؟\r\nامام عليه السّلام فرمود : اى نعمان ، آيا نمىدانى هنگامى كه تقدير الهى پيش آيد ديدگان نمىبيند ؟ آن حضرت در ادامه فرمودند : قرار بود كه اگر هدهد دليل قانع‌كننده‌اى براى غيبتش نياورد پرهاى او را بكنند و او را در برابر آفتاب قرار دهند و يا اينكه او را با دشمنش در قفس زندانى كنند . « 5 »\r\nسليمان دستور داد كه هدهد را با دشمنش موش كور در يك‌جا زندانى كنند .\r\n\r\n\r\n","description":"","footnote":"\r\n( 1 ) . سوره رعد / 31 .\r\n( 2 ) . اصول كافى ج 1 ص 226 .\r\n( 3 ) . اصول كافى ج 1 ص 230 .\r\n( 4 ) . بحار الانوار ج 14 ص 115 .\r\n( 5 ) . مجمع البيان ج 4 ص 340 .\r\n","page_name":" 532 ","page_number":532},
  {"content":"\r\n\r\nاين كيفر چنان براى هدهد سخت بود كه از سليمان خواست كه در تصميمش تجديدنظر كند .\r\nسرانجام سليمان دستور داد كه پرندگان با منقارهاىشان پرهاى هدهد را بكنند .\r\nطبرسى رحمه اللّه گويد : دربارهء هديه‌اى كه بلقيس براى سليمان فرستاد اختلاف‌نظر وجود دارد . برخى مىگويند كه بلقيس تعدادى غلام و كنيز جوان را براى سليمان فرستاد .\r\nاو دستور داده بود كه غلامان و كنيزان لباس‌هايى همسان بپوشند [ و موهاى خود را همچون يكديگر پيرايش كنند 
  ] تا سليمان نتواند غلامان را از كنيزان تشخيص دهد .\r\nابن عباس گويد : غلامان و كنيزان چهار صد تن بودند . آنان پيش از آنكه به سرزمين سليمان برسند سليمان دستور داد كه راه عبور آنان را با آجرهايى زرين ، سنگ‌فرش كنند .\r\nفرستادگان بلقيس با ديدن عظمت حكومت سليمان ، از هدايايى كه آورده بودند احساس حقارت كردند .\r\nبلقيس به همراه فرستادگانش ، نامه‌اى را نيز براى سليمان نوشته بود و از او خواسته بود كه اگر به راستى پيامبر است غلامان و كنيزان را از يكديگر بازشناسد و بىآنكه درب صندوقچه‌اى را كه براى او فرستاده بگشايد ، بگويد كه درون آن چيست ؟\r\nهمچنين بلقيس به فرستاده‌اش گفته بود كه هنگام رويارويى با سليمان اگر او را خشمگين يافتى بدان كه او نيز پادشاهى همچو ماست ولى اگر او را مهربان يافتى بدان كه او به راستى پيامبر است .\r\nهدهد به سليمان خبر داد كه فرستادگان بلقيس به سرزمين‌شان نزديك مىشوند . سليمان نيز دستور داد كه همهء اهل كشورش از انس و جن و پرندگان و درندگان ، در صفوفى منظم گرد آيند .\r\nسرانجام فرستادگان بلقيس وارد شدند و او آنان را با گشاده‌رويى پذيرفت .\r\n\r\n","description":"","footnote":"","page_name":" 533 ","page_number":533},
  {"content":"\r\n\r\nآنگاه پيش از آنكه سليمان صندوقچه را بگشايد خبر داد كه درون آن ، سنگ مرواريدى ناياب و گرانبهاست و در كنار آن ، خرمهره‌اى سوراخ‌دار قرار دارد . آنگاه سليمان به موريانه‌اى دستور داد كه مويى نازك را از ميان مرواريد عبور دهد .\r\nسپس به كرمى سفيد دستور داد كه نخى باريك را از ميان مرواريد بگذراند .\r\nهمچنين سليمان براى بازشناختن غلامان و كنيزان ، دستور داد كه آنان دست و صورت خود را بشويند .\r\nغلامان آب را مستقيم از ظرف بر صورت خود مىريختند و هنگامى كه مىخواستند دست‌هاى خود را بشويند نخست قسمت بيرونى مچ دستشان را مىشستند و هنگامى كه مىخواستند وضو بگيرند آب را از سمت بالاى دست به پايين مىريختند ولى كنيزان نخست آب را درون دستشان مىريختند . و سپس آب را در دست ديگر مىريختند و صورت‌شان را مىشستند و هنگام شستن دست‌هاىشان نخست قسمت داخل مچ دست‌شان را مىشستند ، اين گونه غلامان از كنيزان بازشناخته شدند .\r\nهمچنين ملكهء سبا عصاى پادشاهان « حمير » را براى سليمان فرستاده بود و از او خواسته بود كه سر و انتهاى عصا را مشخص كند ؛ چرا كه آن عصا به گونه‌اى بود كه نوكش از انتها بازشناخته نمىشد .\r\nبلقيس ظرفى را نيز براى سليمان فرستاده و از او خواسته بود كه آن را از آبى پر كند كه نه از زمين باشد و نه از آسمان .\r\nسليمان براى يافتن نوك عصا آن را به هوا پرتاب كرد و آن قسمتى را كه نخست به زمين افتاد نوك عصا دانست . سپس دستور داد كه اسب‌ها را آنقدر دوانيدند كه عرق كردند . آنگاه ظرف را از عرق اسبان پر كرد .\r\nهمچنين طبرسى رحمه اللّه گويد : دربارهء اينكه تخت بلقيس چگونه به سرزمين سليمان رسيد اختلاف‌نظر وجود دارد .\r\nبرخى گفته‌اند كه باد ، تخت بلقيس را آورد . برخى نيز گفته‌اند كه فرشتگان\r\n\r\n","description":"","footnote":"","page_name":" 534 ","page_number":534},
  {"content":"\r\n\r\nبه فرمان خدا تخت را نزد سليمان آوردند .\r\nعده‌اى گفته‌اند كه خداوند تخت را با حركات هماهنگ به حركت درآورد .\r\nعده‌اى نيز گفته‌اند كه تخت حركتى نكرد بلكه مكان تخت تغيير يافت و به دربار سليمان تبديل شد .\r\nبرخى گفته‌اند كه زمين درهم پيچيده شد و آن فاصله دو زمانى اندك پيموده شد . برخى نيز گفته‌اند كه خداوند تخت بلقيس را در سرزمين بلقيس نابود كرد و دوباره در سرزمين سليمان آفريد . « 1 »\r\nاز امام عسگرى عليه السّلام پرسيدند : آيا سليمان نيازى به دانش آصف بن برخيا داشت تا بتواند تخت بلقيس را بياورد ؟ آن حضرت فرمودند : سليمان نيازى به دانش او نداشت ولى مىخواست كه اهل مملكتش بدانند كه آصف بن برخيا جانشين اوست و حجت بر مردم است . « 2 »\r\nدر تفسير امام حسن عسگرى آمده است : هنگامى كه هدهد سليمان كه « يعفور » نام داشت به سرزمين سبا رسيد هدهد بلقيس را كه « عنقير » نام داشت ديد .\r\nعنقير از او خواست تا همراهش بيايد و شگفتىهاى سرزمين سبا را ببيند .\r\nولى يعفور گفت : بايد براى سليمان كه مىخواهد نماز عصر را به جا آورد آب وضو ببرم .\r\nولى عنقير پافشارى كرد و گفت : اگر شگفتىهاى اين سرزمين را ببينى مىتوانى هنگام بازگشت آنها را براى سليمان بازگويى و او را مسرور كنى .\r\nسرانجام يعفور پذيرفت ولى از سويى نيز سليمان با تأخير هدهد ، از كركس كه سركردهء پرندگان بود پرسيد : چرا هدهد در جاى خود نيست ؟\r\nكركس دليل تأخير هدهد را نمىدانست . سليمان به عقاب فرمان داد كه به جستجوى هدهد بپردازد .\r\nسرانجام عقاب ، هدهد را يافت و نزد سليمان آورد . هدهد از شدت ترس\r\n\r\n\r\n","description":"","footnote":"\r\n( 1 ) . مجمع البيان ج 4 ص 345 و ص 346 .\r\n( 2 ) . بحار الانوار ج 14 ص 127 .\r\n","page_name":" 535 ","page_number":535},
  {"content":"\r\n\r\nبال‌هايش را روى زمين پهن كرده و در برابر سليمان ايستاد .\r\nسليمان خشمگينانه گردن هدهد را گرفت و او را نزد خود كشاند و گفت :\r\nتاكنون كجا بودى ؟\r\nهدهد گفت : اى پيامبر خدا ، روزى را به ياد آور كه همچو من در برابر خدا خواهى ايستاد . سليمان با شنيدن اين سخن بر خور لرزيد و از او در گذشت .\r\nابو بصير از امام صادق عليه السّلام پرسيد : تفسير آيه  « وَ داوُدَ وَ سُلَيْمانَ إِذْ يَحْكُمانِ فِي الْحَرْثِ إِذْ نَفَشَتْ فِيهِ غَنَمُ الْقَوْمِ »  چيست ؟\r\nآن حضرت فرمود : صاحبان كشتزارها مىبايست در طول روز از ورود گوسفندان به كشتزارها نگهبانى مىكردند و چوپان‌ها نيز وظيفه داشتند كه شب‌هنگام نگذارند كه گوسفندان به زمين‌هاى ديگران وارد شوند .\r\nشب ، گوسفندان ، تاكستان شخصى را تباه كردند . داود عليه السّلام نيز حكم داد كه گوسفندان به‌عنوان خسارت به صاحب تاكستان داده شود ولى سليمان نظرش اين بود كه تنها منافع گوسفندان كه شير و پشم و غيره بود در طول يكسال به صاحب تاكستان كه خسارت ديده بود داده شود . « 1 »\r\nامام صادق عليه السّلام در روايتى ديگر فرموده‌اند : داود همچون پيامبران پيش از خود قضاوت مىكرد ولى خداوند به سليمان وحى فرمود كه به‌جاى خود گوسفند ، منافع گوسفند را به صاحب كشتزار بدهد .\r\nاين سنت در قضاوتگرى پس از سليمان رواج يافت ولى به هرصورت داود و سليمان هردو به حكم خدا عمل كرده بودند .\r\n « وَ كُلًّا آتَيْنا حُكْماً وَ عِلْماً »  « 2 » .\r\nابو بصير روايت نموده كه امام صادق عليه السّلام فرموده‌اند : در ميان بنى اسرائيل شخصى بود كه گوسفندان به مرزعه‌اش خسارت زده بودند .\r\n\r\n\r\n","description":"","footnote":"\r\n( 1 ) . بحار الانوار ج 14 ص 128 .\r\n( 2 ) . سوره انبياء / 79 .\r\n","page_name":" 536 ","page_number":536},
  {"content":"\r\n\r\nاو براى دادرسى نزد داود آمد . ولى داود او را نزد سليمان فرستاد تا او حكم كند . هنگامى كه آن شخصى نزد سليمان رفت او چنين قضاوت نمود : اگر گوسفندان همهء آنچه را كه كاشته بودى از ريشه كنده بودند مىبايست كه گوسفندان را به‌عنوان خسارت بگيرى . « 1 »\r\nولى اينك كه گوسفندان تنها شاخ و برگ و ميوه‌هاى مزرعه‌ات را خورده‌اند فقط بهره‌هاى گوسفندان را مىتوانى بگيرى .\r\nهرچند داود خود نيز اين گونه قضاوت مىكرد ولى از آن روى آن مرد را نزد سليمان فرستاد كه جانشينى سليمان را در ميان مردم اعلام كند .  « وَ كُنَّا لِحُكْمِهِمْ شاهِدِينَ » \r\nمعاويه بن عمار روايت نموده كه امام صادق عليه السّلام فرمودند : امامت پيمانى از سوى خداست كه آن را به هركه شايسته باشد ارزانى مىدارد .\r\nداود فرزندان بسيارى داشت . در ميان آنان فرزندى به نام اسماعيل بود كه مادرش داود را بسيار دشمن مىداشت .\r\nولى قرار بود كه جايگاه پيامبرى به اسماعيل داده شود . با اين وجود خداوند به داود وحى فرمود كه شتاب نكند .\r\nپس از چندى ماجراى كشتزار و گوسفندان پيش‌آمد .\r\nآنگاه خداوند به داود فرمود : هريك از فرزندانت كه بهتر در اين‌باره قضاوت كند جانشين تو خواهد بود .\r\nسليمان در جايگاه قضاوت نشست و چنين حكم كرد : منافع يك سال گوسفندان همچون پشم و شير و بره‌هاى آنها براى صاحب تاكستان است .\r\nآنگاه داود از پسرش پرسيد : چرا خود گوسفندان را به صاحب تاكستان نبخشيدى همچنانكه دانشمندان بنى اسرائيل چنين حكم مىكنند ؟\r\nسليمان گفت : گوسفندان ، درختان تاكستان را از ريشه نكنده بودند بلكه تنها ميوه‌ها و شاخه‌ها را خورده بودند و اين تاكستان سال ديگر به حالت\r\n\r\n\r\n","description":"","footnote":"\r\n( 1 ) . تفسير قمى ج 2 ص 74 .\r\n","page_name":" 537 ","page_number":537},
  {"content":"\r\n\r\nنخست خود باز خواهد گشت . به همين جهت تنها منافع يك سال گوسفندان به صاحب تاكستان تعلق دارد . « 1 »\r\nرواياتى كه دربارهء قضاوت سليمان آمده است غالبا دچار تناقص است .\r\nبرخى روايات حكم سليمان و داود را همسان مىداند و برخى ديگر قائل به تضاد حكم داود و سليمان است . علما براى رفع اين تناقض چند پاسخ را فرموده‌اند ؛\r\n1 . رواياتى كه به اختلاف قضاوت داود و سليمان اشاره دارد بنا بر تقيه از سوى معصومين بيان شده است تا با روايات اهل سنت همسان باشد .\r\n2 . قضاوت سليمان نسخ‌كنندهء قضاوت داود بود . يعنى روزگارى حكم داود ، همان حكم خدا بود ولى حكم سليمان حكم داود را نسخ نمود .\r\nبرخى دربارهء اين پاسخ ، اشكال نموده‌اند كه تنها حكم پيامبران اولو العزم نسخ مىشود و داود و سليمان اولو العزم نبودند . در پاسخ بايد گفت كه در احكام جزيى ، نسخ جارى مىشود .\r\n3 . داود براساس قضاوت پيامبران پيش از خود چنين حكم كرد و او تا آنگاه با چنين مسأله‌اى روبرو نشده بود . ولى حكمى جديد از سوى خدا نازل شد و حكم پيشين را نسخ كرد و داود نيز حكم جديد را پذيرفت .\r\n4 . داود بدين جهت حكمى بر خلاف سليمان داد كه مردم جانشين پس از او را بشناسند .\r\nحسين بن خالد گويد كه امام رضا عليه السّلام فرمودند : روزى سليمان به دربانان كاخش دستور داد كه كسى را به دربار راه ندهند . آنگاه او بر فراز كاخش رفت تا در حالى كه به عصايش تكيه زده از آنجا به سرزمينش بنگرد . ناگهان جوانى را ديد كه بدون اجازه وارد كاخش شده است سليمان فهميد كه او عزرائيل است . هنگامى كه عزرائيل نزد سليمان آمد سليمان به او گفت : خدا را سپاس كه امروز را روز ديدارم با ذات اقدس الهى خود قرار داد .\r\nآنگاه در حالى كه به عصايش تكيه زده بود جان داد . مردم تا مدت‌ها او را\r\n\r\n\r\n","description":"","footnote":"\r\n( 1 ) . اصول كافى ج 1 ص 278 و ص 279 .\r\n","page_name":" 538 ","page_number":538},
  {"content":"\r\n\r\nاز دور مىديدند كه به عصايش تكيه زده است و مىپنداشتند كه او زنده است .\r\nرفته‌رفته شايعه‌ها پيچيد كه او كه در اين مدت بدون آب و غذا ايستاده است پس بىگمان او خداست .\r\nگروهى نيز مىگفتند كه سليمان جادوگرى است كه در حقيقت به عصايش تكيه نزده است ، بلكه ما او اين‌چنين مىبينيم . ولى بندگان باايمان خداوند مىگفتند : سليمان بندهء خداست و خدا هرگونه كه خواهد با او رفتار مىكند . سرانجام خداوند موريانه‌هايى را فرستاد تا ميان عصاى سليمان را بخورند و پس از چندى عصاى سليمان شكست و او بر زمين افتاد .\r\nهركجا موريانه باشد آب و گل نيز يافت مىشود . همانگونه كه خداوند دربارهء رحلت سليمان فرموده است :  « فَلَمَّا قَضَيْنا عَلَيْهِ الْمَوْتَ ما دَلَّهُمْ عَلى مَوْتِهِ إِلَّا دَابَّةُ الْأَرْضِ تَأْكُلُ مِنْسَأَتَهُ فَلَمَّا خَرَّ تَبَيَّنَتِ الْجِنُّ أَنْ لَوْ كانُوا يَعْلَمُونَ الْغَيْبَ ما لَبِثُوا فِي الْعَذابِ الْمُهِينِ »  « 1 »\r\nدر اين‌باره امام صادق عليه السّلام فرموده‌اند : به خدا سوگند كه آيه اين گونه است :\r\n « فَلَمَّا خَرَّ تَبَيَّنَتِ الْجِنُّ أَنْ لَوْ كانُوا يَعْلَمُونَ الْغَيْبَ ما لَبِثُوا فِي الْعَذابِ الْمُهِينِ »  « 2 »\r\nزمخشرى گويد كه قرائت آيه به اين صورت ، براساس قرائت ابن مسعود است .\r\nابو بصير روايت نموده كه امام باقر عليه السّلام فرموده‌اند : سليمان به جنيان فرمان داد كه قبّه‌اى براى او فراهم سازند .\r\nپس آنگاه او جوانى را در آن يافت و از او پرسيد : تو كيستى ؟ او گفت : من كسى هستم كه از كسى رشوه نمىپذيرم و از پادشاهان ترسى در دل ندارم .\r\nآنگاه او سليمان را قبض روح كرد . پيكر بىجان سليمان يك سال بر عصا\r\n\r\n\r\n","description":"","footnote":"\r\n( 1 ) . سوره سبأ / 14 .\r\n( 2 ) . علل الشرايع ج 1 ص 92 .\r\n","page_name":" 539 ","page_number":539},
  {"content":"\r\n\r\nتكيه زده بود و مردم در برابرش رفت‌وآمد مىكردند و به او مىنگريستند . « 1 »\r\nامام باقر عليه السّلام فرموده‌اند : هنگامى كه سليمان از دنيا رفت ابليس كتاب جادويى را كه سليمان ( از دست جادوگران ) پنهان كرده بود يافت و بر پشت جلد آن نوشت اين گنجينهء دانشى است كه آصف بن برخيا براى سليمان گرد آورد .\r\nگروهى از كافران به اعتراض گفتند : پس سليمان با اين كتاب بر ما حكم مىراند .\r\n « وَ اتَّبَعُوا ما تَتْلُوا الشَّياطِينُ عَلى مُلْكِ سُلَيْمانَ وَ ما كَفَرَ سُلَيْمانُ وَ لكِنَّ الشَّياطِينَ كَفَرُوا يُعَلِّمُونَ النَّاسَ السِّحْرَ »  « 2 »\r\nروايت شده است كه بدين جهت كافران يهود گفتند كه سليمان جادوگر است كه او رموز جادوى ساحران را در كتابى گرد آورده بود و نزد خود نگاه مىداشت تا كسى به آنها دست نيابد و دوباره جادوگريى ميان مردم رواج پيدا نكند .\r\nولى پس از سليمان دوباره شياطين مردم را به جادوگرى فرا خواندند .\r\nامام صادق عليه السّلام فرموده‌اند : نشانهء نزديك شدن مرگ سليمان آن بود كه چندى پيش از مرگش درختى به نام « خرنوبا » در بيت المقدس روييد . « 3 »\r\nدر روايتى ديگر آن حضرت فرموده‌اند : آن درخت به سليمان گفت : من براى ويرانى روييده‌ام . سليمان فهميد كه مرگش نزديك است . آنگاه به خداوند عرض كرد : خداوندا ، مرگم را از جنيان پوشيده دار تا بر مردم روشن شود كه آنان بر غيب علمى ندارند .\r\nسليمان مرگش را از اجنه پوشيده داشت كه ساخت بنايى را كه در دست داشتند به پايان برند .\r\nسليمان با پيكرى بىجان يكسال بر عصايش تكيه زد و در آن مدت آصف\r\n\r\n\r\n","description":"","footnote":"\r\n( 1 ) . علل الشرايع ج 1 ص 94 .\r\n( 2 ) . سوره بقره / 102 .\r\n( 3 ) . قصص راوندى ص 209 .\r\n","page_name":" 540 ","page_number":540},
  {"content":"\r\n\r\nبن برخيا كشور را اداره مىكرد . « 1 »\r\nدر روايتى آمده است كه مردم از سليمان مىخواستند كه فرزندش را جانشين خود گرداند ولى او مىگفت كه فرزندم شايستگى اين جايگاه را ندارد .\r\nسرانجام او براى آزمايش فرزندش چند سؤال را از پرسيد .\r\nسؤال‌هاى سليمان چنين بود : لذت خوردن آب و غذا چيست ؟\r\n2 . چرا صدا فراز و فرود مىيابد ؟ 3 . عقل در كجاى بدن است ؟ 4 . ريشهء سنگدلى و مهربانى كجاست ؟ 5 . بدن با چه چيزى خسته و يا آرام مىشود ؟ 6 .\r\nجايگاه به دست آمدن روزى و يا از كف دادن آن در كدام عضو بدن است ؟\r\nفرزند سليمان نتوانست به اين پرسش‌ها پاسخى دهد .\r\nامام صادق عليه السّلام اين پرسش‌ها را چنين پاسخ فرموده‌اند ، لذت و اثر خوردن آب ، زندگى است و لذت و اثر غذا ، توانمندى است .\r\nفراز و فرود صدا از ماهيچه كليه‌ها است . جايگاه عقل در مغز است .\r\nسنگدلى و مهربانى در قلب است ؛ همانگونه كه خداوند نيز فرموده است :\r\n « فَوَيْلٌ لِلْقاسِيَةِ قُلُوبُهُمْ مِنْ ذِكْرِ اللَّهِ » \r\nخستگى و آسايش بدن در پاها نهفته است ؛ چرا كه هنگامى كه انسان مىدود خسته مىشود و آنگاه كه آرام مىگيرد آرامش مىيابد .\r\nجايگاه به دست آوردن و يا از دست دادن روزى ، در دست‌هاست ؛ چرا كه انسان با دست‌هايش تلاش مىكند و اگر تلاش نكند تنگدست مىشود . « 2 »\r\n\r\n\r\n","description":"","footnote":"\r\n( 1 ) . مجمع البيان ج 4 ص 600 .\r\n( 2 ) . تفسير قمى ، ج 2 ص 238 و ص 239 .\r\n","page_name":" 541 ","page_number":541},
  {"content":"\r\n . \r\n","description":"","footnote":"","page_name":" 542 ","page_number":542},
  {"content":"\r\n\r\n\r\n* باب بيستم : قوم سبا و اهل ثرثار\r\n\r\n","description":"","footnote":"","page_name":" 543 ","page_number":543},
  {"content":"\r\n\r\nعمرو بن شمر گويد كه امام صادق عليه السّلام فرمودند : آنقدر از عسل‌هاى يمن خوردم كه ترسيدم خدمتكارم گمان برد كه من دچار حرص و آز شده‌ام . ولى چنين نيست . يمن سرزمينى است كه اهل « ثرثار » در آنجا مىزيستند . خداوند چنان به آنان نعمت بخشيده بود كه براى پخت نان از مغز درون گندم استفاده مىكردند .\r\nهرگاه كسى آنان را از كفران نعمت مىترساند مىگفتند : تا هنگامى كه رودهاى سرزمين ما جارى است ترسى از گرسنگى نداريم .\r\nپس از چندى رودهاى آنان خشكيد و باران نيز ديگر نباريد . كشتزارهاى آنان به سرزمين‌هايى سوخته تبديل شد و چنان به خشكسالى گرفتار شدند كه به ناچار از زوايد گندم‌هايى كه بر روى هم انباشته بودند و همچون كوهى شده بود مىخوردند . « 1 »\r\nسدير گويد كه از امام باقر عليه السّلام دربارهء تفسير آيهء  « فَقالُوا رَبَّنا باعِدْ بَيْنَ أَسْفارِنا وَ ظَلَمُوا أَنْفُسَهُمْ »  « 2 » .\r\nپرسيدم . آن حضرت فرمودند : روستاهاى قوم سبا چنان به‌هم نزديك بود كه مردم مىتوانستند همديگر را ببينند . مردم آن سرزمين ، شهرهايى پرآب و ثروتى بسيار داشتند . ولى خداوند را سپاس نگفتند و خداوند نيز بر آنان سيلى فرستاد و روستاها و كشتزارهاىشان در سيل ويران شد .\r\nآنان در دو سوى سرزمين‌شان دو بوستان‌آباد داشتند ولى پس از جارى شدن سيل ، آن دو بوستان به دو باغ سوخته با ميوه‌هايى تلخ و درختان شوره و كنار و يا سدر تبديل شد . اهل ثرثار همان مردم سبا هستند . خداوند نيز در قرآن دربارهء آنان سخن فرموده است : سليمان براى آنان سدى از صخره‌هاى بزرگ و آهك ساخت كه باغ‌هاى آنان با آبى كه در پشت سد گرد آمده بود آبيارى مىشد .\r\nبزرگى باغ‌هاى آنان چنان بود كه براى طى كردنش ده روز زمان لازم بود .\r\n\r\n\r\n","description":"","footnote":"\r\n( 1 ) . بحار الانوار ج 14 ص 144 .\r\n( 2 ) . سوره سبأ / 19 .\r\n","page_name":" 544 ","page_number":544},
  {"content":"\r\n\r\nدرختان چنان درهم پيچيده بودند كه نور آفتاب به سايه آنها نمىتابيد .\r\nباغ‌ها چنان پرميوه بودند كه اگر زنى سبدى را روى سرش مىگذاشت و از زير درختان مىگذشت سبدش پر از ميوه مىشد .\r\nدر آن سرزمين پشه و مگس و مار و عقرب وجود نداشت . آنجا سيزده‌آبادى بود كه در هريك پيامبرى به اندرز مردم مىپرداخت . ولى مردم پيامبران را دروغ انگاشتند و از خود راندند ؛ خداوند نيز سيلى سخت را بر آنان فرستاد .\r\nدر نزديك قوم سبا دو كوه بود كه هنگام بارندگى در شكاف آن دو كوه آبى فراوان جمع مىشد . آنان سدى را در آنجا ساختند تا از آبى كه در پشت سد جمع مىشد استفاده كنند .\r\nهنگامى كه آنان پيامبران را از خود راندند خداوند موشى بزرگ را فرستاد تا سدّ را سوراخ كند . آنگاه بود كه آب سدّ چون سيل جارى شد و آن قوم را از ميان برد . « 1 »\r\nبرخى گفته‌اند كه آن سدّ را بلقيس ساخته بود . هنگامى كه آب سدّ بر قوم سبأ جارى شد آن دو باغستان بزرگ به زمينى با درختان شوره تبديل شد .\r\nدر ميان آن قوم كاهنى به نام « طريفه » بود .\r\nاو به يكى از مردم قوم سبا كه « ابن عامر » نام داشت و به « ابن ماء السماء » مشهور بود گفت : به زودى سيلى بنيان‌كن سد « مأرب » را در سرزمين يمن ويران خواهد كرد و دو بوستان بزرگ قوم سبا از ميان خواهد رفت .\r\nاو به ابن عامر سفارش كرد كه با خانواده و اموالش به مكه برود . ابن عامر نيز به سوى مكه راهى شد .\r\nپس از چندى او و خانواده‌اش در مكه به تبى سخت دچار شدند . او به « طريفه » پيام فرستاد كه چرا او را به سرزمينى فرستاده است كه از بيمارى تب و درمانش آگاهى ندارند ؟ طريفه نيز در پاسخ به او چنين پيامى فرستاد :\r\nهركه همتى و الا دارد و شتران تندرو و زاد و توشهء كافى دارد به قبيلهء « ازد » در عمان برود .\r\n\r\n\r\n","description":"","footnote":"\r\n( 1 ) . مجمع البيان ج 2 ص 200 .\r\n","page_name":" 545 ","page_number":545},
  {"content":"\r\n\r\nآنكه توان شكيبايى بر سختىهاى روزگار را دارد به به قبيلهء « خزاعه » در « بطن مرّ » برود كه آنجا درختان شوره يا مسواك مىرويد . آنكه مىخواهد در سرزمينى زندگى كند كه كوه‌هاى استوار و فرورفته در گل داشته باشد و هنگام خشكسالى ، روزىاش فراهم باشد به سوى يثرب برود كه در آنجا قبيلهء اوس و خزرج زندگى مىكنند و درختان خرماى بسيارى وجود دارد .\r\nآنكه در پى شراب و تاج و حرير است به « بصرى » و « عوير » در شام برود كه قبيلهء « جفنة بن غسان » در آنجا زندگى مىكنند . آنكه لباس‌هايى لطيف و اسبانى اصيل و گنج‌هايى فراوان و خون‌هاى به زمين ريخته مىخواهد به عراق برود كه قبيلهء « جذيمة الابرش » و « آل محروق » و مردم « حيره » در آنجا زندگى مىكنند . « 1 »\r\n\r\n\r\n","description":"","footnote":"\r\n( 1 ) . مجمع البيان ج 4 ص 606 .\r\n","page_name":" 546 ","page_number":546},
  {"content":"\r\n\r\n\r\n* باب بيست و يكم : داستان اصحاب رس و حنظله\r\n\r\n","description":"","footnote":"","page_name":" 547 ","page_number":547},
  {"content":"\r\n\r\nهروى از امام رضا عليه السّلام و آن حضرت از امام حسين عليه السّلام روايت نموده‌اند : سه روز پيش از شهادت پدرم مردى از اشراف تميم به نام عمرو نزد پدرم آمد و گفت : اصحاب رسّ چه كسانى بودند و در كجا و در چه روزگارى زندگى مىكردند ؟ همچنين آيا آنان به عذاب خداوند گرفتار شدند ؟\r\nآنگاه پدرم فرمود : هيچ‌كس همچو من بر تفسير قرآن آگاهى ندارد و بدان كه هركه داستان اصحاب رس را بازگويد از گفته‌هاى من برگرفته است .\r\nشما به زودى بر نبود من حسرت خواهيد خورد ؛ چرا كه در سينه‌ام دريايى از معرفت آرميده است .\r\nاما اى برادر تميمى ! گوش سپار كه داستان آنان چنين است : اصحاب رس درخت صنوبرى به نام شاه درخت را مىپرستيدند . آن درخت را « يافث بن نوح » در كنار چشمه‌اى به نام « روشاب » كاشته بود .\r\nآنان را اصحاب رس ناميدند ؛ زيرا پيامبرشان را در خاك زنده به گور كردند .\r\nآنان در روزگار پس از سليمان مىزيستند و دوازده‌آبادى در كنار رودى پرآب داشتند .\r\nبزرگترين شهرشان « اسفندار » نام داشت و پادشاهى به نام « تركوذبن غابور » كه از فرزندان نمرود بود بر آنجا فرمان مىراند . در آن شهر چشمه‌اى بود كه درختان صنوبر بسيارى گرداگرداش روييده بودند .\r\nآنان از دانه‌هاى آن صنوبرها در آبادىهاى خود كاشته بودند و رودى را در كنار آن صنوبرها جارى ساخته بودند .\r\nمردم عقيده داشتند كه چشمهء صنوبر ، محل حيات خدايان آنهاست و هيچ كس حق ندارد از آب آن رود بنوشد و هركه از آن آب مىنوشيد او را مىكشتند .\r\nمردم براى تأمين آب آشاميدنى خود از آب رودخانهء رس استفاده مىكردند . اهالى هرشهر هرماه گرداگرد درخت صنوبر شهر خود جمع مىشدند و پارچه‌اى را روى درخت مىانداختند و در پاى درخت گاو و گوسفند قربانى مىكردند . آنان هيزم‌هاى فراوانى را مىسوزاندند و با برپا شدن\r\n\r\n","description":"","footnote":"","page_name":" 548 ","page_number":548},
  {"content":"\r\n\r\nدود در تاريكى هوا به سجده مىافتادند و از درخت صنوبر مىخواستند كه از آنان خشنود باشد .\r\nشيطان نيز به يارى آنان مىآمد و در شاخ و برگ درخت حركتى ايجاد مىكرد و از درخت صداى كودكى به گوش مىرسيد كه مىگفت : بندگانم ، من از شما خشنودم ؛ اينك خرسند باشيد .\r\nپس آنگاه مردم به باده‌گسارى و سازوآواز مىپرداختند . عجم‌ها نام ماه‌هاى سال خود را از نام اين دوازده شهر گرفته‌اند .\r\nهنگامى كه جشن بزرگترين شهر اصحاب « رس » فرا مىرسيد همگان در كنار چشمه و صنوبر جمع مىشدند و خيمه‌اى از ابريشم و ديبا كه بر روى آنها شكل‌هاى مختلف نقش بسته بود برپا مىداشتند . آنان دوازده درب براى خيمه تعبيه كرده بودند تا اهالى هرشهر از درب ويژه‌ى خود وارد خيمه شوند .\r\nمردم دوازده روز را به عيش‌ونوش سپرى مىكردند . هنگامى كه اصحاب رس نافرمانى را به اوج رساندند خداوند پيامبرى از فرزندان يهودا را به سوى آنان فرستاد .\r\nولى مردم به سخنان او گوش فراندادند و بيش از پيش نافرمانى كردند . آن پيامبر از خدا خواست كه درختان صنوبر آنان را كه مىپرستيدند بخشكاند .\r\nصبح فردا ، مردم مشاهده كردند كه همهء درختان صنوبر خشكيده‌اند . عده اى از مردم گفتند كه آن پيامبر با جادوگرى ، شما را از خدايان دور ساخته است تا به خداى او ايمان آوريد .\r\nعده‌اى نيز گفتند : آن پيامبر چنان از خدايان ما عيب‌جويى كرد كه خدايان ما از آن پيامبر به خشم آمده و عظمت خود را پنهان داشته‌اند تا شما بر آن پيامبر بشوريد .\r\nاصحاب رس چاهى عميق را حفر كردند و آن پيامبر را در چاه افكندند و سنگى را روى چاه قرار دادند .\r\nمردم در همهء روز صداى پيامبر را مىشنيدند كه مىگفت : خداوندا ، تنگى جا و سختى مرا مىبينى پس بر بيچارگى و ناتوانىام رحم كن و هرچه زودتر\r\n\r\n","description":"","footnote":"","page_name":" 549 ","page_number":549},
  {"content":"\r\n\r\nجانم را بستان .\r\nمردم گمان مىكردند كه پس از كشته شدن پيامبر ، دوباره نور و سرسبزى به سرزمين‌شان بازخواهد گشت . ولى خداوند به جبرئيل فرمود : بردبارى من ، بندگانم را فريفته است و مىپندارند كه با كشتن پيامبر من و پرستش بت‌ها از خشمم در امان خواهند بود ولى من از آنان چنان انتقام خواهم گرفت كه جهانيان عبرت گيرند .\r\nپس از چندى روز عيد اصحاب رس فرارسيد . و مردم به خوشگذرانى مىپرداختند كه ناگهان طوفانى سخت و سرخ‌رنگ برپا شد و زمين به لرزه درآمد و گداخته گرديد و ابرهاى سياه گدازه‌هاى آتشين بر سر آنان فرو باريدند و همهء مردم به سرب تبديل شدند . و لا حول و لا قوه الا باللّه . « 1 »\r\nدر تفسير على بن ابراهيم آمده است كه اصحاب رس كسانى بودند كه مردان‌شان به لواط با يكديگر مىپرداختند و زنان نيز به مساحقه با يكديگر مىپرداختند . خداوند نيز از آنان انتقام گرفت . « 2 »\r\nيعقوب بن ابراهيم گويد : شخصى از امام كاظم عليه السّلام دربارهء اصحاب رس پرسيد . آن حضرت فرمود : خداوند دو پيامبر را به سوى قوم رس فرستاد .\r\nنخستين پيامبر صالح بود كه بر باديه‌نشينان و دامداران آنان برانگيخته شد . همچنين خداوند پيامبرى ديگر را نيز به همراه جانشينش به سوى آن قوم فرستاد .\r\nآنان پيامبر را به قتل رساندند . آن قوم بر اين باور بودند كه دريا ، خداى آنان است . هنگام عيد كه فرا مىرسيد نهنگى بزرگ از آب سر برمىآورد و آنان در برابر نهنگ سجده مىكردند . جانشين آن پيامبر به مردم گفت : اگر من نهنگ را به فرمانبردارى از خويش وا دارم آيا به خداوند جهانيان ايمان مىآوريد ؟\r\nآنان پذيرفتند و روز عيد فرارسيد . هنگامى كه نهنگ سر از آب بيرون\r\n\r\n\r\n","description":"","footnote":"\r\n( 1 ) . عيون اخبار الرضا ج 1 ص 183 .\r\n( 2 ) . تفسير قمى ج 2 ص 323 .\r\n","page_name":" 550 ","page_number":550},
  {"content":"\r\n\r\nآورد مردم در برابرش به سجده افتادند ولى آن جانشين پيامبر به نهنگ گفت :\r\nبه نام خداوند به خشكى بيا و در كنارم آرام گير . ناگهان نهنگ با ماهيان ديگر فروتنانه در برابرش آرام گرفتند .\r\nهرچند مردم اين صحنه را ديدند ولى بازهم او را دروغگو انگاشتند خداوند نيز طوفانى برپا داشت و همهء آنان را با چهارپايان‌شان در آب فرو برد .\r\nآنگاه خداوند به جانشين پيامبر فرمود كه به كنار چاه اصحاب رس برو . او ( و يارانش ) به كنار چاه رفتند و در اعماق چاه ، طلا و جواهرات بسيارى را يافتند .\r\nكسانى را كه خداوند در قرآن اصحاب رس ناميده است همان كسانى هستند كه جويبارهاى فراوان در سرزمين‌شان بود و نزديك به سى پيامبر به سوى آنان روانه شد . ولى آنان همهء پيامبران را مىكشتند و صليب‌ها را مىپرستيدند . « 1 »\r\nدر كتاب عرائس آمده است : اصحاب رس پيامبرى به نام حنظله بن صفوان داشتند . در نزديك آن سرزمين ، كوهى بلند به نام « فتح » وجود داشت كه بر فراز آن ، سيمرغى زندگى مىكرد . آن پرنده ، پرندگان ديگر را شكار مىكرد و بر فراز آن كوه مىخورد .\r\nروزى سيمرغ غذايى پيدا نكرد و پسر و دختر كوچكى را برگرفت و به فراز كوه برد . مردم از پيامبرشان خواستند كه دعا كند تا آن پرنده از ميان برود .\r\nحنظله نيز دعا كرد و خداوند نيز با فرو فرستادن صاعقه‌اى نسل آن پرنده را به كلى منقرض نمود .\r\nعرب‌ها از آن پرنده به نام عنقاء ياد مىكنند و در اشعار و ضرب‌المثل‌ها از آن ، به‌عنوان پرنده‌اى افسانه‌اى نام مىبرند . پس از دعاى حنظله ، مردم آن پيامبر را كشتند .\r\nخداوند نيز جويبارهاى آنان را خشكاند و در طول صد سال آن سرزمين خالى از سكنه گرديد . پس از آن ، افراد باايمانى در آن سرزمين منزل گزيدند ، ولى بازهم فساد در ميان‌شان اوج گرفت ؛ آنچنان‌كه مردها از دختر و خواهر\r\n\r\n\r\n","description":"","footnote":"\r\n( 1 ) . قصص راوندى ص 96 .\r\n","page_name":" 551 ","page_number":551},
  {"content":"\r\n\r\nخود كامجويى مىكردند و همسر خود را در اختيار برادر و همسايهء خود قرار مىدادند و اين كار را نوعى پيونددارى با خويشاوندان و نيكوكارى مىدانستند .\r\nپس از چندى مردها زنان را به حال خود وارهاندند و با يكديگر به لواط پرداختند .\r\nشيطانى به نام « دلهات » نيز به شكل زنى به سراغ زنان رفت و كامجويى زنان از يكديگر را به آنان آموخت . سرانجام خداوند دو صاعقه در آغاز و پايان شب بر آنان فرو فرستاد و خورشيد كسوف كرد و همگى آنان از ميان رفتند . « 1 »\r\n\r\n\r\n","description":"","footnote":"\r\n( 1 ) . عرائس المجالس ص 131 تا 133 .\r\n","page_name":" 552 ","page_number":552},
  {"content":"\r\n\r\n\r\n* باب بيست و دوم : داستان « شعيا » و « حبقوق »\r\n\r\n","description":"","footnote":"","page_name":" 553 ","page_number":553},
  {"content":"\r\n\r\nامام باقر عليه السّلام روايت نموده‌اند كه حضرت على عليه السّلام فرموده است : خداوند به پيامبرش « شعيا » وحى فرمود كه به زودى صد و چهل هزار تن از گناهكاران و شصت هزار تن از خوبان امت تو را نابود خواهم كرد .\r\nشعيا پرسيد : گناه نيكوكاران چيست ؟ خداوند فرمود : آنان با گناهكاران نرم رفتار بودند و هرگز همچو من به آنان خشمگينانه نمىنگريستند . « 1 »\r\nوهب بن منبه گويد : در روزگار شعيا ، پادشاهى به نام « صدقيا » بر مردم بنى اسرائيل حكومت مىكرد . قوم بنى اسرائيل تا چندى نيكوكار و ديندار بودند ولى اندك‌اندك در دين بدعت نهادند .\r\nخداوند نيز قوم بابل را به سوى آنان فرستاد تا به ستيز و كشتار آنان دست يازند .\r\nبنى اسرائيل با آگاهى از اين ماجرا به توبه پرداختند . خداوند نيز گناه آنان را به خاطر پدران صالح‌شان بخشيد . هرچند مردم به گناه دست مىيازيدند ولى پادشاه آنان « صدقيا » مردمى باايمان بود .\r\nروزى خداوند به شعيا وحى فرمود : به پادشاه بگو كه مرگش نزديك است و بهتر است كه جانشينى براى خود برگزيند . شعيا ، صدقيا را از اين پيام خداوند آگاه نمود .\r\nاو به تضرّع افتاد و از اينكه براى سفر آخرت توشه‌اى برنگرفته بود حسرت مىخورد . به همين جهت از خدا خواست كه مرگش را به تأخير اندازد .\r\nخداوند نيز بر او رحم ورزيد و پانزده سال بر عمرش افزود . او زخمى در پايش داشت . خداوند به پيامبرش وحى فرمود كه با شيره انجير او را درمان كن و به پادشاه بگو كه خداوند شر دشمنان را از سرزمين او كوتاه كرده است .\r\nفردا صبح بنى اسرائيل با شگفتى ديدند كه لشكريان بابل در اردوگاهشان هلاك شده‌اند و تنها پانزده نفر جان به در برده‌اند كه يكى از آنان « بخت نصر » بود . تا زمانى كه صدقيا بر بنى اسرائيل حكم مىراند همگى به فرمانبردارى از خدا مىپرداختند ولى با مرگ صدقيا ، مردم دوباره به گناه و سركشى روى آوردند . « 2 »\r\n\r\n\r\n","description":"","footnote":"\r\n( 1 ) . قصص راوندى ص 244 .\r\n( 2 ) . قصص راوندى ص 244 .\r\n","page_name":" 554 ","page_number":554},
  {"content":"\r\n\r\nدر كتاب الكامل آمده است : خداوند به شعيا فرمان داد تا قومش را از نافرمانى خدا بازدارد . ولى مردم سخن پيامبر را نپذيرفتند و بر او شوريدند و بر آن شدند كه او را بكشند . شعيا نيز از ميان آنان گريخت و در ميان تنه درختى پنهان شد .\r\nولى شيطان گوشهء لباس پيامبر را كه از درخت بيرون افتاده بود به بنى اسرائيل نماياند . آنان نيز درخت را با اره‌اى بزرگ از ميان بريدند و شعيا چنين به شهادت رسيد . « 1 »\r\nحسن بن محمد نوفلى گويد : امام رضا عليه السّلام در مناظره‌اى كه با « جاثليق » اسقف مسيحيان و رأس الجالوت داشت به جاثليق فرمود : آيا مىدانيد مقصود شعيا از اين سخن چيست كه فرموده است : گويى مردى را مىبينم كه در هاله - اى از نور بر استرى سوار است و مردى ديگر كه چهره‌اش بسان ماه نورانى است سوار بر شترى است .\r\nاسقف گفت : نمىدانم مقصود از اين جمله شعيا چيست ؟ بهتر است شما بگوييد . آنگاه امام عليه السّلام فرمودند : آن مرد كه بر استر سوار است عيسى بن مريم است و آنكه بر شتر سوار است پيامبر اسلام است .\r\nآيا قبول ندارى كه اين سخن در تورات آمده است . جاثليق گفت : آرى قبول دارم . آنگاه امام عليه السّلام دربارهء حبقوق فرمودند : او پيامبرى بود كه به قومش گفت : تورات چنين خبر مىدهد كه كتابى روشن از كوه فاران ( كوهى نزديك مكه ) نمايان شده و بر همهء جهان نورافشانى خواهد كرد و آسمان‌ها از ستايش محمد و امتش لبريز خواهد شد .\r\nمردى سوار بر اسب ، بيابان‌ها را پيموده و كتابى تازه را براى ما خواهد آورد .\r\nاو پس از ويرانى بيت المقدس خواهد آمد . آنگاه امام رضا عليه السّلام به رأس الجالوت كه نزد آن حضرت بود فرمود : آيا اين سخنان در كتاب‌هاى شما نيست ؟\r\nاو نيز گفت : آرى ، اين روايت بىكم‌وكاست از گفته‌هاى حبقوق است . « 2 »\r\n\r\n\r\n","description":"","footnote":"\r\n( 1 ) . الكامل ص 257 .\r\n( 2 ) . توحيد شيخ صدوق ص 424 .\r\n","page_name":" 555 ","page_number":555},
  {"content":"\r\n . \r\n","description":"","footnote":"","page_name":" 556 ","page_number":556},
  {"content":"\r\n\r\n\r\n* باب بيست و سوم : داستان زكريا و يحيى عليهما السّلام\r\n\r\n","description":"","footnote":"","page_name":" 557 ","page_number":557},
  {"content":"\r\n\r\nريان بن شبيب گويد : روز اول محرم نزد امام رضا عليه السّلام رفتم و آن حضرت به من فرمود : آيا امروز روزه دارى ؟ گفتم : نه ، اى فرزند پيامبر خدا . آنگاه آن حضرت فرمودند : روز اول محرم ، روزى است كه زكريا از خداوند فرزندى شايسته درخواست كرد و خداوند نيز دعايش را برآورد و فرمود :  « أَنَّ اللَّهَ يُبَشِّرُكَ بِيَحْيى » \r\nهركه امروز را روزه بدارد خداوند خواسته‌اش را همچو زكريا برآورده مىسازد . ابو حمزه از امام باقر عليه السّلام پرسيد : خداوند دربارهء يحيى فرموده است :\r\n « وَ حَناناً مِنْ لَدُنَّا وَ زَكاةً »  اين فرمايش خداوند تا چه حد دربارهء يحيى ظهور يافت ؟ امام عليه السّلام فرمود : تا آنجا بود كه وقتى يحيى مىگفت : پروردگارا . خداوند در پاسخش مىفرمود : لبيك اى يحيى . « 1 »\r\nپيامبر صلّى اللّه عليه و آله و سلّم دربارهء زهد يحيى مىفرمايد : احبار و راهبان بيت المقدس لباس‌هايى خشن و پشمين مىپوشيدند و خود را با زنجير به ستون‌هاى مسجد مىبستند و به عبادت مىپرداختند . يحيى با ديدن آنان از مادرش خواست كه چنين لباسى براى او فراهم آورد تا او نيز اين‌چنين عبادت كند .\r\nزكريا با خواستهء يحيى مخالفت كرد و گفت : تو هنوز بسيار خردسالى ولى يحيى به پدرش گفت : آيا كسانى بوده‌اند كه كوچكتر از من از دنيا رفته باشند ؟ ( پس براى عبادت خدا زمان اندكى باقى است ) .\r\nسرانجام زكريا با خواستهء فرزندش موافقت كرد و به همسرش گفت كه براى يحيى جامه‌اى همچون جامهء عابدان تهيه كن .\r\nيحيى چندى در بين المقدس به عبادت پرداخت تا اينكه نحيف و لاغر شد . يحيى از وضعيت ظاهرىاش به درگاه خداوند تضرّع نمود .\r\nخداوند نيز به او وحى فرمود : به عزتم سوگند كه اگر مىدانستى آتش دوزخ چه سوزان است به‌جاى لباس پشمين ، جامهء آهنين بر تن مىكردى . يحيى با شنيدن فرمايش خداوند چنان گريست كه گوشت\r\n\r\n\r\n","description":"","footnote":"\r\n( 1 ) . اصول كافى ج 2 ص 535 .\r\n","page_name":" 558 ","page_number":558},
  {"content":"\r\n\r\nگونه‌هايش فروريخت .\r\nزكريا و همسرش از حال و روز يحيى آگاه شدند و شتابان نزد فرزندشان آمدند و به او گفتند : فرزندم ، چرا با خود چنين مىكنى ؟ من از خدا خواستم كه تو را نور ديده‌ام قرار دهد . يحيى گفت : آيا شما بارها نگفتيد كه ميان دوزخ و بهشت گذرگاهى است كه تنها گريه‌كنندگان از ترس خدا ، مىتوانند از آن عبور كنند .\r\nدر آن حال يحيى اشك مىريخت و مادرش با تكه‌اى نمد اشك‌هاى فرزندش يحيى را پاك مىكرد . زكريا به فرزندش و اشك ديدگان او نگريست و آنگاه سر به آسمان برآورد و گفت : پروردگارا ، اين فرزندم است و اين اشك ديدگان او ؛ و تو مهربان‌ترين مهربانان هستى .\r\nهرگاه زكريا به موعظهء مردم مىپرداخت اگر يحيى را در ميان آنان مىديد سخنى از بهشت و دوزخ نمىگفت .\r\nروزى زكريا به موعظه ميان مردم پرداخت و چون يحيى را ميان مردم نديد گفت : در دوزخ كوهى است كه « سكران » نام دارد و ميان آن كوه دره‌اى است كه « غضبان » نام دارد و در آن دره چاهى است كه عمقش صد سال است . در اعماق آن چاه تابوت‌هايى آتشين است و درون آنها ؛ صندوقچه‌ها و جامه‌ها و زنجيرهايى آتشين است .\r\nدر اين هنگام يحيى كه ميان مردم پنهان بود برخاست و فرياد زد : واى بر من كه از عذاب سكران غفلت ورزيده‌ام . او حيران و سرگشته از ميان مردم رفت .\r\nزكريا شتابان به خانه‌اش آمد و از همسرش خواست كه در پى يحيى رود ؛ زيرا مىترسيد كه يحيى از ترس خدا جان دهد .\r\nمادر يحيى از خانه خارج شد و در ميانهء راه چوپانى را ديد و از او پرسيد كه آيا يحيى را ديده است ؟\r\nچوپان نشانى يحيى را در كنار جوى آبى داد . مادر يحيى در پى فرزندش رفت و در كنار رودى فرزندش را ديد كه نشسته است و با خدا چنين رازونياز مىكند :\r\n\r\n","description":"","footnote":"","page_name":" 559 ","page_number":559},
  {"content":"\r\n\r\nپروردگارا ، هرگز آب گوارايى نخواهم نوشيد مگر آنكه جايگاهم را در نزدت ببينم . مادر يحيى با ديدن يحيى ، سر فرزندش را در دامان گرفت و او را سوگند داد كه به خانه بازگردد .\r\nيحيى براى اطاعت فرمان مادرش به خانه بازگشت و غذايى خورد و خوابيد .\r\nصبح فردا چيزى نمانده بود كه نمازش قضا شود كه فرشته‌اى را در خواب ديد كه مىگويد : اى يحيى ، آيا همنشينى نيكوتر از ما مىخواهى ؟ پس برخيز و نمازت را به‌پا دار . يحيى از خواب بيدار شد و نمازش را به‌پا داشت و از خدا خواست كه لغزشش را ببخشد . آنگاه به مادرش گفت : جامهء پشمين مرا آماده ساز كه مىخواهم به بيت المقدس روم .\r\nزكريا به همسرش گفت : خواستهء يحيى را انجام ده كه او به دنيا دل نبسته است . « 1 »\r\nامير مؤمنان على عليه السّلام فرموده‌اند : آسمان و زمين تنها بر دو نفر گريست : بر يحيى بن زكريا و حسين بن على . « 2 »\r\nطبرسى رحمه اللّه گويد : دربارهء علت نامگذارى يحيى به اين نام اختلاف نظر وجود دارد . برخى گفته‌اند كه چون خداوند نازايى مادر يحيى را پايان داد ، او فرزندش را يحيى نام نهاد .\r\nبرخى نيز گفته‌اند كه خداوند قلب يحيى را با ايمان زنده كرد و بدين جهت او را يحيى ناميد .\r\nعده‌اى گفته‌اند كه چون خداوند قلب يحيى را با نبوت زنده كرد او را يحيى نام نهاد و هيچ‌كس پيش از او چنين نامى نداشته است .\r\nياسر خادم گويد كه امام رضا عليه السّلام مىفرمودند : سخت‌ترين روزها براى مردم سه وقت است : روزى كه آدمى از مادرش‌زاده مىشود و براى نخستين‌بار دنيا را مىبيند . روزى كه از دنيا مىرود و براى نخستين‌بار جهان ديگر را مىبيند و روزى كه از قبر برانگيخته مىشود و با قوانينى رويارو مىشود كه در دنيا\r\n\r\n\r\n","description":"","footnote":"\r\n( 1 ) . امالى شيخ صدوق ص 33 .\r\n( 2 ) . تفسير قمى ج 2 ص 291 .\r\n","page_name":" 560 ","page_number":560},
  {"content":"\r\n\r\nنديده بود .\r\nخداوند در هرسه مرحله يحيى را در امان داشته و فرموده است :  « وَ سَلامٌ عَلَيْهِ يَوْمَ وُلِدَ وَ يَوْمَ يَمُوتُ وَ يَوْمَ يُبْعَثُ حَيًّا » . \r\nخداوند عيسى بن مريم را نيز اين گونه در امان داشته و فرموده است :  « وَ السَّلامُ عَلَيَّ يَوْمَ وُلِدْتُ وَ يَوْمَ أَمُوتُ وَ يَوْمَ أُبْعَثُ حَيًّا » .  « 1 »\r\nامام رضا عليه السّلام در روايت ديگرى فرموده‌اند : ابليس از روزگار آدم تا زمان عيسى بن مريم نزد پيامبران مىآمد . او يحيى را بيش از ديگران آزرد .\r\nروزى يحيى از ابليس خواست كه همهء حيله‌اى را كه براى فريب فرزندان آدم به كار مىبندد براى او نيز به كار بندد .\r\nآن روز گذشت و فردا يحيى از شكاف در ، ابليس را ديد كه صورتى همچون ميمون و اندامى بسان خوك دارد . چشمانش از دو طرف دريده گشته و دندان‌هايش بسيار بلند است . او چانه‌اى نداشت و چهار دست داشت كه دو دستش روى سينه و دو دست ديگرش روى شانه‌هايش بود .\r\nپى زانويش در جلوى پايش بود و انگشتانش از پشت رشد كرده بود . او جامه‌اى بلند بر تن كرده بود و كمربندى به كمر بسته بود .\r\nاز آن كمربند نخ‌هاى رنگارنگى همچون زرد و سبز و قرمز آويزان بود . در دستش زنگى بزرگ داشت و روى سرش تخم‌مرغى گذاشته بود و قلابى از تخم‌مرغ آويزان بود .\r\nيحيى با ديدن چنين قيافه‌اى شگفت‌زده شد و از ابليس پرسيد : آن كمربند چيست ؟ ابليس گفت : اين چيزى است كه آتش‌پرستان به كمر مىبندند و من اين را براىشان درست كرده‌ام . او در ادامه گفت : آن نخ‌هاى رنگارنگ ، وسايل آرايش زنان است كه مردان را دلبستهء خود مىسازند .\r\nآن زنگ ، آوايى دارد كه شرابخوران هنگامى كه مست باده مىشوند با\r\n\r\n\r\n","description":"","footnote":"\r\n( 1 ) . عيون اخبار الرضا ج 1 ص 740 .\r\n","page_name":" 561 ","page_number":561},
  {"content":"\r\n\r\nصداى آلات موسيقى همچون ناى و سرنا و سه تار مىرقصند و لذت مىبرند و بشكن مىزنند .\r\nگروهى نيز چنان اختيار از كف مىدهند كه لباس خود را مىدرند . آنگاه ابليس گفت : من هرگاه از نفرين انسان‌هاى صالح مىرنجم نزد زنان مىروم و آرامش مىيابم .\r\nاو در ادامه گفت : با اين تخم‌مرغ خود را از آسيب نفرين صالحان بر كنار مىدارم و با اين قلاب ، دل‌هاى پاكان را به سوى خود مىكشم .\r\nآنگاه يحيى پرسيد : آيا تاكنون شده است كه بر من چيره گردى ؟\r\nابليس گفت : نه . ولى تو خصلتى دارى كه باعث مىشود نتوانى نمازت را به خوبى به‌جاى آورى و آن خصلت پرخورى است .\r\nيحيى با شنيدن اين سخن با خداوند پيمان بست كه هرگز با شكم سير نخوابد تا بتواند با خداوند ديدار كند .\r\nشيطان نيز با خود پيمان بست كه تا آنگاه كه پروردگار را در روز رستاخيز ملاقات مىكند هرگز كسى را به نيكى و درستى راهنمايى نكند . « 1 »\r\nامام باقر عليه السّلام فرموده‌اند : همسر زكريا ، خواهر مريم بنت عمران بود . آن زن از فرزندان « ماثان » بود و ماثان بزرگ بنى اسرائيل بود . زكريا از خدا خواست كه وارثى براى او قرار دهد . « 2 »\r\nامام سجاد عليه السّلام فرموده‌اند : با پدرم امام حسين عليه السّلام از مدينه خارج شديم . او در هيچ منزلگاهى فرود نيامد مگر آنكه يحيى بن زكريا را ياد مىكرد .\r\nپدرم روزى به من فرمود : دنيا چنان پست است كه سر يحيى بن زكريا را به زنى هرزه از زنان ولگرد بنى اسرائيل هديه كردند . « 3 »\r\nدر كتاب احتجاج آمده است : « سعد بن عبد اللّه » از حضرت مهدى عليه السّلام دربارهء تفسير آيل « كهيعص » پرسيد .\r\n\r\n\r\n","description":"","footnote":"\r\n( 1 ) . بحار الانوار ج 14 ص 127 .\r\n( 2 ) . تفسير قمى ج 2 ص 48 .\r\n( 3 ) . مجمع البيان ج 3 ص 779 .\r\n","page_name":" 562 ","page_number":562},
  {"content":"\r\n\r\nآن حضرت چنين پاسخ فرمودند : هنگامى كه زكريا نام محمد و على و فاطمه و حسن را مىگفت همهء رنج و سختىاش از ميان مىرفت ولى با گفتن نام حسين ، اندوهگين مىشد . و بغض گلويش را مىفشرد . سرانجام زكريا از خداوند پرسيد : مرا چه مىشود كه وقتى نام چهار تن را مىبرم آرام مىشوم ولى هنگامى كه نام حسين را بر زبان مىآورم اندوه مرا فرا مىگيرد .\r\nخداوند به او فرمود : كهيعص ؛ « كاف » يعنى كربلا ، « هاء » يعنى هلاكت حسين ، « ياء » يعنى يزيد ، « عين » يعنى عطش امام حسين و « صاد » يعنى صبر امام حسين عليه السّلام .\r\nهنگامى كه زكريا اين سخنان را شنيد سه روز در مسجد ماند و پيوسته مىگرييد و مىگفت : پروردگارا ، آيا بهترين بنده‌ات محمد را با شهادت حسين اندوهگين مىسازى ؟ آيا على و فاطمه را اين‌چنين جامهء اندوه مىپوشانى و اين مصيبت را بر آنان پديد مىآورى ؟\r\nآنگاه به خداوند عرضه داشت كه پروردگارا ، از تو مىخواهم كه در اين سنين پيرى ، فرزندى به من ارزانى دارى تا ديدگانم را روشن گرداند ، سپس مرا چنان در عزاى فرزندم بنشانى كه پيامبرت محمد را در عزاى فرزندش خواهى نشاند .\r\nخداوند نيز يحيى را به زكريا داد . يحيى و حسين هردو پس از شش ماه كه در شكم مادرشان بودند به دنيا آمدند . « 1 »\r\nوهب گويد : ابليس به خانه‌هاى بنى اسرائيل مىرفت و به زكريا و مريم تهمت‌هايى را روا مىداشت . اندك‌اندك مردم از فساد زكريا سخن مىگفتند و كار چنان بالا گرفت كه مردم به خانهء زكريا هجوم بردند تا او را بكشند .\r\nزكريا نيز به بيابان گريخت و در ميان تنهء درختى پنهان شد . ولى ابليس مردم را به جستجوى زكريا تشويق كرد و آنان را به كنار آن درخت آورد .\r\nآنگاه خود ابليس به مردم دستور داد كه درخت را درست از جايى كه قلب زكريا قرار داشت ببرند .\r\n\r\n\r\n","description":"","footnote":"\r\n( 1 ) . الاحتجاج ص 463 .\r\n","page_name":" 563 ","page_number":563},
  {"content":"\r\n\r\nاين گونه زكريا به شهادت رسيد و خداوند به فرشتگانش فرمان داد كه پيكر زكريا را غسل دهند و سه روز بر او نماز گزارند و آنگاه او را به خاك سپارند و اين سنت رواج يافت كه بر پيكر همهء پيامبران سه روز نماز گزارند . « 1 »\r\nامام صادق عليه السّلام فرموده‌اند : پس از « دانيال » ، « عزيز » ، رهبرى مردم را بر عهده گرفت . خداوند ، عزيز را صد سال در نهان نگاه داشت و پس آنگاه دوباره او را به ميان مردم بازگرداند . پس از چندى عزيز از دنيا رفت و تا ظهور پيامبر بعد ، مدتى فاصله شد و در اين مدت بنى اسرائيل به سختىهاى بسيارى دچار شدند .\r\nپس آنگاه يحيى بن زكريا به دنيا آمد . او هفت سال بيشتر نداشت كه در ميان مردم چنين سخن مىگفت : سختىهاى نيكان به خاطر گناهان مردم است .\r\nيحيى مردم را به ظهور عيسى بن مريم مژده مىداد كه پس از بيست سال و اندى ظهور خواهد كرد . « 2 »\r\nهمچنين امام صادق عليه السّلام فرموده‌اند : در روزگار يحيى ، پادشاهى بود كه با وجود زنان بسيارى كه داشت باز هم ارضا نمىشد . او زنى هرزه را به دربار فرا خواند .\r\nبه دخترش گفت : خود را بياراى و هنگام كامجويى با پادشاه از او بخواه كه يحيى بن زكريا را بكشد .\r\nپادشاه خواستهء آن زن را انجام داد و دستور داد كه تشتى آوردند و سر يحيى را در آن تشت بريدند .\r\nاز شاهرگ يحيى چنان خون مىپاشيد كه هرچه خاك بر روى آن مىريختند خون فرو نمىنشست . خون سر يحيى پيوسته فوران مىكرد تا اينكه بخت نصر بر بنى اسرائيل حمله كرد و هفتاد هزار نفر از آنان را كشت و آنگاه بود كه خون سر يحيى فرو نشست . « 3 »\r\n\r\n\r\n","description":"","footnote":"\r\n( 1 ) . علل الشرايع ج 1 ص 100 .\r\n( 2 ) . بحار الانوار ج 14 ص 179 .\r\n( 3 ) . قصص راوندى ص 217 تا ص 219 .\r\n","page_name":" 564 ","page_number":564},
  {"content":"\r\n\r\nامام صادق عليه السّلام در روايتى ديگر فرموده‌اند : هنگامى كه خداوند بخواهد دوستان خود را يارى كند آنان را با بدترين انسان‌ها به پيروزى مىرساند ؛ همانگونه كه زمانى خون يحيى فرو نشست كه بخت نصر به بنى اسرائيل هجوم آورد . ولى هنگامى كه خداوند بخواهد دينش را يارى بخشد به دست دوستانش آن را يارى مىبخشد . « 1 »\r\nدر روايت ديگرى آمده است : عيسى بن مريم ، يحيى را مأمور ساخت كه همراه دوازده تن از حواريون به اندرز مردم بپردازند ؛ زيرا مردم ازدواج با دختر خواهران خود را جايز مىدانستند . در آن روزگار پادشاهى بود كه خواهرزادهء زيبايى داشت .\r\nپادشاه مىخواست كه با او ازدواج كند [ ولى يحيى آنان را از اين كار بر حذر مىداشت . 
  ] خواهر پادشاه از دخترش خواست كه با پادشاه بياميزد و در آن هنگام از پادشاه بخواهد كه يحيى را بكشد .\r\nدر آغاز ، پادشاه با خواستهء خواهرزاده‌اش مخالفت كرد ولى سرانجام تن به اين كار داد و دستور داد كه تشتى بياورند و يحيى را در آن تشت سر بريدند و در آن هنگام قطره‌اى از خون يحيى به زمين چكيد . آن خون تا زمان شورش بخت نصر و كشتار بنى اسرائيل پيوسته مىجوشيد . « 2 »\r\nامام باقر عليه السّلام فرموده‌اند : پىكنندهء ناقهء صالح و قاتل يحيى بن زكريا و قاتل على بن ابيطالب و حسين بن على همگى زنازاده بودند .\r\nآنگاه آن حضرت فرمودند : پيامبران و فرزندان ( صالح ) آنان تنها به دست زنازادگان كشته مىشوند . سپس آن حضرت در تفسير آيهء  « لَمْ نَجْعَلْ لَهُ مِنْ قَبْلُ سَمِيًّا »  فرمودند : يحيى و حسين هردو نام‌هايى بودند كه پيش از آنان هيچ‌كس آن نام‌ها را نشنيده بود .\r\nآسمان بر كشته شدن آن‌دو ، چهل شبانه‌روز گريست و خورشيد نيز چهل\r\n\r\n\r\n","description":"","footnote":"\r\n( 1 ) . قصص راوندى ص 217 تا ص 219 .\r\n( 2 ) . قصص راوندى ص 217 تا ص 219 .\r\n","page_name":" 565 ","page_number":565},
  {"content":"\r\n\r\nروز در هاله‌اى از سرخى خون برمىآمد و غروب مىكرد . « 1 »\r\nامام كاظم عليه السّلام فرموده‌اند : يحيى پيوسته مىگريست و كمتر مىخنديد ولى عيسى پيوسته لبخندى به لب داشت و كمتر مىگريست . آنگاه امام عليه السّلام فرمودند : كار عيسى پسنديده‌تر از رفتار يحيى بود . « 2 »\r\nدر كتاب الكامل آمده است : نخستين كسى كه به عيسى بن مريم ايمان آورد يحيى بن زكريا بود و يحيى از هنگامى كه در شكم مادرش بود به عيسى كه در شكم مريم بود ايمان آورد ؛ چرا كه روزى مادر يحيى كه فرزندش را در شكم داشت نزد مريم كه عيسى را در شكم داشت آمد و گفت : در خواب ديدم كه فرزندم كه در شكمم است در برابر فرزندت كه در شكم توست سجده مىكند .\r\nهمچنين گفته شده است در حالى كه عيسى سه سال داشت يحيى به او ايمان آورد .\r\nهمچنين گفته شده است كه عيسى شش‌ماهه بود كه يحيى به او ايمان آورد .\r\nشيوهء زندگى عيسى چنان بود كه برگ درختان و نان جوين مىخورد .\r\nروزى ابليس نزد يحيى آمد و به او گفت : تو چگونه ادعا مىكنى كه زاهدى در حالى كه نانى را ذخيره كرده‌اى ؟\r\nيحيى به او گفت : اى ملعون ! اين غذاى روزانه من است . آنگاه ابليس گفت :\r\nبراى كسى كه مىخواهد بميرد كمتر از اين نيز كافى است . در اين هنگام خداوند به يحيى وحى فرمود كه در گفتهء شيطان انديشه كن . « 3 »\r\n\r\n\r\n","description":"","footnote":"\r\n( 1 ) . قصص راوندى ص 219 .\r\n( 2 ) . اصول كافى ج 2 ص 665 .\r\n( 3 ) . الكامل ص 299 تا ص 301 .\r\n","page_name":" 566 ","page_number":566},
  {"content":"\r\n\r\n\r\n* باب بيست و چهارم : داستان زندگى عيسى بن مريم عليه السّلام\r\n\r\n","description":"","footnote":"","page_name":" 567 ","page_number":567},
  {"content":"\r\n\r\n\r\nفصل اول : ولادت مريم عليها السّلام\r\nامام صادق عليه السّلام فرموده‌اند : در روز رستاخيز زنانى كه فريفتهء زيبايى خود شده‌اند در برابر ( عرش ) خدا مىآيند و مىگويند : پروردگارا ، زيبايى ما ، ما را به گناه كشاند . آنگاه مريم عليها السّلام را مىآورند و به او مىگويند : اى مريم ، آيا تو زيباترى يا آنان ؟ « 1 »\r\nامام باقر عليه السّلام فرموده‌اند : فاطمه عليها السّلام كارهاى خانه را برعهده گرفت كه نان بپزد و خانه را تميز كند و على عليه السّلام نيز كارهاى بيرون از خانه همچون تهيه غذا و آوردن هيزم را برعهده گرفت .\r\nروزى امير مؤمنان على عليه السّلام از فاطمه عليها السّلام پرسيد : آيا غذايى در خانه داريم ؟\r\nآن حضرت فرمودند : سه روز است كه غذايى در خانه نداريم . امير مؤمنان با شنيدن اين سخن از خانه خارج شد و يك دينار قرض كرد تا خوراكى تهيه كند .\r\nآن حضرت هنگام بازگشت ، مقداد بن اسود كندى را ديد و او را نيازمندتر از خود يافت يك دينار را به مقداد داد و خود دست خالى به خانه برگشت .\r\nهنگامى كه آن حضرت وارد خانه شد پيامبر صلّى اللّه عليه و آله و سلّم را در كنار فاطمه عليها السّلام ديد و در برابرشان كاسهء چوبى را ديد كه نان و گوشتى در آن بود .\r\nآن حضرت از همسرش پرسيد : اين كاسه از كجاست ؟ فاطمه عليها السّلام فرمود :\r\nاين مائده‌اى آسمانى است كه خداوند براى ما فرستاده است . آنگاه پيامبر صلّى اللّه عليه و آله و سلّم فرمود : حكايت تو و فاطمه همچون زكريا و مريم است كه هنگامى\r\n\r\n\r\n","description":"","footnote":"\r\n( 1 ) . روضه كافى ص 228 .\r\n","page_name":" 568 ","page_number":568},
  {"content":"\r\n\r\nكه مريم نماز مىگزارد زكريا نزد او آمد و غذايى را در برابر او ديد و پرسيد :\r\n « يا مَرْيَمُ أَنَّى لَكِ هذا قالَتْ هُوَ مِنْ عِنْدِ اللَّهِ إِنَّ اللَّهَ يَرْزُقُ مَنْ يَشاءُ بِغَيْرِ حِسابٍ »  « 1 » يك ماه از آن غذا خوردند و هم اينك آن كاسهء چوبى نزد حضرت قائم عليه السّلام است . « 2 »\r\nدر تفسير على بن ابراهيم آمده است : خداوند به عمران وحى فرمود كه من به تو پسرى خواهم داد كه نابينايان را بينا سازد و پيسىشدگان را شفا بخشد و مردگان را زنده كند .\r\nعمران اين خبر را به همسرش بشارت داد و او نيز گفت : پروردگارا ، فرزندى را كه در شكم دارم وقف خدمتگزارى در بيت المقدس مىكنم .\r\nولى خداوند به آنان دخترى عطا فرمود . همانگونه كه مادرش گفت :  « رَبِّ إِنِّي وَضَعْتُها أُنْثى »  « 3 » امام صادق عليه السّلام در اين‌باره فرموده است : اگر ما به شما وعده داديم كه پسرى به دنيا خواهيد آورد و ولادت پسر به تأخير افتاد ما را دروغگو نپنداريد ؛ همانگونه كه عيسى اين گونه ( با تأخير ) به دنيا آمد ( و هنگامى كه مريم به دنيا آمد ) زكريا سرپرست او گرديد . « 4 »\r\nمحمد بن طلحه از امام رضا عليه السّلام پرسيد : آيا ممكن است كه خداوند به پيامبرانش وعده‌اى دهد ولى به آن عمل نكند و يا آن را با تأخير انجام دهد ؟\r\nآن حضرت فرمودند : آرى ، همانگونه كه خداوند بنى اسرائيل را وعده داد كه آنان را به سرزمين مقدس كه اريحا بود ببرد ولى ( آنان نتوانستند به سرزمين مقدس بروند و ) فرزندان آنان به آن سرزمين راه يافتند . خداوند در قرآن چنين به بنى اسرائيل وعده داده بود :  « ادْخُلُوا الْأَرْضَ الْمُقَدَّسَةَ الَّتِي كَتَبَ اللَّهُ لَكُمْ » .  « 5 »\r\n\r\n\r\n","description":"","footnote":"\r\n( 1 ) . سوره آل عمران / 37 .\r\n( 2 ) . تفسير عياشى ج 1 ص 171 .\r\n( 3 ) . آل عمران / 36 .\r\n( 4 ) . تفسير قمى ج 1 ص 100 .\r\n( 5 ) . سوره مائده / 21 .\r\n","page_name":" 569 ","page_number":569},
  {"content":"\r\n\r\nهمچنين عمران به مردم گفته بود كه خداوند وعده داده است كه امسال و در اين ماه پسرى به من ارزانى مىدارد ولى خداوند مريم را به آنان عطا فرمود و زكريا سرپرست او گرديد . عده‌اى از مردم گفتند كه پيامبر خدا دروغ گفت :\r\nولى عده‌اى گفتند كه پيامبر هرگز دروغ نمىگويد . پس از چندى كه مريم ، عيسى را به دنيا آورد ياران پيامبر گفتند : اين همان وعدهء الهى است . « 1 »\r\n\r\n\r\n","description":"","footnote":"\r\n( 1 ) . قصص راوندى ص 214 .\r\n","page_name":" 570 ","page_number":570},
  {"content":"\r\n\r\n\r\nفصل دوم : ولادت عيسى معجزه‌هاى عيسى و نقش انگشترى آن حضرت\r\nامام صادق عليه السّلام فرمودند : در ميان پيامبران و جانشينان آنان ، تنها عيسى بن مريم و حسين بن على شش ماهه به دنيا آمدند . « 1 »\r\nحفص بن غياث گويد : امام صادق عليه السّلام را ديدم كه در نخلستان‌هاى كوفه قدم مىزد . آنگاه به كنار درخت خرمايى رفتند و دو ركعت نماز در آنجا خواندند .\r\nپس آنگاه سر بر سجده نهادند و خداوند را پانصد مرتبه تسبيح گفتند . پس از آنكه اذكار آن حضرت پايان يافت به من فرمودند : به خدا سوگند كه اين همان درختى است كه خداوند به مريم فرمود :  « وَ هُزِّي إِلَيْكِ بِجِذْعِ النَّخْلَةِ تُساقِطْ عَلَيْكِ رُطَباً جَنِيًّا » .  « 2 »\r\nدر تفسير على بن ابراهيم آمده است : تفسير اين آيات چنين است :\r\n  « وَ اذْكُرْ فِي الْكِتابِ مَرْيَمَ إِذِ انْتَبَذَتْ مِنْ أَهْلِها مَكاناً شَرْقِيًّا فَاتَّخَذَتْ مِنْ دُونِهِمْ حِجاباً فَأَرْسَلْنا إِلَيْها رُوحَنا »   يعنى جبرئيل .\r\n« فتمثّل لها بشرا سويّا قالت إنّى أعوذ بالرّحمن منك إن كنت تقيّا »\r\n\r\n\r\n","description":"","footnote":"\r\n( 1 ) . اصول كافى ج 1 ص 465 .\r\n( 2 ) . روضه كافى ص 143 .\r\n","page_name":" 571 ","page_number":571},
  {"content":"\r\n\r\nقال « إنّما أنا رسول ربّك لأهب لك غلاما زكيّا » .\r\nمريم سخن او را باور نكرد چرا كه تا آنگاه ازدواج نكرده بود  « قالَتْ أَنَّى يَكُونُ لِي غُلامٌ وَ لَمْ يَمْسَسْنِي بَشَرٌ وَ لَمْ أَكُ بَغِيًّا » .  « 1 »\r\nجبرئيل كه از چگونگى قدرت خدا آگاهى نداشت گفت :  « قالَ كَذلِكِ قالَ رَبُّكِ هُوَ عَلَيَّ هَيِّنٌ » \r\nاين گونه بود كه جبرئيل در او دميد و مريم باردار شد و فردا صبح فرزندش عيسى را به دنيا آورد و مدت باردارى مريم نه ساعت بود كه به ازاى نه ماه باردارى ديگر زنان بود .\r\nپيش از آنكه مريم ، عيسى را به دنيا آورد جبرئيل از او خواست كه كنار درخت خرماى خشكيده‌اى برود و از آن خرما بخورد .\r\nدر آن روز گروهى از بافندگان برگ‌هاى خرما ، در نخلستان بودند . مريم از دسته‌اى از آنان سراغ نخل خشكيده را گرفت ولى آنان او را مسخره كردند و پاسخى به او ندادند .\r\nمريم نيز آنان را نفرين كرد ولى گروهى ديگر نخل خشكيده را به او نشان دادند و آن حضرت آنان را دعا كرد .\r\nهنگامى كه مريم نزديك نخل خشكيده رسيد به ناگاه درد زايمانش آغاز شد و پس از اندكى عيسى را به دنيا آورد .\r\nهنگامى كه مريم به عيسى نگاه كرد فرمود :  « يا لَيْتَنِي مِتُّ قَبْلَ هذا وَ كُنْتُ نَسْياً مَنْسِيًّا »  پس عيسى از شكمش او را صدا كرد كه :  « أَلَّا تَحْزَنِي قَدْ جَعَلَ رَبُّكِ تَحْتَكِ سَرِيًّا » .  « 2 »\r\nآنگاه عيسى به سخن آمد و به مادرش گفت : نخل را تكان ده تا خرماى تازه برايت فرو ريزد .\r\n\r\n\r\n","description":"","footnote":"\r\n( 1 ) . سوره مريم / 17 تا 21 .\r\n( 2 ) . سوره‌ى مريم / 23 تا 24 .\r\n","page_name":" 572 ","page_number":572},
  {"content":"\r\n\r\nآن نخل پيش از آن ، پيوسته خشكيده بود ولى هنگامى كه مريم بر آن دست زد سبز و تازه شد و خرماى تازه بر آن روييد .\r\nسپس عيسى به مادرش گفت :  « فَكُلِي وَ اشْرَبِي وَ قَرِّي عَيْناً فَإِمَّا تَرَيِنَّ مِنَ الْبَشَرِ أَحَداً فَقُولِي إِنِّي نَذَرْتُ لِلرَّحْمنِ صَوْماً فَلَنْ أُكَلِّمَ الْيَوْمَ إِنْسِيًّا » .  « 1 »\r\nپس از آن مريم ناپديد شد . همگان در پى او بودند و سرانجام زكريا او را همراه فرزندش يافت .\r\nمريم در حالى كه عيسى را در گهواره داشت به ميان مردم آمد . زنان با تندى به مريم مىنگريستند ولى او سخن نگفت تا اينكه وارد محرابش شد .\r\nمردم به او گفتند : يا مريم « لقد جئت شيئا فريّا » .\r\nدر اين هنگام خداوند به عيسى وحى فرمود كه سخن گويد . عيسى نيز گفت : « إنّى عبد اللّه آتانى الكتاب و جعلنى نبيّا » . « 2 »\r\nامام سجاد عليه السّلام فرموده‌اند : هنگامى كه حضرت على عليه السّلام از نبرد خوارج باز مىگشت به منطقه‌اى به نام زوراء رسيد كه در نزديكى بغداد بود .\r\nآن حضرت به لشكريانش فرمود : شتابان از اين سرزمين بگذريد كه زمين اينجا بسيار زودتر از ميخى كه در سبوس گندم فرو مىرود دهان مىگشايد .\r\nپس از آنكه آنان از « زوراء » گذشتند راهبى را ديدند كه در صومعه‌اى عبادت مىكرد . راهب با ديدن حضرت على به آن حضرت فرمود : در اين سرزمين منزل نكنيد كه در انجيل آمده است كه پيامبران و جانشينان آنان در اينجا ( با كافران ) جهاد خواهند كرد .\r\nامير المؤمنان فرمود : من جانشين بهترين پيامبر خدا محمد بن عبد اللّه هستم .\r\nناگهان راهب گفت : آيا تو همان كسى نيستى كه از قريش است و موهاى جلوى سرش اندك است . در انجيل توصيف تو آمده است كه وارد سرزمين « براثا » در بغداد خواهى شد . آنجا خانهء مريم و عيسى عليهما السّلام است . امير المؤمنان\r\n\r\n\r\n","description":"","footnote":"\r\n( 1 ) . سوره‌ى مريم / 26 .\r\n( 2 ) . تفسير قمى ج 2 ص 48 تا ص 50 .\r\n","page_name":" 573 ","page_number":573},
  {"content":"\r\n\r\nبه سويى رفتند و راهب نيز در پى آن حضرت مىرفت . ناگهان امير مؤمنان در نقطه‌اى ايستادند و با پاى مبارك‌شان ضربه‌اى به زمين زدند . ناگهان چشمه اى جوشيد . آن حضرت فرمود : اين همان چشمه‌اى است كه براى مريم جوشيد . آنگاه دستور فرمودند كه آنجا را تا عمق هفده ذراع بكنند تا آنكه به تخته سنگى سفيد رسيدند .\r\nآنگاه على عليه السّلام فرمودند : اين همان سنگى است كه مريم بر روى آن عيسى را به دنيا آورد و بر روى آن نماز گزارد . « 1 »\r\nامام سجاد عليه السّلام در تفسير آيهء  « فَانْتَبَذَتْ بِهِ مَكاناً قَصِيًّا »  فرمودند : مريم از راه دمشق وارد كربلا شد و كودكش را در جايگاه مرقد حسين عليه السّلام به دنيا آورد و شبانه بازگشت . وهب گويد : هنگامى كه مريم به درد زايمان دچار شده بود به درخت خرمايى نزديك شد در حالى كه هوا سرد بود و او به شدت سردش بود .\r\nدر اين هنگام مردى به نام يوسف يا حبيب نجار مقدارى هيزم جمع كرد و سوزاند تا مريم اندكى گرم شود . آنگاه هفت گردويى را كه به همراه داشت شكست و مغزش را به مريم داد تا بخورد و گرسنگىاش كاهش يابد ؛ به همين دليل است كه مسيحيان در شب ميلاد مسيح آتش روشن مىكنند و با گردو ، بازى مىكنند . « 2 »\r\nامام باقر عليه السّلام فرمودند : ابليس باخبر شد كه در شبى پسرى به دنيا مىآيد كه همهء بت‌ها در برابرش سر فرود خواهند آورد . ابليس در پى عيسى بود كه سرانجام او را در خانهء راهبى يافت كه گروهى از فرشتگان بر گردش حلقه زده‌اند .\r\nآنها به ابليس گفتند : دور شو . ولى او به فرشتگان گفت : پدر عيسى كجاست ؟ آنان گفتند : او همچو آدم بدون پدر آفريده شده است .\r\nدر اين هنگام ابليس گفت : سوگند مىخورم كه با همين بهانه ( كه عيسى پدر ندارد ) 5 / 4 مردم را گمراه سازم . « 3 »\r\n\r\n\r\n","description":"","footnote":"\r\n( 1 ) . بحار الانوار ج 14 ص 211 .\r\n( 2 ) . بحار الانوار ج 14 ص 212 .\r\n( 3 ) . علل الشرايع ج 1 ص 99 .\r\n","page_name":" 574 ","page_number":574},
  {"content":"\r\n\r\nهمچنين آن حضرت فرموده‌اند : هنگامى كه هفتاد زن به مريم تهمت زنا زدند عيسى در گهواره به سخن درآمد و گفت : به خدا سوگند كه همهء شما را حد خواهم زد .\r\nراوى از امام باقر عليه السّلام پرسيد : آيا عيسى به گفتهء خود عمل كرد ؟ آن حضرت فرمودند : آرى ، خداوند را به سبب منتى كه بر عيسى نهاد ( و از آن زنان ، انتقام گرفت ) سپاس‌گزاريم . « 1 »\r\nوهب يمانى گويد : يكى از يهوديان از حضرت محمد صلّى اللّه عليه و آله و سلّم پرسيد : آيا پيش از آنكه آفريده شوى نامت در امّ الكتاب آمده بود ؟ و آيا نام ياران با وفاى تو نيز در ام الكتاب آمده است ؟\r\nآن حضرت فرمودند : آرى . آنگاه يهودى پرسيد : پس چرا هنگامى كه به دنيا آمدى همچو عيسى سخن نگفتى ؟ آن حضرت فرمودند : اگر عيسى سخن نمىگفت به مادرش مريم تهمت زنا مىزدند .\r\nامام رضا عليه السّلام فرموده‌اند : خرمايى كه بر مردم فرود آمد خرمايى فشرده بود كه در ماه « كانون » بر او نازل شد .\r\nنگارنده گويد : دربارهء دليل نامگذارى عيسى به مسيح چند نظر وجود دارد ؛ 1 . به سبب مباركى عيسى ، او را مسيح ناميدند 2 . عيسى خود را با مسح طهارت و پاكىها ، از گناه بر كنار مىداشت و به اين دليل او را مسيح ناميدند .\r\n3 . هرگاه عيسى بيمارى را مسح مىكرد او شفا مىيافت و به همين دليل او را مسيح ناميدند . 4 . نظريهء ديگر نيز آن است كه هنگامى كه عيسى به دنيا آمد جبرئيل بال‌هايش را بر او مسح كرد تا از شر شيطان در امان ماند .\r\nدر تفسير عياشى آمده است : گروهى از اصحاب عيسى عليه السّلام از او خواستند تا مرده‌اى را زنده كند . آن حضرت بر سر قبر سام بن نوح حاضر شد و خطاب به قبر فرمود : به اذن خداوند برخيز .\r\nچندى نگذشت كه قبر شكافته شد و سام برخاست . آنگاه عيسى از او\r\n\r\n\r\n","description":"","footnote":"\r\n( 1 ) . قصص راوندى ص 265 .\r\n","page_name":" 575 ","page_number":575},
  {"content":"\r\n\r\nپرسيد : آيا مىخواهى در دنيا بمانى يا به سراى آخرت بازگردى ؟ او گفت :\r\nمىخواهم بازگردم .\r\nآنگاه سام گفت : هنوز سوزش مرگ را در پهلويم احساس مىكنم .\r\nابان بن تغلب گويد كه از امام صادق عليه السّلام پرسيدم : آيا عيسى كسى را زنده كرد كه آن شخص به زندگىاش ادامه دهد و داراى فرزندانى گردد ؟\r\nامام عليه السّلام فرمود : آرى ، عيسى دوستى داشت كه از دنيا رفت . عيسى به همراه مادر دوستش بر سر مزار او رفتند و عيسى به اذن خداوند دوستش را زنده كرد .\r\nمادر آن شخص با ديدن اين صحنه گريست و از عيسى خواست كه فرزندش چندسال در دنيا زندگى كند . عيسى نيز دعا كرد و آن شخص بيست سال در دنيا زندگى كرد و داراى فرزندانى گرديد . « 1 »\r\nدر تفسير امام عسگرى آمده است كه پيامبر صلّى اللّه عليه و آله فرمودند :\r\nقوم عيسى از او خواستند كه مائده‌اى آسمانى نازل كند . خداوند به عيسى وحى فرمود كه به قومش بگويد :  « قالَ اللَّهُ إِنِّي مُنَزِّلُها عَلَيْكُمْ فَمَنْ يَكْفُرْ بَعْدُ مِنْكُمْ فَإِنِّي أُعَذِّبُهُ عَذاباً لا أُعَذِّبُهُ أَحَداً مِنَ الْعالَمِينَ » .  « 2 »\r\nولى پس از نزول مائده ، عده‌اى كافر شدند و خداوند آنان را به شكل خوك ، ميمون ، گربه و پرندگان و چهارپايان گوناگون مسخ كرد . برخى نيز گفته‌اند كه آنان به چهار صد گونه حيوان مسخ شدند . « 3 »\r\nامام باقر عليه السّلام فرموده‌اند : مائده‌اى كه بر بنى اسرائيل فرود آمد بر زنجيرهايى طلايى آويزان بود و آنها نه گونه طعام و نه گونه نان بود . « 4 »\r\nاز عيسى پرسيدند كه چرا ازدواج نمىكنى [ و صاحب فرزندانى نمىشوى 
  ] ؟\r\nگفت : نيازى به آنان ندارم كه اگر زنده باشند فتنه برپا مىكنند و اگر بميرند اندوهگينم مىسازند . « 5 »\r\n\r\n\r\n","description":"","footnote":"\r\n( 1 ) . تفسير عياشى ج 1 ص 174 و ص 175 .\r\n( 2 ) . سوره مائده / 115 .\r\n( 3 ) . تفسير امام عسگرى ص 234 .\r\n( 4 ) . تفسير عياشى .\r\n( 5 ) . من لا يحضره الفقيه ج 3 ص 370 .\r\n","page_name":" 576 ","page_number":576},
  {"content":"\r\n\r\nحضرت على عليه السّلام در يكى از خطبه‌هاى خود فرموده‌اند : عيسى سنگ سخت را بالش خود مىساخت و لباس‌هاى زبر و زمخت مىپوشيد . غذايش گرسنگى بود و چراغ شبش نور ماه . در سرماى زمستان در گوشه و كنارى پناه مىگرفت و از گياهان روييده بر زمين مىخورد . همسرى نداشت كه به فتنه دراندازدش و كودكى نداشت كه به اندوه گرفتار سازدش . مركب سوارىاش پاهايش بود و خدمتكار خانه‌اش دستانش . « 1 »\r\nدر ارشاد القلوب آمده است : عيسى همواره مىگفت : خدمتكار من دستانم است و مركبم ، پاهايم و بسترم زمين و بالشم سنگ است .\r\nدر زمستان‌ها در گوشه و كنار گرم زمين پناه مىگيرم . چراغ شبم نور ماه است و غذايم گرسنگى و چادر سر پناهم ترس از خدا و لباسم پشمينه و ميوه ام گياهان روى زمين است .\r\nشب درحالى مىخوابم كه چيزى ندارم و صبح درحالى برمىخيزم كه همچنان دستم تهى است . با اين وجود كسى ثروتمندتر از من بر روى كره زمين نيست . « 2 »\r\nمفضل روايت نموده كه امام صادق عليه السّلام فرموده‌اند : زمين‌هاى روى زمين هر يك بر ديگرى فخر مىفروختند . زمين كعبه نيز بر كربلا فخر مىفروخت و خود را بالاتر از آن مىدانست .\r\nدر اين هنگام خداوند وحى فرمود كه بر سرزمين كربلا فخر مفروش كه آنجا زمينى است كه موسى مورد خطاب پروردگار قرار گرفت و مريم و عيسى به آنجا پناه بردند و با آن سرزمين خود را شستشو دادند و سر پاك حسين را در سطل آبى شستند .\r\nسدير از امام باقر عليه السّلام پرسيد : آيا خداوند مؤمنان را نيز به بيمارى مبتلا مىسازد ؟ امام عليه السّلام فرمودند : آيا خداوند جز مؤمنان كسى ديگر را نيز مىآزمايد ؟ !\r\n\r\n\r\n","description":"","footnote":"\r\n( 1 ) . بحار الانوار ج 14 ص 238 .\r\n( 2 ) . ارشاد القلوب ص 156 .\r\n","page_name":" 577 ","page_number":577},
  {"content":"\r\n\r\nحبيب نجار كه همان صاحب يس است در روزگار عيسى مىزيست . او بود كه گفت : « يا ليت قومى يعلمون »\r\nآنگاه امام عليه السّلام فرمودند : حبيب بيمارى جذام داشت . « 1 »\r\nابو بصير گويد : از امام صادق عليه السّلام شنيدم كه مىفرمودند : روزى عيسى از ميان قومى مىگذشت كه به جشن و پايكوبى مىپرداختند . آن حضرت دريافت كه عروس امشب به خانهء بخت مىرود و آنگاه به مردم فرمود : امروز مىخنديد ولى فردا كه عروس شما در ميانتان نباشد خواهيد گريست . گروهى از منافقان با تمسخر گفتند : فردا روشن مىشود كه آيا عروس مرده است يا نه ؟ فردا خبر آوردند كه عروس زنده است . عيسى با شنيدن اين خبر گفت : خداوند آنچه را كه صلاح بداند انجام خواهد داد .\r\nآنگاه به همراه گروهى بر در خانهء آن زن رفت و از او پرسيد : ديشب چه كار نيكى انجام دادى ؟\r\nآن زن گفت : همچون هفته‌هاى پيش ، شب جمعه ، گدايى بر در خانه آمد و غذايى خواست . او چندبار اهل خانه را ندا داد ولى همگان سرگرم كارهاى خود بودند و صداى او را نشنيدند .\r\nولى من صدايش را شنيدم و بر در خانه رفتم و غذايى به او دادم . آنگاه عيسى به آن زن گفت : از جاى خود برخيز . هنگامى كه او از جايش برخاست همگان ديدند كه مارى در زير اوست . آنگاه عيسى گفت : كار نيكى كه ديشب انجام دادى بلا را بر كنار نمود و بر عمرت افزود .\r\nامام صادق عليه السّلام از عبد اللّه بن وليد پرسيد : يارانت دربارهء على و موسى و عيسى عليهم السّلام چه مىگويند و كدام‌يك را برتر از ديگرى مىدانند ؟ عبد اللّه گفت :\r\nآنان هرگز ديگران را بر پيامبر اولو العزم پيشى نمىدارند . « 2 »\r\nامام عليه السّلام فرمود : اگر با آيات قرآن با آنان سخن گويى مىتوانى نظر آنان را\r\n\r\n\r\n","description":"","footnote":"\r\n( 1 ) . بحار الانوار ج 14 ص 244 .\r\n( 2 ) . امالى شيخ صدوق ص 404 .\r\n","page_name":" 578 ","page_number":578},
  {"content":"\r\n\r\nتغيير دهى ؛ چرا كه خداوند دربارهء موسى مىفرمايد :  « وَ كَتَبْنا لَهُ فِي الْأَلْواحِ مِنْ كُلِّ شَيْءٍ مَوْعِظَةً »  « 1 »\r\nبنابر « من كل شىء » خداوند تنها بعضى از امور را به موسى عطا فرموده است .\r\nهمچنين خداوند دربارهء عيسى مىفرمايد :  « وَ لِأُبَيِّنَ لَكُمْ بَعْضَ الَّذِي تَخْتَلِفُونَ فِيهِ »  « 2 »\r\nدر اين آيه نيز  « بَعْضَ الَّذِي »  آمده است كه به برخى امور اشاره دارد . ولى خداوند دربارهء على عليه السّلام مىفرمايد :  « كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ » .  « 3 »\r\nخداوند همهء علم الكتاب را در نزد على عليه السّلام قرار داده است .\r\nامام صادق عليه السّلام روايت نموده‌اند كه امام حسن مجتبى عليه السّلام فرموده‌اند : عيسى سى و سه سال عمر كرد و پس آنگاه به آسمان‌ها عروج كرد .\r\nاو روزى در پيرامون دمشق فرود خواهد آمد و دجال را خواهد كشت . « 4 »\r\nامام رضا عليه السّلام فرموده‌اند : نقش انگشترى عيسى دو جمله بود كه بنا بر آيات انجيل بود :\r\n« طوبى لعبد ذكر اللّه من اجله و ويل لعبد نسى اللّه من اجله » « 5 »\r\nامام باقر عليه السّلام فرموده‌اند : خداوند عيسى را به سوى بنى اسرائيل برانگيخت و مركز پيامبرىاش بيت المقدس بود و حواريون آن حضرت دوازده نفر بودند . « 6 »\r\nنگارنده گويد : اين روايت تعارضى با اولو العزم بودن عيسى ندارد ؛ همانگونه\r\n\r\n\r\n","description":"","footnote":"\r\n( 1 ) . سوره اعراف / 145 .\r\n( 2 ) . سوره زخرف / 63 .\r\n( 3 ) . سوره رعد / 43 .\r\n( 4 ) . تفسير قمى ج 2 ص 270 .\r\n( 5 ) . عيون اخبار الرضا ج 2 ص 60 .\r\n( 6 ) . بحار الانوار ج 14 ص 250 .\r\n","page_name":" 579 ","page_number":579},
  {"content":"\r\n\r\nكه دربارهء حضرت محمد كه پيامبر جهان است گفته مىشود : او پيامبر عرب و اهل مكه است .\r\nابى عبد اللّه بن سنان گويد : پدرم از امام صادق عليه السّلام پرسيد : آيا عيسى نيز بسان ديگران دچار سختى گرديد ؟ آن حضرت فرمودند : آرى . او نيز همچون ديگران بيمار مىشد .\r\nحتى عيسى در كودكى به بيمارى سالخوردگان مبتلا شد و همچو پيران درد پهلو گرفت . آنگاه به مادرش گفت : عسل و زيره و روغن را درهم بياميز تا بخورم و شفا يابم . ولى عيسى آن دارو را به سختى و اكراه خورد . « 1 »\r\nامام صادق عليه السّلام فرموده‌اند : روزى عيسى در دوران كودكى ، از شدت درد به خود مىپيچيد و در آن حال به مادرش گفت كه از پوست برخى درختان مايعى تهيه كن تا آن را بخورم و شفا يابم .\r\nعيسى هنگام خوردن آن مايع از بوى نامطبوعش بىتابى و زارى مىكرد .\r\nمريم با شگفتى گفت : تو خود گفتى كه اين مايع را درست كنم ؛ پس چرا چنين بىتابى مىكنى ؟ عيسى گفت : مادرم ، دستور تهيهء اين مايع براساس علم پيامبرىام بود و گريه‌ام به خاطر كودكىام . « 2 »\r\nامام رضا عليه السّلام از پدران بزرگوارش روايت نموده كه پيامبر صلّى اللّه عليه و آله و سلّم فرموده‌اند :\r\nعدس بخوريد كه قلب را نرم مىكند و اشك را بسيار مىگرداند ؛ چرا كه هفتاد پيامبر از اين غذا خورده‌اند كه آخرين آنان عيسى بن مريم بود .\r\nروايت شده است كه امام صادق عليه السّلام فرمودند : از حسد و خودبزرگ‌بينى بپرهيزيد و پارسايى پيشه سازيد . امام عليه السّلام در ادامه فرمودند : عيسى جهانگردى را بسيار دوست داشت .\r\nاو روزى به همراه يكى از دوستان باوفايش در سفر بود كه به دريايى رسيدند .\r\nعيسى ذكرى بر زبان آورد و بر روى آب گام نهاد و پيش رفت . دوست\r\n\r\n\r\n","description":"","footnote":"\r\n( 1 ) . قصص راوندى ص 270 .\r\n( 2 ) . قصص راوندى ص 270 .\r\n","page_name":" 580 ","page_number":580},
  {"content":"\r\n\r\nعيسى نيز همان ذكر را گفت و همچو عيسى بر روى آب گام نهاد .\r\nناگهان او در فكر فرورفت كه اگر من نيز مىتوانم بر روى آب راه بروم پس برترى عيسى بر من چيست ؟ ناگهان آن شخص در آب فرورفت و عيسى دستش را گرفت و نجاتش داد . سپس عيسى به دوستش فرمود : به درگاه خداوند توبه كن و هرگز چيزى را كه در جايگاه تو نيست از خدا نخواه . « 1 »\r\nهمچنين امام صادق عليه السّلام فرموده‌اند : روزى عيسى به همراه عده‌اى كنار ساحل دريايى ايستاده بود . او تكه نانى داشت و آن را در آب انداخت . يارانش به او گفتند : چرا با آنكه خود به آن نان نياز دارى آن را به دريا افكندى ؟\r\nآن حضرت فرمود : مىدانستم كه حيوانى در دريا گرسنه بود و اين كار نزد خداوند پاداشى بس بزرگ دارد . « 2 »\r\n\r\n\r\n","description":"","footnote":"\r\n( 1 ) . عيون اخبار الرضا ج 2 ص 45 .\r\n( 2 ) . بحار الانوار ج 14 ص 257 .\r\n","page_name":" 581 ","page_number":581},
  {"content":"\r\n\r\n\r\nفصل سوم : عيسى و ابليس حواريون عيسى پندهاى عيسى\r\nابن عباس گويد : زنى از اجنه ابليس را ديد كه بر روى تخته سنگى در كنار دريا سر بر سجده نهاده و به شدت مىگريد و اشك بر رخسارش جارى است .\r\nاو با شگفتى از او پرسيد : چرا مىگريى ؟\r\nشيطان گفت : مىدانم كه خداوند مرا در دوزخ خواهد افكند . ولى مىخواهم با گريه و توبه ، خداوند رحمتش را بر من روا دارد و مرا به دوزخ نبرد .\r\nدر اين‌حال ابليس صداى دعا و رازونياز عيسى را شنيد ( و چنان هراسان شد كه ) به دريا افتاد . « 1 »\r\nامام صادق عليه السّلام فرموده‌اند : روزى شيطان بر فراز كوهى در اريحا در برابر عيسى ظاهر شد و گفت : همانگونه كه بيماران مبتلا به پيسى و نابينايان را شفا مىبخشى و مردگان را زنده مىكنى ؛ ( اگر راست مىگويى خود را نيز از فراز اين كوه به پايين انداز ( ولى كارى كن كه آسيبى به تو نرسد ) .\r\nعيسى ( با تيزهوشى ) گفت : در آن امور خداوند به من اذن داده است ولى در سقوط از فراز كوه خداوند اذنى به من نداده است . « 2 »\r\nهمچنين امام صادق عليه السّلام در روايت ديگرى فرموده‌اند : شيطان از عيسى\r\n\r\n\r\n","description":"","footnote":"\r\n( 1 ) . امالى شيخ صدوق ص 171 .\r\n( 2 ) . قصص راوندى ص 269 .\r\n","page_name":" 582 ","page_number":582},
  {"content":"\r\n\r\nخواست كه خود را از فراز ديوارى به پايين اندازد ( و كارى كند كه آسيبى به او نرسد ) .\r\nعيسى گفت : بنده هرگز نبايد ( يارى و كمك ) پروردگارش را در چنين كارى بيازمايد .\r\nسپس ابليس گفت : آيا خداى تو مىتواند همهء دنيا را درون تخم‌مرغى جاى دهد در حالى كه تخم‌مرغ هيچ تغييرى نكند ؟\r\nعيسى گفت : خداوند بر هركارى تواناست ولى كارى كه تو مىخواهى همچون جمع اضداد غيرممكن است . « 1 »\r\nامام باقر عليه السّلام فرموده‌اند : روزى عيسى به ابليس گفت : آيا تاكنون شده است كه از حيله‌ات نتيجه‌اى نگيرى ؟ گفت : آرى ، روزى خداوند به مادربزرگت « حنه » ، مريم را عطا كرد ، آنان از داشتن دختر ، دلخوش نبودند ( و من اين‌چنين مىخواستم آنان را بفريبم ) ولى مادر بزرگت به خدا پناه برد و گفت : « رب انى وضعتها انثى . . . و انى اعيذها بك و ذريتها من الشيطان الرجيم » « 2 »\r\nعلى بن حسين بن فضال گويد : از امام رضا عليه السّلام پرسيدم كه چرا حواريون را به اين نام ناميدند ؟ آن حضرت فرمود : مردم معتقدند كه چون آنان گوشهء لباس‌شان را از نجاست پاك نگاه مىداشتند و « حوار » به آردى گفته مىشود كه آن را چندبار الك كرده باشند .\r\nولى بنا بر عقيده‌ى ما چون حواريون خود را از گناهان دور نگاه داشته بودند به اين نام ناميده شدند . آنگاه راوى از امام رضا عليه السّلام پرسيد : چرا نصارا را به اين نام خواندند ؟ آن حضرت فرمود : نصارا كلمه‌اى است كه از « ناصره » گرفته شده است ؛ چرا كه مريم و عيسى پس از مصر در اين شهر منزل گزيدند كه در حوالى شام است . « 3 »\r\n\r\n\r\n","description":"","footnote":"\r\n( 1 ) . تفسير قصص راوندى ص 269 .\r\n( 2 ) . تفسير عياشى ج 1 ص 171 .\r\n( 3 ) . عيون اخبار الرضا ج 2 ص 85 .\r\n","page_name":" 583 ","page_number":583},
  {"content":"\r\n\r\nپيامبر صلّى اللّه عليه و آله و سلّم فرموده‌اند : پيش‌قراولان امت كه هرگز لحظه‌اى كفر نورزيدند سه كس بودند : على بن ابى طالب ، حبيب نجار كه مؤمن آل فرعون بود و حزقيل مؤمن آل فرعون . در اين ميان على ، بىگمان برتر از دو نفر ديگر است . « 1 »\r\nدر كتاب كافى آمده است : عيسى به حواريون فرمود : من خواسته‌اى دارم كه مىخواهم دربارهء شما انجام دهم . آنگاه عيسى برخاست و پاهاى يكايك آنان را شست .\r\nحواريون شگفت‌زده گفتند : اى روح اللّه ! سزاوار بود كه ما پاهاى شما را بشوييم . عيسى گفت : آنكس كه داناتر از ديگران است به خدمتگزارى به مردم سزاوارتر است .\r\nمن اين گونه در برابر شما فروتنى كردم كه پس از من شما نيز با مردم اين گونه فروتن باشيد .\r\nآنگاه عيسى فرمود : با فروتنى ، حكمت رشد مىيابد و آبيارى مىشود و با تكبّر ، دانش آفت مىگيرد ؛ همانگونه كه دانه در دشت هموار مىرويد ولى در فراز و نشيب كوه‌ها و سنگلاخ‌ها نمىرويد . « 2 »\r\nاز امام صادق عليه السّلام پرسيدند : چرا ياران عيسى مىتوانستند بر روى آب راه بروند ولى ياران پيامبر اسلام چنين توانى را نداشتند . آن حضرت فرمودند : ياران عيسى دست از زندگى دنيوى كشيده بودند [ در اين صورت راه رفتن بر روى آب كارى آسان است 
  ] ولى ياران پيامبر در زندگى و فراهم‌كردن روزى خود و خانواده‌شان آزمايش مىشدند . « 3 » ( و چنين آزمايشى بسيار سخت‌تر است ) .\r\nمحمد بن مسلم گويد : از امام صادق عليه السّلام پرسيدم : آيا كسى كه همواره در حال عبادت خداوند است ولى در بيان عقايدش راست‌گفتار نيست از عبادتش سودى مىبرد ؟\r\n\r\n\r\n","description":"","footnote":"\r\n( 1 ) . خصال ص 174 و ص 184 .\r\n( 2 ) . اصول كافى ج 1 ص 37 .\r\n( 3 ) . بحار الانوار ج 2 ص 400 .\r\n","page_name":" 584 ","page_number":584},
  {"content":"\r\n\r\nآن حضرت فرمودند : چنين كسانى در بنى اسرائيل بسيار بودند . همانگونه كه مردى بىآنكه چهل شبانه‌روز رياضت كشد دعا كرد و دعايش برآورده مىشد ولى شخص ديگرى از همان خانواده چهل شبانه‌روز به عبادت مىپرداخت ولى پس از آن ، دعايش برآورده نشد .\r\nاو نزد عيسى آمد و از او خواست تا برايش دعا كند .\r\nعيسى از خدا خواست تا خواستهء آن مرد را برآورده سازد ولى خداوند وحى فرمود : بنده‌ام از راهى كه به او دستور داده‌ام وارد نمىگردد ؛ چرا كه او هنگام دعا ، در نبوت تو ترديد داشت .\r\nعيسى از آن شخص پرسيد : آيا در پيامبرى من ترديدى دارى ؟\r\nآن شخص به دروغ سوگند خورد كه چنين نيست . ولى از عيسى خواست تا از خدا بخواهد ترديد قلبى او را از ميان ببرد .\r\nعيسى نيز براى او دعا كرد و توبهء آن شخص پذيرفته شد و دعايش بر آورده گرديد . « 1 »\r\nدر بحار الانوار آمده است : روزى عيسى عليه السّلام به همراه حواريون از شهرى مىگذشت .\r\nحواريون در آن شهر گنجى يافتند و از عيسى خواستند كه اندكى بيشتر در آنجا درنگ كنند ؛ شايد گنج‌هاى ديگرى را نيز بيابند .\r\nعيسى گفت : شما در پى گنج خود باشيد و من نيز گنج خود را در اين شهر جستجو مىكنم . آنگاه عيسى به خانهء پيرزنى رفت كه همراه پسرش در نهايت تنگدستى در آنجا زندگى مىكردند .\r\nعيسى با آن جوان به گفتگو نشست و او را جوانى بااستعداد يافت ولى اندوه را نيز در رخسارش مىخواند . عيسى دليل اندوه جوان را پرسيد : او گفت :\r\nبه دختر پادشاه سرزمينم دل بسته‌ام ولى تنگدستم و جرأت خواستگارى از آن دختر را ندارم .\r\nعيسى به او گفت : فردا كه وزيران پادشاه به دربار مىروند به آنان بگو كه\r\n\r\n\r\n","description":"","footnote":"\r\n( 1 ) . اصول كافى ج 2 ص 400 .\r\n","page_name":" 585 ","page_number":585},
  {"content":"\r\n\r\nمىخواهى به خواستگارى دختر پادشاه به روى . فردا وزيران با شنيدن سخن جوان ريشخندى زدند و پادشاه را از اين خبر آگاه كردند .\r\nپادشاه ، جوان را به حضور فرا خواند و با تمسخر گفت : در صورتى دخترم را به تو مىدهم كه فلان مقدار ياقوت و مرواريد و سنگ‌هاى قيمتى بياورى .\r\nجوان از پادشاه فرصتى خواست و نزد عيسى بازگشت و ماجرا را براى او بازگفت . عيسى نشانى خرابه‌اى را به او داد و گفت : خداوند در گوشهء آن خرابه ، سنگ‌ها را به جواهرات تبديل ساخته است .\r\nجوان به آنجا رفت و جواهرات را برداشت و نزد پادشاه برد .\r\nپادشاه با ديدن جواهرات شگفت‌زده شد و براى آنكه دوباره او را بيازمايد خواهان جواهرات بيشترى شد . جوان دوباره بازگشت و جواهراتى را از آنجا برداشت و نزد پادشاه برد .\r\nپادشاه از كار جوان در حيرت فرومانده بود و سرانجام دريافت كه او از عيسى بن مريم كمك گرفته است .\r\nپادشاه عيسى را به همراه آن جوان دعوت كرد و دخترش را به همسرى او درآورد . از سويى نيز پادشاه پسرى نداشت و دامادش را جانشين خود ساخت .\r\nدست تقدير چنان بود كه پادشاه دو روز ديگر از دنيا رفت و جوان به پادشاهى رسيد . هنگامىكه عيسى با جوان وداع مىكرد جوان از او پرسيد :\r\nمن در شگفتم كه اگر تو چنان توانى دارى كه مرا از فقر به پادشاهى رسانى چرا خود از اين توان بهره نمىجويى !\r\nعيسى گفت : كسى كه دانشش الهى است و از فناى دنيا آگاهى دارد هرگز به زرق و برق دنيا دل نمىسپارد .\r\nمن در نزديكى به خداوند لذتى يافته‌ام كه دنيا برايم ارزشى ندارد .\r\nآنگاه جوان گفت : پس اگر دنيا بىارزش است چرا مرا به چنين مهلكه‌اى گرفتار ساختى ؟ عيسى گفت : مىخواستم ديگران عبرت گيرند . آنگاه جوان تاج و تخت پادشاهى را به كنارى نهاد و همراه عيسى رفت . عيسى به حواريون رسيد كه در جستجوى گنج بودند و به آنان فرمود : اين جوان همان گنجى\r\n\r\n","description":"","footnote":"","page_name":" 586 ","page_number":586},
  {"content":"\r\n\r\nاست كه در اين شهر در جستجويش بودم . « 1 »\r\nامام صادق عليه السّلام فرموده‌اند : روزى عيسى با سه تن از همراهانش از راهى مىگذشتند كه سه قطعه شمش طلا ديدند . عيسى به همراهانش گفت : اين طلاها عده‌اى را خواهد كشت . آن سه تن ( بىآنكه به سخن عيسى توجهى بكنند ) هريك به بهانه‌اى از عيسى جدا شدند و در مكانى گرد آمدند تا طلاها را ميان خود تقسيم كنند .\r\nيكى از آنان به شهر رفت تا غذايى فراهم آورد . او در غذايى كه تهيه كرده بود زهرى ريخت تا آن‌دو دوستش را بكشد .\r\nاز سويى نيز آن‌دو نفر تصميم گرفتند كه هنگامىكه نفر سوم آمد او را بكشند .\r\nنفر سوم كه نزد دوستانش بازگشت آنان او را كشتند . سپس مشغول خوردن غذا شدند و غذاى زهرآلود آنان را نيز كشت . عيسى بر جنازه آن سه نفر حاضر شد و به اذن خداوند آنان را زنده كرد تا بدانند كه سخن عيسى بر حق بوده است . « 2 »\r\nامام باقر عليه السّلام فرموده‌اند : هنگامىكه عيسى هفت ساله شد مادرش او را به مكتب برد . معلم در آغاز درس به او گفت كه بگو : بسم اللّه الرحمن الرحيم .\r\nعيسى نيز چنين گفت : سپس استاد گفت كه بگو : « ابجد » . در اين هنگام عيسى به استادش گفت : آيا مىدانى كه ابجد به چه معناست ؟\r\nاستاد از سؤال عيسى برآشفت و خواست كه او را تنبيه كند . ولى عيسى گفت : دست نگه‌دار تا ابجد را معنا كنم ؛ آنگاه گفت : « الف ، يعنى آلاء و نعمت‌هاى خداوند ، « باء » يعنى بهجت و نشاط الهى ، « جيم » جمال خداوند و « دال » دين خداست .\r\n« هوز » نيز به اين معناست : « هاء » يعنى هول و ترس از دوزخ ، « واو » ويل و چاه دوزخ و « زاء » زفير و نعرهء دوزخ است .\r\n\r\n\r\n","description":"","footnote":"\r\n( 1 ) . بحار الانوار ج 14 ص 280 و ص 282 .\r\n( 2 ) . امالى شيخ صدوق ص 152 .\r\n","page_name":" 587 ","page_number":587},
  {"content":"\r\n\r\n« حطّى » يعنى خداوند گناهان توبه‌گران را مىبخشد ، « كلمن » كلام خداوند است كه تغييرى در آن نيست .\r\n« سعفص » يعنى جزا در برابر جزا « قرشت » يعنى خداوند بندگانش را از هر سو گرد مىآورد و آنگاه محشورشان مىسازد .\r\nمعلم با شنيدن اين سخنان به مادر عيسى گفت : فرزندت را به خانه ببر كه او نيازى به استاد ندارد . « 1 »\r\nامام صادق عليه السّلام روايت نموده‌اند كه پيامبر صلّى اللّه عليه و آله و سلّم فرموده‌اند : روزى عيسى از كنار گورى مىگذشت و دريافت كه صاحب آن گور را عذاب مىكنند .\r\nچندى پس از آن ، عيسى از كنار آن گور گذشت ولى ديد كه صاحب گور را عذاب نمىكنند . عيسى از خداوند دليل اين امر را پرسيد .\r\nخداوند فرمود : اى روح اللّه ، او فرزندى دارد كه بس نيكوكار است و يتيمان را پناه مىدهد ، ما به سبب نيكوكارى فرزندش ، او را از عذاب رهانيديم .\r\nعيسى به يحيى بن زكريا فرمود : اگر دربارهء تو سخنى بگويند كه در وجود تو هست بدان‌كه خداوند بر تو رحمت آورده است ( كه به عيب خودآگاهى يافته‌اى ) ولى اگر سخنى را دربارهء تو بگويند كه در وجود تو نيست بدان‌كه پاداشى بدون رنج را به دست آورده‌اى . « 2 »\r\nفرازى از پندهاى عيسى چنين است : اى دانشمندان زشت‌سيرت و زشت كردار ! بدانيد كه امر خداوند بر خوشايند شما نيست ؛ بلكه شما براى مردن آفريده شده‌ايد و براى ويرانىآباد مىسازيد و براى وارثان ذخيره مىكنيد .\r\nموسى شما را فرمان داد كه به دروغ سوگند نخوريد ؛ ولى من مىگويم كه سوگند راست نيز نخوريد .\r\nاى بنى اسرائيل ، شما را به خوردن گياهان بيابان و نان جوين فرا مىخوانم نان گندم نخوريد كه مىترسم نتوانيد شكر آن را به‌جاى آوريد . « 3 »\r\n\r\n\r\n","description":"","footnote":"\r\n( 1 ) . توحيد شيخ صدوق ص 236 .\r\n( 2 ) . بحار الانوار ج 14 ص 287 .\r\n( 3 ) . علل شرايع ج 2 ص 211 .\r\n","page_name":" 588 ","page_number":588},
  {"content":"\r\n\r\nامير مؤمنان عليه السّلام روايت نموده‌اند كه پيامبر صلّى اللّه عليه و آله و سلّم فرمودند : روزى عيسى از شهرى مىگذشت كه زن و شوهرى را ديد كه با يكديگر مشاجره مىكنند . آن مرد به عيسى گفت : همسرم با اينكه زنى پاكدامن و پارسا است ولى چهره‌اى زشت دارد .\r\nعيسى به آن زن گفت : اگر مىخواهى چهره‌اى زيبا داشته باشى پرخورى نكن كه غذا در معده‌ات انباشته مىشود و زيبايىات را از دست مىدهى .\r\nهمچنين آن حضرت فرموده‌اند : روزى عيسى از مزرعه‌اى مىگذشت .\r\nمردم با ديدن عيسى از كرم‌هايى كه محصولاتشان را از ميان مىبرد شكايت كردند .\r\nعيسى به آنان گفت : هنگامىكه گياهان و درختان را مىكاريد نخست در پاى آنها آب بريزيد و سپس بر روى آن خاك بريزيد تا كرم‌ها نتوانند در گياهان رخنه كنند . « 1 »\r\nهمچنين فرموده‌اند : عيسى به سرزمينى رسيد كه مردمانش چهره‌اى زرد و چشمانى كبود داشتند . آنان از عيسى خواستند تا داروى شفا از اين بيمارى را به آنان بياموزد .\r\nعيسى گفت : هرگاه خواستيد گوشتى را بخوريد نخست آن را بشوييد و سپس بپزيد .\r\nپيامبر صلّى اللّه عليه و آله در روايتى ديگر فرموده‌اند : مردم منطقه‌اى نزد عيسى شكوه نمودند كه دندان‌هاىشان به صورت غيرطبيعى و بيمارگونه رشد مىكند و صورتشان ورم مىكند .\r\nعيسى به آنان گفت : شما هنگام خواب ، دهان خود را مىبنديد و به‌همين دليل نفس در سينه‌ى شما به غليان درمىآيد و به ميان دندان‌ها و ريشهء آنها نفوذ مىكند و دندان‌ها را بدشكل مىكند .\r\nپس بهتر است كه هنگام خواب دهانتان را باز بگذاريد . « 2 »\r\n\r\n\r\n","description":"","footnote":"\r\n( 1 ) . علل الشرايع ج 2 ص 297 .\r\n( 2 ) . علل الشرايع ج 2 ص 298 .\r\n","page_name":" 589 ","page_number":589},
  {"content":"\r\n\r\nامام صادق عليه السّلام فرموده‌اند كه عيسى مىفرمود : من توانستم به اذن خداوند مردگان را زنده كنم و پيسى و كورى را شفا بخشم ولى نتوانستم حماقت و نادانى انسان‌ها را درمان كنم .\r\nشخصى نيز از امام صادق عليه السّلام پرسيد : احمق به چه‌كسى گويند ؟ آن حضرت فرمود : كسى كه به خود مغرور است و همهء فضيلت‌ها و خوبىها را براى خود و پيشبرد منافع خود مىخواهد و همه حق را براى خود قائل است و ديگران را صاحب حقى نمىداند . چنين كسى هيچ دارويى ندارد . « 1 »\r\nدر روايت آمده است كه عيسى با شمارى از حواريون از كنار مردار سگى مىگذشتند . همراهان عيسى بينى خود را گرفتند تا بوى بد سگ را استشمام نكنند .\r\nولى عيسى نگاهى به مردار كرد و گفت : اين سگ چه دندان‌هاى سپيدى دارد . « 2 »\r\nشخصى به عيسى گفت : چرا خانه‌اى براى خود نمىسازى ؟ عيسى گفت :\r\nخانه‌هاى [ پوسيدهء 
  ] پيشينيان ما را بس است . « 3 »\r\nدر روايتى آمده است كه روزى رعد و برق گرفت و هوا به شدت سرد شد .\r\nعيسى به خانه‌اى پناه برد ولى در آنجا زنى تنها را ديد و از او چشم پوشيد و به سوى غارى در دل كوه رفت .\r\nدر آنجا نيز شيرى درنده را ديد . آنگاه با خداوند چنين گفت : پروردگارا ، همگان براى خود سرپناهى دارند جز پيامبرت . در اين هنگام خداوند وحى فرمود : خانهء تو در جوار رحمت من است . در روز رستاخيز صد حوريه را به همسرى تو در خواهم آورد و براى عروسىات چهار صد سال جشن برپا خواهم كرد و نداگر عرش را فرمان مىدهم كه ندا دهد : كجايند زهدپيشگان كه ببينند عروسى زاهدى به نام عيسى بن مريم است . « 4 »\r\n\r\n\r\n","description":"","footnote":"\r\n( 1 ) . الاختصاص ص 221 .\r\n( 2 ) . تنبيه الخطوط ج 1 ص 117 .\r\n( 3 ) . تنبيه الخطوط ج 1 ص 131 .\r\n( 4 ) . تنبيه الخطوط ج 1 ص 132 .\r\n","page_name":" 590 ","page_number":590},
  {"content":"\r\n\r\nدر روايتى آمده است : دنيا به شكل پيرزنى با دندان‌هاى شكسته و آراسته به زيورآلات بر عيسى رخ نمود .\r\nآن حضرت از او پرسيد : تاكنون چندبار ازدواج كرده‌اى ؟ دنيا گفت :\r\nشمارش از دستم خارج شده است .\r\nعيسى دوباره پرسيد : همسرانت مرده‌اند يا اينكه ميان تو و آنان جدايى حاصل شده است ؟ دنيا گفت : من همهء همسرانم را كشته‌ام . عيسى با شنيدن اين سخن گفت : واى بر ديگر همسرانت كه اينك زنده‌اند و از تو دورى نمىگزينند . « 1 »\r\nدر روايتى ديگر آمده است : روزى عيسى پيرمردى را ديد كه با بيلى زمينى را شخم مىزند . عيسى دست بر دعا برداشت و گفت : پروردگارا ، اميد به كار كردن را از دل او بيرون ببر .\r\nناگهان پيرمرد دست از كار كشيد .\r\nدوباره عيسى دست به دعا برداشت و گفت : پروردگارا ، او را به كارش دلگرم نما .\r\nناگهان دوباره پيرمرد مشغول كار شد . عيسى نزد پيرمرد رفت و از او پرسيد :\r\nچه شد كه اندكى دست از كار كشيدى و پس از چندى دوباره به كار پرداختى ؟\r\nپيرمرد گفت : مشغول كار بودم كه نفسم در درونم ندا داد : تو ديگر پير شده اى و ديگر نبايد كار كنى . بيل را به كنارى بگذار و استراحت كن .\r\nولى پس از چندى دوباره نجوايى در درونم پيچيد كه براى ادامهء زندگى ناچارى كه از دسترنج خود استفاده كنى و اين‌چنين بود كه من دوباره مشغول كار شدم . « 2 »\r\n\r\n\r\n","description":"","footnote":"\r\n( 1 ) . تنبيه الخطوط ج 1 ص 146 .\r\n( 2 ) . تنبيه الخطوط ج 1 ص 272 .\r\n","page_name":" 591 ","page_number":591},
  {"content":"\r\n\r\n\r\nفصل چهارم : تفسير كلام ناقوس عروج عيسى به آسمان‌ها\r\nحارث بن اعور گويد : هنگامىكه با امير مؤمنان به « حيره » مىرفتيم راهبى را ديديم كه ناقوس كليسا را به صدا درمىآورد .\r\nامير المؤمنان شروع به سخن كردند و در حالى كه راهب به سخنان امير مؤمنان گوش فرا مىداد على عليه السّلام فرمودند : اى حارث ، آن ناقوس مىگويد :\r\nخداوند حق است و وعده‌اش درست است . دنيا ما را فريفته و با ما چنان كرده كه توان نافرمانى او را نداريم .\r\nاى فرزندان دنيا ! اندكى آهسته‌تر ؛ به صداى من گوش فرا دهيد كه دنيا در طول سال‌ها ، بسيارى را به نيستى كشانده است .\r\nهرروز كه سپرى مىشود بناى هستى سست‌تر مىشود . خانهء آخرت را ويران ساختيم و منزل دنيا راآباد كرديم .\r\nاز زيانى كه بر ما وارد شده است زمانى آگاه مىشويم كه به سراى آخرت برويم .\r\nحارث گويد : از على عليه السّلام پرسيدم : آيا مسيحيان نيز اين سخنان ناقوس را مىشنوند . آن حضرت فرمود : اگر مىشنيدند هرگز مسيح را خدا نمىدانستند .\r\nراهب با شنيدن اين سخنان به امير مؤمنان ايمان آورد و گفت : در تورات خوانده بودم كه در آخر الزمان فرستاده‌اى خواهد آمد كه كلام ناقوس را تفسير خواهد كرد و بىگمان آن فرستاده تويى . « 1 »\r\n\r\n\r\n","description":"","footnote":"\r\n( 1 ) . امالى شيخ صدوق ص 187 .\r\n","page_name":" 592 ","page_number":592},
  {"content":"\r\n\r\nدر اكمال الدين آمده است : پنجاه و يك سال از حكومت « اسيخ بن اشكال » مىگذشت كه عيسى به پيامبرى برانگيخته شد . او به بيت المقدس آمد و تا سى و سه سالگى بنى اسرائيل را به خداپرستى فرا خواند تا آنكه بنى اسرائيل خواستند كه او را بكشند ولى خداوند راه هرتسلطى را بر آنان بست و قتل عيسى بر آنان مشتبه گرديد . « 1 »\r\nامام باقر عليه السّلام فرموده‌اند : در شب شهادت يوشع بن نون و عيسى بن مريم و على بن ابيطالب و حسين بن على هرسنگى را كه از زمين برمىداشتند از زيرش خون تازه جارى مىشد . « 2 »\r\nامام باقر عليه السّلام در روايتى ديگر فرموده‌اند : شبى كه عيسى مىخواست به آسمان‌ها عروج كند دوازده تن از يارانش را در خانه‌اى گرد آورد .\r\nآنگاه عيسى وارد چشمه‌اى در آن خانه شد و فرمود : من به زودى از دست يهوديان رهايى مىيابم و به آسمان‌ها عروج مىكنم .\r\nاينك كدام يك از شما حاضريد كه به‌جاى من به صليب كشيده شويد تا خداوند به چنين كسى پاداشى همچون پاداش مرا دهد ؟\r\nجوانى از آن‌ميان برخاست و چنين كارى را پذيرفت . آنگاه عيسى گفت :\r\nيكى از شما زودتر از ديگران كفرش روشن مىشود .\r\nشخصى از آن‌ميان گفت : آيا من نيز در شمار آنان هستم ؟ عيسى گفت :\r\nاگر دلت به اين امر گواهى مىدهد پس تو نيز از آنانى ، سپس عيسى گفت :\r\nپس از من ، سه دسته مىشويد .\r\nدو دسته از شما در آتش دوزخ خواهيد بود و دسته‌اى كه پيرو شمعون است نجات خواهند يافت . پس از اندكى عيسى در برابر چشمان آنان از گوشه خانه به آسمان عروج كرد .\r\nآن شب يهوديان ، خانه به خانه در جستجوى عيسى بودند . آنان دو نفر از حواريون را دستگير كردند .\r\n\r\n\r\n","description":"","footnote":"\r\n( 1 ) . بحار الانوار ج 14 ص 335 تا ص 336 .\r\n( 2 ) . بحار الانوار ج 14 ص 335 تا ص 336 .\r\n","page_name":" 593 ","page_number":593},
  {"content":"\r\n\r\nيكى از آنها همان كسى بود كه پذيرفته بود به‌جاى عيسى به صليب كشيده شود و شبح عيسى به او انتقال يافته بود . نفر ديگر نيز كسى بود كه عيسى درباره‌اش گفته بود : او زودتر از ديگران صبحدم كفر خواهد ورزيد . « 1 »\r\nپيامبر صلّى اللّه عليه و آله و سلّم فرموده‌اند : هنگامىكه يهوديان مىخواستند عيسى را بكشند جبرئيل نزد او آمد و بال‌هايش را بر او گسترد تا در امان ماند .\r\nعيسى به بال‌هاى جبرئيل مىنگريست كه اين جمله بر روى آنها نوشته شده بود : « اللهم انى ادعوك باسمك الواحد الاعز و ادعوك اللهم باسمك الكبير المتعال الذى ثبّت به اركانك كلها ان تكشف عنى ما اصبحت و امسيت فيه »\r\nهنگامى كه عيسى اين دعا را خواند خداوند او را به آسمان‌ها برد .\r\nآنگاه پيامبر در ميان فرزندان عبد المطلب و يارانش فرمودند : اين دعا را پاكدلانه بخوانيد و نپنداريد كه اجابتش به تأخير مىافتد ؛ چرا كه عرش خداوند با اين دعا به لرزه درمىآيد و خداوند وعده داده است كه هركه اين دعا را بخواند خواستهء دنيوى و اخروىاش را برآورد . « 2 »\r\nامام صادق عليه السّلام فرمودند : عيسى لباس بلند پشمينى داشت كه مادرش مريم براى او بافته بود . هنگامىكه او به آسمان عروج كرد آن لباس را بر تن داشت ولى خداوند از او خواست كه لباسش را از تن درآورد و به زمين بيندازد كه حتى اين لباس نيز زيورى دنيوى است . « 3 »\r\nامام رضا عليه السّلام فرموده‌اند : ماجراى هيچ پيامبرى جز عيسى بن مريم بر مردم مشتبه نشد ؛ چرا كه او را از زمين به آسمان بردند و آنگاه در ميان زمين و آسمان جانش را ستاندند و بار ديگر در آسمان او را جانى دوباره دادند .\r\nاين همان سخن خداوند است كه :  « إِذْ قالَ اللَّهُ يا عِيسى إِنِّي مُتَوَفِّيكَ وَ \r\n\r\n\r\n","description":"","footnote":"\r\n( 1 ) . تفسير قمى ج 1 ص 103 .\r\n( 2 ) . قصص راوندى ص 276 .\r\n( 3 ) . تفسير عياشى ج 1 ص 175 .\r\n","page_name":" 594 ","page_number":594},
  {"content":"\r\n\r\n رافِعُكَ إِلَيَّ » . \r\nكلبى گويد : گروهى از يهوديان بر مادر عيسى تهمتى زشت روا داشتند و او را جادوگر و دروغ‌پيشه خواندند . عيسى از گفتار پىدرپى يهوديان به ستوه آمد و از خدا خواست تا آنان را لعنت كند .\r\nنفرين عيسى آن يهوديان را به خوك و ميمون مسخ كرد . هنگامىكه سر كردهء يهوديان كه « يهودا » بود از اين ماجرا آگاه شد از ترس دستور داد كه عيسى را بكشند .\r\nهنگامىكه او به همراه سربازانش خانهء عيسى را محاصره كردند جبرئيل عيسى را از پنجره وارد خانه كرد و او را از سوراخ سقف بالا برد و عيسى به آسمان عروج كرد .\r\nدر اين گير و دار يهودا به يكى از يارانش كه طيطانوس نام داشت دستور داد كه وارد خانه شود و عيسى را بكشد . چندى گذشت ولى طيطانوس از خانه بيرون نيامد . يهوديان مىپنداشتند كه طيطانوس با عيسى مبارزه مىكند ولى خداوند شبح عيسى را در طيطانوس جاى داد و امر بر همگان مشتبه شد .\r\nيهوديان طيطانوس را به‌جاى عيسى به صليب كشيدند . برخى براين باورند كه تنها صورت ظاهرى عيسى به زمين بازگشت نه همهء كالبد او . برخى نيز عقيده دارند كه جنازهء كسى كه به صليب كشيده شد طيطانوس بود و صورت ، متعلق به عيسى بود .\r\nبرخى نيز گفته‌اند كه اگر كسى كه در خانه بود عيسى بود پس طيطانوس كجاست ؟ و اين‌چنين امر بر همگان مشتبه شد . « 1 »\r\nمفسران دربارهء آيهء  « إِنِّي مُتَوَفِّيكَ وَ رافِعُكَ إِلَيَّ »  اختلاف‌نظر دارند و هر يك به‌گونه‌اى آيه را معنا كرده‌اند كه چنين است :\r\n1 . من تو را برگرفته و به آسمان خواهم برد بىآنكه بميرى .\r\nمتوفيك به‌معناى گرفتن است و وفات نيز در اينجا به‌معناى ربودن و بالا\r\n\r\n\r\n","description":"","footnote":"\r\n( 1 ) . مجمع البيان ج 2 ص 208 .\r\n","page_name":" 595 ","page_number":595},
  {"content":"\r\n\r\nبردن در خواب است ؛ همانگونه كه در اين آيه چنين است كه  « وَ هُوَ الَّذِي يَتَوَفَّاكُمْ بِاللَّيْلِ » . \r\n2 . ابن عباس گويد : مقصود از « انى متوفيك » مرگ است ولى عيسى بيشتر از سه ساعت نمرد و دوباره زنده شد .\r\nعده‌اى از علماى ادبيات گفته‌اند : در اين آيه تقدم و تأخرى بوده است ؛ بدين معنا كه اصل جمله چنين بوده است : « رافعك و متوفيك » . حرف « واو » نيز ترتيب را در آيه بيان نمىكند . دليل اين نظريه ، سخن پيامبر صلّى اللّه عليه و آله و سلّم است كه فرمودند : عيسى نمرده است و پيش از برپايى رستاخيز به ميان شما مردم رجعت خواهد كرد .\r\nپس مرگ عيسى كه در آيه بيان شده است به‌معناى نزول عيسى از آسمان و رجعت اوست . « 1 »\r\nنافع گويد : از امام باقر عليه السّلام پرسيدم : ميان عيسى و محمد عليهما السّلام چند سال فاصله بود ؟ آن حضرت فرمودند : شما عقيده داريد كه ميان آنان ششصد سال فاصله است ولى ميان آنان پانصد سال فاصله بود . « 2 »\r\nشهر بن حوشب گويد : حجاج به من گفت : بنابر آيهء  « وَ إِنْ مِنْ أَهْلِ الْكِتابِ إِلَّا لَيُؤْمِنَنَّ بِهِ قَبْلَ مَوْتِهِ »  « 3 » دريافته‌ام كه همهء يهوديان و نصارى جز به عيسى ايمان نمىآورند و هرگز به اسلام روى نخواهند آورد ، به‌همين دليل دستور داده‌ام كه همهء مسيحيان و يهوديان را گردن بزنند .\r\nابن حوشب گويد : جانتان به سلامت باد ! تفسير آيه چنين نيست . بلكه معناى آيه اين است كه عيسى پيش از رستاخيز به دنيا رجعت خواهد كرد و هيچ يهودى و مسيحىاى نمىماند مگر اينكه به او ايمان مىآورد .\r\n\r\n\r\n","description":"","footnote":"\r\n( 1 ) . مجمع البيان ج 1 ص 759 .\r\n( 2 ) . الاحتجاج ص 325 .\r\n( 3 ) . سوره نساء / 159 .\r\n","page_name":" 596 ","page_number":596},
  {"content":"\r\n\r\nآنگاه عيسى پشت سر قائم آل محمد نماز برپا مىدارد ( و يهوديان و مسيحيان نيز در پيروى از عيسى ، به قائم آل محمد ايمان مىآورند ) . حجاج با شنيدن اين سخنان گفت : رويت زشت باد ! اين سخنان را از كجا نقل مىكنى ؟\r\nابن حوشب گفت : اين تفسير را از امام محمد باقر عليه السّلام شنيدم . حجاج با شنيدن نام آن حضرت با احترام خاصى گفت : به خدا سوگند كه اين سخنان از سرچشمهء زلالى جوشيده است . « 1 »\r\n\r\n\r\n","description":"","footnote":"\r\n( 1 ) . تفسير قمى ج 1 ص 158 .\r\n","page_name":" 597 ","page_number":597},
  {"content":"\r\n . \r\n","description":"","footnote":"","page_name":" 598 ","page_number":598},
  {"content":"\r\n\r\n\r\n* باب بيست و پنجم : داستان زندگى ارميا ، دانيال ، عزير و بخت نصر\r\n\r\n","description":"","footnote":"","page_name":" 599 ","page_number":599},
  {"content":"\r\n\r\nخداوند مىفرمايد :  « أَوْ كَالَّذِي مَرَّ عَلى قَرْيَةٍ وَ هِيَ خاوِيَةٌ عَلى عُرُوشِها قالَ أَنَّى يُحْيِي هذِهِ اللَّهُ بَعْدَ مَوْتِها فَأَماتَهُ اللَّهُ مِائَةَ عامٍ ثُمَّ بَعَثَهُ قالَ كَمْ لَبِثْتَ قالَ لَبِثْتُ يَوْماً أَوْ بَعْضَ يَوْمٍ قالَ بَلْ لَبِثْتَ مِائَةَ عامٍ فَانْظُرْ إِلى طَعامِكَ وَ شَرابِكَ لَمْ يَتَسَنَّهْ وَ انْظُرْ إِلى حِمارِكَ وَ لِنَجْعَلَكَ آيَةً لِلنَّاسِ وَ انْظُرْ إِلَى الْعِظامِ كَيْفَ نُنْشِزُها ثُمَّ نَكْسُوها لَحْماً فَلَمَّا تَبَيَّنَ لَهُ قالَ أَعْلَمُ أَنَّ اللَّهَ عَلى كُلِّ شَيْءٍ قَدِيرٌ »  « 1 »\r\nهمچنين در آياتى ديگر آمده است :     « وَ قَضَيْنا إِلى بَنِي إِسْرائِيلَ فِي الْكِتابِ لَتُفْسِدُنَّ فِي الْأَرْضِ مَرَّتَيْنِ وَ لَتَعْلُنَّ عُلُوًّا كَبِيراً فَإِذا جاءَ وَعْدُ أُولاهُما بَعَثْنا عَلَيْكُمْ عِباداً لَنا أُولِي بَأْسٍ شَدِيدٍ فَجاسُوا خِلالَ الدِّيارِ وَ كانَ وَعْداً مَفْعُولًا ثُمَّ رَدَدْنا لَكُمُ الْكَرَّةَ عَلَيْهِمْ وَ أَمْدَدْناكُمْ بِأَمْوالٍ وَ بَنِينَ وَ جَعَلْناكُمْ أَكْثَرَ نَفِيراً إِنْ أَحْسَنْتُمْ أَحْسَنْتُمْ لِأَنْفُسِكُمْ وَ إِنْ أَسَأْتُمْ فَلَها فَإِذا جاءَ وَعْدُ الْآخِرَةِ لِيَسُوؤُا وُجُوهَكُمْ وَ لِيَدْخُلُوا الْمَسْجِدَ كَما دَخَلُوهُ أَوَّلَ مَرَّةٍ وَ لِيُتَبِّرُوا ما عَلَوْا تَتْبِيراً »     « 2 »\r\nقاضى بيضاوى در تفسيرش گويد : « و قضينا » يعنى در تورات به آن‌ها اين گونه نوشتيم . « مرتين » يعنى فسادى كه در ميان آنها به وجود آمد كه يكى از فسادها ، سر پيچيدن از انجام احكام تورات و كشتن ارميا بود و ديگرى كشتن يحيى و زكريا و تصميم بر قتل عيسى بود .\r\n« وعدا اولاهما » يعنى نخستين انتقام از آنها . « عبادا لنا » همان بخت نصر است كه لهراسب او را فرستاد تا بابليان را سركوب كند . « فجاسوا » يعنى در پى آنان بودند . « خلال الديار » يعنى در وسط شهر به كشتار و غارت مردم پرداختند .\r\n« الكره » يعنى پيروزى . « عليهم » يعنى آنان‌كه براى كشتار شما آمده بودند .\r\n\r\n\r\n","description":"","footnote":"\r\n( 1 ) . سوره بقره / 259 .\r\n( 2 ) . سوره اسراء / 4 تا 7 .\r\n","page_name":" 600 ","page_number":600},
  {"content":"\r\n\r\nپس از آنكه بهمن بن اسفنديار به‌جاى گشتاسب به پادشاهى رسيد بر بنى اسرائيل رحم كرد و اسيران آنان را آزاد نمود و دانيال را حاكم آنان نمود .\r\n« فاذا جاء وعد الاخره » يعنى هنگامىكه انتقام دوم ما فرارسيد چنان شكستى را بر آنان نشانديم كه به شدت اندوهگين شدند . « ليتبروا » يعنى تا آنان را نابود سازند . « ما علوا » يعنى تا مدتى كه دشمن بيت المقدس را فرا چنگ خويش آورده است .\r\nدومين بار فارس‌ها به بنى اسرائيل حمله كردند . هنگامىكه فرمانده فارس‌ها وارد قربانگاه بنى اسرائيل شد پيكرى بىجان را ديد كه خونش پيوسته فوران مىكند .\r\nاو از بنى اسرائيل پرسيد كه اين پيكر كيست ؟ آنان گفتند : قربانىاى است كه خداوند او را نپذيرفت . فرمانده فارس به دروغ آنان پى برد و هزاران نفر از آنان را كشت . آنان سرانجام اعتراف كردند كه آن پيكر خونين يحيى است .\r\nسردار فارس گفت : انتقام چنين خون پاكى با خداست . « 1 »\r\nطبرسى گويد : بخت نصر همان كسى است كه پادشاه بابل را شكست داد .\r\nاو كه از بازماندگان سپاه نمرود بود و زنازاده‌اى بود كه بيت المقدس را ويران كرد و تورات را سوزاند و دستور داد كه جنازه‌ها را در بيت المقدس اندازند .\r\nاو به خاطر خون يحيى ، هفتاد هزار نفر را گردن زد و هفتاد هزار نفر را به بند كشيد و به بابل برد .\r\nآنان صد سال برده آتش‌پرستان بودند ولى سرانجام پادشاهى خداپرست در فارس به حكومت رسيد و بنى اسرائيل را آزاد كرد و آنان به بيت المقدس بازگشتند .\r\nبنى اسرائيل در طول فرمانروايى او كه صد سال به درازا كشيد با ايمان و درستى زندگى كردند ولى رفته‌رفته دوباره به فساد گراييدند . ( عذاب الهى بر\r\n\r\n\r\n","description":"","footnote":"\r\n( 1 ) . تفسير بيضاوى .\r\n","page_name":" 601 ","page_number":601},
  {"content":"\r\n\r\nآنان نازل شد و ) امپراطور روم كه « انطياكوس » نام داشت به بيت المقدس رفت و آنجا را ويران ساخت و بسيارى از بنى اسرائيل را به اسارت گرفت . « 1 »\r\nامام صادق عليه السّلام فرموده‌اند : پس از آنكه بنى اسرائيل از فرامين خداوند سرباز زدند خداوند اراده فرمود كه انسانى پست را بر آنان چيره گرداند . آنگاه خداوند به پيامبرش « ارميا » وحى فرمود كه در بيت المقدس به‌جاى درختان تاك ، درخت « خرنوب » روييده است .\r\nارميا از اين پيام خداوند در شگفت ماند و يك هفته را به روزه‌دارى پرداخت . پس آنگاه خداوند به او وحى فرمود : به زودى پست‌ترين بنده‌ام كه زنازاده است و با شير سگ و خوك رشد يافته است بر بنى اسرائيل چيره مىشود و بيت المقدس را ويران ساخته و سنگى را كه بنى اسرائيل بر آن مىبالند در زباله‌دانى خواهد افكند .\r\nدر اين ميان هرچند ناتوانان و بينوايان در فساد بنى اسرائيل نقشى نداشتند ولى چون در برابر ستم‌پيشگان خاموشى گزيدند دچار عذاب خواهند شد .\r\nارميا از خدا خواست تا آن شخص را به او معرفى كند تا براى خود و خانواده و يارانش امان‌نامه‌اى از او بگيرد .\r\nخداوند نشانى او را داد و ارميا به زادگاه او رفت و در پى نشانىها وارد كاروانسرايى شد و در ميان زباله‌ها مادرى را ديد كه براى پسر خردسالش غذايى از نان و شير خوك درست كرده است .\r\nارميا نزد آن پسر رفت و نامش را از او پرسيد . او گفت : نامم بخت نصر است . ارميا گفت : خداوند به من وحى نموده است كه روزى تو بر بنى اسرائيل چيره مىشوى .\r\nاينك امان‌نامه‌اى به من و خانواده و پيروانم بده تا هنگامىكه بر بنى اسرائيل حمله كردى ما در امان باشيم .\r\n\r\n\r\n","description":"","footnote":"\r\n( 1 ) . مجمع البيان ج 3 ص 616 .\r\n","page_name":" 602 ","page_number":602},
  {"content":"\r\n\r\nبخت نصر نيز امان‌نامه‌اى را به ارميا داد . روزگار سپرى شد و بخت نصر با هيزم‌فروشى زندگىاش را اداره مىكرد .\r\nرفته‌رفته او سپاه بزرگى را فراهم آورد و سرانجام به بنى اسرائيل يورش برد .\r\nهنگامىكه ارميا امان‌نامه را به بخت نصر نشان داد بخت نصر از او در گذشت ولى دربارهء خانواده‌اش گفت : من تيرى را به سوى بيت المقدس پرتاب مىكنم ، اگر تيرم به آنجا رسيد هيچ‌كس از يورش من در امان نخواهد بود و حتى خانواده‌ات نيز قربانى خواهد شد .\r\nباد تير را به بام بيت المقدس رساند و بخت نصر به داخل شهر هجوم برد .\r\nناگهان با تپه‌اى خاكى روبرو شد كه از آن خون فوران مىكرد .\r\nاو در اين‌باره پرسيد و به او گفتند : اين خون يكى از پيامبران است كه بنى اسرائيل او را كشتند . بخت نصر سوگند خورد كه آنقدر از بنى اسرائيل را بكشد تا خون پيامبر از فوران بازايستد .\r\nآن خون يحيى بن زكريا بود كه با توطئهء زنى زناكار كشته شد . هنگامى كه سر بريده يحيى را درون تشتى گذاشته و در برابر پادشاه ستم‌پيشهء آن روزگار گذاشتند سر يحيى به سخن درآمد و به پادشاه گفت : از خدا بترس و با زنان بنى اسرائيل در نياميز .\r\nفاصلهء شهادت يحيى و يورش بخت نصر صد سال بود . هنگامىكه بخت نصر به بنى اسرائيل حمله كرد وارد هرشهرى كه مىشد مردمش را گردن مىزد و حتى حيوانات آن شهر را نيز مىكشت و رودى از خون جارى مىكرد .\r\nاو حتى به آخرين فرد از بنى اسرائيل كه پيرزنى فرتوت بود رحم نكرد و او را نيز كشت .\r\nپس از چندى بخت نصر در بابل شهرى بنا كرد و دستور داد كه در آنجا چاهى عميق حفر كنند . پس آنگاه او ارميا را همراه شيرى درنده درون چاه افكند .\r\nولى شگفت آنكه شير از گل و لاى عمق چاه غذا مىخورد و ارميا از شير آن\r\n\r\n","description":"","footnote":"","page_name":" 603 ","page_number":603},
  {"content":"\r\n\r\nحيوان تغذيه مىكرد .\r\nپس از مدت‌ها ، خداوند به يكى از پيامبران بيت المقدس فرمان داد تا مقدارى آب و غذا براى ارميا ببرد و سلام خدا را نيز به او برساند .\r\nآن پيامبر به راه افتاد و به كنار چاه آمد و آب و غذا را درون سطلى گذاشت و به درون چاه فرستاد و سلام خدا را نيز به ارميا رساند .\r\nآنگاه ارميا چنين با خدا رازونياز كرد :\r\n« الحمد للّه الذى لا ينسى من ذكره ، الحمد للّه الذى لا يخيب من دعاه ، الحمد للّه الذى من توكل عليه كفاه ، الحمد للّه الذى من وثق به لم يكله الى غيره ، الحمد للّه الذى يجزى بالاحسان احسانا ، الحمد للّه الذى يجزى با الصبر نجاة ، و الحمد للّه الذى يكشف ضرنا عند كربتنا ، و الحمد للّه الذى هو ثقتنا حتى ينقطع الحيل منا ، و الحمد للّه الذى هو رجاءنا حين ساء ظنّنا بأعمالنا . »\r\nشبى بخت نصر در خواب ديد كه سرش از آهن و پاهايش از مس و سينه‌اش از طلا پر شده است .\r\nمنجمان نتوانستند پاسخى دربارهء خواب او دهند و بخت نصر دستور داد تا همگى آنان را گردن زدند . پس آنگاه يكى از اطرافيان بخت نصر پيشنهاد كرد كه دانيال را از درون چاه بيرون آورند تا او خواب بخت نصر را تعبير كند .\r\nهنگامىكه دانيال نزد پادشاه حاضر شد گفت : تعبير روياى تو چنين است كه پس از سه روز مردى از اهل فارس تو را مىكشد و پادشاهىات پايان مىيابد .\r\nبخت نصر گفت : تو بايد نزد من بمانى كه اگر گفته‌ات درست نبود تو را خواهم كشت . از سويى نيز او دستور داد كه بر هفت دروازهء شهر نگهبانانى بايستند و مرغابىهاى پيرى نيز بر دروازه‌هاى شهر آويزان كردند تا آن حيوانات با ديدن هرغريبه‌اى به سروصدا پردازند . شامگاه روز موعود فرا رسيد . بخت نصر فرزندى نداشت و پسرى را به فرزندى پذيرفته بود و علاقهء بسيارى به او داشت ولى نمىدانست كه آن پسر اهل سرزمين فارس است .\r\n\r\n","description":"","footnote":"","page_name":" 604 ","page_number":604},
  {"content":"\r\n\r\nآن شب بخت نصر شمشيرش را به پسر خوانده‌اش داد تا هرجنبنده‌اى را كه ديد بكشد ولى آن پسر بخت نصر را كشت و به زندگىاش پايان داد .\r\nپس از كشته شدن بخت نصر ، ارميا به جنازه‌هاى بىشمار بنى اسرائيل نگريست كه روى زمين رها شده بود و درندگان آنها را مىخوردند .\r\n« او كالذى مر على قرية و هى خاويه على عروشها قال انى يحيى هذه اللّه بعد موتها فاماته اللّه مائه عام ثم بعثه » .\r\nپس از كشته شدن بخت نصر دوباره بنى اسرائيل به آرامش دست يافتند .\r\nدر روزگار تسلط بخت نصر ، « عزيز » به درون چشمه‌اى فرورفت و از ديدگان پنهان شد ولى خداوند او را پس از صد سال كه از دنيا برده بود زنده ساخت و نخستين عضوى كه به او بازگرداند بينايى دو چشمش بود . « 1 »\r\nطبرسى گويد : آيهء  « أَوْ كَالَّذِي مَرَّ عَلى قَرْيَةٍ »  بنابر فرمودهء امام صادق عليه السّلام ، دربارهء عزير است ولى امام باقر عليه السّلام اين آيه را دربارهء « ارميا » مىدانند . برخى نيز گفته‌اند كه شأن نزول اين آيه دربارهء خضر است .\r\nامام رضا عليه السّلام فرموده‌اند : پادشاه بابل به دانيال گفت : دوست داشتم فرزندى همچو تو داشته باشم ؛ چرا كه تو در نزد من از جايگاه والايى برخوردارى .\r\nدانيال گفت : اگر مىخواهى چنين شود هنگام آميزش با همسرت به ياد من باش .\r\nپس از چندى آن پادشاه ، صاحب پسرى شد كه شبيه‌ترين مردم به دانيال بود . « 2 »\r\nابن عباس گويد : عزير چنين با خدا رازونياز كرد كه پروردگارا ، همهء حكمت‌هاى تو را دريافتم ولى تنها يك حكمت را ندانسته‌ام كه چرا آنگاه كه عذابت فرود مىآيد كودكان را نيز عذاب مىكنى ؟\r\nخداوند به او وحى فرمود : به بيابان كنار شهر برو . عزير به راه افتاد و در آن روز كه بسيار گرم بود به سايهء درختى پناه برد .\r\n\r\n\r\n","description":"","footnote":"\r\n( 1 ) . تفسير قمى ج 1 ص 86 تا ص 91 .\r\n( 2 ) . قصص راوندى ص 230 .\r\n","page_name":" 605 ","page_number":605},
  {"content":"\r\n\r\nدر اين هنگام مورچه‌اى پايش را گاز گرفت . عزير براى خاراندن پايش ، نا خودآگاه چندين مورچه را زير پايش كشت .\r\nآنگاه خداوند به او وحى فرمود : هنگامىكه قومى سزاوار عذاب گردند اجل كودكان را نيز تا همان هنگام مقدّر كرده‌ام .\r\nدر واقع كودكان با مرگ طبيعى از دنيا مىروند و قوم گناهكار به سبب گناهان‌شان هلاك مىشوند . « 1 »\r\nامام صادق عليه السّلام فرمودند : بخت نصر در كودكى از شير ماده‌سگى تغذيه مىكرد كه نام آن سگ ، بخت و نام صاحبش نصر بود . او آتش‌پرست بود و به بيت المقدس حمله برد . « 2 »\r\nابن كوا از امير مؤمنان عليه السّلام پرسيد : آيا فرزندى هست كه از پدرش بزرگتر باشد ؟ آن حضرت فرمود : آرى ، فرزندان عزير چنين بودند ، چرا كه وقتى خداوند عزير را از دنيا برد و پس از صد سال زنده گرداند دوباره او را به سن پيشين‌اش بازگرداند در حالى كه فرزندانش بزرگ شده بودند .\r\nامير مؤمنان در روايتى ديگر فرموده‌اند : هنگامىكه عزير از دنيا رفت بيست و پنج ساله بود و هنگامىكه دوباره به دنيا آمد فرزندش كه صدساله شده بود نزد پدرش آمد در حالى كه عزير همچنان بيست و پنج ساله بود . « 3 »\r\nامام صادق عليه السّلام فرموده‌اند : روزى عزير قرص نانى به مردى كشتىران داد و از او خواست تا او را از آب عبور دهد . كشتىران با تمسخر نان را در آب انداخت و گفت : ( نان چنان ميان ما فراوان و بىارزش است كه ) تكه‌هاى نان را زير پاهاى خود خرد مىكنيم و نيازى به آن نداريم . « 4 »\r\nديرى نگذشت كه خشكسالى چنان در ميان آن قوم ريشه دواند كه مردم براى نجات از مرگ ، همديگر را مىخوردند . روزى دو زن كه هريك فرزندى\r\n\r\n\r\n","description":"","footnote":"\r\n( 1 ) . قصص راوندى ص 240 .\r\n( 2 ) . قصص راوندى ص 222 .\r\n( 3 ) . تفسير عياشى ج 1 ص 141 .\r\n( 4 ) . بحار الانوار ج 14 ص 374 تا 375 .\r\n","page_name":" 606 ","page_number":606},
  {"content":"\r\n\r\nداشتند قرار گذاشتند كه در يك وعدهء غذا ، يكى از فرزندان و در وعدهء ديگر ، آن كودك ديگر را بخورند .\r\nآنان در وعدهء اول ، يكى از كودكان را خوردند ولى هنگامىكه وعدهء دوم فرا رسيد مادر كودك راضى نشد كه فرزندش را بخورند . آنان براى رفع مخاصمه نزد عزير رفتند .\r\nعزير با ديدن چنين صحنهء اسفبارى دست به دعا برداشت و گفت : خدايا ، اين قوم را به سبب گناه آن كشتىران بيش از اين عذاب نكن و بر كودكان رحم نما .\r\nخداوند دعاى عزير را برآورد و به خاطر كودكان و بىگناهان از عذاب آن قوم درگذشت .\r\nدر تفسير على بن ابراهيم آمده است : هنگامىكه هشام بن عبد الملك امام باقر عليه السّلام را به شام دعوت كرد يكى از ثروتمندان مسيحى نيز در آن مجلس حضور داشت .\r\nاو از امام باقر عليه السّلام سؤالاتى را پرسيد . از جمله اينكه گفت : آن دو كودك چه كسانى هستند كه در يك ساعت به دنيا آمدند و در يك ساعت از دنيا رفتند و هردو را در يك قبر نهادند ولى يكى از آنها پنجاه سال عمر كرد و ديگرى صد و پنجاه سال ؟\r\nامام عليه السّلام فرمودند : آن دو ، عزير و خواهرش « غزره » بودند كه عزير سى سال در كنار خواهرش زندگى كرد آنگاه خداوند او را يكصد سال از دنيا برد .\r\nهنگامىكه عزير ديگر بار زنده شد ( همچنان سى سال بود ولى خواهرش صد و سى ساله عمر داشت ) عزير بيست سال ديگر نيز در كنار خواهرش زيست « 1 » ( و آنگاه هردو از دنيا رفتند ) .\r\nنگارنده گويد : دربارهء اينكه خداوند چه‌كسى را صد سال ميراند و سپس زنده كرد اختلاف‌نظر وجود دارد . برخى او را عزير مىدانند و گروهى نيز او را ارميا مىدانند .\r\n\r\n\r\n","description":"","footnote":"\r\n( 1 ) . تفسير قمى ج 1 ص 99 .\r\n","page_name":" 607 ","page_number":607},
  {"content":"\r\n\r\nروايات ، هردو قول را تأييد مىكند ولى احاديثى كه عزير را در اين‌باره تأييد مىكند بنا بر تقيه و همسويى با روايات اهل سنت بيان شده است .\r\nدر دعوات راوندى آمده است : خداوند به عزير وحى فرمود : هنگامىكه گناهى را مرتكب مىشوى به كوچكى گناه ننگر بلكه بنگر كه چه‌كسى را نافرمانى مىكنى ، و آنگاه كه روزى به تو عطا مىشود به اندكى روزى ننگر بلكه بنگر كه روزى را چه‌كسى به تو هديه نموده است ، و هنگامىكه به مصيبتى گرفتار مىشوى به بندگانم شكوه مكن كه چون گناهان تو نيز نزد من مىآيد آن را نزد فرشتگانم بازگو نمىكنم و نزد آنان از تو شكوه نمىكنم . « 1 »\r\n\r\n\r\n","description":"","footnote":"\r\n( 1 ) . بحار الانوار ج 14 ص 379 .\r\n","page_name":" 608 ","page_number":608},
  {"content":"\r\n\r\n\r\n* باب بيست و ششم : يونس و پدرش متى\r\n\r\n","description":"","footnote":"","page_name":" 609 ","page_number":609},
  {"content":"\r\n\r\nابو عمير روايت نموده است كه امام صادق عليه السّلام فرموده‌اند : خداوند تنها از عذاب قوم يونس درگذشت . هنگامىكه يونس ديد قومش بر كفر پافشارى مىكنند تصميم گرفت آنان را نفرين كند .\r\nدر آن قوم عابدى به نام « تنوخا » و دانشمندى به نام « روبيل » زندگى مىكرد . عابد همواره يونس را به اين كار فرا مىخواند ولى دانشمند يونس را از نفرين قومش باز مىداشت و مىگفت : هرگز خداوند هلاكت مردم را نمىپسندد . سرانجام يونس پيشنهاد عابد را پذيرفت و قومش را نفرين كرد و همراه آن عابد از شهر خارج شد .\r\nولى آن دانشمند قوم را ترك نكرد و مردم را ارشاد كرد و گفت : به بيابان‌ها پناه بريد و زنان از كودكان جدا شوند . او حتى دستور داد كه حيوانات نيز از يكديگر جدا شوند .\r\nآنگاه مردم به تضرع در درگاه خداوند پرداختند و خداوند نيز از عذاب آنان درگذشت . پس از چندى يونس به شهر بازگشت تا هلاكت و عذاب قومش را ببيند ولى با شگفتى ديد كه كشاورزان در مزرعه‌ها كار مىكنند و همه‌جا حالت عادى دارد .\r\nشخصى از آن قوم كه يونس را نمىشناخت نزدش آمد و گفت : عذابى كه قرار بود بر ما فرود آيد بر كوهى آنسوتر فرود آمد و ما در پى يونس هستيم تا به او ايمان آوريم .\r\nيونس با شنيدن اين سخن خشمگينانه به ساحل دريا بازگشت و سوار بر كشتى شد .\r\nدر ميانهء دريا نهنگى به كنار كشتى آمد و مسافران گفتند : بىگمان گناهكارى در ميان ما هست . آنان قرعه زدند تا به قرعه نام هركه درآمد او را از كشتى بيرون افكنند .\r\nقرعه به نام يونس درآمد و او را در دريا افكندند و نهنگ ، يونس را بلعيد .\r\nشخصى يهودى از امير مؤمنان على عليه السّلام پرسيد : كدام زندان است كه همراه زندانىاش همهء دنيا را درنورديد ؟ امام عليه السّلام فرمودند : آن زندان ، نهنگى بود كه\r\n\r\n","description":"","footnote":"","page_name":" 610 ","page_number":610},
  {"content":"\r\n\r\nذو النون [ يونس 
  ] را در شكمش زندانى كرده بود . نهنگ از درياى سرخ به سوى نيل و سپس به درياى طبرستان رفت و از آنجا به دجله راه يافت و پس آنگاه به اعماق زمين كه قارون در آنجا بود رفت . قارون از يونس دربارهء موسى و هارون و كلثوم دختر عمران پرسيد . يونس گفت : آنان مردند . قارون ناراحت شد و خدا [ به سبب صله‌ى رحم و جويا شدن حال خويشاوندان 
  ] عذاب را از او گرفت .\r\nآنگاه يونس چنين ندا داد كه  « أَنْ لا إِلهَ إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ » .  « 1 »\r\nخداوند دعاى يونس را پذيرفت و او را به ساحل دريايى رساند . يونس در حالى به خشكى رسيد كه پوست بدنش كنده شده بود و بسيار نحيف گشته بود .\r\nخداوند درخت كدويى را در كنارش رويانيد تا زير سايه‌اش پناه گيرد .\r\nهنگامىكه لحظه‌اى با وزش باد درخت به كنارى مىرفت و سايه‌اش از ميان مىرفت يونس بسيار آزار مىديد و زارى مىكرد .\r\nدر اين هنگام خداوند وحى فرمود : تو چگونه به زارى صد هزار نفر توجهى نكردى در حالى كه ساعتى نمىتوانى سختى را تحمل كنى ؟\r\nيونس به درگاه خداوند توبه كرد و به ميان مردمش بازگشت . يونس نه ساعت در شكم نهنگ بود . ولى امام باقر عليه السّلام فرموده‌اند : يونس سه روز در شكم نهنگ بود . « 2 »\r\nعلى بن ابراهيم گويد : مقصود از « ذالنون » در آيهء  « وَ ذَا النُّونِ إِذْ ذَهَبَ مُغاضِباً »  « 3 » همان يونس پيامبر است .\r\n\r\n\r\n","description":"","footnote":"\r\n( 1 ) . سوره انبياء / 87 .\r\n( 2 ) . تفسير قمى ج 1 ص 317 تا ص 319 .\r\n( 3 ) . سوره انبياء / 87 .\r\n","page_name":" 611 ","page_number":611},
  {"content":"\r\n\r\nهمچنين تفسير آيهء  « فَظَنَّ أَنْ لَنْ نَقْدِرَ عَلَيْهِ »  « 1 » چنين است : جبرئيل بر يونس فرود آمد و گفت : خداوند عذاب قوم تو را استثناء نموده است . ولى با اين حال يونس به سخن جبرئيل گوش فرا نداد و به سختىهاى بسيارى گرفتار شد .\r\nهمهء اين امور از آنجا ناشى شد كه خداوند يونس را براى يك چشم برهم زدن به خود واگذارد .\r\nامام صادق عليه السّلام فرموده‌اند : ام سلمه پيوسته مىشنيد كه پيامبر صلّى اللّه عليه و آله و سلّم چنين دعا مىكرد : « اللهمّ لا تكلنى إلى نفسى طرفة عين أبدا » .\r\nام سلمه دربارهء اين دعا پرسيد . پيامبر صلّى اللّه عليه و آله و سلّم فرمود : چرا اين گونه دعا نكنم در حالى كه خداوند يونس را لحظه‌اى به حال خود رها كرد و او آن كارها را انجام داد . « 2 »\r\nابن جهم گويد : مأمون از امام رضا عليه السّلام در مورد آيه‌اى كه دربارهء يونس نازل شده است پرسيد . آن حضرت فرمودند : مقصود از  « وَ ذَا النُّونِ إِذْ ذَهَبَ »  يونس بن متى است . « مغاضبا » يعنى از قوم خويش خشمناك گرديد . « فظنّ أن لن نقدر عليه » يعنى يقين كرد كه ما هرگز روزىاش را تنگ نمىگيريم .\r\nهمچنانكه خداوند فرموده است :  « وَ أَمَّا إِذا مَا ابْتَلاهُ فَقَدَرَ عَلَيْهِ رِزْقَهُ »  « 3 » يعنى خداوند بر آنها تنگ گرفت و به سختى افتادند .\r\n« فنادى فى الظّلمات » يعنى در ميان تاريكىهايى كه شب و دريا و درون شكم ماهى فراهم آورده بودند صدا زد « أن لا إله إلّا أنت سبحانك إنّى كنت من الظّالمين » يعنى من از ستم كنندگان بر خويشتنم و عبادتى را كه اينك در\r\n\r\n\r\n","description":"","footnote":"\r\n( 1 ) . تفسير قمى ج 2 ص 74 .\r\n( 2 ) . تفسير قمى ج 2 ص 74 .\r\n( 3 ) . سوره فجر / 16 .\r\n","page_name":" 612 ","page_number":612},
  {"content":"\r\n\r\nدل نهنگ به‌جاى آوردم رها كرده بودم .\r\nنگارنده گويد : اين روايت بنا بر نظر شيعه است ولى آنچه كه پيش از اين گفته شد مطابق نظرات اهل تسنن است .\r\nامام باقر عليه السّلام فرموده‌اند : هنگامىكه يونس تصميم گرفت قوم خود را كه بچه‌هاى شيرخواره و زمين‌گير بسيار در ميانشان بودند نفرين كند خداوند به او وحى فرمود : من پروردگارى حكمت‌مند و عدالت‌پيشه‌ام و با بندگانم نرم رفتارم ؛ شايد كه توبه كنند . من هرگز كودكان را به سبب گناه بزرگترها عذاب نمىكنم .\r\nاى يونس ؛ من تو را به سوى آنان فرستادم تا طبيب درد آنان باشى ولى تو دل آنان را شكستى و با بدبينى و بىصبرى از من خواستى تا آنان را عذاب كنم .\r\nاى يونس ! تقدير من چيز ديگرى است . قوم تو خواهند توانست شهرها را آباد سازند و انسان‌هاى مهرورزى باشند .\r\nولى چون تو آنان را نفرين كرده‌اى در سحرگاه روز چهارشنبه نيمه شوال عذابم را بر آنان فرود خواهم آورد .\r\nيونس همراه « تنوخا » كه عابد قوم بود از آنجا خارج شدند . ولى « روبيل » كه دانشمند بود در شهر ماند و آنان را از رفتن برحذر داشت و گفت : بهتر است كه با نرم‌رفتارى با مردمت سخن گويى كه شايد به تو ايمان آورند ولى « تنوخا » به روبيل در اين ميان گفت : از فرمان پيامبر خدا بترس . روبيل به تنوخا گفت : تو خاموش باش كه عابدى بىدانشى و تجربه‌اى ندارى . آنگاه به يونس گفت : اگر خداوند توبهء مردم را ببيند و عذاب را از آنان باز دارد مردم تو را دروغگو خواهند پنداشت و چه بسا نامت از ميان انبيا محو گردد .\r\nيونس سخنان روبيل را نپذيرفت و به مردم گفت : عذاب الهى بىگمان فرود خواهد آمد . مردم با شنيدن اين سخن ، يونس را از شهر بيرون كردند .\r\nپس از رفتن يونس ، روبيل بر فراز كوهى رفت و در ميان مردم ندا داد :\r\nعذاب الهى حتمى است . كودكان خود را در شكاف دامنهء كوه بگذاريد و خود\r\n\r\n","description":"","footnote":"","page_name":" 613 ","page_number":613},
  {"content":"\r\n\r\nبر فراز كوه آييد و آنگاه كه ديديد باد زردى از شرق مىوزد ناله و زارى كنيد و به پروردگار عرضه داريد : پروردگارا ، ما بر خود ستم رانديم ، از گناهان ما در گذر كه اگر ما را نبخشى از زيان‌كاران خواهيم بود ، پس توبهء ما را بپذير كه تو مهرآورترين مهرآورانى .\r\nروبيل تأكيد كرد كه آنقدر گريه و زارى كنيد تا خورشيد غروب كند . ناگهان بادى زرد همراه رعد و برق مهيبى برخاست و مردم همچون بزغاله‌هايى كه به زير سينهء مادرشان پناه مىبرند همگى ترسان دست به دعا برداشتند و به راز و نياز با خدا پرداختند .\r\nدر اين هنگام خداوند به اسرافيل فرمود : من توبهء آنان را پذيرفتم و از سويى نيز نفرين پيامبرم يونس را نيز بىپاسخ نگذاشتم ؛ چرا كه يونس از من خواست كه عذاب را بر آنان فرود آورم ولى نخواست كه آنان را هلاك سازم .\r\nعذاب تا شانه‌هاى مردم بالا آمده بود ولى خداوند اسرافيل را فرستاد تا مسير باد را به سوى چشمه‌ها و كوه‌هاى بلند تغيير دهد .\r\nامام باقر عليه السّلام فرموده‌اند : عذاب قوم يونس بر كوه‌هاى موصل فرود آمد .\r\nپس از فروكش شدن عذاب ، روبيل ، تنوخا را ديد و از او پرسيد : آيا نظر من درست بود يا گفتهء تو ؟\r\nتنوخا گفت : اينك دريافتم كه حكمت تو بر عبادت من برترى دارد و حكمت و پارسايى ، برتر از عبادت بدون دانش است .\r\nپس آنگاه آن‌دو ، مدت‌ها باهم دوستانه زندگى كردند . ولى پس از عذاب ، يونس از پيشامدى كه روى داده بود خشمگين شد و به سوى ساحل دريا رفت در حالى كه مردم آن سرزمين به يونس ايمان آورده بودند و خداوند آنان را تا هنگام مرگ‌شان از نعمت‌ها بهره‌مند ساخت .\r\nابو عبيده گويد كه از امام باقر عليه السّلام پرسيدم : مدت غيبت يونس تا هنگام ايمان آوردن مردم به او چقدر طول كشيد ؟ آن حضرت فرمودند : چهار هفته ؛ يك هفته طول كشيد كه او از شهرش تا كنار ساحل برود و هفته‌اى نيز به طول انجاميد كه او دوباره به شهرش بازگردد .\r\n\r\n","description":"","footnote":"","page_name":" 614 ","page_number":614},
  {"content":"\r\n\r\nابو عبيده دوباره پرسيد : آيا يك هفته‌اى را كه فرموديد به اندازهء زمان دنيوى بود يا اينكه ساعاتى بيش نبود ؟ آن حضرت فرمودند : قرار بود كه عذاب در روز چهارشنبه بر قوم يونس فرود آيد ولى خداوند در همان روز از عذاب آنان درگذشت و يونس روز پنج‌شنبه خشمگينانه از ميان مردمش رفت و يك هفته در راه بود . تا به ساحل دريا رسيد . همچنين يونس يك هفته نيز در شكم نهنگ بود و يك هفته نيز در بيابان در سايهء درخت كدويى آرميد و يك هفته نيز طول كشيد تا دوباره به ميان قومش بازگردد .\r\nپس از بازگشت يونس ، مردم به او ايمان آوردند و به خوبى و خوشى زندگى را سپرى كردند و اينان ، تنها قومى بودند كه با ديدن نشانه‌هاى عذاب ، ايمان آوردند و ايمان‌شان به سود آنان بود . همانگونه كه خداوند فرموده است :\r\n « فَلَوْ لا كانَتْ قَرْيَةٌ آمَنَتْ فَنَفَعَها إِيمانُها إِلَّا قَوْمَ يُونُسَ لَمَّا آمَنُوا كَشَفْنا عَنْهُمْ عَذابَ الْخِزْيِ »  « 1 »\r\nامام باقر عليه السّلام فرموده‌اند : عذاب چنان به قوم يونس نزديك شده بود كه با سر نيزه‌هاى آنان برخورد مىكرد .\r\nآنان لباسى پشمين و زبر ، بر تن كرده بودند و طنابى بر تن آويخته بودند و بر سر خاكستر مىريختند و توبه‌كنان زارى مىكردند .\r\nخداوند نيز عذاب آنان را به سوى كوه‌ها فرستاد و از آنان دور داشت .\r\nدر اين ميان يونس كه ديد نفرينش به ثمر ننشست خشمگينانه به كنار دريا رفت و سوار بر كشتى شد . كشتى در ميانهء دريا دچار طوفان شد و ناگهان نهنگى عظيم الجثه از آب سر برآورد . كشتىبان فرياد زد : نهنگ در پى يك قربانى است . در اين هنگام يونس برخاست و گفت : او در پى من است . يونس خواست كه خود را در دريا افكند ولى دو تن ديگر كه همراهش بودند برخاستند و گفتند : بايد ميان سه نفر قرعه زنيم .\r\nقرعه به نام يونس درآمد و او خود را طعمه نهنگ ساخت و يك هفته در\r\n\r\n\r\n","description":"","footnote":"\r\n( 1 ) . تفسير عياشى ج 2 ص 129 تا ص 135 .\r\n","page_name":" 615 ","page_number":615},
  {"content":"\r\n\r\nشكم ماهى ماند تا اينكه ماهى در مسيرش به شكنجه‌گاه قارون در اعماق زمين رسيد . « 1 »\r\nابو حمزه ثمالى گويد : روزى عبد اللّه بن عمر نزد امام سجاد عليه السّلام آمد و گفت :\r\nشما عقيده داريد كه يونس بن متى ولايت جدتان على بن ابيطالب را نپذيرفت و اين‌چنين به سختىها گرفتار شد .\r\nامام عليه السّلام فرمود : مادر به عزايت بنشيند ! اين چه تهمتى است كه بر ما روا مىدارى ( پس از آنكه عبد اللّه رفت ) امام عليه السّلام چشمان مرا بستند و سپس چشمان مبارك خود را بستند و پس از اندكى كه چشمان خود را گشوديم خود را در كنار دريايى يافتيم و ناگهان نهنگى از آب سر برآورد و به اذن خدا به سخن آمد و گفت : سرور من ، خداوند هرپيامبرى از آدم تا حضرت محمد را كه برانگيخت ولايت امير مؤمنان را بر او عرضه داشت .\r\nهرپيامبرى كه بدون اعتراض آن را پذيرفت نجات يافت و هركه در پذيرش ولايت درنگ كرد به سختىها گرفتار شد ؛ از آن جمله آدم بود كه به بلاى درخت ممنوعه گرفتار شد و نوح به طوفان و ابراهيم به آتش و يوسف به قعر چاه و ايوب به سختىهاى بىشمار و داود به خطايش در قضاوت گرفتار شد .\r\nهنگامىكه پيامبرى يونس فرارسيد خداوند ولايت امير مؤمنان را بر او عرضه داشت . او گفت : چگونه ولايت كسى را كه تاكنون نديده‌ام بپذيرم [ نهنگ در ادامه گفت : 
  ] چون يونس چنين گفت پس از چندى او را در خود فرو بلعيدم و چهل روز در شكم من بود و سرانجام ولايت على بن ابيطالب و فرزندان پاكش را پذيرفت و گفت : « ان لا إله الا انت سبحانك انى كنت من الظالمين » .\r\nمن نيز او را به ساحل دريايى افكندم . آنگاه امام سجاد عليه السّلام به نهنگ فرمود : به سكونت‌گاه خود در قعر دريا بازگرد . پس آنگاه بود كه دريا دوباره آرام شد . « 2 »\r\n\r\n\r\n","description":"","footnote":"\r\n( 1 ) . تفسير عياشى ج 2 ص 136 .\r\n( 2 ) . بحار الانوار ج 14 ص 401 تا ص 402 .\r\n","page_name":" 616 ","page_number":616},
  {"content":"\r\n\r\nامام صادق عليه السّلام فرموده‌اند : داود از خدا خواست تا همنشينش را در بهشت به او نشان دهد . خداوند به او وحى فرمود كه همنشين تو در بهشت « متى » پدر يونس است .\r\nداود به همراه سليمان به سراغ متى رفتند و او را در بازارى يافتند كه هيزم مىفروخت . او از درآمدى كه به دستش آمد مقدارى گندم خريد و داود و سليمان را در خانه‌اش كه از شاخ و برگ درخت خرما بود مهمان ساخت . او گندم‌ها را آرد كرد و خميرى درست كرد و آن را روى آتش گذاشت و نزد مهمانان نشست و كمى با آنان سخن گفت . پس آنگاه نان‌ها را از روى آتش برداشت و نمكى بر آن پاشيد و شروع به خوردن غذا كردند .\r\nمتى هرلقمه‌اى را كه برمىداشت با نام خدا بود و آنگاه كه لقمه را مىخورد خدا را سپاس مىگفت .\r\nپس آنگاه گفت : گمان نمىكنم كه خداوند به بنده‌اى چنين نعمت داده باشد ؛ تنى سالم دارم و نيرويى كه درختان را ببرم و هيزم جمع كنم .\r\nخداوند كسانى را به سوى من مىفرستد تا هيزم‌ها را از من بخرند و گندمى تهيه كنم و آتشى براى من افروخته تا غذايم را بپزم و اشتهايى در من نهاده كه با خوردن غذا با عبادت و فرمانبردارى خداوند پردازم .\r\nداود با ديدن چنين رفتار پسنديده‌اى به سليمان گفت : برخيز كه سپاس گزارتر از متى نديده‌ام .\r\nمفسران گفته‌اند : در روزگار يونس رسم بود كه اگر كشتىاى در دريا از حركت باز مىماند مىگفتند كه برده‌ايى فرارى در ميان مسافران است .\r\nهنگامىكه كشتى يونس از حركت بازماند سه بار قرعه زدند و هربار قرعه به نام يونس درآمد و او را در دريا افكندند .\r\nدر اين هنگام خداوند به نهنگى وحى فرمود كه يونس طعمهء تو نيست ، بلكه تنها مدتى شكم تو ، سجده‌گاه اوست . مواظب باش كه استخوانى از بدنش نشكند و پوستش خراشى برندارد . « 1 »\r\n\r\n\r\n","description":"","footnote":"\r\n( 1 ) . تنبيه الخواطر ج 1 ص 18 تا ص 19 .\r\n","page_name":" 617 ","page_number":617},
  {"content":"\r\n\r\nمفسران دربارهء « و هو مليم » گفته‌اند : يونس سزاوار سرزنش خداوند گرديد ؛ زيرا بىآنكه به فرمان پروردگارش گردن نهد از ميان قومش رفت .\r\nبنابر عقايد شيعه سزاوار ملامت شدن ، گناهى براى پيامبر نيست بلكه تنها ترك اولى است و نبايد ملامت خداوند را به‌معناى عذاب و انتقام خداوند دانست .\r\nامام صادق عليه السّلام روايت نموده‌اند كه پيامبر صلّى اللّه عليه و آله و سلّم فرمود : سزاوار نيست كسى گويد كه پيامبر اسلام از يونس بن متى بهتر است .\r\nنگارنده گويد : شايد مقصود اين روايت آن است كه كسى گمان نكند كه پيامبر اسلام به سبب معراج ، از يونس برتر است ؛ چرا كه تقرب به خداوند در آسمان و زمين و درياها يكسان است ( و قرب به خداوند در شكم ماهى با تقّرب به خداوند در آسمان‌ها يكسان است ) و همانگونه كه پيامبر اسلام شگفتىهاى عالم را در آسمان ديد يونس نيز شگفتىهاى عالم را در اعماق دريا نظاره كرد .\r\nالبته اين روايت طولانى است و ما به جهاتى از بازگو نمودن ادامه‌اش صرف نظر مىكنيم .\r\n\r\n","description":"","footnote":"","page_name":" 618 ","page_number":618},
  {"content":"\r\n\r\n\r\n* باب بيست و هفتم : اصحاب كهف و رقيم\r\n\r\n","description":"","footnote":"","page_name":" 619 ","page_number":619},
  {"content":"\r\n\r\nخداوند مىفرمايد :  « أَمْ حَسِبْتَ أَنَّ أَصْحابَ الْكَهْفِ وَ الرَّقِيمِ كانُوا مِنْ آياتِنا عَجَباً ؛  « 1 »\r\nداستان اصحاب كهف داستانى شگفت است .\r\nابن عباس گويد : در روزگار خلافت عمر ، گروهى از دانشمندان يهود نزد وى آمدند و سؤال‌هايى را از او پرسيدند ولى او نتوانست پاسخى به سؤال‌هاى آنان دهد .\r\nاو از امير مؤمنان على عليه السّلام درخواست كرد تا پاسخ سخنان يهوديان را بدهد . آن حضرت فرمودند : اگر به همهء سؤال‌هاى آنان پاسخ دادم بايد به اسلام بگروند .\r\nيهوديان پذيرفتند و آنگاه پرسيدند : مقصود از بسته شدن آسمان چيست ؟\r\nآن حضرت فرمود : هرگاه به خداوند شرك ورزند درهاى آسمان بسته مىشود و كردار مشركان به آسمان بالا نمىرود و كليد گشايش درهاى آسمان ذكر « لا إله الا اللّه محمد رسول اللّه » است .\r\nآنان ديگر بار پرسيدند : كدام قبر است كه صاحبش را به سراسر گيتى برد ؟\r\nآن حضرت فرمود : آن نهنگى بود كه يونس را به درياهاى هفتگانه برد .\r\nسؤال ديگر آنان اين بود كه چه‌كسى ميان قومش به پند و اندرز پرداخت ولى نه انسان بود و نه جن ؟\r\nآن حضرت فرمودند : آن همان مورچه‌اى بود كه همراهانش را از لشكر سليمان برحذر داشت همانگونه كه خداوند فرموده است :\r\n « يا أَيُّهَا النَّمْلُ ادْخُلُوا مَساكِنَكُمْ لا يَحْطِمَنَّكُمْ سُلَيْمانُ وَ جُنُودُهُ وَ هُمْ لا يَشْعُرُونَ » . \r\nسؤال ديگر نيز آن بود كه پنج موجودى كه از مادر به دنيا نيامدند ولى روى زمين راه مىرفتند كدامند ؟ آن حضرت فرمود : آنها آدم ، حوا ، ناقه صالح ، قوچ ابراهيم و عصاى موسى بودند .\r\n\r\n\r\n","description":"","footnote":"\r\n( 1 ) . سوره كهف / 9 .\r\n","page_name":" 620 ","page_number":620},
  {"content":"\r\n\r\nپس آنگاه يهوديان پرسيدند : اين حيواناتى كه نام مىبريم هريك چه ذكرى مىگويند ؟\r\nآنگاه نام چند حيوان را گفتند و امير مؤمنان چنين پاسخ فرمود : درّاج مىگويد : خداى رحمان بر عرش استيلا دارد .\r\nخروس مىگويد : اى غفلت‌زدگان ، خداوند را ياد آريد . اسب مىگويد :\r\nپروردگارا ، بندگان باايمانت را بر كافران پيروز گردان . الاغ مىگويد : لعنت خداوند بر داروغهء ستم‌پيشه كه دارايى مردم را به ستم مىستاند .\r\nالاغ چشم شيطان را با نعره‌اش فرو مىبندد . قورباغه مىگويد : پاك است پروردگارى كه امواج خروشان درياها را آفريد . چكاوك مىگويد : پروردگارا ، دشمنان محمد و آل محمد را لعنت فرما .\r\nدر اين هنگام دو تن از يهوديان به سجده افتادند و به اسلام گرويدند ولى نفر سوم به على عليه السّلام گفت : اى امير مؤمنان ، من نيز همچون اين دو نفر اسلام را پذيرفته‌ام ولى دوست دارم دربارهء كسانى سخن گويى كه سيصد و نه سال به خواب رفته بودند .\r\nامير مؤمنان خواستند كه آياتى از سورهء كهف را تلاوت كنند ولى آن يهودى گفت : من آيات سوره كهف را شنيده‌ام . مىخواهم نام اصحاب كهف و نام پادشاه روزگارشان و نام شهرشان را بگويى .\r\nآنگاه امير مؤمنان زمزمه‌كنان ذكر لا حول و لا قوه الا باللّه بر زبان آوردند و فرمودند : پيامبر صلّى اللّه عليه و آله و سلّم به من فرموده بود : در سرزمين روم شهرى به نام « اقسوس » بود كه پادشاهى شايسته بر آنجا حكم مىراند . او پس از چندى از دنيا رفت و اختلافات بر آن سرزمين سايه افكند .\r\nسرانجام پادشاهى از فارس به نام دقيوس به روم حمله كرد و آنجا را تسخير نمود . او قصرى در شهر ساخت كه يك فرسخ در يك فرسخ طول و عرض داشت و تالارى در كاخ داشت كه هزار ذراع در هزار ذراع بود و چهار هزار ستون طلايى داشت و هزار قنديل طلايى بر سقف تالار آويزان بود .\r\nتخت پادشاهى را در تالار نهاده بودند كه از طلا بود و با نقره و جواهرات\r\n\r\n","description":"","footnote":"","page_name":" 621 ","page_number":621},
  {"content":"\r\n\r\nآراسته شده بود . در سمت راست تخت ، هشتاد تخت طلايى بود كه با زبرجد سبز آراسته شده بود و در سمت چپ نيز هشتاد تخت سيمين بود كه با ياقوت سرخ آراسته شده بود و بزرگان و دانشمندان و سران كشور بر اين تخت‌ها تكيه مىزدند .\r\nپادشاه سرانجام بر تخت پادشاهىاش جلوس كرد و تاج پادشاهى را بر سر نهاد كه از طلا بود كه هفت تكه بود و بر هرتكه‌اى درّى سپيد نورافشانى مىكرد .\r\nدر هرطرف دقيوس ، سه مشاور بودند كه سه مشاور سمت راست ، « تمليخا » ، « مكسلمينا » و « منشيلينا » نام داشتند و سه مشاور سمت چپ « مرنوس » ، « ديرنوس » و « شاذريوس » بودند .\r\nروزى به دقيوس خبرآوردند كه لشكرى بزرگ از فارس سرزمين او را محاصره كرده‌اند . پادشاه از اين خبر بسيار اندوهگين شد . « تمليخا » با ديدن اندوه دقيوس با خود گفت : اگر به راستى او خداى ماست پس چرا از اين خبر اندوهگين شد ؟ ( آيا او قادر نيست كه اين مشكل را رفع كند ؟ )\r\nتمليخا نظرش را با مشاوران ديگر در ميان گذاشت و گفت : « دقيوس خداى ما نيست بلكه خداى ما كسى است كه آسمان را بدون ستون آفريد و خورشيد و ماه را دو نشانهء آشكار در ميان ما قرار داد و زمين هموار را بر روى آب‌هاى پر تلاطم آفريد و با آفرينش رشته كوه‌ها ، از لرزش زمين جلوگيرى كرد .\r\nاو مرا از شكم مادرم بيرون آورد و مرا پرورش نمود . » آنان دريافتند كه دقيوس خدا نيست و خداوند را به خاطر ره‌يافتگى خود سپاس گفتند و از شهر گريختند . آنان مسافتى را با مركب طى كردند ولى در ميانهء راه ناچار شدند پياده به سفر ادامه دهند و هفت فرسخ را پا برهنه پيمودند در حالى كه خون از كف پاى آنان جارى بود .\r\nآنان در ميانهء راه چوپانى را ديدند و چون دريافتند كه او مورد اعتماد است راز خود را با او گفتند . چوپان با شنيدن سخنان آنان ، گوسفندان را به صاحبش بازگرداند و همراه آنان راهى شد . در اين هنگام سگى كه به رنگ سياه\r\n\r\n","description":"","footnote":"","page_name":" 622 ","page_number":622},
  {"content":"\r\n\r\nو سفيد درهم آميخته بود در پى آنان آمد . آنان خواستند كه سگ را برانند كه مبادا سروصدا كند ولى او به اذن خدا به سخن آمد و گفت : بگذاريد همراه شما بيايم كه در برابر دشمنان از شما نگهبانى خواهم كرد .\r\nپس از چندى آنان به غارى به نام « وصيد » رسيدند كه در دامنهء كوهى بود .\r\nآنان شب را در آنجا به خواب رفتند در اين هنگام خداوند به عزرائيل فرمان داد كه جان آنان را بستاند .\r\nخداوند به خورشيد نيز دستور داد كه بر آنان نتابد . از سويى نيز دقيوس دريافت كه مشاورينش گريخته‌اند . او با هشتاد هزار سوار راهى شد تا آنان را دستگير كند .\r\nاو در جستجويش به غار رسيد و هنگامىكه بالاى سر آنان آمد آنان را خفته يافت و دستور داد كه در غار را با تخته‌سنگ‌هاى بزرگ و آهك بپوشانند .\r\nاصحاب كهف سيصد و نه سال در خواب بودند و پس آنگاه خداوند به آنان جانى دوباره داد . هنگامىكه همگى برخاستند يكى از آنان گفت : ديشب از عبادت خدا غافل شديم . آنها به بيرون نگاه كردند ولى هنگامىكه وارد غار شده بودند رودى پر آب در آنجا جارى بود و درختان سرسبزى بودند ولى اينك رود خشكيده بود و درختان زرد شده بودند .\r\nآنان يكى را فرستادند تا مقدارى غذا از شهر تهيه كند و بازگردد .\r\nتمليخا لباس چوپان را بر تن كرد و راهى شهر شد .\r\nخداوند نيز در اين‌باره مىفرمايد :  « فَابْعَثُوا أَحَدَكُمْ بِوَرِقِكُمْ هذِهِ إِلَى الْمَدِينَةِ فَلْيَنْظُرْ أَيُّها أَزْكى طَعاماً فَلْيَأْتِكُمْ بِرِزْقٍ مِنْهُ وَ لْيَتَلَطَّفْ وَ لا يُشْعِرَنَّ بِكُمْ أَحَداً »  « 1 »\r\nتمليخا با شهرى روبرو شد كه بسيار ناآشنا بود . بر دروازهء شهر پرچمى سبز آويخته بودند كه روى آن نوشته بود :\r\n\r\n\r\n","description":"","footnote":"\r\n( 1 ) . كهف / 19 .\r\n","page_name":" 623 ","page_number":623},
  {"content":"\r\n\r\n« لا إله الا اللّه عيسى رسول اللّه » . او از نانوايى ، نام شهر و پادشاه آن را پرسيد . نانوا گفت : اينجا شهر اقسوس است و نام پادشاهش عبد الرحمن است .\r\nتمليخا سكه‌اى به نانوا داد تا نانى بخرد ولى نانوا سكه‌اى را ديد كه بسيار قديمى و سنگين بود .\r\nاو به تمليخا گفت : آيا گنجى يافته‌اى ؟ او گفت : نه ، خرمايى را فروختم و اين پول را به دست آوردم .\r\nآنگاه تمليخا ماجراى فرارش از دربار را به نانوا گفت و او تمليخا را نزد پادشاه برد . پادشاه از سخنان تمليخا قانع نشد و همگى به سوى كاخ اقسوس رفتند .\r\nهنگامىكه تمليخا به آنجا رسيد با خانه‌اى مسكونى روبرو شد و در را چند بار كوبيد . پيرمردى بسيار سالخورده بر درآمد . تمليخا كه در چهرهء جوانى بود گفت : من تمليخا پسر « قسطيكين » هستم .\r\nناگهان پيرمرد زانو زد و فرياد برآورد : به خدا سوگند او جدّ من است كه به همراه پنج تن از مشاوران دقيوس از دست ستم دقيوس به كوه‌ها گريختند .\r\nدر آن روزگار در منطقه‌اى كه شهر اقسوس قرار داشت دو پادشاه يهودى و مسيحى فرمانروايى مىكردند .\r\nهردو پادشاه با همراهان خويش با تمليخا راهى شدند تا به غار رسيدند .\r\nتمليخا گمان مىكرد كه يك روز يا نيم‌روزى به خواب رفته‌اند ولى عبد الرحمن گفت : شما سيصد و نه سال به خواب رفته‌ايد و پس از شما خداوند پيامبرى به نام عيسى را برانگيخت و او پس از چندى به آسمان عروج كرد .\r\nتمليخا پيش از ديگران وارد غار شد و دوستانش را از ماجرا آگاه ساخت . اصحاب كهف با شنيدن ماجرا از خدا خواستند كه جان آنان را بگيرد ؛ چرا كه توان زندگى در دنيا را نداشتند . خداوند نيز جان آنان را گرفت و در غار بسته شد . يهوديان و مسيحيان هريك ادعا كردند كه اصحاب كهف به دين آنان بوده است و هريك مىخواستند كه عبادتگاه مخصوص خود را بر در غار بسازند .\r\nسرانجام ميان يهوديان و مسيحيان جنگ درگرفت و عبد الرحمن كه\r\n\r\n","description":"","footnote":"","page_name":" 624 ","page_number":624},
  {"content":"\r\n\r\nپادشاه مسيحيان بود پيروز شد .\r\nسخن كه به اينجا رسيد امير مؤمنان به آن دانشمند يهودى فرمودند : آيا در تورات چيزى غير از اين است ؟ آن يهودى گفت : نه ، سخنان شما با تورات مطابقت دارد و آنگاه آن يهودى نيز به اسلام گرويد . « 1 »\r\nامام باقر عليه السّلام فرموده‌اند : شبى پيامبر صلّى اللّه عليه و آله و سلّم پس از به‌جاى آوردن نماز ، على عليه السّلام و ابو بكر و عمر و عثمان را فرا خواند و به آنان فرمود : نزد اصحاب كهف برويد و سلام مرا به آنان ابلاغ كنيد .\r\nناگهان بادى وزيد و آنان را به مقابل غار اصحاب كهف برد . نخست ابو بكر كه از همه پيرتر بود جلوتر رفت و به اصحاب كهف سلام كرد ولى پاسخى نشنيد . سپس عمر و عثمان سلام گفتند ولى پاسخى نشنيدند .\r\nسرانجام امير مؤمنان به اصحاب كهف ندا داد : « السّلام عليكم و رحمه اللّه و بركاته » سلام بر شما كه خداوند دل‌هاىتان را به يكديگر پيوند داده است . من فرستادهء پيامبر خدا به سوى شما هستم . ناگهان نداى اصحاب كهف از درون غار برخاست كه مىگفتند : « و عليكم السّلام يا وصى رسول اللّه و رحمه اللّه و بركاته .\r\nمقدمت را گرامى مىداريم . ما دستور داريم كه فقط با پيامبران و جانشينان آنان سخن گوييم . اين سخن را به همراهانت يادآورى كن » . آنگاه امير مؤمنان به همراهانش فرمود : آيا اين سخنان را شنيديد ؟ آنان گفتند : آرى . آنگاه دوباره بادى وزيد و آنان را نزد پيامبر صلّى اللّه عليه و آله و سلّم آورد .\r\nپيامبر صلّى اللّه عليه و آله و سلّم با ديدن آنان فرمود : آنچه را كه دربارهء على عليه السّلام شنيديد و پذيرفتيد به ياد بسپاريد . « 2 »\r\nامام صادق عليه السّلام فرموده‌اند : اصحاب كهف ايمان خود را از مردم پنهان\r\n\r\n\r\n","description":"","footnote":"\r\n( 1 ) . قصص راوندى ص 255 .\r\n( 2 ) . قصص راوندى ص 254 .\r\n","page_name":" 625 ","page_number":625},
  {"content":"\r\n\r\nمىكردند و به ظاهر به آيين كفر بودند و اين شيوه بر آنان بسيار دشوار بود . « 1 »\r\nامام صادق عليه السّلام در روايتى ديگر فرموده‌اند : سه جهانگرد خداپرست در مسير سفرشان به غارى رسيدند . آنها درون غار مشغول استراحت بودند كه ناگهان صخره‌اى در غار را بست . آنان پاكدلانه به رازونياز با خدا پرداختند . آنگاه يكى از آنان گفت : پروردگارا ، روزى پولى بسيار را به زنى دادم تا با او عملى نامشروع انجام دهم ولى هنگامىكه خواستم گناه بكنم از عظمت تو ترسيدم و دست از گناه كشيدم . اينك به سبب اين كار ، در غار را بگشا . در اين هنگام صخره اندكى كنار رفت . پس آنگاه دومين نفر گفت : پروردگارا ، من گروهى را به كار گرفتم و مزدشان را به آنان دادم ولى نيم درهم از يكى از كارگران را نزد خود نگاه داشتم و با آن به تجارت پرداختم و ثروتى بسيار به دست آوردم . هنگامىكه آن كارگر نزد من آمد و پولش را خواست من منصفانه ده هزار درهم به او دادم .\r\nاينك به سبب اين كار در غار را بگشا . ناگهان صخره تكان ديگرى خورد و بيشتر كنار رفت .\r\nآنگاه سومين نفر گفت : پروردگارا ، روزى من براى پدر و مادرم شير بردم ولى آنان در خواب بودند . از سويى نخواستم آنها را بيدار كنم و از سويى نيز ترسيدم اگر ظرف شير را كنار بستر آنان بگذارم و بروم حشره‌اى وارد آن شود به‌همين سبب شب كنار آنان ماندم تا بيدار شدند . پروردگارا ، من براى خشنودى تو چنين كردم و اينك به سبب آن كار ، راهى به بيرون بگشا . ناگهان صخره متلاشى شد و در غار گشوده شد .\r\nاز اين روى است كه پيامبر صلّى اللّه عليه و آله و سلّم فرموده‌اند : هركه راستگويانه با خدا سخن گويد بىگمان رهايى مىيابد . « 2 »\r\nنگارنده گويد : اين روايت را از اين جهت در اين بخش ذكر نموديم كه برخى مىپندارند اصحاب رقيم همين جهانگردان هستند .\r\n\r\n\r\n","description":"","footnote":"\r\n( 1 ) . قصص راوندى ص 254 .\r\n( 2 ) . قصص راوندى ص 262 .\r\n","page_name":" 626 ","page_number":626},
  {"content":"\r\n\r\nعلى بن ابراهيم نيز گويد : « رقيم » دو لوح مسى است كه داستان اصحاب كهف كه از دربار دقيوس گريختند بر روى آن حك شده است . « 1 »\r\nبرخى نيز مىگويند : رقيم نام منطقه‌اى است كه غار اصحاب كهف در آنجا بود و همچنين برخى گفته‌اند كه رقيم نام منطقه‌اى است كه سكونت‌گاه اصحاب كهف بود . « 2 »\r\n\r\n\r\n","description":"","footnote":"\r\n( 1 ) . تفسير قمى ج 2 ص 31 .\r\n( 2 ) . مجمع البيان ج 3 ص 697 .\r\n","page_name":" 627 ","page_number":627},
  {"content":"\r\n . \r\n","description":"","footnote":"","page_name":" 628 ","page_number":628},
  {"content":"\r\n\r\n\r\n* باب بيست و هشتم : داستان اصحاب اخدود و داستان جرجيس و خالد بن سنان عبسى\r\n\r\n","description":"","footnote":"","page_name":" 629 ","page_number":629},
  {"content":"\r\n\r\nدر تفسير على بن ابراهيم در تفسير آيهء  « قُتِلَ أَصْحابُ الْأُخْدُودِ »  « 1 » آمده است : يكى از پادشاهان حمير « ذونواس » نام داشت و خود را يوسف نام نهاده بود . او به دين يهود بود و با هوادارانش به سوى مردم نجران كه مسيحى بودند حمله‌ور شد .\r\nمردم نجران از پادشاه مسيحى خود كه عبد اللّه بن بريا نام داشت پيروى مىكردند . ذو نواس ، نجران را تصاحب كرد و آنگاه به مسيحيان گفت : يا به دين يهود درآييد و يا در آتش خواهيد سوخت .\r\nمسيحيان سوختن در آتش را برگزيدند . ذو نواس دستور داد كه حفره‌هايى در زمين حفر كنند و هيزم‌هاى بسيارى را در آنها بريزند و آتش بزرگى را بر افروزند . در يك روز بيست هزار نفر سوزانده شدند و گروهى نيز تكه‌تكه شدند .\r\nامام باقر عليه السّلام فرموده‌اند : امير مؤمنان با اسقفى مسيحى گفتگوى مىكرد تا اينكه سخن به اينجا رسيد كه على عليه السّلام فرمودند : خداوند پيامبرى را به سوى مردم حبشه برانگيخت ولى مردم او را تكذيب كردند و در گودالى انباشته از هيزم سوزاندند و هركه پيرو او بود نيز در آتش سوزاندند و آخرين نفر ، زنى بود كه نوزادى در آغوش داشت . آن زن براى حفظ كودكش مىخواست دست از آيين خداپرستى بردارد ولى ناگهان نوزادش به سخن آمد و گفت : مادرم ، با هم به درون آتش برويم كه اين كار در راه خدا بسيار ناچيز است . از امير مؤمنان على عليه السّلام پرسيدند : آتش‌پرستان چه حكمى دارند ؟ آن حضرت فرمودند : آنها در شمار اهل كتاب هستند و پيامبرى داشتند . روزى پادشاه‌شان در حال مستى با مادر و خواهرش آميزش كرد و چون گريزى از كردار زشتش نداشت آميزش با محارم را حلال اعلام كرد و هركه از دستورش سرپيچى مىكرد در گودال آتش مىافكندش . « 2 »\r\nامام باقر عليه السّلام فرموده‌اند : شخصى از سپاه عمر بر ناحيه‌اى از شام تسلط يافت .\r\n\r\n\r\n","description":"","footnote":"\r\n( 1 ) . سوره بروج / 4 .\r\n( 2 ) . تفسير قمى ج 2 ص 413 .\r\n","page_name":" 630 ","page_number":630},
  {"content":"\r\n\r\nمردم آن سرزمين اسلام را پذيرفتند و او تصميم گرفت در آنجا مسجدى بسازد ولى هربار كه ستون‌هاى مسجد ساخته مىشد بىدليل فرومىريخت .\r\nآن شخص نامه‌اى به عمر نوشت و از او كمك خواست . عمر از پاسخ درماند و از على عليه السّلام كمك خواست .\r\nآن حضرت در پاسخ فرمودند : آنجا پيامبرى به دست قومش كشته شده و پيكرش هنوز به خون تازه آغشته است . بايد آن جنازه را به‌جاى ديگرى ببريد تا بناى مسجد استوار گردد .\r\nدر روايتى نيز آمده است كه امير مؤمنان در اين‌باره به عمر فرمود : آنجا پيامبرى از اصحاب اخدود نهفته در خاك است .\r\nابن عباس گويد : خداوند به پيامبرى به نام جرجيس كه اهل روم بود و در فلسطين زندگى مىكرد فرمان داد كه به سوى پادشاه شام رود و او را به يگانه پرستى فرا خواند .\r\nهنگامىكه او پادشاه را به سوى خدا دعوت كرد پادشاه دستور داد كه با تيغه‌اى دندانه‌دار بر بدنش كوبيدند و پيكر خونيش را در ظرفى از سركه گذاشتند و پارچه‌اى زبر را بر زخم‌هاى او كشيدند و با آهنى گداخته بدنش را سوزاندند . ولى جرجيس به اذن خداوند زنده ماند . پادشاه با ديدن استوارى جرجيس ، دستور داد كه ميخ‌هايى را بر ران‌ها و زانوها وزير پاهاى جرجيس كوبيدند و ميخ‌هايى بزرگ را نيز بر سر جرجيس فرو كوبيدند ؛ آنچنان‌كه تكه‌هاى له‌شدهء مغزش بيرون ريخت . آنگاه سربى گداخته را در سوراخ‌هايى كه روى سرش ايجاد كرده بودند ريختند .\r\nدر پايان نيز ستون‌هايى را كه هريك را هجده مرد تنومند جا به جا مىكردند روى او نهادند . شبانگاه فرشته‌اى نزد جرجيس آمد و به او بشارت داد كه خداوند تو را از فتنه ستم‌پيشگان رها خواهد ساخت ؛ شكيبايى پيشه ساز كه تو را چهار بار خواهند كشت ولى دوباره زنده خواهى شد .\r\nصبح فردا پادشاه با ديدن زنده بودن جرجيس ، همهء جادوگران را گرد آورد تا راهى براى كشتن او يابند .\r\n\r\n","description":"","footnote":"","page_name":" 631 ","page_number":631},
  {"content":"\r\n\r\nيكى از جادوگران ، زهرى را كه براى كشتن همهء مردم دنيا كافى بود در غذاى جرجيس ريخت و جرجيس غذا را خورد ولى او همچنان زنده ماند ؛ در اين هنگام جادوگر به او ايمان آورد و پادشاه دستور داد كه جادوگر را بكشند .\r\nآنگاه پادشاه دستور داد جرجيس را تكه‌تكه كردند و تكه‌هايش را درون چاهى ريختند .\r\nروزى پادشاه و همراهانش غذا مىخورند كه به ناگاه بادى سياه وزيد و رعد و برق گرفت . كوه‌ها به لرزه درآمد و همگان گمان كردند كه عذاب‌شان نزديك است .\r\nدر اين هنگام ميكائيل بر جرجيس كه در عمق چاه بود فرود آمد و گفت :\r\nبر خيز و نزد پادشاه برو و آنان را به خداپرستى فرا خوان . يكى از فرماندهان پادشاه با لشكرش كه چهار هزار نفر بودند به او ايمان آوردند .\r\nپادشاه دستور داد كه همهء آنان را گردن زدند . آنگاه ظرف بزرگ مسى را گداخت و جرجيس را در آن نهاد و دستور داد كه بر دهان او سرب گداخته بريزند و بر سر و چشم‌هايش ميخ‌هايى بكوبند و در سوراخ ميخ‌ها سرب بريزند ولى شگفت آنكه جرجيس به اذن خداوند زنده ماند .\r\nسرانجام پادشاه گفت : جرجيس را بسوزانيد و خاكسترش را بر باد دهيد .\r\nولى ديگر بار فرشتگان خاكستر جرجيس را جمع كردند و خداوند دوباره او را زنده كرد .\r\nگروهى از مردم با ديدن جرجيس به او گفتند : ما بر روى چهارده تخت نشسته‌ايم و ميزى بزرگ در برابر ماست .\r\nهريك از اين تخت‌ها از چوب درختى ساخته شده كه برخى درختان ميوه دارند و برخى ديگر ثمرى ندارند . از خدايت بخواه كه بر هركدام از اين چوب‌ها برگ و ميوهء همان درخت را بروياند .\r\nديرى نگذشت كه بر آن چوب‌هاى خشكيده برگ و ميوه روييد .\r\nپادشاه دوباره دستور داد كه جرجيس را با اره‌ّاى بزرگ از ميان بريدند و پيكرش را در ميان قير و سرب و گوگرد انداختند تا ذوب شود .\r\n\r\n","description":"","footnote":"","page_name":" 632 ","page_number":632},
  {"content":"\r\n\r\nاسرافيل فرود آمد و ديگ جوشان را واژگون كرد و اين‌بار نيز به اذن خداوند جرجيس زنده شد .\r\nدر اين هنگام زنى به او گفت : گاوى داشتم كه هزينهء زندگىام از آن به دست مىآمد . اينك گاو مرده است . جرجيس گفت : عصايم را بر آن گاو بزن تا زنده شود . زن نيز چنين كرد و ناگهان گاو زنده شد و برخاست . در اين هنگام زن به جرجيس ايمان آورد .\r\nعاقبت پادشاه ، مردم را فرمان داد كه شمشير به دست ، به سوى جرجيس حمله كنند .\r\nدر اين گيردار جرجيس فرياد برآورد : در كشتن من شتاب نكنيد . آنگاه او سر به آسمان بلند كرد و گفت : خدايا ، اگر بت‌پرستان را نابود كردى نام مرا نيز در شمار شكيبايان بنويس كه براى تقرّب به تو به هرسختى و بلايى تن در دادم .\r\nاندكى بعد ، جرجيس به دست مردم كشته شد و مردم شادمان از كشتن جرجيس به شهر خود بازمىگشتند كه ناگهان عذاب خداوند در رسيد و همگى آنان را از ميان برد . « 1 »\r\nامام صادق عليه السّلام فرموده‌اند : روزى زنى نزد پيامبر صلّى اللّه عليه و آله و سلّم آمد . پيامبر او را مورد تفقّد قرار دادند و فرمودند : اين زن ، از نوادگان خالد بن سنان است كه پيامبر قومش بود .\r\nقومش به او ايمان نياوردند و هرسال بادى سوزان به نام « نار الحدثان » بر آنان مىوزيد و همه‌چيز را نابود مىكرد .\r\nمردم از خالد خواستند كه باد سوزان را از آنان دور كند و در عوض آنان قول دادند كه به او ايمان آورند .\r\nهنگامىكه باد وزيد خالد بن سنان مسير وزش باد را به سوى غارى تغيير داد و خود نيز وارد غار شد .\r\n\r\n\r\n","description":"","footnote":"\r\n( 1 ) . قصص راوندى ص 239 و ص 246 و ص 247 .\r\n","page_name":" 633 ","page_number":633},
  {"content":"\r\n\r\nمردم در بيرون غار در انتظار خالد بودند ولى آمدنش به درازا كشيد و همگان گفتند كه خالد مرده است .\r\nناگهان خالد از غار بيرون آمد و گفت : « بنى عبس » گمان مىكردند كه من از غار بيرون نخواهم آمد . آنگاه خالد به مردم گفت : اينك به وعدهء خود وفا كنيد و به خدا ايمان آوريد .\r\nولى مردم از اين كار سر باز زدند و خالد نيز گفت : من در فلان روز از دنيا خواهم رفت . پس از خاكسپارى ، گله‌اى از گورخران كه پيشاپيش آنها گور خرى دم‌بريده است بر سر مزار من خواهند آمد . آنگاه قبر مرا بشكافيد و دربارهء هرچه كه مىخواهيد از من بپرسيد . روز موعود فرارسيد و عده‌اى خواستند قبر خالد را بشكافند ولى گروهى ديگر به آنان گفتند : شكافتن قبر خالد به سود شما نيست ؛ چرا كه شما در زمان حياتش به او ايمان نياورديد اينك پس از مرگش با او چه كار داريد ؟ « 1 »\r\nسيوطى نقل نموده كه عبد اللّه بن سهل عسگرى گويد : آتشى كه بر مردم « عبس » افروخته مىشد « نار الحرتين » نام داشت و خالد بن سنان عبسى كه پيامبر آن قوم بود آتش را از ميان برد .\r\nخليد در اين‌باره چنين سروده است :\r\n كنار الحرتين لها زفير * تصم مسامع الرجل السميع \r\nمانند آتش حرتين در سرزمين عبس چنان نعرهء مهيبى دارد كه پردهء گوش مردان شنوا را پاره مىكند .\r\nنگارنده گويد : گفتهء سيوطى در اين‌باره صحيح است و نام آن آتش ، نار الحرتين بوده است . « 2 »\r\nكافرى از امام صادق عليه السّلام پرسيد : آيا خالد بن سنان در ميان آتش‌پرستان نيز آيين خداپرستى را تبليغ مىنمود ؟\r\n\r\n\r\n","description":"","footnote":"\r\n( 1 ) . روضه كافى ص 342 .\r\n( 2 ) . اكمال الدين ص 370 و ص 371 .\r\n","page_name":" 634 ","page_number":634},
  {"content":"\r\n\r\nآن حضرت فرمودند : خالد تنها عربى بيابان‌گرد بود و به جايگاه پيامبرى نرسيد . « 1 »\r\nنگارنده گويد : البته روايات بسيارى وجود دارد كه پيامبرى خالد را اثبات مىكند و ممكن است كه رواياتى كه پيامبرى خالد را رد مىكند براساس نظر زنديقان گفته شده است .\r\n\r\n\r\n","description":"","footnote":"\r\n( 1 ) . الاحتجاج ص 346 .\r\n","page_name":" 635 ","page_number":635},
  {"content":"\r\n . \r\n","description":"","footnote":"","page_name":" 636 ","page_number":636},
  {"content":"\r\n\r\n\r\n* باب بيست و نهم : پيامبران بىنام و نشان و پيامبر مجوسيان\r\n\r\n","description":"","footnote":"","page_name":" 637 ","page_number":637},
  {"content":"\r\n\r\nدر علل الشرايع آمده است : على عليه السّلام روايت نموده‌اند كه پيامبر صلّى اللّه عليه و آله و سلّم فرمودند :\r\nيكى از پيامبران بنى اسرائيل چهل سال مردم خود را به خداپرستى فرا خواند .\r\nسرانجام روزى مردم از او خواستند كه غذايى براى آنان فراهم آورد كه همچون لباس‌شان زردرنگ باشد .\r\nاو بر چوبى خشك ، زير لب چيزى خواند و آن چوب خشكيده به درختى سبز و تنومند تبديل شد و ميوه‌هاى زردرنگ زردآلو بر آن روييد . وقتى مؤمنان از آن زردآلوها مىخوردند هستهء ( زردآلو ) براى آنان طعمى شيرين داشت ولى براى كافران طعمى تلخ داشت . « 1 »\r\nهروى گويد كه امام رضا عليه السّلام فرموده‌اند : خداوند به يكى از پيامبران بنى اسرائيل وحى فرمود كه نخستين چيزى را كه مىبيند ببلعد و دومين چيز را پوشيده دارد و سومين چيز را بپذيرد و چهارمين آنها را نااميد نگرداند و از پنجمين آنها فرار كند . پيامبر به راه افتاد و ناگهان در برابرش كوهى عظيم را ديد . او با خود گفت : خداوند هرگز بنده‌اش را به كارى وا نمىدارد كه توانايى آن را نداشته باشد . او به سوى كوه رفت و هرچه به آن نزديكتر مىشد كوه كوچكتر مىشد تا اينكه سرانجام كوه به لقمه‌اى كوچك تبديل شد و او لقمه را بلعيد .\r\nپس آنگاه او به تشتى رسيد و همانگونه كه خداوند فرموده بود آن را زير خاك پنهان كرد ولى تشت دوباره از خاك بيرون آمد .\r\nسپس به پرنده‌اى رسيد كه بازى شكارى در پى آن بود .\r\nهمانگونه كه خداوند دستور داده بود پيامبر پرنده را در آستين پيراهنش امان داد . باز به پيامبر نزديك شد و به اذن خدا به سخن درآمد و گفت : شكارم را از چنگم درآوردى اينك ساعتى است كه در پى آن هستم . ناگهان پيامبر به ياد فرمان چهارم خداوند افتاد كه نبايد كسى را نااميد بازگردانى . او نيز تكه‌اى از ران پرنده را به سوى باز پرتاب كرد . آنگاه او دوباره راهى شد و به مردارى بدبو\r\n\r\n\r\n","description":"","footnote":"\r\n( 1 ) . علل الشرايع ج 2 ص 297 .\r\n","page_name":" 638 ","page_number":638},
  {"content":"\r\n\r\nرسيد و بنا بر دستور الهى از آنجا گريخت .\r\nپس از آنكه آن پيامبر فرامين الهى را به‌جاى آورد خداوند به او وحى فرمود : اما آن كوه نشانهء خشم است كه آدمى چون خشم مىگيرد خود را بزرگ مىبيند ولى هنگامىكه آرام مىگيرد خشم به اندازهء لقمه‌اى لذيذ و كوچك مىشود و اما آن تشت كردار نيك است كه بندهء پاكدل خداوند هرچه خواهد آن را از ديگران پنهان كند خداوند آن را نمايان مىسازد و مىآرايد . و اما آن پرنده ، نشانهء كسى است كه به سوى تو مىآيد تا پندت دهد ، پس از سخنانش بهره گير و اما آن باز نيازمندى است كه رو به سوى تو نهاده است پس نبايد او را از خود نااميد برگردانى و اما آن مردار گنديده غيبت است كه بايد پيوسته از آن بگريزى . « 1 »\r\nامام صادق عليه السّلام فرموده‌اند : خداوند به يكى از پيامبران بنى اسرائيل وحى فرمود : اگر مىخواهى در بهشت با من ديدار نمايى دنيا را غريبانه و با اندوه ( معنوى ) سپرى كن ؛ همچون پرنده‌اى كه تنها در دل شب دور از پرندگان ديگر با خدا انس گرفته است .\r\nامام باقر عليه السّلام فرموده‌اند : يكى از پيامبران بنى اسرائيل جنازهء مرد باايمانى را ديد كه نيمى از آن زير ديوار و نيم ديگر بيرون از ديوار است و پرندگان بسيارى گوشت بدنش را مىخورند . آن پيامبر به راهش ادامه داد و وارد شهرى شد و مرد ثروتمندى از كافران را ديد كه از دنيا رفته است و جنازه‌اش را با احترام روى تختى گذاشته‌اند و در اطرافش بخوردان‌ها بويى خوش در هوا پخش مىكنند .\r\nآنگاه او ديد كه پارچهء ديباى خوش‌رنگى را بر روى جنازه پهن كردند .\r\nپيامبر با ديدن اين صحنه‌ها به خدا عرض كرد : پروردگارا ، تو عدالت‌پيشه اى ؛ پس چرا آن بندهء باايمان آنگونه مرده بود و اين بندهء بىايمان چنين با احترام بود .\r\nخداوند وحى فرمود : بندهء باايمانم گناهى داشت و مىخواستم اين گونه\r\n\r\n\r\n","description":"","footnote":"\r\n( 1 ) . عيون اخبار الرضا ج 1 ص 246 .\r\n","page_name":" 639 ","page_number":639},
  {"content":"\r\n\r\nگناهش پاك شود و هنگام ديدارم گناهى نداشته باشد ولى اين بندهء بىايمانم تنها عملى صالح داشت و خواستم اين گونه عمل صالح او را جبران كنم تا در روز رستاخيز عملى نيك نداشته باشد كه بر آن ببالد « 1 » .\r\nامام رضا عليه السّلام فرمودند : خداوند به يكى از پيامبران بنى اسرائيل وحى فرمود :\r\nاگر مرا فرمان برى از تو خشنود خواهم شد و بركت و نعمت خويش را بر تو فرود خواهم آورد ولى اگر مرا نافرمانى كنى بر تو خشم خواهم گرفت و تو را از رحمت خويش دور خواهم ساخت و چنان لعنتت خواهم كرد كه دامنگير نسل‌هاى پس از تو نيز گردد .\r\nامام صادق عليه السّلام فرموده‌اند : يكى از پيامبران بنى اسرائيل از شدت ضعف و ناتوانى به خداوند شكوه نمود .\r\nخداوند به او وحى فرمود كه گوشت را با شير مخلوط كن ( و بپز ) و بخور كه استخوان‌ها را مقاوم مىسازد . « 2 »\r\nامام صادق عليه السّلام در روايتى ديگر فرموده‌اند : يكى از پيامبران بنى اسرائيل از شدت ضعف و توان اندكش در آميزش با همسرش به خداوند شكوه نمود .\r\nخداوند به او وحى فرمود : در غذاى روزانه‌ات از حليم استفاده كن .\r\nهمچنين آن حضرت فرموده‌اند : يكى از پيامبران بنى اسرائيل از كمى فرزندانش به خداوند شكوه نمود . خداوند به او وحى فرمود : از گوشت و تخم مرغ استفاده نما . يكى از پيامبران بنى اسرائيل نيز از كمى اشك ديدگانش به خداوند شكوه نمود . خداوند به او وحى فرمود : عدس بخور .\r\nامام صادق عليه السّلام فرموده‌اند : خداوند به يكى از پيامبران بنى اسرائيل وحى فرمود كه براى از ميان رفتن اندوه ، انگور بسيار تناول نما .\r\nهمچنين آن حضرت فرموده‌اند : خداوند هيچ پيامبرى را مبعوث نكرد مگر آنكه بوى خوشى از او به سوى آسمان برمىخاست . « 3 »\r\n\r\n\r\n","description":"","footnote":"\r\n( 1 ) . بحار الانوار ج 14 ص 457 و ص 458 .\r\n( 2 ) . بحار الانوار ج 14 ص 459 .\r\n( 3 ) . فروع كافى ج 6 ص 319 تا ص 358 .\r\n","page_name":" 640 ","page_number":640},
  {"content":"\r\n\r\nهمچنين آن حضرت فرموده‌اند : عطرآگين نمودن خويش از سنت‌هاى پيامبران است . « 1 »\r\nابن نباته گويد : روزى امير مؤمنان بر فراز منبر فرمودند : اى مردم ! از من بپرسيد پيش از آنكه از ميان شما بروم . در اين هنگام اشعث بن قيس از جاى برخاست و گفت : چگونه از مجوسيان جزيه مىگيريد در حالى كه آنان اهل كتاب نيستند و پيامبرى به سوى آنان برانگيخته نشده است ؟\r\nآن حضرت فرمود : اين گونه نيست . آنان پيامبرى داشتند كه صاحب كتاب آسمانى بود . شبى پادشاه مست مجوسيان با دختر خود آميزش كرد .\r\nسحرگاه مردم بر گرد كاخ پادشاه جمع شدند تا او را تازيانه زنند ولى پادشاه حيله‌گرانه به مردم گفت : آدم و حواء دختران و پسران خود را به ازدواج يكديگر درآوردند .\r\nمردم فريب سخن پادشاه را خوردند و از آن روز اين عمل زشت در ميان مردم رواج يافت و خداوند كتاب آسمانىاش را از ميان آنان برد . اينان كسانى هستند كه بىحساب وارد جهنم مىشوند .\r\nآنگاه امير مؤمنان فرمودند : ولى منافقان حال وخيم‌ترى نسبت به اين كافران دارند .\r\nزنديقى از امام صادق عليه السّلام پرسيد : آيا مجوسيان پيامبرى به نام زرتشت داشته‌اند ؟ آن حضرت فرمود : زرتشت زمزمه‌كنان كلمات نامفهومى را به آنان تلقين مىكرد .\r\nهنگامىكه او ادعاى پيامبرى كرد مردم او را از شهر بيرون كردند و درندگان او را در بيابان‌ها دريدند . « 2 »\r\nزنديقى نيز از امام صادق عليه السّلام پرسيد : آيا در روزگاران گذشته مجوسيان حق گراتر بودند يا عرب‌ها ؟ آن حضرت فرمودند : عرب جاهليت سرشت‌شان پاك تر بود و به يكتاپرستى نزديكتر بودند ؛ چرا كه مجوسيان همهء پيامبران را انكار\r\n\r\n\r\n","description":"","footnote":"\r\n( 1 ) . فروع كافى ج 6 ص 510 .\r\n( 2 ) . امالى شيخ صدوق ص 281 .\r\n","page_name":" 641 ","page_number":641},
  {"content":"\r\n\r\nكردند و تنها كيخسرو ، سيصد پيامبر را كشت .\r\nمجوسيان غسل جنابت نمىكنند و فرزندان‌شان را ختنه نمىكنند كه سنت حضرت ابراهيم است . آنها مردگان خود را غسل نمىدهند و در كفن نمىگذارند بلكه جنازه‌ى آنها را در بيابان‌ها در تابوتى سنگى رها مىكنند .\r\nآنان ازدواج با مادر و دختر و خواهر را روا مىدارند و خانهء خدا را بيت الشيطان مىنامند ؛ ولى عرب‌ها هيچ‌يك از اين كارها را انجام ندادند . « 1 »\r\nپيامبر صلّى اللّه عليه و آله و سلّم فرموده‌اند : مجوسيان پيامبرى داشتند كه او را كشتند و كتابش را سوزاندند . آن كتاب « جاماسب » نام داشت و آياتش بر روى دوازده تكه پوست گاو نوشته شده بود . « 2 »\r\nامام صادق عليه السّلام فرموده‌اند : قومى از پيامبرش خواستند كه عمرى جاودانه به آنان عطا كند .\r\nآن پيامبر نيز دعا كرد و مرگ از ميان آنان رخت بربست ؛ پس از چندى جمعيت آن قوم چنان زياد شد كه خانه‌ها گنجايش افراد را نداشت و بزرگ خاندان مىبايست خوراك جمعيت بسيارى را تأمين مىكرد .\r\nمردم چنان در فشار قرار گرفتند كه از پيامبرشان خواستند تا دوباره مرگ به ميان آنان بازگردد . « 3 »\r\nيكى از اصحاب ابن ابى عمير گويد : به امام صادق عليه السّلام عرض كردم : من خوش ندارم كه در مسجدهاى اهل سنت نماز بخوانم .\r\nآن حضرت فرمودند : هيچ مسجدى نيست مگر آنكه شهادتگاه و يا مزار پيامبر و يا يكى از جانشينان آنان است . و يا اينكه در آن مساجد قطره‌اى از خون آنها به زمين ريخته شده است . پس نمازهاى واجب و مستحبى خود را در آنجا به‌جاى آور . « 4 »\r\n\r\n\r\n","description":"","footnote":"\r\n( 1 ) . الاحتجاج ص 346 .\r\n( 2 ) . بحار الانوار ج 14 ص 463 و ص 464 .\r\n( 3 ) . بحار الانوار ج 14 ص 463 و ص 464 .\r\n( 4 ) . تا 3 . بحار الانوار ج 14 ص 463 تا ص 464 .\r\n","page_name":" 642 ","page_number":642},
  {"content":"\r\n\r\nهمچنين آن حضرت فرمودند : خداوند همهء امت‌هاى پيشين را در روز چهارشنبه نيمهء هرماه عذاب نموده است .\r\nامام صادق عليه السّلام در روايت ديگرى فرموده‌اند : ميان ركن يمانى و حجر الاسود هفتاد پيامبر به خاك سپرده شده‌اند كه همگى بر اثر گرسنگى و آسيبى كه ديگران بر آنان وارد ساخته‌اند به شهادت رسيده‌اند .\r\nآن حضرت در روايتى فرموده‌اند : خداوند به يكى از پيامبرانش وحى فرمود كه به سوى پادشاه ستم‌پيشهء فلان سرزمين برو و به او بگو ( كه خداوند مىفرمايد : ) من تو را براى ريختن خون مردم و غارت اموالشان به خدمت نگرفته‌ام بلكه تو را به اين مقام رسانده‌ام كه به فرياد ستم‌ديدگان گوش فرا دهى هرچند آنان كافر باشند . « 1 »\r\nامام كاظم عليه السّلام فرموده‌اند : رؤياهاى صادقانه‌اى كه انسان‌ها در خواب مىبينند از ابتداى بشريت آفريده نشده بود بلكه حادثه‌اى پيش‌آمد كه خداوند آن را آفريد . آن حادثه چنين بود كه در روزگاران گذشته پيامبرى مردمش را به يكتاپرستى فرا مىخواند . مردم به او گفتند : تو در ثروت و خاندان بر ما برترى ندارى پس اگر سخنت را گوش فرا دهيم پاداشمان چه خواهد بود ؟\r\nپيامبر به مردمش وعده داد كه هركه او را فرمان برد به بهشت خداوند در مىآيد و سركشان به دوزخ فرو مىافتند . مردم گفتند : چگونه چنين خواهد شد در حالى كه پدران ما اينك استخوانهايى پوسيده‌اند ؟\r\nآن شب مردم وعدهء پيامبرشان را در خواب ديدند كه به وقوع پيوسته است و مردم با اين روياى صادقانه به پيامبرشان ايمان آوردند . « 2 »\r\nدر كتاب دعوات راوندى آمده است : خداوند به يكى از پيامبرانش وحى فرمود كه در ميان قومت مردى مستجاب الدعوه است .\r\nروزى همسر آن مرد از وى خواست تا دعا كند كه او زيباترين زن سرزمينش گردد .\r\n\r\n\r\n","description":"","footnote":"\r\n( 1 ) . اصول كافى ج 2 ص 333 .\r\n( 2 ) . روضه كافى ص 90 .\r\n","page_name":" 643 ","page_number":643},
  {"content":"\r\n\r\nدعاى آن مرد برآورده شد ولى زيبايى زن چنان كرد كه پادشاه و درباريان و جوانان بسيارى به او دل بستند .\r\nكار به جايى رسيد كه آن زن ديگر به شوهر پيرش علاقه‌اى نداشت و خشمگينانه با او رفتار مىكرد ولى آن مرد پيوسته با زنش مدارا مىكرد . روزى آن مرد از خدا خواست كه همسرش را به شكل سگى درآورد .\r\nفرزندان آن مرد زارىكنان از پدر خواستند تا براى حفظ آبروى خانواده ، مادرشان را به چهرهء نخست درآورد ؛ پدر نيز قبول كرد و اندكى پس از آن ؛ همسرش به چهرهء پيشين بازگشت و اين گونه هيچ‌يك از دعاهاى آن شخص ثمرى براى خانواده‌اش به همراه نياورد . « 1 »\r\n\r\n\r\n","description":"","footnote":"\r\n( 1 ) . بحار الانوار ج 14 ص 485 .\r\n","page_name":" 644 ","page_number":644},
  {"content":"\r\n\r\n\r\n* باب سىام : سخنرانى نادر دربارهء بنى اسرائيل و داستان زندگى گروهى از پادشاهان\r\n\r\n","description":"","footnote":"","page_name":" 645 ","page_number":645},
  {"content":"\r\n\r\nابن عباس گويد : عابدى به نام « برصيصا » در ميان بنى اسرائيل زندگى مىكرد . او بسيارى از ديوانگان و بيماران را شفا بخشيده بود . روزى چند برادر ، خواهر ديوانهء خود را نزد او آوردند تا شفايش دهد . آن دختر چنان زيبا بود كه « برصيصا » فريفته‌اش شد و با او درآميخت . آن دختر باردار شد و عابد او را كشت و در گوشه‌اى به خاك سپرد .\r\nشيطان حيله‌گرانه نزد برادران آن دختر رفت و ماجرا را به‌گونه‌اى به آنان گفت . پادشاه و مردم از برصيصا در اين مورد توضيح خواستند و سرانجام برصيصا به گناه خود اعتراف كرد .\r\nآنان تصميم گرفتند كه برصيصا را به دار كشند . در لحظات پايانى شيطان نزد برصيصا آمد و گفت : اگر مىخواهى رهايى يا بى ، و در برابر من سجده كن .\r\nعابد كه دستانش بسته بود گفت : چگونه سجده كنم ؟\r\nشيطان گفت : اشاره‌اى نيز كنى ، كافى است .\r\nاو در برابر شيطان با اشاره سجده كرد ولى ديرى نگذشت كه در ميان هلهلهء مردم به دار آويخته شد .\r\nقرآن دربارهء اين عابد چنين مىفرمايد :  « كَمَثَلِ الشَّيْطانِ إِذْ قالَ لِلْإِنْسانِ اكْفُرْ فَلَمَّا كَفَرَ قالَ إِنِّي بَرِيءٌ مِنْكَ إِنِّي أَخافُ اللَّهَ رَبَّ الْعالَمِينَ » .  « 1 »\r\nدر قصص راوندى آمده است كه امام باقر عليه السّلام فرمودند : عابدى به نام « جريح » در ميان بنى اسرائيل بود . روزى مادرش نزد او آمد و از او چيزى خواست ولى او كه مشغول نماز بود پاسخ مادرش را نداد .\r\nروز ديگر دوباره مادرش نزد او آمد و خواسته‌اش را بيان كرد ولى او همچنان در حال نماز بود . مادرش از او دل‌آزرده شد و نفرينش كرد كه در ميان بنى اسرائيل رسوا شود . فردا زنى فاسق و روسپى كه دچار درد زايمان شده بود نزد\r\n\r\n\r\n","description":"","footnote":"\r\n( 1 ) . مجمع البيان ج 5 ص 397 .\r\n","page_name":" 646 ","page_number":646},
  {"content":"\r\n\r\nجريح آمد و به دروغ گفت : فرزندى كه در شكم من است ، از آن توست . شايعه چنان در ميان مردم شهر پيچيد كه پادشاه دستور داد او را به دار آويزند .\r\nهنگامىكه عابد را به دار مىآويختند ، مادرش در ميان مردم بر سر و صورت مىزد . عابد در آن ميان به مادرش گفت : همهء اين گرفتارىها از نفرين توست . مردم با شنيدن اين سخن ، ماجرا را از جريح پرسيدند . جريح گفت : آن طفل نامشروع را كه به دنيا آمده است بياوريد تا خود سخن گويد .\r\nآن كودك به اذن خداوند به سخن درآمد و گفت : پدرم فلان چوپان است .\r\nاز آن پس عابد با خود پيمان بست كه پيوسته در خدمت مادرش باشد . « 1 »\r\nامام باقر عليه السّلام فرمودند : در ميان بنى اسرائيل مردى بود كه يكى از دختران خود را به ازدواج كشاورزى درآورده بود و داماد ديگرش خشت درست مىكرد . او روزى نزد دخترش اولش رفت و از حال و روزش پرسيد . دختر گفت : ما امسال زمين‌هاى بسيارى را به زير كشت برده‌ايم : اگر باران بسيارى ببارد ، از خوشبخت‌ترين مردم بنى اسرائيل خواهيم شد .\r\nپدر از دخترش جدا شد و نزد دختر دومش رفت و حال و روز او را نيز پرسيد . دخترش گفت : شوهرم خشت‌هاى بسيارى ساخته است .\r\nاگر آسمان همچنان آفتابى بماند ، ماب از ثروتمندترين مردم بنى اسرائيل خواهيم شد . پدر از دختر دومش وداع كرد و آنگاه به آسمان نگريست و گفت :\r\nخدايا تو خود بهتر مىدانى كه چگونه دعاى متناقض آنان را برآورى . « 2 »\r\nامام صادق عليه السّلام فرمودند : مردى در ميان بنى اسرائيل بود كه همواره زير لب ذكر « الحمد للّه ربّ العالمين و العاقبة للمّتقين » را مىگفت . شيطان از آن مرد به خشم آمد و يكى از شياطين زيردست خود را با چهره‌اى مبدّل به نزد او\r\n\r\n\r\n","description":"","footnote":"\r\n( 1 ) . قصص راوندى ص 177 .\r\n( 2 ) . قصص راوندى 178 .\r\n","page_name":" 647 ","page_number":647},
  {"content":"\r\n\r\nفرستاد تا به او القا كند كه عاقبت از آن ثروتمندان است نه پرهيزگاران .\r\nميان آن شخص پرهيزگار و شيطانك اختلاف درگرفت و شخصى ميان آن دو دادرس كرد و قرار گذاشتند كه قاضى به نفع هركه حكم كرد دست نفر ديگر قطع شود .\r\nقاضى به نفع مرد پرهيزگار حكم داد و دست شيطان قطع شد . شيطان دست از آن مرد برنداشت و دوباره به وسوسهء او پرداخت .\r\nدوباره آن‌دو نزد قاضى رفتند و قاضى به نفع مرد پرهيزگار حكم داد و دست ديگر شيطان قطع شد .\r\nولى شيطان دست بردار نبود و دوباره نزد آن مرد رفت ولى اين‌بار نيز آنان نزد قاضى رفتند و قرار گذاشتند كه قاضى به نفع هركه حكم كرد گردن ديگرى زده شود .\r\nآنان به راه افتادند در ميان راه به مجسمه‌اى رسيدند و شيطان از آن مجسمه كمك خواست . در اين لحظه دستان مجسمه به اذن خدا بالا رفت و بر گردن شيطان ضربه‌اى زد و آن را قطع كرد . در اين هنگام مرد پرهيزگار گفت : آرى ، عاقبت از آن پرهيزگاران است . « 1 »\r\nامام باقر عليه السّلام فرموده‌اند : قاضى عادلى در ميان بنى اسرائيل بود كه هنگامى كه مرگش نزديك شد از همسرش خواست تا او را غسل دهد و كفن پوشاند و صورتش را نيز بپوشاند .\r\nهمسرش پس از مرگ قاضى چنين كرد ولى پس از چندى پارچهء روى شوهرش را كنار زد و ناگهان كرم‌هاى بسيارى را ديد كه بينى قاضى را مىخورند .\r\nهمسر قاضى شب در خواب از قاضى پرسيد كه آن كرم‌ها چيست ؟\r\nقاضى گفت : روزى شخصى از برادرت شكايت كرد و هنگامىكه آن دو در\r\n\r\n\r\n","description":"","footnote":"\r\n( 1 ) . قصص راوندى ص 179 و ص 180 .\r\n","page_name":" 648 ","page_number":648},
  {"content":"\r\n\r\nمحكمه حاضر شدند من از خدا خواستم كه حكم به نفع برادرت اثبات شود .\r\nسرانجام نيز به نفع برادرت حكم اثبات شد و من خوشحال شدم . اينك به خاطر تمايلم به برادرت چنين شده‌ام . « 1 »\r\nامام باقر عليه السّلام فرموده‌اند : كبوترى وحشى بر بالاى درختى لانه داشت و دو جوجه‌اش در آنجا بودند . روزى مردى آن دو جوجه را برد و كبوتر به خدا شكوه كرد . خداوند به او وحى فرمود كه به زودى سزاى كردارش را خواهم داد .\r\nپس از چندى آن پرنده دو جوجه ديگر به دنيا آورد . آن مرد در حالى كه دو قرص نان در دست داشت يكى از نان‌ها را به مستمندى داد و آنگاه از همان درخت بالا رفت و دو جوجهء ديگر آن كبوتر را برداشت و رفت . ولى نانى كه به آن مستمند داده بود باعث شد كه از كيفر خدا رهايى يابد . « 2 »\r\nامام باقر عليه السّلام فرموده‌اند : پادشاهى ستم‌پيشه از دنيا رفت و هنگامىكه او را در قبرش نهادند و به او گفته شد : ما بايد صد ضربه تازيانه بر تو بزنيم . او گفت :\r\nطاقتش را ندارم . فرشتگان پىدرپى تعداد تازيانه‌ها را كمتر كردند و پادشاه پيوسته مىگفت كه طاقت تازيانه را ندارم . سرانجام فرشتگان گفتند : پس حداقل بايد يك ضربه تازيانه بخورى . زيرا روزى از كنار بنده‌ى ناتوان و مستمندى گذشتگى و او از تو كمك خواست . ولى او را از خود راندى . آنگاه ضربه‌اى تازيانه بر او زدند و قبرش پر از آتش شد .\r\nامام كاظم عليه السّلام فرموده‌اند : مردى نيكوكار در بنى اسرائيل زندگى مىكرد . او شبى در خواب ديد كه نيمى از عمرش در ثروت و گشايش سپرى خواهد شد و نيم ديگر در تنگدستى .\r\nدر عالم رويا از او خواستند كه هرنيمه را كه مىخواهد ابتدا انتخاب كند . آن مرد با همسرش مشورت كرد و تصميم گرفت كه ابتدا گشايش و ثروت را\r\n\r\n\r\n","description":"","footnote":"\r\n( 1 ) . قصص راوندى ص 179 و ص 180 .\r\n( 2 ) . قصص راوندى ص 181 .\r\n","page_name":" 649 ","page_number":649},
  {"content":"\r\n\r\nبرگزيند . ديرى نگذشت كه او ثروتى هنگفت به دست آورد . در اين هنگام همسرش به مرد گفت : بهتر است كه به بستگان و نيازمندان كمك كنيم .\r\nخداوند با ديدن كردار نيك آنان ، نيمهء ديگر عمرشان را نيز گشايش و ثروت بخشيد . « 1 »\r\nامام صادق عليه السّلام فرموده‌اند : زنى بدكاره نيمه‌شب بر در خانهء عابدى رفت و با اين حيله كه گروهى از جوانان مىخواهند به او تجاوز كنند از او خواست تا وى را به خانه‌اش راه دهد . هنگامىكه زن وارد خانهء عابد شد لباسش را از تن در آورد و عابد با ديدن بدن برهنهء زن وسوسه شد و دستش را به بدن آن زن زد ولى زود به خود آمد و توبه كرد و دستش را روى آتش گرفت . زن با ديدن اين صحنه از خانه رفت و بنى اسرائيل را آگاه كرد كه فلان عابد خودسوزى كرده است . مردم شتابان به خانهء عابد رفتند و ديدند كه دستان عابد سوخته است . « 2 »\r\nامام صادق عليه السّلام فرموده‌اند : عابدى در ميان بنى اسرائيل بود كه شب‌ها زنى در خانه‌اش مهمان بود . او هرشب قصد دست‌اندازى به او را داشت ولى هربار يكى از انگشتانش را تا صبح روى آتش مىگرفت . سرانجام هنگامىكه آن زن از خانهء عابد مىرفت عابد به او گفت : مهمان بد و آزاردهنده‌اى در خانه‌ام بود . « 3 »\r\nآن حضرت در روايتى ديگر فرموده‌اند : در ميان بنى اسرائيل مردى دانا و ثروتمند زندگى مىكرد .\r\nاو از يك همسرش پسرى داشت كه بسيار به خودش شبيه بود و از همسر ديگرش كه زنى ناپاك بود دو فرزند داشت . او هنگام مرگش فرزندانش را جمع كرد و گفت : همهء ثروتم از آن يكى از شماست . پس از مرگ آن ثروتمند ، فرزندانش با يكديگر اختلاف پيدا كردند .\r\n\r\n\r\n","description":"","footnote":"\r\n( 1 ) . قصص راوندى ص 182 .\r\n( 2 ) . قصص راوندى ص 183 .\r\n( 3 ) . قصص راوندى ص 184 و ص 185 .\r\n","page_name":" 650 ","page_number":650},
  {"content":"\r\n\r\nقاضى حكم كرد كه براى حل اختلاف نزد سه برادر كه فرزندان چوپانى هستند بروند .\r\nآنان راهى شدند و نزد يكى از آن برادران كه بسيار پير بود رسيدند .\r\nهنگامىكه خواستند سؤال خود را بپرسند او گفت : بهتر است نزد برادر بزرگتر من برويد . آنان نزد برادر دوم رفتند كه هرچند بزرگتر بود ولى ميانسال بود .\r\nاو نيز گفت : نزد برادر بزرگترم برويد . آنان نزد برادر بزرگتر رفتند و با تعجب ديدند كه برادر بزرگتر ، از دو برادر كوچكترش ، جوان‌تر است .\r\nآنان راز اين سيماى جوان را از او پرسيدند . او گفت : كوچكترين برادر ما زنى بدخو دارد و با او مدارا مىكند كه به بلاى ديگرى مبتلا نشود .\r\nبرادر دوم همسرى دارد كه گاهى خوش‌اخلاق است و گاهى بداخلاق و اين گونه است كه سيماى او ميانسال است ولى من همسرى دارم كه هرگز مرا اندوهگين نساخته است و هيچگاه از همنشينى با او سير نمىشوم و اين گونه است كه جوان مانده‌ام .\r\nآنگاه برادر بزرگتر گفت : براى رفع اختلاف شما ، مىبايست نخست جنازهء پدرتان را از قبر بيرون آوريد و او را آتش بزنيد آنگاه بازگرديد تا ميان شما حكم كنم .\r\nيكى از برادران شمشير بر دست گرفت و دو برادر ديگر كلنگ در دست گرفتند و به سوى قبر پدر رفتند .\r\nآنجا برادر كوچكتر گفت : من از سهم خود گذشتم ولى جنازهء پدرم را نمىسوزانم . آنان نزد آن شخص بازگشتند و قاضى حكم كرد كه همهء ثروت پدرشان براى آن برادر كوچكتر است . « 1 »\r\nوهب بن منبه گويد : مردى از بنى اسرائيل كاخ بزرگى را ساخت و آنگاه\r\n\r\n\r\n","description":"","footnote":"\r\n( 1 ) . قصص راوندى ص 182 .\r\n","page_name":" 651 ","page_number":651},
  {"content":"\r\n\r\nبزرگان قوم را به مهمانى دعوت كرد ولى وقتى مستمندان بر در خانه‌اش آمدند آنان را دست خالى بازگرداند . خداوند نيز به كيفر اين كار ، آن سرزمين را با مردمش در خاك فرو برد .\r\nوهب در روايتى ديگر گويد : كوچك و بزرگ در بنى اسرائيل با عصا راه مىرفتند چرا كه مىترسيدند اگر عصا در دست نگرند متكبرانه راه بروند . « 1 »\r\nامام صادق عليه السّلام روايت نموده‌اند كه امام باقر عليه السّلام مىفرمود : سرزمين شام چه خوب سرزمينى است و مردمانش چه بد مردمانى هستند و سرزمين مصر چه بد ديارى است .\r\nخداوند بنى اسرائيل را كه خدا را نافرمانى كردند در سرزمين مصر زندانى كرد چرا كه خداوند به بنى اسرائيل فرمان داد كه به سرزمين مقدس كه بر شما مقدر نموده‌ام درآييد . ولى بنى اسرائيل از فرمان خدا سرپيچيدند و خداوند آنان را چهل سال در مصر سرگردان نمود و تنها زمانى توانستند وارد سرزمين شام شوند كه توبه كردند و دست از گناه كشيدند .\r\nآنگاه امام باقر عليه السّلام فرمود : من خوش ندارم كه از غذاى سرزمين مصر بخورم و خوش ندارم كه گرد تربت مصر بر سرم نشيند كه مىترسم ذلّت در وجودم جاى گيرد و غيرت از وجودم رفت بر بندد . « 2 »\r\nعبد الاعلى بن اعين گويد : از امام صادق عليه السّلام پرسيدم : نظر شما دربارهء روايتى كه مردم از زنان پيامبر ، نقل مىكنند چيست كه آن حضرت مىفرمايد :\r\n« حدّث عن بنى إسرائيل و لا حرج ؛ از بنى اسرائيل روايت كن و باكى بر تو نيست » آن حضرت فرمودند : آيا نشنيده‌اى كه پيامبر صلّى اللّه عليه و آله و سلّم فرموده‌اند : « كفى بالمرء كذبا أن يحدث بكلّ ما سمع » ؛ در دروغگويى همانقدر كافى است كه هر\r\n\r\n\r\n","description":"","footnote":"\r\n( 1 ) . قصص راوندى ص 185 .\r\n( 2 ) . قصص راوندى ص 178 .\r\n","page_name":" 652 ","page_number":652},
  {"content":"\r\n\r\nآنچه مىشنوى بازگويى » ، آنگاه آن حضرت فرمودند : دربارهء بنى اسرائيل ( به جاى نقل‌كردن گفته‌هاى مردم ) آيات قرآن را نقل كن .\r\nدر « نهاية » ابن اثير آمده است : اشكالى ندارد كه از بنى اسرائيل روايتى را نقل كنى هرچند آن روايت غيرممكن و يا بر خلاف واقع باشد ؛ اگر چنين كنى گناهى بر تو نيست ؛ چرا كه ميان آنان تا ظهور اسلام فاصلهء بسيارى است ولى روايات پيامبر اسلام را در صورتى مىتوان نقل كرد كه راويان و سندش صحيح و موثق باشند .\r\nبرخى نيز گفته‌اند كه مقصود حديث آن است كه بيان روايات دربارهء بنى اسرائيل واجب نيست . « 1 »\r\nامام صادق عليه السّلام فرموده‌اند : عابدى در ميان بنى اسرائيل بود كه از دنيا دست كشيده بود . شيطان زيردستان خود را فرا خواند و از آنان خواست تا راهى براى منحرف ساختن عابد بيابند .\r\nيكى از شياطين عشوه‌گرى زنان و ديگرى شراب و لذت‌هاى نامشروع را پيشنهاد داد ولى شيطان هيچ‌يك از اين راه‌ها را نپذيرفت . سرانجام يكى از آنان پيشنهاد داد كه از راه كارهاى نيك در او رسوخ كنيم .\r\nشيطان نظر او را پذيرفت . آن شيطانك با چهره‌اى مبدّل نزد عابد رفت و به عبادت و نماز برخاست و چنان عبادت مىكرد كه عابد عبادت‌هاى اندكش را كوچك مىديد .\r\nاو از شيطان پرسيد : تو چه كرده‌اى كه چنين عبادت مىكنى ؟ او گفت :\r\nمن گناهى كردم و از آن روز چنين عبادت مىكنم . عابد راه گناه‌كردن را از او پرسيد . شيطان گفت : دو درهم به تو مىدهم و به خانهء فلان زن بدكاره برو و با او گناه كن .\r\n\r\n\r\n","description":"","footnote":"\r\n( 1 ) . ر . ك . بحار الانوار ج 14 ص 495 .\r\n","page_name":" 653 ","page_number":653},
  {"content":"\r\n\r\nعابد به راه افتاد و وارد خانهء آن زن شد . زن با ديدن چهرهء معنوى عابد به او گفت : تاكنون كسى همچو تو به اينجا نيامده است . بدان‌كه گناه نكردن از توبه كردن آسان‌تر است و معلوم نيست كه پس از گناه‌كردن بتوانى توبه كنى .\r\nبىگمان شيطان تو را فريفته است . بهتر است از همان راهى كه آمده‌اى بازگردى . عابد از خانهء آن زن بيرون آمد . فردا آن زن از دنيا رفت و بر سر در خانهء زن جملاتى به طرزى معجزه‌آسا نقش بسته بود كه چنين بود : « در تشييع جنازهء اين زن بدكاره حاضر شويد كه او اهل بهشت است » . پس از سه روز خداوند به حضرت موسى فرمان داد كه بر جنازهء او نماز گزارد و خداوند دستور داد در نماز آن زن ندا دهند : اين زن به خاطر آنكه يكى از بندگان خدا را از گناه بازداشت سزاوار بهشت گرديد . « 1 »\r\nزراره روايت نموده است كه امام باقر عليه السّلام فرمودند : در روزگاران پيشين مردى دانشمند زندگى مىكرد . او فرزندى داشت كه از علم بىبهره بود ولى آنان همسايه‌اى داشتند كه عمرش را در فراگيرى دانش از آن دانشمند سپرى نموده بود . هنگامىكه دانشمند در آستانهء مرگ بود از فرزندش خواست تا از آن همسايه در مسائل علمى كمك بگيرد . پس از چندى پادشاه آن سرزمين . خوابى ديد و فرستاده‌اى را به سوى آن دانشمند فرستاد ولى گفتند كه آن دانشمند چندى است كه از دنيا رفته است . پادشاه ، فرزند دانشمند را فرا خواند . پسر نزد آن همسايه رفت و از او تعبير خواب را پرسيد . همسايه گفت : به شرطى پاسخ سؤال را مىدهم كه جايزه‌اى كه مىگيرى باهم تقسيم كنيم .\r\nآنگاه به او گفت : پادشاه از تو دربارهء زمان خوابش مىپرسد . تو تنها بگو :\r\nزمان خواب شما ، در زمان گرگ است . جوان نزد پادشاه اين گونه پاسخ گفت و جايزه‌اى گرفت ولى با خود گفت : ديگر نيازى به آن همسايه ندارم و چيزى\r\n\r\n\r\n","description":"","footnote":"\r\n( 1 ) . روضه كافى ص 384 .\r\n","page_name":" 654 ","page_number":654},
  {"content":"\r\n\r\nهم به او نمىدهم .\r\nپس از چندى پادشاه دوباره خوابى ديد و جوان از پاسخ درماند و با شرمندگى نزد همسايه‌اش آمد و از او عذر خواست و قول داد كه اين‌بار ، سهمش را بدهد .\r\nهمسايه نيز به او گفت كه به پادشاه بگو : زمان تعبير خواب تو در زمان قوچ است . اين‌بار نيز جوان با پاسخ دادن به پادشاه هديه گرفت ولى دوباره وسوسه شد و سهم همسايه‌اش را نداد .\r\nپادشاه براى سومين بار خواب ديد و اين‌بار نيز جوان با شرمندگى نزد همسايه آمد و به نادانى خود اقرار كرد و قول داد كه سهم او را بدهد . اين‌بار نيز همسايه به او گفت : به پادشاه بگو كه تعبير خوابت براساس ميزان عدالت است . اين‌بار جوان ، ثروت هنگفتى از پادشاه گرفت و نزد همسايه رفت و گفت :\r\nسهمت را بردار . همسايه به او گفت : تو همانند خواب اول و دوم پادشاه با گرگ‌ها و قوچ‌ها بودى ولى اينك همچون خواب سوم پادشاه ، براساس عدالت رفتار كردى اينك اين پول‌ها را بردار كه احتياجى به آنها ندارم . « 1 »\r\nحسن بن جهم گويد : از امام كاظم عليه السّلام شنيدم كه فرمودند : مردى در ميان بنى اسرائيل زندگى مىكرد كه چهل سال بود كه به عبادت مىپرداخت . روزى او گوسفندى را قربانى كرد ولى خداوند به او الهام نمود كه قربانىات پذيرفته نشد . آنگاه عابد به نفس خود نهيب زد كه هرگناهى كه دارم تو براى من رقم زده‌اى ! در اين هنگام خداوند به او الهام نمود اين نهيب بر نفس اماره‌ات از چهل سال عبادت برتر بود . « 2 »\r\nامام باقر عليه السّلام فرموده‌اند : مردى در بنى اسرائيل فرزندى داشت كه او را بسيار دوست داشت .\r\n\r\n\r\n","description":"","footnote":"\r\n( 1 ) . روضه كافى ص 362 .\r\n( 2 ) . اصول كافى ج 2 ص 73 .\r\n","page_name":" 655 ","page_number":655},
  {"content":"\r\n\r\nشبى در خواب ديد كه فرزندش را به زودى از دست خواهد داد . روز موعود فرارسيد ولى فرزندش از دنيا نرفت . او از فرزندش پرسيد : شب گذشته چه كارى انجام دادى ؟ او گفت : گدايى بر در خانه آمد و من هرچه اندوخته داشتم به او بخشيدم . « 1 »\r\nامام صادق عليه السّلام فرموده‌اند : روزى مرد عابدى در بنى اسرائيل عبادت مىكرد كه ديد دو كودك خروسى را گرفته‌اند و پرهاى آن را مىكنند . عابد توجهى به آنان نكرد و دوباره به عبادت مشغول شد . خداوند به زمين وحى فرمود كه آن عابد را در زمين فرو ببر و پيوسته او را به پايين بكش . « 2 »\r\nامام صادق عليه السّلام فرموده‌اند : در بنى اسرائيل قاضى عدالت‌پيشه‌اى بود كه برادرى صالح داشت .\r\nآن برادر با زنى پاكدامن ازدواج كرد . روزى پادشاه در جستجوى مرد مورد اعتمادى بود تا او را به مأموريت بفرستد .\r\nقاضى ، برادرش را معرفى كرد . برادر قاضى خواست كه راهى سفر شود ولى زنش او را از اين كار بازداشت . او به حرف همسرش وقعى ننهاد و همسرش را به برادرش سپرد و خود راهى سفر شد .\r\nپس از چندى ، قاضى به آن زن دل بست و خواست كه از او كامجويى كند ولى زن به او تن در نداد . قاضى او را تهديد كرد گفت : فسق تو را اعلام خواهم كرد و تو را سنگسار خواهم نمود . با اين حال زن ، حاضر به رابطهء نامشروع با قاضى نشد و قاضى دستور داد او را سنگسار كنند . شب‌هنگام به گمان اينكه زن درون حفرهء زمين ، مرده است او را رها كردند و بازگشتند . ولى زن اندك رمقى داشت و از حفره بيرون آمد و به صومعهء راهبى رفت . در آنجا خدمتكارى بود كه شيفتهء زن شد . او حيله‌گرانه گردن فرزندش را شكست و آن كار را به زن نسبت داد . راهب\r\n\r\n\r\n","description":"","footnote":"\r\n( 1 ) . بحار الانوار ج 14 ص 502 و ص 503 .\r\n( 2 ) . بحار الانوار ج 14 ص 502 و ص 503 .\r\n","page_name":" 656 ","page_number":656},
  {"content":"\r\n\r\nنيز به زن بيست درهم داد و او را از صومعه بيرون راند . آن زن بىهدف به راهش ادامه داد تا اينكه مردى را ديد كه مىخواستند او را به دار آويزند . او فهميد كه آن مرد را به خاطر بيست درهم بدهى به دار مىآويزند . آنگاه بدهى مرد را داد و او را رها ساخت . مرد پيمان بست كه در همهء سختىها او را يارى كند . آن دو به راه خود ادامه دادند تا به ساحل دريايى رسيدند .\r\nعده‌اى در كشتى كنار ساحل بودند . مرد به آن زن گفت : به انتظار بنشين تا من از اهل آن كشتى غذايى بياورم . آن مرد نزد اهالى كشتى رفت و به آنان گفت : زنى همراه من است كه هيچ زنى را به زيبايى او نديده‌ايد . او را بنگريد و اگر پسنديديد او را به ده هزار درهم به شما مىفروشم .\r\nكشتىنشنيان زن را خريدند و مرد سكه‌ها را گرفت و رفت . آنان بر گرد زن حلقه زدند و او را به زور و تهديد به درون كشتى بردند و چون نمىخواستند كسى ديگر به آن زن دست‌درازى كند او را در اتاق جواهرات زندانى كردند .\r\nپس آنگاه كشتى دچار طوفان شد و همه كشتىنشينان هلاك شدند و آن زن با قايقى نجات يافت و خود را به جزيره‌اى در درياى سرخ رساند .\r\nاو در آنجا به عبادت خدا مشغول بود تا اينكه خداوند به يكى از پيامبرانش وحى فرمود كه از پادشاه بخواهد كه به همراه قومش نزد زنى پاكدامن در فلان جزيره بروند و به گناهان خود اقرار كنند تا مورد آمرزش قرار گيرند و بدان‌كه آمرزش از آن من است .\r\nپادشاه و ديگر همراهانش با راهنمايى پادشاه نزد آن زن رفتند ولى هيچ كدام او را نشناختند . پادشاه به آن زن گفت : قاضى من ، حكم سنگسار نمودن زنى را صادر كرد و من نمىدانم كه حكمى درست بوده است يا نه ؟ اينك مىخواهم كه براى من طلب آمرزش كنى .\r\nزن گفت : بنشين كه آمرزيده شدى . آنگاه شوهر آن زن گفت : من زنى پارسا دارم كه با سفر من مخالفت كرد ولى من به گفته‌اش توجهى نكردم . و به سفر رفتم و هنگامىكه بازگشتم گفتند كه همسرت مرتكب فسق شده است و او را سنگسار كرديم .\r\n\r\n","description":"","footnote":"","page_name":" 657 ","page_number":657},
  {"content":"\r\n\r\nاينك مىترسم كه در حقش كوتاهى كرده باشم از خدا بخواه مرا بيامرزد .\r\nزن گفت : بنشين كه تو نيز آمرزيده شدى .\r\nآنگاه قاضى گفت : برادرم زنى زيبا داشت . او همسرش را به من سپرد و به سفر رفت . من از او كام خواستم ولى او تن در نداد . من او را به سنگسار شدن تهديد كردم ولى باز هم تن به فسق نداد . از تو مىخواهم براى من طلب آمرزش كنى .\r\nزن پارسا گفت : بنشين كه تو نيز آمرزيده شده‌اى . آنگاه راهب گفت : من شب‌هنگام ، زنى را از صومعه بيرون كردم و مىترسم كه گرفتار درندگان شده باشد . اينك از تو مىخواهم كه براى من طلب آمرزش كنى .\r\nزن گفت : بنشين كه خدا تو را نيز آمرزيد . آنگاه خدمتكار صومعه برخاست و گفت : من شكسته شدن گردن فرزندم را به زنى نسبت دادم . از تو مىخواهم برايم طلب آمرزش كنى .\r\nزن گفت : تو نيز آمرزيده شدى . سپس آن مرد بدهكار برخاست و ماجرايش را بازگفت . زن گفت : خدا تو را نيامرزد . آنگاه زن رو به همسرش كرد و گفت :\r\nمن زن تو هستم . خداوند جايى دور از انسان‌ها به من دهد تا عبادتش كنم ؛ زيرا از مردم جهان خيرى نديدم و مرا نيازى به آنان نيست . « 1 »\r\nديلمى از پدرش نقل نموده است كه امام صادق عليه السّلام فرموده‌اند : پاداش كردار انسان بنا بر خرد انسان است ؛ آنگاه حضرت در اين‌باره فرمودند : عابدى از بنى اسرائيل در جزيره‌اى سرسبز عبادت مىكرد . روزى فرشته‌اى از كنارش مىگذشت و چون عبادت او را ديد به خدا عرض كرد ؛ پروردگارا ، پاداش اين بندهء عابد چيست ؟ خداوند وحى فرمود : او را همراهى كن تا بدانى .\r\nفردا فرشته به عابد گفت : اين جزيره براى عبادت بسيار مناسب است . ولى عابد ساده‌لوحانه گفت : اين جزيره عيبى دارد و آن اينكه علف‌هايش بدون استفاده باقىمانده است . اى كاش خداوند درازگوشى را مىفرستاد تا علف‌هاى اين جزيره را بخورد .\r\nدر اين هنگام خداوند به فرشته وحى فرمود : من او را به اندازهء عقل و\r\n\r\n\r\n","description":"","footnote":"\r\n( 1 ) . بحار الانوار ج 14 ص 503 و ص 506 .\r\n","page_name":" 658 ","page_number":658},
  {"content":"\r\n\r\nخردش پاداش خواهم داد . « 1 »\r\nامام سجاد عليه السّلام فرموده‌اند : مردى با خانواده‌اش سوار بر كشتى شدند و سفرشان آغاز شد ولى در ميانهء دريا ، طوفان برپا شد و از آن‌ميان ، تنها همسر آن مرد به كمك تخته چوبى از طوفان رهايى يافت و به جزيره‌اى رسيد .\r\nدر آن جزيره راهزنى بود و با ديدن زن وسوسه شد كه با او درآميزد .\r\nهنگامىكه زن از قصد پليد راهزن آگاه شد بر خود لرزيد و با دستش به آسمان اشاره كرد .\r\nراهزن از او پرسيد : آيا تاكنون چنين كارى نكرده‌اى كه اين گونه بر خود مىلرزى ؟ زن گفت : به عزت پروردگارم سوگند كه چنين كارى نكرده‌ام .\r\nراهزن با شنيدن اين حرف گفت : پس من سزاوارترم كه از گناه بترسم و از عذاب خدا بر خود بلرزم .\r\nآنگاه زن را رها كرد و بقيه عمرش را در گوشه‌اى به توبه مشغول شد .\r\nروزى او به راهبى رسيد . هوا به شدت گرم بود و در آن هنگام ، راهب به راهزن گفت : دعا كن تا خداوند ابرى بفرستد تا از سايهء آن استفاده كنيم .\r\nراهزن گفت : من آنقدر گناه كرده‌ام كه جرئت نمىكنم دعا كنم . راهب گفت : پس من دعا مىكنم و تو آمين بگو .\r\nپس آنگاه ناگهان ابرى بر سرشان سايه افكند و آن‌دو به راهشان ادامه دادند تا به جايى رسيدند كه بايد از هم جدا مىشدند ولى شگفت آنكه ابر همراه راهزن رفت و با او همراه شد . « 2 »\r\nامام رضا عليه السّلام فرموده‌اند : بنى اسرائيل كسى را عابد مىشماردند كه بيست سال را به سكوت سپرى كند . « 3 »\r\nابن عماره گويد : بالاترين عبادت در ميان بنى اسرائيل خدمت به مردم و فراهم ساختن رفاه و مصلحت مردم بود .\r\n\r\n\r\n","description":"","footnote":"\r\n( 1 ) . اصول كافى ج 1 ص 11 .\r\n( 2 ) . اصول كافى ج 2 ص 69 .\r\n( 3 ) . اصول كافى ج 2 ص 111 .\r\n","page_name":" 659 ","page_number":659},
  {"content":"\r\n\r\nابن ابى رافع از پدرش نقل نموده است كه پيامبر صلّى اللّه عليه و آله و سلّم فرمودند : جبرئيل نوشته‌اى را براى من آورد كه در آن نام همهء پيامبران و پادشاهان پيشين نوشته شده است و هرگاه ما به آن نياز پيدا كنيم از آن استفاده خواهيم كرد . « 1 »\r\nآنگاه پيامبر صلّى اللّه عليه و آله و سلّم اين گونه فرمودند : « اشيخ بن اشكان » كه « كيس » ناميده مىشد . او 266 سال حكومت كرد و پنجاه و يكمين سال از پادشاهىاش ، عيسى بن مريم برانگيخته شد . عيسى سى و سه سال در بيت المقدس ، بنى اسرائيل را به يكتاپرستى فرا خواند و تنها اندكى از مردم به او ايمان آوردند و هرچند كافران را مسخ كرد ولى جز بر كفرشان افزوده نشد .\r\nگروهى بر اين باورند كه او زنده در زمين دفن شده است .\r\nو گروهى نيز مىگويند او را به صليب كشيدند ولى امر بر همهء آنها مشتبه شده است ( و عيسى به آسمان عروج كرد ) .\r\nهنگامىكه او به آسمان عروج مىكرد نبوت را به « شمعون بن حمون الصفا » به امانت سپرد .\r\nشمعون نيز پيوسته به اندرز مردم مشغول بود تا اينكه يحيى بن زكريا به پيامبرى برانگيخته شد .\r\nدر آن روزگار « اردشير بن اشكال » پادشاهى مىكرد . او چهارده سال و ده ماه حكومت كرد و در هشتمين سال از حكومتش يهود ، يحيى را به شهادت رساندند .\r\nهنگامىكه يحيى در آستانهء شهادت بود به فرمان خداوند فرزند شمعون را جانشين خود قرار داد و به حواريون عيسى سفارش كرد كه به كمك او شتابند .\r\nدر روزگار فرزند شمعون ، شاپور بن اردشير حكومت مىكرد و پادشاهىاش سى سال به درازا كشيد . پس از شمعون فرزندش يعقوب وصى پدر شد .\r\nدر روزگار يعقوب بخت ، نصر 187 سال حكومت كرد و براى خونخواهى از خون يحيى ، هفتاد هزار نفر از يهوديان را كشت و بيت المقدس را خراب كرد و يهوديان را در شهرها پراكند .\r\n\r\n\r\n","description":"","footnote":"\r\n( 1 ) . اصول كافى ج 2 ص 199 .\r\n","page_name":" 660 ","page_number":660},
  {"content":"\r\n\r\nدر چهل و هفتمين سال از پادشاهى بخت نصر ، « عزير » به پيامبرى رسيد .\r\nخداوند عزير را بر مردم روستايى برانگيخت كه پيش از آن مرده بودند . ولى خداوند آنها را دوباره زنده كرد . آنان به عزير پناه برده و به او ايمان آوردند و او را بسيار دوست داشتند .\r\nروزى عزير براى انجام كارى از ميان آنها رفت و هنگامىكه بازگشت دوباره آنان را مرده يافت . او از مرگ آنان بسيار اندوهگين شد و با تعجب گفت :\r\nخداوند چگونه مىخواهد آنها را زنده كند ؟ آنگاه خداوند جان عزير را صد سال گرفت و پس آنگاه عزير و اهل آن روستا را دوباره زنده كرد ولى ديرى نپاييد كه بخت نصر همهء آنان را دوباره كشت .\r\nپس از بخت نصر فرزندش « مهرويه » شش سال و بيست روز پادشاهى كرد .\r\nاو بود كه دانيال پيامبر را در ميان گودالى از آتش افكند و به شدت شكنجه‌اش نمود و درندگان را به جان او و يارانش انداخت ولى سرانجام خداوند آنان را نجات بخشيد . همانگونه كه خداوند در مورد آنان فرموده است :\r\n  « قُتِلَ أَصْحابُ الْأُخْدُودِ النَّارِ ذاتِ الْوَقُودِ » .  \r\nپس از دانيال فرزندش « مكيخا » به جانشينى پدر رسيد . در روزگار او « هرمز » شصت و سه سال و سه ماه و چهار روز پادشاهى كرد و پس از او « بهرام » بيست و شش سال فرمانروايى نمود .\r\nمكيخا و يارانش در روزگار بهرام در نهايت سختى زندگى مىكردند و به ناچار ايمان خود را از پادشاهان پنهان مىداشتند .\r\nپس از بهرام ، فرزندش كه او نيز « بهرام » نام داشت ، هفت سال حكومت كرد .\r\nسرانجام مكيخا نيز با دنيا وداع نمود و فرزندش « انشوا » به پيامبرى رسيد .\r\nميان عيسى بن مريم و محمد مصطفى صلّى اللّه عليه و آله چهار صد و هشتاد سال فاصله افتاد .\r\nروزگارى نيز شاپور بن هرمز هفتاد و دو سال بر اريكهء قدرت تكيه زد . در آن زمان « انشوا » مردم را به خداپرستى فرا مىخواند .\r\nپس از شاپور « اردشير » دو سال حكومت كرد و در روزگار او بود كه داستان\r\n\r\n","description":"","footnote":"","page_name":" 661 ","page_number":661},
  {"content":"\r\n\r\nاصحاب « كهف » و « رقيم » به وقوع پيوست .\r\nدر آن روزگار فرزند انشوا كه « دسيخا » نام داشت به پيامبرى رسيد . در آن روزگاران اردشير پنجاه سال حكومت كرد و دسيخا همچنان در مقام پيامبرى بود .\r\nپس از شاپور ، « يزدگرد » به پادشاهى رسيد و بيست و يك سال و پنج ماه و نوزده روز پادشاهى كرد .\r\nپس از چندى دسيخا نيز با دنيا وداع نمود و فرزندش « نسطورس » به پيامبرى رسيد ، در روزگار او « بهرام گور » بيست و شش سال و سه ماه و هجده روز پادشاهى سرزمينش را بر عهده داشت .\r\nپس از بهرام « فيروز » به پادشاهى رسيد . در دوران پادشاهى او بود كه نسطورس از دنيا رفت و « مرعيدا » به پيامبرى رسيده در زمان پيامبرى او « فلاس » فرزند فيروز چهار سال پادشاهى كرد و پس از او « قباد » چهل و سه سال و پس آنگاه « جاماسب » چهل و شش سال پادشاهى كردند .\r\nدر تمام اين سال‌ها « مرعيدا » پيامبرى مردم را بر عهده داشت .\r\nپس از جاماسب « كسرى » به پادشاهى رسيد و چهل و شش سال و هشت ماه تاج پادشاهى را بر سر داشت .\r\nدر روزگار او بود كه مرعيدا از دنيا رفت و پس از او بحيراى راهب پيامبر گرديد .\r\nدر زمان او « هرمز » سى و هشت سال بر تخت پادشاهى تكيه زد و پس آنگاه فرزندش هرمز به پادشاهى رسيد .\r\nپس از بحيرا ديگر پيامبرى نبود و مردم در سردرگمى به سر مىبردند .\r\nپايه‌هاى دين سست شده بود و مردم نماز را فراموش كرده بودند تا آنكه اسلام ظهور كرد . « 1 »\r\nدر كتاب اكمال الدين آمده است كه مكى ابن احمد گويد : از اسحاق بن طوسى شنيدم كه مىگفت : « سربابك » پادشاه هند بود و نهصد و بيست و پنج سال از عمرش مىگذشت كه پيامبر اسلام ، ده نفر را به سوى او فرستاد كه در\r\n\r\n\r\n","description":"","footnote":"\r\n( 1 ) . بحار الانوار ج 14 ص 515 تا ص 520 .\r\n","page_name":" 662 ","page_number":662},
  {"content":"\r\n\r\nميان آنان حذيفة بن يمان ، عمرو عاص ، اسامة بن زيد و ابو موسى اشعرى بودند .\r\nآنان او را به اسلام فرا خواندند و او نيز با آغوش باز اسلام را پذيرفت .\r\nمن از سر بابك پرسيدم كه با اين ناتوانى جسمى كه دارى چگونه نماز مىخوانى ؟\r\nاو در پاسخم گفت : خداوند در قرآن مىفرمايد :  « الَّذِينَ يَذْكُرُونَ اللَّهَ قِياماً وَ قُعُوداً وَ عَلى جُنُوبِهِمْ » .  من دوباره از او پرسيدم كه غذايت چيست ؟\r\nگفت : آبگوشت و ترهء خرد شده . گفتم با اين اوصاف نيازى به دفع ادرار پيدا مىكنى ؟\r\nگفت : هفته‌اى يك بار آن هم بسيار كم . من دوباره دربارهء وضعيت دندان - هايش پرسيدم ، گفت : تاكنون بيست بار آنها را عوض كردم .\r\nدر اصطبل كاخش حيوانى ديدم كه از فيل بزرگتر بود و به آن « اندفيل » مىگفتند :\r\nاز او پرسيدم كه اين حيوان براى تو چكار مىكند ؟ گفت : لباس خدمتكاران را بر آن حيوان بار مىكنند و براى شستشو نزد لكه‌گيرها مىبرند .\r\nسرزمين « سربابك » چنان بزرگ بود كه چهار سال به درازا مىكشيد تا آن را بپيمايند و شهرى كه در آن زندگى مىكرد پنجاه فرسخ وسعت داشت .\r\nبر هريك از دروازه‌هاى شهر ، صد و بيست هزار نفر را گمارده بود كه اگر گروهى به شهر حمله مىكردند نگهبانان شهر به تنهايى آنان را شكست مىدادند . راوى در ادامه گويد : از آن پادشاه شنيدم كه مىگفت : روزى بر فراز تپه‌ى ماسه‌اى ، قوم موسى را ديدم كه سقف خانه‌هايشان هم‌سطح يكديگر بود و تنها به اندازهء يك روز براى خود غذا تهيه مىكردند و بقيهء غذاها را به ديگران انفاق مىنمودند .\r\nمردگان خود را در خانه‌هايشان دفن مىكردند و هيچ‌كسى در ميان آنان بر اثر بيمارى جان نمىداد و همگى با اجل طبيعى از دنيا مىرفتند .\r\nبازارهايشان چنان بود كه هركسى بدون حضور فروشنده كالاى خود را\r\n\r\n","description":"","footnote":"","page_name":" 663 ","page_number":663},
  {"content":"\r\n\r\nانتخاب مىكرد و وزن مىنمود و هنگام نماز همگى در مسجد گرد مىآمدند .\r\nمردم به ذكر خدا و ياد مرگ مشغول بودند و با يكديگر به دشمنى نمىپرداختند و به‌جاى آن نماز مىگزاردند . « 1 »\r\nامام صادق عليه السّلام فرموده‌اند : « تبع » از پادشاهان « حمير » بود كه خانهء خدا را زيارت كرد و پارچه‌اى گرانقيمت به آن آويخت . او در ايام زيارتش به مدت يك ماه هرروز صد شتر مىكشت و مردم را اطعام مىنمود .\r\nدر آن مدت اندك ، حتى حيوانات و درندگان كوهستان‌ها و دره‌ها نيز ، از غذاى كافى برخوردار بودند .\r\nپس از چندى او به مدينه رفت و اقوامى از مردم يمن را كه « غسان » نام داشتند ، در آنجا جاى داد ، آنها كسانى بودند كه در روزگار پيامبر صلّى اللّه عليه و آله و سلّم انصار پيامبر گرديدند .\r\nنگارنده گويد :\r\nخداوندا ، ما را يارى فرما و بر ما بزرگوارانه تفضّل نما و بر ما رحمت آور . و بر پيامبر و اهل بيتش درود فرست .\r\n\r\n\r\n","description":"","footnote":"\r\n( 1 ) . بحار الانوار ج 14 ص 520 .\r\n","page_name":" 664 ","page_number":664},
  {"content":"\r\n\r\n\r\n* باب سى و يكم : خلاصه‌اى از زندگانى حضرت محمد صلّى اللّه عليه و آله\r\n\r\n","description":"","footnote":"","page_name":" 665 ","page_number":665},
  {"content":"\r\n\r\nلازم به ذكر است باتوجه به اينكه كتاب شريف قصص الأنبيا ( مرحوم جزايرى ) در قرن يازده هجرى قمرى نگاشته شده است و تاريخ زندگى پيامبر گرامى اسلام در آن كتاب نيامده است و با توجه به عنوان كتاب ( تاريخ انبياء از آدم تا خاتم ) لازم ديديم كه خلاصه‌اى از كتاب زندگى حضرت محمد ( ص ) آقاى سيد حسين هاشمى را به اين كتاب بيافزائيم .\r\nناشر\r\n\r\n","description":"","footnote":"","page_name":" 666 ","page_number":666},
  {"content":"\r\n\r\nبسم اللّه الرحمن الرحيم\r\n\r\nنسب شريف حضرت رسول صلّى اللّه عليه و سلّم و مختصرى از احوال آباى ايشان\r\nبه اجماع علماى شيعه پدر و مادر و تمامى پدربزرگان و مادربزرگان حضرت تا حضرت آدم عليه السّلام همگى مسلمان بوده و نور آن حضرت در صلب هيچ مشركى قرار نگرفته است .\r\nمحمد صلّى اللّه عليه و سلّم فرزند عبد اللّه بن عبد المطلب بن هاشم بن عبد مناف بوده و با بيست واسطه فرزند عدنان مىباشند و حضرت فرموده‌اند : هرگاه نسبت مرا به عدنان رسانديد پس دست نگهداريد « 1 » يعنى ديگر لزومى ندارد نسب حضرت تا آدم عليه السّلام يك به يك ذكر شوند .\r\nعدنان شخصيتى داشت كه از همان كودكى آثار رشد و شهامت در او آشكار بود و از همان زمان ستاره‌شناسان خبر مىدادند كه از نسل وى شخصيتى به عرصه وجود پا مىنهد كه جن و انس مطيع او خواهند شد ، هنگامىكه عدنان به حد رشد خود رسيد بزرگ عرب و سيد قبيله گشت به گونه‌اى كه مردم مكه و مدينه و قبايل صحرانشين بر حكم او سر تسليم فرود مىآوردند : وى در فتنه بزرگ بخت النصر به ناچار به يمن رفت و در آنجا وفات نمود .\r\nاز عدنان تا عبد مناف تمامى آباء حضرت از بزرگان بودند ، عبد مناف كه نامش مغيره بود بسيار زيبا و خوش‌منظر بود تا جايى كه به او قمر البطحا مىگفتند ، كنيه‌اش ابو عبد الشمس بود ، وى داراى چهار پسر بود كه دو پسر دو قلو به دنيا آمدند و چون پيشانى اين دو فرزند دو قلو ، به‌هم پيوسته بود با شمشير آن دو را از هم جدا كردند يكى از آن دو به نام عمرو ناميده شد كه به هاشم ملقب گشت . و ديگرى را عبد الشمس نام نهادند . بزرگى از عرب درباره اين دو برادر گفت در ميان فرزندان اين دو برادر هميشه شمشير حكم فرماست . اين پيش‌بينى به وقوع پيوست و هميشه ميان اولاد هاشم و اولاد\r\n\r\n\r\n","description":"","footnote":"\r\n( 1 ) - منتهى الامال ، ج 1 ص 25 .\r\n","page_name":" 667 ","page_number":667},
  {"content":"\r\n\r\nاميّه كه فرزندان عبد الشمس بودند جنگ و خصومت برپا گشت .\r\nهاشم نيز شخصيتى بزرگ داشت تا جائى كه به خاطر بلندى مقام و مرتبه‌اش به او عمرو العلى مىگفتند . دو برادر ديگر هاشم يكى به نام مطلب بود و ديگرى به نام نوفل ، مطلب و هاشم را به جهت زيبايى زايد الوصف البدران مىگفتند .\r\nوقتى هاشم به كمال رشد رسيد آثار مروّت و جوانمردى از او آشكار گشته هنگام آمدن قحطى به شام سفر مىكرد و براى مردم آذوقه تهيه مىنمود . و در هر شبانه‌روز دو شتر ، يكى روز و يكى شب مىكشت و مردم را دعوت مىنمود . و چون در آب گوشت نان خورد مىكرد به هاشم ملقب گشت . زيرا هاشم يعنى خوردكننده . جلالت و بزرگى هاشم به حدى رسيد كه بزرگان ديگر قبايل از او درخواست مىكردند كه از آنها همسر انتخاب كند . به اميد آنكه نور محمدى از صلب او به نسل آنان منتقل گردد . اين افتخار به قبيله بنى النجّار داده شد و هاشم با سلمى دختر عمرو بن زيد بن لبيد ازدواج كرد و از او عبد المطلب به وجود آمد . سلمى نام فرزند خود را عامر نهاد . و او را نيكو تربيت كرد . عموى او يعنى جناب مطلب كه در آن هنگام سيد قوم خود و كليددار كعبه بود او را از مدينه به مكه آورد . مردم مكه وقتى او را ديدند خيال كردند كه مطلب در سفر به مدينه عبدى خريدارى نموده از اين‌رو به عامر عبد المطلب گفتند . و او به اين لقب مشهور گشت .\r\nعبد المطلب در خدمت عموى خود بود و روز به روز ملكات پسنديده‌اش آشكار مىشد ، تا حدى كه وقتى عموى او وفات كرد او به منصب سقايت و كليددارى خانه خدا منصوب شد . و سيد بزرگوارى گشت تا جائى كه كه از شهرهاى دور و نزديك براى او تحفه و هدايا مىفرستادند . و چون از او كراماتى ديدند با تقدس خاصى مورد احترام قرار گرفت و مردم هم براى حوائج و هم براى دفع شدائد به نور جمال او متوسل مىشدند . و حاجت‌روا مىگشتند .\r\nحضرت عبد المطلب داراى ده پسر و شش دختر بود . و عبد اللّه عليه السّلام ، پدر بزرگوار حضرت محمد صلّى اللّه عليه و سلّم برگزيده‌ترين آنان بود . زيرا كه نور محمدى از پيشانى مباركش لامع و ساطع بود . وى در حسن و جمال يگانه دوران به\r\n\r\n","description":"","footnote":"","page_name":" 668 ","page_number":668},
  {"content":"\r\n\r\nحساب مىآمد . و اهل مكه به او مصباح حرم مىگفتند . « 1 » از اين‌رو تمامى بزرگان و اشراف آن مناطق و نواحى آرزو مىكردند كه عبد اللّه داماد آنان گردد .\r\nو حضرت عبد اللّه با حضرت آمنه ازدواج نمود . ازدواج اين دو نور پاك چنان بركتى داشت كه بعد از سالها خشك‌سالى باران فراوانى بباريد و نعمت فزونى يافت تا به حدى كه آن سال را سنة الفتح نام نهادند . ولى افسوس كه تقدير الهى به شكلى بود كه او در جوانى هنگام برگشت از سفر شام بيمار شد و در اثر آن بيمارى وفات نمود درحاليكه هنوز آمنه ( عليها السّلام ) وضع حمل ننموده بود و محمد صلّى اللّه عليه و سلّم به دنيا نيامده يتيم گشت . « 2 »\r\n\r\nتولد\r\nدر سالى كه اصحاب فيل براى خراب‌كردن كعبه وارد مكه شدند در همان سال كعبهء دلها محمّد بن عبد اللّه مقارن طلوع صبح جمعه در روز هفدهم ربيع الاول ديده به جهان گشود . با ظاهر شدن اين شمس حقيقت تمامى بتان به رو بر زمين افتادند ، ايوان كسرى به لرزه درآمد و چهار كنگره آن نقش بر زمين شد ، درياچه ساوه كه معبود بعضى شده بود بخشكيد ، آتشكده فارس خاموش شد ، تخت همه پادشاهان در آن صبح سرنگون گشت و پادشاهان همگى در آن روز لال شدند ، آمنه عليها السّلام فرمود : چون پسرم به زمين رسيد دستها را بر زمين نهاد و سر به سوى آسمان بالا برد در اين هنگام نورى از او ساطع شد كه همه‌چيز و همه‌جا را روشن كرد و من سروش ايزد را شنيدم كه مىگفت :\r\nبهترين مردم را به دنيا آوردى نام او را محمد بگذارد . « 3 »\r\nدر شب اول زندگى حضرت از آسمان اين ندا آمد كه :\r\n جاءَ الْحَقُّ وَ زَهَقَ الْباطِلُ إِنَّ الْباطِلَ كانَ زَهُوقاً . \r\n\r\n\r\n","description":"","footnote":"\r\n( 1 ) - منتهى الامال ، ج 1 ص 41 .\r\n( 2 ) - تذكره ابن جوزى ، ص 5 و تاريخ النبى ، ص 147\r\n( 3 ) - منتهى الامال ، ج 1 ، ص 45\r\n","page_name":" 669 ","page_number":669},
  {"content":"\r\n\r\n\r\nايام كودكى\r\nابو طالب عموى گرامى حضرت براى اين نوزاد مبارك دايه‌اى گرفت به نام حليمه سعديه . حليمه حضرت را شير داد و تا پنج سال او را بزرگ كرد . از آن پس ام ايمن حبشى كه كنيز عبد اللّه بود و نامش بركه بود حضانت و نگهدارى حضرت را به عهده گرفت .\r\nاما چندى نگذشت كه وقتى كه با مادر به مدينه براى زيارت آرامگاه پدر و خويشاوندان رفته بودند ، پس از يك ماه اقامت در مدينه ، هنگام بازگشت ، مادر حضرت نيز بيمار شد و در محلى به نام ابواء از دنيا رفت . هنوز مدتى از اين حادثه اندوه بار نگذشته بود كه مصيبت بزرگترى بر حضرت وارد آمد و حضرت سرپرست و جد بزرگوار خود عبد المطلب را نيز از دست داد ، عبد المطلب هنگام رحلت ، حضرت را به ابو طالب عليه السّلام سپرد و حضرت تحت سرپرستى اين عموى بزگوار خويش بزرگ شدند .\r\n\r\nشكل و شمايل\r\nاز آن جائى كه ما از ديدن جمال حضرت بىبهره‌ايم . لازم است حداقل تصويرى از آن جناب در ذهن خود ترسيم نمائيم . لذا در ده جمله تصويرى از آن حضرت ارائه مىشود :\r\n1 . سر مبارك حضرت بزرگ بود .\r\n2 . حضرت از ميانه به بالا اندكى بلندتر بود .\r\n3 . صورت مبارك حضرت سفيد و نورانى و گشاده‌پيشانى بودند .\r\n4 . ابروان وى باريك و كمانى و كشيده بود .\r\n5 . بينى آن جناب باريك ، كشيده و ميان آن اندكى برآمدگى داشت .\r\n6 . دندانهاى حضرت سفيد و برّاق و نازك و گشاده بودند .\r\n7 . تمامى اعضاء بدن متعادل و سينه و شكم مباركش برابر يكديگر بودند .\r\n8 . دو كتف مبارك پهن و به اصطلاح ، حضرت چهار شانه بودند .\r\n9 . حضرت داراى گردنى بلند ، سفيد و صيقلى بودند .\r\n10 . انگشتان حضرت كشيده و بلند بودند . « 1 »\r\n\r\n\r\n","description":"","footnote":"\r\n( 1 ) - زندگانى چهارده معصوم ، ص 73 و منتهى الامال ، ج 1 ، ص 52 و 53\r\n","page_name":" 670 ","page_number":670},
  {"content":"\r\n\r\n\r\nخصايص و اخلاق\r\n1 . اكثر اوقات ديدگانش به زير بود و هنگام راه رفتن نظرش به سوى زمين بود .\r\n2 . هركه را مىديدند مبادرت به سلام مىكردند و حتى به كودكان و زنان سلام مىدادند .\r\n3 . خلق و خوى بسيار نرم و لطيف داشتند و درشتى در خلق كريمشان وجود نداشت تا جايى كه خداوند فرمود :\r\n إِنَّكَ لَعَلى خُلُقٍ عَظِيمٍ .  « 1 »\r\n4 . با آن خلق و خو در امور الهى از براى خدا به خشم مىآمدند ولى از براى امور دنيوى هيچگاه به غضب نمىآمدند .\r\n5 . كسى را تحقير نمىنمودند و هيچ‌كسى را به خاطر لغزش و خطاى در سخن زير سوال نمىبردند .\r\n6 . بسيار اظهار شادمانى نمىكردند و اكثرا خنديدن حضرت به صورت تبسم بود و كمتر صداى خنده حضرت ظاهر مىشد ، گاهى هم در اثر خنديدن دندانهاى مباركشان آشكار مىگشت .\r\n7 . با عموم مردم به خوشرويى و خوش‌خويى برخورد مىنمودند و از اصحاب و ياران خود جوياى احوال مىشدند و از اخبار عمومى غافل نمىشدند تا كه باطل بر اجتماع حاكم نگردد و مفاسد اخلاقى شيوع نيابند .\r\n8 . اشخاصى نزد حضرت با فضيلت به حساب مىآمدند كه بيشتر خيرخواه مسلمانان بودند و افرادى را كه با مردم مواسات و تعاون و يارى و احسان داشتند بزرگ مىشمردند .\r\n\r\nآداب معاشرت\r\n1 . حضرت در مجلس جاى مخصوصى براى خود قرار نمىدادند و هرگاه در مجلس وارد مىشدند در آخر مجلس كه جاى خالى وجود داشت\r\n\r\n\r\n","description":"","footnote":"\r\n( 1 ) - سوره قلم آيه 4\r\n","page_name":" 671 ","page_number":671},
  {"content":"\r\n\r\nمىنشستند و در مجلس متوجه عدّه خاصى نمىشدند بلكه به تمامى اهل مجلس التفات مىكردند .\r\n2 . كسانى كه از او تقاضايى داشتند و اظهار نيازى مىنمودند اگر مقدورشان بود پاسخ مثبت مىدادند و اگر هم مقدورشان نبود او را به‌گونه‌اى دلگرم مىكردند .\r\n3 . در محضر ايشان اهل مجلس با صداى بلند سخن نمىگفتند و كسى غيبت كرده نمىشد ، اهل مجلس حضرت يكديگر را توصيه به صبر و تقوا مىنمودند ، نسبت به يكديگر متواضع بودند ، به پيران احترام گذارده مىشد و رعايت كودكان را مىنمودند غريبان را مورد توجه قرار مىدادند و حضرت با اهل مجلس با گشاده‌رويى و نرم‌خويى برخورد مىنمودند و صدا بلند نمىكردند و اگر امرى بر خلاف خواسته و سليقه ايشان واقع مىشد تغافل مىكردند ، با كسى مجادله نمىنمودند و كسى را مزمت و سرزنش نمىكردند و اگر سوءادبى از كسى مىديدند با صبر و متانت برخورد مىنمودند .\r\n4 . به گفته ابن عباس حضرت بر روى خاك مىنشستند و بر روى خاك طعام تناول مىنمودند و اگر غلامى آن حضرت را براى نان جويى به خانه خود دعوت مىكرد اجابت مىنمودند .\r\n5 . همه كارها را به عهده خادم نمىگذاشتند بلكه درب خانه را خود مىگشودند ، گوسفند را خود مىدوشيدند ، بار شتر را خود مىبستند و هرگاه خادم از گرداندن آسياب خسته مىشد او را يارى مىدادند ، آب وضوى خويش را خود حاضر مىكردند و به اهل خانه خدمت مىنمودند .\r\n6 . در حضور جمع تكيه نمىدادند .\r\n7 . هديه را گرچه اندك بود قبول مىنمودند .\r\n8 . هرغذايى كه حاضر مىشد ( چه در ميهمانى چه در منزل ) تناول مىكردند .\r\n9 . شريف هرقوم و قبيله را اكرام مىنمودند .\r\n10 . حضرت عذرپذير بودند خصوصا از غلامان و در خوراك و پوشاك براى خود نسبت به غلامان برترى قائل نبودند .\r\n\r\n","description":"","footnote":"","page_name":" 672 ","page_number":672},
  {"content":"\r\n\r\n11 . براى ميهمانان ارزش خاصى قائل بودند به حدى كه رداى خود را براى ميهمانان پهن مىكردند و بالش خود را زير بالين او مىنهادند « 1 »\r\n\r\nمسائل و امور شخصى حضرت\r\n1 . برد يمانى ، جبهء پشمين و لباس‌هاى پنبه‌اى و كتان مىپوشيدند و غالبا لباس‌هاى حضرت سفيد بودند ، لباس فاخر خود را روزهاى جمعه مىپوشيدند .\r\n2 . انگشتر نقره در انگشت كوچك دست راست خود مىكردند .\r\n3 . از ميوه‌ها خربزه و انگور را بيشتر دوست مىداشتند و خيار را گاهى با رطب و گاهى با نمك تناول مىنمودند .\r\n4 . به هنگام هروضو ساختن ، مسواك مىكردند .\r\n5 . حاضر بودند با ديگرى بر روى يك مركب سوار شوند و مركب هرچه بود ( چه اسب چه استرچه الاغ ) سوار مىشدند .\r\n6 . غالبا رو به قبله مىنشستند .\r\n7 . اكثر اوقات خوراك حضرت آب و خرما يا شير يا خرما بود و گوشت و آبگوشت كه نان در آن تريد شده باشد و كدو را بسيار دوست مىداشتند و دست و كتف گوسفند را بيشتر از ديگر اعضا دوست مىداشتند ، از سبزىها كاسنى و بازروج ( ريحان كوهى ) را بيشتر دوست مىداشتند .\r\n\r\nزهد و پارسايى\r\nحضرت آنقدر به دنيا بىرغبت بودند كه هنگام وفات نه درهم و دينارى داشتند و نه غلام و كنيزى و نه گوسفند و شترى به غير از شتر سوارى خود و درحالى از دنيا رفتند كه زره حضرت به خاطر بيست صاع جو نزد فردى ثروتمند در گرو بود ، يعنى گاه مىشده است كه حضرت براى خرجى زندگى روزمره از افرادى قرضى مىگرفتند و چيزى مثل زره و امثال آن را به گرو مىگذاشتند ، هنگامىكه خندق مىكندند حضرت سه روز غذا تناول نكردند و\r\n\r\n\r\n","description":"","footnote":"\r\n( 1 ) - منتهى الامال ، ج 1 ، ص 55 .\r\n","page_name":" 673 ","page_number":673},
  {"content":"\r\n\r\nشب جمعه‌اى در مسجد قبا حضرت خواستند افطار نمايند يكى از انصار براى حضرت كاسه شيرى آورد كه عسل در آن ريخته بود همين‌كه حضرت لب زدند فرمودند اين دو آشاميدنى است كه به يكى از آن دو مىتوان اكتفا نمود من آن را نمىخورم ولى بر مردم هم حرام نمىكنم ، بلكه مىخواهم براى خداوند فروتنى كنم ، در اوايل بعثت دائم الصيام بودند و پس از مدتى يك روز در ميان روزه مىگرفتند و سيره مستمره ايشان حداقل ماهى سه روز روزه گرفتن بود و ماه شعبان را هميشه تماما روزه بودند .\r\nولى با اين همه زهد و پارسايى هيچگاه زندگى را رها نكردند و تارك دنيا نشدند و فرمودند : هرچيزى به‌جاى خودش ، در اسلام رهبانيت و انزواطلبى وجود ندارد و من كه پيامبر خدا هستم مانند ساير مردم غذا مىخورم ، زندگى مىكنم و به عبادت خداى خود نيز مىپردازم . « 1 »\r\n\r\nپاره‌اى از معجزات\r\n1 . شق القمر\r\n2 . ردّ الشمس\r\n3 . ناله حنانه\r\n4 . حركت درخت\r\n5 . ضامن آهو\r\n6 . تكلم شتر با حضرت\r\n7 . درخت خرماى خشك ، خرماى تازه درآورد\r\n8 . سالم شدن چشم قتاده\r\n9 . خبر داشتن از كردار مردم\r\n10 . اخبار از آينده\r\nدر كتابها شرح اين معجزات به اجمال آمده است كه شرح كامل آنها در اين بخش نمىگنجد و به شرح يك مورد آن بسنده مىنمائيم .\r\n\r\n\r\n","description":"","footnote":"\r\n( 1 ) - برگرفته شده از مجمع البيان ، ج 9 ، ص 365 .\r\n","page_name":" 674 ","page_number":674},
  {"content":"\r\n\r\n\r\nردّ الشمس :\r\nرسول اعظم صلّى اللّه عليه و آله هنگامىكه وحى بر ايشان نازل مىشد جامعه‌اى بر سر مىكشيدند و به خواب يا حالتى چون خواب فرو مىرفتند يك بار هنگام نزول وحى سر مباركشان را در دامان على ( ع ) نهادند ، مدت نزول وحى به درازا كشيد و على ( ع ) نخواستند سر مبارك آن حضرت را بر زمين نهند . آفتاب كم‌كم به غروب شدن نزديك مىشد كه ناگهان وحى منقطع گشت رسول خدا سراسيمه برخاستند ، متوجه وقت شدند و فرمودند خداوندا على مشغول طاعت رسول تو بود آفتاب را براى او برگردان . اسماء كه راوى اين حديث است مىگويد و اللّه ديدم كه خورشيد برگشت و به جايى رسيد كه وقت فضيلت نماز عصر بود و حضرت على ( ع ) در وقت فضيلت نماز خواندند . « 1 »\r\nو صدها معجزه ديگر كه به نقل ابن شهرآشوب حضرت 4440 معجزه داشته‌اند و حدود 3000 از آنها در كتب تاريخى ذكر شده است .\r\n\r\nخلاصهء داستان معراج :\r\nمشهور و معروف در ميان دانشمندان اسلام ، اين است كه پيامبر صلّى اللّه عليه و آله و سلّم به هنگامىكه در مكّه بود ، در يك شب ( در بيدارى ) از مسجد الحرام به مسجد الاقصى در بيت المقدّس به قدرت پروردگار آمد .\r\nآنطور كه از روايات استفاده مىشد ، رسول خدا صلّى اللّه عليه و آله و سلّم در اثناء راه ، به اتفاق جبرئيل عليه السّلام در سرزمين مدينه نزول كرد و در آنجا نماز گزارد و نيز در مسجد الاقصى با حضور ارواح انبياى بزرگ مانند ابراهيم و موسى و عيسى عليهم السّلام نماز گزارد و امام جماعت پيامبر صلّى اللّه عليه و آله بود .\r\nسپس از آنجا سفر آسمانى پيامبر شروع شد ، و آسمان‌هاى هفتگانه را يكى پس از ديگرى پيمود و در هرآسمان با صحنه‌هاى تازه‌اى روبرو شد ، با پيامبران و فرشتگان و در بعضى از آسمان‌ها با دوزخ يا دوزخيان و در بعضى با بهشت و بهشتيان ، برخورد كرد .\r\n\r\n\r\n","description":"","footnote":"\r\n( 1 ) - منتهى الآمال ، ج 1 ، ص 68 .\r\n","page_name":" 675 ","page_number":675},
  {"content":"\r\n\r\nپيامبر صلّى اللّه عليه و آله و سلّم از هريك از آنها ، خاطره‌هاى پرارزش و بسيار آموزنده در روح پاك خود ذخيره فرمود و عجائبى مشاهده كرد ، كه هركدام رمزى و سرّى از اسرار عالم هستى بود . ( و پس از بازگشت اينها را با صراحت و گاه با زبان كنايه و مثال ، براى آگاهى امّت در فرصت‌هاى مناسب شرح مىداد و براى تعليم و تربيت از آن استفاده فراوان مىفرمود )\r\nسرانجام به هفتمين آسمان رسيد و در آن‌جا حجاب‌هايى از نور مشاهده كرد ، همانجا كه « سدرة المنتهى » و « جنة المأوى » قرار داشت و پيامبر صلّى اللّه عليه و آله و سلّم در آن جهان سراسر نور و روشنايى به اوج شهود باطنى ، و قرب الى اللّه و مقام « قاب قوسين او ادنى » رسيد .\r\nخداوند در اين سفر او را مخاطب ساخته و دستورات بسيار مهم و سخنان فراوانى به او فرمود ، كه مجموعه‌اى از آن ، امروز در روايات اسلامى به صورت احاديث قدسى ، براى ما به يادگار مانده و . . . سپس ، بعد از مشاهده آثار عظمت خداوند متعال همان شب به مكّه بازگشت .\r\n\r\nنوجوانى حضرت\r\nهمانطور كه قبلا عرض شد وقتى عبد المطلب از دنيا رفت حضرت را به ابو طالب سپرد . در آن هنگام حضرت در سن هشت سالگى بودند . از هشت سالگى تا 25 سالگى حضرت تحت اشراف عموى بزرگوار خود بزرگ شدند .\r\nوقتى حضرت 12 ساله بودند ابو طالب با عده‌اى براى تجارت عازم سفر شام شدند و چون عبد المطلب حضرت را به او سپرده بود حضرت را با خود در اين سفر همراه كرد ، از آن جائى كه هوا گرم بود ابرى از جانب حق مأمور گشت كه بر سر مبارك آن حضرت سايه افكند . در ميانهء راه به صومعه راهبى به نام بحيرا نزديك مىشدند كه ناگاه بحيرا ديد قافله‌اى مىآيد كه تكه ابرى با آنان در حركت است . همين‌كه اين صحنه را ديد از عبادتگاه خود به زير آمد و غذايى براى آنان تهيه نمود و ايشان را دعوت كرد . ابو طالب و ديگر رفقايش بسوى صومعه رفتند و حضرت را به‌عنوان محافظ نزد امتعه و اجناس خود نهادند\r\n\r\n","description":"","footnote":"","page_name":" 676 ","page_number":676},
  {"content":"\r\n\r\nبحيرا ديد ابر بر سر قافله ايستاد و به طرف صومعه نيامد . پرسيد : آيا كسى از شما هست كه نيامده باشد ؟ گفتند : خير ، مگر نوجوانى كه او را نزد امتعهء خود گذاشته‌ايم ، بحيرا گفت : سزاوار نيست كه او غذاى مرا نخورد او را نيز فرا خوانيد ، يكى از آنان رفت تا حضرت را بياورد ، چون حضرت به طرف صومعه روان شد ابر نيز همراه حضرت حركت كرد . بحيرا پرسيد : اين نوجوان كيست ؟\r\nگفتند : فرزند ابو طالب است . به ابو طالب گفت : اين پسر توست ؟ ابو طالب فرمود :\r\nفرزند برادر من است . از پدر حضرت پرسيد ، ابو طالب فرمود : هنوز به دنيا نيامده بود كه پدر خود را از دست داد . وقتى بحيرا حضرت را شناخت به ابو طالب گفت : اين نوجوان را برگردان زيرا كه جانش در خطر است ، اگر يهوديها حضرت را بشناسند همانگونه كه من او را شناختم ، او را خواهند كشت و آگاه باش كه او داراى مقام بزرگى است ، او پيامبر اين امّت است . « 1 »\r\n\r\nازدواج پيامبر صلّى اللّه عليه و سلّم\r\nبيست و پنج سال از سن شريف حضرت گذشته بود ، او از كسانى بود كه براى خديجه تجارت مىكردند ، پس از يك تجارت بزرگ خديجه به حضرت گفت : با سهمت چه خواهى كرد ؟ حضرت فرمود : عمويم قصد دارد براى من همسر انتخاب كند . خديجه كه از قبل تحت تعليم عموى خود ورقه بن نوفل نسبت به حضرت شناخت حاصل كرده بود به حضرت گفت : آيا ميل داريد من براى شما همسرى با وفا باشم ، حضرت فرمود : راضى هستم و بعد از مراسم خواستگارى حضرت خديجه فرمود : تزويج كردم به تو اى محمد صلّى اللّه عليه و سلّم نفس خود را و مهر خود را و خود ضامن هستم . به اين‌گونه ازدواج آن دو بزرگوار صورت گرفت ، ابو طالب شترى ذبح كرد و زفاف آن دو درّ گرانمايه برپا گشت . « 2 »\r\n\r\n\r\n","description":"","footnote":"\r\n( 1 ) - منتهى الامال ، ج 1 ص 98 و 99 .\r\n( 2 ) - برگرفته از تاريخ النبى احمد ، ج 1 ، ص 240\r\n","page_name":" 677 ","page_number":677},
  {"content":"\r\n\r\n\r\nتولد امير المومنان عليه السّلام\r\nپنج سال بعد از ازدواج حضرت يعنى هنگاميكه حضرت به سن سى سالگى رسيد كسى كه مىبايست وصى او شود يعنى امير مومنان على عليه السّلام به دنيا آمد و حضرت نه‌تنها وصى خود ، پسر عموى خود بلكه برادر خود را مىديد كه به دنيا آمده و با خواندن قد افلح المومنون رستگارى مومنين را نويد مىدهد .\r\n\r\nروز مبعث\r\nپانزده سال بعد از ازدواج حضرت و ده سال پس از تولد على عليه السّلام يعنى هنگامىكه حضرت به سن چهل سالگى رسيد ، در روز 27 ماه رجب كه در آن سال مصادف با روز نوروز بود ، در آن روز ندايى آسمانى از طرف كوه حرا برخاست كه يا محمّد اقرأ باسم ربّك الذّى خلق .\r\nاين آهنگ كه كلام خدا بود و با فطرت انسانى ملايم و بشريت در انتظار آن ، در جان انسانى به نام محمد دلنشين شد و بشريت را جان تازه بخشيد .\r\nمحمد صلّى اللّه عليه و سلّم با اين سروش ايزد مبعوث به رسالت شد . وقتى بر خانه قدم نهاد از شعاع خورشيد جمالش خانه منور گشت . خديجه گفت : اى محمد صلّى اللّه عليه و سلّم اين چه نورى است كه در تو مىنگرم ؟ فرمود : اين نور نبوت و رسالت است و فرمود :\r\nبگو لا إله الا اللّه محمد رسول اللّه . خديجه گفت : نه كه الان بلكه سالهاست من پيامبرى ترا مىدانم ، شهادتين بر زبان جارى ساخت و بدين طريق خديجه اولين مسلمانى شد كه به حضرت ايمان آورد .\r\nنداى بعدى كه به جان آن حضرت رسيد نداى    يا أَيُّهَا الْمُدَّثِّرُ قُمْ فَأَنْذِرْ    « 1 » بود . اين ندا او را مامور به انذار و ارشاد و دعوت به توحيد نمود . در سه سال اول تنها مأمور به انذار و دعوت اقرباء و عشيره خود شد ، پس از آن به دعوت عمومى مأموريت يافت از كوه صفا بالا رفت و مردم را انذار نمود و آنان را\r\n\r\n\r\n","description":"","footnote":"\r\n( 1 ) - سوره‌ى مدثر ، آيه‌ى 1 و 2\r\n","page_name":" 678 ","page_number":678},
  {"content":"\r\n\r\nآشكارا به دين مبين اسلام دعوت كرد . حضرت در راستاى مأموريت خود نهايت استقامت و پافشارى را داشتند تا جائى كه هيچ تهديد و تطميعى نتوانست سدّ راهش شود ، وقتى به او پيشنهاد ثروت و مقام و منصب دادند فرمود : اگر آفتاب را در دست راست و ماه را در دست چپم نهيد از اين دعوت دست برنخواهم داشت . وقتى كفار قريش مايوس شدند راه اذيت و آزار و شكنجه را پيش گرفتند . آنقدر شكنجه و آزار بر مسلمين روا داشتند تا حضرت قبل از هجرت خود از مكه به مدينه ( چهار سال بعد از بعثت ) مجبور شدند اصحاب خود را به حبشه هجرت دهند .\r\n\r\nتولد حضرت فاطمه عليها السّلام\r\nپنج سال پس از بعثت وقتى حضرت در سن 46 سالگى بودند ولادت با سعادت حضرت فاطمه عليها السّلام رخ داد . و در سال بعد حضرت مجبور شدند به شعب ابو طالب درآيند . حضرت ابو طالب عليه السّلام به اتفاق خويشان خود به حفظ و حراست رسول خدا پرداخت و از دو طرف براى آن شعب ديده‌بان قرار داد و حضرت حمزه عليه السّلام با شمشير همه شب تا صبح از حضرت پاسدارى مىنمود . لجاجت قريش به جايى رسيد كه در مكانى به نام دار الندوه جمع شدند و گفتند اكنون كه ما كارى از پيش نمىبريم و نمىتوانيم محمد صلّى اللّه عليه و سلّم را به قتل رسانيم آنها را تحريم اقتصادى و اجتماعى مىكنيم . نه به آنها زن مىدهيم و نه مىستانيم و نه چيزى مىفروشيم و نه چيزى مىخريم . پس از اين تحريم مسلمانان در شعب محصور شدند و بسيار مورد فشار قرار گرفتند تا به حدى كه گاهى فرياد كودكان از شدت گرسنگى بلند مىشد ، ولى هيچ‌يك از اين شكنجه‌ها نتوانست حضرت را از پاى درآورد و حضرت نستوه و استوار به دستور  فَاسْتَقِمْ كَما أُمِرْتَ وَ مَنْ تابَ مَعَكَ  « 1 » جامعه عمل پوشاندند و سيزده سال در مكه و ده سال در مدينه يعنى 23 سال مردم را به توحيد رهنمون ساختند . « 2 »\r\n\r\n\r\n","description":"","footnote":"\r\n( 1 ) - سوره هود ، آيه‌ى 112\r\n( 2 ) - تاريخ طبرى ، ج 2 ص 46 و بحار ج 6 ص 523\r\n","page_name":" 679 ","page_number":679},
  {"content":"\r\n\r\n\r\nوفات ابو طالب عليه السّلام و خديجه عليها السّلام\r\nنه سال پس از بعثت ( در سال دهم ) ابو طالب و خديجه هردو در يك سال و با فاصله‌اى اندك وفات نمودند ، فوت آن‌دو چنان حضرت را محزون ساخت كه آن سال را عام الحزن نام نهادند .\r\nسال بعد حضرت جهت تبليغ به طائف رفتند . در طائف با اينكه اذيت و آزار شدند ولى تبليغ حضرت بىثمر نبود و در آنجا گروهى كه رهبرشان عداس مسيحى بود به اسلام گرويدند . در سال دوازدهم حضرت به معراج رفتند .\r\nو در سالهاى دوازده و سيزده گروهى از مردم قبائل اطراف مكه با رسول خدا صلّى اللّه عليه و سلّم ملاقات مىكردند و بيعت مىنمودند و سران قبائل اوس و خزرج به اسلام گرويدند .\r\n\r\nهجرت\r\nوقتى ابو طالب وفات نمود همان اندازه كه پيامبر و مسلمانان محزون شدند ، كفار و مشركين شادمان گشتند و بيش از پيش به فكر از بين بردن حضرت افتادند ، دور هم جمع مىشدند ، نقشه‌ها مىكشيدند و توطئه مىكردند تا به گونه‌اى حضرت را از بين ببرند ، سال سيزدهم در انجمنى بزرگ رأى دادند كه از 40 قبيله 40 مرد توانا و شمشيرزن انتخاب شوند شبانه بر بستر پيامبر در آيند و همه باهم شمشير بر او فرود آورند . خداوند حضرت را از اين قضيه آگاه نمود و آيه شريفه  وَ إِذْ يَمْكُرُ بِكَ الَّذِينَ كَفَرُوا . . .  نازل آمد و حضرت مأمور گشت شبانه از منزل بيرون رود و على عليه السّلام را به‌جاى خود بخواباند . حضرت ، حضرت على عليه السّلام را آگاه ساخت و فرمود امشب برو و در بستر من بخواب تا آنان از رفتن من خبردار نشوند . حضرت على از جان و دل پذيرفت و چون مىديد با اين عمل مىتواند جان رسول خدا را نجات دهد خوشحال شد و سجده شكر به‌جاى آورد بىآنكه بيمى به دل راه دهد در بستر او بخفت .\r\nچون پاسى از شب گذشت آن 40 نفر همگى وارد اتاق پيامبر شدند على عليه السّلام با آن قوت قلبى كه داشت از جاى برخاست و بانگ زد كيستيد ؟ آنها\r\n\r\n","description":"","footnote":"","page_name":" 680 ","page_number":680},
  {"content":"\r\n\r\nصداى على عليه السّلام را شناختند ، پرسيدند : محمد كجاست ؟ على عليه السّلام فرمود : من نگهبان او نبودم و شما او را به من نسپرده بوديد . على عليه السّلام را به حال خود رها كردند و به جستجوى پيامبر درآمدند . به مناسبت اين فداكارى بزرگ در چنين شبى كه ليلة المبيت نام گرفت خداوند آيه  وَ مِنَ النَّاسِ مَنْ يَشْرِي نَفْسَهُ ابْتِغاءَ مَرْضاتِ اللَّهِ .  « 1 » را نازل فرمود .\r\nآرى كفار آن‌گونه مكر كردند و خداوند خير الماكرين چنين مكر نمود و جبرئيل مأمور گشت تا دست حضرت را بگيرد و از خانه بيرون برد و حضرت هنگام خروج آيه  وَ جَعَلْنا مِنْ بَيْنِ أَيْدِيهِمْ سَدًّا وَ مِنْ خَلْفِهِمْ سَدًّا فَأَغْشَيْناهُمْ فَهُمْ لا يُبْصِرُونَ .  « 2 » را مىخواند .\r\nطبق نقلى حضرت به خانه امّ هانى تشريف بردند و صبح ، قبل از آنكه هوا روشن شود به غار ثور رفتند سه روز در غار بودند و روز چهارم روانه مدينه شدند .\r\nاين هجرت با پيشنهاد على عليه السّلام كه فرمود : چون مظاهر آن از تولد و بعثت نيز مهم‌تر و روشن‌تر است مبداء تاريخ مسلمانان قرار داده شد .\r\n\r\nدفاع از كيان اسلام و تثبيت موقعيت\r\nوقتى پيامبر اكرم در مدينه مستقر شدند براى دفاع از كيان اسلام و تثبيت موقعيت مسلمانان به هرتحرك سياسى كه بر عليه اسلام و مسلمين برپا مىگشت پاسخى مناسب مىدادند و با مبارزات پىدرپى كفار را ريشه‌كن و پرچم توحيد را برقرارتر مىنمودند . زيرا وقتى نقشه كفار قريش در مكه نقش بر آب شد و در توطئه قتل پيامبر تيرشان به سنگ خورد بر آن شدند كه در اطراف مدينه اغتشاش و آشوب برپا كنند و با همدستى يهود و منافقين آرامش و امنيت مسلمانان را به مخاطره اندازند . از اين‌رو به‌عنوان قافله‌هاى تجارى دسته‌دسته به نفاق و آشوب مىپرداختند ، اولين قافله آشوب‌گر\r\n\r\n\r\n","description":"","footnote":"\r\n( 1 ) - سوره بقره آيه 207 .\r\n( 2 ) - سوره ياسين آيه 9 .\r\n","page_name":" 681 ","page_number":681},
  {"content":"\r\n\r\nقافله‌اى بود كه در نزديكى ابواء ، مسلمانان براى رويارويى بر سر راه آنان سبز شدند و چون كفار آمادگى مسلمانان را ديدند باهم پيمان عدم تعرض بستند و حضرت بدون محاربه مراجعت نمودند .\r\nقافله دوم را ابو سفيان به راه انداخت كه در ظاهر قصد تجارت و رفتن به شام را داشتند و در واقع قصدشان فتنه و آشوب بود . حضرت آنان را تعقيب نمود ، بزرگان آن نواحى به خدمت حضرت رسيدند قول مساعدت و جلوگيرى از تعرض كفار را به حضرت دادند و به اصطلاح حضرت را متقاعد نمودند . « 1 »\r\nآشوب ديگرى كه برپا شد آن بود كه فردى از قريش به نام كرزان با عده اى از مكه به اطراف مدينه آمدند و تعدادى گوسفند و شتر از مسلمانان ربودند و به غارت بردند مسلمانان كه هميشه در حال آماده‌باش به سر مىبردند بلافاصله آنها را تعقيب كردند ، هنوز به مكه نرسيده بودند كه مسلمانان به آنها رسيدند شتران و گوسفندان را از آنان گرفتند و به مدينه برگشتند . كفار از اين قضيه به درد آمدند و در 17 ماه رمضان سال دوم هجرت با لشكرى به تعداد 950 نفر به سركردگى ابو جهل به جنگ با مسلمانان پرداختند .\r\n\r\nجنگ بدر\r\nهنگامى كه خبر به راه افتادن كفار قريش به حضرت رسيد حضرت با 313 نفر براى رويارويى با آنان حركت كردند وقتى حضرت به چاهى به نام چاه بدر رسيدند لشكر دشمن از سر تپه‌اى كه پيش رو بود پديدار گشت جنگ آغاز شد در اين جنگ ابتدا 3 تن از قريش به نام عتبه ، شيبه و وليد با على عليه السّلام ، حمزه عموى پيامبر و عبيده كه يكى از عموزادگان حضرت بود به نبرد تن‌به‌تن برخاستند .\r\nعلى عليه السّلام اولا دست وليد را قطع و او را از پاى درآورد سپس به كمك حمزه آمد و شيبه را هلاك نمود و در نهايت به سراغ عتبه آمد و جان او را نيز گرفت .\r\nوقتى اين سه نفر به هلاكت رسيدند كفار از ترس قصد عقب‌نشينى نمودند اما ابو جهل آنها را به جنگ تحريك و تشويق مىكرد تا كه جنگ گروهى آغاز\r\n\r\n\r\n","description":"","footnote":"\r\n( 1 ) - منتهى الامال ، ج 1 ص 113\r\n","page_name":" 682 ","page_number":682},
  {"content":"\r\n\r\nشد در آن كارزار على عليه السّلام به سان شيرى آشفته به هرسو حمله مىبرد تا 36 تن از كفار را به كام مرگ كشاند و در جمع هفتاد نفر از كفار به قتل رسيدند كه يكى از آنان ابو جهل و ديگر حنظله بود . ( حنظله يكى از پسران ابو سفيان يعنى برادر معاويه بود ) وقتى ابو جهل به درك و اصل شد كفار پا به فرار گذاشتند مسلمانان آنها را تعقيب كردند و هفتاد نفر از آنان را اسير كردند ، اين پيروزى براى مسلمانان بسيار ارزشمند گشت و آنها را مصمم‌تر و استوارتر ساخت . « 1 »\r\n\r\nجنگ احد\r\nابو سفيان گفت محمد خون اشراف شما را ريخته و مردان نامى شما را كشته بايد به خون‌خواهى برخيزيم . كفار قريش در سپاهى 5000 هزار نفرى كه 3000 شترسوار و 200 اسب‌سوار و 1800 پياده‌نظام بودند از مكه خارج شدند و براى آنكه مردان را بر جنگ تشجيع و ترغيب كنند گروهى از زنان را همراه خود آورند كه 2 تن از آنان دختر و زن ابو سفيان بودند . پيامبر حركت آنان را به اصحاب خبر دادند ، مسلمانان به تعداد 700 نفر به طرف كوه احد راهى شدند و آنجا را لشكرگاه خود قرار دادند ، حضرت لشكر اسلام را چنان منتظم نمود كه كوه احد پشت سر و كوه عينين در طرف چپ قرار داشت . در كوه عينين شكافى بود كه از لحاظ استراتژى بسيار مكان حساس و قابل نفوذى به نظر مىرسيد . حضرت 50 نفر تيرانداز را بر دهانهء آن شكاف كه كمين‌گاه خوبى بود مأمور كردند و به آنها تاكيد فرمودند كه از جاى خود به هيچ عنوان حركت نكنند . دو لشگر براى جنگ آراسته شدند دو سپاه به‌هم آميختند ، مسلمانان حمله‌ور شدند ، كفار را درهم شكستند ، آنها را فرارى دادند ، هريك از آنان به طرفى گريخت و شترى كه هبل را حمل مىكرد بر زمين خورد و هبل سرنگون شد .\r\nوقتى لشكر اسلام پيروز شد مسلمانان مشغول جمع‌كردن غنائم شدند ، چيزى نگذشت كه موضوع بسيار اسف‌بارى رخ داد و آن سرپيچى حدود 40\r\n\r\n\r\n","description":"","footnote":"\r\n( 1 ) - خاتم النبيين شوشترى ص 114\r\n","page_name":" 683 ","page_number":683},
  {"content":"\r\n\r\nنفر از گماشته‌شدگان بر دهانه شكاف كوه عينين بود . اين عده نافرمان همين كه ديدند مسلمانان به جمع‌كردن غنائم مشغولند دست از ماموريت بشستند و براى جمع‌كردن غنائم محل مأموريت خود را ترك كردند . خالد بن وليد از اين فرصت استفاده كرد و با سواران خود راه دهانه شكاف را پيش گرفت آن ده نفر باقىمانده را كشتند و بر لشكر اسلام از پشت حمله‌ور شدند . و پرچم برافراشتند ، فراريان چون پرچم خود را برافراشته ديدند بازگشتند همگى به مسلمانان حمله نمودند و شايعه كردند الا أنّ محمّدا قد قتل ( آگاه باشيد كه محمّد صلّى اللّه عليه و سلّم كشته شد ) اين‌بار مسلمانان گريختند و رسول خدا را تنها گذاشتند .\r\nاما على عليه السّلام كه سر تا پاى وجودش محمد صلّى اللّه عليه و سلّم بود پيش روى پيامبر بجنگيد و از هرطرف كه دشمن به قصد كشتن حضرت مىآمد امير مومنان دشمن را دفع مىنمود ، آنقدر استقامت فرمود كه نود زخم كارى به او وارد آمد ، جبرئيل نازل شد و عرض كرد : يا رسول اللّه مواسات و جوانمردى يعنى اين . حضرت فرمود :\r\nانّه منّى و انا منه ( على از من و من از على هستم ) و همگان از آسمان اين ندا مىشنيدند كه لا فتى الا على و لا سيف الا ذو الفقار « 1 » اما مع ذلك در اين جنگ پيشانى و دندان مبارك رسول خدا شكست و خون بر صورت مباركش جارى شد ، حضرت را به كوه احد بردند و على عليه السّلام سپر خود را پر از آب نمود و خون از چهره زيباى رسول اللّه بشست .\r\n\r\nشهادت حضرت حمزه عليه السّلام\r\nوقتى درگيرى به اوج خود رسيده بود هند همسر ابو سفيان كه از حضرت حمزه دل پرى داشت و از قبل كشتن او را طراحى كرده بود برده‌اى به نام وحشى را وادار نمود تا آن حضرت را هدف قرار دهد ، وحشى نيزه‌اى به طرف حضرت حمزه پرتاب كرد . و به اين طريق عموى پيامبر به شهادت رسيد ، وحشى به دستور هند كالبد او را شكافت و جگرش را درآورد ، هند جگر حمزه\r\n\r\n\r\n","description":"","footnote":"\r\n( 1 ) - تفسير صافى ، ص 106\r\n","page_name":" 684 ","page_number":684},
  {"content":"\r\n\r\nرا به دندان گرفت و از اين‌رو به هند جگرخوار مشهور شد . به اين هم اكتفا نكرد و دو گوش و تمام انگشتان حمزه عليه السّلام را بريد و از آنها گردنبندى ساخت و بر گردن انداخت .\r\nوقتى رسول خدا پيكر عموى خود را آن‌گونه ديد گريست . در اين جنگ هفتاد نفر از مسلمين شهيد گشتند . حضرت امر فرمود شهداء را جمع كردند ، بر آنان نماز خواند و آنان را به خاك سپرد و به پيكر عمويش حضرت حمزه عليه السّلام هفتاد تكبير بگفت و چون به مدينه آمدند دستور فرمود براى حضرت حمزه عزادارى برپا شود و تا واقعه عاشوراء براى حضرت حمزه به عنوان سيد الشهداء به هرمناسبتى عزادارى برپا مىشد .\r\n\r\nجنگ خندق\r\nدر سال پنجم هجرى بار ديگر كفار و مشركين همگى همدست شدند ، از همه احزاب استمداد نمودند ، پيوسته از هرقبيله‌اى براى آنان مدد رسيد تا سرانجام لشگرى ده هزار نفرى تشكيل شد . وقتى اين خبر به رسول خدا رسيد با اينكه رسول اللّه عقل كل بود اما از آن جائى كه اسلام امر به مشورت نموده ، حضرت با اصحاب مشورت كردند ، جناب سلمان فارسى ( رحمة اللّه عليه ) پيشنهاد داد خندق بكنند او گفت : در شهرهاى ما ( كشور ايران ) وقتى لشگرى انبوه به قصد شهرى بتازد مردم آن شهر اطراف شهر را خندق مىكنند اين پيشنهاد مورد قبول واقع شد « 1 » ، مسلمانان به كندن خندق مشغول شدند .\r\nمسلمانان توانستند سه روز قبل از رسيدن لشگر دشمن خندق را به عرض و عمق 5 متر و 20 سانت ( 5 ذرع ) بكنند .\r\nهنگامى كه لشگر دشمن به مدينه رسيد از ديدن خندق شگفت‌زده شدند و به ناچار پشت خندق بماندند ، بيش از 23 روز ، كارى از پيش نبردند تا آنكه چند تن از آنان به اين طرف خندق پرش نمودند يكى از اين چند نفر عمرو بن عبدود بود ، عمرو به مجرد ورود فرياد برآورد و مبارز طلبيد ، عمرو پهلوانى دلير\r\n\r\n\r\n","description":"","footnote":"\r\n( 1 ) - تاريخ طبرى ، ج 3 ص 44\r\n","page_name":" 685 ","page_number":685},
  {"content":"\r\n\r\nبود كه به اصطلاح آن زمان مرد هزار نفرى بود ( يعنى مىتوانست با هزار نفر برابرى كند ) رسول خدا خطاب به مسلمين فرمود : آيا دوستى هست كه شر اين دشمن را كم كند . على عليه السّلام برخاست و عرض كرد من با او مبارزه مىكنم .\r\nحضرت سكوت نمودند باز كه عمرو رجز مىخواند اين‌بار با لحن تمسخر مىگفت : مگر شما نمىگوئيد اگر شهيد شويد به بهشت مىرويد بياييد من شما را به بهشت برسانم . حضرت چون ديد او بسان سگان پارس مىكند فرمود : كيست كه اين سگ را دفع كند ؟ باز كسى پاسخ نداد . حضرت على عليه السّلام عرض كرد : اى رسول خدا من مىروم و او را دفع مىكنم . چون على عليه السّلام جوان بود و او آزموده پيامبر بود فرمود : يا على او عمر بن عبدود است . حضرت على عليه السّلام عرض كردند من هم على بن ابى طالب هستم .\r\nپيامبر اجازه دادند و از خداوند مسئلت نمودند تا على عليه السّلام را در مقابل عمرو نصرت بخشايد . آنگاه با چشمانى پر از عاطفه و اشك فرمود برو كه خدا يار و مددكارت باد . « 1 »\r\nعلى به مصاف او آمد و رجز خواند و اشاره به توانايى خود نمود . در آن هنگام پيامبر به اصحاب فرمود : هم‌اكنون اين تمامى ايمان است كه در مقابل تمامى شرك قرار گرفته است . نبرد آغاز شد هردو سخت كوشيدند تا فضا گردآلود شد به گونه‌اى كه لشگريان از هردو سو آن‌دو را نمىديدند . بالاخره عمرو شمشيرى به طرف سر مبارك حضرت فرود آورد ، با آنكه حضرت سپر گرفتند سپر دو نيم شد و فرق على عليه السّلام شكافته شد . على عليه السّلام پاى او را هدف گرفت ، پاى عمرو قطع شد و بر زمين افتاد ، گرد و غبار فرو نشست و تماشاگران از هردو سمت ديدند كه على عليه السّلام عمرو را بر زمين افكنده است .\r\nدر اين سو بانگ تكبير و تهليل بلند و در آن سمت لرزه بر اندامها افتاد . على بر سينه عمرو نشست ، او از روى خشم آب دهان بر صورت مبارك حضرت انداخت . حضرت برخاست چند گامى قدم زد سپس بازگشت تا سر از تن او جدا كند . او گفت : چرا اول منصرف شدى و اكنون بازآمدى ؟ حضرت فرمود :\r\n\r\n\r\n","description":"","footnote":"\r\n( 1 ) - تاريخ يعقوبى ، ج 2 ص 37\r\n","page_name":" 686 ","page_number":686},
  {"content":"\r\n\r\nهنگامى كه آب دهان انداختى خشمناك شدم و من نخواستم از روى غضب سر تو را جدا كنم بلكه مىخواهم در حال رضا براى خدا سرت را جدا كنم .\r\nهنگامى كه على عليه السّلام سر نحس او را از تنش جدا كرد بانگ اللّه اكبر سر داد .\r\nرسول اللّه فرمودند : ضربة على يوم الخندق افضل من عبادة الثقلين ( ثمره ) ضربت على عليه السّلام در روز خندق بهتر و ارزشمندتر از عبادت جن و انس است . « 1 »\r\nبا كشته شدن عمرو ضربه سهمگينى بر لشكر دشمن وارد شد و خداوند باد را نيز مأمور ساخت . باد وزيد و خيمه‌هاى دشمنان را درهم كوبيد و ابو سفيان و كفار به ديار خود راهى شدند و خداوند به وسيله باد و ضربت امير مومنان ، مومنين را كفايت نمود زيرا كه خداوند توانا و عزيز است .\r\n\r\nاشاره‌اى به ديگر جنگها\r\nجنگهاى بنى قينقاع ، بنى سليم يا قرقرة الكدر ، سويق ، غطفان ، بحران ، رجيع ، بنى النضير ، بنى المصطلق يا مريسيع ، بنى قريظه ، ذات الرقاع ، بنى لحيان ، ذى قرد ياغابه ، موته ، حنين ، طائف ، و تبوك از جمله جنگهاى حضرت بوده‌اند . و حضرت 84 جنگ كوچك و بزرگ نموده‌اند كه در 26 جنگ حضور داشته‌اند كه آنها را غزوه گويند و جنگهاى كه حضرت تشريف نداشتند اگر جهاد بود به آن بعث مىگفتند و اگر دفاع بود به آن سريه گفته مىشد .\r\n\r\nصلح حديبيه\r\nحديبيه نام مكانى است نزديك مكه ، شبى از شبها رسول خدا خواب ديدند كه به حج عمره رفته‌اند ، با 1400 يا 1500 نفر به قصد عمره به سوى مكه حركت نمودند ، وقتى خبر به اهل مكه رسيد باهم قرار گذاشتند كه حضرت را از زيارت خانه خدا باز دارند . همين‌كه حضرت به مكه نزديك شد بديل خزاعى و پس از آن عدوه فيض آمدند و گفتند : قريش قصد دارد كه شما را از زيارت كعبه منع نمايد و نگذارند به مكه وارد شويد . حضرت فرمودند : ما به\r\n\r\n\r\n","description":"","footnote":"\r\n( 1 ) - العلوية المباركة ، ص 117 و زندگانى چهارده معصوم ص 164\r\n","page_name":" 687 ","page_number":687},
  {"content":"\r\n\r\nقصد جنگ نيامده‌ايم بلكه به قصد عمره آمده‌ايم و چون قربانى كنيم گوشت قربانى براى شما خواهد شد و اگر قريش با ما سر ستيز داشته باشد زيان خواهند ديد .\r\nعروة نزد قريش برگشت و گفت : اينك ايشان قصدى دارند كه رشد و صلاح شما در آن است آن را بپذيريد و از سر ستيز درنياييد .\r\nكفار قريش دو تن به نامهاى سهيل و حفص را نزد حضرت فرستادند حضرت با آنان مذاكره نمود و كار به مصالحه كشيده شد . مشروط بر اينكه امسال مسلمانان برگردند و سال آينده براى حج و عمره به مكه بيايند ، به مدت ده سال ميان آنان صلح برقرار باشد و هيچ‌يك از طرفين به مال و جان طرف مقابل صدمه‌اى وارد نسازد و چند مادهء ديگر و چون اين صلح در حديبيه رخ داد به نام صلح حديبيه نام گرفت .\r\n\r\nفتح خيبر\r\nبيست روز طول نكشيد كه حضرت دستور فتح خيبر را صادر فرمود . خيبر نام هفت قلعه محكم بود كه در 16 فرسخى مدينه واقع و ساكنين آن يهودى عرب‌زبان بودند .\r\nحضرت فرمود : براى فتح خيبر به پا خيزيد ، 1400 نفر از مسلمين دلير به سوى قلعه‌هاى خيبر حركت كردند .\r\nوقتى اهل خيبر كه 4000 نفر بودند از حركت پيامبر به سمت آنان خبردار شدند دربهاى هفت قلعه را بستند و بيرون نيامدند . پيامبر هنگامى كه به خيبر رسيد هرروز پرچم به دست سردارى مىداد و او را به مبارزه مىفرستاد ولى شبانگاه فتح نكرده بازمىگشت . نوبت به ابو بكر رسيد او نيز رفت و كارى از پيش نبرده برگشت ، روز ديگر پرچم به عمر داده شد او نيز نتوانست فتح كند و به نقل طبرى بيمناك برگشت . « 1 » پيامبر فرمود : فردا پرچم را به دست مردى مىدهم كه جنگجوى ناگريزنده است . خدا و رسول را دوست مىدارد و\r\n\r\n\r\n","description":"","footnote":"\r\n( 1 ) - تاريخ طبرى ، ج 3 ، ص 93 .\r\n","page_name":" 688 ","page_number":688},
  {"content":"\r\n\r\nخدا و رسول خدا نيز او را دوست مىدارند . او برنخواهد گشت مگر با فتح و پيروزى « 1 » . صبح روز بعد اكثر اصحاب حتى آنهايى كه در روزهاى قبل پرچمدار شده بودند و كارى از پيش نبرده بودند گردن مىكشيدند به اميد آنكه آن فرد محبوب باشند . پيامبر پرسيد : على مرتضى كجاست ؟ عرض كردند مبتلا به چشم‌درد است و توان حركت ندارد فرمود : او را حاضر كنيد ، او را حاضر نمودند . حضرت او را در آغوش گرفت ، دستمال از ديدگانش باز كرد دست مبارك خويش به چشمان او كشيد . چشمان على عليه السّلام باز شد و دردش آرام گرفت . « 2 » پيامبر صلّى اللّه عليه و آله و سلّم على عليه السّلام را روانه ساخت و به او فرمود : برو كه جبرئيل و نصرت الهى با تو است و بيم تو در دل خيبريان . زيرا كه آنها در كتاب خود خوانده‌اند كسى كه آنها را ريشه‌كن خواهد كرد نامش ايليا ( على ) است ، وقتى به آنها رسيدى نامت را بگو . امير مؤمنان پرچم بدست گرفت و رجزخوان تا پاى قلعه رفت ، پرچم خود را بر زمين كوبيد و سپاه را براى تسخير قلعه آماده ساخت ، جمعى از قهرمانان خيبر بيرون آمدند ، جنگ درگرفت و على آنان را شكست داد ، به درون قلعه گريختند و در را محكم بستند ، رئيس قلعه كه نامش حارث و برادر بزرگ مرحب بود على عليه السّلام را به مبارزه خواند . حضرت بلادرنگ او را از پاى درآورد . آنگاه مرحب كه نامىترين مردم خيبر بود به خونخواهى برادرش بيرون آمد و رجز خواند .\r\nشمشيرى بسوى على حواله كرد على عليه السّلام شمشير او را با سپر رد كرد ولى از ضرب شمشير سپر از دست على عليه السّلام بيفتاد . على عليه السّلام دست برد و حلقه در قلعه خيبر را گرفت و آن را از جاى كند و سپر خود نمود .\r\nچون مرحب اين حركت را ديد به خود لرزيد چرا كه دايهء كاهنه‌اى كه او را شير داده بود به او گفته بود كه بر هركسى ظفرخواهى يافت مگر بر كسى كه نامش حيدر باشد . اگر با او بجنگى كشته شوى . خواست فرار كند شيطان او را وسوسه كرد كه حيدر نام زياد است . از فرار منصرف شد و خواست به حضرت\r\n\r\n\r\n","description":"","footnote":"\r\n( 1 ) - صحيح بخارى ، ج 2 ، ص 111 .\r\n( 2 ) - على ( ع ) فرموده‌اند از آن پس هيچگاه چشم‌درد نگرفتم .\r\n","page_name":" 689 ","page_number":689},
  {"content":"\r\n\r\nحمله‌ور شود كه ناگاه ذو الفقار على عليه السّلام بر سرش فرود آمد . با اينكه دو زره پوشيده بود ، دو عمامه بسته بود و خودى كه بالاى آن سنگى بود بر سر نهاده بود و سپر نيز گرفت مع ذلك چنان ذو الفقار فرود آمد كه سپر دو نيم شد خود و سنگ بشكست ، دو عمامه دريده شدند و سر نحسش تا به دندانهايش بشكافت و بدين‌سان مرحب نقش بر زمين شد و در خون خود درغلطيد .\r\nبلافاصله ربيع كه از بزرگان خيبر بود و همچنين عنتر كه پهلوان و از شجاعان معروف بود و مرّة و ياسر كه برادر ديگر مرحب بود و امثال اينها همگى يكى پس از ديگرى آمدند و حضرت همهء آنها را به قتل رسانيد . سپس همان درب را بر روى خندق اطراف قلعه به‌عنوان پل نهاد ، لشگر اسلام از آن عبور كردند و داخل قلعه شدند و به اين‌گونه قلعهء خيبر فتح شد . « 1 »\r\n\r\nعمره القضاء\r\nپس از فتح خيبر حضرت مصمم شدند كه عمره‌اى كه مىخواستند سال قبل انجام دهند و منجر به صلح حديبيه شد را قضا كنند . حضرت به اصحاب دستور دادند تا خود را براى سفر مهيا سازند ، مسلمانان آماده شدند و 70 شتر از براى قربانى برداشتند ، به مكه آمدند و حضرت به خاطر نشان دادن جلالت و شوكت مسلمين دستور فرمودند كه اصحاب رداء خود را اضطباع كنند يعنى از زير بغل راست بر كتف چپ بيندازند تا دوش راست برهنه و دوش چپ پوشيده گردد ، سپس به مسجد الحرام آمدند و طواف كردند و پس از سه روز اقامت در مكه مراجعه نمودند .\r\n\r\nفتح مكه\r\nيكى از مواد صلح حديبيه آن بود كه هيچ‌يك از طرفين حق تعرض به همسايگان و هم‌پيمانان طرف مقابل را ندارند .\r\nاما كفار اين ماده را زير پاى نهادند و به كمك قبيلهء بنى بكر كه از هم\r\n\r\n\r\n","description":"","footnote":"\r\n( 1 ) - منتهى الامال ، ج 1 ، ص 153 تا 156 .\r\n","page_name":" 690 ","page_number":690},
  {"content":"\r\n\r\nپيمانان آنها بودند رفتند در درگيرى ميان آن قبيله و قبيله بنى خزاعه كه از هم‌پيمانان مسلمين بودند شركت كردند و در آن ميان بيست نفر از بنى خزاعه كشته شد .\r\nرسول اللّه از اين پيمان‌شكنى سخت برنجيدند و تصميم فتح نهايى را گرفتند . وقتى حضرت مصمم شد به قبايل اطراف پيغام دادند كه هركس ايمان به خدا دارد مسلح شود . هنگاميكه تعداد لشگر به ده هزار نفر رسيد از مدينه حركت كردند .\r\nوقتى به چهار فرسخى مكه رسيدند ، عده‌اى از سران قريش كه طبق عادت شبانگاه براى سركشى اطراف و جستجوى اخبار بيرون مىآمدند به ناگاه ابو سفيان كه يكى از آن عده بود جمعيتى را ديد كه آتش افروخته‌اند او گفت : اين رسول خداست كه با مردان مبارز به سراغ ما مىآيد . ابو سفيان با وساطت عباس عموى پيامبر جهت امان گرفتن نزد پيامبر آمد . پيامبر به او فرمود ايمان بياور تا امان يا بى .\r\nابو سفيان از بيم جان شهادتين گفت . حضرت فرمود : اكنون نه‌تنها خودت بلكه هر كس به خانهء تو درآيد در امن است و هركس مسلح نباشد و هركس در خانه خود باشد و درب را بر روى خود به‌بندد و هركس در مسجد الحرام باشد در امن است .\r\nابو سفيان شتاب‌زده به مكه برگشت و اين خبر را به قريشان رساند . قريش از ناراحتى به او گفتند رويت سياه باد اين چه خبرى است كه آورده‌اى ؟ ابو سفيان از بالاى بام لشگر اسلام را به آنان نشان داد ، هند و ديگران ديدند كه كتيبه‌ها و بيرقها يكى پس از ديگرى نمايان مىشوند . پيامبر اسلام صلّى اللّه عليه و آله و سلّم نيز همين‌كه مكه را از نزديك ديد و عظمت فعلى لشگر اسلام را مىنگريست ، زمان هجرت از مكه را به ياد آورد ، از سر شوق گريه‌اش گرفت و سجده شكر بجاى آورد . « 1 »\r\nرسول خدا كنار قبر حضرت خديجه فرود آمد . سپس غسل نمود درحاليكه سوره فتح قرائت مىنمود وارد شهر شد ، به مسجد الحرام آمد و مقابل درب كعبه ايستاد و چنين ندا داد :\r\nلا إله الا اللّه وحده لا شريك له صدق وعده و نصر عبده و هزم الاحزاب وحده\r\n\r\n\r\n","description":"","footnote":"\r\n( 1 ) - كشف الغمه ، ص 62 .\r\n","page_name":" 691 ","page_number":691},
  {"content":"\r\n\r\nآنگاه تكبير گفت سپاه اسلام نيز بانك اللّه اكبر سر دادند و فرمود  جاءَ الْحَقُّ وَ   زَهَقَ الْباطِلُ إِنَّ الْباطِلَ كانَ زَهُوقاً   وَ ما يُبْدِئُ الْباطِلُ وَ ما يُعِيدُ ،  بت‌ها را يكى پس از ديگرى سرنگون ساختند ، چند بت بزرگ بر فراز كعبه نصب شده بودند حضرت ، امير المؤمنان را امر فرمود كه پاى بر كتف حضرت نهاده بالا رود و آن بت‌ها را بر زمين افكند ، امير مؤمنان طبق دستور عمل كرد و آن بت‌ها را به زير افكند و درهم شكست .\r\nكفار قريش و منافقين مكه سخت به فكر فرو رفتند كه شايد پيامبر به جرم 21 سال فشار و قتل و تهديد و تبعيد و جنگهايى كه برپا نمودند از آنها انتقام بگيرد .\r\nحضرت فرمود من چون برادرم يوسف تكلم مىكنم . هنگاميكه فجر طالع شد در اولين طليعه پيروزى بلال مأمور گشت اذان بگويد ، بلال اذان گفت و صوت اذان او در فضاى كعبه ، مسجد الحرام و در دامنه كوه‌هاى مكه طنين انداز شد و اسلام براى هميشه بر آن سرزمين سيطره يافت .\r\n\r\nشكل گرفتن و تثبيت اسلام\r\nاز آغاز هجرت ، اسلام در مدينه شكل گرفت و رفته‌رفته قدرت پيدا كرد ، اما از آن جائى كه مكه ام القرى بود و خانه خدا در آن واقع بود و دشمنان اصلى اسلام در آن بودند ، تا زمانيكه مكه فتح نشده بود اين دغدغه به حال خود باقى بود كه سرانجام اسلام و كفار قريش به كجا ختم خواهد شد ، اما پس از فتح مكه ديگر بر همگان روشن شد كه اسلام شكل گرفته و تثبيت گشته است از اينرو قبايل عرب دسته‌دسته و گروه‌گروه به آئين اسلام گرويدند و تنها دو قبيله بود كه خواستند سرسختى كنند يكى قبيله هوازن بود كه جنگ حنين را به راه انداختند و شكست خوردند و ديگرى قبيله ثقيف بود كه جنگ طائف را برپا كردند ، آنها نيز شكست خوردند و به اين شكل اسلام در جزيرة العرب شكل گرفت و به اصطلاح امروز بايد گفت كشور عربستان كشور اسلام گشت .\r\nو در داخل ديگر جنگ داخلى وجود نداشت اما در سال نهم هجرت از خارج\r\n\r\n","description":"","footnote":"","page_name":" 692 ","page_number":692},
  {"content":"\r\n\r\nخطرى اسلام را تهديد كرد ، هرقل جمعيتى را در شام فراهم كرد تا بر مسلمين بتازد ، حضرت لشگرى ترتيب دادند و تا تبوك پيش رفتند ، روميان كه همه‌جا فتح و پيروزى را از آن مسلمين ديده بودند از جنگ منصرف شده و برگشتند . « 1 »\r\nشرح مفصل جنگهاى حنين و طائف و تبوك و همچنين جنگ موته كه قبل از فتح مكه رخ داد و در آن جنگ جناب جعفر بن ابى طالب شهيد گشت و ديگر جنگها كه در اين مختصر ذكرى از آنها نشد را مىتوان در كتب مطول مطالعه نمود .\r\n\r\nحجه الوداع\r\nسال دهم هجرت حضرت دستور دادند كه مردم شهرهاى عربستان را خبر كنند تا با پيامبر خدا حج بجا آورند ، اعلام شد كه هركس از شهرنشينان و چادرنشينان توانايى دارد حاضر شود . حضرت از شهر خارج شدند ، مردم دسته دسته به آن حضرت مىپيوستند تا وقتى به مسجد شجره رسيدند تعداد زوّار خانه خدا به 122000 نفر رسيده بود . حضرت در مسجد شجره احرام بستند و تلبيه‌گويان به حج مشرف شدند . اعمال حج را بجا آوردند و به‌سمت مدينه راهى شدند ، هنگام بازگشت وقتى به غدير خم رسيدند آيه يا ايها الرسول بلغ . . . نازل آمد و دستور تعيين نمودن جانشين به حضرت داده شد ، حضرت بىدرنگ فرمان داد شتر مرا بخوابانيد و همه را جمع كنيد ، بايد امر مهمى را ابلاغ كنم ، وقتى همگان جمع شدند پيامبر خدا صلّى اللّه عليه و آله و سلّم على عليه السّلام اين سرباز فداكار اسلام را به‌عنوان وصى ، خليفه ، امام و جانشين خود و ولى امر مسلمين معرفى نمود و فرمود : من كنت مولاه فهذا على مولاه به اين شكل على عليه السّلام امير مؤمنان و جانشين رسول خدا شدند .\r\n\r\n\r\n","description":"","footnote":"\r\n( 1 ) - تاريخ طبرى ، ج 2 ، ص 831 .\r\n","page_name":" 693 ","page_number":693},
  {"content":"\r\n\r\n\r\nرحلت رسول اعظم صلّى اللّه عليه و آله و سلّم\r\nحضرت رسول صلّى اللّه عليه و آله و سلّم هفتاد روز بعد از روز غدير يعنى در 28 صفر سال 11 هجرى قمرى رحلت نمودند .\r\nدر اين مدت هفتاد روز حضرت پيوسته در ميان اصحاب توصيه به تمسّك به اهل بيت و عترت طاهرين گرام ( عليهم السّلام ) مىنمودند ، آنان را توصيه مىنمودند به اطاعت و متابعت از ايشان و نصرت و يارى دادن به ايشان .\r\nاما منافقين كه گوش و دلشان به اين توصيه‌ها توجهى نداشت اين مدت را فرصت خوبى براى اجراى مقاصد خود مىدانستند و شبانه‌روز به فكر آن بودند كه خود را براى غصب خلافت آماده سازند . حضرت نيز به حكم وظيفه بر خود لازم مىدانست تا آن جائى كه ممكن است جلوى توطئه آنان را بگيرد . از اينرو آنان را امر نمود كه به جيش اسامه ملحق شوند و حتى نفرين نمود كسانى را كه از جيش اسامه تخلف ورزند . « 1 » امّا آن عده از منافقين با آنكه متخلفين از جيش اسامه را نفرين كرده بودند ، تخلف ورزيدند تا در مدينه بمانند و به مقاصد شوم خود برسند .\r\nاز اينرو هنوز پيامبر در حيات بودند و در بستر بيمارى كه شخصى به جاى رسول خدا صلّى اللّه عليه و آله و سلّم امام جماعت شد ، حضرت متوجه شدند ، ناراحت گشتند و با آن شدت بيمارى برخاستند تا مبادا نماز خواندن آن شخص در حيات حضرت براى مردم شبهه ايجاد كند ، دست بر دوش امير مؤمنان و ديگر پسر عموى خود فضل كه فرزند عباس بود نهادند و خود را به مسجد رساندند ، آن شخص را عقب راندند و خود با مردم نماز بجاى آوردند و پس از نماز با صدايى بلند كه از بيرون مسجد نيز به خوبى شنيده مىشد فرمودند : انى تارك فيكم\r\n\r\n\r\n","description":"","footnote":"\r\n( 1 ) - توضيحا بايد گفت روميان كه هميشه در كمين ضربه زدن به اسلام بودند و يك بار هم قصد حمله داشتند و حضرت تا تبوك براى مبارزه براى مبارزه با آنان پيش رفت و آنها در آن مقطع از جنگ منصرف شدند همين‌كه ديدند حضرت و مسلمانان به آن حج باعظمت مشغول هستند ، دو مرتبه به فكر حمله برآمدند ، وقتى حضرت خبردار شدند سپاهى تشكيل دادند و اسامه را به فرماندهى آن گماشتند .\r\n","page_name":" 694 ","page_number":694},
  {"content":"\r\n\r\nالثقلين كتاب اللّه و عترتى ما ان تمسكتم بهما لن تضلوا ابدا فانهما لن يفترقا حتى يردا على الحوض « 1 » « من ميان شما دو چيز سنگين و گران‌مايه باقى مىگذارم يكى قرآن و ديگرى عترت من است كه اگر به آن‌دو تمسك جوئيد هرگز گمراه نشويد ، اين دو از هم جدا نشوند تا نزد حوض كوثر بر من وارد آيند . »\r\nبا اينكه حضرت اين‌گونه كوشيدند تا از حريم ولايت دفاع نمايند ، متأسفانه موثر نيفتاد و تاريخ ناظر و گواه گشت كه چگونه حق غصب شد و باطل فرصت جولان پيدا كرد .\r\nبالاخره وقت رحلت حضرت فرارسيد . رسول اللّه صلّى اللّه عليه و آله و سلّم سر در دامان پسر عموى خويش امير مؤمنان نهادند و جان به جان‌آفرين تسليم نمودند ، هنوز پيكر پاك حضرت بر زمين بود كه منافقين سقيفه بنى ساعده را تشكيل دادند ، اما امير مؤمنان از حضرت جدا نشدند تا تمامى مراحل غسل ، نماز و كفن و دفن حضرت را انجام دادند .\r\nالبته لازم به تذكر است كه از ديدگاه امام صادق عليه السّلام حضرت رسول صلّى اللّه عليه و آله و سلّم نيز شهيد هستند . زيرا به روايت صفار حضرت صادق فرموده‌اند :\r\nپيامبر صلّى اللّه عليه و آله و سلّم را در روز خيبر بوسيلهء گوشت بزغاله آغشته به زهر مسموم نمودند و اثر آن در بدن مبارك حضرت بود و حضرت خود هنگام وفات فرمودند : امروز آن لقمه كه در خيبر تناول نمودم پشت مرا شكست . سپس امام صادق عليه السّلام افزودند : هيچ پيامبر و هيچ وصى پيامبرى نبوده و نيست مگر آنكه به طريق شهادت از دنيا بيرون رفته و مىرود .\r\nدرود خدا بر او و بر آل طاهرينش باد .\r\n\r\n\r\n","description":"","footnote":"\r\n( 1 ) - صحيح مسلم ، ج 2 ، ص 338 ، و ابن اثير ، ج 2 ، ص 122 .\r\n","page_name":" 695 ","page_number":695},
  {"content":"\r\n\r\nعكس نامهء مقدس حضرت محمد بن عبد اللّه صلّى اللّه عليه و آله و سلّم به مقوس پادشاه قبط\r\n( ) بسم اللّه الرحمن الرحيم - من محمد عبد اللّه و رسوله الى المقوقس عيم القبط سلام على من اتبع الهدا اما بعد فانى ادعوك بدعاية الاسلام اسلم تسلم يوتك اللّه اجرك مرتين فان توليت فعليك اثم كل القب يا اهل الكتاب تعالوا الى كلمة - و آء بيننا و بينكم ان لا نعبد الا اللّه و لا نشرك به شيئا و لا يتخذ بعضنا بعضا اربابا من دون اللّه فان تولوا فقولوا اشهد و ابانا مسلمون\r\nمحمد رسول اللّه\r\nبنام خداى بخشندهء مهربان - از محمد بندهء خدا و فرستادهء او بسوى مقوقس بزرگ ( پادشاه ) قب درود بر آنكس كه بپويد راه درست را سپس من تو را مىخوانم به آئين اسلام ، اسلام بياور تا بىگزند بمانى خدا پاداش تو را دوبار ( در دو سرا ) مىدهد پس اگر رو برگردانى - بر تو است گناه مردم قبط اى اهل كتاب بيائيد بگرائيم - بسوى كلمه‌اى كه يكسانب اشد بين ما و بين شما و آن اينست كه پرستش نكنيم مگر خداى بزرگ را و همتا ( و دستيار ) قرار ندهيم براى او چيزى را هيچيك را از ما ديگرى را جز خداى بزرگ پروردگاران ( آقايان ) خود نگيريم پس اگر رو برگردانيد از اين دستور پس بگوئيد گواهى دهيد كه ما مسلمانيم محمد فرستاده خدا .\r\nعكس نامه مقدس حضرت رسول اكرم ( ص ) با خط كوفى كه به مقوقس پادشاه قبط بعنوان دعوت به اسلام نوشته شده و با مهر مبارك خود مزين فرموده از مأخذ معتبره ( تاريخ نوين اسلام جرجى زيدان ) و غيره بدست آورده با ترجمهء عربى و فارسى تبركا و تيمنا در صفحه آخر كتاب زينت قرار داديم . « و از مطالعه‌كنندگان طلب خير و آمرزش را انتظار داشته التماس دعا دارم .\r\nناشر\r\n\r\n\r\n","description":"","footnote":"","page_name":" 696 ","page_number":696}
  ]