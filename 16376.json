[
  {"content":"\r\n\r\nدوران اميرالمؤمنين ( عليه السلام )\r\nجلد دوم\r\n\r\n","description":"","footnote":"","page_name":" هوية الكتاب 1 ","page_number":1},
  {"content":"\r\n . \r\n","description":"","footnote":"","page_name":" هوية الكتاب 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":3},
  {"content":"\r\n\r\n\r\n[ جلد دوم 
  ]\r\n  يا نِساءَ النَّبِيِّ لَسْتُنَّ كَأَحَدٍ مِنَ النِّساءِ إِنِ اتَّقَيْتُنَّ فَلا تَخْضَعْنَ بِالْقَوْلِ فَيَطْمَعَ الَّذِي فِي قَلْبِهِ مَرَضٌ وَ قُلْنَ قَوْلًا مَعْرُوفاً . وَ قَرْنَ فِي بُيُوتِكُنَّ وَ لا تَبَرَّجْنَ تَبَرُّجَ الْجاهِلِيَّةِ الْأُولى وَ أَقِمْنَ الصَّلاةَ وَ آتِينَ الزَّكاةَ وَ أَطِعْنَ اللَّهَ وَ رَسُولَهُ  \r\n\r\n","description":"","footnote":"","page_name":" 2 ","page_number":4},
  {"content":"\r\n\r\n\r\nسخنى از محمود ابوريه « 1 »\r\nبنام خداى بزرگ\r\nبعضى از افراد كه خود را عالم و دانشمند مىپندارند ، و به خيال خود بمرحله‌اى از علم و دانش رسيده‌اند ، گمان مىكنند كه تاريخ اسلام بويژه آن قسمت كه مربوط به دورانهاى اولى اين آئين مىباشد ، بطور كلى درست و صحيح بوده ، و هيچگونه قابل\r\n\r\n\r\n","description":"","footnote":"\r\n( 1 ) علام بزرگ مصرى استاد محقق ، شيخ محمود ابوريه ، اين دانشمند بزرگ كتاب‌هاى پر ارجى در بررسى حديث نگاشته است مانند : ( اضواء على السنه المحمديه ) و ( شيخ المضيره ) كه نظير آن از علماى ديگر اهل تسنن ديده نشده است .\r\nوى پس از مطالع نسخ عربى اين كتاب ، بسال 1381 ه - تحت تأثير حقايقى كه كتاب روشن كرده ، قرار گرفته ، و مقاله‌ايرا كه از نظر خوانندگان ارجمند مىگذرد نگاشته است ، خداوند مجاهدات اين مرد بزرگ را كه در راه حق انجام داده است قبول نموده و جزاى خيرش عنايت فرمايد .\r\n","page_name":" 3 ","page_number":5},
  {"content":"\r\n\r\nشك و ترديد نيست ؛ اين گونه افراد كه بايد آنان را مردمان عامى و ساده دل ناميد ، چنان مىپندارند كه ناقلان تاريخ اسلام ، بدون استثناء مردمانى پاك و مورد اطمينان و راستگو بوده‌اند .\r\nاين افراد روى همين عقيده ، هر چه را كه از آن دوره نقل گرديده باور داشته ، و به تمام محتويات كتب مشهور حديث و تاريخ سخت معتقدند .\r\nدر صورتى كه در اين كتاب‌ها هرگونه مطالب ، حتى مطلب خرافى و غير قابل قبول گردآورى شده است ؛ بطوريكه ميتوان گفت : صحيح آن اندك نادرست و غير صحيحش بيشتر مىباشد .\r\nدرجهء اطمينان اين افراد خوش باور نسبت باحاديث و مطالب اين كتب ، به جائى رسيده است كه اگر كسى دربارهء يكى از اين احاديث و مطالب شك و ترديد بورزد ، بفسق او حكم داده و تكفيرش ميكنند .\r\nخداوند گرچه به اين گونه افراد عقل و نيروى تفكر بخشيده است كه تا بيانديشند ، و با انصاف و عدالت داورى كنند ، ولى آنان بخاطر جمود و لجاجت ، و در اثر تقليد نابجا از پيشينيان ، عقل و فكر خود را از كار انداخته و عاطل و باطلش ساخته‌اند ، بطوريكه اگر با دلائل منطقى و روشن ، حق را در مقابل آنان قرار دهى باز آنان را نمىپذيرند . عناد و لجاجت مىورزند و با چشم رد و انكار به آن مىنگرند و زبان به مسخره و انتقاد مىگشايند .\r\nتو نيز ايكاش از حملات ناجوانمردانهء آنان و از نيش زبانشان ، در امان باشى ، ولى نه هرگز ممكن نيست ، زيرا آنان در برابر حقگويان ساكت و آرام نخواهند نشست .\r\nمن در آن هنگام كه كتاب خود « اضواء على السنة المحمدية » را انتشار دادم از جانب اين عالم نمايان ؛ بدين گونه ناراحتىها و گرفتارىها مبتلا شدم .\r\nمن در اين كتاب احاديث نبوى ( ص ) را مورد بررسى قرار داده ، آشكار نمودم كه اين احاديث چگونه و در چه زمانى ، و به وسيلهء كدام اشخاصى نقل گرديده است ؟ و چه تفريحات و دروغهايى به اين احاديث راه يافته و چه بلائى بر سر آنها آمده است ؟\r\n\r\n","description":"","footnote":"","page_name":" 4 ","page_number":6},
  {"content":"\r\n\r\nدر اين كتاب ايت مطالب ، و ده‌ها مطلب روشنگر ديگر را آوردم ، ولى آنان بمحض انتشار كتاب ، مرا از هر سو از مصر ، حجاز و شام ، به باد انتقاد و ناسزا گرفتند ، من به اين ياوه‌سرائىها اعتنائى نمىكردم ، و همهء آن ناسزاها را به جان و دل مىخريدم ، چون به هدف خود ايمان داشتم و در اين كه در مسير حق گام مىنهم ترديدى نداشتم .\r\nشگفتا ! ! اينان كه همچون خارهاى زهرآگين در راه علم و تحقيق قرار گرفته‌اند و جويندگان حق و حقيقت ، و كاوشگران را متهم كرده و سخت مىكويند چقدر از عواقب وخيم و شوم اين كار غفلت دارند ! ! زيرا با اين عمل رشتشان ، نه تنها به علم و حقيقت خيانت مىورزند ، بلكه افراد روشن و تحصيل‌كرده را نيز ، نسبت به دين و ديانت بد بين مىسازند .\r\nچون اين افراد روشن مىخواهند همه چيز را با موازين عقل و تحقيق بسنجند به تحقيقان دينى كه مىرسند با چماق تكفير اين گونه افراد خشك و قشرى و دشمنى و سركشى آنان رو به رو مىشوند ، از اسلام و مسلمانانى سير و بيزار ميگردند .\r\nاينك بر همهء دانشمندان و محققين لازم است كه ، طوق تبعيت و دنباله روى را در هم بشكنند ، و زنجيرهاى اسارت فكرى و تقليد از گذشتگان را بگسلند و دامن همت به كمر بسته به بررسى دقيق از تاريخ اسلام بپردازند و آن را از آلودگى دروغ‌ها و تحريفات و از غرض‌ورزىها و تعصبات خشك و نابجا بپيرايند ، و حقايق را از ميان ابرهاى ضخيم تقليدها و تحرف‌ها بيرون بياورند و در اين راه از هيچ انتقاد و سرزنشى نهراسند .\r\nاكنون بسيار شد و مسرورم كه اين حقيقت را ابراز و اعلان كنم كه يكى از دانشمندان محقق و بزرگ عراق « استاد مرتضى عسكرى » به اين مسئوليت بزرگ علمى و مذهبى قيام نموده ، و كتاب‌هائى در اين باره منتشر ساخته است كه واقعاً آئينهء تمام نماى حقيقت و روشنگر افكار است ، و همهء افراد مىتوانند تاريخ صحيح و اصيل اسلام را كه در آن كتاب‌ها منعكس است مطالعه نموده و و به دست بياورند ، اين مرد\r\n\r\n","description":"","footnote":"","page_name":" 5 ","page_number":7},
  {"content":"\r\n\r\nبزرگ و دانشمند ، قبلا كتابى به نام « عبدالله‌سبا » « 1 » منتشر نموده و در آن كتاب با دلائل علمى و محكم ثابت كرده است كه اساساً در تاريخ اسلام مردى به نام عبدالله سبا وجود نداشته ، بلكه دست‌هاى مرموز و پليد سياست ، او را به وجود آورده است ، تا بتوانند در سايهء شخصيت موهوم او ، مسير صحيح تاريخ اسلام را به نفع خود منحرف سازد .\r\nو باز مؤلف عاليقدر در آن كتاب روشن ساخته است كه « طبرى » همان طبرى كه امام و پيشواى عموم و پيشواى عموم تاريخ نويسان مىباشد - اولين كسى كه نام عبدالله سبا آن مرد دروغين و افسانه‌اى را در كتاب خود آورده ، و در نقل آن نيز تنها به گفتهء يك نفر داستان سرا بنام « سيف بن‌عمر تميمى » كه دروغگوئى و داستان‌سازى معروف و مشهور است ، اعتماد نموده است ، و ديگر تاريخ نويسان هم از طبرى تقليد و پيروى نموده‌اند .\r\nو اينك همان محقق عالىقدر - استاد عسكرى - كتاب ارزنده‌ديگرى به نام « احاديث ام‌المؤمنين عايشه » منتشر نموده و در اين كتاب تاريخ زندگى پر ماجراى عايشه را بازگو كرده است .\r\nمؤلف دانشمند در كتاب و تحقيقاتش ، خود را از هر نوع غرض ورزى ؛ و تعصب به دور نگاهداشته ، و كوشيده است زواياى تاريخ را آن چنان كه هست بررسى كرده و روشن سازد ، اين كتاب با قلم شيوا نگارش يافته ، و با علم و تحقيق پى ريزى گرديده است . در اين كتاب احترام علم و مذهب هر دو به طور كامل رعايت شده است .\r\nمؤلف عالى قدر در اين كتاب پر ارج ، چند موضوع مهم را بررسى كرده و حقايقى را آشكار و روشن ساخته است :\r\n1 - در اين كتاب خاطر نشان گرديده است كه قسمتى از احاديث منسوب به پيامبر اسلام متناقض ، و گاهى با آيات قرآن مجيد نيز مطابقت ندارد ، و مضمون بعضى از آن‌ها به طورى منحط و از موازين علم و عقل به دور است كه دشمنان ما اين گونه احاديث را دست‌آويز نموده به اسلام عزيز و پيامبر گرامى اسلام ( ص ) مىتازند ، از\r\n\r\n\r\n","description":"","footnote":"\r\n( 1 ) اين كتاب به وسيل فاضل ارجمند آقاى سيد احمد زنجانى در دو جلد به فارسى ترجمه شده است .\r\n","page_name":" 6 ","page_number":8},
  {"content":"\r\n\r\nاين رو بر دانشمندان و محققين لازم است كه اين سلسله احاديث را از نظر سند و نقل كنندگان طبقه‌بندى كرده ، و سند هر گروهى را در جاى خود مورد بحث و بررسى قرار دهند ، و از اين راه معيار و ارزش واقعى آن احاديث را روشن ساخته ، و حق را از باطل ، و صحيح را از غير صحيح ، جدا و مجزا سازند . مخصوصاً افرادى مانند عايشه ، ابوهريره ، انس‌بن‌مالك و عبدالله‌بن‌عمر ، كه اكثر احايث از آنان نقل گرديده است بايد بيشتر مورد دقت و گفتگو قرار گيرند ؛ تاريخ زندگى ، موقعيت سياسى و اجتماعى ، طرز تفكر ، و بالاخره روحيات آنان كه در ارزيابى احاديثشان تأثير بسزا دارد كاملا بررسى گرديده و روشن شود .\r\n2 - مؤلف بزرگوار مخصوصاً اين نكته را خاطر نشان مىسازد كه : مفهوم صحيح تاريخ اسلام تا دوران خلافت يزيد در صورتى درست بدست مىآيد كه : احاديث و روايات عايشه ؛ كاملا مورد بحث و بررسى قرار گيرد ؛ زيرا عايشه ، در دوران اول اسلام فعاليت فوق‌العاده داشته و در ايجاد حوادث تاريخى نقش مهمى را ايفا مىنمودهاست ؛ وى احاديث فراوانى نقل نموده كه سرنوشت صحيح و واقعى تاريخ اسلام به درستى و نادرستى آنها بستگى كامل دارد .\r\nاينست كه مؤلف عالى مقام در كتاب « احاديث ام‌المؤمنين عايشه » قبل از مباحث ديگر ؛ احاديث عايشه را مورد بررسى قرار داده ؛ و در اين بررسى نخست به تاريخ زندگى وى مىپردازد ؛ و تاريخ زندگى او را به دوران مختلف تقسيم كرده ؛ مورد شرح و تفصيل قرار مىدهد ، نسب ؛ زادگاه و ازدواج عايشه را با پيامبر ( ص ) بيان مىكند ، و آنگاه به بسط و شرح روحيات ، و خصوصيات فكرى و اخلاقى وى ، روش و رفتارى كه با آن حضرت در پيش گرفته بود ، مىپردازد و از عقده‌هاى درونى او پرده بر مىدارد ، آنگاه روشن مىشود كه به گفتهء « شوقى » شاعر نامدار مصرى عايشه زنى است چون هر زن ديگر با همسرش رسول خدا راه مكر و حيله مىپيمايد و « كيدهن عظيم » .\r\n3 - مؤلف دانشمند در اين كتاب - با دلائل تاريخى - ثابت مىكند كه : كشندهء\r\n\r\n","description":"","footnote":"","page_name":" 7 ","page_number":9},
  {"content":"\r\n\r\nعثمان همان عايشه بود ، زيرا عايشه بعد از رسول هدا ( ص ) خليفهء اول و دوم را مورد تأييد و تصديق قرار داد ، و همانطور در اوايل خلافت عثمان با وى نيز مماشات نمود ، ولى بعداً روى به علل و عوامل خاصى ، راه مخالفت پيمود ، و مردم را عليه عثمان شورانيد ، تا آنجا كه به قتل وى فرمان داد .\r\n4 - عايشه پس از كشته شدن عثمان مخالفت خود را با على ( ع ) شروع نمود ، و در اين راه از هيچ گونه فعاليت و كوشش دريغ نكرد ، او در برابر على ( ع ) روشى را پيش گرفت كه با هيچ كس روا نمىداشت .\r\nنخستين مخالفت عايشه با على ( ع ) از اين جا شروع گرديد كه عايشه به محض شنيدن خبر بيعت مردم با وى ، آتش خشم و نفرتش زبانه كشيد . و داد زد كه : « اين اين كار به آخر نخواهد رسيد گرچه آسمان‌ها بر زمين فرود آيد » ! ! و ديرى نپائيد كه طلحه و زبير را از على روگردان نمود ، و سرانجام هر سه نفر سپاهى ، گران ، به منظور پيكار با على فراهم آوردند ، و جنگ جمل را به راه انداختند .\r\nعايشه در اين جنگ بر شتر سوار گرديد . و شخصاً در آن شركت نمود .\r\nپس از آن جنگ بنفع على خاتمه يافت آن بزرگوار ، عايشه را بدون اينكه آسيبى بر وى برسد با نهايت احترام به مدينه بازگردانيد .\r\nاما عايشه اين همه گذشت و بزرگوارى را ارج ننهاد ، و كين و دشمنى على را از دل خود نزدود ، و روزگار خويش را هم چنان در جوى پر از كينه و دشمنى باوى مىگذرانيد ! ! و در اين راه از هر وسيلهء ممكن استفاده و بهره بردارى مىنمود و به هر بهانه و عنوانى عليه على قيام مىكرد ، شعله‌هاى آتش درونى وى خاموش نگرديد ، تا آن روز كه على به قتل رسيد ، و آن روز بود كه چشمان عايشه از شادى برق زد ؛ و شعله‌هاى دلش فرو نشسته براحتى نفس كشيد ! !\r\nاو با شنيدن خبر كشته شدن امام اين شعر را ترنم كرد :\r\n« او ( عايشه ) ، به آرزوى ديرينهء خود نائل آمد .\r\nآرامش و راحتى در دلش احساس نمود .\r\n\r\n","description":"","footnote":"","page_name":" 8 ","page_number":10},
  {"content":"\r\n\r\nهمانطور كه شخص از برگشتنش مسافرش احساس سرور و آرامش مىكند » .\r\nاين كينه و عداوت او با على دو عامل داشت يكى جريان معروف افك « 1 » .\r\nدومى اينكه على ، فاطمه دختر خديجه را به همسرى برگزيده بود .\r\nچنان كه شاعر بزرگ اسلام « احمد شوقى » با بيان شيوا و شيرين خود على را مخاطب قرار داده و در اين باره مىگويد :\r\n يا جبلا تأبى الجبال ما حمل * ماذا رمت عليك ربة الجمل ؟ !\r\nاثار عثمان الذى شجاها * ام غصة لم‌ينتزع شجاها ؟\r\nذلك فتق لم‌يكن بالبال * كيد النساء موهن الجبال\r\nو ان ام‌المؤمنين لامرأة * و ان تك الطاهرة المبرأة\r\nاخرجها من كنها وسنها * مالم‌يزل طول‌المدىمن ضغنها \r\nاين چند بيت قسمتى از اشعارى است ، كه اين شاعر اسلامى دربارهء على ( ع ) سروده و حوادث ناگوارى را كه به دست عايشه بر او هجوم آورده بيان كرده است .\r\nامام هم در نامه‌اى كه در اثناى جنگ تلخ جمل ، به عايشه و طلحه و زبير نوشت ، مطالبى مرقوم فرمود كه اگر عايشه به آنها به ديدهء تعقل و تدبر مىنگريست ، سخت پشيمان شده ، و از خداوند به خاطر لغزشهايش پوزش مىطلبيد . گرچه گمان مىرود خداوند او را هرگز نمىبخشود ! .\r\nعلى در نامهء خود خطاب به عايشه مىگويد :\r\n« . . . و تو اى عايشه ! پاى از خانهء خود بيرون نهاده‌اى ؛ و در اين كار با خدا و پيامبرش نافرمانى مىكنى ، عايشه ! تو خواستار امرى هستى كه مربوط به تو نيست ، به من بگو ! زنان را با بسيج سپاه و خودنمائى در ميان مردان رزمنده چه كار ؟ به من بگو ! تو را با ايجاد جنگ بين اهل قبله و ريختن خون‌هاى بىگناه چه كار ؟ ؟ ! پس از همهء اين حرف‌ها تو چنين وانمود مىكنى كه خواهان خون عثمان هستى ! تو را\r\n\r\n\r\n","description":"","footnote":"\r\n( 1 ) واقع افك كه به نوشته مورخين در زمان رسول اكرم واقع شده در مجلدات بعدى اين كتاب مورد تحقيق دقيق قرار مىگيرد .\r\n","page_name":" 9 ","page_number":11},
  {"content":"\r\n\r\nبه خون‌خواهى عثمان چه كار ؟ مگر نه اين است كه او از بنى اميه بوده و تو از بنى تيم مىباشى ؟ ! گذشته از اين تو ديروز در برابر اصحاب رسول خدا مىگفتى : بكشيد نعثل - عثمان - را كه كافر شده است ! ! ولى با اينحال امروز به خونخواهيش قيام كرده‌اى ! ؟ از خدا بترس و به خانهء خود بازگرد و پردهء عفاف و حرمت بر خويش بيافكن ! و السلام » .\r\nاين چند صفحه نظرى كوتاه به محتويان كتاب حاضر بود ، زيرا اگر ما بخواهيم تمام مطالب كتاب را توضيح دهيم ، يك كتاب بزرگ ديگرى به وجود مىآيد ناچاريم سخن را پايان داده ، با دلى آكنده از اخلاص بگوئيم :\r\nهر كس آرزومند است كه از حقايق تاريخ اسلام ، از دوران پيدايش آن تا بيعت يزيد آگاهى يابد ، لازم است آن دو كتاب پر ارزش و تحقيقى كتاب « عبدالله‌سبا و احاديث ام‌المؤمنين عايشه » را مطالعه كند ؛ و در مطالب آنها كاملا دقت و تأمل نمايد چه آنكه آن دو كتاب ، با قلم تواناى دانشمند بزرگ و محقق - جناب آقاى عسكرى - نگارش يافته است .\r\nو اما آنچه از علامه عسكرى انتظار و مسئلت داريم اين است كه : با استقامت و پايمردى خويش اين راه را تا آخر پيش برود .\r\nو از خداوند خواهانم كه وى را در اين راه نيرو و مدد بخشد ، انه سميع الدعاء .\r\nمحمود ابوريه - قاهره - جيزة الفسطاط شب جمعه\r\n18 ماه رمضان 1381 ه - برابر با فوريه 1962 ه - .\r\n\r\n","description":"","footnote":"","page_name":" 10 ","page_number":12},
  {"content":"\r\n\r\n\r\nمقدمه مترجم\r\nكتاب حاضر - كه در اختيار خوانندهء عزيز قرار گرفته است - ترجمهء قسمتى از كتاب « احاديث عايشه ام‌المؤمنين » مىباشد .\r\nمتن كتاب به قلم علامه عظيم‌الشأن ، - حديث‌شناس معروف ، جناب آقاى سيد مرتضى عسكرى نگارش يافته است .\r\nخدمات مذهبى و اجتماعى و علمى نويسندهء اين كتاب به حدى است كه دوست و دشمن را به تقدير و تحسين وا داشته و شرح خدمات ايشان را به يك نوشتهء مستقلى نيازمند است .\r\nيكى از نمونهء خدمات علمى و فرهنگى معظم‌له ، كتاب « احاديث عايشه ام‌المؤمنين » مىباشد . مؤلف دانشمند در اين كتاب ، افكار و عقايد ، اوصاف و اخلاق ، و\r\n\r\n","description":"","footnote":"","page_name":" 11 ","page_number":13},
  {"content":"\r\n\r\nبطور كلى مشخصات روحى عايشه را براى خواننده ترسيم مىكند ، و او را با چهرهء واقعى عايشه آشنا مىسازد .\r\nاين كتاب تاريخ حيات و زندگى عايشه ، و نقش او را در به وجود آوردن بعضى از وقايع مهم و حوادث تاريخى مورد بحث و بررسى قرار مىدهد .\r\nولى هدف اصلى مؤلف عاليقدر از نگارش اين كتاب ، آن نيست كه تاريخ زندگى عايشه ، و شرح حال او را بنگارد ، بلكه معظم‌له هدف عاليتر و وسيعترى را تعقيب مىكند و ميخواهد احاديث و روايان زياد و قابل توجهى را كه عايشه نقل نموده است مورد بحث و بررسى قرار دهد ، صحت و سقم و حدود اعتبار و ارزش آن‌ها را روشن سازد .\r\nو قبل از اين بحث عميق و دامنه‌دار ، لازم به نظر رسيده است كه در اين كتاب به عنوان مقدمه ، قسمتى از حوادث تاريخى را كه عايشه در وقوع پيوستن آن‌ها دخالت داشته است بررسى گردد تا وضع اخلاقى ، شخصيت ، و قيافهء واقعى رواى آن همه احاديث بدست آيد ، كه عيار و ميزان ارزش روايات او روشن گردد .\r\nمؤلف محترم به همين هدف زندگى پر ماجراى عايشه را در اين كتاب مورد بررسى قرار داده ، و به چند فصل و دوران مشخص تقسيم نموده است ، كه حساسترين و پرغوغا ترين آنها سه قسمت زير مىباشد :\r\n1 - عايشه ، در دوران حكومت عثمان\r\n2 - عايشه ، در دوران حكومت على ( ع )\r\n3 - عايشه ، در دوران حكومت معاويه .\r\nقسمت اول به اضافهء دوران‌هاى قبلى زندگانى عايشه ، به قلم فاضل ارجمند جناب آقاى « سردارنيا » ترجمه گرديده و به نام « نقش عايشه در تاريخ اسلام » انتشار يافته است .\r\nقسمت دوم نيز ، با دستور و امر مؤلف محترم ترجمه گرديد ، و اينك به صورت\r\n\r\n","description":"","footnote":"","page_name":" 12 ","page_number":14},
  {"content":"\r\n\r\nكتاب حاضر درآمده ، و در اختيار خوانندهء عزيز قرار گرفته است . و ترجمهء قسمت سوم آن نيز ، به يارى خداوند در آيندهء نزديك در دسترس قرار خواهد گرفت .\r\nدر خاتمه تذكر نكات ذيل لازم به نظر مىرسد :\r\n1 - چون اصل كتاب عربى بود ، و در ميان فارسى زبانان تنها طبقهء خاصى مىتوانست از آن استفاده كند ، ولى ترجمهء فارسى آن جنبهء عموميت دارد ، و هدف اين است كه همه طبقات از آن بهره‌مند گردند ، براى تأمين ايتن هدف ؛ در موارد لزوم و احتياج ، توضيحاتى نيز بر اصل مطالب اضافه گرديد تا همه حتى آنان كه با اصطلاحات تاريخى آشنائى كامل ندارند بتوانند از اين كتاب استفاده كنند .\r\n2 - باز براى تأمين منظور و هدف بالا ، در ترجمهء كتاب از سبك ترجمهء آزاد استفاده شده است .\r\n3 - و با حفظ نمودن هدف اصلى مؤلف - تا جائى كه ممكن بود - مطالب از همديگر جدا گرديده ، و به صورت تكه تاريخ‌ها و داستان‌هاى كوتاه در آمده است و گاهى مطالبى بر اصل كتاب اضافه گرديد تا ملال آور نبوده ، و موجب خستگى خوانندهء عزيز نباشد .\r\n4 - اگر خوانندهء عزيز در طى مطالب و تكه تاريخ‌ها ، تكرارى مشاهده نمود ، نبايد آن را عيب و نقضى بشمارد ، زيرا : مؤلف عاليقدر اين كتاب نمىخواهد تنها به نقل يك رشته جريانات تاريخى اكتفا كند ، بلكه مىخواهد با آوردن قسمتى از حوادث تاريخى حقايقى را روشن و نمايان سازد ، و رسيدن به اين هدف عالى امكان‌پذير نيست مگر اينكه ، يك جريان و حادثه را در صورتى كه با مختصر تفاوت ، و با اسناد مختلف ، و در كتاب‌هاى متعدد نقل گرديده است ، از تمام آن كتاب‌ها ، و با جزئيات آن نقل شود .\r\nبه همين جهت در اين كتاب بعضى جريانات تاريخى مكرر ، و با همان اختلافى كه در مدارك و مآخذ بوده نقل گرديده است .\r\n\r\n","description":"","footnote":"","page_name":" 13 ","page_number":15},
  {"content":"\r\n\r\nو اين تكرار نيز نه تنها عيب و نقضى بشمار نمىرود ، بلكه در اين گونه نوشته‌ها ، يك نوع حسن و اعتبار محسوب مىشود ، و حقايقى كه بنا بوده روشن شود روشن‌تر مىگردد .\r\nو الله ولى التوفيق و هو يهدى السبيل .\r\nمحمد صادق نجمى - هاشم هريسى\r\nقم - 1393 ه - ق\r\n\r\n","description":"","footnote":"","page_name":" 14 ","page_number":16},
  {"content":"\r\n\r\n\r\nمقدمهء مؤلف\r\nما ، در مسير اين بحث و بررسى كه در پيش داريم ، نه يك هدف كلامى را تعقيب مىكنيم ، و نه يك هدف فقهى و يا تاريخى و امثال آن را ، به عبارت روشن‌تر ما نمىخواهيم افكار و عقايد گروهى را مورد انتقاد قرار دهيم ، و در مقابل از عقيدهء گروه ديگرى دفاع و طرفدارى كنيم ، و نيز نمىخواهيم از كسى ستايش و تعريف كرده ، و از ديگرى مذمت و بدگوئى نمائيم .\r\nو باز نمىخواهيم يك بحث فقهى مطرح نموده ، و حكم قتل را از نظر فقه اسلامى بررسى كنيم ، و حتى ما هدف تاريخ نويسى نداريم ، تا نيازمند باشيم تمام حوادث تاريخى را در زمينهء بحث نقل كنيم .\r\nبلكه هدف ما اين است كه قسمتى از حوادث و پيش آمدهاى تاريخى را ، از\r\n\r\n","description":"","footnote":"","page_name":" 15 ","page_number":17},
  {"content":"\r\n\r\nكتاب‌هاى معتبر تاريخ ، و از مدارك اصلى و اولى ؛ درآورده ، و در دسترس قرار دهيم تا خوانندهء ارجمند بتواند با مطالعهء آن‌ها ، شخصيت و قيافهء واقعى عايشه را بشناسد ، و با افكار و عقايد ، و مشخصات روحى وى آشنا گردد . و در نتيجه ، اعتبار و ارزش واقعى روايات و احاديث او ، كه بعداً مورد بحث و گفتگو قرار خواهد گرفت ، معلوم و روشن شود ، و راه بحث و بررسى احاديث وى صاف و هموار گردد .\r\nاينست كه ما در اين كتاب از نقل حوادثى كه با هدف ، و موضوع بحث ما ارتباط و دخالتى ندارد صرفنظر ميكنيم . و تنها به قسمتى از وقايع و حوادث تاريخى كه با هدف مذكور ارتباط دارد مىپردازيم ، زيرا نقل اين گونه حوادث شخصيت عجيب و مرموز و نبوغ سياسى و فكرى عايشه را آشكار ميسازد كه وى چگونه با راه و روش جلب كردن افكار مردم آشنائى داشت ! و چگونه توانست پايه‌هاى حكومت و خلافت دو خليفه را متزلزل سازد ، كه به قتل يكى از آن دو - عثمان - فرمان داد ، و از عوامل مؤثر كشته شدن وى گرديد ، زيرا اگر فرمان و فتواى وى نبود كار عثمان به قتل و كشته شدن منجر نمىگرديد ، و كسى جرئت ريختن خون خليفه و هتك احترام مقام خلافت را نداشت .\r\nو باز او چگونه و با چه سياست و مهارتى توانست كه پس از كشته شدن عثمان ، به سرعت و به آسانى ، آنهمه دشمنى و عداوت را كه باوى داشت ؛ خود را در لباس خون خواهى و طرفدارى جلوه دهد ، آرى عايشه آنچنان زيرك و تردست بود ، كه توانست قاتل واقعى را تبرئه كند ، و او را طرفدار و خونخواه مقتول معرفى نمايد ، جاى بسى تعجب كه او چگونه توانست دشمنان و قاتلان عثمان را ؛ با دوستان و فرزندان وى در يك لشكر ، و در صف واحد قرار بدهد ، و بعنوان خونخواهى عثمان ، لشكرى بوجود بياورد ؟ !\r\nواقعاً او چه مهارتى داشت ؛ كه توانست على را كه كوچكترين دخالتى در قتل عثمان نداشت ، به قتل وى متهم سازد ، و او را قاتل معرفى نمايد ، و با سوابق درخشان و روشنى كه داشت ، مسلمانان را عليه وى بشوراند .\r\n\r\n","description":"","footnote":"","page_name":" 16 ","page_number":18},
  {"content":"\r\n\r\nآرى اين قدرت و نيروى عجيب و بىنظير سياسى ، اختصاص به عايشه دارد ، كه نام او را در تاريخ مشهور ساخته و به صورت يك شخصيت برجستهء تاريخى درآورده است .\r\nمتأسفانه تا به امروز دربارهء عايشه و نقش وى ، بطور صحيح بحث و بررسى نشده ، و قيافهء واقعى او نمايان نگرديده است ، و پرده از چهرهء حقايق فراوانى در اين زمينه برداشته نشده است .\r\nاينك از خداى بزرگ ميخواهيم ، كه ما را در اين راه مدد بخشد ، تا بتوانيم گوشه‌اى از اين تاريكىهاى تاريخ را آشكار كنيم و پرده از روى اين حقايق برداريم ؛ و شخصيت عايشه را آن چنان كه هست نشان دهيم ؛ و از اين راه حدود و ارزش و اعتبار احاديث او را بدست آوريم .\r\n« سيد مرتضى عسكرى »\r\n\r\n","description":"","footnote":"","page_name":" 17 ","page_number":19},
  {"content":"\r\n . \r\n","description":"","footnote":"","page_name":" 18 ","page_number":20},
  {"content":"\r\n\r\n\r\n[ بخش اول 
  ] پس از بيعت\r\n\r\n","description":"","footnote":"","page_name":" 19 ","page_number":21},
  {"content":"\r\n . \r\n","description":"","footnote":"","page_name":" 20 ","page_number":22},
  {"content":"\r\n\r\nوالله ما نختار غيرك :\r\nبه خدا سوگند غير از تو كسى را نمىگزينيم .\r\n« اصحاب رسول خدا »\r\n\r\nحساسترين فراز\r\nدر آن هنگام كه على كشته شد و اختيارات امور اجتماعى و سياسى مسلمانان به دستشان بازآمد ، و از بيعت‌هائى كه در گردنشان بود و آنان را محدود و مقيد و راه انتخاب خليفهء ديگر را بر آنان مسدود ساخته بود آزادى و رهائى يافتند ، همه با هم رو به سوى على ( ع ) نهادند و در اطرافش ازدحام كردند كه با وى بيعت كنند ، و او را بمقام خلافت برگزينند .\r\nطبرى اين جريان را چنين آورده است كه ، اصحاب رسول خدا پيش على آمدند وگفتند :\r\nعلى عثمان خليفهء مسلمانان كشته شد ، و امروز هم مسلمانان به داشتن يك پيشوا و سرپرست برازنده مجبور و ناچارند ، و براى سرپرستى آنان لا يقتر\r\n\r\n","description":"","footnote":"","page_name":" 21 ","page_number":23},
  {"content":"\r\n\r\nشايسته‌تر از تو كسى را نمىشناسيم ، زيرا سابقهء تو در اسلام از همه بيشتر ، قرابت و خويشاوندى تو نسبت به رسول خد ( ص ) از همه نزديكتر و محكم‌تر است .\r\nامير مؤمنان ( ع ) در پاسخ آنان گفت : نه ، شما هرگز اين پيشنهاد را به من نكنيد و مرا بر خلافت وا نداريد ! زيرا اگر من پشتيبان و مشاور خليفه‌اى بوده باشم بهتر از اين است كه بر كسى خلافت تكيه زنم .\r\nاصحاب گفتند : نه به خدا قسم ، ما از تو دست بردار نخواهيم بود تا پيشنهاد ما را بپذيرى ، على فرمود : حالا كه راهى بجز پذيرفتن بيعت شما نيست ، بايد مراسم بيعت در مسجد به طور آشكار در حضور مسلمانان ، و با رضا و رأى همهء آنها انجام پذيرد .\r\nباز طبرى نقل مىكند : مسلمانان ، كه طلحه و زبير نيز در ميان آنان بودند ، بسوى على ( ع ) هجوم آوردند و چنين گفتند :\r\nيا على ! ما به سوى تو آمده‌ايم كه با تو بيعت كنيم و تو را به خلافت و پيشوائى برگزينيم .\r\nاميرالمؤمنين ( ع ) در جواب آنان فرمود : دست از من بداريد ! و مرا به حال خود بگذاريد زيرا من نيازى به امر خلافت و حكومت ندارم ، و مانند فردى از شما مسلمانم ، هر كسى را بدين مقام شايسته بدانيد و با وى دست بيعت دهيد ، به خدا سوگند من نيز بر وى راضى خواهم بود ، و هيچ گونه اعتراضى بر عمل شما نخواهم داشت .\r\nولى آنان بگفتار على ( ع ) راضى نگشتند ، و با شدت و قاطعيت گفتند :\r\nيا على ! به خدا قسم ، ما بجز تو كسى را به رهبرى خود ، و پيشوائى مسلمانان ، انتخاب نخواهيم نمود .\r\nباز طبرى مىگويد : پس از كشته شدن عثمان ، مردم به حالت اجتماع و دسته جمعى چندين مرتبه به نزد على آمدند و از وى تقاضا نمودند كه مقام خلافت را پذيرفته و حكومت مسلمانان را به عهده بگيرد ، ولى اميرالمؤمنين ( ع ) به تقاضاى آنان جواب مثبت نداد و خواستهء آنان را نپذيرفت و مسلمانان را در آْخرين مرحله كه به حضور امام ( ع ) بار يافتند ، گفتند :\r\n\r\n","description":"","footnote":"","page_name":" 22 ","page_number":24},
  {"content":"\r\n\r\nيا على ! اگر جريان انتخاب و تعيين خليفه ، بيش از اين به طول انجامد ، نظم امور مسلمانان مختل و متلاشى مىگردد ، اينك براى مسلمانان يك سرپرست لايق و برازنده‌اى مانند تو لازم است كه امور آنان را اصلاح نمايد ، و كشتى طوفان زده اجتماعشان را به ساحل نجات رهبرى و هدايت كند .\r\nدر اينجا بود كه على ( ع ) تا حدودى به آنان جواب مثبت و مساعد داد ، و گفت :\r\nشما بيش از اندازه مرا تحت فشار قرار مىدهيد ، و اصرار را از حد مىگذرانيد ، و به جز من كسى را قبول نداريد ، من نيز پيشنهادى دارم اگر آن را بپذيريد من هم حاضرم كه بيعت شما را بپذيرم ، و گرنه هرگز بيعت شما را نخواهم پذيرفت ، و بار سنگين خلافت را بر دوش نخواهم گرفت .\r\nگفتند : يا على ! تو هر چه گوئى ، ما با جان و دل مىپذيريم .\r\nآنگاه مردم رو به مسجد نموده ، و در آنجا اجتماع كردند ، و على ( ع ) نيز به مسجد آمد ، و بر فراز منبر قرار گرفت و چنين سخن آغاز نمود :\r\nمردم ! من خوش نداشتم كه بر كرسى خلافت و امارت بنشينم ، و بر شما رياست و حكومت كنم ، ولى چه كنم ؟ ! شما از من دست بر نداشتيد ، و بر اين مسئوليت سنگين وادارم ساختيد ؛ و من نيز قبلًا بايد نكته‌اى را براى شما خاطر نشان سازم ، و از شما ، بر آن پيمان بگيرم كه : در دوران خلافت من ، اين دو موضوع شديداً و بدون كوچكترين ملاحظه عملى خواهد گرديد :\r\n1 - امتيازات طبقاتى لغو .\r\n2 - تساوى حقوق در ميان تمام مسلمانان اكيداً اجرا خواهد شد .\r\nآرى ؛ در دوران خلافت من ، اين قانون ، بايد عموميت پيدا كند ، حتى من هم كه امير شما هستم ، و اختيار ثروت و كليد بيت‌المال شما در دست من است ، حق نداشته باشم بيش از حقوق و سهم ديگران ، درهمى براى خود اختصاص دهم - امام آنگاه اضافه نمود - دندان طمع خود را بكنيد ، توقع و انتظار هيچگونه امتياز اجتماعى ؛ و حقوق اضافى را از من نداشته باشيد ! آيا با اين شرائط كه گفتم ، بر خلافت\r\n\r\n","description":"","footnote":"","page_name":" 23 ","page_number":25},
  {"content":"\r\n\r\nمن راضى هستيد ؟ ! همه و همه ؛ يكدل و يكزبان گفتند : « بلى . يا على ! »\r\nآنگاه اميرالمؤمنين ( ع ) عرضه داشت : خدايا تو خود بر اين پيمان گواه باش سپس دست‌هاى مسلمانان در دست على ( ع ) قرار گرفت ، و مراسم بيعت شروع گرديد « 1 » .\r\nبلاذرى مىگويد : مسلمانان به طور دسته جمعى ، با سرعت و اشتياق كامل ، به سوى على ( ع ) مىشتافتند و چنين شعار مىدادند : على است امير مؤمنان ، ريال على است امير مؤمنان . و شعار گويان ، داخل خانهء على شدند ، و چنين گفتند : يا على ! تو خود بهتر مىدانى كه براى مسلمانان پيشوائى لازم است ، ما نيز تو را براى خود پيشوا و سرپرست انتخاب نموده‌ايم اينك آمده‌ايم با تو بيعت كنيم و امور و شئون خلافت اسلامى را به تو وابگذاريم .\r\nعلى ( ع ) در جواب آنان فرمود : انتخاب خليفه و پيشوا ، تنها با اجتماع شما انجام پذير نيست ، بلكه بايد آنان كه در جنگ بدر شركت كرده ، و در اسلام سابقه و سهم بيشترى دارند ؛ در انتخاب خليفه شركت كنند ، و با رأى و نظر آنان براى مسلمانان خليفه تعيين گردد .\r\nهنگامى كه گفتار على ( ع ) به گوش اصحاب بدر رسيد ، همهء آنان در نزد وى حاضر شدند و گفتند : يا على ! ما نيز تو را انتخاب ميكنيم ، آرى تو را ! زيرا با وجود تو ، كسى را نسزد كه به مسند خلافت تكيه زند ، و بر اين جايگاه كسى بهتر ، و برازنده‌تر از تو ، وجود ندارد .\r\nعلى ( ع ) كه گفتار آنان را شنيد و رأى و نظر ايشان را به دست آورد ، در بالاى منبر قرار گرفت و خود را براى پذيرفتن بيعت مردم آماده ساخت ، دست‌هاى مسلمانان به سوى على بلند شد و مراسم بيعت شروع گرديد ، و طلحه نخستين كسى بود كه با على بيعت نمود .\r\nاتفاقاً دست وى شل و معيوب بود ، گفته‌اند كه على ( ع ) آن را به فال بد گرفت\r\n\r\n\r\n","description":"","footnote":"\r\n( 1 ) طبرى 5 / 152 - 153 ، كنز العمال 3 / 161 حديث 2471 ترجم فتوح ابن اعثم 2 / 243 .\r\n","page_name":" 24 ","page_number":26},
  {"content":"\r\n\r\nو گفت : ديرى نمىپايد كه وى پيمان خود را مىشكند « 1 » .\r\nاما طبرى نقل مىكند : هنگامى كه طلحه با على ( ع ) بيعت مىنمود ، « حبيب‌ابن‌ذؤيب » نگاهى بر وى افكند ، و گفت : اين بيعت به آخر نخواهد رسيد ، زيرا اول دستى كه براى بيعت بلند شده است ؛ دستى است ناقص و معيوب « 2 » .\r\nولى به هر صورت ، به هنگامى كه مردم در مدينه شروع شدن بيعت را با دست ناقص طلحه به فال بد مىگرفتند ، عايشه نيز بر عكس آنان ، اين جريان را يك فال نيك مىگرفت ، و به خورسندى و خوشحالى مىگفت كه اينك مردم مدينه دست بيعت ، بر دست ناقص طلحه مىگذارند ، و بر مسند خلافتش مىگمارند .\r\n\r\n\r\n","description":"","footnote":"\r\n( 1 ) انساب الاشراف 1 / 70 ، مستدرك حاكم 3 / 114 .\r\n( 2 ) طبرى 1 / 153 .\r\n","page_name":" 25 ","page_number":27},
  {"content":"\r\n\r\nتعسوا تعسوا لايردون الامر لتيم و الله لاطلبن بدمه .\r\nواى بر آنان كه خلافت را بخاندان تيم برنميگردانند ، من بايد بخونخواهى عثمان به پا خيزم\r\n( عايشه )\r\n\r\nآنجا كه فرمان قتل بخونخواهى مبدل گرديد\r\nدر اواخر دوران خلافت عثمان ، عايشه از اوضاع خلافت سخت منزجر و ناراحت گرديد ، زيرا از مزايائى كه در دوران دو خليفهء اول بهره‌مند مىگشت ، محروم شده بود .\r\nاين بود كه عايشه پرچم مخالفت با عثمان را برافراشت ، كوشش خود را به كار بست و به شهرستان‌ها نامه نوشت تا مسلمانان را كه نسبت به روش عثمان بدبين ، و از دستگاه خلافت منزجر بودند ، به شورش و انقلاب جدى عليه خليفه واداشت . و چون آتش فتنه را مشتعل و خود را در هدفش موفق ديد ، به سوى مكه رهسپار گرديد و در آنجا رحل اقامت افكند ، و هر آن در انتظار كشته شدن عثمان ، و بيعت مردم با طلحه بود .\r\nطبرى در اين باره مىگويد كه : روزى مردى به نام اخضر از مدينه وارد مكه\r\n\r\n","description":"","footnote":"","page_name":" 26 ","page_number":28},
  {"content":"\r\n\r\nگرديد ، عايشه او را ديد و از وى پرسيد : اوضاع مدينه چگونه است ؟\r\nاخضر : عثمان مصرىها را كشت ! !\r\nعايشه : انا لله و انا اليه راجعون ، راستى عثمان تعدى و طغيان را تا به اين حد رسانده است كه حتى كسانى را كه براى دفاع از حق و مبارزه با ظلم از وى استمداد مىكنند به قتل مىرساند ؟ ! به خدا سوگند ، ما به اين ظلم و تعدى راضى نخواهيم بود .\r\nسپس مرد ديگرى پيش عايشه آمد ، عايشه از وى نيز پرسيد : اوضاع مدينه را چگونه ديدى ؟ او گفت : مصرىها عثمان را كشتند .\r\nعايشه گفت : جاى بسى تعجب است كه اخضر چگونه قاتل‌ها را مقتول پنداشته است ؟ و اين داستان از آن تاريخ در زبان عربى ، به صورت مثل درآمد ، كه ميگويند : فلانى دروغگوتر از اخضر است « 1 » .\r\nبلاذرى مىگويد : هنگامى كه خبر قتل عثمان در مكه به گوش عايشه رسيد ، دستور داد در مسجدالحرام خيمه‌اى برافراشتند ، وى در ميان آن خيمه قرار گرفت و چنين گفت :\r\nمردم بدانيد ! من از كردار و رفتار عثمان چنين پيش‌بينى مىكنم كه او روزى براى قوم و خويش خود و ملت مسلمان ، وسيلهءبدبختى خواهد گرديد ، چنان كه ابوسفيان در جنگ بدر براى قوم خود وسيلهء بدبختى و بيچارگى شد « 2 » .\r\nعدهء زيادى از مورخين نقل نموده‌اند ، كه وقتى خبر كشته شدن عثمان ، در مكه به گوش عايشه رسيد گفت : عثمان از رحمت خدا دور باد ! او در اثر اعمال زشتش بدين سرنوشت شوم دچار گريد ، زيرا خداوند كه بر كسى ظلم نمىكند .\r\nو گاهى مىگفت كه : « خدا او را از رحمتش دور گرداند ، گناهانش وى را به ورطهء هلاكت انداخت ، و اين گونه در چنگال مجازان اعمال خويش قرار گرفت . اى مردم ، كشته شدن عثمان شما را دلگير و محزون نسازد ! احمر ثمودى پى كنندهء شتر صالح\r\n\r\n\r\n","description":"","footnote":"\r\n( 1 ) طبرى 5 / 166 .\r\n( 2 ) الانساب 5 / 91 كنز العمال 3 / 161 .\r\n","page_name":" 27 ","page_number":29},
  {"content":"\r\n\r\nكه قوم ثمود را به ورطهء هلاكت و بدبختى انداخت ، عثمان نيز مانند وى ، در ميان شما مسلمانان مايهء اختلاف و فساد نگردد ! ! اگر عثمان كشته شد ، اينك طلحه بهترين ، و لايقترين مردم براى مقام خلافت ، در ميان شما حاضر است ، با او بيعت كنيد و از اختلاف و تفرقه بپرهيزيد ! ! عايشه پس از اين سخنان ، با عجله و سرعت هرچه بيشتر ، به سوى مدينه رهسپار گرديد ، و در طول راه دربارهء حوادث و اوضاع مدينه فكر مىكرد ، ولى در رسيدن طلحه به مقام خلافت ، شك و ترديدى به خود راه نمىداد « 1 »\r\nعايشه به سرعت راه مدينه را مىپيمود ، و خود را با اين افكار و گفتار سرگرم مىنمود كه : « عثمان آن مرد يهودى ؛ عثمان آن خرفت و احمق از رحمت خدا دور باد ! او از رحمت خدا محروم باد ! عثمان را كنار بگذار ! از طلحه به من بگو ! از آن شير ميدان جنگ ، از پسر عمويم طلحه به من سخن بگو ! اى طلحه ! خوشا به حال پدرى كه همچو تو فرزندى دارد ، مرحبا بر مادرى كه چون تو فرزندى زاده ، مردم چه خوب تشخيص داده‌اند ، كه تنها طلحه را سزاوار پيشوائى يافته‌اند ، و او را به خلافت برگزيده‌اند ؛ آرى تنها او است كه شايستهء اين مقام است ، گويا با چشم خود از دور مىبينم ، كه مردم دست بيعت به وى مىدهند ، و با وى بيعت مىكنند ، مركب مرا برانيد ! با سرعت برانيد ! تا خود را به وى برسانم . »\r\nعايشه خود را بدينگونه مشغول ساخته بود ، و راه مدينه را مىپيمود ، تا در اثناى راه با « عبيدبن‌ام‌كلاب « 2 » كه از مدينه مىآمد ، روبرگرديد ، و از وى پرسيد : عبيد ! از اوضاع مدينه چه خبر ؟\r\nعبيد گفت : عثمان را كشتند ، و بعد از وى هشت روز بلاتكليف ، و بىسرپرست ماندند .\r\n\r\n\r\n","description":"","footnote":"\r\n( 1 ) زيرا طلحه عموزاد خليف اول بود و اين قوم و خويشى به نظر عايشه او را بخلافت نزديك مىكرد ولى عايشه دربار على عموزاد پيغمبر اكرم ( ص ) اين نظر را نداشت ! !\r\n( 2 ) عبيد از قبيل ليث بود داستان مكالم وى با عايشه را مورخين نوشته‌اند مانند طبرى در ( 5 / 172 ) و ابن‌اثير 21 در ( 3 / 80 ) و طبقات ابن‌سعد ( 4 / 88 ) و كنزالعمال ( 3 / 16 ) .\r\n","page_name":" 28 ","page_number":30},
  {"content":"\r\n\r\nعايشه سپس چه ؟\r\nعبيد : الحمدلله كار بخير انجاميد ، كه مسلمانان دسته جمعى ، يك‌دل و يك‌زبان ، علىبن‌ابىطالب را براى خلافت و سرپرستى انتخاب كرده ، و با وى بيعت نمودند .\r\nعايشه : به خدا سوگند ، كه امر خلافت به نفع على تمام شود . سزا است آسمان‌ها خراب گردد ، واى بر تو اى عبيد ! ببين كه چه مىگوئى ؟ !\r\nعبيد : عايشه ! خاطرت جمع ! جريان همان است كه گفتم .\r\nاز گفتار عبيد داد عايشه بلند گرديد ، و فرياد و فغان وى طنين انداز شد .\r\nعبيد : عايشه ! تو چرا از بيعت مردم با على ، ناراحت و نالانى ؟ چرا خلافت على را خوش نمىدارى ! ؟ على كه به مقام خلافت ، از همه بهتر و سزاوارتر است ، على كسى است كه در هيچ فضيلتى براى وى ، همانند و نظيرى نيست .\r\nسخن عبيد كه به اين جا رسيد ، عايشه فرياد زد كه : مرا برگردانيد ! هر چه زودتر برگردانيد ! او بدينگونه به مكه برگشت ، ولى شعار سابق خود را ، كه فرمان بر قتل عثمان مىداد ، تغيير داده بود و مىگفت : « به خدا سوگند عثمان بىگناه ، و مظلوم كشته شده است ، من بايد به خونخواهى وى قيام كنم » ! !\r\nعبيد : عايشه ! من از اين در شگفتم كه تو ديروز به كفر عثمان فتوا ، و به قتل وى فرمان مىدادى ، و او را نعثل و پيرمرد يهودى مىناميدى ، چه زود گفتار خود را پس گرفتى ؟ ! كه امروز عثمان را مظلوم و بىگناه معرفى مىكنى ؟ !\r\nعايشه : آرى عثمان چنين بود ولى او خود توبه نمود ، و اين مردم بدون اين كه بر توبهء وى اعتنا كنند ، او را مظلوم و بىگناه كشتند ، گذشته از اين شما را با گفتار ديروزى من چه كار ؟ آنچه را كه امروز مىگويم بپذيريد ! كه از گفتار ديروزيم بهتر است .\r\nعبيد در جواب عايشه اشعارى بدين مضمون سرود كه :\r\nعايشه ! منشأ اين همه اختلافات و انقلابات توئى ، توفان‌هاى سهمگين فتنه‌ها و آشوب‌ها از تو برخاسته است .\r\nتو بودى كه بر قتل عثمان فرمان صادر نمودى ، تو گفتى كه او كافر شده است .\r\n\r\n","description":"","footnote":"","page_name":" 29 ","page_number":31},
  {"content":"\r\n\r\nگرچه ما به خاطر فرمان تو ، در ريختن خون عثمان شركت جستيم ، ولى در واقع قاتل عثمان تو هستى ؛ كه بر قتل وى فرمان دادى .\r\nعايشه ! بهر صورت نه آسمان بر زمين فرود آمده و نه ماه و خورشيد گرفته است ، بلكه مسلمانان با مرد بزرگى بيعت كرده‌اند ، مردى شجاع كه در جنگ‌ها لباس رزم بر تن مىكند ، و مردم خوشپسند و گردنكش را خوار و زبون مىسازد .\r\nآيا كسى كه داغدار و حيله‌گر است ؛ با كسى كه يكنواخت و با وفا باشد يكسان و برابر است « 1 » ؟ .\r\nسپس عايشه به مكه بازگشت ؛ و در مقابل درب مسجدالحرام از شتر خود پياده گرديد ، و خود را پوشانيد ، و به سوى حجرالاسود حركت نمود ، در آن هنگام مردم از هر طرف دور او را گرفتند .\r\nعايشه : كه جمعيت زيادى را در اطرافش مشاهده نمود ، آنان را مخاطب ساخت و گفت : مردم ! عثمان بىگناه را به قتل رسانيدند ؛ و من نيز بايد بر مظلوميت وى بنالم ، و به خدا سوگند ، يه خونخواهى او قيام خواهم نمود .\r\nو گاهى مىگفت : قبيلهء قريش ! على ، عثمان را به قتل رسانيد ، عثمان كسى بود كه شبى از زندگيش ، بهتر از تمام دوران زندگى على بود « 2 »\r\nابومخنف نيز همان روايت را نقل نموده ، سپس مىگويد : چون خبر بيعت مردم با على ، به گوش عايشه رسيد ، فريادش بلند گرديد كه : واى بر آنان بدا بحالشان ! خلافت را به قبيلهء تيم « 3 » بر نمىگردانند . « 4 »\r\n\r\n\r\n","description":"","footnote":"\r\n( 1 )\r\n فمنك البداء و منك الغير * و منك الرياح و منك المطر\r\nو انت امرت بقتل الامام * و قلت لنا انه قد كفر\r\nفهبنا اطعناك فى قتله * و قاتله عندنا من امر\r\nو لم يسقط السقف من فوقنا * و لم تنكسف شمسنا و القمر\r\nو قد بايع الناس ذا تدراء * بزيل الشبا و يقيم الصعر\r\nو يلبس للحرب اثوابها * و ما من وفى مثل من قد غدر \r\n( 2 ) مدائنى كتاب جمل ابومخنف به نقل ابن‌ابىالحديد در شرح نهج‌البلاغه 2 / 76 ط مصر الانساب 5 / 91 .\r\n( 3 ) تيم قبيل عايشه و پسر عمويش طلحه بود .\r\n( 4 ) شرح نهج‌البلاغه .\r\n","page_name":" 30 ","page_number":32},
  {"content":"\r\n\r\nدع هؤلاء يعملوا برأيهم\r\nآنان را واگذار تا به رأى و دلخواه خود عمل كنند\r\n( اميرمؤمنان )\r\n\r\nبيعت شكنان\r\nمسلمانان عموماً با جان و دل على را براى خلافت برگزيدند و دست بيعت به وى دادند ، جز چند نفر معدود و انگشت‌شمار : « عبدالله‌بن‌عمر » ، « محمدبن‌مسلمه » ، « اسامه‌بن‌زيد » ، « حسان‌بن‌ثابت » ، و « سعدبن‌ابىوقاص » .\r\nدو تن از ياران على ، « عمار » و « مالك اشتر » ، پيش وى آمدند ، و دربارهء اين چند نفر گفتگو نمودند .\r\nعمار : يا اميرالمؤمنين ! عموم مردم با تو بيعت كردند بجز اين چند نفر معدود و انگشت‌شمار ، تو آنان را بر بيعت خود دعوت كن شايد كه گفتارت را بپذيرد و از روش صحابهء پيامبر ، مهاجر و انصار تخلف نورزد و از اجتماع مسلمانان بر كنار نباشند .\r\n\r\n","description":"","footnote":"","page_name":" 31 ","page_number":33},
  {"content":"\r\n\r\nعلى ( ع ) : عمار ! كسى كه با آغوش باز از ما استقبال نكند و با جان و دل بيعت ما را نپذيرد ، ما نيازى به وى نداريم .\r\nاشتر : يا اميرالمؤمنين ! بعضى از اين تخلف‌كنندگان گرچه در اسلام نسبت به بعضى از ما سبقت دارند ، ولى تنها سابقه دار بودن آنان مجوز اين نيست كه از بيعت تو و تعيين خليفه كه موضوعى بس حساس و پر اهميتى است ، تخلف ورزند و خود را از اجتماع مسلمانان به كنار كشند ، آرى آنان نيز بايد مانند ديگران ، بر بيعت تو گردن نهند ، و در ميان مسلمانان اختلاف ، شكاف و دو دستگى ايجاد نكنند .\r\nعلى : اشتر ! من با افكار اين مردم از تو آشناترم ، اگر آنان را به حال خود وابگذاريم ، بهتر از اين است كه بر بيعت مجبور و وادارشان سازيم .\r\n« سعدبن‌ابىوقاص » ، كه يكى از تخلف‌كنندگان بود ، به پيش اميرالمؤمنين آمد و گفت : يا على به خدا سوگند من شكى در اين ندارم كه تو بمقام خلافت از همه لايقتر و برازنده‌ترى ، ولى چه كنم ، بيقين مىدانم كه ديرى نمىپايد ، عده‌اى از مردم سر همان خلافت كه امروز آن را به تو وا مىگذارند با تو به شدت نزاع و اختلاف مىنمايند و كار به جنگ و خونريزى خواهد كشيد ، من در صورتى حاضرم با تو بيعت كنم كه شمشير زبان‌دارى در اختيار من بگذارى ، تا هر كس سزاوار كشته‌شدن باشد به من معرفى كند .\r\nاميرالمؤمنين ( ع ) در پاسخ وى گفت : سعد ! بيعت مسلمانان با من به اين شرط انجام گرفته است كه طبق كتاب خدا و سنت پيامبر ( ص ) عمل گردد ، آيا بر خلاف آن عملى انجام گرفته است كه تو با من مخالفت مىكنى ؟\r\nتو نيز آزاد و مختارى كه طبق همان شرط با من بيعت كنى و به اجتماع مسلمانان بپيوندى ، و يا بيعت مرا نپذيرى ، و از اجتماع مسلمانان به دور و بر كنار باشى « 1 » .\r\nعلاوه بر افراد نامبرده ، از بنىاميه نيز عده‌اى از بيعت على تخلف نمودند .\r\nيعقوبى مورخ معروف ، علت تخلف اين عده را از زبان خود آنان چنين آورده\r\n\r\n\r\n","description":"","footnote":"\r\n( 1 ) ترجمه فتوح اعثم 163 .\r\n","page_name":" 32 ","page_number":34},
  {"content":"\r\n\r\nاست كه : « مروان حكم » ، با « سعيدبن‌عاص » و « وليدبن‌عقبه » نزد على ( ع ) آمدند ، سخنگوى آنان يعنى وليد ، سخن خود را چنين آغاز كرد كه :\r\nعلى ! تو همهء ما را كوبيدى ، و پشت ما را در هم شكستى اما من در جنگ بدر پدرم را با وضع اسف‌انگيزى به قتل رساندى .\r\nو اما سعيد ؛ پدر وى را نيز ، كه قهرمان قريش بود كشتى و با كشتن وى ، كمر قبيلهءقريش را شكستى .\r\nو اما مروان ، از پدر وى نيز بدگوئى كردى ما و او را به باد انتقاد گرفتى و از اين راه دل وى را جريحه‌دار ساختى ، روزى كه عثمان دربارهء او احسان و صلهء رحمى نمود ؛ و بر حقوق وى افزود ، تو اين موضوع را بر عثمان خورده گرفتى و از وى بشدن انتقاد نمودى ، با اين همه عقده‌ها ، و ناراحتىها ، باز حاضريم ، كه با تو بيعت كنيم ، ولى به شرط اين كه اول ، هر چه را كه در دوران عثمان از ما سر زده است ، ناديده بگيرى ، از ستم‌هائيكه به مسلمانان روا داشتيم صرف نظر كنى ، ثروت و اموالى را كه در دوران عثمان به دست ما رسيده است از ما پس نگيرى .\r\nدوم اين‌كه ، قاتلان عثمان را مجازات نموده و آنان را به قتل برسانى .\r\nاين بود خلاصه گفتار سخنگوى بنىاميه ! .\r\nولى على ( ع ) از گفتار آنان غضبناك گرديد ، به طورى كه آثار خشم و غضب در قيافهءوى نمايان بود و گت : اما آنچه مىگوئيد كه من پدران و بزرگان شما را كشتم ، آنان را من نكشتم ، بلكه مخالفت و دشمنى با حق ، و طرفدارى از شرك و بت‌پرستى به كشتنشان داد ، و اما آنچه به ما پيشنهاد مىكنيد ، و مىگوئيد : ثروت كلان و بىحسابى كه از بيت‌المال مسلمانان به دست آورده‌ايد ، از شما پس نگيرم ، در اين باره نيز ، عدالت و انصاف در ميان ما كم‌فرما خواهد بود ، هرچه عدالت تقاضا كند من نيز طبق آن رفتار خواهم نمود .\r\nو اما پيشنهاد ديگر شما ، كه مىگوئيد : كشندگان را اعدام كنم ، اگر من امروز آنان را بكشم ، فردا يك جنگ بزرگ داخلى در ميان مسلمانان به وقوع خواهد پيوست .\r\n\r\n","description":"","footnote":"","page_name":" 33 ","page_number":35},
  {"content":"\r\n\r\nآنگاه اميرالمؤمنين ( ع ) افزود : اينهمه بهانه‌جوئى را بكنار بگذاريد ، و بر آنچه من بر شما مىگويم گوش فرا دهيد ! كه به نفع شما است ، من شما را به سوى كتاب خدا مىخوانم و روش و سنت پيامبر را در ميان شما تجديد مىكنم ؛ حق را بپذيريد ؟ و از باطل دور باشيد !\r\nزيرا كسى كه زندگى در سايهء حق و عدالت براى وى تلخ و تنگ باشد ، زندگى در سايهء باطل ، بر وى تنگ‌تر و سخت‌تر خواهد بود ، اين است آخرين سخن من ؛ مىخواهيد بپذيريد ، و مىخواهيد از افكار خود پيروى كنيد . و هرجا كه مىخواهيد برويد . مروان گفت : با تو بيعت مىكنيم ، و با تو هستيم ، تا بعدها چه پيش آيد « 1 » .\r\n\r\n\r\n","description":"","footnote":"\r\n( 1 ) تاريخ يعقوبى 2 / 125 مسعودى فصل بيعت على ترجمه فتوح ابن‌اعثم 163 - 164 .\r\n","page_name":" 34 ","page_number":36},
  {"content":"\r\n\r\nوالله ما اراد العمر و لكنهما ارادا الغدرة\r\nبه خدا سوگند آنان قصد زيارت خانهء خدا را ندارند بلكه منظورشان غدر و پيمان‌شكنى است .\r\n( على « ع » )\r\n\r\nطلحه و زبير پيمان شكن\r\nطلحه و زبير از دير زمانى آرزوى خلافت ، و رسيدن به مقام حكومت ، بر جهان اسلام را در سر مىپرورانيدند ، ولى چون افكار عموم با على ( ع ) بود ؛ و مردم فقط ، او را شايستهء اين مقام مىدانستند ، و خواهان وى بودند ، اين بود كه آن دو ، از فكر خلافت منصرف شده ، و به بيعت على ( ع ) مبادرت ورزيدند ، و در بيعت آن حضرت ؛ به ظاهر از همه سبقت جسته و پيشدستى كردند ، زيرا ميخواستند كه با سبقت نمودن در بيعت ، توجه دستگاه خلافت را به خود جلب كنند ، تا از اين راه بتوانند ؛ پست حساسى را به دست بياورند ، و به سهم بيشترى نايل گردند .\r\nاما بر خلاف توقع و انتظارى كه داشتند ، على ( ع ) آنان را با ساير افراد مسلمان يكسان و برابر قرار داد ، و كوچكترين امتيازى نسبت به آن دو قائل نگرديد ،\r\n\r\n","description":"","footnote":"","page_name":" 35 ","page_number":37},
  {"content":"\r\n\r\nبدين گونه نقشهء آنان نقش بر آب شد و تيرشان به سنگ خورد .\r\nتوقع بىجا و بىمورد طلحه و زبير را يعقوبى چنين آورده است كه :\r\nطلحه و زبير نزد على ( ع ) آمدند و چنين گفتند :\r\nيا على ! ما بعد از رسول خدا ، از هر پست و مقامى محروم گشته ، و هر يك به گوشهء انزوا قرار گرفتيم ، اينك كه خلافت به دست تو افتاده است ، انتظار داريم كه ما را در امر خلافت شريك و سهيم خود سازى ، و يكى از پست‌هاى حساس حكومت را در اختيار ما بگذارى !\r\nعلى ( ع ) در جوابشان فرمود كه : از اين پيشنهاد صرفنظر كنيد ! زيرا چه مقامى بالاتر از اين مىخواهيد ، كه شما نيرو و قدرت من هستيد ، در شدايد و سختيها يار و پشتيبان من مىباشيد ، استحكام و پا برجا بودن اساس حكومت من ، در روش شما قرار گرفته است آيا مقامى بالاتر و بهتر از اين براى كسى از مسلمانان ممكن است ؟ ! « 1 »\r\nبعضى از مورخين نقل مىكنند كه على استاندارى يمن را به طلحه و يمامه و بحرين را به زبير واگذار نمود ، وقتى خواست منشور استاندارى و عهدنامه را در اختيار آنان بگذارد گفتند : يا اميرالمؤمنين ! دربارهء ما صلهء رحم كردى ، و حق قوم و خويشى را ادا نمودى .\r\nعلى ( ع ) فوراً عهدنامه را از آنان پس گرفت ، و گفت : من هرگز به عنوان صلهء رحم و ادا نمودن حق قوم و خويشى ، اختيارات مسلمانان را بر كسى واگذار نمىكنم .\r\nطلحه و زبير از رفتار على ( ع ) به خشم آمدند ، و گفتند : يا على ! تو ديگران را بر ما مقدم مىدارى ، و ما را در برابر آنان خوار و زبون مىسازى .\r\nعلى ( ع ) فرمود : شما نسبت به مقام و رياست ، بيش از حد علاقه نشان مىدهيد ، و از نظر من افراد حريص و رياست طلب ، هرگز شايستگى ندارند كه بر مسلمانان رياست كنند ، و اختيار آنان را بدست بگيرند « 2 » .\r\n\r\n\r\n","description":"","footnote":"\r\n( 1 ) يعقوبى فصل بيعت على 126 .\r\n( 2 ) رسول خدا ( ص ) نيز به افراد حريص و رياست طلب هيچ مقام ومنصبى محول نمىنمود صحيح بخارى 4 / 156 صحيح مسلم 5 / 6 .\r\n","page_name":" 36 ","page_number":38},
  {"content":"\r\n\r\nطبرى در اين مورد چنين مىنويسد : طلحه و زبير ، از على ( ع ) خواستند كه امارت كوفه و بصره را به آنان تفويض كند ؛ على ( ع ) در جوابشان فرمود : اگر شما در نزد من باشيد ، و به دستگاه خلافت رونق ، و سر و سامان بخشيد بهتر از اين است كه به نقاط دور برويد ، و از من جدا شويد ، زيرا من از فراق ، و دورى شما احساس تنهائى و ناراحتى مىكنم « 1 » .\r\nآرى همانطور كه گفته شد ، على ( ع ) بدلخواه طلحه و زبير ، پست و مقامى در اختيارشان نگذاشت ، و آنان را در امر خلافت ، با خود ، شريك و سهيم ننمود ؛ و اين اولين عامل بود كه طلحه و زبير را به دستگاه خلافت بدبين ؛ و از حكومت رنجيده‌خاطر ساخت ، كه در نتيجه به پيمان‌شكنى و بالاخره به وجود آمدن جنگ جمل منجر گرديد .\r\nدومين عامل ، و انگيزه‌اى كه طلحه و زبير را به پيمان‌شكنى واداشت ؛ و سپس به ميدان جنگ سوقشان داد ، اين بود كه على ( ع ) بيت‌المال را در ميان مسلمانان به طور مساوى تقسيم مىكرد ، و براى كسى خصوصيت و امتيازى قائل نبود ، حتى طلحه و زبير نيز از اين قانون مستثنى نبودند ، ولى اين روح تساوى طلبى و روش عادلانهء على ، براى آن دونفر قابل هضم و تحمل نبود ؛ تا آنجا كه بشدت و صراحت ، زبان به اعتراض گشودند ، و مخالفت خود را عليه رژيم مساوات آغاز نمودند .\r\nابن‌ابىالحديد مىگويد : على ( ع ) بيت‌المال را در ميان مسلمانان تقسيم كرد ، و براى هر يك از آنان سه دينار بخشيد ، و بر خلاف دوران خلافت عمر ، و عثمان ، على همهء مسلمانان را ار عرب و عجم برابر و يكسان قرار داد .\r\nطلحه و زبير ، به عنوان اعتراض به روش مساوات على ، از اين تقسيم عادلانه تخلف ورزيدند ، و سهم خود را تحويل نگرفتند .\r\nعلى ( ع ) آنان را به نزد خود خواند ، و گفت :\r\nشما را به خدا مگر اين نبود كه شما به پيش من آمديد ، و از من خواستيد كه\r\n\r\n\r\n","description":"","footnote":"\r\n( 1 ) طبرى 5 / 153 - تاريخ ابن كثير 7 / 127 - 128 .\r\n","page_name":" 37 ","page_number":39},
  {"content":"\r\n\r\nزمام خلافت را به دست بگيرم ، در صورتى كه من از پذيرفتن آن ابا و اكراه داشتم ؟ !\r\n- آرى .\r\n- مگر شما بدون اجبار و اكراه و با اختيار خود با من بيعت ننموديد ، و امور خلافت و زعامت مسلمانان را بر من تسليم و واگذار نكرديد ؟ !\r\n- آرى .\r\n- پس چه خلافكارى در من مشاهده نموده‌ايد كه راه اعتراض و مخالفت با من در پيش مىگيريد ؟ !\r\n- يا على ! تو خود بهتر مىدانى كه ما نسبت به ساير مسلمانان ، دارى سابقه و فضيلت هستيم ، و ما با تو به اين اميد بيعت نموديم ؛ كه بدون مشورت ما ، به كرهاى مهم و امور مملكتى اقدام نخواهى كرد ، و در كارهاى مهم ما را مشاور خود قرار خواهى داد ، ولى حالا مىبينيم بدون مشورت ما به كارهاى مهم اقدام مىكنى و بدون اطلاع ما بيت‌المال را به طور مساوى تقسيم مىنمائى .\r\n- طلحه و زبير ! شما در كارهاى كوچك ، خورده‌گيرى مىكنيد و از مصالح و امور مهم چشم‌پوشى مىنمائيد ، و مصالح اجتماعى و سرنوشت امت اسلامى را فداى مصالح شخصى خود مىكنيد ، بسوى خدا توبه كنيد ! شايد خدا توبهء شما را بپذيريد !\r\nطلحه و زبير ! به من بگوئيد كه آيا من شما را از حق مسلمتان محروم ساخته ، ظلم و ستمى بر شما روا داشته‌ام ؟\r\n- معاذ الله كه از تو ستمى سر بزند .\r\n- آيا از اين ثروت و بيت‌المال ، قسمتى بر خود اختصاص داده‌ام ، و سهم بيشترى برداشته‌ام ؟ !\r\n- نه . به خدا سوگند ، چنين عملى نيز ، از تو سر نزده است .\r\n- آيا براى فردى از مسلمانان ، پيش‌امدى نموده است ، كه من به حكم آن جاهل بوده‌ام ؛ و يا در اجراى حكم ضعف و سستى از خود نشان داده‌ام ؟ !\r\n- نه به خدا سوگند .\r\n\r\n","description":"","footnote":"","page_name":" 38 ","page_number":40},
  {"content":"\r\n\r\n- پس در حكومت من چه ديديد ؛ كه راه مخالفت مىپيمائيد ، و خود را از اجتماع مسلمانان بر كنار مىسازيد ؟\r\n- تنها چيزى كه ما را از تو رنجيده خاطر ، و به حكومت تو بدبين ساخته است ، مخالفت تو با روش خليفهء دوم ، عمربن‌خطاب مىباشد ، كه او در تقسيم بيت‌المال ، سابقهء افراد و فضيلت آنان در نظر مىگرفت ، و بهر كسى به مناسبت موقعيت و مقامش سهمى مىداد اما تو ، همهء مسلمانان را مساوى قرار داده ، و امتياز ما را ناديده گرفتى ، در صورتى كه اين اموال و ثروت‌ها ، با شمشيرهاى ما ، و در اثر فعاليت‌ها و جانبازىهاى ما بدست آمده است ، چگونه سزا است ؛ آنان كه اسلام را به طور اجبار ، و از ترس شمشيرهاى ما پذيرفته‌اند ، با ما يكسان و برابر باشند ؟\r\n- اما مسئلهء مشورت و هم‌فكرى با شما در امور خلافت ، من كه بخلافت علاقه و رغبتى نداشتم ، شما بوديد كه مرا به سوى آن خوانديد ، و با اجبار بر مسند خلافت نشانديد ، و من نيز از اختلاف و پاشيدگى مسلمانان ، بيم كردم ، اين مسئوليت را پذيرفتم ، وقتى هم اين مسئوليت را به عهده گرفتم ، به كتاب خدا ، قرآن ، و سنت و روش پيامبر اكرم ( ص ) مراجعه كردم ، و حكم هر موضوع و مسئله را از آن‌ها ، به دست آوردم ؛ و نيازى به نظريه و مشورت شما نداشتم ؛ تا از فكر شما در امور خلافت استمداد كنم ؛ و همان قرآن و سنت ، مرا از استمداد كردن از ديگران مستغنى نمود ، آرى اگر روزى امر مهمى پيش بيايد ، كه حكم آن در قرآن و سنت پيدا نشود ، و خود را محتاج مشورت ببينم ؛ با شما مشورت خواهم نمود ! ! .\r\nو اما مسئلهء تقسيم بيت‌المال و مساواتى كه در ميان مسلمانان قرار دادم : اين نيز ، روش اختصاصى من نبود ، و من اولين كسى نيستم ، كه اين رفتار را پيش گرفته باشم ؛ من و شما در زمان رسول خدا ( ص ) بوديم ؛ و روش او را ديديم ، كه هميشه بيت‌المال را به طور مساوى تقسيم مىنمود ، و كوچكترين امتيازى در اين باب بر كسى قائل نمىگرديد .\r\nعلاوه بر اين ، حكم اين مسئله ، در كتاب خدا نيز آمده است ، كه ما را ، به\r\n\r\n","description":"","footnote":"","page_name":" 39 ","page_number":41},
  {"content":"\r\n\r\nمساوات و برابرى دعوت ، و امتيازات بىجا را لغو مىنمايد ، اين قرآن است كه در پيش‌روى شما است ، و دستوراتش هميشگى است ، و كوچكترين سخن باطل و ناروا بر آن راه نخواهد داشت .\r\nو اما آنچه شما مىگوئيد كه : اين بيت‌المال به وسيلهء شمشيرهاى شما بدست آمده و بايد بدين لحاظ امتيازى براى شما قائل گرديد ؛ در گذشته نيز كسانى بودند ، كه با جان و مال به اسلام يارى نمودند ، و غنائمى به دست آوردند ، با اين حال رسول خدا ( ص ) در تقسيم بيت‌المال براى آنان نيز ، امتيازى قائل نگرديد ، سبقت در اسلام و فعاليت آنان باعث اين نبود ، كه سهم بيشترى بدست آرند ، آرى اين جانبازى و عمل شايستهء آنان ، حتماً در پيشگاه خداوند مورد نظر بوده ، و در روز جزا به پاداش عمل نيكشان خواهند رسيد ، خداى مىداند كه من نسبت به شما و ساير مسلمانان جز اين وظيفه‌اى بر خود نمىدانم ، خداوند همهء ما را به راه راست هدايت كند ، صبر و شكيبائى ، و مدد و يارى بر ما ببخشد ، خداوند رحمت كند بر كسى كه ، يار و پشتيبان حق باشد ، و از ظلم و ستم بپرهيزد ، و در برانداختن آن بكوشد « 1 » .\r\nطبرى نيز ، در اين باره مىگويد : طلحه چون از هر نوع امتياز مأيوس گرديد ، اين مثل معروف را بر زبان راند كه : « بهرهء ما از اين كار به اندازهء بهره‌اى است كه سگ ، از ليسيدن دماغش مىبرد » « 2 » آرى ما از خلافت على ؛ شكمى سير نكرديم ، و به مقامى نرسيديم .\r\nطلحه و زبير پس از بيعت با على ( ع ) ، به انتظار رسيدن به مقام و مزايا ، چهار ماه در مدينه توقف نمودند ، و در اين مدت ؛ مراقب رفتار على ( ع ) ، و در انتظار تغيير روش او بودند ، ولى هيچ‌گونه نرمش و انعطافى در وى احساس نكردند ؛ و هيچ تغييرى در روش او نديدند ، و بدين گونه از رسيدن به هر مقام و امتيازى نااميد ؛ و به كلى مأيوس گرديند ، و از طرف ديگر اطلاع يافتند كه : عايشه پرچم مخالفت با على را در مكه\r\n\r\n\r\n","description":"","footnote":"\r\n( 1 ) شرح نهج‌البلاغه ابن‌ابىالحديد 7 / 39 - 41\r\n( 2 ) ما لنا من هذا الامر الا كلحسه الكلب انفه ( طبرى 5 / 53 ) .\r\n","page_name":" 40 ","page_number":42},
  {"content":"\r\n\r\nبرافراشته است ، تصميم گرفتند براى استمداد از عايشه به سوى مكه حركت كنند ، و با همين تصميم پيش اميرالمؤمنين ( ع ) آمدند و بعنوان زيارت خانؤ خدا ، از وى اجازهء مسافرت خواستند ، على ( ع ) نيز به ظاهر با آنان موافقت نمود ، و اجازهء حركت داد ، سپس به ياران خود فرمود :\r\nبه خدا سوگند هدف آنان از اين مسافرت ، زيارت خانهء خدا نيست ، بلكه زيارت را بهانه ساخته‌اند و هدفى جز پيمان شكنى و غدر و بىوفائى ندارند .\r\nبه هر صورت ، هنگامى كه على ( ع ) به آنان اجازهء مسافرت داد ، براى بار دوم ، با او بيعت نمودند ، و از مدينه بسوى مكه رهسپار گشتند ، و در مكه به لشكر عايشه حزب مخالف على ( ع ) پيوستند « 1 » .\r\n\r\n\r\n","description":"","footnote":"\r\n( 1 ) تاريخ يعقوبى 2 / 127 تاريخ ابن اعثم 166 - 167 .\r\n","page_name":" 41 ","page_number":43},
  {"content":"\r\n\r\nما للنساء وقود الجيوش ؟ !\r\nزنان را با لشكركشى چه كار ؟\r\n« على ( ع ) »\r\n\r\nتجهيز لشكر\r\nهنگامى كه در راه مدينه جريان بيعت مردم با على به گوش عايشه رسيد ، تصميم بر مخالفت او گرفت و به مكه بازگشت و در آنجا پرچم مخالفت عليه على ( ع ) را برافراشت ؛ و علناً مردم را به مخالفت وى تحريك و تشويق مىنمود ، حزب‌ها و گروه‌هاى مخالف ، كه از اين جريان اطلاع يافتند ، از هر نقط به سوى وى رو نهادند و در اطرافش گرد آمدند .\r\nطلحه و زبير ، كه با رژيم مساوات ، و روح تساوى طلبى على ( ع ) مخالف بودند ، همان‌طور كه در فصل گذشته گفتيم ، پيمان خود را با على شكسته ، و جوار او را ترك گفته ، راه مكه را پيش گرفتند ، و به لشكر عايشه يا حزب مخالف پيوستند . « 1 »\r\n\r\n\r\n","description":"","footnote":"\r\n( 1 ) اين دو با عايشه خويشى و نسبت داشتند چه آنكه طلحه عموزاده‌وى و زبير شوهر خواهرش بوده .\r\n","page_name":" 42 ","page_number":44},
  {"content":"\r\n\r\nو از طرف ديگر ، بنىاميه كه با على عداوت ديرينى داشتند ، و در انتظار فرصتى بودند كه عليه حكومت على ( ع ) قيام كنند ، چون قيام ، و مخالفت عايشه را شنيدند ، آنان نيز از مدينه ، رهسپار مكه گرديدند ، و در زير پرچم مخالفت با على ، كه با دست عايشه ، به اهتزاز درآمده بود قرار گرفتند .\r\nو از سوى ديگر ، استانداران ، و فرمانداران دوران عثمان ، كه يكى پس از ديگرى ، به وسيلهء على ( ع ) عزل ، و از كار بر كنار مىشدند ؛ از شهرهاى مختلف ، با ثروت‌هاى كلان ، كه از بيت‌المال مسلمانان به دست آورده بودند ، بسوى عايشه روى مىآوردند ، و به لشكر او مىپيوستند ، بالاخره تمام احزاب مختلف ، كه هر يك عقده خاصى از على داشتند از هر سو به طرف لشكر عايشه شتافتند .\r\nطبرى از زهرى چنين نقل مىكند كه : طلحه و زبير ، چهار ماه پس از كشته شدن عثمان به مكه آمدند و « عبدالله‌بن‌عامر » « 1 » نيز ، كه از طرف عثمان فرماندار بصره بود و على ( ع ) او را معزول ساخته بود ، با يك دنيا ثروت به مكه روى آورد ، و از طرف ديگر « يعلىبن‌اميه » « 2 » فرماندار عثمان در يمن ، كه او نيز از طرف على ، معزول شده بود ، با\r\n\r\n\r\n","description":"","footnote":"\r\n( 1 ) پسر دائى عثمان بود .\r\n( 2 ) يعلىبن‌اميه كنيه‌اش ابوصفوان و ابوخالد است ، او در فتح مكه اسلام پذيرفت و در صف مسلمانان در جنگ حنين ، و طائف و تبوك شركت جست ، عمر او را فرماندار يكى از شهرهاى « يمن » كرده بود . « يعلى » يكى از مراتع آن نقطه را به خود اختصاص داد ، عمر او را به همان جرم به مدينه خواست ولى پيش از آن كه او به مدينه برسد عمر از دنيا رفت .\r\nسپس عثمان او را والى و فرماندار « صنعاء » قرار داد و پست حساس‌ترى بوى محول نمود بدين جهت به عثمان علاق شديد ابراز مىنمود ، روزى كه مسلمانان عليه عثمان قيام كردند « يعلى » از صنعاء به يارى وى رفت ، و در اثناى راه ا ز مركب خود بر زمين افتاد و زانويش شكست ، پس از كشته شدن عثمان خود را به مكه رسانيد ، و اعلان نمود كه : هر كس يه خونخواهى عثمان به پا خيزد من متعهد سلاح و هزين او مىگردم .\r\nطبق همان تعهد بود كه چهار هزار درهم به زبير داد و هفتاد تن جنگجو از قريش را مسلح نمود و مركب در اختيار آنان گذاشت و شتر پر قيمتى نيز به عايشه تقديم داشت كه وى در جنگ جمل سوار همان شتر بود .\r\nيعلىبن‌ااميه علاوه بر اين همه پول كه در جنگ جمل پرداخت خود نيز در اين جنگ كه بنام خونخواهى عثمان و عليه على انجام ميگرفت شركت كرد ولى پس از اين جنگ توبه نمود و در صف ياران و دوستان على ( ع ) قرار گرفت و در جنگ صفين نيز در ميان لشكريان على و عليه دشمنان او مىجنگيد . اينست معناى ابن‌الوقت بودن ! !\r\n","page_name":" 43 ","page_number":45},
  {"content":"\r\n\r\nثروت فراوان و بىحساب ، و با بيش از چهارصد شتر وارد مكه گرديد .\r\nعبدالله بن عامر ثروت كلان ، و چندين شتر ، در اختيار لشكر و سربازان جنگى عايشه گذاشت ، « يعلىبن‌اميه » نيز ، براى تجهيز لشكر ، چهارصد هزار دينار ، در اختيار زبير گذاشت ، و ساز و برگ هفتاد سرباز جنگجو را تأمين نمود ؛ و شتر معروف را كه « عسكر » ناميده مىشد و به هشتاد دينار ( و بنا به نقل مسعودى به دويست دينار - م - ) خريده بود ؛ به عايشه واگذار نمود ، كه وى در اين جنگ ؛ به آن شتر سوار گرديد . « 1 »\r\nكجاوهء عايشه را در پشت همان شتر محكم بستند ، و عايشه را در ميان آن قرار دادند ، بدين گونه حزب‌هاى مخالف على ، در مكه دور هم گرد آمده ، و يك لشكر بزرگ و مجهزى ، عليه على ( ع ) به وجود آوردند ، و آمادهء حركت گرديدند .\r\n\r\n\r\n","description":"","footnote":"\r\n( 1 ) طبرى 5 / 167 .\r\n","page_name":" 44 ","page_number":46},
  {"content":"\r\n\r\nقد نهاك عن الفرط في البلاد\r\nعايشه ! خداوند از بيابان‌گردى ممنوعت ساخته است\r\n( ام‌سلمه )\r\n\r\nبسوى عراق\r\nطبرى مىگويد : عايشه ، حزب‌هاى مخالف على را ، در مكه به دور خود جمع نمود ، و بدين ترتيب لشكر بزرگ ، و مجهزى بوجود آورد ، سپس سران لشكر ، دور هم جمع شده به شورا پرداختند :\r\nعده‌اى از آنان گفتند كه : مستقيماً به سوى مدينه حركت كنيم ، و با همين نيرو و لشكر كه در اختيار داريم ، با على بجنگيم .\r\nعدهء ديگرى نيز چنين نظريه دادند ، كه : ما نمىتوانيم با اين نيروى ضعيف و افراد كم ، در مقابل لشكر على مقاومت كنيم و به مركز و پايتخت اسلامى حمله بريم ، و با حكومت وقت بجنگيم ، ( ما بايد اول به سوى شام رويم و از معاويه استمداد كنيم و كمك نظامى و ساز و برگ جنگى از وى بگيريم ، سپس بجنگ على بپردازيم « م » ) .\r\n\r\n","description":"","footnote":"","page_name":" 45 ","page_number":47},
  {"content":"\r\n\r\nو عده‌ئ همچنين پيشنهاد نمودند كه ، ما بايد ، قبلا بسوى عراق ، حركت كنيم ، و از مردم دو شهر بزرگ عراق يعنى « كوفه » و « بصره » ، كه طلحه و زبير ، در آن دو شهر ؛ خواهان و هواداران فراوانى دارند ، قوا و نيرو بگيريم ؛ و مجهزتر ، و آماده‌تر گرديم ، سپس از آنجا به سوى مدينه حركت كرده ، با على وارد جنگ شويم .\r\nهمهءاعضاى شورا ، اين رأى را پسنديدند و تصويب نمودند ، اين بود كه عايشه به لشكريان خود آماده باش داد ، و پس از آمادگى با هفتصد تن مرد جنگى از مكه به سوى عراق حركت نمود ، ولى در طول راه مردم از هر طرف روى مىآوردند ، و به آنان مىپيوستند تا بالاخره تعداد آنان به سه هزار تن رسيد « 1 » .\r\n\r\nام‌سلمه با عايشه سخن مىگويد\r\n« ابن‌طيفور » مىگويد : در آن روزها كه عايشه با لشكر خود ، عازم حركت به بصره بود ، ام‌سلمه با وى ملاقات كرد و گفت :\r\nعايشه ! پروردگارت تو را محدود ساخته است ، از فرمان وى پا فراتر نگذار . خداوند به احترام پيامبر خود ، در ميان تو و مردم ، حجاب و پرده‌اى افكنده است با دريدن آن پرده ، احترام رسول خدا را در هم مشكن ! خدا گوشهء خانه را براى تو پسنديده است آن را به بيابان‌گردى مبدل منما !\r\nعايشه ! رسول خدا ترا بهتر مىشناخت ، و موقعيت تو را كاملا ميدانست ، اگر دخالت و رسيدگى به اين گونه امور ، براى تو نيكو بود ، حتماً او دستورى به تو ميداد ، و پيمانى با تو مى بست ، در صورتى كه او ، نه تنها در اين باره دستورى صادر نكرده است بلكه در مقابل اين گونه اقدامات ، ممنوعت ساخته است .\r\nعايشه ! اگر رسول خدا ترا در اين مسير ببيند ، در جواب وى چه ميگوئى ؟ از خدا بترس و از پيامبر خدا حيا كن ! زيرا خدا ناظر اعمال ، و مراقب رفتار تو است ؛ و كوچكترين عمل تو ، از رسول خدا نيز پنهان و پوشيده نيست .\r\n\r\n\r\n","description":"","footnote":"\r\n( 1 ) طبرى 5 / 167 .\r\n","page_name":" 46 ","page_number":48},
  {"content":"\r\n\r\nعايشه ! روشى كه تو انتخاب كرده‌اى ، آنچنان مخالف شئون انسانى و زننده است كه اگر من بجاى تو بودم ، و به من دستور داده مىشد به بهشت بروم حيا مىكردم كه در آنجا ؛ با رسول خدا ( ص ) ملاقات كنم ، تو نيز شرم و حيا را از دست مده ! و گوشهء خانهء خويش را تا دم مرگ مأوى و مسكنت قرار بده ! تا رسول خدا از تو راضى و خشنود گردد .\r\nبنا به نقل بعضى از مورخين ، ام‌سلمه در پايان گفتارش ، اين جمله را نيز اضافه نمود كه :\r\nعايشه ! اگر آنچه را كه در اين باره از رسول خدا شنيده‌ام ، بر تو بازگو كنم ، مانند مارگزيده از ناراحتى به خود مىپيچى ، و فريادت بلند مىگردد .\r\nعايشه در پاسخ ام‌سلمه گفت : ام‌سلمه ! من گرچه هميشه موعظه و نصيحت تو را مىپذيرم ، ولى نه در اين مورد ، زيرا چه نيكو سفرى است كه من در پيش دارم كه مىخواهم ؛ در ميان دو گروه از مسلمانان ، كه عداوت و دشمنى بر آنان حكمفرماست صلح و مسالمت به وجود آورده ، و به اختلافات آنان خاتمه دهم « نعم المطلع مطلعاً اصلحت فيه بين فئتين متناجزتين » « 1 » .\r\n\r\n\r\n","description":"","footnote":"\r\n( 1 ) بلاغات النساء 8 ، در بعضى از كتب تاريخ آمده است ، كه ام‌سلمه مطالب بالا را در ضمن نامه‌اى به عايشه نوشت . فائق زمخشرى 1 / 290 شرح نهج‌البلاغه ابن‌ابىالحديد 2 / 79 عقدالفريد 3 / 69 و تاريخ يعقوبى .\r\n","page_name":" 47 ","page_number":49},
  {"content":"\r\n\r\n وَ قَرْنَ فِي بُيُوتِكُنَّ \r\nاى همسرن رسول تا دم مرگ ملازم خانه خود باشيد\r\n« قرآن مجيد »\r\nتنبحها كلاب الحواب\r\nسگان حوأب بر وى پارس خواهند كرد .\r\n« پيامبر اسلام »\r\n\r\nگزارشات راه\r\nعايشه لشكر خود را كه از گروهها و حزبهاى مخالف على تشكيل يافته بود مجهز ساخت ، و بسوى عراق حركت نمود ؛ و در طول راه تا ورود به بصره جريانات ، و حودثى رخ داد كه ايك به نقل آنها مىپردازم :\r\n\r\nاختلاف بر سر پيشنمازى\r\nطبرى مىگويد : هنگامى كه لشكر عايشه از مكه حركت نمود ، در بيرون شهر ، مروان ، براى نماز اذان گفت ، سپس به پيش طلحه و زبير آمد ، و گفت : من كداميك از شما را امير بدانم ، و او را براى مردم ؛ به پيشنمازى معرفى كنم ؟ ! چون خود طلحه و زبير نمىتوانستند عقيدهء خويش را ، در برابر همديگر صراحتاً ابراز\r\n\r\n","description":"","footnote":"","page_name":" 48 ","page_number":50},
  {"content":"\r\n\r\nكنند ، و خود را به اين مقام معرفى و كانديدا نمايند ، پسرانشان اظهار نظر نمودند و هر يك پدر خويش را پيش كشيد ، عبدالله پدر خود زبير را معرفى نمود ، محمد نيز ، پدرش طلحه را پيشنهاد كرد ، و بدين گونه اختلافى در ميان آنان به وجود آمد ، عايشه كه از جريان اطلاع حاصل نمود ، و متوجه گرديد كه اينك به بهانؤ پيشنمازى تخم نفاق و اختلاف در ميان لشكر افكنده مىشود ، مروان را به پيش خود خواست و گفت :\r\nمروان ! مىخواهى چه كنى ؟ ! چرا با اين عمل خود در ميان لشكر ، تفرقه و اختلاف مىاندازى ! ؟ نماز بايد با فرزند برادرم ، عبدالله‌بن‌زبير خوانده شود .\r\nطبق فرمان عايشه ، تا ورود لشكر به بصره ، عبدالله اين مقام را حفظ نمود ، و مردم با وى نماز مىخواندند .\r\nمعاذبن‌عبدالله چون در موضوع پيشنمازى ؛ اختلاف نظر را در ميان طلحه و زبير ديد ، گفت :\r\nبه خدا سوگند ؛ كه اگر فتح و پيروزى نصيب ما گردد ، باز در مسئلهء خلافت ، به اختلاف شديدترى دچار خواهيم گرديد ، زيرا : نه زبير حاضر است از مقام و منصب ، دست بردارد ، و آن را در اختيار طلحه بگذارد ، و نه طلحه آن را براى زبير وامىگذارد « 1 » .\r\n\r\nاختلاف بر سر سياست\r\nطبرى مىگويد : چون لشكر عايشه به منزل ذات عرق رسيد ، سعيدبن‌عاص « 2 » كه اشراف قريش ، و از بنىاميه بود ، و از لشكريان عايشه به شمار ميرفت ، به مروان و ياران وى گفت : اگر واقعاً هدف شما خونخواهى عثمان است به كجا ميرويد ؟ ! كه\r\n\r\n\r\n","description":"","footnote":"\r\n( 1 ) طبرى 5 / 168 - 169\r\n( 2 ) سعيدبن‌عاص از اشراف و فصيحترين افراد خاندان بنىاميه محسوب مىشد . اميرالمؤمنين عليه السلام پدر او را در جنگ بدر كشت ، او از نويسندگان عثمان و از طرف وى فرماندار كوفه بود كه على ( ع ) معزولش ساخت .\r\n","page_name":" 49 ","page_number":51},
  {"content":"\r\n\r\nاينك كشندگان عثمان در ميان همين لشكرند « 1 » آنان را بكشيد ! و به وطن خود باز گرديد ! ديگر بجنگ على رفتن و خود را بكشتن دادن چرا ؟ !\r\nمروان و يارانش در پاسخ وى گفتند : ما مىرويم ، تا نيروئى بدست آوريم ، كه بتوانيم همهءكشندگان عثمان را به قتل برسانيم .\r\nسپس سعيد ، با طلحه و زبير تماس گرفت ، و گفت : با من از در راستى بيائيد ! سخن درست بگوئيد ! كه اگر در اين جنگ پيروزى نصيب شما گرديد ، امارت و خلافت را به عهدهء چه كسى محول و واگذار خواهيد كرد ؟ !\r\nگفتند : هر يك از ما دو نفر را ؛ كه مردم انتخاب كنند .\r\nسعيد گفت : راستى ، اگر شما به خونخواهى عثمان قيام كگرده‌ايد ؟ ! چه بهتر كه مقام خلافت را نيز به فرزندان وى واگذاريد .\r\nدر جواب گفتند : ما ، بزرگان و پيرمردهاى مهاجرين را بر كنار كنيم ؛ و جوانان بىتجربهء ايشان را بر سر كار بياوريم ؟ !\r\nسعيد گفت : من هم هرگز حاضر نمىشوم كه خلافت را از خاندان عبدمناف « 2 » پس بگيرم ، و در اختيار ديگران بگذارم ، اين بگفت و از آنجا برگشت .\r\n« عبد الله بن خالد بن‌اسيد » ، نيز كه از بنى اميه بود از لشكر كناره گرفت و « مغيره بن شعبه » كه از قبيلهء ثقيف بود ، چون اين حادثه را مشاهده كرد ، افراد قبيلهء خود را ندا كرده گفت : هر كس از قبيلهء ثقيف ، در ميان اين لشكر است بازگردد ، آنان نيز از راهى كه آمده بودند برگشتند « 3 » و بقيهء لشكر به راه خود ادامه داد .\r\n\r\n\r\n","description":"","footnote":"\r\n( 1 ) مقصود او طلحه و زبير و عايشه بود .\r\n( 2 ) خاندان عبدمناف شامل تير بنىهاشم و بنىاميه ميشد در آن زمان كه خلافت با على بود سعيد اموى راضى نمىشد خلافت از بنىهاشم به طلحه كه از تيره تيم بود يا به زبير كه از دودمان بنىاسد بود ، منتقل گردد .\r\n( 3 ) طبرى 5 / 168 - 169 طبقات 5 / 23 .\r\n","page_name":" 50 ","page_number":52},
  {"content":"\r\n\r\n\r\nسومين اختلاف\r\nطبرى گفتار قبلى خود را چنين ادامه مىدهد كه : پس از اختلاف بر سر امارت و برگشتن چند تن از لشكريان ، لشكر عايشه كه دو فرزند عثمان « وليد و ابان » نيز در ميان آنان بود ، از منزل ذات عرق حركت نمود ، ولى براى بار سوم نيز ، در ميان لشكر ، اختلافى پديد آمد ، كه عده‌اى مىگفتند : بسوى شام رهسپار شويم ، و عده‌اى ديگر عراق را صلاح مىدانستند در اين باره زبير ؛ با فرزندش عبدالله ، و طلحه با علقمه كه وى را بر فرزندش مقدم مىدانست ، به شورا پرداختند ، و در اين نقطه به توافق رسيدند كه : عراق را مقصد خويش قرار بدهند و بدين گونه اختلاف نظر و تشنج لشكر را بر طرف نمودند « 1 » .\r\n\r\nجريان حوأب\r\nچهارمين پيش‌آمد كه در راه عراق به لشكر عايشه روى داد ، اين بود : طلحه و زبير در اثناى راه مطلع شدند كه على ( ع ) از مدينه حركت نموده ، و به منزل « ذىقار » رسيد ، و راه كوفه را بر آنان مسدود ساخته‌است ، طلحه و زبير از رفتن به كوفه ، منصرف گرديدند ، و با استفاده از بيراهه ، به سوى بصره حركت نمودند ، تا به محلى بنام « حوأب » رسيدند ، چون صداى پارس سگهاى آنجا به گوش عايشه رسيد ، سؤال كرد : نام اين محل چيست ؟ ! گفتند ( حوأب ) !\r\nاينجا بود كه عايشه ، به ياد گفتار رسول خدا افتاد ، كه جريان پارس كردن سگان حوأب را به همسران خود گوشزد مىنمود ، و آنان را ا از اين پيش آمد بر حذر مىداشت ، عايشه از اين حادثه ، در اثر خاطره‌اى كه از رسول خدا ( ص ) داشت ، مضطرب گرديد و وحشت و دلهره‌اى در وى به وجود آمد ، و گفت : انا لله و انا اليه راجعون ، من همان زنم كه رسول خدا از آيندهء او خبر مىداد .\r\n\r\n\r\n","description":"","footnote":"\r\n( 1 ) طبرى 5 / 168 - 169 طبقات 5 / 23 .\r\n","page_name":" 51 ","page_number":53},
  {"content":"\r\n\r\nعايشه با اين خاطره از سفرش منصرف گرديد و تصميم به مراجعت گرفت .\r\n« عبدالله‌بن‌زبير » كه از انصراف عايشه منصرف گرديد ، به نزد وى آمد و دربارهء حوأب با وى گفتگو نمود ، و چنين وانمود كرد كه معرفىكنندگان اشتباه نموده‌اند و نام اين محل حوأب نيست .\r\nعبدالله‌بن‌زبير ، پس از اين جريان ، هميشه مراقب و مواظب عايشه بود ، كه مبادا كسى دوباره با او تماس بگيرد ، و از اين سفر كه در پيش دارد منصرفش سازد .\r\nآرى فرزند زبير ، از حوأب با كجاوهء عايشه سايه‌وار حركت نمود ، تا وارد بصره گرديد « 1 » .\r\n\r\n\r\n","description":"","footnote":"\r\n( 1 ) طبرى 5 / 178 عبدالله‌بن‌سبا 1 / 100 - 103 .\r\n","page_name":" 52 ","page_number":54},
  {"content":"\r\n\r\nعايشة ! اخبرينا عن مسيرك هذا\r\nعايشه ! بما بگو هدف تو از اين سفر چيست ؟\r\n( ابوالاسود )\r\n\r\nاستيضاح فرماندهان لشكر\r\nطبرى نقل مىكند : لشكريان عايشه از مكه حركت نموده ، و به نزديكى بصره رسيدند و در آنجا در محلى كه « حفر ابوموسى » ناميده مىشد ، فرود آمدند .\r\n« عثمان بن حنيف انصارى » كه از طرف على ، فرماندار بصره بود ، از جريان اطلاع پيدا نمود ، و « ابوالاسود دؤلى » را مأمور ساخت كه بسوى لشكر عايشه حركت كرده با سران لشكر تماس بگيرد ، و از خواسته و هدف آنان تحقيق كند .\r\nابوالاسود خود را به لشكر عايشه رسانيد ، نخست با خود عايشه تماس گرفت ، و به وى گفت : عايشه ! منظور شما از آمدن به بصره چيست ؟ !\r\nعايشه : براى خونخواهى عثمان ، و انتقام از كشندگان وى ، بدين‌جا آمده‌ايم .\r\nابوالاسود : عايشه ! كسى از كشندگان عثمان ، در بصره نيست تا از وى انتقام بگيريد ؟\r\n\r\n","description":"","footnote":"","page_name":" 53 ","page_number":55},
  {"content":"\r\n\r\nعايشه : ابوالاسود ! آرى راست ميگوئى ، كشندگان عثمان در بصره نيستندو ما نيز نيامده‌ايم ، كه كشندگان او را در بصره پيدا كنيم ، بلكه ما آمده‌ايم كه از مردم اين شهر استمداد كنيم و با يارى و پشتيبانى آنان ، از قاتلان عثمان كه در مدينه دور على را گرفته‌اند انتقام بگيريم . ابوالاسود ! روزى كه عثمان با تازيانه‌ها شما را آزرده مىساخت ، من ناراحت مىگشتم ؛ و بر وى صريحاً و شديداً اعتراض مينمودم ، ولى شما كه با شمشيرها بر وى تاختيد ، و او را كشتيد ، چگونه روا است كه من سكوت كنم ، و بر مظلوميت وى ننالم ، و انتقام او را نگيرم ؟ ! ابوالاسود ! نه هرگز سكوت نخواهم كرد .\r\nابوالاسود : عايشه ! تو را با شمشير و تازيانه چه كار ؟ ! تو پرده‌نشين رسول خدائى ، و طبق فرمان وى ، تنها وظيفه تو اين است ، كه در گوشهء خانه‌ات بنشينى ، قرآن كتاب خدا را تلاوت كنى و عبادت پروردگارت را بجا بياورى . عايشه ! در اسلام بر شما زنان جهاد نيست ، گذشته از اين خونخواهى عثمان ، به شما نمىرسد على براى خونخواهى عثمان ، از جهت خويشاوندى از تو نزديكتر است ؛ چون هر دو از خاندان عبدمناف‌اند ولى شما از قبيلهء تيم مىباشيد !\r\nعايشه : ابوالسود ! من تصميم خود را بر هم نمىزنم ؛ و از اين راه منصرف نمىگردم ، تا هدف خود را پيش ببرم ، و قيام خود را به نتيجه برسانم !\r\nابوالاسود ! تو گفتى : براى زنان جنگ و جهاد نيست ، كدام جنگ ؟ ! و كدام جهاد ؟ ! مگر موضوع جنگ و جهادى در ميان است ؟ ! با موقعيتى كه من دارم ، كسى جرئت مىكند با من به مقام جنگ بيايد ! تا جنگى به وقوع بپيوندد ! ؟\r\nابوالاسود : عايشه ! اشتباه تو در همين جاست ، زيرا با تو آن چنان بجنگند كه آسانترين صحنه‌هايش آتش‌زا و كمرشكن باشد .\r\nابوالاسود در اينجا گفتار خود را با عايشه پايان داد ؛ سپس با زبير تماس گرفت و چنين گفت : زبير ! هنوز فراموش نشده است روزى كه مردم با ابوبكر بيعت مى\r\n\r\n","description":"","footnote":"","page_name":" 54 ","page_number":56},
  {"content":"\r\n\r\nنمودند ، تو دست به قبضهء شمشير برده شعار مىدادى و مىگفتى : « كسى بمقام خلافت بهتر و لايقتر از على نيست ، لباس زيباى خلافت به جر اندام على ، بر كسى زيبنده و رسا نيست » ولى امروز ، همان شمشير را به دست گرفته ، و عليه همان على ، قيام نموده‌اى . زبير ! آن دلسوزى و طرفدارى كجا ، و اين عداوت و مخالفت كجا ؟ !\r\nزبير در جواب ابوالاسود ، موضوع خون عثمان را پيش كشيد .\r\nابوالاسود گفت : به طوريكه ما شنيده‌ايم ، مباشر قتل عثمان ، شماها بوديد ، و على كوچكترين دخالتى ، در كشتن وى نداشت .\r\nزبير گفت : ابوالاسود ! به پيش طلحه برو ! تا وى چه گويد ؟\r\nابوالاسود مىگويد : به پيش طلحه رفتم ولى او را مردى خشن ، فتنه‌انگيز ، و طرفدار جدى جنگ يافتم ، و هرگونه گفتار و نصيحت را نسبت بوى بىاثر ديدم « 1 » .\r\nبنا به نقل ديگر ، ابوالاسود چنين مىگويد كه : من و عمران بن حصين ، از طرف عثمان بن حنيف والى بصره نزد عايشه رفتيم ؛ و از وى چنين توضيح خواستيم كه :\r\nعايشه ! چه عاملى تو را به اينجا كشانده است ؟ آيا در اين قيام و سفر خود ، فرمانى از رسول خدا ( ص ) دارى ، يا طبق نظر شخصى ، به اين عمل اقدام نموده‌اى ! !\r\nعايشه : من در اين باره از رسول خدا ( ص ) فرمان و دستورى ندارم ، بلكه از روزى كه عثمان كشته شد ، شخصاً به خونخواهى وى تصميم گرفتم ، زيرا ما ، در دوران عثمان صريحاً بر وى اعتراض مىنموديم ، كه چرا مسلمانان را مورد ظلم قرار داده ؛ و به آنان تازيانه مىزند ، مراتع و سرزمين‌هاى عمومى را براى استفاده و چراى مواشى خويش و خاندانش اختصاص مىدهد ، آن مرد جبار و تبهكار ، وليد ، رانده شدهء رسول خدا را كه در قرآن فاسق ناميده شده « 2 » امير و فرماندار مسلمانان مىنمايد ، آرى همهء اينها را بر وى گوشزد نموديم ، وى هر چه بود ، گفتار ما را پذيرفت ، از اعمالش پشيمان گرديد ، و با آن توبه خود را پاك و لغزشهايش را جبران نمود .\r\n\r\n\r\n","description":"","footnote":"\r\n( 1 ) الامامه و السياسه 1 / 57 شرح نهج البلاغه ابن‌ابىالحديد 2 / 81 طبرى 5 / 178 .\r\n( 2 ) حجرات - 6 .\r\n","page_name":" 55 ","page_number":57},
  {"content":"\r\n\r\nاما شما مردم ؛ به تويهء وى كوچكترين ارزش قائل نشديد ، با شمشيرهاى بران بر وى تاختيد ، و او را در خانه‌اش مظلوم و بىگناه كشتيد .\r\nشما عظمت سرزمين اسلامى - مدينه - و شوكت خلافت ، و حرمت ماه ذيحجه را ، كه در اسلام مورد احترام بود ، در هم شكستيد . چگونه ، و چرا من در مقابل اين ظلم و ستم ، سكوت اختيار كنم ؛ و در مقابل اين تمرد و تعدى خاموش بنشينم ؟ ! .\r\nابوالاسود : عايشه ! تو را با شمشير و تازيانه چه كار ؟ ! مگر رسول خدا ( ص ) تو را از دخالت در اين گونه امور ممنوع نساخته ؟ ! و گوشهء خانه را براى تو نه پسنديده است ؟ ! چرا بر خلاف دستور شوهر ارجمندت رسول خدا ( ص ) از خانه‌ات پا برون نهاده ، و در ميان مسلمانان ، فتنه و آشوب به پا كردى ؟\r\nعايشهك ابوالاسود ! كدام فتنه و فساد ؟ مگر كسى پيدا مىشود كه با من بجنگد ؟ و يا بر خلاف من سخن بگويد ، تا فتنه و فساد بر پا گردد ؟ هرگز چنين پيش‌آمدى رخ نخواهد داد ، و كسى جرئت چنين عملى را در مقابل من ، نخواهد داشت .\r\nابوالاسود : عايشه ! اگر اين مخالفت و آشوبگرى تو ادامه پيدا كند ؟ مردم با تو خواهند جنگيد ، و فتنهء بزرگى بر پا خواهد گرديد .\r\nعايشه : ابوالاسود ! اى پست فطرت قبيلهءبنى عامر « يا زنيم بنىعامر ! » سخن كوتاه كن ! چه كسى است كه بتواند با همسر رسول خدا بجنگد « 1 » ؟\r\nدر اينجا مصاحبه و گفتگوى ابوالاسود با عايشه پايان يافت ولى عايشه از گفتار ابوالاسود پندى نگرفت و از تصميم خود برنگشت و با لشكريانش از « حفر ابوموسى » حركت نمود تا به نزديك بصره رسيده و در آنجا فرود آمدند .\r\n\r\n\r\n","description":"","footnote":"\r\n( 1 ) بلاغات النساء 9 ، عقدالفريد 3 / 98 ، البيان و التبين جاحظ ط سندوبى 2 / 209 / 210 .\r\n","page_name":" 56 ","page_number":58},
  {"content":"\r\n\r\nان عثمان كان غير و بدل\r\nآرى عثمان رژيم عادلانه اسلام را تغيير داد .\r\n( عايشه )\r\n\r\nسران لشكر سخن مىرانند\r\nلشكر عايشه وارد بصره گرديد و « مربد » را كه ميدان وسيعى از ميدان‌هاى آن شهر بود اردوگاه خويش قرار داد .\r\nعثمان بن حنيف انصارى كه از طرف على فرماندار بصره بود ، باز عده‌اى را براى گفتگو و به دست آوردن هدف نهائى لشكر عايشه به « مربد » « 1 » فرستاد .\r\nعايشه كه اجتماع بزرگى از سپاه خود ، و مردم بصره را در يك جا بديد ، فرصت را غنيمت شمرد ، و در مقابل آنان سخنرانى مهيج و گيرائى بشرح زير ايراد نمود :\r\nمردم ! عثمان اميرمؤمنان ، گرچه از مسير حق و عدالت منحرف گرديد ، او اصحاب رسول خدا را ميآزرد ، جوانان فاسد و بىتجربه را به روى كار مىآورد ، از افراد\r\n\r\n\r\n","description":"","footnote":"\r\n( 1 ) مربد بصره در بيرون شهر و ميدان مال فروشان بود .\r\n","page_name":" 57 ","page_number":59},
  {"content":"\r\n\r\nفاسد و منحرف كه مورد غضب رسول خدا ( ص ) و از اجتماع مسلمانان مطرود بودند حمايت مىنمود ؛ و چراگاه‌هاى عمومى را به خود و بنىاميه اختصاص داده بود ، اما با همهء اين شرائط ، مردم كه بر وى اعتراض كردند ، و عواقب وخيم اعمالش را به او گوشزد نودند ، او از نصايح مردم پند گرفت ؛ و از اعمال زشتش پشيمان گرديد ، و دامن آلوده خود را با آب توبه شستشو داد ، و خود را از گناهان پاك نمود .\r\nولى عده‌اى بدون اينكه به توبهء وى وقعى نهند ، و بر پشيمانيش اعتنائى كنند ، او را كشتند ، و خون آن مرد پاك و بىگناه را ريختند ، و در كشتن وى به چندين گناه بزرگ دست آلودند ، زيرا او را در لباس مقدس خلافت ، و در ماهى كه جنگ و خونريزى در آن ماه - ذيحجه - حرام بود ، و در ميان شهرى كه - مدينه - حفظ شئون و احترام آن ، در اسلام لازم بود ، مانند شتر قربانى ، به قتل رسانيدند ، و خونش را بر زمين ريختند .\r\nمردم ! بدانيد قريش كه عامل اصلى قتل عثمان است ، با كشتن وى خود را هدف تيرهاى خويش قرار داده ، و با مشت خود دهان خويش را آلوده ساخته است ، كشتن عثمان آنان را به مقصدشان نرسانيد ، و سودى به حالشان نبخشيد ، به خدا سوگند بلائى آنان را فرا خواهد گرفت كه بديار نيستى رهسپارشان خواهد ساخت ، بلائى آتش‌زا ! و بنيان‌كن ! بلائى كه خواب‌آلودگان را بيدار سازد ! و نشستگان را برخيزاند !\r\nآرى خداوند عادل ، در مقابل اين ظلم بىحد ؛ مردمانى را بر آنان مسلط گرداند ، كه كوچكترين رحمى به حالشان نكنند ، و با بدترين و سخت‌ترين عذاب‌ها آنان را مورد شكنجه قرار دهند .\r\nمردم ! گناه عثما آنچنان بود كه مجوز قتل وى گردد ، گذشته از آن شما مردم او را به توبه وا داشتيد ، سپس بدون اينكه بتوبه‌اش وقرى نهيد ، بر وى تاختيد و خون آن بىگناه را ريختيد ، پس از آن بدون مشورت با مردم ، با على بيعت نموديد ، و او را غاصبانه بر كرسى خلافت نشانديد ، شما فكر مىكنيد من به نفع شما از تازيانه‌ها ،\r\n\r\n","description":"","footnote":"","page_name":" 58 ","page_number":60},
  {"content":"\r\n\r\nو فحاشىهاى عثمان غضبناك گردم ، ولى امروز به نفع عثمان از شمشيرهاى شما كه بر وى فرود آورديد ، غضبناك نگردم ، و سكوت اختيار كنم ؟ !\r\nمردم ! به هوش باشيد ! كه عثمان را مظلوم و بىگناه كشتند ، اين شما هستيد كه بايد در پى قاتلان وى باشيد ، و در هر كجا كه دست بر آنان يافتيد به قتلشان برسانيد ، سپس يكى از آن چند تن را كه عمر بخلافت نامزد كرده بود ، با شورا بخلافت انتخاب كنيد ، ولى نبايد كسى از قاتلان عثمان « 1 » در موضوع خلافت و شوراى تعيين خليفه شركت ، و كوچكترين دخالت بكند « 2 » .\r\nزهرى مىگويد : سخنرانى عايشه كه پايان يافت ، طلحه و زبير نيز ، به پا خاستند و در مقابل مردم چنين سخن راندند :\r\nمردم ! هر گناه توبه‌اى دارد ، و هر گناهكار پشيمانى و برگشتى كه در اثر آن پشيمانى پاك و آمرزيده مىشود ، عثمان نيز گرچه گناهكار بود ، ولى گناه وى قابل توبه و آمرزش بود ، ما نيز هيچگونه قصد كشتن او را نداشتيم ، تنها مىخواستيم او را توبيخ كنيم ، و از اين راه به توبه‌اش واداريم ، اما عده‌اى از مردم نادان و آشوبگر ، تصميم بر قتل وى گرفتند ، و بر افراد ما كه روح مسالمت‌آميزى داشتيم ، و ملايم و بردبار بوديم ، پيروز شدند ، و در نتيجه او را به قتل رسانيدند .\r\nسخنان طلحه و زبير كه باينجا رسيد ، مردم بصره از هر طرف ، زبان بر اعتراض گشوده ، فرياد برآوردند : طلحه ! نامه‌هاى شما كه بما ميرسيد . لحن بسيار تندى داشت و مضمون نامه‌هاى شما با آنچه امروز اظهار مىكنيد هيچ‌گونه ، تناسب و سازشى ندارد .\r\nدر اينجا زبير براى قانع نمودن و آرام ساختن مردم ، رشتهء سخن را به دست گرفت و گفت : اى مردم ! من دربارهء عثمان نامه‌اى بر شما ننوشته‌ام ، و اگر در اين\r\n\r\n\r\n","description":"","footnote":"\r\n( 1 ) منظور از قاتلان عثمان على ( ع ) بود .\r\n( 2 ) الامامه و السياسه 1 / 51 - 60 شرح نهج‌البلاغه ابن‌ابىالحديد 2 / 499 .\r\n","page_name":" 59 ","page_number":61},
  {"content":"\r\n\r\nمورد نامه‌اى بشما رسيده است ، از طرف ديگران بوده است .\r\nسپس گفتهء سابق خود را تعقيب ، و به اصطلاح مظلوميت عثمان را با آب و تاب بيشتر ، براى مردم توضيح داد و شرح نمود ، و در ضمن از على و پيروانش به شدت انتقاد و بدگوئى كرد . « 1 »\r\n\r\n\r\n","description":"","footnote":"\r\n( 1 ) طبرى 5 / 178 .\r\n","page_name":" 60 ","page_number":62},
  {"content":"\r\n\r\nصنتم حلائلكم و قدتم امكم\r\nهمسران خود را در ميان خانه‌ها نگاشته عايشه ام‌المؤمنين را پيشاهنگ لشكر قرار داديد .\r\n« اعتراض‌كنندگان »\r\n\r\nاعتراض به سخنگويان\r\nپس از سخنرانىهاى گرم و آتشين عايشه و سران لشكر وى ، كه در « مربد » ايراد گرديد ، عده‌اى از شنوندگان به پا خاستند ، و صريحاً زبان بر اعتراض گشودند .\r\n1 - طبرى كه سخنرانىهاى سران لشكر عايشه را نقل مىكند ، به دنبال آن مىگويد :\r\nدر اين هنگام مردى از خاندان « عبدالقيس » به پا خاست و چنين گفت :\r\n\r\n","description":"","footnote":"","page_name":" 61 ","page_number":63},
  {"content":"\r\n\r\nزبير ! ساكت باش ! تا من نيز سخنى بگويم ، و انچه لازم است به مردم برسانم .\r\nعبدالله پسر زبير ، بر وى پرخاش نمود و گفت : اى مرد عبدى ! به تو نمىرسد كه سخن بگوئى . ولى آن مرد به گفتار وتوبيخ پسر زبير اعتنائى ننمود ، و خطاب به لشكريان عايشه چنين گفت :\r\nشما گروه مهاجران « 1 » در زندگى به بزرگترين فضيلت و افتخار نيل گشتيد ، زيرا شما بوديد كه نخستين بار به نداى رسول گرامى لبيك گفتيد ، و ساير مردم پس از شما و به پيروى از شما به آئين اسلام گرويدند ، و آن را با جان و دل پذيرفتند ، و هنگامى كه رسول خدا به لقاى حق پيوست ، شما مردى را از ميان خود انتخاب كرديد ، و با وى بيعت نموديد ، با اين كه در اين انتخاب با ما مشورت نكرديد ، و بدون اطلاع ما به چنين امرى اقدام نموديد ، باز ما با شما مخالفت ننموديم و بر آنچه شما پسنديده بوديد راضى گشتيم .\r\nدوران زندگى او به پايان رسيد ، و كسى را از ميان شما به مقام خلافت معين نمود ، شما نيز بدون اطلاع ما دست بيعت به وى داديد ، ما هم ، تسليم شما گشتيم ، و با رضاى خاطر ، دست بيعت بر دست وى نهاديم ، او نيز وقتى كه خواست بسوى جهان ديگر رخت بربندد ، امارت ، و خلافت را در ميان شش نفر قرار داد و كا را به شورا محول نمود ، آنگاه از ميان آن شش تن ، عثمان را انتخاب كرديد و با وى بيعت نموديد ، ولى ديرى نپائيد كه روش او را نپسنديد ، و بر اعمال وى اعتراض نموديد ، تا آنجا كه دست به خون وى آلوديد ، در صورتى كه نه در خلافت وى ، با ما مشورت كرده بوديد ، و نه در قتلش . از آنجا به خانهء على ريختيد ، اصرار و التماس را از حد گذرانديد ، تا او را با جبر و اكراه به روى كار آورديد ، و با وى بيعت نموديد و پيمان خلافت بستيد ؛ همهء اين‌ها را از پيش خود بدون اطلاع ما و بدون اين كه با ما مشورت كنيد انجام داديد ، ولى اكنون نمىدانم به چه دليل ، عليه وى فتنه برانگيخته ، و با وى آمادهء جنگ شده‌ايد ؟ !\r\nآيا على ، به مال و ثرت مسلمانان خيانت و تعدى نموده است و يا عملى بر خلاف حق انجام داده و يا كار خلافى كه مورد پسند شما نباشد مرتكب شده است ؟ ! نه ، هرگز ! دامن على از همهء اين‌ها پاك و مبرا است !\r\n\r\n\r\n","description":"","footnote":"\r\n( 1 ) مهاجر لقب صحابه‌اى بوده كه در مكه اسلام آوردند و به مدينه هجرت نمودند و انصار لقب صحابه‌اى بوده كه در مدينه بودند و پيامبر را يارى نمودند .\r\n","page_name":" 62 ","page_number":64},
  {"content":"\r\n\r\nپس ، ما مردم چه اعتراضى بر وى داريم ؟ ! و چگونه و چرا باوى بجنگيم ؟ ! سخن آن مرد كه به اين جا رسيد ، عده‌اى از لشكريان عايشه ، از حق‌گوئى وى به خشم آمده ، و تصميم به قتل وى گرفتند ، بستگان و اقوام او نيز ، به يارى وى به پا خاستند و از او دفاع نمودند ، تا جان به سلامت برد و از ميان لشكر فرار نمود .\r\nولى حادثه در اين جا به پايان نرسيد ، و روز ديگر در ميان لشكر عايشه ، و قبيلهء آن مرد ، جنگى به وقوع پيوست ، و هفتاد تن از قبيلهء او را ناجوانمردانه به قتل رسانيدند « 1 » .\r\nهنگامى كه اين جريان به گوش امام ( ع ) رسيد ، بيش از حد ناراحت گرديد ، و اشعارى چند در سوكشان سرود كه مضمون آن چنين است :\r\nجاى بسى تأسف و تأثر از ظلمى كه بر ربيعه وارد گرديده است .\r\nربيعه‌اى كه نسبت به رهبرشان هميشه گوش به فرمان ، و مردم مطيعى بودند .\r\nآرى آنان هميشه طرفدار حق بودند .\r\nو در راه حق خون خود را نثار نمودند « 2 » .\r\n2 - باز طبرى از نصربن‌مزاحم نقل مىكند كه :\r\n« جاريه‌بن‌قدامه » در مقابل لشكر عايشه قرار گرفت و بوى گفت :\r\nعايشه ! به خدا سوگند گناه ريختن خون عثمان ؛ كمتر از اين بود كه ، تو بر اين شتر نفرين شده سوار گردى و از خانه‌ات بيرون آمده همچون مردان به ميدان جنگ رهسپار شوى ، عايشه ! تو در جامعهء اسلامى احترام و ارزش داشتى ، اما با اين عمل ، ارزش خود را بر باد دادى ، احترام و عظمت خود را در هم شكستى ، و خود را در معرض كشته شدن قرار دادى زيرا كسى كه با تو بجنگد ، ديگر از ريختن خون تو ابا نخواهد داشت .\r\nعايشه ! اگر به دلخواه و با اختيار خود ، اين همه راه را پيموده ، و به اين جا\r\n\r\n\r\n","description":"","footnote":"\r\n( 1 ) طبرى 5 / 178 .\r\n( 2 )\r\n يا لهف قلبى على ربيعه * ربيعه السامعه المطيعه\r\nسنتها كانت بها الوقيعه \r\n( طبرى 5 / 204 )\r\n","page_name":" 63 ","page_number":65},
  {"content":"\r\n\r\nآمده‌اى از همين جا به خانهء خود برگرد ، و اگر تو را با اجبار و اكراه به اين جا كشانده‌اند از مسلمانان استمداد كن ! تا تو را از دست آنان كه مجبورت ساخته‌اند ، برهانند ، و به خانه‌ات برسانند « 1 » .\r\n3 - طبرى به گفتار خود چنين ادامه مىدهد : سخنان جاريه كه به پايان رسيد جوانى از بنىسعد به پا خاست و خطاب به طلحه و زبير گفت :\r\nزبير ! مگر تو يار و هوادار رسول خدا ( ص ) نبودى ؟ طلحه ! مگر تو نبودى كه در مقابل شمشير دشمنان ، با جان و دل ، از رسولخدا حمايت نمودى ؟ !\r\nولى امروز چه شد كه آنهمه يارى و وفادارى ، به ظلم و خيانت مبدل گرديد ؟ !\r\nمن هرگز ، با شما مردم ، كه زنان خود را در خانه گذاشته ، و همسر رسول خدا ( ص ) را با خود به اينجا كشانده‌ايد همكارى نخواهم نمود ، وبدين عمل شما راضى نخواهم بود .\r\nآن جوان اين بگفت ، و خود را از لشكربه كنار كشيد ، و در همانجا اشعارى بدين مضمون سرود :\r\nبه خدا سوگند اين كمال بىانصافى است كه زنان خود را در خانه‌ها نشانديد و همسر رسول خدا را به ميدان جنگ كشانديد .\r\nوظيفهء عايشه در خانه نشستن و حفظ آبروى خود بود ، اما هوس بيابان‌گردى و تاختن با اسبان به روى چيره شد .\r\nاو هدفى جز اين ندارد ، مسلمانان كه همچون فرزندان اويند در پيشاپش وى با شمشير و نيزه با همديگر بجنگند و او نيز بر آنان تماشا كند .\r\nطلحه وزبير نيز احترام و حيثيت او را بر باد دادند ، اين است هدفهاى پست و آرمانهاى شوم آنان « 2 »\r\n\r\n\r\n","description":"","footnote":"\r\n( 1 ) طبرى 5 / 176 .\r\n( 2 )\r\n صنتم حلائلكم و قدتم امكم * هذا لعمرك قله الانصاف\r\nامرت بجر ذيولها فى بيتها * فهوت تشق البيد بالايجاف\r\nغرضاً يقاتل دونها ابنائها * بالنبل و الخطى و االاسياف\r\nهتكت بطلحه و الزبير ستورها * هذا المخبر عنهم و الكافى \r\nطبرى 5 / 176\r\n","page_name":" 64 ","page_number":66},
  {"content":"\r\n\r\n4 - سپس طبرى اضافه مىكند كه ، در اين هنگام جوانى از قبيلهء جهينه به پيش محمدبن‌طلحه ، كه مردى زاهد بشمار مىرفت آمد ، و از وى كشندگان عثمان را سراغ گرفت .\r\nمحمد گفت : خون عثمان در ميان سه نفر است ؛ يك سوم آن ، در گردن اين بانوى كجاوه سوار ( عايشه ) قسمت دوم آن ، در گردن مردى كه بر اين شتر سرخ موى سوار است ( طلحه ) و قسمت سوم خون عثمان نيز ، در گردن على مىباشد !\r\nجوان از گفتار محمد خنديد ، و اشعارى بدين مضمون سرود :\r\nدربارهء قتل كسى كه از دفن او در قبرستان مسلمانان جلوگيرى نمودند - عثمان - از پسر طلحه توضيح خواستم .\r\nدر جوابم گفت خون وى در گردن اين سه نفر است .\r\nيكى زن كجاوه سوار و دومى اين مرد شتر سوار .\r\nسومى نيز علىبن‌ابيطالب است . و اما ما ، مردم صحرا نشين بوديم ، و در اين امور دخالتى نداشتيم .\r\nدر جواب وى گفتم : راست گفتى كه كجاوه سوار ، و شتر سوار ، از كشندگان عثمانند .\r\nولى دربارهء على به خطا رفتى و راه اشتباه پيمودى « 1 » .\r\n\r\n\r\n","description":"","footnote":"\r\n( 1 )\r\n سألت ابن طلحه عن هالك * بجوف المدينه لم يقبر\r\nفقال ثلاثه رهط هم * اماتوا ابن عفان و استعير\r\nفثلت على تلك فى خدرها * و ثلث على راكب الاحمر\r\nو ثلث على بن طالب * و نحن بدويه قرقر\r\nفقلت صدقت على الاولين * و اخطأت فى الثالث الازهر \r\n( طبرى 5 / 176 )\r\n","page_name":" 65 ","page_number":67},
  {"content":"\r\n . \r\n","description":"","footnote":"","page_name":" 66 ","page_number":68},
  {"content":"\r\n\r\n\r\n[ بخش دوم 
  ] در جنگ جمل\r\n\r\n","description":"","footnote":"","page_name":" 67 ","page_number":69},
  {"content":"\r\n . \r\n","description":"","footnote":"","page_name":" 68 ","page_number":70},
  {"content":"\r\n\r\nفقتلوا طائفة صبراً و طائفة غدراً :\r\nلشكريان عايشه گروهى را گردن زدند\r\nو گروه ديگرى را با مكر و حيله كشتند .\r\n( على « ع » )\r\n\r\nجنگ اول شروع مىگردد\r\nطبرى مىگويد : لشكر عايشه كه وارد بصره گرديد ، عثمان‌بن‌حنيف ، فرماندار على ( ع ) پيش لشكر آمد ، و به آنان گفت شما نسبت به على ( ع ) چه اعتراض و ايرادى داريد ، كه عليه او قيام نموده‌ايد ؟\r\nگفتند : اولين اعتراض ما ، اين است كه او ، با اين‌كه هيچگونه تفوق و برترى بر ما ندارد ، مىخواهد ، بر ما حكومت و رياست كند ، و اين رويه براى ما قابل قبول نيست .\r\nو ثانياً او كارى انجام داده است كه جاى هر گونه اعتراض و مورد هر گونه انتقاد مىباشد .\r\nعثمان‌بن‌حنيف گفت : من از طرف على فرماندار و حكمران اين شهر هستم\r\n\r\n","description":"","footnote":"","page_name":" 69 ","page_number":71},
  {"content":"\r\n\r\nو هيچ‌گونه نظر و اختيارى از خود ندارم ؛ مهلتى به من دهيد ! كه نامه‌اى به اميرالمؤمنين ( ع ) بنگارم پيشنهادها ، و خواسته‌هاى شما را به اطلاع وى برسانم ، تا او خود چه بگويد ، و چه دستورى دهد ؟ !\r\nپيشنهاد منصفانه عثمان‌بن‌حنيف شذيرفته شد و طبق همان پيشنهاد ، پيمانى در ميانشان بستند ، و خدا را نيز بر آن شاهد و گواه گرفتند و پيمانشان را بدين گونه محكم و استوار ساختند ، و عثمان‌بن‌حنف ، اين جريان را براى امام ( ع ) نگاشت ولى دو روز بيشتر طول نكشيد ، كه لشكريان عايشه ، صلح و آرامش بصره را به هم زدند و بر عثمان تاختند ، و دستگيرش ساختند ؛ تازيانه‌ها بر بدنش نواختند ؛ و با وضع رقت بارى موهاى سر و صورت او را كندند « 1 » .\r\nعده‌اى ديگر از تاريخ نويسان مانند يعقوبى ، مسعودى ، و صاحب استيعاب ؛ « 2 » چنين نقل نموده‌اند : در ميان لشكر عايشه و عثمان‌بن‌حنيف ، پيمان صلحى بدين مضمون منعقد گرديد كه : طرفين از افروختن آتش جنگ و خونريزى خوددارى كنند ، و انتظامات و رياست شهر بصره ، و پست فرماندارى ، مانند گذشته در اختيار عثمان‌بن‌حنيف باشد ؛ تا آنكه خود على به بصره آيد ، و با مخالفين خودش گفتگو كند ، و يا نظر خود را كتباً اظهار نمايد .\r\nصلحنامه‌اى نيز به همان مضمون ، در ميان دو لشكر نگارش يافت ، سپس فرماندار اميرالمؤمنين ( ع ) ، به اتكاى همان صلح و پيمان به ياران و سربازان خود دستور داد ، كه سلاح جنگ را بر زمين نهند ، تا پايه‌هاى صلح و آرامش ، هر چه بيشتر استوار گردد .\r\nولى چند روز طول نكشيد ، كه در يك شب بسيار سرد ، و بارانى ، عده‌اى از لشكريان عايشه ، تحت فرماندهى عبدالله‌بن‌زبير ، به فرماندارى بصره حمله نمودند ، عثمان ؛ فرماندار على را دستگير سپس حملهء خود را به بيت‌المال متوجه نموده و\r\n\r\n\r\n","description":"","footnote":"\r\n( 1 ) طبرى 5 / 178 .\r\n( 2 ) اين جريان در عقد الفريد نيز نقل شده است .\r\n","page_name":" 70 ","page_number":72},
  {"content":"\r\n\r\nنگهبانان را متفرق ساختند ، و چهل تن از آنان را نيز كشتند « 1 » .\r\nمسعودى مىگويد : تعداد كشته‌شدگان در اين حمله ، علاوه بر مجروحين ، به هفتاد نفر مىرسيد كه پنجاه تن از آن‌ها را ، بعد از دست‌گيرى ، براى ارعاب و ترسانيدن مردم ، در مقابل چشم آنان گردن زدند .\r\nطبرى و صاحب استيعاب مىگويند : پس از دست‌گيرى « عثمان‌بن‌حنيف » ، ابان فرزند عثمان‌بن‌عفان را پيش عايشه فرستادند ؛ تا تكليف و سرنوشت آنان را معين كند عايشه نيز فرمان به قتل وى داد ، و گفت : ابان ! عثمان‌بن‌حنيف را كه از انصار است به انتقام پدرت « عثمان‌بن‌عفان » ، كه انصار او را به قتل رسانيده‌اندئ گردن بزن ! و انتقام پدرت را از او بگير ! !\r\nدر آن هنگام كه فرمان قتل عثمان‌بن‌حنيف انتشار يافت ، زنى به نزد عايشه آمد و گفت : يا ام‌المؤمنين ! تو را به خدا سوگند ، احترام عثمان‌بن‌حنيف را كه از ياران ، و اصحاب رسول خدا مىباشد ، ناديده مگير ! و از قتل وى اغماض بكن ! عايشه ، تحت تأثير سخنان آن زن قرار گرفت ، و دستور داد كه « ابان » را برگردانند ( ابان ) ، دوباره پيش عايشه برگشت ، عايشه به وى گفت : كه ( ابان ) ! از قتل عثمان خوددارى كنيد ، و به زندانش روانه سازيد !\r\nابان گفت : عايشه ! اگر مىدانستم كه مىخواهى نسبت به مجازات عثمان ، تخفيفى قائل شوى ، و قتل او را به زندان مبدل سازى ، بازنمىگشتم ، مگر فرمان اولى تو را دربارهء او اجرا كنم ، و به انتقام پدرم ، گردن او را بزنم .\r\nدر اين جا بود كه طبق نظريه و صلاح ديد مجاشع‌بن‌مسعود ، چهل تازيانه بر بدن عثمان‌بن‌حنيف نواختند ، موهاى سر و صورت و مژگان وى را با وضع رقت‌بارى كندند ، سپس به سياه چال زندانش روانه ساختند « 2 » .\r\n\r\n\r\n","description":"","footnote":"\r\n( 1 ) استيعاب در ترجم حكيم بن جبله .\r\n( 2 ) طبرى 5 / 182 .\r\n","page_name":" 71 ","page_number":73},
  {"content":"\r\n\r\nيعقوبى مورخ معروف نقل مىكند ، كه بعد از حمله به كاخ فرماندارى ، و دست‌گيرى « عثمان‌بن‌حنيف » لشكريان عايشه به سوى بيت‌المال حمله كردند و هر چه در آنجا بود به يغما بردند و بدينگونه در اولين جنگ لشكريان عايشه پيروز گرديدند ، فرماندارى و بيت‌المال و تمام اختيارات شهر بصره را به دست آوردند .\r\n\r\n","description":"","footnote":"","page_name":" 72 ","page_number":74},
  {"content":"\r\n\r\nاللهم انك حكم عدل فأشهد\r\nخدايا ! تو گواه باش چون تويى دادگر و دادرس .\r\n( حكيم )\r\n\r\nجنگ دوم شروع مىگردد\r\nطبرى مىگويد : جريان گرفتارى عثمان‌بن‌حنيف ؛ به گوش « حكيم‌بن‌جبله » كه « 1 » يكى از شيوخ ، و سرشناسان بصره بود رسيد ، با عده‌اى از مردم بصره كه از قبيله عبدقيس و بكربن‌وايل ، بودند ؛ پيش عبدالله‌بن‌زبير رفت و از وى درخواست نمود ، تا مضمون صلحنامه را كه بر خلاف آن رفتار نموده و نقض كرده بودند ؛ به مورد اجرا بگذارد ، و طبق مفاد آن ، عثمان‌بن‌حنيف از گوشهء زندان به كاخ فرماندارى منتقل گردد ، و تا آمدن على ؛ حكومت بصره ، مانند گذشته در اختيار وى باشد .\r\nحكيم جبله در پايان سخن ، اين جمله را نيز اضافه نمود ، كه عبدالله ! به خدا\r\n\r\n\r\n","description":"","footnote":"\r\n( 1 ) حكيم بن جبله مرد صالح و متدينى بود از طايف عبد قيس و رئيس آنان نيز بود بنا به نقل بضى مورخين از صحابه رسول خدا هم محسوب مىگرديد . اسدالغابه 2 / 39 و 40 .\r\n","page_name":" 73 ","page_number":75},
  {"content":"\r\n\r\nسوگند اگر براى خود ، اعوان و بارانى پيدا مىنمودم ، در اثر پيمان‌شكنى ؛ و كشتن اين عدهء بىگناه از مسلمانان ، با شما سخت مىجنگيدم ، تا خون كشته‌شدگان را از شما بگيرم . عبدالله ! اكنون ريختن خون شما ، بر ما حلال و مباح است ، زيرا شما برادران دينى ما ، ومسلمانان بىگناه را كشتيد ، و خون آنان را بر زمين ريختيد ، عبدالله ! از خشم خدا نمىهراسيد ، كه اين‌گونه مسلمانان را از دم شمشير مىگذرانيد و خون آنان را بر زمين جارى مىسازيد ؟ !\r\nعبدالله زبير گفت : حكيم ! ما آنان را در مقابل قتل عثمان به قتل رسانديم ، و خونشان را در مقابل خون او بر زمين ريختيم .\r\nحكيم گفت : عبدالله ! از خدا بترسيد ! و از غضب وى بهراسيد ! زيرا هيچيك از آنان ، از كشندگان عثمان نبودند ؛ و در خون وى شركت نداشتند .\r\nعبدالله‌بن‌زبير گفت : حكيم ! خلاصه و آخرين سخن ما اين است كه عثمان‌بن‌حنيف ، تا على را از مقام خلافت منع نسازد ، و از وى تبرى نجويد ، او را از زندان آزاد نخواهيم ساخت .\r\nحكيم در اينجا رو به آسمان كرد ، و گفت : خداوند دادگر ! تو گواه باش ! كه آنچه لازمه نصيحت و خيرخواهى بود ، بر اين مردم ابلاغ نمودم ، ولى از گفتهء من پندى نگرفتند ؛ اللهم انك حكم عدل فاشهد !\r\nحكيم سپس رو ، به ياران خود كرد و گفت : من وظيفه خود مىدانم ، كه با اين مردم بجنگم ؛ و هر كس از شما جنگ را وظيفهء لازم مىداند ، از صف ياران ما بيرون رود اين بگفت ؛ و با ياران خود ، به لشكر عايشه حمله نمود ، و بدين گونه جنگ خونيى در ميان لشكر عايشه ، و ياران حكيم‌بن‌جبله ، به وقوع پيوست ، حكيم سرگرم جنگ بود ، كه مردى از لشكريان عايشه او را غافلگير ساخت ، و شمشيرى بر پاى وى فرود آورد ، پاى حكيم از ساق قطع گرديد ، و بر زمين افتاد ، حكيم ، ساق بريده شدهء خود را بدست گرفت ، و به شدت بسوى آن مرد انداخت ، پاى بريده بطورى به پشت گردن او اصابت نمود ، كه نقش بر زمينش ساخت ، حكيم ، خود را كشان كشان ،\r\n\r\n","description":"","footnote":"","page_name":" 74 ","page_number":76},
  {"content":"\r\n\r\nو با پاى بريده به روى وى انداخت ، و در زير بدن خون‌آلودش او را كشت و بدين‌گونه به قتلش رسانيد ، سپس بر كشتهء وى تكيه نمود ، در آن هنگام ، رهگذرى از وى پرسيد : حكيم ! چه كسى تو را به اين روز سياه انداخته است ؟ گفت : همين مردى كه پشتى من است . ولى با اين حال زخمهاى پيكر حكيم ، آنچنان كارى و مؤثر بود كه ديرى نپائيد ، در جاى خود جان به جان آفرين تسليم نمود « 1 » .\r\nطبرى مىگويد : لشكر عايشه ، پس از كشتن حكيم دوباره تصميم گرفتند كه عثمان‌بن‌حنيف را بقتل برسانند ، عثمان گفت : مىدانيد كه برادر من « سهل‌بن‌حنيف » حاكم و استادار مدينه است ، اگر مرا بكشيد او نيز خاندان و خويشاوندان شما را در مدينه نابود خواهد ساخت ، اين بود كه از قتل او صرف نظر نموده آزادش ساختند « 2 » .\r\n\r\n\r\n","description":"","footnote":"\r\n( 1 ) طبرى 5 / 182 . استيعاب شرح حال حكيم بن‌جبله .\r\n( 2 ) طبرى 5 / 181 .\r\n","page_name":" 75 ","page_number":77},
  {"content":"\r\n\r\nالصلاة الصلاة يا اصحاب محمد !\r\nياران پيامبر نماز را دريابيد ! نماز را دريابيد !\r\n( مسلمانان )\r\n\r\nجنگ داخلى شروع مىگردد\r\nلشكر عايشه در جنگ اول و دوم پيروز گرديده ، شهر بصره را از هر جهت به تصرف خود درآوردند ولى پس از آن ، يك جنگ و اختلاف شديد داخلى به وجود آمد زيرا :\r\nطلحه مىكوشيد كه در اولين نماز پس از پيروزى ، پيشنمازى و امامت در نماز ، كه نشانهء خلافت نيز مىتوانست باشد ، به وى محول گردد زبير نيز تلاش مىنمود ، كه اين مقام را او احراز كند ، بدين گونه اختلاف و كشمكش سخت ، و شديد بر سر محراب ، و پيشنمازى ، در ميان آن دو به وجود آمد ، و چندان به طول انجاميد كه نزديك بود وقت نماز سپرى گردد ، بطورى كه صداى مسلمانان از هر سو بلند گرديد كه :\r\n« الصلاة الصلاة » اى ياران رسول خدا ! نماز را دريابيد ! از فوت نماز در حذر باشيد ! ولى باز هم اختلاف و نزاع ادامه پيدا نمود ؛ تا خود عايشه براى حل نزاع دخالت كرد ،\r\n\r\n","description":"","footnote":"","page_name":" 76 ","page_number":78},
  {"content":"\r\n\r\nو دستور داد كه : طلحه و زبير هر دو ، خود را از محراب و پيشنمازى بكنار بكشند ، يك روز محمد فرزند طلحه ، پيشنمازى را به عهده بگيرد ، و روز ديگر عبدالله پسر زبير .\r\nصاحب طبقات مىگويد : با اين طرح ، و پيشنهاد عايشه نيز ، اختلاف پايان نپذيرفت ، زيرا در اينكه اولين نماز به پيشوائى كدام يك ، از اين دو نفر انجام بگيرد دوباره ، ختلاف به وجود آمد بطوريكه هر يك از آنان در محراب قرار مىگرفت ، دومى او را عقب مىزد ، و حل اين مشكل به قرعه منجر گرديد ، و محمدبن‌طلحه در اين قرعه برنده شد و اولين نماز ، با پيشنمازى وى انجام گرفت ، و در همان نماز بود كه : محمدبن‌طلحه ، سورهء « سأل سائل به عذاب واقع » را تلاوت نمود ، و هدفش اين بود كه با آن آيهء كوبنده ، به عبدالله تعريض كند ، و غرور او را در هم شكسته ، پيروزى خود را به رخ وى بكشد « 1 »\r\nصاحب اغانى مىگويد : شاعرى در مورد اختلاف بر سر پيشنمازى ، كه در ميان طلحه و زبير و فرزندانشان به وجود آمده بود ؛ اشعارى بدين مضمون سرود :\r\nآن دو جوان بر سر محراب و پيشنمازى مىجنگد ، و اين نشانه رياست طلبى آنان است .\r\nپدرانشان طلحه وزبير نيز بيش از حد ، رياست طلب و مقام دوست هستند .\r\nمرا با طلحه و زبير چه كار ؟\r\nزيرا پيشواى آنان ؛ على ، اينك در دسترس من است .\r\nاين طلحه و زبير را مادرشان فريب داده و يعلىبن‌اميه به ورطهء هلاكت و بدبختى رهنمونشان ساخته است « 2 »\r\n\r\n\r\n","description":"","footnote":"\r\n( 1 ) طبقات 5 / 39 او در همانجا در شرح حال محمدبن‌طلحه مىگويد : كه طلحه و زبير بيت‌المال مسلمانان را مهر و موم نمودند .\r\n( 2 )\r\n تبارى الغلمان اذ صليا * و شح على الملك شيخاهما\r\nو مالى و طلحه و بن الزبير * و هذا الذى الجذع مولاهما\r\nفأمهما اليوم غرتهما * و يعلى بن اميه دلاهما \r\nاغانى 11 / 120 از أبومخنف نقل نموده و مسعودى نيز در مروج لذهب داستان اختلاف بر سر نماز را نقل كرده است .\r\n","page_name":" 77 ","page_number":79},
  {"content":"\r\n\r\nيا قطع ظهراه\r\nاى واى كمرم شكست .\r\n( زبير )\r\n\r\nآنجا كه حقيقت روشن گرديد\r\nطبرى از جون بن قتاده نقل مىكند كه : من در نزد زبير بودم ، مرد اسب سوارى آمد و گفت : سلام بر تو اى امير !\r\nزبير : و عليك السلام .\r\nاسب‌سوار : امير ! اينك لشكر على بفلان محل رسيده ولى از لحاظ ساز و برگ جنگى بسيار فقير ، و از نظر تعداد نفرات ، بسيار كم و معدود ، و دلشان هراسان و مرعوب است .\r\nاو رفت ، و اسب سوار ديگرى آمد و گفت :\r\nالسلام عليك ايها الامير !\r\nزبير : و عليك السلام .\r\n\r\n","description":"","footnote":"","page_name":" 78 ","page_number":80},
  {"content":"\r\n\r\nمرد اسب سوار : امير ! لشكر على پيش آمده و در فلان محل قرار گرفته بودند ، ولى هنگامى كه تعداد ، و تجهيزات و ساز و برگ شنا را شنيدند ؛ دلشان از خوف و ترس آكنده گرديد و از همان راهى كه آمده بودند برگشتند .\r\nزبير : ساكت باش ! تو چه مىگوئى ؟ آثار دروغ و چاپلوسى در گفتار تو نمايان است ، زيرا اگر على بجز يك چوب‌دستى سلاحى پيدا نكند ؛ با همان چوب نيز بجنگ ، خواهد آمد ، و از مسير خود بر نخواهد گشت .\r\nجون‌بن‌قتاده اضافه مىكند كه : لشكر على ( ع ) به نزديكى بصره رسيده بود ، اسب‌سوار ديگرى پيش زبير آمد و گفت :\r\nاى امير ! سلام بر تو .\r\nزبير ! عليك السلام .\r\nاسب‌سوار : امير ! ين لشكر على است ، كه به سوى شما مىشتابد و عمار نيز در ميان آن لشكر بود او را ديدم و با وى گفتگو نمودم .\r\nزبير : اشتباه مىكنى ؛ نبايد عمار در ميان لشكر على باشد .\r\nاسب‌سوار : امير به خدا سوگند هيچ اشتباهى در كار نيست ، و حتماً عمار در ميان لشكر على است .\r\nزبير : به خدا سوگند خداوند عمار را در ميان لشكر على قرار نخواهد داد .\r\nاسب‌سوار : امير ! خدا گواه است كه او در ميان لشكر على بود .\r\nبالاخره زبير هرچه انكار مىنمود ، اسب‌سوار پافشارى و اصرار بيشترى مىورزيد ، كه عمار در ميان لشكر على است .\r\nزبير كه اصرار و پافشارى او را ديد ، به يك تن از نزديكان خود دستور داد ، تا به ميان لشكر على برود ، و جريان را از نزديك بررسى و تحقيق كند .\r\nجون بن قتاده مىگويد : او رفت و طولى نكشيد ، كه برگشت و گفت :\r\nزبير ! به خدا سوگند ، آنچه او مىگفت راست بوده است ، و من نيز عمار را در ميان لشكر على ديدم .\r\n\r\n","description":"","footnote":"","page_name":" 79 ","page_number":81},
  {"content":"\r\n\r\nدر اينجا بود ، كه حقيقت براى زبير روشن گرديد ، و بدون اختيار فرياد برآورد كه : « واى كمرم شكست ، دماغ ما بر خاك ماليده شد » يا جدع انفاه يا قطع ظهراه و چنان لرزه بر اندامش افتاد كه سلاح بر تنش تكان مىخورد .\r\nجون مىگويد : من كه اين منظره را با چشم خود ديدم ، گو اينكه از خواب غفلت بيدار گشتم ، با خود گفتم : واى بر من كه مىخواستم در ركاب اين مرد بجنگم ، و در راه وى كشته شوم ؛ در صورتى كه او خود را منحرف ، و راه خويش را باطل مىداند ، و حتماً در اين باره مطلبى از رسول خدا ( ص ) شنيده است ، كه اين چنين بر خود مىلرزد « 1 » .\r\n( آرى پيامبر اسلام ، عمار را ميزان و معيار حق معرفى نموده بود ، كه عمار در هر طرف باشد حق با آن طرف خواهد بود ، اين بود كه زبير از وجود عمار در لشكر اميرالمؤمنين ( ع ) سخت ناراحت و نگران گرديد ) « 2 »\r\n\r\n\r\n","description":"","footnote":"\r\n( 1 ) طبرى 5 / 250 .\r\n( 2 ) پيامبر دربار عمار فرموده بود : عمار مع الحق ، يدعوهم الى الجنه و يدعونه الى النار ، تقتله الفئه الباغيه ، رجوع شود به ترجم عمار در استيعاب و اسدالغابه و سيرالنبلاء و طبقات ابن‌سعد .\r\n","page_name":" 80 ","page_number":82},
  {"content":"\r\n\r\nانا نبصر و لا نبصر\r\nما راه خود را نشناخته راهنماى ديگرانيم .\r\n( زبير )\r\n\r\nطلحه و زبير در هدف خود ترديد داشتند\r\nطبرى از عوف اعرابى نقل مىكند : طلحه و زبير در مسجد بصره بودند كه مردى وارد گرديد ، و خطاب به آن دو گفت :\r\nشما را به خدا ؛ دربارهء اين جنگ و قيام ، دستورى از رسول خدا ( ص ) داريد ؟ !\r\nطلحه چون پاسخى نداشت كه بگويد ، تجاهل نمود ، و از مسجد بيرون رفت سپس آن مرد رو به زبير كرد ، و دوباره از وى توضيح خواست كه زبير ! آيا براى اين جنگ دستورى از رسول خدا داريد ، يا از پيش خود به اين عمل اقدام مىكنيد ؟ !\r\nزبير گفت : نه ؛ در اين باره هيچ گونه دستور و فرمانى از رسول خدا ( ص ) نداريم آنچه ما را به بصره آورده اين است ، كه پول كلان و ثروت بىحسابى ، در بيت‌المال شهر شما جمع شده است ما آمده‌ايم تا با شما در آن پولها شريك و سهيم باشيم .\r\n\r\n","description":"","footnote":"","page_name":" 81 ","page_number":83},
  {"content":"\r\n\r\nطبرى پس از نقل داستان بالا ؛ جريان زير را نيز از ابىعمره غلام و پيشكار مخصوص زبير نقل مىكند و مىگويد : پس از آنكه اهل بصره با طلحه و زبير بيعت نمودند زبير خطاب به مردم بصره گفت : اگر هزار نفر مرد مسلح و جنگجو با من همكارى كنند ، من هرگز به على فرصت نمىدهم ، كه وارد بصره گردد ، و با يك شبيخون لشكريان او را نابود مىسازم .\r\nولى كسى از مردم بصره ؛ جوابى به او نداد ، و اظهار موافقت و همكارى ننمود .\r\nزبير چون وضع را چنين ديد گفت : مردم ! اين همان فتنه و فساد است كه رسول خدا هميشه به ما گوش‌زد مىنمود ؛ و ما را از آن بر حذر ميداشت .\r\nابوعمره مىگويد : به زبير اعتراض نمودم و گفتم زبير ! عملى را كه تباه و فساد مىدانى ، و فتنه‌اش مىنامى چرا بسوى آن مىشتابى ؟ !\r\nزبير گفت : ساكت باش ! ما گرچه براى ديگران راه نشان مىدهيم ، ولى در تشخيص راه خود ، حيران و سرگردانيم و از اجرى تصميم خود ، دو دل و متردديم ؛\r\n\r\nانا نبصر و لانبصر\r\nآرى من ، در دوران زندگيم به هر كارى كه اقدام كرده‌ام ، عواقب آن را سنجيده سپس واد گرديده‌ام ، ولى ، عاقبت و آيندهء اين كار ، براى من هيچ گونه روشن نيست « 1 » .\r\nباز طبرى از علقمه‌بن‌وقاص « 2 » نقل مىكند : در آن روزها كه طلحه و زبير و عايشه با لشكر خود براى جنگ با على به طرف بصره حركت مىنمودند ، من در رفتار و قيافهء طلحه ، دقيق بودم . او را هميشه آشفته و ناراحت مىديدم . بيشتر اوقات تنها مىنشست ، و سر به گريبان تفكر فرو مىبرد ؛ و به فكر عميق فرو مىرفت ، روزى به وى گفتم : طلحه ! چرا اين گونه در فكر فرو رفته‌اى ؟ ! و چه عاملى تو را بدين گونه آشفته وناراحت ساخته است ؟ ! اگر جنگ با على و قيام عليه او را خوش نمىدارى ؟ ! از لشكر\r\n\r\n\r\n","description":"","footnote":"\r\n( 1 ) طبرى 5 / 184 .\r\n( 2 ) علقمه‌بن‌وقاص ليثى در عصر پيغمبر ( ص ) چشم به جهان گشود و در جنگ خندق نيز شركت نمود و در دوران خلافت عبدالملك مروان در مدينه در گذشت .\r\nاسدالغابه 4 / 15\r\n","page_name":" 82 ","page_number":84},
  {"content":"\r\n\r\nكناره‌گيرى كن و راه خانه‌ات را پيش بگير !\r\nطلحه در جواب من گفت : علقمه ! روزى ما مسلمانان ، در مقابل دشمن يكدل و يك زبان بوديم . ولى متأسفانه امروز به صورت دو گروه مخالف در آمده‌ايم ، كه مانند دو كوه آهنين در مقابل هم قرار گرفته ، يكديگر را به جنگ خود مىخوانيم ، طلحه در پايان گفتارش افزود ، كه علقمه ! در حادثهء قتل عثمان خطائى از من سر زده است ، كه قابل جبران نيست مگر اين كه خون من در راه خونخواهى عثمان ريخته شود . « 1 »\r\nاين دو داستان كه از مدارك معتبر تاريخى آورديم ، به خوبى نشان مىدهد كه طلحه و زبير در مقصد خود دو دل و متردد بودند ، و به هدف خويش ايمان و عقيده نداشتند به عمل و اقداماتشان با چشم ترديد ، و نگرانى مىنگريستند ، و از عواقب شوم و خطرناك آن ، ترسان و بيمناك بودند ، و گاهى از اين ترديد و نگرانى ، ناخودآگاه سخن مىگفتند ، و آن را اظهار مىنمودند .\r\nولى اميرالمؤمنين ( ع ) بر خلاف آنان ، به هدف خود كاملا ايمان و عقيده داشت و در ضمن خطبه‌ها و سخنرانىهاى خود مىگفت : به يقين مىدانم كه : در اين جنگ خدا يار و پشتيان من خواهد بود ؛ موفق و پيروزم خواهد گردانيد ، زيرا من ايمان و اطمينان دارم كه در اين جنگ بىگناه و بر حقم ، و در اقداماتم كوچكترين شبهه ونگرانى ندارم « و انى لعلى يقين من امرى و فى غير شبهة من دينى » و مىفرمود : كه من در كار خود روشن و بصيرم « و ان معى بصيره » .\r\n\r\n\r\n","description":"","footnote":"\r\n( 1 ) طبرى 5 / 183 ، مستدرك 3 / 372 ، طلحه در اينجا صريحاً به دخالت خود در قتل عثمان اعتراف نموده است ، ولى با اين حال چگونه خون وى را از على مطالبه مىكند ؟\r\n","page_name":" 83 ","page_number":85},
  {"content":"\r\n\r\nفانا ابنك الخالص ان اعتزلت هذا الامر\r\nآرى من فرزند تو هستم در صورتى كه از جنگ و خونريزى دست بردارى\r\n« زيدبن‌صوحان »\r\n\r\nدو نامه از عايشه\r\n\r\n1 - نامه‌اى به يزيدبن‌صوحان\r\nطبرى از مجالدبن‌سعيد نقل مىكند : عايشه به زيدبن‌صوحان ، « 1 » كه مردى\r\n\r\n\r\n","description":"","footnote":"\r\n( 1 ) زيدبن‌صوحان كنيه‌اش ابوسلمان يا ابوسليمان است ، محضر پيغمبر اكرم ( ص ) و افتخار صحابگى او را درك نموده بود ، او مردى فاضل ، و با تقوا بود ، كه رياست و آقائى قوم خويش را در اختيار داشت ، صعصعه و سيحان نيز دو فرزندان صوحان و برادر زيد هستند .\r\nنقل شده است كه رسول خدا ( ص ) دربار زيدبن‌صوحان فرمود : زيد چه زيدى ؟ جندب چه جندبى ؟ از رسول خدا ( ص ) علت اين گفتار را سؤال نمودند فرمود :\r\nدر ميان امت و پيروان من دو نفر هستندا كه از امتياز بالخصوصى برخورداند ، يكى زيد است كه دست او قبل از ساير اعضايش به بهشت ميرود ، دومى جندب كه شمشيرى فرود مىآورد ، و با آن يك شمشير حق را از باطل جدا مىسازد . طبق پيش‌بينى رسول خدا ، دست زيدبن‌صوحان در جنگ جلولا قطع گرديد ، و خودش در جنگ جمل كشته شد ؛ و جندب نيز يك مرد ساحر و افسونگر را كه باطل را در لباس حق جلوه مىداد با يك ضربه نابود ساخت .\r\n","page_name":" 84 ","page_number":86},
  {"content":"\r\n\r\nدانشمند و پرهيزكار بوده و از ياران و اصحاب رسول خدا نيز محسوب مىشد ، چنين نگاشت :\r\nاين نامه‌ايست از عايشه دختر ابوبكر ، و همسر رسول خدا ، به فرزند پاك و صالح خود « زيدبن‌صوحان » . فرزند عزيزم ! از تو انتظار هر نوع يارى و همكارى دارم ، و با رسيدن اين نامه ، به عزم نصرت و يارى ، به سوى ما بشتاب ! و اگر اين تقاضا را از من نپذيرفتى ؟ لااقل از على كناره‌گيرى كن ! و از يارى وى بپرهيز ! .\r\nزيد ، در جواب عايشه چنين نوشت :\r\nاين نامه‌اى است از زيدبن‌صوحان ، به سوى عايشه دختر ابىبكر همسر رسول خدا ؛ عايشه ! آرى من فرزند با وفا ، و مطيع تو هستم ، در صورتى كه از اين اقدام خطرناك صرف‌نظر كنى ، و از همان راهى كه آمده‌اى ؛ به خانه‌ات برگردى ، و اگر پيشنهاد مرا نپذيرى و از گفته‌ام پند نگيرى ؛ نه تنها فرزند تو نخواهم بود ، بلكه اولين كسى مىباشم كه با تو دشمنى كند و به سختى بجنگد « 1 » .\r\nدر اثر همين نامه بود كه زيدبن‌صوحان دربارهء عايشه آن جملهء شيرين و تاريخى را گفته است : خدا رحمت كند عايشه را ، كه با ما معاملهءخوبى مىكرد ، خانه‌نشينى كه از وظايف وى بود بر ما محول مىنمود ، جنگ و جهاد نيز كه از وظايف ما بود ، به عهدهء خويش مىگرفت .\r\n\r\n2 - نامه‌اى بحفصه\r\nابومخنف مىگويد : چون عايشه از ورود لشكر اميرالمؤمنين ( ع ) به ( ذىقار ) مطلع گرديد ، نامه‌اى بدين مضمون به حفصه « دختر عمر » و همسر ديگر رسول خدا ( ص ) نوشت :\r\nحفصه ! يك خبر خوش ، و مسرت‌انگيزى به اطلاع تو برسانم :\r\n\r\n\r\n","description":"","footnote":"\r\n( 1 ) اما بعد فانا ابنك الخالص ان اعتزلت هذا الامر و رجعت الى بيتك و الا فانا اول من نابذك . طبرى شرح نهج‌البلاغه 2 / 81 ، عقدالفريد ، جمهره رسائل العرب 1 / 379 .\r\n","page_name":" 85 ","page_number":87},
  {"content":"\r\n\r\nعلى كه با لشكر خود از مدينه حركت كرده بود ، به منزل ذىقار وارد گرديده ، و در آنجا از شنيدن كثرت ساز و برگ جنگى ، و نيروى نظامى ما ؛ مرعوب و ترسناك گشته و با حالت رعب و ترديد به سر مىبرد ، و قدمى جلوتر نمىتواند بگذارد .\r\nامروز على ، به اسب رم كرده ، و خود باخته‌اى مىماند ، كه نه به عقب مىتواند برگردد ، زيرا از پى شدن مىترسد ؛ و نه به پيش مىتواند برود ، كه از كشته شدن مىهراسد .\r\nاين نامه كه به حفصه رسيد ؛ كنيزكان و خدمتكاران ، و دختران خويشاوندان خويش را جمع نمود ، و دستور داد كه مضمون نامهء عايشه را به صورت سرود و ترانه درآوردند و دف‌زنان بدينگونه ميخواندند : ما الخبر ؟ ما الخبر ؟ على فى السفر ، كالفرس الاشقر تقدم عقروان تاخر نحر .\r\nزنان و دختران آزاد شدگان « 1 » و مخالفين علىبن‌ابيطالب ، كه اين جريان را شنيدند به خانهء حفصه روى آوردند ، و در آن مجلس بزم و شادى شركت جستند .\r\nام‌كلثوم ، دختر اميرالمؤمنين ( ع ) كه از اين جريان مطلع گرديد چادر بر سر انداخت و با دسته‌اى از زنان خويشاوندانش ، به طور ناشناس به منزل حفصه وارد گرديد و در گوشه‌اى نشست ؛ پس از مدتى چادر از صورتش كنار زد چشم حفصه كه به ام‌كلثوم افتاد سخت خجالت زده ، و شرمنده گرديد ؛ و از اين رفتار نابجايش اظهار ندامت نمود .\r\nام‌كلثوم گفت : حفصه ! از تو و عايشه دور نيست ، كه امروز در عداوت و دشمنى با پدرم على ، همكار و پشتيبان هم باشيد ، همانطور كه در ايذاء رسول خدا همكار و پشتيبان هم بوديد ، تا آنجا كه در نكوهش و ملامت شما سوره‌اى از قرآن فرود آمد « 2 » .\r\nحفصه گفت : ام‌كلثوم ! خدا تو را رحمت كند ، معذورم بدار ! و بيش از اين ملامتم مكن ! سپس دستور داد ، در مقابل ام‌كلثوم ، نامه‌ايرا كه عايشه فرستاده بود پاره كردند « 3 » .\r\n\r\n\r\n","description":"","footnote":"\r\n( 1 ) در متن روايت « بنات الطلقاء » كه به معناى دختران آزادشدگان است آمده است زيرا پدران آنان از بنى اميه بودند كه رسول خدا ( ص ) در فتح مكه آزادشان ساخته بود .\r\n( 2 ) مقصود سور تحريم است كه در اين سوره عايشه و حفصه با آيه «  إِنْ تَتُوبا إِلَى اللَّهِ فَقَدْ صَغَتْ قُلُوبُكُما وَ إِنْ تَظاهَرا عَلَيْهِ  . . . » مورد نكوهش قرار گرفته‌اند .\r\n( 3 ) شرح نهج‌البلاغه ابن‌ابىالحديد ط ايران 2 / 157 .\r\n","page_name":" 86 ","page_number":88},
  {"content":"\r\n\r\nرب عالم قتله جهله و معه علمه لاينفعه\r\nچه بسا دانشمندى كه با داشتن سلاح دانش\r\nنادانى او را بورطهء هلاكت انداخته است .\r\n( امير المؤمنين « ع » )\r\n\r\nلشكر على از مدينه حركت مىكند\r\nتا اينجا چگونگى به وجود آمدن احزاب مخالف اميرالمؤمنين ( ع ) ، و اين كه اين احزاب چگونه با هم ائتلاف و سازش نموده ، لشكرى بر عليه آنحضرت بوجود آوردند ، و همچنين حركت نمودن آن لشكر ، كه لشكر عايشه ناميده مىشد ، از مكه به بصره تا تسخير شهر بصره بازگو گرديد .\r\nاينك وقت آن رسيده ا ست ، كه از اينجا به مدينه ، سراغ على ( ع ) برويم و با آن از مدينه بسوى بصره حركت كنيم ، تا در بصره چه پيش آيد ؟ .\r\nآنگاه كه قيام عايشه ، و مخالفت طلحه و زبير و حركت لشكر آنان بسوى عراق ، به گوش اميرمؤمنان ( ع ) رسيد دستور داد تا مهاجرين و انصار و ساير مسلمانان در مسجد مدينه گرد آيند ، و خطابه‌اى بدين مضمون ايراد نمود كه : مردم ! عايشه با\r\n\r\n","description":"","footnote":"","page_name":" 87 ","page_number":89},
  {"content":"\r\n\r\nمن پرچم مخالفت برافراشته و لشكرى عليه من بسيج نموده ، و اينك با لشكر خود ، به سوى عراق در حركت مىباشد طلحه و زبير نيز بيعت مرا شكسته ؛ و به يارى عايشه برخاسته‌اند زيرا طلحه پسر عموى وى ، و زبير نيز شوهر خواهر او است ، طلحه و زبير در اين پيمان‌شكنى و مخالفت با من ، آرزوى رياست دارند ؛ و چشم طمع به مقام خلافت و حكومت دوخته‌اند ، و اگر پيروز گردند ، و اين مقام را به دست آوردند ، در ميان آن دو نفر نيز حتماً اختلاف شديدى به وقوع مىپيوندد ؛ زيرا هر يك ، مقام خلافت را براى خود مىخواهد ؛ و براى رسيدن به اين مقام ، گردن ديگرى را مىزند ، و خونش را مىريزد ، ولى من ، به يقين مىدانم كه كار اين دو نفر ، به آنجا نخواهد كشيد و پيروز نخواهد گرديد ، و به مقام خلافت نخواهد رسيد .\r\nو اما عايشه ، آن شتر سوار ؛ به خدا سوگند ، او در اين سفر هيچ كوه و دشتى زير پا نمىگذارد ، و هيچ قدمى در بيابان‌ها برنمىدارد ، مگر اينكه ، راه خلاف و معصيت را مىپيمايد ، و بجرم گناه آلوده مىگردد ؛ او در اين راه ، خود و يارانش را بورطهء هلاكت و بدبختى مىكشاند ، آرى به خدا قسم ، يك سوم لشكر عايشه در اين جنگ كشته خواهد شد ، و يك سوم ديگرش پا به فرار گذاشته ، و يك سومش نيز نادم و پشيمان خواهد گرديد .\r\nمردم ! اين عايشه همان زنى است ، كه سگان حوأب بر وى پارس مىكنند ( كه اين جريان طبق پيش‌بينى رسول خدا ، محكمترين دليل ، و روشنترين شاهدى بر باطل بودن و گنه‌كارى وى مىباشد ) .\r\nاما « طلحه و زبير » به خدا سوگند خود آنان نيكو مىدانند كه بىراهه ميروند ، و راه معصيت و خلاف مىپيمايند ، و به يقين مىدانند ، كه در پيمان‌شكنى و مخالفت با من گناهكار و خطاكارند ، وه ! چه بسا عالم و دانشمندى ؛ كه با در دست داشتن مشعل علم و دانش ، جهل و نادانى او را به ورطهء هلاكت رهسپارش ساخته ، و در پرتگاه سقوط و بدبختى قرارش داده است ، و علم و دانش وى نفع و سودى بحالش نبخشيده است « و رب عالم قتله جهله و معه علمه لاينفعه » خدا يار و پشتيبان ما باشد ، و ما را بخودمان\r\n\r\n","description":"","footnote":"","page_name":" 88 ","page_number":90},
  {"content":"\r\n\r\nوانگذرد ، حسبنا الله و نعم الوكيل .\r\nاميرالمؤمنين ( ع ) سپس به گفتارش چنين ادامه داد :\r\nمردم ! آگاه باشيد ! كه امروز ، فتنه و فساد بزرگى بر پا گرديده است ؛ و سلسله جنبان اين فتنه نيز ، همان گروه سركش و « فئة الباغيه » مىباشد ، كه رسول خدا ( ص ) از آن گروه مكرر خبر داده ، و ما را آگاه و مطلع ساخته بود ، او فتنه و آشوب آنان را ، براى ما پيش‌بينى مىنمود ، مردم ! اينك بر ما و بر شما است ، كه آشوبگران ؛ و گروه سركش را به زانو درآوريم ، آنان را از روى زمين ، و از ميان مسلمانان برداريم ، فتنه و فسادشان را خاوش سازيم ، كجايند پاسداران حق و حقيقت ؟ ! كجايند آن مردان غيور و با ايمان ؟\r\nكجايند آنان كه حق را از باطل ، ظالم و فاسد را از دادگر و درستكار تشخيص مىدادند ؟ .\r\nمردم ! من با قريش چه بدى كرده بودم ؟ و چه اختلاف حسابى با آنان داشتم ، كه اينهمه فتنه و آشوب عليه من برپا كرده‌اند ؛ به خدا قسم من نيز باطل را مىشكافم ، و حق را از پهلوى آن ظاهر مىنمايم ، پرده‌هاى زخيم باطل را پاره مىكنم ، و چهرهء زيباى حق را زير آن نمايان مىسازم ، و قريش را نالان و گريان مىگذارم ؛ به آنان بگوئيد : تا هر چه مىخواهند به بدبختى و هلاكت خود ناله سر دهند ، و به ذلت و بيچارگى خود گريه و زارى كنند « 1 » .\r\n\r\n\r\n","description":"","footnote":"\r\n( 1 ) ارشاد شيخ مفيد 118 ، خطبه 102 ، و 103 ، و 107 ، نهج‌البلاغه : ايها الناس ! ان عائشه سارت الى بصره ، و معها طلحه و زبير . و كل منهما يرى الامر له دون صاحبه ، اما طلحه فابن عمها ، و اما زبيرفختنها ، والله لو ظفروا يما ارادوا ؛ و لن ينالوا ذلك ابداً ، ليضربن احدهما عنق صاحبه ، بعد تنازع منهما شديد ، و الله ان راكبه الجمل الاحمر ، ما تقطع عقبه ، و لا تحل عقده ، الا فى معصيه الله و سخطه ، حتى تورد نفسها و من معها موارد الهلكه ، اى والله ليقتلن ثلثهم ، و ليهربن ثلثهم ، و ليتوبن ثلثهم ، وانها التى تنبحها كلاب الحوأب ، و انهما ليعلمان انهما مخطئان ، و رب عالم قتله جهله ، و معه علمه و لاينفعه ، حسبنا الله و نعم الوكيل ، و قد قامت الفتنه فيها الفئه الباغيه ، اين محتسبون ؟ اين المؤمنون ؟ مالى و القريش ؟ اما والله لابقرن الباطل ، حتى يظهر الحق و من خاصرته ، فقل لقريش فلتضج ضجيجها .\r\n","page_name":" 89 ","page_number":91},
  {"content":"\r\n\r\nاولين سخنرانى اميرالمؤمنين ( ع ) در اين باره بدين‌گونه پايان يافت . روز دوم و سوم نيز براى آماده ساختن افكار مردم ، در مسجد مدينه سخنرانيهاى گرم و آتشين ايراد نمود ، تا بالاخره در آخرين روز اعلان جنگ كرده ، و لشكرى مجهز نمود ، سپس فرمان آماده‌باش داده و از مدينه با سپاهيانش حركت فرمود .\r\nمسعودى مىگويد : على ( ع ) سهل‌بن‌حنيف انصارى را ، در مدينه به جاى خود گذاشت ، و امور مدينه را به وى محول نمود ، با هفتصد تن به سوى عراق حركت كرد ، كه چهار صد نفر آنان از دو گروه بزرگ و سابقه‌دار اسلام « مهاجر و انصار » تشكيل مىيافت ؛ و هفتاد نفر آنان نيز كسانى بودند كه در جنگ بدر ، در ركاب رسول خدا شركت داشته‌اند ، و بدريون ناميده مىشدند و بقيه نيز از اصحاب و ياران رسول خدا بودند ، كه در ميان مسلمانان احترام و اهميت بسزايى داشتند ، بدين گونه ، علىبن‌ابىطالب ( ع ) لشكر خود را آماده نمود ؛ و اول راه مكه ؛ و سپس راه عراق را پيش گرفتند تابه محلى بنام ربذه وارد گرديدند « 1 »\r\n\r\n\r\n","description":"","footnote":"\r\n( 1 ) مروج الذهب 2 / 367 . اين فصل و قسمت عمد فصل بعدى از اضافاتى است كه در ترجمه به عمل آمده است .\r\n","page_name":" 90 ","page_number":92},
  {"content":"\r\n\r\n« اللهم فاحلل ما عقدا ! »\r\nخدايا ! نقشهءآنان را نقش بر آب كن !\r\n« امير المؤمنين ( ع ) »\r\n\r\nلشكر على ( ع ) در ربذه\r\nاميرالمؤمنين ( ع ) با لشكريانش در نخستين منزل كه « ربذه » ناميده مىشد فرود آمد و چند روزى توقف نمود .\r\n« عثمان‌بن‌حنيف » كه از طرف امام ( ع ) فرماندار بصره بود ، و لشكريان عايشه او را دستگير ساخته و با ضرب و شتم ، اخراجش نموده بودند ، در همانجا خود را به لشكر على ( ع ) رسانيد و با وى ملاقات نمود .\r\nطبرى جريان ملاقان عثمان‌بن‌حنيف با اميرالمؤمنين ( ع ) را ، از محمدبن حنيفه ، چنين نقل مىكند : عثمان‌بن‌حنيف كه از بصره به سوى على ( ع ) مىآمد ، در محلى به نام ربذه به لشكر آن حضرت رسيد ، ولى موهاى سر و صورت او را لشكريان عايشه كنده بودند ، عثمان با همان قيافه با على ( ع ) ملاقات نمود ، و با حالت حزن و\r\n\r\n","description":"","footnote":"","page_name":" 91 ","page_number":93},
  {"content":"\r\n\r\nاندوه گفت : يا اميرالمؤمنين ! آن روز كه مرا به عنوان فرماندارى بصره اعزام مىنمودى ، يك مرد پير و داراى ريش انبوه و سفيد بودم ؛ ولى امروز ، به صورت يك جوان نورس ، وامرد ، به پيش تو برگشته‌ام .\r\nعلى ( ع ) فرمود : عثمان ! صبور و شكيبا باش ! كه خداوند در مقابل اين ناراحتى جزاى خير ، و پاداش نيكو ، به تو خواهد داد . سپس امام ( ع ) رو به لشكر نمود و گفت :\r\nمردم ! طلحه و زبير ، پيمان و بيعت خود را شكستند ، و مردم را عليه من شوراندند تعجب در اين است ، آنان چگونه با ابوكر و عمر موافقت كردند ، و به فرمان آن دو خليفه گردن نهادند ، ولى با من راه نزاع و مخالفت مىپيمايند ، به خدا سوگند اين دو نفر بهتر مىدانند كه من كمتر از دو خليفه گذشته نيستم . آنگاه على ( ع ) طلحه و زبير را چنين نفرين نمود : خدايا ! نقشهءآنان را نقش بر آب كن ! اساس كارشان را در هم شكن . خدايا ! آنان را به زودى به مجازات اعمالشان برسان ! « اللهم فاحلل ما عقدا و لا تبرم ما احكما فى انفسهما . » « 1 »\r\nاميرالمؤمنين ( ع ) از همانجا نامه‌اى نيز به استاندارى خود در كوفه ، ( عبدالله‌بن‌قيس ) معروف به ابوموسى اشعرى ، بدين مضمون نگاشت :\r\nابوموسى ! عده‌اى بيعت مرا زير پا نهاده‌اند ، دوستان و پيروان مرا از دم شمشير گذرانده ، و به قتلشان رسانيده‌اند ، در ميان مسلمانان فتنه و آشوب بزرگى برپا ساخته ، پايه‌هاى نظم و آرامش را در هم شكسته‌اند ، ابوموسى ! تو كه استاندار من هستى ، بايد در راه حق يار و پشتيبان من باشى ، با رسيدن اين نامه عده‌اى از مردم كوفه را آماده و مجهز ساخته ، بسوى من روانه ساز ! تا در اين موقعيت حساس مرا يارى كنند ، و يا اين مردم ستمگر و پيمان‌شكن ، و ماجراجو و آشوبگر بجنگند ، و آنان را در در سر جاى خود بنشانند . و السلام .\r\nعلى ( ع ) علاوه بر اين نامه كه به استاندار خود نگاشت ، نامهء ديگرى نيز به اهل كوفه نوشت ، و آنان را يارى خود دعوت نمود .\r\n\r\n\r\n","description":"","footnote":"\r\n( 1 ) طبرى 5 / 186 .\r\n","page_name":" 92 ","page_number":94},
  {"content":"\r\n\r\nولى ابوموسى به نامهء امام ( ع ) اعتنائى ننمود ، و نه تنها به نامهء امام جواب مثبت نداد ، بلكه مردم كوفه را از يارى امام بر حذر داشت . مأموران و نامه‌رسانان على ( ع ) از كوفه مأيوسانه برگشتند . اميرمؤمنان ( ع ) نامهء ديگرى به ابوموسى نوشت ، و طى آن نامه ابوموسى را سخت توبيخ نمود ، و از عمل نشايست او سخت انتقاد كرد .\r\nعلى ( ع ) سپس از منزل ربذه كه در مسير مكه بود ، لشكر خود را به سوى عراق متوجه ساخت ، و به حركت خود به سوى عراق ادامه داد « 1 » .\r\n\r\n\r\n","description":"","footnote":"\r\n( 1 ) طبرى 5 / 184 و 189 - 190 .\r\n","page_name":" 93 ","page_number":95},
  {"content":"\r\n\r\n« فمن جاءني و نصرني فقد اجاب الحق »\r\nآنكس كه بسوى من آيد و ياريم نمايد\r\nنداى حق را پاسخ داده است .\r\n« على اميرالمؤمنين ( ع ) »\r\n\r\nلشكر على در ذىقار\r\nعلى ( ع ) با لشكر خود از ربذه حركت نمود ، و به دومين منزل ، موسوم به « ذىقار » رسيد و از آنجا نامهء ديگرى به اهل كوفه نگاشت ، و فرزند خود حسن مجتبى ( ع ) را مأمور ساخت كه آن نامه را به اهل كوفه برساند ، و مضمونش را به آنان ابلاغ نمايد ، و ايشان را به يارى على برانگيزاند .\r\nحضرت مجتبى ( ع ) به سوى كوفه حركت نمود ، و نامهء پدر گرامى خود را به مردم كوفه خواند ، و به ياران پدرش تشويق و ترغيبشان نمود .\r\nحسن مجتبى ( ع ) مأموريت خود را به خوبى انجام داد ، و نتيجهء نيكى بدست آورد ، زيرا عدهء زيادى از مردم كوفه ، تحت تأثير سخنان او قرار گرفتند ، و به سوى على شتافته ، و به لشكر او پيوستند .\r\n\r\n","description":"","footnote":"","page_name":" 94 ","page_number":96},
  {"content":"\r\n\r\nطبرى اين جريان را چنين آورده است كه : ابوليلى مىگويد :\r\nعلى ( ع ) نامه‌اى به اهل كوفه نگاشت ؛ و مضمون آن چنين بود :\r\n« به نام خدا ، مردم كوفه ! من چون ايمان و عقيدهء شما را نسبت به خدا و رسول وى مىدانستم ؛ شما را بر ديگران ترجيح دادم ، و به سوى شما روى آورده ، و در نزديكى شهر شما فرود آمدم و هركس از شماها مرا يارى كند ، به وظيفهء دينى خود عمل كرده ، و حق و عدالت را يارى نموده است ، « فمن جائنى و نصرنى فقد اجاب الحق و قضى الدين عليه » « 1 » .\r\nابوطفيل نقل مىكند كه : على ( ع ) پس از فرستادن نامه به سوى مردم كوفه ، براى ما چنين پيشگوئى و پيش‌بينى نمود كه : از مردم كوفه « دوازده هزار و يك تن » به نامهء من جواب مثبت داده و به يارى من به پا مىخيزند ، ابوطفيل سپس مىگويد لشكرى كه از كوفه مىآمد ، دقيقاً آمارگيرى شد ، تعداد آنان بدون كم و زياد همان مقدار بود كه امام ( ع ) پيش‌بينى مىنمود « 2 » .\r\nابن‌عبدربه مىگويد : مردم كوفه كه به سوى على سرازير شدند ، و در منزل ذىقار به اردوگاه رسيدند ، اميرمؤمنان در مقابل آنان قرار گرفت ، و چنين سخنرانى نمود :\r\nبه نام خدا ، حمد و ثناى بىپايان بر پروردگار جهان و جهانيان و ثنا و رحمت پياپى خدا بر محمد خاتم پيامبران ؛ مردم ! بدانيد روزى كه فتنه و فساد بر جهان بشريت خاصه بر عرب حكومت مىنمود ، روزى كه بشر در زير فشار جنگ و اختلاف و خونريزى منكوب و لگدمال مىگرديد ، روزى كه ترس و ناراحتى همه جا را فرا گرفته بود ، خداوند رئوف و مهربان پيامبر خود محمد ( ص ) را به سوى جهانيان برانگيخت ، و به وسيلهء او فساد و خونريزى را از ميان آنان بر طرف نمود ، و نفاق و دو روئى را به مهر و وفا مبدل ساخت ، شكافهاى اجتماعى ، و اختلاف طبقاتى را از ميان\r\n\r\n\r\n","description":"","footnote":"\r\n( 1 ) طبرى 5 / 186 .\r\n( 2 ) طبرى 5 / 199 .\r\n","page_name":" 95 ","page_number":97},
  {"content":"\r\n\r\nبرداشت ؛ راههاى پر خوف و خطر را امن و امان بخشيد ، دشمنىها و كينه‌هاى كهنه ، و در دل فرو هشته را ريشه‌كن ساخت ، سپس او را در حالى كه از كوشش وى راضى ؛ و از اعمالش خشنود بود ، به سوى خويش خوانده و به جهان واپسين وهنمونش ساخت ، و در آنجا نيز مقدمش را گرامى داشت ، و بهترين مقام و منزلت را در بهشت بر وى بخشيد .\r\nولى با غروب آفتاب نبوت ، مصبت بزرگ و كمرشكنى ؛ عموم مسلمانان را فرا گرفت كه در اين ميان ! مصيبت قوم و خويش ، و خاندان وى بيش از سايرين بود .\r\nپس از رسول خدا ابوبكر زمام قدرت و امور مردم را به دست گرفت ؛ و در دوران حكومتش تا حدودى با مسلمانان ، نيكو رفتار نمود ، و مسلمانان نسبتاً از وى راضى بودند .\r\nو بعد از ابوبكر ، عمر در كرسى حكومت قرار گرفت و روش ابوبكر را تعقيب نمود .\r\nبعد از آن دو نفر ، عثمان بر مقام حكومت و خلافت تكيه زد ، و قدرت و اختيارات مسلمانان را قبضه كرد ، ولى راه و روشى انتخاب نمود كه خشم مسلمانان را برانگيخت تا تصميم بر قتل وى گرفتند و بالاخره او را به قتل رسانيدند .\r\nآنگاه به سوى من روى آورديد ، و مرا با اصرار زياد به قبول اين مقام واداشتيد ، دست خود را هر چه در هم فشردم باز نموديد ، و هر چه دستم را عقب بردم با زور به سوى خود كشيديد ، هر چه گفتم مرا از اين مقام معذور داريد ، بيشتر پافشارى نموديد ، و بر اصرار خود افزويد ، و گفتيد : ما جز تو كسى را بر اين مقام نخواهيم پذيرفت ؛ و اطراف كسى ديگر را نخواهيم گرفت . شما مردم ، مانند شتران تشنه و دلسوخته ، كه بر نهر آبى برسند ، و با اشتياق و ازدحام بر آن سرازير شوند ، به سوى خانهء من با ازدحام هجوم آورديد ، گو اينكه به خيال كشتن كسى حمله مىكنيد بالاخره به حكم اجبار پيشنهاد شما را پذيرفتم ، و با من بيعت نموديد .\r\nطلحه و زبير دست بيعت بر دست من نهادند ، اما ديرى نپائيد كه به بهانهء زيارت خانهء خدا ، از مدينه بيرون رفتند ، ولى به جاى خانهءخدا ، سر از بصره درآوردند ، و در آنجا فتنه و آشوب برانگيختند ، و مسلمانان را مورد شكنجه قرار داده ، عده‌اى از\r\n\r\n","description":"","footnote":"","page_name":" 96 ","page_number":98},
  {"content":"\r\n\r\nآنها را نيز كشتند . به خدا سوگند ، آنان بهتر مىدانند ، كه من از خلفاى گذشته كمتر نيستم .\r\nآنگاه امام افزود : اگر مىخواستم پرده از روى حقيقت بردارم بيش از اين سخن مىگفتم ، و حقايقى را روشن مىساختم ، بعد نظرى به سوى آسمان افكند و گفت :\r\nخدايا تو گواه باش ! آنان با من احترام خويشاوندى و قرابت را رعايت ننمودند ، پيمان و بيعت مرا شكستند ، و مردم را به عداوت و دشمنى من تشويق و تحريك نمودند ، خدايا ! تو خود نقشهءآنان را نقش بر آب ساز ! و هر چه زودتر بمجازان اعمال زشتشان برسان ! « 1 »\r\n\r\n\r\n","description":"","footnote":"\r\n( 1 ) عقدالفريد 4 / 318 .\r\n","page_name":" 97 ","page_number":99},
  {"content":"\r\n\r\nانهم لهم الفئة الباغية بايعوني و نكثوا بيعتي\r\nآنان همان گروه سركش هستند زيرا با من بيعت كرده و بيعت مرا شكستند\r\n« امام علىبن‌ابيطالب ( ع )\r\n\r\nسخنرانى ديگر على در ذىقار\r\nمدت توقف على ( ع ) در منزل ذىقار به سر رسيد ، و خواست تا لشكر خود را از آنجا حركت دهد ، ولى قبل از حركت يك سخنرانى و خطابه گرم ديگرى ايراد نمود كه ابن‌عبدالبرآن خطابه را چنين آورده است :\r\nمردم ! خداوند جهاد را بر هر فرد مسلمان فرض و واجب نموده است ، زيرا جهاد وسيلهء يارى به دين خدا است ، و امور دنيوى و اخروى مردم ، بدون آن ، قابل اصلاح نيست . مردم ! من امروز در مقابل چهار شخصيت كه دست به دست هم داده‌اند ، قرار گرفته‌ام .\r\nطلحه ، زيركترين و سخىترين مردم .\r\nزبير ، شجاعترين زمان .\r\n\r\n","description":"","footnote":"","page_name":" 98 ","page_number":100},
  {"content":"\r\n\r\nعايشه ، كه مطاع و فرمانرواترين فرد ميان مسلمانان است .\r\nيعلىبن‌اميه نيز ، آشوبگر ، و فتنه‌انگيزترين مردم مىباشد .\r\nبه خدا سوگند ، آنان نسبت به من اعتراض به جائى ندارند ، زيرا من هيچگونه كار خلاف و ناپسندى انجام نداده‌ام ، و دست به سوى مال مسلمانان دراز ننموده ، و از هواى نفس و اميال خود پيروى نكرده‌ام .\r\nمردم ! آنان حقى را كه خود از بين برده‌اند از من مطالبه مىكنند ، و خونى را كه خود ريخته‌اند از من مىخواهند ، آرى به خدا قسم ايشان بودند كه دست به خون عثمان آلودند ، و من دى قتل وى كوچكترين شركتى نيز نداشتم ، آنان همان كسانى هستند كه پيامبر خدا « فئة لباغيه » و قوم طغيانگر ، و ستمگرشان ناميده ، و آنان را مردم سركش و متمرد معرفى نمده است .\r\nآرى كدام ظلم بالاتر از اين كه عثمان را كشتند ، ولى خون او را از بىگناهان و از كسانى كه در قتل وى شركت نداشتند مىطلبند ؟ !\r\nكدام تمرد بالاتر از اين ، كه آنان به عدالت و لياقت من اعتراف نموده ، و با من بيعت كردند ، و دفعاتى پيمان بستند ، ولى پيمانشان را شكستند ، و بيعتشان را بر هم زدند ؟ ! .\r\nتنها سكونت خاطر ، و آرامش دلم در اين است كه حجت خدا بر آنان تمام گشته و خداوند دانا از افكار و نيات خائنانهء آنان آگاه است .\r\nبه خدا سوگند ، طلحه و زبير و عايشه خودشان بهتر مىدانند ، كه حق با من است ، و آنان راه كج و باطل مىروند ، ولى با اين حال من آنان را به پيروى از حق و عدالت ، و به سوى صلح و صفا ، دعوت خواهم نمود ، اگر دعوت مرا پذيرفتند ، من نيز آنان را معذور داشته ، و از لغزش و جرمشان چشم‌پوشى خواهم نمود ، و اگر باز به سركشى و تمرد خود ادامه دادند ، جوابشان را با شمشيرهاى تيز خواهم داد ، زيرا شمشير است كه بزرگترين پشتيبان حق و در هم شكنندهء باطل مىباشد . « 1 »\r\n\r\n\r\n","description":"","footnote":"\r\n( 1 ) استيعاب : ترجمه طلحه ، عقدالفريد : تاريخ جنگ جمل ، اغانى 11 / 119 .\r\n","page_name":" 99 ","page_number":101},
  {"content":"\r\n\r\nفاتقي الله و ارجعي الي بيتك\r\nعايشه از خدا بترس و بخانه‌ات برگرد\r\n« على اميرالمؤمنين ( ع ) »\r\n\r\nلشكر على در زاويه\r\nعلى ( ع ) از منزل ذىقار حركت نمود ، تا به نزديك بصره رسيد ، و در محلى كه « زاويه » ناميده مىشد فرود آمد ، چند روزى در آنجا توقف نمود ، و در اين منزل نيز كه سومين منزل و اردوگاه اميرالمؤمنين ( ع ) بود جرياناتى پيش آمد .\r\nاز جمله اينكه على ( ع ) از اين منزل نامه‌اى به بصره ، به سران لشكر مخالف خود نوشت . سبط ابن‌جوزى متن خود را بدين مضمون نقل نموده است :\r\nبه نام خدا ، اين نامه‌ايست از على اميرالمؤمنان ، به سوى طلحه ، و زبير ، و عايشه سلام بر شما اى طلحه ! و اى زبير ! شما خود مىدانيد كه : من قصد خلافت و امارت نداشتم ، ولى مردم بيش از حد اصرار ورزيدند ، و مرا به پذيرفتن اين مسئوليت بزرگ واداشتند تا من زير بار اين مسئوليت سنگين ، رفتم و خلافت را پذيرفتم .\r\n\r\n","description":"","footnote":"","page_name":" 100 ","page_number":102},
  {"content":"\r\n\r\nو شما دو تن نيز با آغوش باز و رضاى خاطر ، با من بيعت نموديد ، امروز من شما را استيضاح مىكنم ؛ و در اين باره توضيح مىخواهم ، كه اگر بيعت شما ، آن روز با رضاى خاطر ، و از روى اختيار بود ، چرا امروز پيمان‌شكنى مىكنيد ، و بيعت خود را به هم مىزنيد ؟ !\r\nاز خدا بترسيد ! و از گناه پيمان‌شكنى توبه كنيد ! و اگر بدون رضاى خاطر با من بيعت نموده بوديد ، در اين صورت نيز من حق اعتراض بر شما دارم ، زيرا معلوم مىشود شما افرادى دو رو و منافق بوديد ، و عملى را كه خود بر آن ايمان نداشتيد ، انجام داده‌ايد به ظاهر با من موافقت كرده ، و در باطن راه مخالف پيموده‌ايد .\r\nاى طلحه ! اى بزرگ مرد مهاجرين ! اى زبير ! اى شهسوار قريش ! اگر شما پيش از بيعت با من مخالفت مىنموديد ؛ براى شما بهتر و آبرومندانه‌تر از اين بود ، كه آن روز با من بيعت كنيد ، و امروز راه پيمان‌شكنى را پيش بگيريد .\r\nعايشه ! تو نيز ، امر خدا و فرمان پروردگارت را زير پا نهادى ؛ گفتار و دستور همسرت رسول خدا را ناديده گرفتى ، كه بر خلاف فرمان خدا و دستور پيامبر ، از خانه‌ات به در شدى .\r\nتو مىخواهى كارى را كه مربوط به تو نيست انجام دهى ، و با اين حال چنين مىپندارى ، كه از اين راه در ميان مسلمانان ايجاد صلح و صفا خواهى كرد ، وه ! چه‌قدر اشتباه كرده و از حقيقت به دور رفته‌اى ! ! !\r\nعايشه ! به من بگو ! كه زنان را با لشكر كشى چه كار ؟ ! زن كجا و با مردان به مقام جنگ آمدن كجا ؟ ! عايشه ! حقيقت اين است كه تو مىخواهى در ميان مسلمانان فتنه و فساد برپا كنى و خون مسلمانان بىگناه را بريزى .\r\nعايشه ! تو به خيال خودت به خونخواهى عثمان قيام نموده‌اى ، تو را با خون عثمان چه كار ؟ ! و به تو نمىرسد كه خونخواهى عثمان را عنوان كنى ، زيرا او از بنىاميه و تو از قبيلهء تيم هستى ، وانگهى مگر تو نبودى كه ديروز فرمان به قتل وى ميدادى ؟ و مىگفتى : بكشيد اين مرد احمق و يهودى را ! بكشيد او را ! كه از اسلام برگشته است و امروز چگونه به خونخواهى و طرفدارى وى به پا خاسته‌اى ؟ !\r\nعايشه ! از خدا بترس ! و بخانه‌ات برگرد ! و پردهء عفت خود را مدر !\r\n\r\n","description":"","footnote":"","page_name":" 101 ","page_number":103},
  {"content":"\r\n\r\nفاتقى الله و ارجعى الى بيتك ! و اسبلى عليك ! و السلام .\r\nاين بود خلاصه و مضمون نامه‌اى كه اميرالمؤمنان ( ع ) از زاويه ، نزديك بصره ، به سران لشكر عايشه نوشت ، طلحه و زبير ، و همچنين عايشه ؛ اين نامه منطقى و تكان‌دهنده را خواندند ، ولى ترتيب اثرى بدان ندادند ، و پاسخى به آن ننوشتند .\r\nبعضى از تاريخ نويسان مىگويند : كه عايشه در جواب اين نامه چنين نگاشت :\r\nاى پسر ابيطالب ! كار ما از عتاب و ملامت گذشته ، و ما هرگز فرمان تو را نخواهيم بود ، هر چه مىتوانى بكن ! و آنچه از دست تو بيايد نسبت به ما مضايقه نكن ! « 1 » .\r\nو در تاريخ اعثم كوفى آمده است كه : طلحه و زبير به نامهء على ( ع ) جواب كتبى ندادند ، ولى يك پيام شفاهى ، بدين مضمون به وى فرستادند كه :\r\nتو اى على ! راهى بسيار سخت پيش گرفته‌اى ، و خود را به پيمودن آن راه ملزم مىدانى ، و از ما نيز به جز اين‌كه در زير فرمان تو باشيم ؛ راضى نخواهيم گشت ، و ما هم هرگز به زير فرمان تو نخواهيم رفت ، على ! به راه خود ادامه بده ! و دربارهء ما نيز هرچه مىتوانى بكن !\r\nبه هر صورت ، اميرالمؤمنين ، از نامه‌اى كه به عنوان پند و اندرز ، و براى ايجاد صلح از زاويه به سران لشكر عايشه نوشته بود ، نتيجه‌اى نگرفت ، و جواب مساعد و مسالمت‌آميزى از آنان نشنيد ، اين بود كه از آنجا هم با لشكر خود به سوى بصره حركت نمود ، تا وارد شهر بصره گرديد .\r\nخوانندهء ارجمند ! تا اينجا چگونگى به وجود آمدن دو لشكر مخالف و تجهيز و حركت آنان به سوى بصره تا ورودشان به آن شهر از كتب تاريخ ، و مدارك معتبر ، نقل گرديد . فعلا مطلب را در همين جا مىگذاريم ، دوباره به اول حادثهء جنگ جمل برمىگرديم ، و مطالب گذشته را از اول تا آخر ، بار دوم از زبان تاريخ‌نويس معروف : « ابومخنف » كه اطلاع وسيع از اوضاع و اخبار عراق داشته كه واقعاً بايد او را عراق‌شناس ناميد بازگو مىكنيم ، تا مطلب قبلى مستدل روشنتر و محكمتر گردد .\r\n\r\n\r\n","description":"","footnote":"\r\n( 1 ) الامامه و السياسه 1 / 55 - 62 ، جمهره رسائل العرب 1 / 379 ، ترجمه تاريخ اعثمى / 174 .\r\n","page_name":" 102 ","page_number":104},
  {"content":"\r\n\r\n« ان اخل لنا دار الامار »\r\nفرماندار بصره ! هر چه زودتر فرماندارى را براى ما تخليه كن !\r\n( طلحه و زبير )\r\n\r\nنامه‌اى از طلحه و زبير به فرماندار بصره\r\nمورخ مشهور ، ابومخنف « 1 » در كتاب معروف خود « تاريخ جنگ جمل » چنين آورده است كه : طلحه و زبير و عايشه را به سرعت به سوى بصره مىاوردند ، تا به « حفر\r\n\r\n\r\n","description":"","footnote":"\r\n( 1 ) ابومخنف پسر لوط نواد مخنف مىباشد او از طايف ازد بود و نياى وى مخنف از ياران على ( ع ) محسوب مىشد . ابومخنف دانشمند ، حديث‌شناس ، تاريخ‌نويس و خبرنگار بود و دربار تاريخ كتاب‌هاى زيادى به رشت تحرير درآورده است كه يكى از آنها كتاب « جمل » است .\r\nابن‌ابىالحديد در شرح نهج‌البلاغه جريان جنگ جمل را مستقيماً از همان كتاب نقل نموده است . ابن‌نديم مىگويد : دانشمندان اعتراف دارند كه ابومخنف به تاريخ و اخبار عراق از همه مورخين آشناتر است همانطور كه مدائنى در تاريخ و اخبار خراسان و هند و فارس تخصص و مهارت دارد واقدى نيز باوضاع و حوادث حجاز واردتر است ، ابومخنف در سال 157 هجرى وفات نموده است .\r\n","page_name":" 103 ","page_number":105},
  {"content":"\r\n\r\nابوموسى » - نام محلى است در نزديكى بصره - رسيدند از آنجا نامه‌اى ، به عثمان‌بن‌حنيف ، فرماندار بصره نوشتند ، مضمون نامه اين بود :\r\nعثمان ! ما عازم بصره هستيم ، تا ورود ما به آن شهر ، دارالاماره را تخليه كن ! و براى ما آماده ساز ! و بايد اختيارات شهر را نيز به ما حول كنى ! و خود از مقام فرماندارى بر كنار شوى ! ان اخل لنا دارالامارهء .\r\nعثمان ، مضمون نامه را با احنف‌بن‌قيس ، كه يكى از شيوخ بصره به شمار مىرفت ، و در عقل و خرد معروف ، و زبان‌زد مردم بود ، در ميان گذاشت ، و به وى چنين گفت :\r\nاحنف ! اينك لشكر طلحه و زبير ، به نزديكى بصره رسيده‌اند و همسر رسول خدا ( ص ) نيز ، در ميان لشكريان است ، و مردم به خاطر وى ، از هر سو مانند سيل ، به طرف آن لشكر سرازير مىگردند ، نظر شما در اين باره چيست ؟ !\r\nاحنف گفت : عثمان ! اين افراد همان مردمى هستند كه مسلمانان را بر قتل عثمان تحريك نمودند ، و خون او را ريختند ، و امروز نيز بدون اينكه حيا و شرمى كرده باشند ، به سوى ما روى مىآورند ، تا خون عثمان را از ما مطالبه كنند ، آنان با اين هدف ، و با اين فكر كه دارند ، اگر به شهر ما وارد گردند ، در ميان مردم اين شهر اختلاف و دشمنى ايجاد مىكنند و ما را از دم شمشير مىگذرانند ، و خون ما را ميريزند .\r\nعثمان ! تو فرماندار اين شهرى ، و مردم مطيع ، و فرمانبر تو ، از اين موقعيت حساس خود استفاده كن ! فرمان جنگ صادر نما ! و با عده‌اى از جنگجويان بصره به سوى آنان بشتاب ! زيرا اگر فرصتى براى آنان بماند ، تا وارد بصره گردند ، مردم از اطاعت تو سرپيچى نموده ، مطيع آنان خواهد بود .\r\nعثمان گفت : احنف ! من نيز مىدانم كه صلاح ما در جنگ و قيام است .\r\nولى چه كنم ؟ كه از فتنه و فساد مىترسم ، و از اينكه اين فتنه با دست من شروع گردد ، سخت بيمناك و بيزارم ؛ صلح و صفا و سلامتى را آرزومندم ، و تا دستورى از على نيايد ، هيچ اقدامى نمىتوانم بكنم .\r\n\r\n","description":"","footnote":"","page_name":" 104 ","page_number":106},
  {"content":"\r\n\r\nپس از احنف حكيم‌بن‌جبله به نزد عثمان آمد ، عثمان مضمون نامهء سران لشكر عايشه را با وى نيز در ميان گذاشت ، حكيم همان پيشنهاد احنف را تأييد كرده و عثمان را بر قيام ، و جنگ با لشكر عايشه تشويق نمود ، و از عثمان همان پاسخ را شنيد كه از احنف شنيده بود . حكيم چون در پيشنهاد خود اثرى نديد ، گفت : عثمان ! اگر تو حاضر به جنگ و قيام نيستى ، به من اجازه بده ! تا با افراد قبيله‌ام عليه آنان قيام كنم ، اگر ايشان را تسليم اميرالمؤمنين ساختم ، و به زير بيعت و فرمان او آوردم چه بهتر ، و اگر تسليم نشدند ؛ ما بدون اينكه از تو استمداد كنيم با آنان مىجنگيم . عثمان گفت : حكيم ! من كه از جنگ و كشته شدن نمىترسم ، تا خود را به كنار بكشم ، و شما را بخودتان وابگذارم ، بلكه من اساساً جنگ با مسلمانان ، و فتنه و فساد را خوش نمىدارم ؛ و از آن گريزانم ، و گر نه خودم با جان و دل به جنگ اقدام مىنمودم ، و در اين راه پيش قدم بودم .\r\nحكيم گفت : آرى صلح صفا نيكوست ، ولى به خدا سوگند ، تو خود مىدانى كه اگر آنان وارد بصره گردند دل مردم را برخود متوجه ، و تو را از مقامت معزول و بر كنار ميسازند .\r\nولى حكيم هر چه دربارهء جنگ اصرار و پافشارى نمود ، عثمان پيشنهاد او را نپذيرفت .\r\n\r\n","description":"","footnote":"","page_name":" 105 ","page_number":107},
  {"content":"\r\n\r\n« و ما احد أحق بالخلاف من علي »\r\nبه مقام خلافت كسى سزاوارتر از على نيست .\r\n« زبير »\r\n\r\nنامه‌اى از امير مؤمنان به فرماندار خود در بصره\r\nامير مؤمنان در ربذه بود كه از رسيدن لشكر عايشه ، به نزديكى بصره مطلع گرديد و به فرماندار خود نامه‌اى بدين مضمون نوشت :\r\nاين نامه‌اى است از طرف بندهء خدا « على اميرمؤمنان » به سوى فرماندار خود ، « عثمان‌بن‌حنيف » : عثمان ! مردم ياغى و ستمگر با خدا پيمان بستند سپس پيمان خود را شكستند ، و اينك به سوى شما روى آورده‌اند ، شيطان آنان را آنچنان مغرور ساخته و فريب داده استف كه بر خلاف رضاى خداوند قدم برمىدارند ، ولى عذاب خدا دردناكتر و تازيانه انتقام او سخت‌تر و كوبنده‌تر است . عثمان ! آنان كه وارد بصره گرديدند ، به سوى اطاعت از حكومت وقت ، و عمل نمودن به آن پيمانى كه با من دارند ، دعوت كنيد ! اگر جواب مثبت و مساعد دادند ، احترامشان بر شما واجب است ، و اگر\r\n\r\n","description":"","footnote":"","page_name":" 106 ","page_number":108},
  {"content":"\r\n\r\nنپذيرفتند ، و در مخالفت خود اصرار ورزيدند ، با آنان بجنگيد ! تا خداوند در ميان شما و ايشان حكومت كند ، خداوند دادگر ، به عدالت ، حكومت خواهد نمود ، من اين نامه را از ربذه به سوى شما نوشتم و خودم نيز به خواست پروردگار به زودى بشما خواهم رسيد . « نويسنده نامه عبيد الله بن ابى رافع « 1 » بتاريخ 36 هجرى\r\nابومخنف مىگويد : چون نامه على به عثمان رسيد ، دو نفر از افراد سرشناس « ابوالاسود دئلى « 2 » » و « عمران‌بن‌حصين » را خواست ، و آنان را مأمور ساخت بروند با سران لشكر عايشه تماس بگيرند ، و علت قيام ، و هدف نهائى آنان را به دست بياورند .\r\nابوالاسود ، و عمران ، به اردوگاه لشكر عثمان عايشه كه « حفرابوموسى » بود رفتند اول عايشه تماس گرفتند ، و با وى به گفتگو پرداختند ، و موعظه و نصيحتش نمودند .\r\nعايشه گفت : چه بهتر كه با طلحه و زبير تماس بگيريد ، و با آنان نيز گفتگو كنيد !\r\nابوالاسود و عمران‌بن‌حصين پيش زبير رفتند ، و با وى نيز مكالمه و گفتگو نمودند .\r\nزبير گفت : ما در اين قيام خود ، دو هدف اساسى داريم ، و دو مقصد را تعقيب مىكنيم :\r\n1 - خونخواهى عثمان ، كه بايد كشندگان او را به قتل برسانيم .\r\n2 - على بايد از خلافت عزل گردد ، و مسلمانان كس ديگرى را با شورا به اين\r\n\r\n\r\n","description":"","footnote":"\r\n( 1 ) عبيد الله بن ابى رافع اهل مدينه آزاد كرده رسول خدا و فرزند آزادكرده او بود . على او را نويسنده و خزينه‌دار خود قرار داد . - تهذيب التهذيب 6 / 15 شرح حال 20 .\r\n( 2 ) ابوالاسود نام وى ظالم فرزند عمروبن‌سفيان جندل معروف به « دؤلى » با ضم دال و فتح همزه منسوب به طايف « دئل » مىباشد و ( دئل ) تيره‌اى از قبيله كنانه است چنان كه ابن‌خلكان مىگويد وى يكى از بزرگان تابعين اصحاب رسول خدا بود و از ياران على نيز محسوب مىگرديد . او در جنگ صفين در ركاب على بود ، امير مؤمنان ( ع ) قواعد كلى علم نحو و دستور زبان عربى را بر وى ياد داد او نيز همان را شرح نمود و به صورت يك اساس علمى درآورد ، ابوالاسود در هشتاد و پنج سالگى در دوران خلافت عمربن‌عبدالعزيز در بصره چشم از جهان فرو بست .\r\nوفيات العيان 2 / 216 - 219 ، فهرست ابن‌نديم 60 - 62 .\r\n","page_name":" 107 ","page_number":109},
  {"content":"\r\n\r\nمقام ، انتخاب كنند . آنان در پاسخ زبير گفتند :\r\nاما موضوع خونخواهى عثمان ، عثمان را كه مردم بصره نكشته‌اند تا خون وى را از آنان بخواهيد ، زبير ! تو خود بهتر مىدانى كه كشندگان عثمان ، كدام افرادند ؟ ! و در كجا هستند ؟\r\nتو و رفيقت طلحه ، و عايشه كه امروز پرچم خونخواهى را به دست گرفته‌ايد ، ديروز سر سخت‌ترين دشمن عثمان بوديد ، و شما بوديد ، كه مردم را بر قتل وى تشويق ؛ و وادار ساختيد .\r\nاما معزول شدن على ، چگونه مىتوانيد او را از مقام خلافت عزل كنيد ؟ و از حق مسلمش محروم سازيد ؟ در صورتى كه خود شما با آغوش باز ، و با رضاى خاطر با وى بيعت نموده‌ايد ، و كوچكترين اكراه و اجبارى در ميان نبود .\r\nزبير ! واقعاً جاى تعجب است ، آن روز كه رسول خدا ( ص ) به رحمت حق پيوست ؛ و مردم با ابوبكر بيعت مىنمودند ، تو از بيعت وى ابا و امتناع مىورزيدى ؛ و شمشير به دست مىگفتى : « براى مقام خلافت بهتر و سزاوارتر از على وجود ندارد » ولى امروز اين گونه باوى راه مخالفت مىپيمائى ، آن دو دستى و طرفدارى كجا ؟ و اين دشمنى و مخالفت كجا ؟ !\r\nزبير كه خود را در مقابل سفرا و نمايندگان عثمان‌بن‌حنيف محكوم ديد ، و جوابى در مقابل گفتار و اعتراض آنان نداشت ، گفت :\r\nشما پيش طلحه برويد ! و با وى نيز تماس بگيريد ! تا او چه بگويد ؟ !\r\n« ابوالاسود و عمران » پيش طلحه رفتند ، ولى او را يك مرد سخت‌گير ، و فتنه‌انگيز ديدند ؛ كه جز برافرختن آتش جنگ و فساد ، هدف و تصميم ديگرى نداشت ، از آنجا مأيوسانه به سوى عثمان برگشتند ، و جريان را به اطلاع وى رسانيدند . ابوالاسود اشعارى نيز بدين مضمون سرود :\r\nتو نيز به پا خيز ! و در مقابل آنان قد علم كن ! و براى جنگ با آنان آماده باش !\r\n\r\n","description":"","footnote":"","page_name":" 108 ","page_number":110},
  {"content":"\r\n\r\nو در كوبيدن آن مردم سرسخت ، بكوش ! و در اين راه از خود استقامت نشان ده . ما با زبير گفتگو نموديم ، در گفتارش نرمشى ديدم .\r\nولى طلحه بسيار تند بود ؛ و بىراهه مىرفت ، فاصله وى با صلح از زمين تا آسمان بود .\r\nبهترين سخن آنان زشت ، و تند ، و فتنه‌انگيز بود .\r\nآنان ما را شديداً تهديد مىنمودند ، ولى تهديدشان در نظر ما بسيار بىارزش و كوچك مىنمود « 1 » . »\r\nابوالاسود كه اشعار خود را تمام كرد عثمان‌بن‌حنيف تحت تأثير سخنان او قرار گرفت ، و گفت : آرى سوگند به دو شهر مقدس ( مكه و مدينه ) همانطور كه پيشنهاد نموديد ، من با اين مردم ، به سختى خواهم جنگيد . سپس دستور داد كه اعلان بسيج عمومى نمودند ، صداى آماده به جنگ ! در بصره طنين انداز گرديد ، مردم بصره سلاح به تن ، دور فرماندارشان « عثمان‌بن‌حنيف » را گرفتند .\r\nلشكر بصره به سوى « مربد » كه يكى از ميدان‌هاى وسيع بصره و اردوگاه لشكر عايشه بود حركت نمود ، و د ولشكر در همان ميدان به هم رسيدند .\r\n\r\n\r\n","description":"","footnote":"\r\n( 1 )\r\n يا بن حنيف قد اتيت فانفر * و طاعن القوم و جالد و الصبر \r\nو ابرز لها مستثلما و شمر\r\n اتينا الزبير فدانى الكلام * و طلحه كالنجم او ابعد\r\nو احسن قويلهما فادح * يضيق به الخطب مستنكد \r\nالامامه و السياسه 1 / 61 - 60 ، ابن‌اعثم 180 ، عقدالفريد 4 / 313 ، مروج‌الذهب و كامل ابن‌اثير 5 / 184 - 185 ، تاريخ يعقوبى 2 / 157 ، و ابومخنف در كتاب جمل .\r\n","page_name":" 109 ","page_number":111},
  {"content":"\r\n\r\n« الا ان عثمان قتل مظلوماً فاطلبوا قتلته »\r\nمردم به هوش باشيد كه عثمان را مظلوم و بىگناه كشتند اينك قاتلان ويرا دستگير سازيد !\r\n\r\nسخنرانيهاى داغ و آتشين\r\n\r\nمرد جشمى سخن مىگويد :\r\nلشكر بصره و لشكر عايشه كه در « ميدان مربد » در مقابل هم قرار گرفتند ، مردى از ميان لشكر بصره كه از قبيلهءجشم بود ، به پا خاست و پس از معرفى خود ، خطاب به مردم بصره چنين گفت : مردم ! اين جمعيت را كه مىبينيد ، از شهر مكه بيرون آمده ، و بسوى شما روى آورده‌اند ، ولى نه از ترس ناامنى ، و فرار از هرج و مرج زيرا آنان در شهرى بودند كه براى همه مأمن و پناهگاه است ، و همه موجودات در آنجا در امن و آرامش بسر مىبرند ، حتى مرغان هوا و حيوانات وحشى و درنده نيز ، در آن شهر از گزند مردم ؛ آسوده خاطر ، و در امانند ، بنابراين ، اين مردم از ترس باينجا نيامده‌اند ، بلكه براى خونخواهى عثمان ، مانند سيل بنيان كن به شهر ما سرازير شده‌اند ، در\r\n\r\n","description":"","footnote":"","page_name":" 110 ","page_number":112},
  {"content":"\r\n\r\nصورتى كه ما اهل بصره ، در قتل عثمان شركت نداشتيم ، و كسى از ما در كشتن او دخالت نكرده است .\r\nمردم ! گوش به حرف من فرا دهيد ! و اين لشكر را از همان راهى كه آمده‌اند برگردانيد ! و اگر چنين غيرت و رشادت از خود نشان ندهيد ، در ميان شما آنچنان آتش جنگ افروخته خواهد گرديد ، كه خاموش شدنى نخواهد بود ؛ و شعله‌هاى آن زندگى ، و هستى شما را طعمهء خود خواهد ساخت ! !\r\nگفتار آن مرد كه به اين جا رسيد ، عده‌اى از مردم بصره به سويش سنگ‌پرانى نمودند و به سكوت و خاموشى وادارش ساختند .\r\n\r\nطلحه سخن مىگويد :\r\nابومخنف مىگويد : بعد از سخنرانى آن مرد جشمى ، طلحه به پا خاست ، و پس از كوشش و زحمت زياد سر و صداى مردم را ، كه در ميدان طنين انداخته بود ، خاموش نمود و سپس چنين گفت :\r\nمردم بصره ! همهء شما مىدانيد ، كه عثمان‌بن‌عفان ؛ يك مرد شريف ، و با فضيلتى بود ، در اسلام سابقهء نيك و درخشانى داشت ، ! ! ! وى از همان مهاجرين بود كه آيهء رضوان دربارهء آنان نازل گشته است ، از همان مهاجرينى كه خدا از آنان اظهار خشنودى نمود ، و قرآن از فضيلت و شخصيت آنان سخن گفته است ، آرى عثمان از گروه مهاجرين و ياران رسول خدا ، از پيشوايان مسلمانان بود ، ولى در اواخر دوران خلافتش ، تغيير روش داده ، و گاهى از مسير عدالت منحرف مىگرديد ، ما اين موضوع را به وى تذكر داديم ، و به وى اعتراض نموديم ، او نيز گفتهء ما را پذيرفت و . از اعمال خود توبه كرد ، و راه عدالت را از سر گرفت . اما چه سود ؟ !\r\nآن مردى كه امروز زمام امور مسلمانان را ، بدون رضا و بدون اطلاع آنان غاصبانه به دست گرفته است ، بر وى تاخت ، و او را بىگناه به قتل رسانيد ، عده‌اى از مردم فاسد و بىپروا نيز ، در اين عمل ظالمانه او را يارى نمودند ، آرى عثمان مورد احترام\r\n\r\n","description":"","footnote":"","page_name":" 111 ","page_number":113},
  {"content":"\r\n\r\nعموم مسلمانان بود ، و بىگناه و مظلوم كشته شد .\r\nاى مردم بصره ! ما براى خونخواهى آن مرد پاك ، و بىگناه ، به اين جا آمده‌ايم تا كشندگان او را بدست آوريم ، و به قتلشان برسانيم تا مسلمانان ، استقلال ، و اختيارات از دست رفتهء خود را باز يابند ، و با شورا و صلاح ديد خود ، كسى را به خلافت و زمامدارى انتخاب كنند ، زيرا خلافت و زمامدارى ، براى مردم ، و حق تمام مردم است ، و كسى كه از راه استبداد ، و زور گوئى ، اين مقام را احراز نموده است ، محكوم بوده ، و پايه‌هاى كاخ حكومت استبدادى وى ، لرزان و فروريختنى است .\r\n\r\nزبير سخن مىگويد :\r\nپس از سخنرانى طلحه ، زبير به پا خاست ، ورشتهء سخن را به دست گرفت ، او نيز مانند طلحه دربارهء بيگناهى عثمان و اينكه على از كشندگان او است مطالبى ايراد كرد و سخنان طلحه را تأييد و تثبيت نمود .\r\nدر اينجا عده‌اى از مردم بصره ، به پا خاستند ، و به طلحه و زبير اعتراض نمودند و صريحاً گفتند :\r\nطلحه ! زبير ! مگر شما نبوديد كه با على بيعت نموديد ، و پيمان اطاعت با وى بستيد ديروز چرا بيعت نموديد ، و امروز چرا پيمان شكستيد ؟ !\r\nآنان در پاسخ مردم گفتند : ما ، به اختيار خود و از وى رضا و رغبت با على بيعت ننموديم ، بلكه ما را مجبور و وادار ساختند ، و كسى حق بيعت و طاعت در گردن ما ندارد ، تا بر ما اعتراض كند ، و ما را به پيمان‌شكنى متهم سازد .\r\nدر اينجا بود كه : اختلاف شديدى در ميان اهل بصره به وجود آمد ، و هياهو و سر و صدا بلند گرديد ، زيرا عده‌اى ، از طلحه و زبير طرفدارى مىكردند ، و گفتار آنان را تأييد و تصديق مىنمودند ، و زبان به گفتن « صحيح است صحيح است » مىگشودند و عدهء ديگر نيز ايشان را تكذيب مىنمودند ، و مىگفتند : كه طلحه و زبير ، دروغ ميگويند ، و در سخن گفتن راه مكر و حيله مىپويند .\r\n\r\n","description":"","footnote":"","page_name":" 112 ","page_number":114},
  {"content":"\r\n\r\n\r\nعايشه سخن‌رانى مىكند ! !\r\nابومخنف مىگويد : اختلاف و سر و صداى مردم به طول انجاميد ، تا خود عايشه براى آرام نمودن آنان دخالت نمود ، بر شتر خود سوار گرديد ، و در مقابل مردم قرار گرفت و با صداى بلند و رسا داد زد :\r\nمردم ! بس است ! سخن كوتاه كنيد ! آرام و ساكت باشيد ! ساكت ! ساكت !\r\nمردم وقتى صداى عايشه را شنيدند ، آرام گشتند ، هياهو و گفته‌ها را بسكوت و آرامش مبدل ساختند . چون سكوت به تمام گوشه و كنار مربد ، حكم‌فرما گرديد و فرصت سخن به دست عايشه افتاد ، سخنانى بشرح زير خطاب به مردم بصره ايراد نمود :\r\nمردم ! عثمان اميرمؤمنان ، از مسير حق و عدالت منحرف شده ، اصحاب رسول خدا ( ص ) را مىآزرد ، جوانان فاسد و بىتجربه را به روى كار مىآورد ، از افراد فاسد و منحرف ، كه مورد طرد و غضب رسول خدا بودند حمايت نمود ، مسلمانان به وى اعتراض نمودند ، و عواقب وخيم اعمالش را به او گوشزد كردند ، او نيز از نصايح و مواعظ مردم ، پند گرفت از اعمال زشت خود پشيمان گرديد ، و دامن‌آلوده خود را با آب توبه بشست ، خود را از گناهان و لغزشها پاك نمود .\r\nولى عده‌اى بدون اينكه به توبهء وى وقر و ارزش نهند او را كشتند و خون آن مرد پاك و بىگناه را ريختند و در كشتن او چندين گناه مرتكب شدند : او را در لباس مقدس خلافت ، در ماهى كه - ذيحجه - جنگ و خونريزى حرام بود ، در شهرى كه - مدينه - حفظ شئون و احترام آن در اسلام لازم بود ، آرى با اين اوضاع و شرايط او را مانند شتر قربانى به قتل رسانيدند .\r\nمردم بدانيد ! قريش ، با قتل عثمان ، خود را آماج تيرهاى خويش قرار داد ، و با دست خود ، دهانش را خون‌الود ساخت ، كشتن عثمان آنان را به مقصدشان نرسانيد ، وسودى به حالشان نبخشيد ، به خدا سوگند آنان را بلائى فرا خواهد گرفت ، كه به ديار نيستى رهسپارشان كند ، بلائى آتش‌زا ! و بنيان‌كن ! بلائى كه خواب‌آلودگان را بيدار مىسازد ! و نشسته‌گان را برمىخيزاند !\r\n\r\n","description":"","footnote":"","page_name":" 113 ","page_number":115},
  {"content":"\r\n\r\nمردم ! اولا ! گناه عثمان آنچنان نبود كه مجوز قتل وى گردد ، ثانياً شما او را به توبه واداشتيد سپس بدون اينكه به توبه‌اش اعتنا كنيد بر وى تاختيد ، و خون آن بىگناه را ريختيد ، سپس با على بيعت نموديد ، و او را غاصبانه بر كرسى خلافت نشانديد . « 1 »\r\nشما فكر مىكنيد من به نفع شما از تازيانه‌ها و فحاشىهاى عثمان غضبناك گردم ولى امروز به نفع عثمان از شمشيرهاى شما كه بر وى فرود آورديد غضبناك نگردم ؟ وسكوت اختيار كنم ؟ !\r\nمردم ! به هوش باشيدى ! كه عثمان را مظلوم و بىگناه كشتند ، و اينك بر شما است كه در پى قاتلان وى باشيد ، و در هر كجا دست بر آنان يافتيد بقتلشان برسانيد .\r\nو سپس يكى از آن چند نفر را كه عمر معين كرده بود ، با شورا به خلافت برگزينيد ولى نبايد كسى از قاتلان عثمان در موضوع خلافت و شوراى تعيين خليفه شركت و يا كوچكترين دخالت بكند ! !\r\nابومخنف مىگويد : سخن عايشه كه باين‌جا رسيد ، مردم مانند امواج دريا به خروش درآمده ، در هم پيچيدند ، يكى مىگفت : حقيقت همان است كه عايشه مىگويد . آن ديگرى عايشه را تخطئه مىنمود ، كه او حق نداشت از خانه‌اش بيرون بيايد ، ديگرى مىگفت : به او نمىرسد كه در امور اجتماعى شركت و دخالت كند . بالاخره هركس حرفى مىزد ، صداها بلند گرديد ، غوغاى مردم به اوج رسيد ، بگو مگو و اختلاف مردم بدانجا كشيد ، كه كفشها را بر سر هم مىكوبيدند ، و شنهاى كف ميدان را به سر و صورت هم مىزدند .\r\nدر اينجا بود كه مردم بصره به دو گروه و دو دستهء متمايز تقسيم شدند و در مقابل هم جبهه تشكيل داد ه و صف‌بندى نمودند .\r\nگروهى طرفدار عثمان « فرماندار بصره » و گروه ديگر از طرفداران عايشه گرديدند ، بدين‌گونه عايشه توانست در ضمن سخنرانىچند دقيقه‌اى عده‌اى را با خودهمفكر كند و افرادى را به تعداد لشكريانش بيافزايد .\r\n\r\n\r\n","description":"","footnote":"\r\n( 1 ) سخنان عايشه در واقع به خود عايشه و به دو سردار لشكرش طلحه و زبير متوجه و پاگير بود .\r\n","page_name":" 114 ","page_number":116},
  {"content":"\r\n\r\nاللهم اني اعذرت الي هذين الرجلين\r\nخدايا تو گواه باش كه من بر اين دو نفر اتمام حجت نمودم .\r\n( فرمانداره بصره )\r\n\r\nنخستين جنگ\r\nابومخنف مىگويد : جريان « مربد » سخنرانيها و گفتگوها ، در آن ميدان ، بدين‌گونه خاتمه يافت و مردم متفرق گشتند ، اما طلحه و زبير با يكعده به قصد دستگير ساختن « عثمان‌بن‌حنيف » و تصرف دارالاماره بسوى مركز شهر حركت نمودند .\r\nولى با مقاومت شديد لشكر عثمان روبرو گرديدند ، زيرا آنان به تمام نقاط بصره آشنائى داشتند ، و قبل از حملهء لشكر عايشه ، تمام كوچه‌ها و خيابان‌ها را به تصرف آورده و كمين‌گاه خود قرار داده‌بودند .\r\nلشكر عايشه كه نتوانست به مركز شهر پيشروى كند مسير خود را به طرف « ميدان و باغهاى شهر » تغيير داد ، لشكر بصره در آنجا نيز جلو آنان را گرفتند ،\r\n\r\n","description":"","footnote":"","page_name":" 115 ","page_number":117},
  {"content":"\r\n\r\nولى جنگ سختى در ميان دو لشكر به وقوع پيوست ، در اين برخورد حكيم‌بن‌جبله ، با افراد قبيله‌اش بيش از ديگران مىكوشيد ، و به لشكر عايشه حمله مىنمود ، زن‌هاى بصره نيز از پشت بامها با سنگ و كلوخ لشكريان عايشه را مورد حمله قرار دادند و بدينگونه لشكريان بصره به لشكر عايشه شكست سختى وارد آوردند و تا « قبرستان بنى مازن » آنانرا عقب راندند .\r\nلشكريان عايشه در آنجا ، با حالت دفاع توقف نمودند ، تا سواركاران ديگرى از اردوگاه ، به كمك و نجات آنان فرا رسيدند و لشكر شكست خورده در زير حمايت سواركاران از كنار سد بصره به سوى « زابوقه » ( محلى است در بيرون بصره ) حركت نمود و از آنجا نيز به يك بيابان وسيع و شوره‌زارى بنام « دارالرزق » حركت نموده و آنجا را اردوگاه خويش قرار دادند ، و بدين صورت در نخستين جنگ فرماندار بصره پيروز گرديد و لشكر عايشه را به عقب‌نشينى واداشت .\r\nابومخنف سپس مىگويد : عبدالله‌بن‌حكيم ، كه يكى ازسران قبيلهء تميم بود با نامه‌هائى كه قبلا طلحه و زبير دربارهء قتل عثمان به وى نوشته ، و در انقلابى كه عليه وى برپا شده بود ، از او استمداد كرده بودند به پيش طلحه آمد و نامه‌ها را به وى ارائه داد و گفت : طلحه ! مگر شما نبوديد كه اين نامه‌ها را به ما مىنوشتيد ، و ما را بر قتل عثمان تشويق و تحريك مىنموديد ؟ !\r\nطلحه - آرى نامه‌ها از طرف ما است .\r\nعبدالله - طلحه ! تعجب از شما است كه ديروز طبق مفاد و مضمون اين نامه‌ها ما را بر عزل عثمان ، و بر قتل وى تشويق و دعوت مىنموديد ، و عاقبت نيز بر قتل وى مباشرت و مبادرت كرديد ، و با دست خود او را كشتيد ، و امروز هم به نام طرفدارى و خونخواهى وى به سوى ما آمده‌ايد .\r\nطلحه ! به خدا سوگند شما جز دنيا و رسيدن بمقام و رياست دنيوى هدف ديگرى نداريد ، و يك عامل و انگيزهء نادرستى شما را به اين قيام و جنگ و خونريزى برانگيخته است ، و گرنه چرا ديروز با على بيعت نموديد و با اختيار خود و با رضاى خاطر دست\r\n\r\n","description":"","footnote":"","page_name":" 116 ","page_number":118},
  {"content":"\r\n\r\nبيعت به دست وى نهاديد و امروز بيعت خود را شكستيد و به مخالفت وى به پا خاستيد ؟ !\r\nو از همه بدتر اينكه آمده‌ايد تا در شهر ما فتنه و آشوب برپا كنيد و ما را نيز در اين فتنه شريك خود سازيد .\r\nطلحه - عبدالله ! بيعت من با على از روى رضا و رغبت نبود ، على پس از بيعت مردم با وى مرا نيز بر بيعت خود دعوت نمود ! و من هم به حكم اجبار دعوت او را پذيرفته دست بيعت به دست وى نهادم و اگر دعوت او را نمىپذيرفتم همانطور كه از خلافت محروم و بىنصيب گرديده بودم جان خود را نيز از دست ميدادم زيرا مردم بر من مىشوريدند و نابودم ميساختند .\r\nابومخنف مىگويد : جريان روز اول بدين‌گونه پايان پذيرفت ؛ و فرداى آن روز ، دو لشكر دوباره آمادهءجنگ گرديده و در مقابل هم صف‌آرائى نمودند .\r\nدر اينجا عثمان‌بن‌حنيف با عده‌اى از يارانش به نزد طلحه و زبير رفت ، و با زبان نرم و ملايم پند و اندرزشان داد و آنان را از عواقب وخيم اختلاف و پيمان‌شكنى بر حذر داشت .\r\nولى طلحه و زبير ، بدون اينكه از گفتهء وى پندى بگيرد صريحاً گفتند : كه اى فرزند حنيف ، ما براى خونخواهى عثمان باين‌جا آمده‌ايم تا انتقام او را نگيريم دست بردار نخواهيم بود .\r\nعثمان بن‌حنيف گفت : شما را با خون عثمان چه كار ؟ ! فرزندان و عموزادگان وى كه براى خونخواهى از شما مقدم و نزديكترند كجا هستند ؟ به خدا سوگند ، خونخواهى عثمان بهانه‌اى بيش نيست حقيقت اين است كه شما مقام خلافت و امارت را براى خود مىخواستيد ، و در راه رسيدن به آن بيش از حد كوشش و فعاليت مىكرديد ، ولى مسلمانان به شما توجهى ننمودند و به سوى على سرازير شدند اين بود كه كينه و عداوت على به صورت عقده‌اى در درون شما پديد آمد و آتش حسد در دل شما شعله‌ور گرديد ، و همان عقده‌ها و آتشهاى درونى شما را به پيمان‌شكنى و مخالفت واداشت ، و براى سرپوش گذاشتن بر اين عقده‌ها و حسدها خون عثمان را بهانه نموديد و گرنه\r\n\r\n","description":"","footnote":"","page_name":" 117 ","page_number":119},
  {"content":"\r\n\r\nشما كسانى هستيد كه در شورانيدن مردم عليه عثمان و انتقام از وى نسبت به ديگران پيش قدم و از همگان داغتر بوديد و بيش از همه ، او را به باد انتقاد مىگرفتيد .\r\nوقتى سخن ابن‌حنيف به اين‌جا رسيد ، طلحه و زبير زبان به فحاشى و ناسزاگوئى گشودند و فحشهاى ركيك ، و زننده‌اى نثار وى نمودند ، تا جائى كه نام مادر او را به صورت شرم‌آورى به زبان آوردند .\r\nعثمان يك نگاه به زبير افكند ، و گفت زبير ! چه كنم ؟ مادر تو « صفيه » با رسول خدا قرابت و خويشى داشت اينست كه به خاطر رسول خدا از بردن نام مادرت معذورم و نگاهى نيز بر طلحه افكند ، و گفت : طلحه ! اى فرزند « صعبه » حساب من با تو بالاتر از اين است كه با سخن و گفتگو پايان پذيرد تنها شمشير است كه بايد در ميان ما حكومت كند و حتماٌ جزاى اين فحاشى را به شما خواهم داد .\r\nعثمان نظرى نيز به سوى آسمان افكند ، و عرضه داشت : خدايا تو گواه باش ! كه من بر آنان اتمام حجت نمودم ، و هيچ‌گونه جاى عذر براى آنان باقى نگذاشتم .\r\nاين بگفت و بر لشكر عايشه تاخت ، و عملا فرمان جنگ را صادر نمود ، و جنگ شديدى در ميان دو لشكر ، به وقوع پيوست پس از جنگ شديد و خونريزى ، در ميان دو لشكر موافقت گرديد كه پيمان صلحى در ميان آنان منعقد گردد تا جنگ و خونريزى پايان پذيرد .\r\n\r\n","description":"","footnote":"","page_name":" 118 ","page_number":120},
  {"content":"\r\n\r\n« و علي الفريقين بما كتبوا عهد الله و ميثاقه »\r\nهر دو لشكر با خدا عهد و پيمان بستند كه به آنچه نوشته شد عمل كنند .\r\n( از صلحنامه )\r\n\r\nصلح و صلحنامه\r\nهمانطور كه در فصل گذشته گفتيم : ميان لشكر عايشه و لشكر بصره در اولين برخورد جنگ شديدى به وقوع پيوست و گروهى را طعمه خود ساخت و عده‌اى از هر دو طرف در اين جنگ بقتل رسيد ، اين نبرد با پيروزى فرماندار بصره و سپاهيانش پايان يافت .\r\nابومخنف مىگويد : پس از جنگ و خونريزى ( كه ما آن را جنگ اول ناميديم ) سران دو لشكر به توافق رسيدند ، كه طبق شرايط چندى ، با هم صلح كرده ؛ و پيمان نامه‌اى بنويسند و تا ورود على ( ع ) به بصره جنگ را متوقف سازند اين بود كه در ميان آن دو لشكر صلحنامه‌اى تنظيم و به تصويب و امضاى سران هر دو لشكر رسيد ، متن صلحنامه كه از پنج ماده تشكيل يافته بود اين است :\r\n\r\n","description":"","footnote":"","page_name":" 119 ","page_number":121},
  {"content":"\r\n\r\nاين عهد و پيمانى است كه عثمان‌بن‌حنيف و ياران وى ، با طلحه و زبير و هوادارانشان منعقد مىسازند و هر دو طرف خود را ملزم و موظف مىدانند بر طبق اين صلحنامه رفتار كنند و مواد آن را محترم شمرده و به مورد اجرا بگذارند :\r\n1 - كسى از طرفين حق تعرض بر ديگرى ندارد ، و نمىتواند وسيلهء سلب آسايش و ناراحتى ديگرى را فراهم سازد .\r\n2 - طرفين حق دارند به طور آزاد از مزاياى طبيعى و اجتماعى ، بهره‌مند گردند و همه بطور يكسان و بدون مزاحمت ديگرى مىتوانند از رودخانه‌ها ، مراتع عمومى ، معابر و راهها و از بازار مسلمانان استفاده كنند ، و احتياج و نيازمنديهاى خود را بر طرف سازند .\r\n3 - انتظامات و رياست شهر ، كاخ فرماندارى ، امور مسجد و پيشنمازى ، و اختيارات بيت‌المال ، كما فى السابق همه در دست عثمان‌بن‌حنيف باشد .\r\n4 - طلحه و زبير و يارانشان ، در بصره آزادى مسكن دارند كه هر نقطهء بىمانع را مىتوانند اردوگاه خويش قرار دهند ، و مىتوانند در هر نقطه‌اى از شهر كه بخواهند آزادانه زندگى كنند .\r\n5 - اين عهدنامه و پيمان ، از اين تاريخ تا ورود على به بصره قابل دوام و داراى اعتبار و لازم‌الاجرا است ، و پس از ورود على طلحه و زبير آزادند كه در بيعت سابق خود نسبت به على وفادار بمانند و يا هر يك از جنگ و صلح را انتخاب نمايند .\r\nو در آخر صلحنامه اين جمله را نيز اضافه نمودند كه : طرفين در عمل نمودن بر موارد اين صلحنامه مانند پيمان پيامبران با خداونت پيمان و ميثاق مىبندند و بدين وسيله پيمانشان را تشديد كرده و محكم‌تر مىسازند « على الفريقين بما كتبوا عهد الله و ميثاقه » .\r\nصلحنامه به امضاى طرفين رسيد ، و صلح و آرامش بر قرار گرديد ؛ عثمان‌بن‌حنيف با لشكر خود از « دارالرزق » كه جنگ و سپس صلح در آنجا به وجود آمده بود به سوى شهر و دارالاماره برگشت ، و به ياران خود دستور داد كه : سلاحها را كنار بگذارند و به خانه و كاشانهء خود برگردند و به استراحت و معالجهء زخميها بپردازند .\r\n\r\n","description":"","footnote":"","page_name":" 120 ","page_number":122},
  {"content":"\r\n\r\n« الا تتقون الله يا اصحاب محمد ؟ »\r\nياران پيامبر ! از خدا نمىترسيد ؟\r\n( مسلمانان )\r\n\r\nدومين جنگ\r\n\r\nطلحه و زبير دومين بار پيمان‌شكنى مىكنند\r\nلشكر بصره مقررات آتش‌بس و مواد صلح‌نامه را كاملا رعايت مىكردند ، و طبق مفاد آن رفتار مىنمودند و شهر بصره آرامش قبل از جنگ را باز يافته ، و به حال عادى برگشته بود .\r\nولى طلحه و زبير ، همان‌طور كه بيعت على ( ع ) را شكستند . ديرى نپائيد كه به فكر شكستن ايت صلح و پيمان نيز درآمدند ، و پيش خود گفتند كه : اگر چند روز بعد ، على به بصره وارد گردد ، ما ، با اين لشكر كم ، و تجهيزات ناچيز ، چگونه مىتوانيم در برابر وى مقاومت كنيم و با او كه از افراد و تجهيزات بيشترى برخوردار است ، بجنگيم ؟ ! « 1 »\r\n\r\n\r\n","description":"","footnote":"\r\n( 1 ) چنين به نظر مىرسد كه آنان از اول قصد صلح نداشتند ولى چون ديدند ياراى برابر با فرماندار بصره را ندارند ظاهرا دست به صلح زدند تا پس از آتش‌بس وى را غافلگير نموده مقاصد شوم و پليد خود را اجرا نمايند .\r\n","page_name":" 121 ","page_number":123},
  {"content":"\r\n\r\nاين بود كه استراحت از طلحه و زبير سلب گرديده خواب راحت از چشمشان در ربود و در اين باره شب و روز به گفتگو پرداخته تبادل نظر مىكردند .\r\nبالاخره تصميم گرفتند كه : اين پيمان را نيز مانند بيعت على در هم شكنند و مخفيانه از رؤساى قبائل عرب ، و بزرگان بصره استمداد كنند و آنان را به همكارى و يارى خود دعوت نمايند .\r\nطلحه و زبير با اين تصميم نامه‌هائى به بزرگان قبائل و رؤساى بصره نوشتند و آنان را بخونخواهى عثمان دعوت و به خلع على ( ع ) و خارج نمودن فرماندار وى از بصره تشويق نمودند .\r\nقبيلهء « ازد » ، « ضبه » و « قيس‌عيلان » از قبائلى بودند كه به دعوت آنان جواب مثبت داده با ايشان بيعت نمودند ، و وعدهء هر نوع كمك و پشتيبانى را بر آنان دادند از اين سه قبيله تنها افراد انگشت شمارى با آنان موافقت ننمودند ، و خود را بكنار كشيده و از انظار پنهان نمودند !\r\nطلحه و زبير ، نامهء ديگرى نيز ، به « هلال‌بن‌وكيع » كه رئيس و سرشناس قبيلهء بنىتميم بود فرستادند و بهمكارى خود دعوت نمودند ولى هلال جوابى به نامهء آنان نداد و اعتنائى به دعوتشان نكرد و از ملاقان با آنان خوددارى نمود .\r\nطلحه و زبير مجبور شدند كه خودشان بديدار هلال بشتابند و به در خانهء وى روانه گردند . هلال در خانهء خود نيز از ملاقات آنان خوددارى نمود و خود را پنهان ساخت ولى مادرش زبان بر اعتراض گشود و او را توبيخ كرد و گفت :\r\nهلال ! بر شخصيتى مانند تو ، عار و ننگ است كه خود را در برابر مهمانان عزيز و ارجمندى پنهان كند و از ديدار دو شخصيت بزرگ قريش ابا و امتناع ورزد .\r\nمادر هلال بقدرى از اين سخنان گفت ، تا در دل فرزند خود اثر گذاشت ، و هلال درب خانه را به روى طلحه و زبير باز كرد و با آنان در خانهء خود ملاقات و گفتگو كرد\r\n\r\n","description":"","footnote":"","page_name":" 122 ","page_number":124},
  {"content":"\r\n\r\nو بالاخره او نيز تحت‌تأثير گفتار و اصرار آنان قرار گرفت و با آنان بيعت نمود و وعدهء همكارى و پشتيبانى داد .\r\nخاندان « عمرو » و خاندان « حنظله » ، كه وتيرهء بزرگ از قبيلهء تميم بودند از هلال‌بن‌وكيع تميمى ، كه سرشناس و رئيسشان بود پيروى كرده و به طلحه و زبير بيعت نمودند .\r\nاز قبيلهء تميم تنها خاندان « يربوع » كه از علاقه‌مندان اميرالمؤمنين ( ع ) و از شيعيان خالص و با وفاى او بودند از بيعت آنان سرپيچى نمودند و همچنين خاندان « دارم » كه تيرهء ديگرى از بنىتميم بودند خود را به كنار كشيدند . بدين ترتيب طلحه و زبير ، بيشتر قبايل بصره را بسوى خود جلب نموده ، و از پشتيبانى و حمايت آنان برخوردار شدند .\r\n\r\nجنگ دوم شروع ميگردد :\r\nچون سران لشكر عايشه خود را از هر جهت قوى و نيرومند ديدند ، در يك شب تاريك كه سرماى شديد توأم با باد سخت و بارندگى حكم‌فرما بود سلاح خود را در لباسها پنهان نمودند و بسوى مسجد جامع حركت كردند درست در موقع نماز صبح وارد مسجد شدند .\r\nدر آن هنگام كه عثمان‌بن‌حنيف در محراب قرار گرفته بود ، و مىخواست نماز صبح را با مردم شروع كند ، ياران طلحه و زبير پيش آمده و او را از محراب بيرون كشيدند و زبير را بجاى وى قرار دادند . در آنموقع نگهبانان بيت‌المال از وضع مسجد با اطلاع شده ، و به يارى عثمان‌بن‌حنيف شتافتند ؛ و زبير را از محراب بيرون كشيده عثمان‌بن‌حنيف را در جاى وى قرار دادند ياران زبير نيز به يارى وى برخاستند و دومين بار عثمان را كنار زدند و زبير را بجاى او نشاندند باز نگهبانان كوشش و فعاليت نمودند زبير را به عقب رانده و عثمان را بسوى محراب كشيدند .\r\nاين نزاع و كشمكش ، و اين تغيير و تبديل امام جماعت ، به قدرى طول كشيد\r\n\r\n","description":"","footnote":"","page_name":" 123 ","page_number":125},
  {"content":"\r\n\r\nكه نزديك بود آفتاب طلوع كند ، و وقت نماز صبح سپرى گردد .\r\nصداى اهل مسجد از هر طرف بلند شد كه : مسلمانان از خدا بترسيد ، آفتاب طلوع كرد ، ياران پيامبر ! از خشم خدا بهراسيد ! كه وقت نماز گذشت .\r\nبالاخره بعد از اينهمه اختلاف و كشمكش ، زبير ، كه ياران وى آماده‌تر و تصميمشان جدىتر بود در آخرين مرحله بر عثمان‌بن‌حنف پيروز گرديد و محراب را به تصرف خويش درآورد و نماز صبح را با مردم بجاى آورد و بلافاصله به يارانش فرمان داد كه عثمان را بگيريد ! دستگيرش سازيد !\r\nياران زبير ، با صدور اين فرمان شمشيرها را از زير لباسها درآوردند و بعثمان و يارانش حمله كردند و پس از مختصر زد و خوردى كه در ميان « مروان » و « عثمان » واقع گردند ، ياران زبير عثمان‌بن‌حنيف و نگهبانان بيت‌المال را كه تعدادشان به هفتاد نفر ميرسيد دستگير و اسير ساختند و عثمان را سخت مورد شكنجه قرار دادند و او را به قدرى زدند كه نزديك بود در همانجا بدرود حيات بگويد .\r\nبه اين مقدار نيز اكتفا نكردند ، موهاى سر و صورت او را با وضع رقت‌بارى كندند حتى ابروان و مژه‌هاى او را درآوردند .\r\nبدين‌گونه لشكر عايشه در اين جنگ ، كه پس از پيمان صلح انجام گرفت پيروز گرديد و شهر بصره را به تصرف خود درآورد .\r\n\r\n","description":"","footnote":"","page_name":" 124 ","page_number":126},
  {"content":"\r\n\r\n« فارقتك شيخاً و جئتك امرداً »\r\nيا اميرالمؤمنين به قيافهءپيرمردى رفته بودم اما امروز به سيماى جوانى برگشته‌ام .\r\n( فرماندار بصره )\r\n\r\nسرگذشت اسيران جنگى\r\nابومخنف مىگويد : لشكريان عايشه بر خلاف مقررات صلح ، به كاخ فرماندارى و بيت‌المال مسلمانان حمله برده فرماندار بصره و نگهبان بيت‌المال را اسير و دستگير ساختند .\r\nسپس آنان را پيش عايشه بردند تا تكليف و سرنوشتشان را روشن سازد و هر حكمى كه مىخواهد ، دربارهء آنان صادر نمايد .\r\nعايشه نيز تكليف يك‌يك آنان را به شرحى كه در زير مىخوانيد معين نمود .\r\n\r\nسرگذشت نگهبانان :\r\nحكمى كه عايشه دربارهء نگهبانان بيت‌المال صادر نمود بدين ترتيب بود كه :\r\n\r\n","description":"","footnote":"","page_name":" 125 ","page_number":127},
  {"content":"\r\n\r\nزبير را به پيش خود خواند و گفت : زبير ! اينها كسانى هستند كه بر روى تو شمشير كشيده و از عثمان‌بن‌حنيف و بيت‌المال دفاع نموده‌اند ، اينك قتل آنان را بعهدهء تو ميگذارم تو بايد سر اينان را از تن جدا ساخته و از دم شمشير بگذرانى .\r\nابومخنف مىگويد : زبير با دريافت اين فرمان با يارى فرزندش عبدالله همهء آنان را مانند گوسفندان سر بريد و تن بىجانشان را در كنار هم قرار داد ! !\r\nاو مىگويد : از نگهبانان بيت‌المال علاوه بر اين هفتاد تن كه به يارى عثمان آمده و در مسجد گرفتار شده بودند ، عده‌اى نيز براى حفاظت بيت‌المال در آنجا مانده و از بيت‌المال دفاع مىكردند و از تحويل‌دادن آن به طلحه و زبير خوددارى مىورزيدند ، زبير شبانه بر آنان تاخت و متفرقشان ساخت ، و بيت‌المال را به تصرف خود درآورد و پنجاه تن از آنان را دستگير نمودو در مقابل چشم مردم بىرحمانه گردن زد و جسد بىجانشان را در كنار آن هفتاد نفر ديگر قرار داد .\r\nابومخنف چنين مىنگارد كه : بنا بر گفتهء « صقعب‌بن‌زهير » ، تعداد نگهبانانى كه آن روز به قتل رسيدند به چهار صد نفر مىرسيد .\r\nوى اضافه مىكند : اولين عذر و حيله‌اى كه در اسلام به وقوع پيوست ، همان مكر بود كه به وسيلهء طلحه و زبير نسبت به عثمان‌بن‌حنيف انجام گرفت ! و در اسلام اولين دسته از مسلمانان را كه بىدفاع دست بسته مظلومانه و در مقابل چشم مردم با وضع دلخراشى گردن زدند همان نگهبانان بيت‌المال بصره بود .\r\nاين بود سرگذشت نگهبانان بيت‌المال .\r\nباز ابومخنف نقل مىكند كه : لشكر طلحه و زبير ، پس از آنكه نگهبانان بيت‌المال را متفرق كرده و يا دستگير ساختند وارد مركز بيت‌المال گرديدند ، وقتى چشمشان به طلا نقره و ثروتهاى فراوان بيت‌المال و مسلمانان افتاد زبير از راه سرور و شادى اين آيه را ( كه مربوط است به غنائم جنگى كه از كفار به دست مسلمانان مىآمد ) تلاوت نمود : خداوند به شما وعده حتمى داده بود كه غنيمت‌هاى فروان و ثروتهاى كلان نصيبشان كند ، خدا زودتر به وعدهء خود وفا نمود اينك ثروتهاى\r\n\r\n","description":"","footnote":"","page_name":" 126 ","page_number":128},
  {"content":"\r\n\r\nفراوانى در اختيار شما قرار داده است از آنها استفاده كنيد ! « 1 »\r\nآنگاه افزود : ما به اين پولها و ثروتها ، از اهل بصره سزاوارتريم .\r\nسپس سپاهيان وى ، دست به غارت زدند ، و از همهء آنچه را كه در بيت‌المال بود ، به يغما بردند ولى روزى كه اميرمؤمنان ( ع ) بر آنان پيروز گرديد همهء آن اموال عمومى را پس گرفت و در ميان مسلمانان تقسيم نمود .\r\n\r\nسرگذشت فرماندار بصره :\r\nابومخنف سرگذشت عثمان‌بن‌حنيف فرماندار بصره را نيز چنين مىآورد كه :\r\nاو را نزد عايشه بردند عايشه ( ابان ) فرزند عثمان‌بن‌عفان را پيش خود خواند و دستور داد كه عثمان‌بن‌حنيف را به انتقام پدرش گردن زدند و به قتلش برساند .\r\nو علت اين فرمان را چنين توجيه كرد كه عثمان‌بن‌حنيف گرچه از كشندگان عثمان نيست ولى از انصار است ، و انصار نيز در قتل عثمان‌بن‌عفان شركت و دخالت داشته‌اند بنابراين قتل هركسى كه از انصار است به عنوان قصاص عثمان جايز است !\r\nعثمان‌بن‌حنيف ، كه خود را در معرض خطر مشاهده كرده . مرگ را در يك قدمى مىديد خطاب به عايشه و يارانش گفت :\r\nمىدانيد كه برادر من « سهل‌بن‌حنيف » والى مدينه و استاندار آن شهر است ، و اگر شما مرا به قتل برسانيد به خدا سوگند او آرام نخواهد گرفت و تمام خاندان و افراد قبيلهء شما را به انتقام من از دم شمشير خواهد گذرانيد و كسى را از آنان زنده نخواهد گذاشت از خدا بترسيد ! و به ذلت و بدبختى خاندان خود بينديشيد و از عواقب وخيم و خطرناك قتل من بهراسيد .\r\nگفتار عثمان‌بن‌حنيف در آنان مؤثر افتاد و از ترس اينكه مبادا « سهل » در مدينه به انتقام برادرش ، نسبت به خويشاوندان آنان تعرضى بنمايد از قتل عثمان صرف نظر نمودند .\r\n\r\n\r\n","description":"","footnote":"\r\n( 1 )  وَعَدَكُمُ اللَّهُ مَغانِمَ كَثِيرَةً تَأْخُذُونَها فَعَجَّلَ لَكُمْ هذِهِ  . . . ( فتح : 20 ) .\r\n","page_name":" 127 ","page_number":129},
  {"content":"\r\n\r\nابومخنف مىگويد : پس از آنكه سران لشكر عايشه ، از كشتن « عثمان‌بن‌حنيف » منصرف شدند ، او را از زندان نيز آزاد كردند و بوى پيشنهاد نمودند : تو مخير و آزادى كه در بصره بمانى و يا به سوى لشكر على به روى و خود را بر وى برسانى عثمان نيز راه دوم را اختيار نمود و از بصره حركت كرد تا در بين راه به لشكر امام ( ع ) رسيد ، چشم عثمان كه به رخسار امام ( ع ) افتاد اشك از ديده‌اش سرازير گشت و گفت : يا امير المؤمنين ! من آن روز كه از پيش تو مىرفتم يك مرد پير و داراى ريش انبوه و سفيدى بودم و امروز به قيافهء جوانى كه در صورت او موئى نباشد برگشته‌ام !\r\nامير مؤمنان از اين حادثه و از اين جنايتى كه دربارهء عثمان انجام گرفته بود آنچنان متأثر و ناراحت گرديد كه بىاختيار گفت : « انا لله و انا اليه راجعون » و اين جمله را كه در هنگام مصيبت‌ها و ناراحتىها گفته مىشود سه بار تكرار نمود .\r\n\r\n","description":"","footnote":"","page_name":" 128 ","page_number":130},
  {"content":"\r\n\r\n« فسمي ذلك اليوم يوم الجمل الاصغر »\r\nاين جنگ ، جنگ جمل كوچك ناميده شده است\r\n( ابومخنف )\r\n\r\nسومين جنگ\r\nدر روزهاى اول كه لشكر عايشه وارد بصره گرديد در ميان لشكر وى و لشكر « عثمان‌بن‌حنيف » جنگ سختى به وقوع پيوست ، و عدهء زيادى از مسلمانان را طعمهء خود ساخت و اين جنگ با انعقاد يك پيمان صح پايان پذيرفت .\r\nولى « طلحه و زبير » پيمان صلح را شكستند ، به مسجد و فرماندارى ، و بيت‌المال حمله نموده جنگ ديگرى را به وجود آوردند ، و اين جنگ با اخراج فرماندار على ( ع ) از بصره ، و كشتن نگهبانان وى خاتمه يافت ولى بعداً جنگ سومى نيز به وقوع پيوست كه اينك بشرح آن مىپردازيم :\r\n« حكيم‌بن‌جبله » كه از دستگيرى و تبعيد عثمان ، « فرماندارشان » و از كشته شدن نگهبانان آگاهى يافت با سيصد تن از افراد قبيلهء خود آمادهء جنگ گرديد ،\r\n\r\n","description":"","footnote":"","page_name":" 129 ","page_number":131},
  {"content":"\r\n\r\nو بسوى لشكر عايشه حركت نمود ، آنان نيز عايشه را بر شتر خود سوار نمودند و براى مقابله با لشكر حكيم به پا خاستند ، و در ميان اين دو لشكر جنگ شديدى واقع گرديد ، به طورى كه تاريخ نويسان اين جنگ را « جنگ جمل كوچك » ناميده‌اند ، و جنگ اميرالمؤمنين ( ع ) را جنگ جمل بزرگ .\r\nبالاخره در اثناى جنگ مردى از طايفهء « ازد » به حكيم‌بن‌جله حمله نمود ، و شمشيرى بر پاى وى فرود آورد و از بدنش جدا ساخت .\r\nحكيم‌بن‌جبله پاى بريدهء خود را برداشت و با شدت بسوى آن مرد پرتاب نمود و او را نقش زمين ساخت سپس خود را كشان كشان بر روى او انداخت ، مرد « ازدى » در زير جثهء سنگين حكيم‌بن‌جبله آنقدر دست و پا زد تا خفه گرديد ، حكيم نيز در روى جسد بىجان آن مرد آخرين لحظات و دقايق زندگى خود را مىپيمود رهگذرى او را ديد و از وى پرسيد : حكيم ! چه كسى تو را به اين روز سياه انداخت ؟ !\r\nحكيم گفت : اين مرد كه اينك پشتى من است ! ! رهگذر كه با دقت نگاه كرد مرد ازدى را در زير بدن نيمه جان حكيم مشاهده نمود .\r\nحكيم‌بن‌جبله يك مرد شجاع و معروفى بود بدين‌گونه در راه طرفدارى از حق و حقيقت به قتل رسيد و به درجهء شهادت نائل گرديد .\r\nابومخنف مىگويد : در اين جنگ ، تمام ياران حكيم‌بن‌جبله ، كه تعدادشان به سيصد نفر مىرسيد ، با سه تن از برادران وى كشته شدند .\r\nو بدين صورت سومين جنگ نيز به نفع لشكر عايشه پايان يافت و شهر بصره از هر لحاظ در تصرف آنان قرار گرفت ، از اين تاريخ تمام مردم بصره حتى لشكرى كه قبلا عليه لشكر عايشه تشكيل شده بود در برابر بشكر عايشه تسليم شده به آنان پيوستند .\r\n\r\n","description":"","footnote":"","page_name":" 130 ","page_number":132},
  {"content":"\r\n\r\n« ان طلحه و الزبير تدافعا الصلا »\r\nطلحه و زبير سر پيشنمازى با همديگر سخت درافتادند .\r\n( ابن‌ابىالحديد )\r\n\r\nاختلافات داخلى\r\nآنگاه كه عثمان‌بن‌حنيف از بصره رانده شد و حكيم‌بن‌جبله و يارانش كشته شدند شهر بصره يكسره و بدون كوچكترين مانع و مزاحمى در اختيار طلحه و زبير و در تصرف آنان قرار گرفت ، جاى آن بود كه ديگر جاى هيچ اختلاف و تصادمى به وجود نيايد ولى اين بار نيز اختلافات و كشمكش‌هاى داخلى شروع گرديد .\r\nزيرا هر يك از طلحه و زبير در احراز مقام امامت در نماز به سختى مىكوشيد ، و هر يك از آنان از اينكه در پشت سر رفيقش نماز بخواند ابا و امتناع مىورزيد ، زيرا هر يك اقتدا كردن به ديگرى را به منزلهءتسليم و امضاى تقدم وى مىدانست .\r\nاختلاف آنان در اين باره به اوج رسيد و به مرحلهء باريك و خطرناكى منجر گرديد ، تا خود عايشه در اين موضوع دخالت كرد و بدين گونه رفع اختلاف نمود كه :\r\n\r\n","description":"","footnote":"","page_name":" 131 ","page_number":133},
  {"content":"\r\n\r\nطلحه و زبير موقتاً از مقام پيشنمازى بر كنار باشند و به جاى آنان فرزندانشان به نوبت براى مردم پيشنمازى كنند ، روزى محمد فرزند طلحه با مردم نماز بخواند ، و روز ديگر عبدالله فرزند زبير .\r\nولى ابن‌ابىالحديد دانشمند معتزلى مىگويد : عايشه براى رفع اختلاف طلحه و زبير دستور داد كه : عبدالله فرزند زبير ، موقتاً با مردم نماز بخواند ، تا پس از پيروزى نهائى عايشه آخرين تصميم خود را اظهار كند و يكى از آن دو نفر را به خلافت و پيشوائى دائمى انتخاب و معين نمايد .\r\n\r\nيك اختلاف ديگر :\r\nباز اختلاف ديگرى در ميان طلحه و زبير ، در اين باره پديدار گرديد كه : مردم كدام يك از آن دو را امير خطاب كنند و به عنوان و لقب اميرى بر وى سلام نمايند .\r\nابومخنف در اين مورد چنين مىگويد : و اما در موضوع سلام كردن بر طلحه و زبير كه چگونه بوده است ، تاريخ نويسان با اختلاف سخن گفته‌اند ، بعضى از مورخين مىگويند : چون عايشه زبير را امير جنگ و فرماندهء لشكر قرار داده بود تنها او را امير خطاب مىنمودند و مىگفتند : السلام عليك ايها الامير .\r\nولى عدهء ديگرى از مورخين مىنويسند كه : هر يك از طلحه و زبير را امير خطاب مىنمودند و در مقام سلام گفتن بهر يك از آنان اين لقب را به كار مىبردند « 1 » .\r\n\r\n\r\n","description":"","footnote":"\r\n( 1 ) هم اين مطالب از ابومخنف بود كه از شرح نهج‌البلاغه ابن‌ابىالحديد 2 / 497 - 501 نقل گرديد .\r\n","page_name":" 132 ","page_number":134},
  {"content":"\r\n\r\n« فما عدا مما بدا »\r\nزبير چه عاملى دوستى تو را به دشمنى\r\nمبدل ساخت ؟\r\n( اميرمؤمنان ، ع )\r\n\r\nنامه‌ها و پيامها\r\nطبرى مىگويد : علىبن‌ابيطاب ( ع ) كه جريان لشكر عايشه را شنيد با لشكر خود از مدينه به زاويه و از آنجا بسوى بصره حركت نمود .\r\nلشكر عايشه نيز از آمدن على مطلع گرديد و از بصره به سوى لشكر وى حركت نمود ، اين دو لشكر در محلى كه بعداً « قصر عبيدالله بن زياد » ناميده شد به هم رسيدند و در مقابل همديگر صف‌آرائى نمودند .\r\nولى سه روز اول هيچگونه جنگ و تعرضى از دو لشكر نسبت به ديگرى واقع نگرديد ، در اين سه روز تنها على بود كه براى اتمام حجت مرتباً بسوى سران لشكر عايشه نامه مىنوشت و يا افراديرا به عنوان سفير پيش آنان مىفرستاد و گاهى خودش مستقيماً با آن تماس ميگرفت .\r\n\r\n","description":"","footnote":"","page_name":" 133 ","page_number":135},
  {"content":"\r\n\r\nاو مىكوشيد از هر راهى كه مىتواند از وقوع جنگ و خونريزى جلوگيرى كند ، و آنان را از فتنه و فساد منصرف سازد « 1 » .\r\n\r\nنامه‌اى بسوى طلحه و زبير :\r\nطبرى در اين مورد به همان مقدار اكتفا نموده و متن گفتگوها و اتمام حجت‌ها و نامه‌ها را نياورده است .\r\nولى قسمتى از گفتگوها و نامه‌ها را ابن‌قتيبه و ابن‌اعثم و سيد رضى نقل كرده‌اند .\r\nاز جمله نامه‌هايى كه على ( ع ) در آن روزها به طلحه و زبير نگاشته است ، نامه‌ايست كه به وسيلهء عمران‌بن‌حصين به آنان فرستاد ، متن اين نامه چنين است :\r\nپس از حمد خدا و درود بر پيامبرش ، اى طلحه ! و اى زبير ! شما نيكو مىدانيد گرچه كتمان مىكنيد ، كه من مردم را به سوى خود نخواندم ، و خواستارى بيعت آنان نبودم بلكه مردم خود به سوى من آمدند و بيعت مرا خواستار شدند ، من دست بيعت به سوى آنان دراز ننمودم تا اينكه آنان خود دست بيعت به سوى من دراز نمودند و شما دو تن نيز بدون اينكه من دعوت كنم به سوى من آمديد و با من بيعت نموديد و عهد و پيمان بستيد .\r\nمن كه نيرو و قدرت نداشتم تا مردم از ترس به من بيعت كنند و ثروت و دارائى نيز نداشتم تا به طمع آن به سوى من روى آوردند بلكه با اختيار و خواستهء خود به سوى اين پيمان قدم گذاشتند و مرا براى اين مقام برگزيدند .\r\nشما نيز اگر با اختيار خو با من بيعت نموديد و پيمان بستيد هر چه زودتر برگرديد ! و از اين پيمان‌شكنى كه زشتترين اعمال است نادم و پشيمان وشويد ! و از جرم و گناه خود توبه كنيد !\r\nو اگر با بىميلى و بدون رغبت بيعت نموده بوديد و در باطن قصد نافرمانى و معصيت داشتيد ، با عمل خود راه اعتراض و بازخواست را بر خود گشوديد ، كه : چرا\r\n\r\n\r\n","description":"","footnote":"\r\n( 1 ) طبرى 5 / 199 .\r\n","page_name":" 134 ","page_number":136},
  {"content":"\r\n\r\nبدون اكره و اجبار ، بر آنچه ايمان نداشتيد تظاهر نموديد و راه نفاق و دو روئى پيموديد ، و اما تقيه كه شما پيش مىكشيد به خدا سوگند جز بهانه‌اى پوچ چيز ديگرى نيست زيرا ديگران كه از شما ضعيفتر و موقعيت و نيروى آنان از شما كمتر بود و بر ترس و تقيه از شما سزاوارتر بودند هيچگاه سخن از تقيه نمىزنند و بيعت خود را بر ترس و تقيه مبتنى نمىدانند .\r\nشما دو تن اگر از روز اول با من بيعت نمىكرديد و پيمان نمىبستيد براى شما بهتر و نيكوتر از اين بود كه پس از بيعت پيمان خود را بشكنيد و بيعت خود را بر هم بزنيد .\r\nبهانهء شما بر اين پيمان شكنى و دست‌آويز شما بر اين جنگ و خونريزى ، اين است كه : مرا به قتل عثمان متهم مىسازيد و خود را مبرا و بيگناه مىدانيد .\r\nبراى روشن شدن حقيقت چه بهتر كه از كسانى كه از من و از شما كناره گرفته‌اند سؤال شود و از كسانى كه نه از من و نه از شما جانبدارى مىكنند تحقيق گردد هر كسى را آنان قاتل عثمان معرفى كردند و هر اندازه در خون او شريك و سهيم دانستند او به اندازهء جرمش محكوم و به مقدار تعدى و تعرضش مجازات گردد .\r\nپس اى طلحه ! و اى زبير ! اى دو مرد كهنسال ! از اين انديشهء فاسد و از اين تصميم خطرناك برگرديد ! و از اين ماجراجوئيها و بهانه‌ساريها دست برداريد ! و از جنگ و خونريزى بپرهيزيد !\r\nطلحه ! زبير ! شما امروز تنها از عار و ننگ مىترسيد ، ولى اگر از گفتهء من پند نگيريد ، فرداى قيامت عار و ننگ توأم با آتش سوزان جهنم دامن‌گير شما خواهد گرديد « 1 » .\r\n\r\nپيامى به زبير !\r\nاميرمؤمنان ( ع ) علاوه بر نامه‌اى كه به طلحه و زبير نوشت پسر عموى خود\r\n\r\n\r\n","description":"","footnote":"\r\n( 1 ) شرح نهج‌البلاغه ابن‌ابىالحديد 3 / 122 الامامه و السياسه 65 ط مصطفى محمد ترجم تاريخ ابن‌اعثم 173 .\r\n","page_name":" 135 ","page_number":137},
  {"content":"\r\n\r\nعبدالله‌بن‌زبير را مخصوصاً بسوى زبير اعزام نمود و به وى چنين دستور داد كه :\r\nعبدالله ! تو در هنگام اجراى مأموريت خود نبايد با طلحه ملاقات كنى زيرا او يك مرد متكبر ، خودپسند ، و انعطاف‌ناپذير است ، او بسيار آشوبگر و فتنه‌انگيز مىباشد ، به گاوى مىماند كه شاخ خود را براى پاره كردن شكم هر رهگذرى آماده كرده باشد طلحه از جهل و نادانى كارهاى سخت و خطرناك را آسان و هموار تلقى مىكند .\r\nعبدالله ! در لحظهءمرگ به وى چنين بگو ! كه فرزند دائى تو « على » مىگويد : زبير ! چه شد كه مرا در حجاز شناختى و با من بيعت نمودى ولى در عراق مرا فراموشم نمودى و راه بيگانگى پيمودى ؟ !\r\nزبير ! چگونه از آنچه بودى برگشتى و مهر و محبتى كه نسبت به من داشتى به عداوت و دشمنى و پيمان‌شكنى مبدل ساختى ؟ ! « فما عدا مما بدا » « 1 » .\r\nابن عساكر در اين جا اضافه مىكند و مىگويد : على ( ع ) به زبير چنين پيام فرستاد كه : زبر ! تو آن روز مگر به اختيار خود و با رضاى خاطر با من بيعت نكردى ؟ ! چه شد كه امروز ريختن خون مرا مباح مىدانى ، و جنگ مرا براى خود واجب ، و يك وظيفهء حتمى مىپندارى ؟ !\r\nابن‌عباس مىگويد : من مأموريت خود را انجام دادم ، وسفارش على را به زبير رسانيدم ولى زبير بيش از اين يك جملهء بىسر و ته چيزى نگفت كه : ما ، در بيم و هراسيم با اين حال آرزوى خلافت در سر مىپرورانيم . « 2 »\r\nباز ابن‌عباس مىگويد : پسر زبير كه در گفتگوى ما شركت داشت پيش از آنكه زبير لب به سخن بگشايد رو به من كرد و گفت :\r\n\r\n\r\n","description":"","footnote":"\r\n( 1 ) اين مثل در زبان عرب معروف است كه خلاصه معنى آن چنين خواهد بود : « چه پيش آمد كه چنين شد » شرح نهج‌البلاغه 1 / 72 - 73 ، عقدالفريد 4 / 314 ، اغانى 16 / 127 تاريخ دمشق 5 / 363 - 365 .\r\n( 2 ) شرح نهج‌البلاغه ابن‌ابىالحديد 2 / 165 ، اغانى 16 / 126 .\r\n","page_name":" 136 ","page_number":138},
  {"content":"\r\n\r\nابن‌عباس ! به على بگو ! كه در ميان ما و شما مسائلى چند مطرح و مورد اختلاف است .\r\nما خون عثمان را از تو مىطلبيم ، ما مىخواهيم : تو نيز مانند خليفه دوم خلافت را به شورا محول كنى و خود را به كنار كشى ، ما مىگوئيم : دو نفر از اعضاى شورا كه خليفهء دوم معين كرده بود ( طلحه و زبير ) با هم نظر موافق دارند ، ولى تو تنها بوده ، و در اقليت هستى ، رأى اكثر مسلمانان و نظر نيكوى مادر مؤمنان « عايشه » نيز به نفع اين دو نفر است به اين دلايل است كه تو در خلافت كوچكترين حق و بهره‌اى ندارى « 1 » .\r\nابن‌عباس آن مرد دانشمند و نكته‌سنج چنين اظهار مىدارد كه : من با دريافت اين جواب از عبدالله‌بن‌طبير فهميدم كه اينها نظر صلح ندارند و هدفى جز جنگ و خونريزى را تعقيب نمىنمايند ، از آنجا پيش على برگشتم و جريان را به وى ابلاغ نمودم .\r\n\r\nپيغام عايشه\r\nعلى بار دوم عبدالله‌بن‌عباس را پيش خود خواند ، و او را به همراهى زيدبن‌صوحان به نزد عايشه اعزام نمود و به آنان دستور داد كه : پيش عايشه برويد و بگوئيد كه :\r\nعايشه ! فرمان پروردگارت بر تو اين است كه تا دم مرگ در خانهء خود باشى ، و از خانه‌ات بيرون نروى ، ولى چه كنم ؟ كه عده‌اى تو را فريب داده و از خانه‌ات بدر كرده‌اند و براى پيشرفت كارشان ، براى رسيدن بهدف و مقصودشان ، تو را با خود همصدا و هماهنگ ساخته‌اند ، و عده‌اى از مسلمانان در اثر هماهنگى و هم‌كارى تو با\r\n\r\n\r\n","description":"","footnote":"\r\n( 1 ) اين پاسخ را ابن‌عبدربه در عقدالفريد 4 / 314 به خود زبير نسبت داده است ولى ابن‌ابىالحديد در شرح نهج‌البلاغه 2 / 169 و ابن‌عساكر در تاريخ دمشق 5 / 263 اين جواب را بعبدالله فرزند زبير سبت داده‌اند و از لحن پاسخ استفاده مىشود كه گفتار عبدالله باشد نه گفتار زبير .\r\n","page_name":" 137 ","page_number":139},
  {"content":"\r\n\r\nآنان به اشتباه افتاده و در معرض نابودى و هلاكت قرار گرفته‌اند و خود را بسر نوشت شومى مبتلا ساخته‌اند .\r\nعايشه ! تو بايد از اين‌جا بخانه‌ات برگردى ! و از ايجاد جنگ و خونريزى در ميان مسلمانان به دور و بر حذر باشى !\r\nعايشه ! به هوش باش ! اگر بخانه‌ات برنگردى و آتش اختلافى را كه روشن ساخته‌اى خاموش نسازى جنگ آتش‌زا و كوبنده‌اى به وقوع خواه پيوست وعدهء زيادى را طعمهء خود خواهد ساخت .\r\nعايشه ! مسئوليت تو سنگين است از خشم خدا بترس ! و از اين گناه بزرگ توبه كن ! كه خداوند توبهء بندگانش را مىپذيرد و از گناهان آنان صرفنظر مىكند .\r\nعايشه ! قوم و خويشى و قرابت طلحه و محبت عبدالله‌بن‌زبير تو را به سوى آتش جهنم سوق ندهد و تعصب خانوادگى تو را به عذاب جهنم نكشاند « 1 » .\r\nاين بود خلاصه و نمونه‌هايى از نامه‌ها و پيامهاى على ( ع ) كه براى جلوگيرى از جنگ و خونريزى ، و براى اتمام حجت و بستن هر گونه راه بهانه و عذر ، به سران لشكر عايشه فرستاد .\r\n\r\nپاسخ طلحه و عايشه\r\nمأموران على ( ع ) پيش عايشه رفتند و پيام على ( ع ) را به وى رسانيدند .\r\nعايشه در جواب آنان گفت كه : من با على به گفتگو نمىپردازم وسخن ويرا پاسخ نمىدهم زيرا من در مقابل زبان گوياى على و بيان شيواى او قدرت سخن گفتن و ياراى مقاومت ندارم .\r\nمأموران « اميرمؤمنان » از پيش عايشه برگشتند و گفتار او را در نزد آنحضرت بازگو كردند « 2 » .\r\n\r\n\r\n","description":"","footnote":"\r\n( 1 ) ترجمه تاريخ ابن‌اعثم / 175 .\r\n( 2 ) تارخ ابن‌اعثم 175 .\r\n","page_name":" 138 ","page_number":140},
  {"content":"\r\n\r\nبعضى از مورخين مىنگارند : طلحه به ياران خود گفت كه :\r\nمردم ! به لشكر على بتازيد ! و به گفتار سفيران وى گوش فرا ندهيد ! زيرا شما در مقابل بيان شيوا و رساى على « ع » قدرت كنترل افكار و مقاومت حفظ عقيده خود را نداريد ، اين است كه زود تحت تأثير سخنان وى قرار مىگيريد و افكار و عقايد خود را از دست مىدهيد « 1 » .\r\nبدين گونه طلحه خواست جواب حرف منطقى را با سم پاشى و مغالطه كارى داده باشد .\r\n\r\n\r\n","description":"","footnote":"\r\n( 1 ) تاريخ ابن‌اعثم 175 .\r\n","page_name":" 139 ","page_number":141},
  {"content":"\r\n\r\n« و قاتلوا عن نسائكم و ذرايكم . . . »\r\nاز زنان و فرزندان خود دفاع كنيد !\r\n( عبدالله بن زبير )\r\n\r\nسخنان تحريك آميز\r\n\r\nعبدالله بن زبير سخن مىگويد :\r\nبه طوريكه قبلا اشاره گرديد ، در آن سه روز كه لشكر على و عايشه در برابر هم قرار گرفته بودند ، و در حالت آماده‌باش به سر مىبردند ؛ على « ع » مىخواست از هر وسيلهء ممكن براى خاموش ساختن آتش جنگ و فتنه ، بهره‌بردارى كند .\r\nولى لشكر عايشه بر خلاف اميرالمؤمنين ، مردم را براى شعله‌ور ساختن آتش جنگ دعوت نموده و براى آنان سخن‌رانىهاى گرم و محركى را ايراد مىكردند و خطابه‌هاى آتشين و تكان‌دهنده‌اى القا نمودند .\r\nيكى از اين خطابه‌هاى محرك و سخنرانيهاى آتشين خطابه‌اى است كه عبدالله ابن زبير براى تحريك و تشويق لشكريان خود القا نمود و متن آن اين است :\r\n\r\n","description":"","footnote":"","page_name":" 140 ","page_number":142},
  {"content":"\r\n\r\nمردم ! به هوش باشيد ! على پسر ابوطالب ، عثمان خليفهء به حق را به قتل رسانيد ، امروز نيز لشكر جرارى عليه شما بسيج نموده است كه مىخواهد بر شما مسلط شود ، زمام امور ، و اختيارات شما را بدست خود بگيرد و شهر شما را به تسلط و تصرف خويش درآورد ، شما بايد نيرو و قواى خود را متمركز سازيد مردانه قيام كنيد ! مرز و بوم و آب و خاك خود را از دست تعدى و تجاوز على و لشكريانش محفوظ داريد ! از استقلال و شرافت خود ، از زنان و فرزندان خود دفاع كنيد !\r\nمردم بصره ! شما چگونه به اين ذلت و خوارى تن مىدهيد ، كه مردم كوفه به آب و خاك شما تجاوز كنند و شما را از شهر و ديارتان برانند .\r\nمردم ! به پا خيزيد ! خشم كنيد بر آنان كه بر شما خشمناكند ! بجنگيد با آنان كه با شما آماده جنگند ! .\r\nمردم ! على بجز خود كسى را به مقام خلافت لايق و برازنده نميداند ، به خدا سوگند اگر او بر شما پيروز گردد دين و دنياى شما را تباه مىسازد .\r\nعبدالله‌بن‌زبير براى تحريك مردم از اين نوع سخنان پوچ و مطالب دروغ زياد گفت و در گفتارش اصرار و زياده‌روى نمود .\r\n\r\nحسن‌بن‌على پاسخ مىدهد :\r\nسخنان و گفتار عبدالله‌بن‌زبير ، به گوش امام رسيد او نيز به فرزند خود حضرت حسن ( ع ) فرمود :\r\nفرزندم تو نيز برخيز ! و گفتار عبدالله‌بن‌زبير را پاسخ بگو !\r\nحضرت حسن ( ع ) به پا خاست ، و پس از حمد و ثنا خطا به مردم گفت :\r\nمردم ! سخنى كه عبدالله‌بن‌زبير دربارهء پدرم على گفت شنيدم او پدر مرا متهم بقتل عثمان نموده سخنان بىجا و بىمورد ديگرى نيز بر زبان رانده است در صورتى كه همهء شما مىدانيد پدر وى زبير دربارهء عثمان چه بدگوئىها مىكرد ؟ ! و با چه القاب زشت و زننده‌اى از وى اسم مىبرد ؟ ! و چه تهمت‌ها و افتراها به او مىبست ؟ !\r\n\r\n","description":"","footnote":"","page_name":" 141 ","page_number":143},
  {"content":"\r\n\r\nهمه به ياد داريد كه طلحه در دوران حيات و خلافت عثمان انچنان جرئت بر و ى پيدا نمود كه روزى پرچم بر بالاى بيت‌المال برافراشت و عملا مخالفت خود را با وى اعلان نمود با اين سوابق سوء كه آنان با عثمان داشتند چگونه قتل او را به پدر من مستند مىسازند ، و از وى بدگوئى مىكنند ؟ ! من اگر بخواهم دربارهء اين دو نفر و اعمال آنان حرف بزنم مىتوانم بيش از اين سخن بگويم و حقايق بيشترى را روشن كنم .\r\nاما آنچه او مىگويد كه : على غاصبانه و بدون رضاى مردم ، بر آنان حكومت مىكند در برابر اين اعتراض نابجا و دروغين او ، من نيز اعتراض به جائى بر پدر وى دارم و مىگويم : زبير بدون هيچ مجوزى بيعت و پيمان پدرم را شكست او براى توجيح اين عمل ناشايست مىگويد كه : بيعت وى از روى رضا و رغبت نبوده است .\r\nو اين گفتار نه تنها عمل او را تجويز نمىكند ، بلكه گناهكارى و خلافكارى او را روشن و آشكار مىسازد ، زيرا : او با اين گفتارش بر بيعت و پيمان خود اعتراف كرده و سپس بهم زدن اين پيمان را بر ملا مىسازد و خود را مردى پيمان‌شكن معرفى مىنمايد .\r\nاما آنچه عبدالله در گفتار خود اظهار كرده ، از تسلط لشكر كوفه بر لشكر بصره تعجب نموده است بسيار مضحك و خنده‌آور است ، زيرا تسلط حق بر باطل و منكوب ساختن آن تعجبى ندارد طبيعى است آنگاه كه حق قدم به ميدان گذاشت ، باطل رخت بر مىبندد و جاى خالى مىكند .\r\nاما آنچه او از ياران سخن به ميان آورده است ، واقعاً راه مغالطه پيموده است ، زيرا ما با ياران عثمان جنگ و اختلافى نداريم ، تنها هدف ما جنگ نمودن با آن زن شترسوار ، و ياران وى مىباشد ، آنان نيز در واقع با عثمان و ياران وى هيچ ارتباط و همبستگى ندارند « 1 » .\r\n\r\n\r\n","description":"","footnote":"\r\n( 1 ) ترجم تاريخ ابن‌اعثم / 174 تاريخ جمل تأليف شيخ مفيد 158 - 159 .\r\n","page_name":" 142 ","page_number":144},
  {"content":"\r\n\r\n« لالف ضرب بالسيف اهون من موت واحد علي الفراش »\r\nهزار مرتبه در ميدان جنگ كشته شوم شيرين‌تر از اين است كه يك بار در بستر نرم جان بسپارم .\r\n( امام علىبن‌ابيطالب - ع - )\r\n\r\nآخرين سخنرانى على ( ع )\r\nاميرالمؤمنين ( ع ) در آن سه روز براى ايجاد صلح و آرامش تلاش بسيار نمود و همهء نيروى خود را در راه اين هدف مقدس به كار بست ، ولى متأسفانه نتيجه‌اى نگرفت و فرستادگان وى از لشكر عايشه با يأس و نااميدى برگشتند و تصميم قطعى طلحه و زبير را در اقدام به جنگ بعرض آنحضرت رسانيدند .\r\nدر آن هنگام على « ع » در ميان لشكر خود به پا خاست ، و براى آخرين بار خطابه‌اى بشرح زير ايراد نمود . و پس از حمد و سپاس خداوند و درود فرستادن بر پيامبر « ص » چنين گفت :\r\nياران من ! من سه روز به اين مردم مهلت دادم ، و در اين مدت آنان را از پيمان‌شكنى بر حذر داشتم ، و تعدى و طغيانشان را ثابت نمودم تا شايد از فكر و تصميم\r\n\r\n","description":"","footnote":"","page_name":" 143 ","page_number":145},
  {"content":"\r\n\r\nجاهلانه خود برگردند ولى آنان شرم ننمودند و از تصميم و ارادهء خويش برنگشتند و اينك به من پيام فرستاده‌اند كه آمادهء جنگ باشم و نيزه و شمشير آنان را بر خود بپذيرم .\r\nآنان مىگويند كه : على را آرزوهاى باطل مغرور ساخته ، و آمال نفسانى فريب داده است ، واى بر آنان كه اين سخن را مىگويند ، مادرشان بعزايشان بنشيند كه راه باطل مىپيمايند ، من كه از جنگ باكى نداشته‌ام تا مرا با جنگ و شمشير و نيزه بترسانند . آرى كسى كه مرا بسوى شمشير و نيزه دعوت نموده از انصاف بدور نرفته است ، چه آنكه من از روز اول با شمشير و نيزه آشنايى داشته‌ام و لقد انصف القارهء من رماها « 1 » آنان كه جنگها و حمله‌هاى شكنندهء مرا ديده‌اند و ضرب شست مرا با چشم خود مشاهده نموده‌اند بايد خود را در مقابل شمشير من آماده سازند نه من كه هيچ‌گونه نيازى به آمادگى ندارم زيرا من همان فرزند ابوطالبم كه صفهاى محكم مشركين را در هم شكستم و جمعيتشان را متفرق ساختم امروز هم با همان دل قوى و بازوى نيرومند با اينها حمله مىكنم و صفهايشان را در هم مىشكنم .\r\nمردم ! من به هدف خود ايمان دارم و جز راه حق و عدالت نمىپيمايم ! اينست كه به يقين مىدانم خداوند مرا نصرت و يارى خواهد فرمود و غلبه و پيروزى را نصيب من خواهد نمود .\r\nمردم ! مىدانيد كه مرگ آخرين سرنوشت انسان‌ها است و همه را فرا مىگيرد و كسى را از چنگال او راه فرار نيست اگر كسى در ميدان جنگ هم كشته نشود با مرگ طبيعى خواهد مرد پس چه بهتر كه اين انسان در راه خدا و براى رضا و خوشنودى او جان دهد و خون خود را نثار راه خدا كند .\r\nبه خداى على سوگند اگر هزار مرتبه در ميدان جنگ كشته شوم ، براى من گواراتر از اين است ، كه در بستر نرم براحتى جان بسپارم .\r\n\r\n\r\n","description":"","footnote":"\r\n( 1 ) قاره تيره‌اى از قريش بودند كه در قبايل عرب به تيراندازى شهرت داشتند بدين سبب ايشان را مثل مىزدند و مىگفتند ( انصاف ورزيده است هر كس قبيله قاره را به تيراندازى بخواند ) .\r\n","page_name":" 144 ","page_number":146},
  {"content":"\r\n\r\nپس از اين گفتار ، اميرمؤمنان ( ع ) رو به طرف آسمان نمود و گفت :\r\nخدايا ! طلحه بيعت مرا شكست و پيمانى كه با من داشت زير پا نهاد او مردم را عليه عثمان برانگيخت تا او را به قتل رسانيد سپس مرا به قتل او متهم ساخت ، پروردگارا ! تو خود بر وى مهلت نده .\r\nاى خداى رؤوف و مهربان ! زبير با من قطع رحم نمود و بيعت مرا شكست ، از دشمنان من پشتيبانى كرد ، خدايا از هر راهى كه خودت ميدانى مرا از شر وى محفوظ بدار ! .\r\nسخن على كه به اينجا رسيد ، از كرسى خطابه فرود آمد ، و سپس بنا به گفتهء ابن‌اعثم هر دو لشكر به طرف همديگر حركت نمودند ، و به همديگر نزديك شدند .\r\nدر اين موقع على لشكر خود را سان ديد به بيست هزار نفر رسيد ، و طلحه و زبير لشكر خود را سان ديدند و تعداد لشكرشان به سىهزار تن رسيد « 1 » .\r\n\r\n\r\n","description":"","footnote":"\r\n( 1 ) ترجم تاريخ ابن‌اعثم 175 ، ابن‌ابىالحديد 1 / 101 .\r\n","page_name":" 145 ","page_number":147},
  {"content":"\r\n\r\n« لاتبدأوا القوم بالقتال »\r\nياران من ! شما نبايد شروع جنگ كنيد\r\n( على اميرمؤمنان - ع - )\r\n\r\nعلى برنامه جنگى خويش را اعلام مىكند\r\nطبرى مىگويد : لشكر على و عايشه روز پنجشنبه 15 جمادى الاخرى سال 36 قمرى هجرى بهم رسيدند و در برابر هم صف‌آرائى نمودند « 1 » .\r\nسه روز به حال آماده‌باش به سر بردند حمله و جنگى در ميانشان به وقوع ، نپيوست ، در اين سه روز تلاش و كوشش على اين بود كه به صلح بيانجامد ولى از كوشش و فعاليت خود نتيجه‌يى نگرفت و از برقرارى صلح مأيوس گرديد و وقوع جنگى را حتمى ديد لذا براى لشكر خود برنامه‌اى تنظيم و به عموم افراد لشكرش اعلام نمود كه تاريخ‌نويسان برنامهء جنگى على را به طور مفصل آورده‌اند .\r\nچنان كه حاكم در مستدرك و متقى در كنزالعمال از عموى يحيى بن سعيد چنين\r\n\r\n\r\n","description":"","footnote":"\r\n( 1 ) طبرى 5 / 199 ، اغانى 16 / 126 .\r\n","page_name":" 146 ","page_number":148},
  {"content":"\r\n\r\nنقل مىكنند :\r\nدر روز جنگ جمل على ( ع ) در ميان لشكرش با صداى بلند اعلام نمود كه مردم ! شما بسوى دشمن تيراندازى نكنيد ! و بر كسى بر شمشير و نيزه حمله نكنيد ! و در جنگ و خونريزى بر دشمن سبقت نجوئيد ! با ملاطفت و مهربانى ، با زبان نرم و شيرين با آنان سخن بگوئيد .\r\nمردم ! اگر كسى در اين موقعيت خطرناك راه رستگاران را پيش بگيرد در روز رستاخيز نيز رستگار و سعادتمند خواهد بود .\r\nيكى از نقل‌كنندگان اين برنامه مىگويد : ما تا ظهر همان ظهر به حالت انتظار به سر مىبرديم و طبق فرمان على از اقدام به جنگ خوددارى مىنموديم ولى بر خلاف ما صداى لشكريان عايشه بلند بود و فرياد « يالثارات عثمان » : اى خونخواهان عثمان به پا خيزيد ! در آن بيابان طنين انداز بود .\r\nمحمدبن‌حنيفه پرچم به دست در پيشاپيش لشكر پدرش و در جاى بلندى قرار گرفته بود و لشكر دشمن را به خوبى مىديد ، و صدايشان را كاملا مىشنيد ، امام ( ع ) هم او را به پيش خود خواند و پرسيد : محمد ! آنان چه مىگويند ؟ و چرا اين‌گونه صدايشان بلند است ؟ ! محمد گفت : پدر جان ! آنان شعار مىدهند « يا لثارات عثمان » مىگويند ، و مردم را به عنوان خونخواهى عثمان بجنگ و حمله تحريك مىكنند . در آن هنگام على ( ع ) دست به دعا برداشت و گفت :\r\nخدايا تو امروز كشندگان عثمان را بر خاك مذلت بيفكن ! و آنان را منكوب كن ! « 1 » .\r\nبعضى ديگر از تاريخ نويسان مىگويند : در آن روز كه دو لشكر به هم رسيدند و در مقابل هم قرار گرفتند على ( ع ) خطاب به ياران خود فرمود :\r\nتا دشمن شروع به جنگ نكرده است شما از اقدام به جنگ خوددارى كنيد ! و بر آنان سبقت نجوئيد ! آنگاه افزود :\r\n\r\n\r\n","description":"","footnote":"\r\n( 1 ) مستدرك 3 / 371 ، كنزالعمال 6 / 85 حديث 1311 .\r\n","page_name":" 147 ","page_number":149},
  {"content":"\r\n\r\nخدا را سپاسگذاريم كه حق با ما است و خوددارى نمودن از سبقت به جنگ نيز دليل ديگرى بر حقانيت ما خواهد بود ؛ سپس فرمود :\r\nپس از شروع جنگ با نيزه زخمىها را نكشيد ! و پس از پيروزى فرار كنندگان را تعقيب نكنيد ! و كشته‌شدگان را عريان نسازيد ! و بدنشان را مثله و به اعضايشان آسيب نرسانيد ! و به خانه‌ها و منازل دشمن كه رسيديد پرده درى ننمائيد ! و به ناموسشان تعدى نكنيد ! به داخل خانه‌هايشان وارد نگرديد ! و مال و ثروتشان را به يغما نبريد « 1 »\r\nمسعودى در اينجا اضافه مىكند كه : على به ياران خود فرمود : ثرت و دارائى آنان را جز آنچه كه در ميدان جنگ و اردوگاه دشمن به دست آورده‌ايد به غنيمت نبريد ! زنانشان را آزار و اذيت رسانيد ! گرچه آنان بر شما فحاشى و بر نيكان و بزرگان شما ناسزا بگويند زيرا عقل آنان نارسا و كوتاه و گفتارشان بىارزش و بىاعتبار است ، رسول خدا ( ص ) ما را از آزار و اذيت زنان شديداً منع مىكرد ، با اين كه آنان مشرك و كافر بودند ، بالاخره كوچكترين تعدى و تعرض بر زنان و حتى سرزنش و توبيخ آنان به طور كلى ممنوع است .\r\n\r\n\r\n","description":"","footnote":"\r\n( 1 ) يعقوبى 2 / 157 - 160 مروج الذهب 5 / 188 - 201 ترجم تاريخ ابن‌اعثم 173 - 175 اغانى 16 / 127 و شرح نهج‌البلاغه ابن‌ابىالحديد 2 / 43 و 81 از ابومخنف نقل ميكنند .\r\n","page_name":" 148 ","page_number":150},
  {"content":"\r\n\r\n« يتلو كتاب الله لايخشاهم »\r\nفرزند من از ايشان نهراسيد و به قرآن دعوتشان نمود .\r\n( يك مادر داغ ديده )\r\n\r\nعلى بوسيلهء قرآن اتمام حجت مينمايد\r\nعلىبن‌ابيطالب كه از كوششها و فعاليت‌هاى خود در راه ايجاد صلح و صفا نتيجه‌اى نگرفت خواست كه به قرآن تمسك بجويد و به وسيلهء آن براى دشمن اتمام حجت كند .\r\nاين بود كه قرآنى به دست گرفت و با صداى بلند گفت :\r\nكيست كه اين قرآن را به دست گيرد و دشمن را به سوى آن دعوت كند تا در اين راه به مرگ حتمى تن در دهد و به شهادت برسد ؟ !\r\nدر اين هنگام جوانى كه لباس سفيد رنگ و حاشيه‌دارى بتن داشت به پا خاست و گفت : على ! من در اين راه مرگ را عاشقانه به جان خود مىخرم .\r\nعلى ( ع ) بار دوم خطاب به مردم گفت : كيست كه يك تنه در برابر اين لشكر\r\n\r\n","description":"","footnote":"","page_name":" 149 ","page_number":151},
  {"content":"\r\n\r\nقرار بگيرد و آنان را به سوى قرآن دعوت كند و در اين راه از مرگ حتمى نهراسد ؟ !\r\nآن جوان بار دوم عرضه داشت : يا اميرالمؤمنين ! جان من به فداى تو ، من در اين مأموريت از نيزه و شمشير نمىهراسم و از مرگ باكى ندارم .\r\nاميرمؤمنان قرآن را به آن جوان تحويل داد او نيز به سوى دشمن روانه گرديد و لشكريان عايشه را به سوى قرآنى كه به دست گرفته بود دعوت مىنمود ، در همين حال بر وى تاختند و دست راست او را از تنش جدا نمودند و بر زمين انداختند .\r\nآن جوان با شهامت قرآن را به دست چپ گرفت و به دعوت و تبليغ خود ادامه داد باز بر وى حمله نمودند و دست چپ او را نيز از تنش جدا كردند .\r\nاو در حالى كه قرآن را به روى سينه نهاده و خون از دو دستش جارى بود ، جان به جان آفرين تسليم نمود . « 1 »\r\nطبرى اين داستان را اين گونه نيز آورده است كه :\r\nعلى به يارانش فرمود : كيست كه بتواند اين قرآن را به دست گرفته در مقابل دشمن قرار بگيرد و آنان را بر انقياد و اطاعت از فرمان آن دعوت كند و در اين راه آن چنان استقامت و فداكارى نشان دهد كه اگ دستش جدا گردد قرآن را به دست ديگرش بگيرد و اگر آن دستش نيز قطع گرديد قرآن را به دندان گيرد ، و حقايق آن را به مردم ابلاغ كند ؟ !\r\nدر اينجا جوان نورسى برخاست ، و گفت : يا على ! من ، آرى يا اميرالمؤمنين ! اين مأموريت را بر عهدهء من بگذار !\r\nعلى پيشنهاد خود را تكرار نمود ولى به جز آن جوان غيور كسى حاضر نشد اين مأموريت را كه با مرگ حتمى توأم بود اجرا كند .\r\nعلى آن جوان خود باخته و از جان گذشته را خطاب نمود كه به سوى دشمن حركت كن ! و اين قرآن را بر آنان عرضه كن ! و بگو كه : اين قرآن در ميان ما و شما قاضى و حاكم باشد و هر چه دستور و فرمان دهد همهء ما طبق آن رفتار كرده از خون\r\n\r\n\r\n","description":"","footnote":"\r\n( 1 ) كنز لعمال 6 / 85 حديث 1313 طبرى 5 / 205 و ابن‌اثير .\r\n","page_name":" 150 ","page_number":152},
  {"content":"\r\n\r\nريزى و برادركشى خوددارى كنيم .\r\nآن جوان رفت و مأموريت خود را به خوبى اجرا كرد تا آنجا كه در راه دعوت به قرآن دستهايش از تن جدا گرديد سپس قرآن را بدندان گرفت و بر تبليغ و دعوت خود ادامه داد تا در اين راه جان سپرد .\r\nپس از اين جريان بود كه اميرمؤمنان فرمود : اينك از هر جهت حجت بر آنان تمام شد و جنگ با آنان بر ما واجب گرديد « 1 » .\r\nمادر داغديدهء آن جوان در سوك فرزند عزيز و جوانش اشعارى سرود كه مضمونش چنين است :\r\n« خدايا تو گواه باش كه اين جوان مسلمان آنان را به سوى تو دعوت نمود و قرآن را بدون اينكه از شمشير آنان بهراسد برايشان خواند .\r\nو مادرشان ( عايشه ) نيز در ميانشان بود و اعمال زشتشان را مىديد و به ظلم و تعدى آنان نظارت داشت . اين مادر نه تنها فرزندانش را از اين راه كه به بدبختى و هلاكت مىانجاميد منع و جلوگيرى نكرد ،\r\nبلكه آنان را بر اين ظلم و ستم تحريك و تشويق نمود ، و به جاى وسمه و حنا محاسن ايشان را از خونشان خضاب كرد « 2 » . »\r\nابومخنف مىگويد : كه اين اشعار را ام‌ذريح در سوك آن جوان سروده است .\r\nابن‌اعثم مىگويد كه : آن جوان از مردم كوفه ، و از خاندان مجاشع بود ، و و يكى از خدمتگذاران و نزديكان عايشه دست او را قطع نمود ، و به قتلش رسانيد .\r\n\r\n\r\n","description":"","footnote":"\r\n( 1 ) طبرى 5 / 24 كامل ابن اثير 2 / 104 ترجم تاريخ ابن‌اعثم و ابومخنف به نقل ابن‌ابىالحديد در شرح نهج البلاغه 2 / 431 .\r\n( 2 )\r\n لاهم ان مسلماً دعاهم * يتلوا كتاب الله لايخشاهم \r\n و امهم قائمه تراهم * يأتمرون الغى لاتنهاهم \r\nقد خصبت من علق لحاهم\r\n","page_name":" 151 ","page_number":153},
  {"content":"\r\n\r\n« و انت امرت بقتل الامام »\r\nعايشه ! تو بودى كه فرمان به قتل خليفه دادى .\r\n( عمار )\r\n\r\nعمار با عايشه و سران لشكر وى سخن مىگويد\r\nروزى رسول خدا ( ص ) رو به « عمار » نمود و گفت :\r\nعمار ! تو را قوم ستمگر و لشكر سركش و متمرد خواهد كشت « يا عمار تقتلك الفئهء الباغيهء » « 1 » .\r\nاز آن تاريخ كه رسول خدا خدا ( ص ) اين جملهء كوتاه و تاريخى را دربارهء عمار فرمود وى در ميان مسلمانان ميزان و معيار حق و عدالت شناخته شد . عمار در ميان هر لشكر كه قرار مىگرفت شاهد زنده و روشنى بر درستى و حقانيت آن لشكر محسوب مىشد و باطل بودن لشكر مخالف نيز بدين وسيله روشن مىگرديد .\r\n\r\n\r\n","description":"","footnote":"\r\n( 1 ) پيامبر اكرم مقام عمار را مكرر به سمع مسلمانان رسانيده بود از اينجا بود كه صحابه نظر خاصى به عمار داشتند . رجوع شود به پاورقى ص 80 .\r\n","page_name":" 152 ","page_number":154},
  {"content":"\r\n\r\nاين بود كه اميرالمؤمنين ( ع ) عمار را پيش عايشه و سران لشكر وى فرستاد كه با آنان تماس بگيريد موعظه و نصيحتشان كند تا شايد متذكر گردند و از گفته‌هاى وى پندى بگيرند و اگر نه حداقل حجت بر آنان تمام گردد ( م ) .\r\nمسعودى اين جريان را چنين آورده است كه :\r\nدر جنگ جمل براى عايشه كجاوه‌اى از چوب و تخته محكم و ضخيم ساخته و روى آن را با پوست گاو و گليم و زير آن را با نمد محكم كردند باز براى جلوگيرى از هر نوع خطر و آسيب با زره‌هاى زيادى آن را پوشانده و يك ديوار آهنين بدورش كشيدند و اين كجاوه را كه به يك برج محكم و آسيب‌ناپذير شباهت داشت و در پشت شتر معروف « يعلىبن‌اميه » كه « عسكر » ناميده ميشد قرار داده و عايشه را در ميان آن كجاوه نشانده و در پيشاپيش لشكر حركت مىدادند .\r\nعمار ياسر كه اين وضع را بديد در ميان دو لشكر قرار گرفت و خطاب به لشكريان عايشه گفت :\r\nمردم ! شما با پيامبرتان از در انصاف نيامديد كه زنان خود را در پشت پرده نشانده همسر او را به ميدان جنگ و برابر شمشيرها كشانديد .\r\nسپس به كجاوهء عايشه نزديك گرديد و به وى گفت :\r\nعايشه ! تو از ما چه مىخواهى ؟\r\nعايشه جواب داد : خون عثمان .\r\nعمار گفت : خدا بكشد مردم ستمگر و سركشى را كه بدون داشتن كوچكترين حقى خونخواهى مىكنند .\r\nسپس عمار رو به مردم كرد و گفت : شما آنان را كه در خون عثمان شركت داشته‌اند بهتر مىشناسيد ، و نيكو مىدانيد كه قاتلان عثمان در ميان كدام يك از اين دو لشكرند آرى كاملا مىدانيد قاتلان عثمان همان افرادى هستند كه امروز به بهانهء خونخواهى او اين همه جنگ و اختلاف را به وجود آورده‌اند .\r\nدر اين هنگام تيرهاى دشمن مانند قطرات باران به سوى عمار سرازير گرديد\r\n\r\n","description":"","footnote":"","page_name":" 153 ","page_number":155},
  {"content":"\r\n\r\nو او نيز اشعارى مىسرود و چنين مىگفت :\r\n« عايشه ! شروع جنگ و خونريزى از تو بود !\r\nاينهمه امواج خروشان حوادث از تو برخاست !\r\nتو بودى كه به قتل خليفه فرمان دادى !\r\nتو بودى كه فتوا بر كفر وى صادر نمودى « 1 » ؟ »\r\nتيراندازى به سوى عمار ادامه يافت ، او نيز بر اسب خود تازيانه زد ، و خود را از ميان لشكر به كنار كشيد ، و به نزد على ( ع ) آمد و عرضه داشت :\r\nيا اميرالمؤمنين ! صبر و انتظار تا كى و تا چند ؟ ! آنچنان كه من ديدم اين گروه براى تو چيزى جنگ آماده نكرده‌اند .\r\n\r\n\r\n","description":"","footnote":"\r\n( 1 )\r\n فمنك البداء و منك الغير * و منك الرياح و منك المطر\r\nو انت امرت بقتل الامام * و قلت لنا انه قد كفر \r\n","page_name":" 154 ","page_number":156},
  {"content":"\r\n\r\n« اللهم اشهد ! اعذروا الي القوم »\r\nخدايا گواه باش ! ياران من ! حجت بر ايشان تمام كنيد .\r\n( على اميرالمؤمنين )\r\n\r\nعلى براى آخرين بار اتمام حجت مىكند\r\nعلى ( ع ) به هر وسيلهء ممكن دست زد و براى ايجاد صلح كوشيد و از راههاى مختلف بدشمن اتمام حجت نمود و هيچ‌جاى عذر و بهانه‌اى باقى نگذاشت .\r\n1 - على به سران لشكر دشمن نامه نوشت و آنانرا از پيمان‌شكنى و جنگ و خونريزى بر حذر داشت .\r\n2 - على به عايشه و سران لشكر وى پيام شفاهى فرستاد و بر صلح و آرامش دعوتشان نمود .\r\n3 - على مستقيماً با بزرگان لشكر مخالف تماس گرفت و آنان را موعظه و نصيحت نمود .\r\n4 - على قرآن را به نزد دشمن فرستاد و ايشان را به حكم قرآن دعوت كرد و\r\n\r\n","description":"","footnote":"","page_name":" 155 ","page_number":157},
  {"content":"\r\n\r\nبدينوسيله اتمام حجت نمود .\r\n5 - على به ياران خود يك برنامهء جنگى تنظيم نمود ، و به آنان ابلاغ كرد كه تار و پود آن برنامه را مهر و محبت و صلح و صفا تشكيل ميداد جملات و مواردى كه در ان برنامه به كار رفته بود عاطفه و مهر انسانى را بر مىانگيخت و سرسخت‌ترين دشمن را به نرمش و صلح واميداشت .\r\n6 - بالاخره عمار كه طبق گفتار رسول خدا معيار و ميزان حق و عدالت بود على وى را برخ لشكريان عايشه كشيد و به نزد عايشه و سران لشكر او اعزام نمود تا آنان را بسوى حق دعوت كند و بدين‌وسيله بار ديگر حجت بر آنان تمام گردد .\r\nاينها مطالبى است كه در فصول گذشته با مدارك معتبر تاريخى روشن و ثابت گرديده است .\r\nبالاخره آخرين اتمام حجت على اين بود كه : لشكر عايشه ياران على را تيرباران نمودند ولى او لشكريان را بر صبر بردبارى توصيه نمود آنان را از شروع به جنگ بر حذر داشت و گفت :\r\n« اللهم اشهد - اعذروا الى القوم » اى خداى دادگر تو گواه باش ! اى ياران من صبر و بردبارى به خرج دهيد و بگذاريد كه بر دشمن بيشتر از اين حجت تمام گردد و جاى عذر و بهانه‌اى بر آنان باقى نماند .\r\nآرى على ( ع ) تا اين حد راه صلح و آرامش مىپوئيد و براى دشمن حجت تمام مىنمود ولى وى هر چه براى صلح كوشيد دشمن براى جنگ پافشارى و اصرار بيشترى ورزيد اينك به آخرين اتمام حجت على و پافشارى لشكريان عايشه توجه كنيد و آن را از زبان تاريخ‌نويسان معتبر بشنويد .\r\nحاكم در مستدرك مىگويد :\r\nزبير فرمانده لشكرعايشه به تيراندازان خود دستور داد كه : « ارموهم برشق » همه با هم تيربارانشان كنيد !\r\nحاكم اضافه مىكند كه : اين جمله در واقع فرمان جنگ و اعلان حمله بود\r\n\r\n","description":"","footnote":"","page_name":" 156 ","page_number":158},
  {"content":"\r\n\r\nكه از طرف فرماندهء لشكر عايشه صادر گرديد .\r\nابن‌اعثم و اغلب مورخين ديگر مىگويند :\r\nهمانطور كه رسول خدا ( ص ) در جنگ حنين مشتى خاك به دست گرفت و به سوى دشمن بيفشاند و گفت « شاهت الوجوه » : رويشان سياه باد .\r\nعايشه نيز از اين عمل رسول خدا سوء استفاده نمود و انرا در جنگ جمل عليه مسلمانان به كار برد ! و مشتى خاك و سنگريزه برداشت ، و با صداى بلند گفت : « شاهت الوجوه » و آن خاك را به سوى لشكر على بيانداخت .\r\nدر اينجا يكى از لشكريان على ( ع ) عايشه را توبيخ نمود و گفت : « و ما رميت اذ رميت و لكن الشيطان رمى » : عايشه ! تو خود نبودى كه خاك به سوى لشكر على پرتاب نمودى بلكه دست شيطان بود كه به اين عمل زشت و ناپسند واداشت « 1 » .\r\nاين اعمال در واقع فرمان شروع به جنگ بود كه بلافاصله جنگ ازطرف لشكريان عايشه رسماً آغاز گرديد .\r\nابومخنف و مورخين ديگر مىگويند : تيراندازى از طرف لشكر عايشه شروع شد و تيرها بشت و پياپى بسوى لشكر على سرازير گرديد فرياد از لشكريان على بلند شد كه :\r\nيا اميرالمؤمنين ! دشمن امان ما را در هم شكست ، دمار از روزگار ما درآورد و ما را از پاى درآورد .\r\nتو نيز فرمان دفاع صادر كن !\r\nدر آن هنگام جنازهء مردى را كه آماج تيرهاى روشن گرديده بود به ميان خيمهء كوچك على آوردند و گفتند : يا اميرالمؤمنين ! اين جنازهء فلان شخص و از ياران با وفاى تو است كه دشمن از پايش در آورده است .\r\nامام رو به سوى آسمان نمود و عرضه داشت : « اى خداى دادگر تو گواه باش » سپس به ياران خود فرمود : صبر كنيد حجت بر دشمن بيش از اين تمام گردد !\r\n\r\n\r\n","description":"","footnote":"\r\n( 1 ) ترجم تاريخ ابن‌اعثم 171 - 180 شرح نهج‌البلاغه ابن‌ابىالحديد 1 / 85 .\r\n","page_name":" 157 ","page_number":159},
  {"content":"\r\n\r\nباز جنازهء ديگرى را آوردند و گفتند : يا اميرالمؤمنين ! اين هم فلانى است كه با تيرهاى دشمن به خون خود غلطيد .\r\nعلى باز هم بسوى آسمان كرد و گفت : اى خداوند قهار ! تو ناظر و گواه حقى ! و اين بار نيز اجازهء جنگ صادر ننمود ؛ و به ياران خود گفت :\r\nشما بايد در مقابل تعدى و تجاوز دشمن بيش از اين صبر و حوصله بخرج دهيد ! و بگذاريد ! حقانيت و حسن نيت شما هر چه بيشتر ثابت گردد و حجت بر آنان تمام شود ، در آن دم « عبدالله‌بن‌بديل خزاعى » كه يكى از اصحاب و ياران رسول خدا ( ص ) بود جنازهء خون آلود برادرش « عبدالرحمان » را در مقابل على روى زمين گذاشت و گفت : يا على ! اين برادر من است كه دشمن ناجوانمردانه او را كشته است .\r\nعلى كه از راههاى مختلف بر دشمن اتمام حجت مىنمود ، در اينجا خود را مقابل يك عمل انجام شده‌اى ديد وبجز جنگ چاره براى خود پيدا ننمود ، آنگاه جملهء « انا لله و انا اليه راجعون » را بر زبان راند و زره رسول خدا ( ص ) را كه « ذات‌الفضول » ناميده مىشد بر تن نمود و عمامه بر سر نهاد و بر استر رسول خدا كه « دلدل » « 1 » ناميده مىشد سوار گرديد ، سپس شمشير نامى خود ذوالفقار را بكمر بست و پرچم رسول خدا را كه پرچم مشكى رنگى بود و « عقاب » نام داشت به دست فرزند خود محدبن‌حنيفه داد و به حسن و حسين دو فرزند دلبند خود گفت : فرزندانم چون شما مورد محبت و علاقه شديد رسول خدا بوديد و بوى منسوب هستيد اينست كه شما را از پرچم دارى معاف داشتم « 2 » و پرچم را در اختيار برادرتان محمد قرار دادم .\r\nامام بدين گونه آمادهء جنگ گرديد و در آن هنگام رو به سپاهيان خويش\r\n\r\n\r\n","description":"","footnote":"\r\n( 1 ) ترجمه تارخ ابن‌اعثم كوفى 168 طبرى 1 / 1783 چاپ اروپا طبقات ابن‌سعد چاپ بيروت 1 / 491 بلاذرى 1 / 511 و در انساب الاشراف مىگويند كه : اين استر معروف را مقومس پادشاه اسكندريه برسول خدا ( ص ) برسم هديه فرستاده بود و تا دوران معاويه هم زنده بود .\r\n( 2 ) در جنگ معمولا پرچمدار بيش از ساير لشكريان در مخاطره قرار مىگيرد و اميرالمؤمنين براى حفظ جان دوفرزند پيامبر پرچم را به آنان نداد .\r\n","page_name":" 158 ","page_number":160},
  {"content":"\r\n\r\nنموده اين آيه را تلاوت نمود : مردم چنين مىپنداريد كه با آسايش و راحتى بهشت در اختيار شما قرار گرفته مانند مادر مهربان گرم به آغوشتان بگيرد ؟ ! هيهات مگر شما از سرگذشت عبرت‌انگيز گذشتگان بىاطلاعيد كه آنان در راه خدا چه سختيها و ناراحتيها كشيدند مصيبتها و شدايدى به خود پذيرفتند تا آنجا كه كاسهء صبرشان لبريز شد پيامبر آنان و افراد برگزيده‌شان زبان به دعا گشودند و گفتند : بار الها ! وقت آن نرسيده كه نظرى به ما بيافكنى ؟ نصرت و تأييد خويش را به حال ما شامل كنى ؟ از اين سختيها و ناراحتيها نجاتمان بخشى ؟ ! اينجا بود كه بشارت و مژدهء نجات و فتح و پيروزى به آنان فرا رسيد كه : « الا ان نصر الله قريب » : به زودى فتح و پيروزى نصيب شما خواهد گرديد « 1 » .\r\nاميرالمؤمنين ( ع ) كه اين آيه را خواند عازم جنگ گرديد و هنگام حركت اين چنين دعا نمود كه :\r\nخداوند بهمهء ما صبر و شكيبائى و استقامت دهد و تأييد خود و پيروزى را نصيب ما گرداند و در مواقع حساس و در پيش‌آمدهاى خطرناك يار و پشتيبان ما باشد .\r\n\r\n\r\n","description":"","footnote":"\r\n( 1 ) ام حسبتم ان تدخلوا الجنه و لما يأتكم مثل الذين خلوا من قبلكم مستهم البأساء و الضراء و زلزلوا حتى يقول الرسول و الذين معه متى نصر الله الا ان نصر الله قريب - بقره : 213 .\r\n","page_name":" 159 ","page_number":161},
  {"content":"\r\n\r\n« زبير ! لتقاتلنه و انت له ظالم »\r\nزبير ! تو به ناحق با على خواهى جنگيد\r\n( رسول خدا )\r\n\r\nملاقات على ( ع ) با زبير\r\nسپاه طرفين در برابر هم صف‌آرائى نموده آماده جنگ گرديدند در آن هنگام على ( ع ) از لشكر خود به سوى لشكر عايشه حركت كرد و زبير را پيش خود خواند و به وى چنين گفت :\r\n- زبير ! به چه هدف و منظورى اين لشكر انبوه را به اين سرزمين كشانده‌اى ؟\r\n- چون تو را به مقام خلافت شايسته نيافتم با اين سپاه آمدم كه ترا از خلافت بر كنارت كنم .\r\nزبير ! آنچه گفتى بهانه‌اى بيش نيست زيرا كه من از عثمان كمتر نيستم تا شايستهء خلافت نباشم ، زبير ! تو از نياكان خاندان عبدالمطلب بودى و از ما خاندان محسوب مىشدى ولى از همان روز كه فرزند تو عبدالله بر سر كار آمد ميان ما سنگ تفرقه\r\n\r\n","description":"","footnote":"","page_name":" 160 ","page_number":162},
  {"content":"\r\n\r\nو جدائى انداخت ، زبير ! متعجبم از اين كه تو خود قاتل عثمان هستى اما خون او را از من مىخواهى ، خداوند بر هر يك از ما دو نفر كه نسبت به عثمان بيشتر عداوت و دشمنى ورزيده است دردناكترين عذاب را فرود آرد و او را به سخت‌ترين و كوبنده‌ترين بلاها دچار و مبتلا سازد ، تا آنجا كه گفت : زبير ! به ياد دارى كه روزى من و تو با هم بوديم رسول خدا نيز از كنار ما عبور مىكرد رو به من نمود و گفت : « على ! روزى خواهد آمد كه اين پسر عمه تو بنا حق و ظالمانه با تو خواهد جنگيد » در اينجا زبير گفتار رسول خدا را به ياد آورد و گفت :\r\n- يا على ! به خدا سوگند كه من بعد از اين هرگز با تو نخواهم جنگيد . اين بگفت و بسوى فرزندش عبدالله برگشت و به وى گفت : عبدالله ! من از اين راه كه درپيش گرفته‌ايم بسيار انديشناكم و از عواقب آن نگران و بيمناكم به صراحت بگويم كه من براى جنگ با على نظر موافق در خود احساس نمىكنم . عبدالله گفت :\r\n- پدر ! تو روز اول در اين راه با ايمان و عقيده محكم گام برمىداشتى و هيچ گونه آثار اضطراب و ترديدى در چهرهء تو احساس نمىگرديد ولى امروز تغيير عقيده داده‌اى نگرانى و تشويش در دل تو راه يافته است حتماً پرچمهاى بر افراشته و شمشيرهاى كشيده سپاه على است كه تو را به رعب و وحشت انداخته و بدينگونه در درونت اضطراب و ترديد به وجود آورده است . آرى پدر جان حقيقت اين است كه چون مرگ را با چشم خود مىبينى فرار را بر قرار و كناره‌گيرى را بر جنگ ترجيح ميدهى گرنه در قداست هدف شك و ترديدى نيست .\r\nعبدالله از اين گونه سخنان پوچ زياد تحويل پدر داد تا حدى كه پدر به خشم آمد و بر وى فرياد كشيد كه واى بر تو همچو پسرى ! ! كه در بدبختى و هلاكت پدربكوشد ، پسر ! تو مرا بجنگ على وامىدارى در صورتى كه من سوگند ياد نموده ام كه هرگز با او بمقام جنگ برنيايم چه كنم با اين سوگند ؟ ! عبدالله گفت :\r\nپدر ! اين سهل است قسم خود را بشكن و بجاى آن غلام خود « سرجس » را در راه خدا آزاد كن .\r\n\r\n","description":"","footnote":"","page_name":" 161 ","page_number":163},
  {"content":"\r\n\r\nزبير به راهنمايى فرزندش غلام خود را بكفارهءسوگندى كه در برابر على ( ع ) ياد نموده بود آزاد نمود بار دوم به صف لشكر خود پيوست و آمادهء جنگ گرديد .\r\n« ابن‌اعثم كوفى » نيز داستان ملاقات على و زبير را چنين آورده است كه على ( ع ) با زبير ملاقات نمود و به وى گفت :\r\n- زبير ! به چه علت و مجوزى در برابر من پرچم مخالفت برافراشته‌اى ؟ !\r\n- به علت خونخواهى عثمان .\r\n- تو و رفيقت طلحه بوديد كه عثمان را كشتيد و خون وى در گردن شما است اگر واقعاً درست مىگوئيد خويشتن را در اختيار بازماندگان و فرزندان عثمان بگذاريد تا شما را به عنوان قصاص و انتقام پدر بكشند و يا خون‌بهاى پدرشان را از شما بگيرند .\r\n\r\nمشروح جريان :\r\n« طبرى » يان داستان را در جاى ديگر با شرح بيشترى آورده است و در آنجا اضافه مىكند كه على در ميان دو لشكر با طلحه وزبير از نزديك تماس گرفت به طورى كه گردن اسبهايشان در برابر هم بود در آن هنگام على رو به آنان نمود و چنن گفت :\r\nطلحه ! زبير ! شما لشكر انبوهى گرد آورده‌ايد و نيروى عظيمى به هم رسانيده‌ايد تجهيزات و ساز و برگ جنگى هر چه بيشتر و وسيعتر فراهم نموده‌ايد و در مقابل آن ، براى دادگاه عدل خداوند دادگر ، هيچ‌گونه عذر و حجتى در دست نداريد و در پيشگاه ا وحتماً محكوميد از خدا بترسيد ! و از خشم وى بهراسيد شما در راه خدا و براى اعلاى كلمه توحيد و بخاطر اسلام و مسلمانان پيكارهاى مقدس و مجاهدت‌هاى چشم‌گيرى انجام داده‌ايد آنهمه خدمات شايان و زحمات طاقت فرسا را با ايجاد فتنه و اختلاف داخلى و كشتن مسلمانان بر باد ندهيد آنهمه اجر و پاداش را به جرم و گناه و در نتيجه بع عذاب و آتش مبدل نسازيد و نباشيد مانند آن پيره‌زنى كه ريسمان‌هاى چندى را با زحمت زياد محكم به هم مىتافت سپس همان ريسمان‌ها را با زحمات بيشترى دوباره از هم باز مىنمود « و لاتكونا كالتي نقضت غزلها من بعد قو انكاثاً »\r\n\r\n","description":"","footnote":"","page_name":" 162 ","page_number":164},
  {"content":"\r\n\r\nسپس گفت :\r\nطلحه ! زبير ! مگر ما با هم برادر نبوديم كه كوچكترين تعدى و تجاوز را بر يكديگر روا نمىداشتيم ، امروز چه شده است كه اين گونه بر من شوريده‌ايد و خون مرا مباح و حلال اعلان داشته‌ايد .\r\nطلحه در مقابل اين همه پند و اندرز على ( ع ) گفت « يا على ! جرم و گناه تو اين است كه مردم را عليه عثمان شورانيدى و خون وى را به ناحق بر زمين ريختى » .\r\nعلى در پاسخ وى اين آيه را تلاوت نمود كه : خداوند در روز جزا هر كس را به پاداش سزاى حق اعمالش خواهد رسانيد « يومئذ يوفيهم الله دينهم الحق » .\r\nمقصود على ( ع ) اين بود مجازات براى كسى است كه موجب ريختن خون عثمان گرديده است نه براى كسى كه بى جا و به ناحق متهم شده است ، سپس على ( ع ) اضافه نمود : طلحه ! من كه در خون عثمان اساساً شركتى نداشتم تو چه گونه خون او را از من مطالبه مىكنى ؟ ! خدا لعنت كند بر آنكسانى كه خون عثمان در گردن آنها است .\r\nآنگاه رو به زبير كرد و گفت :\r\nزبير ! به ياد دارى كه روزى با رسول خدا از نزد من عبور مىنموديد او نظرى بر من افكند و لبخند محبت‌آميزى در لبانش نقش بست من نيز متقابلا از سر شادى و سرور تبسم كردم آنگاه تو گفتى كه يا رسول الله فرزند ابوطالب از خودنمائى دست نمىكشد ، رسول خدا از گفتار تو در خشم شد و به عنوان توبيخ گفت : زبير ساكت باش ! على از خودنمائى به دورا است سپس فرمود : زبير ! همانطور كه امروز بر على اعتراض بى جهت مىكنى سوگند به خدا روزى نيز خواهد آمد كه با وى بنا حق بجنگى . زبير در اينجا به ياد سخن رسول خدا افتاد از سر پشيمانى و ندامت گفت : اگر اين حديث به يادم بود هرگز به جنگ تو اقدام نمىكردم حالا با اينكه به عزم جنگ از خانه‌ام تا به اين جا حركت نموده‌ام باز از عزم خود منصرف مىشوم بخد سوگند ديگر با تو نمىجنگم .\r\n\r\n","description":"","footnote":"","page_name":" 163 ","page_number":165},
  {"content":"\r\n\r\nطبرى مىگويد : پس از اين گفتگو على به سوى لشكر خود برگشت و به سپاهيان گفت كه زبير تصميم گرفته است كه با ما وارد جنگ نشود ، زبير نيز به نزد عايشه رفت و به وى گفت :\r\n- عايشه ! من از آن روز كه خود را شناخته‌ام به هيچ كارى اقدام نكرده‌ام مگر اينكه عاقبت و نتيجهء آن را سنجيده باشم بجز اين جنگ كه نتيجهء آن بر من مجهول و از عاقبت آن انديشناك و نگرانم . عايشه گفت :\r\n- زبير ! آخرين سخنت را بگو و تصميم خود را هر چه هست بصراحت بيان كن .\r\n- من مىخواهم كه اين لشكر را به خود وابگذارم و راه خويشتن را پيش گيرم .\r\nفرزند زبير كه در آن مجلس حاضر بود پدر خود را شديداً مورد ملامت قرار داد و سخت توبيخش نمود و گفت :\r\n- پدر ! حالا كه اين دو لشكر را در مقابل هم قرار داده‌اى و هر آن احتمال خطر و شروع جنگ بيشتر مىگردد ، در اين موقع حساس و خطرناك آنان را به حال خود واميگذارى ؟ و فرار را بر قرار ترجيح ميدهى ؟ پدر ! حتماً تو شمشير على و پرچمهاى سپاه دشمن را در دست جوانان شجاع و رزمجو ديده‌اى كه اين‌گونه ترس و اضطراب در دل تو راه يافته و تو را به كناره‌گيرى از لشكر واداشته است ، زبير در پاسخ فرزندش گفت :\r\nعبدالله ! سوگند به خدا كه مسئله ترس و وحشت در ميان نيست ولى سوگند ياد نموده‌ام كه با على جنگ نكنم . عبدالله در پاسخ وى چنين پيشنهاد نمود كه :\r\n- پدر ! چارهء آن سهل است قسم خود را بشكن و به جبران آن كفاره بپرداز و جنگ را آغاز كن .\r\nزبير گفتار فرزندش را پذيرفت سوگند خود را شكست و به كفارهء آن غلام خود « مكحول » را آزاد نمود ، بار دوم به صف لشكر بپيوست . عبدالرحمن بن سليمان تميمى اين داستان را به صورت شعرى در آورد و چنين گفت :\r\n« من همانند اين روز را در عمر خود نديده‌ام چون آن مرد مرا به شگفت درآورد\r\n\r\n","description":"","footnote":"","page_name":" 164 ","page_number":166},
  {"content":"\r\n\r\nمردى كه سوگند خود را شكست و غلام خود را به عنوان كفاره آزاد نمود تا گرد گناه و معصيت سوگند شكنى را از دامن خود بزدايد ولى با اين عمل به گناه زشتتر و بزرگترى مرتكب گرديد . « 1 » »\r\nو شاعر ديگرى نيز از سپاهيان زبير در اين مورد بدين گونه سرود : زبير غلام خود مكحول را بعنوان كفارهء سوگند آزاد نمود تا در آئين خود پيمان شكن نباشد ولى چه سود ؟ ! كه با دادن آن كفاره ، نشانه‌هاى پيمان‌شكنى در پيشانى وى را سختتر و نمايان‌تر گرديد . « 2 »\r\n\r\n\r\n","description":"","footnote":"\r\n( 1 )\r\n لم ار كاليوم اخا الاخوان * اعجب من مكفر الايمان \r\nبالعنق فى معصيه الرحمن\r\n( 2 )\r\n يعتق مكحولا يصون دينه * كفاره لله عن يمينه \r\nو النكثت قد لاح على جبينه\r\n","page_name":" 165 ","page_number":167},
  {"content":"\r\n\r\n« اخترت عاراً علي نار مؤجج »\r\nننگ را بر آتش جهنم ترجيح مىدهم .\r\n( زبير )\r\n\r\nسرگذشت زبير\r\n\r\nمسعودى چنين مينگارد :\r\nآنگاه كه دو لشكر در برابر هم قرار گرفتند ، على ( ع ) سلاح جنگ را بر زمين نهاد سپس سوار استر مخصوص رسول خدا گرديد به سوى لشكر عايشه حركت نمود و زبير را پيش خود خواند زبير سلاح جنگ بر تن نمود و به سوى على ( ع ) شتافت ، اين خبر به گوش عايشه رسيد از ترس جان شوهر خواهرش و فرمانده سپاهش زبير ، بيمناك گرديد بىاختيار با صداى بلند فرياد كشيد : « وا حرباه باسماءِ » واى بر بدبختى اسماء خواهرم كه بىشوهر خواهد گرديد .\r\nگفتند عايشه ناراحت مباش كه على سلاح بر تن ندارد و به عزم جنگ با زبير باينجا نيامده است ، عايشه با شنيدن اين سخن كمى آرام گرفت ولى وقتى كه زبير به\r\n\r\n","description":"","footnote":"","page_name":" 166 ","page_number":168},
  {"content":"\r\n\r\nپيش على رسيد دست در گردن هم انداخته و يكديگر را از صميم دل به آغوش كشيدند و همديگر را گرم بوسيدند سپس على ( ع ) گفت :\r\nزبير ! واى بر تو يه چه منظور با اين لشكر خطرناك به اين سرزمين آمده‌اى ؟ و چه باعث گرديده است كه پرچم مخالفت عليه من برافراشته‌اى ؟\r\nزبير - خونخواهى عثمان است كه مرا به اين جنگ ولشكركشى واداشته است .\r\nعلى - خدا بكشد آن كسى را كه در قتل عثمان سهم بيشترى داشته است ، زبير ! به ياد دارى ؟ كه روزى رسول خدا به تو گفت :\r\n« زبير ! تو روزى به ناحق با على خواهى جنگيد » .\r\nزبير - « استغفر الله . . . . » خدايا ! از عمل خويش نادم و پشيمان و از كرده‌ام به پيشگاهت توبه و انابه مىكنم ، خدايا ! از سر تقصيرم در گذر ، سپس رو به على نمود و گفت على ! خدا از راز دلم آگاه است و بر صدق گفتارم گواه ، كه اگر سخن رسول خدا را به ياد داشتم هرگز به اين قيام شوم دست نمىزدم و از خانهء خود به جنگ تو بيرون نمىآمدم .\r\nعلى - زبير وقت دير نشده است حالا هم مىتوانى از جنگ استعفا دهى و از هيمن‌جا به خانهء خود برگردى .\r\nزبير - من چگونه مىتوانم اينچنين كنم و به اين ننگ بزرگ تن دهم در صورتى كه هر دو لشكر بهم رسيده و آمادهء جنگند و ديگر وقت آن گذشته و راه فرار را به روى خود بسته و مسدود مىبينم .\r\nعلى - اگر امروز ننگ را بپذيرى بهتر از اين است كه فردا ، هم ننگ دامنگيرت گردد و هم آتش سوزان و نكبتبار جهنم .\r\nدر اين جا زبير تحت تأثير سخنان على ( ع ) واقع گرديد و از جنگ و مخالفت خود با على نادم و پشيمان شد و راه خويشتن را بعزم انصراف از جنگ پيش گرفت و در آن هنگام اشعارى مىگفت كه مضمون آن چنين است :\r\nمن عار و ننگ را بر خود مىپذيرم تا از آتش ذلتبار جهنم نجات يابم .\r\n\r\n","description":"","footnote":"","page_name":" 167 ","page_number":169},
  {"content":"\r\n\r\nجسم ضعيف ناتوان من چگونه مىتواند در مقابل آتشهاى سوزان ، تاب و تحمل كند .\r\nعلى داستانى را ياد آور شد كه خود مىدانستم ولى فراموش كرده بودم .\r\nآرى جنگ با على را ، دين و دنيا هر دو محكوم مىدانند . ننگ و عارش مىشمارند .\r\nاين بود كه بعلى گفتم :\r\nيا اباالحسن بيش از اين ملامتم مكن برخى از آنچه به من گفتى در تنبه و آگاهيم بس‌است . « 1 »\r\nمسعودى به گفتار خود چنين ادامه مىدهد كه :\r\nچون عبدالله پسر زبير از تصميم پدر اطلاع يافت به وى گفت :\r\n- پدر ! در اين موقع حساس چگونه ما را وا مىگذارى و خود راه فرار پيش مىگيرى ؟ ! .\r\nزبير - پسرم ! على داستانى را ياد آورم كرد كه فراموش نموده بودم و آن داستان مرا از ادامهء جنگ منصرف ساخته است .\r\nعبدالله - پدر ! نه ، به خدا سوگند آنچه گفتى بهانه‌اى بيش نيست بلكه شمشيرهاى تيز و نيزه‌هاى بلند سپاه دشمن ، در دست جوانان شجاع وجنگجو ، تو را اين گونه بترس و وحشت انداخته و از جنگ بازت مىدارد .\r\nزبير - خدا هچو تو فرزندى را خوار و ذليل گرداند كه مايهء بدبختى و هلاكت پدر گردد و براى ذلت و خوارى پدر بكوشد « 2 »\r\nاين پاسخ را اعثم نقل كرده است ولى بنا به نقل مسعودى زبير در پاسخ عبدالله چنين گفت :\r\n\r\n\r\n","description":"","footnote":"\r\n( 1 )\r\n اخترت عارا على نار مؤججه * ما ان يقوم لها خلق من الطين\r\nنادى على بأمر لست اجهله * عار لعمرك فى الدنيا و فى الدين\r\nفقلت حسبك من عذل ابا حسن * بعض الذى قلت منذ اليوم يكفينى \r\n( 2 ) تاريخ اعثم - مسعودى - شرح نهج‌البلاغه ابن‌ابىالحديد 2 / 170 .\r\n","page_name":" 168 ","page_number":170},
  {"content":"\r\n\r\nعبدالله ! نه آنچنان است كه تو مىپندارى هرگز چنين نيست كه ترس مرا از جنگ باز بدارد بلكه امروز به ياد داستانى افتادم كه طول زمان آن را از خاطرم زدوده بود آن داستان مرا متنبه ساخت و از جنگ كردن با على ، بازم داشت اين بود كه من ننگ استعفا از جنگ را بر آتش جهنم ترجيح داده و خود را از جنگ بكنار كشيدم ولى پسرم ! حالا كه تو مرا جبون و ترسو مىنامى من نيز اين لكه را با نيزه و شمشير از دامن خود مىزدايم اين بگفت و نيزه خويش را بدست گرفت و بر ميمنهء لشكر على ( ع ) حمله سنگينى برد ، على ( ع ) وقتى كه زبير را با حالت خشم و غضب بديد به لشكريانش دستور داد كه مهلت به او دهيد و صدمه‌اى بر وى نرسانيد زيرا او را تحريك نموده‌اند ، حال عادى و طبيعى خود را از دست داده است زبير بار دوم بر ميسرهء لشكر على حمله نمود و سپس حملهء شديد و شكننده‌اى بر قلب لشكر وى متوجه ساخت .\r\nآنگاه فرياد زد : كسى كه بترسد مىتواند چنين شجاعتى از خود نشان دهد ؟ ! و اين چنينبىباك بر سپاه دشمن حمله كند ؟ !\r\nآنگاه زبير خود را از لشكر به كنار كشيد و راه بيابان را پيش گرفت و به سمت بيابانى كه « واد السباع » ناميده مىشد حركت نمود ، « احنف‌بن‌قيس تميمى » كه براى اظهار بىطرفى ، بصره را ترك گفته و در آن بيابان اقامت گزيده بود مردى به وى گفت :\r\nاحنف ! اينست زبير ، احنف گفت مرا با زبير چه كار ؟ او دو گروه از مسلمانان را به جان هم انداخته جنگ و خونريزى در ميانشان به وجود آورده است و اكنون نيز به سلامتى راه خود را در پيش گرفته و به سوى خانه و زندگيش رهسپار است ، بگذار كه برود .\r\nزبير در آنجا از اسب خود پائين آمد و مشغول نماز گرديد در آن هنگام مردى به نام « عمرو بن جرموز » « 1 » از پشت سر بر وى تاخت و او را به قتل رسانيد و طومار زندگى\r\n\r\n\r\n","description":"","footnote":"\r\n( 1 ) مسعودى و ابومخنف نقل مىكنند كه عمرو بن جرموز وقتى زبير را كشت به طمع جايزه شمشير او را برداشت و به پيش على ( ع ) آورد على كه از جريان اطلاع يافت گفت سوگند به خدا كه پسر صفيه مرد ترسو و لئيمى نبود ولى امروز يك غفلت ولغزش او را به هلاكت انداخت و به سقوط و بدبختى رهسپارش ساخت ، سپس على ( ع ) شمشير زبير را به دست گرفت و به حركت در آورد و گفت : وه ! كه اين شمشير چه غمها از دل رسول خدا بر طرف نمود ؟ او چه قدر از حريم مقدسش دفاع كرد ؟ !\r\nابن‌جرموز گفت : على ! من كه سرسخت‌ترين دشمنانتو زبير را كشته‌ام بايد با دادن جايزه‌اى سرافرازم كنى ، على گفت ابن‌جرموز من از رسول خدا شنيده‌ام كه قاتل زبير در آتش خواهد بود ، ابن جرموز از پيش على ( ع ) مأيوسانه بيرون آمد و اشعارى مىسرود و مىگفت :\r\nمن سر زبير را از تنش جدا كرده و پيش على آوردم تا رضايت و محبت او را جلب كنم ولى بر خلاف انتظار من ، على آتش سوزان جهنم را به رخ من كشيد . وه ! چه وعد خطرناك و چه جايز شومى على بر من روا داشت در صورتى كه كشتن زبير به نظر من همچو بادى است كه از . . . بز بيرون بيايد .\r\nاينك متن عربى اشعار ابن‌جرموز در اين مورد :\r\n اتيت علياً برأس الزبير * و قد كنت ارجو به زلفه\r\nفبشر بالنار يوم الحساب * فبئست بشاره ذى التحفه\r\nلسيان عندى قتل الزبير * و ضرطه عنز بذى الجحفه \r\n","page_name":" 169 ","page_number":171},
  {"content":"\r\n\r\nاولين فرماندهء لشكر عايشه اين‌گونه در هم پيچيده شد و از آن تاريخ فرماندهى سپاه عايشه در اختيار طلحه قرار گرفت « 1 »\r\n\r\n\r\n","description":"","footnote":"\r\n( 1 ) مطالبى كه دربار زبير آورده‌ايم مدارك آن بقرار زير است :\r\nطبرى : 5 / 199 و 204 - اغانى : 16 / 126 - ابومخنف به نقل ابن‌ابىالحديد در شرح نهج‌البلاغه : 1 / 78 - تايخ اعثم - مروج الذهب - تهذيب التاريخ ابن‌عساكر : 5 / 364 استيعاب : 203 - اسدالغابه : 2 / 199 - تاريخ ابن‌اثير : 3 / 94 - 95 عقدالفريد : 4 / 38 - 39 يعقوبى : 2 / 158 اصابه : 1 / 527 شرح حال شمار 2789 .\r\n","page_name":" 170 ","page_number":172},
  {"content":"\r\n\r\n« ان دم عثمان عند هذا »\r\nبراستى خون عثمان در گردن طلحه است .\r\n( مروان )\r\n\r\nسرگذشت طلحه\r\n\r\nابن عساكر مىگويد :\r\nقبل از شروع جنگ على ( ع ) طلحه را پيش خود خواند و به وى گفت : طلحه ! تو را به خدا ، اين سخن را از رسول خدا درباره من نشنيدى كه فرمود « هر كه را مولا منم على مولاى اوست ، خدايا ! دوستان على را دوست و دشمنان وى را دشمن بدار » .\r\nطلحه گفت : آرى شنيده‌ام و نيك به ياد دارم .\r\nعلى ( ع ) فرمود عجبا ! ! ! با اينحال با من مىجنگى ؟ !\r\n\r\nطبرى در اين باره چنين مينگارد كه :\r\nپيش از شروع جنگ على ( ع ) با طلحه ملاقات نمود و بوى گفت : طلحه ! تو\r\n\r\n","description":"","footnote":"","page_name":" 171 ","page_number":173},
  {"content":"\r\n\r\nكسى هستى كه همسر خود را در خانه نشاندى و همسر پيامبر را به ميدان جنگ آوردى و بيعت مرا هم شكستى ! !\r\nطلحه در مقابل اين همه اعتراضهاى على به اين جمله قناعت نمود كه : على ! من به اختيار خود با تو بيعت نكردم بلكه زور و شمشير بود كه مرا به بيعت كردن واداشت .\r\nابن‌عساكر و ذهبى مىنويسند كه : ابورجا مىگويد من طلحه را ديدم سوار به اسب در ميان سپاهيانش داد مىزدك مردم ! ساكت باشيد ، مردم ! گوش بسخن من فرا دهيد ، طلحه هر چه داد مىزد سر و صدا و هياهوى مردم خاموش نمىگرديد و كسى به سخن وى گوش نمىداد طلحه از بىاعتنائى مردم ناراحت شد و گفت : تف بر اين مردم گرگ صفت كه پروانه‌هاى آتش جهنمند .\r\nدر تاريخ ابن‌اعثم چنين آمده است كه طلحه خطاب به لشكريان خود با صداى بلند فرياد مىزد : « يا عبادالله اصبروا » : اى بندگان خدا صابر و شكيبا باشيد صبر و استقامت به خرج دهيد كه صبر و ظفر هر دو دوستان قديمند ، استقامت و پيروزى دو رفيق هميشگى و قرينند ، فتح و پيروزى نصيب كسانى خواهد بود كه داراى صبر و استقامت باشند ، مردم آنان كه شدائد و سختيها شكيبا و صبورند به اجرا و پاداش نيك نائل مىگردند .\r\nابومخنف چنين مىنويسد كه جندب‌بن‌عبدالله ميگويد من در جنگ جمل طلحه و يارانش را ديدم كه با على ( ع ) مىجنگند ولى جراحت و زخمهاى زياد بر تن آنها رسيده رو به عقب‌نشينى نهاده‌اند ، سپاهيان طلحه يك‌يك پا به فرار گذاشته و از دو روى متفرق مىگردند ، او بيش از ديگران زخم و جراحت بر تن داشت ، شمشير به دست ، فرياد مىكشيد : اى بندگان خدا ! استقامت كنيد ؛ صبور و شكيبا باشيد پيروزى وابسته به صبر و شكيبائى است اجر و ثواب در اثر استقامت و پايدارى است .\r\n\r\n","description":"","footnote":"","page_name":" 172 ","page_number":174},
  {"content":"\r\n\r\n\r\nطلحه چگونه كشته مىشود ؟\r\nيعقوبى ، ابن‌عساكر ، ابن‌عبدربه ، ابن‌عبدالبر در استيعاب ، ابن‌اثير در كامل و ابن‌حجر عسقلانى چنين نقل مىكنند : آنگاه كه لشكر على و طلحه گرم و مشغول جنگ و نبرد بودند « مروان » كه يكى از سران لشكر طلحه بود گفت من اگر امروز از اين فرصت استفاده نكنم و از قاتل عثمان انتقام نگيرم چه وقت مىتوانم چنين فرصتى را به دست آورم ؟ اين بگفت و تيرى به طرف فرمانده خود طلحه رها نمود ، تير بر زانوى وى نشست و رگ پايش را بريد و خون همچو سيلاب سرازير گرديد تا در اثر خونريزى شديد جان از بدنش در رفت و پرونده زندگى پر ماجراى طلحه نيز بدينگونه به دست مروان پيچيده گرديد .\r\n« ابن‌سعد » در طبقات مىگويد : طلحه خود به اين نكته پى برده بود كه آن زخم كارى و كشنده از طرف ياران خود به او رسيده و در آخرين دقايق زندگيش مىگفت : به خدا سوگند تيرى كه مرا از پاى درآورد از طرف لشكر على نبود .\r\nمسعودى در مورد قتل طلحه مىنويسد : در اثناى جنگ ، مروان كه طلحه را غافل از خود احساس نمود در آندم به ياد انتقام عثمان افتاد و گفت به خدا سوگند براى من فرق نمىكند كه به سوى لشكر على تيراندازى كنم و يا به سپاه طلحه ، سپس تيرى به سوى رفيقش طلحه رها نمود رگ بازوى وى را بريد خون از آن سرازير گرديد و در اثر خونريزى جان به جان آفرين تسليم نمود .\r\nابن‌سعد نيز اين جريان را چنين شرح مىدهد كه چشم مروان در ميان سواركاران لشكر خود بهع شكافى در زره طلحه افتاد او همان نقطه را هدف قرار داد تيرى به همانجا نشانيد و با همان كار وى را ساخت و به قتلش رسانيد .\r\nبعضى از تاريخ نويسان مىگويند : « مروان » طلحه را در ميان لشكر ، در يك موقعيت حساس مشاهده نمود و گفت : به خدا قسم كه اين مرد سرسخت‌ترين دشمن عثمان و قاتل وى بود من كه خونخواه عثمانم چه بهتر كه قاتل اصلى وى را بكشم و آنان\r\n\r\n","description":"","footnote":"","page_name":" 173 ","page_number":175},
  {"content":"\r\n\r\nرا كه به ناحق متهمند ترك گويم اين بگفت تيرى در كمان نهاد و به سوى طلحه رهايش ساخت و او را به قتل رسانيد .\r\nدر مستدرك حاكم ، در تاريخ ابن‌عساكر و اسدالغابه آمده است : هنگامى كه مروان طلحه را كشت رو به « ابان » فرزند عثمان نمود و گفت : ابان ! يكى از قاتلان پدرت را به جزاى اعمالش رساندم و آب سردى بر آتش دلت پاشيدم .\r\nابن‌اعثم داستان كشته شدن طلحه را با شرح بيشترى آورده است او مىگويد : در اثناى جنگ ، مروان به غلام خود گفت من در شگفتم كه اين طلحه روزى سرسخت‌ترين دشمن عثمان بود و مردم را بر قتل وى تشويق و تحريك مىنمود و در ريختن خونش كوشيد تا او را كشت امروز نيز به طرفدارى و خونخواهى وى به پا خاسته و خود را در صف دوستان و فرزندان وى قرار داده است ! ! !\r\nسپس گفت : من مىخواهم اين مرد متلون و منافق را بكشم و مسلمانان را از شر او برهانم و سايهء شومش را از سر اين مردم بيچاره كوتاه كنم ، غلام : تو بايد در پيشاپيش من قرار بگيرى تا من در كمين او باشم ، اگر مأموريت خود را به خوبى انجام دهى از تو بسيار ممنون و متشكر خواهم بود و به پاداش چنين خدمت بزرگى آزادت خواهم نمود .\r\nغلام مروان ، كه بآزادى خويش بيش از هر چيز علاقمند بود خود را در جلو مروان و مروان را در كمين طلحه قرار داد ، در اين هنگام مروان بچابكى با يك تير مسموم طلحه را هدف گرفت و ران وى را شكافت .\r\nمورخين مىگويند : چون طلحه در اثر شدت زخم و جراحت خود را ناتوان ديد ، به غلام خود گفت لااقل مرا به زير سايه درختى ببر تا از اين گرماى شديد آفتاب قدرى راحت شوم ، غلام گفت : امير ! در اين بيابان ، سايه و سايه‌بانى نيست من تو را به كجا حمل كنم ؟ طلحه در اينجا با يك حالت تأثرانگيز و آميخته با حسرت گفت : « سبحان‌الله » ! ميان قبيله قريش بيچاره‌تر و بدبخت‌تر از من كسى نبود ، اى واى كه خونم بهدر رفت و قاتلم معلوم نشد ، خدايا ! اين تير شوم و سوزان از كجا بود ؟ كه\r\n\r\n","description":"","footnote":"","page_name":" 174 ","page_number":176},
  {"content":"\r\n\r\nروزگار مرا سياه و عمرم را تباه ساخت ، اين تير كه از طرف دشمن نبود چه كنم كه سرنوشتم همين بوده است .\r\nمدائنى مىگويد ، پس از آنكه تير مروان ، به طلحه اصابت نمود و از پايش درآورد او خود را از ميدان جنگ بكنار كشيد و محل مناسب و جاى امنى براى خود دست و پا كرد تا آنجا دمى بيارامد و هر يك از لشكريان على را كه در آنجا مىديد از وى امان مىخواست و با عجز و الحاح مىگفت : « من طلحه هستم در پناه و امان شمايم آيا در ميان شما جوانمردى هست كه مرا امان دهد و از كشتن نجاتم بخشد ؟ ! »\r\nحسن بصرى گاهى كه به ياد امان خواستن طلحه مىافتاد ، مىگفت او كه حاجتى به امان خواستن نداشت ، زيرا وى از اول در يك امان عمومى و وسيعى قرار داشت .\r\nچه آنكه على به سپاهيان خود قبل از شروع جنگ اعلان عمومى نموده بود كه : « مجروحين را نكشيد » .\r\nمورخين مىگويند : طلحه به دست رفيق خود مروان ، كشته شد و جسدش نيز در « سبخه » كه يكى از ميدان‌هاى بصره بود دفن گرديد .\r\nابن‌عبدربه و ابن‌عبدالبر و ذهبى مىگويند : اولين كسى كه از لشكر عايشه كشته شد طلحه بود كه وى پس از كناره‌گيرى و استعفاى زبير فرماندهى لشكر عايشه را به عهده داشت .\r\nآرى امير و فرماندهء دوم لشكر عايشه نيز بدينگونه كشته شد ولى كشته شدن اين فرماده نيز كوچكترين تأثير و خوفى در دل سپاهيان عايشه بوجود نياورد زيرا در واقع پرچم اين لشكر شترى بود كه كجاوه عايشه در پشت آن قرار داشت و در پيشاپيش لشكر حركت مىنمود و با كشته شدن طلحه توجه لشكر به سوى شتر بيشتر گرديد و دور آن شتر را بيش از پيش گرفتند و رزم را با شدت بيشترى ادامه دادند « 1 » .\r\n\r\n\r\n","description":"","footnote":"\r\n( 1 ) طبرى : 5 / 204 - يعقوبى : 2 / 158 - تاريخ ابن‌اعثم - تهذيب - تاريخ ابن‌عساكر : 7 / 84 - 87 - استيعاب : 207 - 208 - اصابه 2 / 222 ، شرح حال شماره 4266 - عقدالفريد : 4 / 321 - ابومخنف - مدائنى به نقل ابن‌ابىالحديد در شرح نهج‌البلاغه 2 / 421 .\r\n","page_name":" 175 ","page_number":177},
  {"content":"\r\n\r\n« و الخفض خيبر من قتال الابنا »\r\nعايشه ! سرافكندگى براى تو بهتر از جنگ با مسلمانان وفرزندان است .\r\n( على « ع » )\r\n\r\nجنگ نهائى شروع مىگردد\r\nجنگ جمل از چندين نبرد و زد و خوردهاى كوچك و بزرگ تشكيل يافته است :\r\n1 - لشكر عايشه كه به بصره وارد گرديد ميان لشكر وى و فرماندار بصره جنگى به وقوع پيوست و در اين جنگ پيروزى با فرماندار بصره بود كه با پيمان صلح پايان يافت .\r\n2 - لشكر عايشه مقررات صلح را زير پا نهادند در يك شب بسيار تاريك به مسجد و بيت‌المال مسلمانان و كاخ‌فرماندارى حمله بردند و يك جنگ ديگرى به وجود آوردند در اين جنگ پيروزى با لشكر عايشه بود كه با تصرف بصره و اخراج فرماندار على پايان پذيرفت .\r\n3 - « حكيم‌بن‌جبله » كه از سرشناسان بصره بود و جريان تجاوز لشكر عايشه\r\n\r\n","description":"","footnote":"","page_name":" 176 ","page_number":178},
  {"content":"\r\n\r\nو بهم زدن مقررات صلح را شنيد با افراد قبيلهء خود به مخالفت آنان برخاست در اينجا جنگ سومى در ميان آن دو لشكر به وقوع پيوست و در اين جنگ نيز پيروزى ظاهرى نصيب عايشه گرديد و با كشته شدن حكيم بن جبله و يارانش اين نبرد نيز خاتمه يافت .\r\n4 - يك جريان ديگر كه آخرين نبرد و بزرگترين جنگهاى جمل مىباشد پس از ورود على ( ع ) به بصره اتفاق افتاد و با شكست شديدى به لشكر عايشه متوجه گرديد به آخر رسيد .\r\nدر اين جنگ لشكر عايشه بر خلاف معمول پرچم نداشتند و پرچمشان همان شتر عايشه بود « 1 » كه در پيشاپيش لشكر حركت كردنش به سپاه عايشه روح و نيرو مىبخشيد و تا آن شتر پا بر جا و بر سر پا بود سپاهيان عايشه ضعف و شكستى در خود احساس نمىكردند بدون كوچكترين ترس و اضطراب ، با لشكر على گرم مىجنگيدند عايشه نيز بر آن شتر سوار بود و فرماندهى لشكر را به عهده گرفته فرمان جنگ و حمله صادر مىنمود .\r\nعلى ( ع ) كه اوضاع را بدين منوال بديد وى نيز عمامه مشكى « 2 » خود را بر سر بست و لشكر خود را آماده و مجهز ساخت پرچم را نيز به دست فرزندش محمد حنيفه داد .\r\nمحمدبن‌حنيفه مىگويد : پدرم على ( ع ) در جنگ جمل پرچم را در اختيار من قرار داد فرمان حمله صادر نمود قدمى جلوتر نهادم ولى در برابر خود سد محكمى از آهن و از نيزه‌ها و شمشيرهاى دشمن بديدم كه از پيشرفت من مانع مىگرديد پدرم\r\n\r\n\r\n","description":"","footnote":"\r\n( 1 ) تاريخ ابن‌اعثم 176 - شرح نهج‌البلاغه ابن‌ابىالحديد 2 / 81 - با اين تفاوت كه ابن‌ابىالحديد شتر عايشه را پرچم لشكر عايشه مىشمارد ولى ابن‌اعثم خود عايشه را پرچم ، و شتر وى را نيز پرچمدار مىنامد .\r\n( 2 ) اين همان عمامه‌اى بود كه پيامبر بعلى بخشيده بود و سحاب نام داشت براى توضيح بيشتر به جلد دوم عبدالله بن سبا فصل حقيقت اكاذيب نوشته مؤلف عاليقدر مراجعه شود .\r\n","page_name":" 177 ","page_number":179},
  {"content":"\r\n\r\nبار دوم به من گفت كه مادر بعزا ! پيش برو بسوى پدرم برگشتم و گفتم پدر ! چگونه پيش بروم در صورتى كه شمشيرها و نيزه‌ها در برابرم سد محكمى به وجود آوردند .\r\nمحمدبن‌حنيفه مىگويد : وقتى سخنم به اين جا رسيد كسى پرچم را آنچنان با زيركى از دستم بود كه نتوانستم او را بشناسم مات و مبهوت به اطراف خود مينگريستم يكباره متوجه شدم كه پرچم بدست پدرم على است كه در پيشاپيش لشكر بر سپاه دشمن حمله مىكند و رجزى بدين مضمون مىخواند :\r\nعايشه ! نيكيها و گذشتهاى من بود كه تو را بدين‌گونه مغرور ساخت تا عليه من شوريدى .\r\nعايشه ! مغرور مباش ، اين مردم كه اطراف تو را گرم گرفته‌اند دشمنانى بيش نيستند كه در لباس دوستان جلوه‌گرند .\r\nعايشه ! مرگ و سرافكندگى براى تو بهتر از اين است كه در ميان مسلمانان و فرزندان خود جنگ و خونريزى به راه اندازى . « 1 »\r\n\r\n\r\n","description":"","footnote":"\r\n( 1 )\r\n انت الذى قد غرك منى الحسنا * يا عيش ان القوم قو ماعدا \r\nو الخفض خير من قتال الابنا\r\n","page_name":" 178 ","page_number":180},
  {"content":"\r\n\r\n« يا كعب الست امك ولي عليك حق ؟ »\r\nكعب ! مگر من در گردن تو حق مادرى ندارم ؟\r\n( عايشه )\r\n\r\nسرگذشت كعب بن سور نخستين جلودار عايشه\r\n\r\nافسار شتر در دست كعب :\r\nچنان كه گفتيم : پرچم سپاه عايشه شتر عايشه بود و هركس افسار آن شتر را به دست ميگرفت پرچمدار لشكر محسوب مىشد و با اين مقام بر خود مىباليد و آن را يك منصب عالى و افتخار بزرگ مىپنداشت ، اين منصب نخست در اختيار « كعب‌بن‌سور » قاضى معروف بصره قرار گرفت جنگ شروع گرديد و تدريجاً گرم و گرمتر شد ، در آنموقع كعب « 1 » قرآنى به گردن آويخت و عصائى بدست و افسار شتر\r\n\r\n\r\n","description":"","footnote":"\r\n( 1 ) كعب‌بن‌سور از قبيله ازد بود در دوران رسول خدا اسلام پذيرفت ولى حضور پيغمبر را درك ننمود صاحب استيعاب مىگويد : روزى كعب به نزد عمر بود زنى آمد و گفت عمر ! شوهر من زاهدترين و عابدترين مردم دنيا است كه من همانند او كسى را سراغ ندارم او شبها را به عبادت و نماز مىپردازد و روزها نيز در تمام ايم سال روزه مىگيرد .\r\nعمر سخن آن زن را شنيد و بر شوهر وى مرحبا و آفرين گفت ! و درباره وى طلب مغفرت نمود ، او نيز شرم كرد كه جريان را واضحتر از اين بگويد و عقده رونى خود را بر ملا سازد . كعب كه ناظر جريان بود گفت : خليفه ! آن زن به اين منظور پيش تو نيامده بود كه از شوهر خود تعريف و اظهار رضايت كند او آمده بود كه از شوهرش شكايت نمايد منظور وى اين بود كه شوهرش هميشه مشغول عبادت است و وظيفه مهم شوهرى را كه رسيدگى به همسر و فرزند است فراموش نموده است .\r\nعمر از گفتار كعب تكان خورد و دستور داد كه آن زن را به حضور بيآورند تا جريان را از خود وى تحقيق نمايد تحقيق به عمل آمد معلوم شد كه منظور آن زن همان است كه كعب حدس زده بود : آرى او براى شكايت آمده بود نه براى اظهار رضايت .\r\nعمر كه اين استعداد و ذوق سرشار و دقيق را در كعب بديد قضاوت و حكم آن زن و شوهر را به وى محول نمود ، كعب گفت اين مرد بايد اوقات خود را چهار قسمت كند و يك قسمت آن را به زن و همسرش اختصاص دهد و بقيه اوقات را به عبادت و كارهاى زندگى خود بپردازد ، قضاوت عادلانه كعب عمر را بيش از پيش به تعجب واداشت ، به همين جهت مقام قضاوت شهر بصره را به وى وحول و واگذار نمود ، كعب از آن تاريخ پست دادگسترى شهر بصره را به عهده داشت تا روزيكه در جنگ جمل كشته شد .\r\n","page_name":" 179 ","page_number":181},
  {"content":"\r\n\r\nبدست ديگر گفت با هيأت عجيب و با قيافه حق بجانب در پيشاپيش لشكر به حركت درآمد اتفاقاً تيرى از شخص ناشناسى به وى اصابت نمود و با همان تير به زانو درآمد و به زمين افتاد و بدين گونه نخستين جلودار عايشه و يا بهتر بگوئيم نخستين پرچمدار او به خون خود غلطيد و جان بجان آفرين تسليم كرد .\r\n\r\nكعب بن سور كيست ؟\r\nكعب‌بن‌سور از دوران عمر خليفهءدوم ، قاضى بصره بود و اين منصب را تا روز جنگ جمل براى خود حفظ مىنمود ، او كسى بود كه به جنگ جمل ايمان و علاقه نداشت و آن را صحيح نمىدانست ، چنانچه طبرى مىگويد كه خود كعب مىگفت : به خدا سوگند ، عقيدهءمن در اين جنگ عقيدهء پيرزنى است كه به فرزندش چنين پند مىداد : « فرزندم ! نه از مردم كناره‌گيرى كن و نه در جنگ‌ها و اختلافات با\r\n\r\n","description":"","footnote":"","page_name":" 180 ","page_number":182},
  {"content":"\r\n\r\nآنان شريك » .\r\nابن‌سعد نيز چنين نقل مىكند كه چون طلحه و زبير و عايشه وارد بصره گرديدند كعب‌بن‌سور براى اين كه از فتنه و جنگ بر كنار باشد درب خانه را به روى خود بست و حتى دستور داد غذايش را نيز از روزنهء اطاق به وى برسانند . كعب‌بن‌سور بدين‌گونه تماس و ارتباط خود را از عموم مردم قطع نمود تا اينكه به عايشه اطلاع دادند كه كعب از يك موقعيت عجيب اجتماعى وجههء عمومى برخوردار است و اگر او در ركاب تو قرار بگيرد و در جنگ شركت كند از كمك و يارى طايفهء ازد كه چندين هزار نفر مىباشند برخوردار خواهى بود ، عايشه نيز براى استمالت و جلب رضايت و موافقت كعب به خانهء او رفت تا در اين باره باوى سخن بگويد ولى كعب جواب مساعدى بر وى نداد ، عايشه اصرار و پافشارى نمود و سماجت را از حد گذرانيد تا آنجا كه گفت : اى كعب ! مگر من مادر تو نيستم ؟ مگر من به گردن تو حق مادرى ندارم ؟ « الست امك و لى عليك حق ؟ » عايشه از سخنان كوبنده بر مغز كعب بسيار كوبيد تا او را تحت تأثير قرار داد ، رضايت و موافقت او را جلب نمود .\r\nابن‌سعد نام كسى را كه عايشه را به ملاقات كعب وادار ساخت فاش نكرده است ولى شيخ مفيد دانشمند بزرگ شيعه اين پيشنهاد را به طلحه و زبير نسبت مىدهد و مىگويد از جمله قبائلى كه نخست به طلحه و زبير دست بيعت ندادند يكى قبيلهء ازد بود زيرا كعب‌بن‌سور قاضى بصره ورئيس اهل يمن كه سرشناس و رئيس قبيلهء ازد نيز محسوب مىشد از بيعت طلحه و زبير خوددارى نمود ، افراد قبيلهء ازد هم به پيروى از كعب با آنان بيعت نكردند ، طلحه و زبير كسى را پيش كعب فرستادند و از وى تقاضاى كمك و همكارى نمودند ولى كعب از همكارى با آنان امتناع ورزيد و گفت : من آنچه را كه مىتوانم امروز انجام دهم اين است كه از هر دو لشكر كنار بگيرم و همانطور كه به نفع شما اقدامى نمىكنم عليه شما نيز قدمى بر ندارم .\r\nطلحه و زبير گفتار كعب را نپذيرفتند و در پيش خود چنين گفتند كه ما نبايد تنها به بىطرف بودن كعب قناعت كنيم او بايد با ما همكارى كند و از نيرو و قدرتش\r\n\r\n","description":"","footnote":"","page_name":" 181 ","page_number":183},
  {"content":"\r\n\r\nما را برخوردار سازد زيرا اگر وى خود را بكنار كشد تمام افراد قبيلهء ازد نيز از همكارى با ما خوددارى خواهد نمود .\r\nاين بود كه طلحه و زبير به خانهء كعب رفتند و اجازهء ملاقات خواستند كعب به آنان اجازه نداد و از ملاقات آنان خوددارى نمود ، طلحه و زبير بسوى عايشه برگشتند و موضوع را با وى در ميان گذاشتند و عاقبت خطرناك كناره‌گيرى كعب را شرح دادند و از وى خواستند تا خود به پيش كعب برود و موافقت او را جلب نمايد .\r\nعايشه نخست از رفتن به پيش كعب خوددارى كرد ولى كسى را پيش كعب فرستاد و او را به ملاقات خود دعوت نمود كعب دعوت عايشه را نپذيرفت و حاضر به ملاقات نگرديد .\r\nطلحه و زبير كه وضع را چنين مشاهده نمودند عايشه را بر اين واداشتند كه خود به خانهء كعب برود و گفتند كه عايشه ! اگر كعب با ما همكارى نكند مسماً از همكارى « ازد » بزرگترين قبيلهء بصره بىبهره خواهيم بود و چاره‌يى جز اين نيست كه سوار مركب خود شوى و به در خانهء كعب حركت كنى شايد احترام و موقعيت تو كعب را تحت تأثير قرار دهد و او نتواند پيشنهاد تو را رد كند .\r\nطلحه و زبير از اين گونه سخنان زياد گفتند اصرار و پافشارى كردند تا عايشه مجبور گرديد ، بر استرى سوار شد و با عده‌يى از اهل بصره كه دورش را گرفته بودند به سوى خانهء كعب حركت نمود ، عايشه پس از اصرار زياد توانست كه وافقت كعب را جلب نمايد و او را با خود همراه و همكار سازد و از گوشهء خانه به ميدان جنگش بكشاند آن مرد بىطرف و گوشه نشين را در صف لشكريان خويش بلكه پرچمدار سپاه خود قرار دهد . . .\r\n« مبرد » در « كامل » چنين آورده است كه در روز جنگ جمل كعب ، قرآنى بر گردن حمايل نمود و با سه يا چهار تن از برادرانش به لشكر عايشه بپيوست و با جان و دل جنگيدند تا كشته شدند مادرشان به كنار جنازهء آنان آمد و در سوكشان اشعارى بدين مضمون سرود :\r\n\r\n","description":"","footnote":"","page_name":" 182 ","page_number":184},
  {"content":"\r\n\r\nاى چشم من ، اشك بريز اشك فراوان .\r\nبر آنان ، بر آن جوانان كه نكوترين مردان عرب بودند .\r\nجوانانى كه به حالشان تفاوتى نداشت كه در اين جنگ كدام يك از دو امير قريش پيروز شود .\r\nعلى پيروز و قانع باشد و يا طلحه و همراهان او « 1 » .\r\nمادر جوانان با اين اشعار مىخواست بفهماند كه كعب و برادرانش قلباً بىطرف بودند ولى اصرار و پافشارى عايشه بود كه آنان را به ميدان جنگ آورد و به قتلشان رسانيد « 2 » .\r\n\r\n\r\n","description":"","footnote":"\r\n( 1 )\r\n يا عين جودى بدمع سرب * على فتيه من خيار العرب\r\nو ما لهم غير حين النفو * س اى امير قريش غلب \r\n( 2 ) مدارك اين فصل :\r\nطبرى : 5 / 216 استيعاب : 221 / 222 شرح حال شماره 933 اسدالغابه : 4 / 242 - 243 اصابه : 3 / 297 شرح حال شماره / 7495 اشتقاق : / 500 شرح نهج‌البلاغه ابن‌ابىالحديد چاپ ايران : 2 / 81 و تحقيق محمد ابوالفضل 1 / 258 طبقات ابن‌سعد : 7 / 94 - 97 چاپ بيروت تاريخ جمل شيخ مفيد : 156 - 157 كامل ابن‌اثير : 3 / 242 چاپ مصر .\r\n","page_name":" 183 ","page_number":185},
  {"content":"\r\n\r\n« انا ابن‌عتاب و سيفي ولول »\r\nمنم فرزند عتاب ونام شمشيرم ولول\r\n( دومين جلودار عايشه )\r\n\r\nافسار شتر در دست قريش\r\nپس از كشته شدن « كعب‌بن‌سور » اولين جلودار عايشه « قريش » پيشدستى كردند و افسار شتر عايشه را به دست گرفته منصب جلودارى را به اختيار خو درآوردند ، در ميان آنان نيز « عبدالرحمن‌بن‌عتاب « 1 » نوهء ابوجهل بود ، وى افسار شتر را بدست گرفت و در پيشاپيش لشكر افسار شتر را مىكشيد و مىجنگيد و در آن حال رجز و حماسه جنگى مىسرود كه مضمون آن چنين است :\r\nمنم پسر عتاب و نام شمشير من ولول است . كشته شدن در راه اين شتر مايهء فخر و مباهات و نشانهء بزرگى و شرافت است « 2 » .\r\n\r\n\r\n","description":"","footnote":"\r\n( 1 ) عبدالرحمن از قبيل قريش و از بنى اميه بود مادر وى دختر ابوجهل و جويريه نام داشت\r\n( 2 )\r\n انا ابن عتاب و سيفى ولول * و الموت عند الجمل المجلل \r\n","page_name":" 184 ","page_number":186},
  {"content":"\r\n\r\nعبدالرحمن دومين جلودار عايشه با اين گونه رجزها ، و شعارها ، لشكريان را به رزم و جانبازى تحريك مىنمود و خود نيز به گرمى مىجنگيد ، از شتر و آن زن شتر سوار با جان و دل دفاع مىكرد ، در اين هنگام لشكر على بر وى حمله نمودند و دست او را از تنش جدا ساخته به قتلش رسانيدند .\r\nپس از عبدالرحمن ، هفتاد تن ديگر از قريش به نوبت افسار شتر را به دست گرفته يكايك در اين راه تن دادند زيرا هر كس افسار شتر را به دست مىگرفت بلافاصله در اثر تير و شمشير ، به قتل مىرسيد و يا دست ازط تنش جدا مىگرديد . « 1 »\r\n\r\n\r\n","description":"","footnote":"\r\n( 1 ) طبرى : 5 / 210 - اسدالغابه : 3 / 308 - نسب قريش : 193 .\r\n","page_name":" 185 ","page_number":187},
  {"content":"\r\n\r\n« فاني اعرف فيكم شمائل قريش »\r\nمن در شما سيماى جوانمردان قريش مىبينم\r\n( عايشه )\r\n\r\nافسار شتر عايشه در دست بنىناجيه\r\nپس از قريش « خاندان ناجيه » پيشدستى نمودند افسار شتر عايشه را پيش از همه به دست گرفتند ، رسم عايشه بر اين بود كه هر كس افسار شتر او را مىگرفت نام و مشخصات وى را مىپرسيد كه او كسيت ؟ از كجاست ؟ و از كدام قبيله است .\r\nوقتى نوبت به « بنى ناجيه » رسيد عايشه پرسيد اينها كيانند كه افسار شتر را به دست گرفته‌اند گفته شد كه « بنى ناجيه » مىباشند ، عايشه براى تشويق و تحريك آنها گفت : « پايدار و شكيبا باشيد ! صبر و استقامت به خرج دهيد ! كه من در شما خاندان ناجيه ، قيافه و شمائل مردان غيور و شجاع قبيله قريش را مىبينم » .\r\nعايشه اين جمله را در آن موقعيت حساس بدين جهت به زبان راند كه چون انتساب بنى ناجيه به قريش مورد اختلاف بود عده‌اى از تسب شناسان آنان را از قريش\r\n\r\n","description":"","footnote":"","page_name":" 186 ","page_number":188},
  {"content":"\r\n\r\nنمىدانستند « 1 » و از طرف ديگر ، بيگانه بودن بنى ناجيه از قريش يك ننگ بزرگ قبيله‌اى بود كه شخصيت اجتماعى آنان را در ميان قبائل عرب به خطر مىانداخت . اين بود كه عايشه موقعيت شناس ، در آن موقع حساس با منسوب نمودن آنان به قريش تشويقشان نمود و به جانبازى و فداكارى وادارشان ساخت كه تمام افراد سرشناس اين طايفه به نوبت افسار شتر را به دست گرفتند و در اين راه كشته شدند « 2 »\r\n\r\n\r\n","description":"","footnote":"\r\n( 1 ) منسوب بودن بنىناجيه به قبيل قريش از نظر نسب‌شناسان و دانشمندان علم انساب مورد اختلاف و گفتگو است ، عده‌ئى آنان را از قريش مىدانند و مىگويند كه « ناجيه » نام مادر بنى ناجيه مىباشد و اين « خاندان » به نام مادرشان معروف گرديده است ، ناجيه نيز زن و همسر « سامه » فرزند « لوىبن‌غالب‌قرشى » است ، منتهى ، سامه پدر بنىناجيه ، در اثر اختلافى كه با برادرش كعب‌بن‌لؤى داشت مكه را ترك نمود و راه بحرين را پيش گرفت و در بحرين مارى او را گزيد و در اثر مار گزيدگى از دنيا رفت .\r\nولى به نظر عد ديگرى از دانشمندان علم انساب ، بنىناجيه ارتباط و نسبتى با قريش ندارند زيرا ناجيه گرچه همسر سامه‌لؤى قرشى بود ولى فرزندى از سامه به دنيا نياورد و پس از مرگ او با مرد ديگرى از اهل بحرين ازدواج نمود و از آن مرد ، فرزندى آورد و او را حارث ناميد . حارث در كوچكى پدر بحرينى خود را از دست داد يتيم و بىسرپرست ماند ، مادرش ناجيه او را برداشت و به مكه برگشت و فرزند خود حارث را پيش كعب‌بن‌لؤى قرشى برادر شوهر سابقش برد و گفت اين كودك از برادر تو مىباشد و يادگار او است كعب چون از ازدواج دوم ناجيه اطلاع نداشت او را تصديق نمود و حارث را برادرزاد خود پنداشت و در ميان مردم مكه نيز با همان نسب معروف گرديد اتفاقاً مردى از بحرين به مكه آمد و جريان را به اطلاع كعب رسانيد كعب حارث را از خود راند و نسبت وى را به قبيل قريش تكذيب نمود حارث با مادر خود از مكه به بحرين برگشت و بنى ناجيه از همان حارث به وجود آمدند .\r\nاز اينجا است كه نسب بنىناجيه در ميان نسب‌شناسان مجهول و مورد اختلاف است و با اين برسى كه به عمل آمد روشن مىگردد كه بنىناجيه ارتباطى با قريش ندارند و به آن قبيله منسوب نيستند .\r\nيكى از شعراى قريش در مورد گفته است : سامه گرچه از ما قريش بود اما وضع بنى ناجيه كه خود را فرزندان سامكه معرفى مىكنند براى ما روشن نيست .\r\n( 2 ) اغانى : 10 / 203 - 205 - شرح نهج‌البلاغه : 3 / 120 - 121 تحقيق محمد ابوالفضل .\r\n","page_name":" 187 ","page_number":189},
  {"content":"\r\n\r\n« هذه امكم نصرها دين و خذلانها عقوق »\r\nمردم ! عايشه مادر شما است ياريش وظيفه دينى و واگذاريش خطا و گناه است .\r\n( عمروبن‌يثربى )\r\n\r\nافسار شتر در دست قبيلهء ضبه\r\nپس از كشته شدن كعب و ديگر افراد قبيلهء قريش و خاندان بنىناجيه ، نوبت جلودارى به « خاندان ضبه » رسيد و از آنان نيز نخستين كسى كه افسار شتر را به دست گرفت و به مقام عالى جلودارى نائل آمد « عمروبن‌يثربى » بود ، او كه افسار شتر عايشه را به دست آورد بلافاصله آن را به فرزندش واگذار نمود و خود حمله سختى بر سپاه على ( ع ) متوجه ساخت و دو تن از آنان را كشت و به جايگاه خود برگشت و بار دوم كه مىخواست بلشكر على ( ع ) حمله كند براى تحريك و تشويق افراد دلير و شجاع قبيلهء نيرومند « ازد » آنان را مورد خطاب قرار داد و گفت :\r\nچون من عرصه را به سپاه على تنگ گرفته‌ام و عده‌يى از آنان را به قتل رسانيده‌ام آنان نيز متقابلا مرا خواهند كشت اين است كه عايشه را به شما مىسپارم ، اى قبيلهء\r\n\r\n","description":"","footnote":"","page_name":" 188 ","page_number":190},
  {"content":"\r\n\r\nازد شما مردان غيور و رزم‌اورى هستيد ، عايشه نيز مادر عزيز شما است او را كمك و يارى كنيد تا سر حد جان از حريمش دفاع نمائيد زيرا يارى و حمايت وى بر هر فرد فرد شما وظيفهء دينى است ، سستى و كوتاهى در اين مورد عقوق و پايمال نمودن حقوق مادرى و گناه است .\r\n\r\n« هذه امكم نصرها دين و خذلانها عقوق »\r\nعمروبن‌يثربى بعد از اين گفتار بار دوم به سپاه على بتاخت و با آنان جنگيد تا كشته گرديد . « 1 »\r\nطبرى مىگويد : در روز جمل « عمروبن‌يثربى » افراد قبيلهء خود « بنى ضبه » را تشويق مىنمود . آنان نيز يكى پس از ديگرى افسار شتر را به دست مىگرفتند رجزها مىخواندند حماسه هاى جنگى مىسرودند و سخت مىجنگيدند تا چهل تن از آنان در حالى كه افسار شتر عايشه را به دست داشتند كشته شدند و تا حدى در اين راه فداكارى نمودند كه خود عايشه نيز بعدها از استقامت و حمايت آنان ياد مىنمود و مىگفت : « تا صداى بنىضبه به گوش مىرسيد شتر من حال اعتدال خود را از دست نداد » « 2 » .\r\nباز طبرى مىگويد : افراد قبيلهء « ضبه » و « ازد » در جنگ جمل افسار شتر عايشه را مىكشيدند و از آن دفاع و مواظبت مىنمودند و افراد قبيله « ازد » مدفوع ( پشكل ) شتر عايشه را جمع مىكردند و با دستشان مىشكافتند و مىبوئيدند و مىگفتند : « بنازيم بر پشكل شتر مادرمان عايشه كه بوى مشك از آن به مشام مىرسد ، وه ! كه از آن چه بوى عطر جان‌فزايى برمىخيزد ؟ ! » « 3 »\r\n\r\n\r\n","description":"","footnote":"\r\n( 1 ) ابومخنف ، بنا بنقل ابن‌ابىالحديد در شرح نهج‌البلاغه 1 / 252 - 260\r\n( 2 ) طبرى : 5 / 210\r\n( 3 ) طبرى : 5 / 212 كامل ابن‌اثير : 3 / 97 .\r\n","page_name":" 189 ","page_number":191},
  {"content":"\r\n\r\n« يا امنا يا خير ام نعلم »\r\nاى عايشه ! اى بهترين مادران !\r\n( مرد ازدى )\r\n\r\nافسار شتر بدست قبيلهء ازد\r\nخاندان « ضبه » كه افسار شتر عايشه را به عهده داشتند يك يك به قتل رسيدند آنگاه خاندان « ازد » پيش آمدند و افسار شتر را بدست گرفتند . عايشه طبق معمول خود ، از آنان پرسيد كه شما از كدام قبيله هستيد ؟ گفتند كه ما از قبيلهء ازد هستيم ، عايشه گفت : « آرى ازديها آزاد مردانند كه در شدائد و سختيها ، شكيبا و صبورند »\r\nو اين جمله را اضافه نمود كه تا بنىضبه زنده بودند من در لشكر خود آثار پيروزى و غلبه احساس مىنمودم ولى پس از كشته شدن آنان از پيروزى نااميد گشتم .\r\nعايشه با اين دو جمله قبيلهء ازد را بطورى تحريك نمود كه افراد اين قبيله تا سر حد جان جنگيدند ، از قبيله ازد افسار شتر را نخست « عمروبن‌اشرف ازدى » به دست گرفت وى آنچنان شجاع و نيرومند بود كه هركس به او نزديك مىگرديد\r\n\r\n","description":"","footnote":"","page_name":" 190 ","page_number":192},
  {"content":"\r\n\r\nبا يك ضربه شمشير كارش را مىساخت و به قتلش مى رسانيد ، براى تهييج و تحريك افراد سپاه رجزهاى مهيجى مىخواند و مىگفت : اى مادر ! اى بهترين مادران !\r\nآيا نمىبينى كه در برابرت چه مردان شجاعى فداكارى از خود نشان مىدهند ؟ !\r\nو چه چه مردان بزرگى به پاس احترامت شمشيرها و نيزه‌ها به جان مىخرند .\r\nدر راه تو بدنها متلاشى ، دستها از تن جدا مىگردد ، مغزها از جمجمه‌ها بيرون مىريزد « 1 » .\r\nاتفاقاً در آن ميان كه « ابن‌اشرف‌ازدى » گرم مشغول رجزخوانى و جنگ بود پسر عموى وى « حارث‌بن‌زهره ازدى » از ميان لشكر على بر وى تاخت ، اين دو عموزاده با هم درآويختند و به قدرى شمشير به همديگر زدند كه هر دو نقش بر زمين گشتند در روى خاكها قد كشيده و پاهاى خود را از شدت درد و ناراحتى ، آنچنان بر زمين مىكوبيدند كه خاكهاى زمين بگرد و غبار مبدل ميگشت تا هر دو جان به جان آفرين تسليم نمودند و بدين گونه عمروبن‌اشرف جلودار شجاع عايشه با سيزده نفر از خاندان خود در جلو روى عايشه يكى پس از ديگرى جان سپردند « 2 »\r\n\r\n\r\n","description":"","footnote":"\r\n( 1 )\r\n يا امنا يا خير ام نعلم * اما ترين كم شجاعاً يكلم \r\nو تخلىها مته و المعصم\r\n( 2 ) شرح نهج‌البلاغه : 2 / 81 طبرى : 5 / 211 - 212 - كامل ابن‌اثير 3 / 98\r\n","page_name":" 191 ","page_number":193},
  {"content":"\r\n\r\n« فاصطلم اذني »\r\nگوشم را از بيخ بركند .\r\n( قهرمان داستان )\r\n\r\nيك داستان عجيب\r\n\r\nمدائنى تاريخنويس معروف چنين مىنگارد كه :\r\nراوى مىگويد : من در بصره مرد گوش كنده‌ئى را ديدم و از وى علت ضايعه را پرسيدم در پاسخم چنين گفت كه من در جنگ جمل پس از پايان نبرد در ميدان ، ميان كشته‌شدگان مىگشتم و آنان را از نزديك تماشا مىكردم ، در آن هنگام چشمم به مردى افتاد كه هنوز رمقى داشت و سر خود را حركت مىداد و اشعارى بدين مضمون مىخواند :\r\nمادر ما عايشه ما را به مرگ و هلاكت كشانيد ، با اين حال ، ما از فرمان وى روى گردان نبوديم .\r\nو از جنگ و جانبازى در پيشاپيش او سير نمىگشتيم تا با مرگ سيراب شديم .\r\n\r\n","description":"","footnote":"","page_name":" 192 ","page_number":194},
  {"content":"\r\n\r\nما خاندان ضبه در برابر مادر ، آنچنان رزم مىداديم كه و پيروانش به حمايت ديگران نيازى نداشتند .\r\nواى بر ما كه قبيله تيم از قبيله‌اى كه يك مشت غلامان و كنيزان بيش نبودند تبعيت نموديم . « 1 »\r\nاو در حال مرگ و جان كندن بود و در آن حال اشعارى مىسرود من به تعجب از وى پرسيدم كه اى مرد ! حالا چه وقت شعر گفتن است « لا إله الا الله » بگو كلمهء توحيد و شهادتين بر زبا ن جارى كن ، در جوابم گفت : اى پسر زن گنديده ! تو چه مىگوئى ؟ تو مىخواهى من در لحظهء مرگ اظهار زبونى و بيچارگى كنم ؟ خواستم از آن مرد عجيب دور شوم گفت شهادتين به من تلقين كن نزديك او آمدم تا شهادتين تلقيتش كنم ، گفت : باز هم نزديك بيا ، نزديكتر رفتم آنگاه از جاى خود بسرعت حركت نمود لاله گوشم را بدندان گرفت و از بيخ درآورد فرياد كشيدم زبان به لعن و ناسزايش گشودم او گفت از لعن و ناسزا برايت چه سود ؟ اگر پيش مادرت رفتى و از تو پرسيد كه چه كسى تو را به اين روز سياه درآورده است در جواب او بگو : « عميربن‌اهلب‌ضبى » همان عميرى كه از عايشه از آن زن رياست دوستى كه مىخواست اميرمؤمنان شود گول خورد « 2 » .\r\nطبرى اين داستان را چنين آورده است كه يكى از ياران على مىگويد من در ميدان جنگ مردى از ياران عايشه را ديدم كه با بدن مجروح و خونين افتاده بود و آخرين دقايق عمر خود را مىگذرانيد و در آنحال به اشعارى زمزمه مىكرد ، چشم او كه به من افتاد گفت : بيا شهادتين به من تلقين كن پيش وى رفتم ، پرسيد از مردم كدام شهر و ملتى ؟ گفتم اهل كوفه هستم ، گفت سر خود را نزديك من بياور تا سخنت را بهتر بشنوم ، سرم را به طرف او بردم ناگه از جاى خود پريد و گوشم را بدندان گرفت و از بيخش درآورد . « 3 »\r\n\r\n\r\n","description":"","footnote":"\r\n( 1 )\r\n لقد روادتنا حومه الموت * فلم ننصرف الا و نحن رواء\r\nلقد كان عن نصر ابن ضبه امه * و شيعتها مندوحه و غناء\r\nاطعنا بنى تيم ابن مره شقوه * و هل تيم الا اعبد و اماء \r\n( 2 ) مروج الذهب در حاشيه كامل : 5 / 199 - كامل ابن اثير : 3 / 100\r\n( 3 ) طبرى : 5 / 213 .\r\n","page_name":" 193 ","page_number":195},
  {"content":"\r\n\r\nيا معشر الازد عليكم امكم و انها صلاتكم و صومكم\r\nاى قبيله ازد از مادرتان دفاع كنيد زيرا كه اونماز و روزهء شما است .\r\n( مرد ازدى )\r\n\r\nسرودها و حماسه‌ها\r\nابن‌ابىالحديد معتزلى از مدائنى و واقدى چنين آورده است كه در تاريخ جنگها و مبارزه‌ها هيچ جنگى نيست كه به اندازه جنگ جمل شعر و رجز سروده شود و اشعار آن جنگ حفظ و براى آيندگان نقل گردد ، بيشتر اين اشعار و رجزها را افراد قبيلهء ضبه و ازد سروده‌اند كه دور شتر عايشه را گرفته بودند و از وى حمايت و پشتيبانى مىنمودند و براى تحريك ديگران رجزها و سرودها مىخواندند ، اينك نمونه‌هايى چند از رجزهاى جنگ جمل :\r\n1 - ابن ابىالحديد از واقدى و مدائنى نقل مىكند كه لشكر بصره ، اطارف شتر عايشه را گرفته بودند همه با هم با يك اهنگ و صدا ، مىگفتند : اى عايشه ! اى مادر عزيز ! هرگز بيم و هراس بر دل خود راه مده زيرا ما با تمام نيرو و فداكارى شتر\r\n\r\n","description":"","footnote":"","page_name":" 194 ","page_number":196},
  {"content":"\r\n\r\nتو را در ميان گرفته‌ايم و از گونه گزند و آسيبى محفوظت مىداريم .\r\nمادر ! تا دنيا پا برجا است هيچ نيرويى نمىتواند ما را از اطراف شتر تو متفرق و پراكنده سازد و تو را تنها و بىيار و ياور بگذارد .\r\nمادر ! كدام قدرت مىتواند به تو آسيب برساند در صورتى كه مردان كار آزموده و جنگجو دورت را گرفته‌اند : مردان شجاع و نيرومند « قبيلهء همدان » كه مردان كارزار و قهرمانان ميدان رزمند و افراد « قبيلهء مالك » كه پشتشان بر زمين نيايد و افراد « قبيله ازد » كه در سختيها و جنگها از خود عجز و درماندگى نشان نداده‌اند « 1 »\r\n2 - ابن ابىالحديد پس از نقل اين رجز مىگويد : از ميان لشكر بصره پيرمردى خوش قيافه و زيبا صورتى بيرون آمد كه جبه‌يى نيز بدوش افكنده بود و با قيافه محرك و تكان دهنده خطاب به قبيله ازد مىگفت :\r\nاى قبيلهء ازد ! از مادرتان عايشه يارى و حمايت كنيد كه حمايت وى نماز و روزه شماست ، حفظ شئون و احترام وى براى عموم شما فرض و واجب است .\r\nشما بايد در راه دفاع از حريم وى تمام نيرو و قدرت خود را به كار ببريد و نگذاريد كه افراد دشمن بر افراد شما پيروز گردد چه اگر دشمن پيروز شود شما را به زنجير اسارت كشيده و هرگونه ظلم و ستم را درباره شما روا ميدارد و آن روز بر پيرمردان و پيره زنان شما نيز رحم نخواهد نمود . اى جوانمردان ! و اى جنگجويان ازد ! قبيلهء شما فداى خاك پايتان ، به هوش باشيد و خود را در اين جنگ با شكست و هزيمت روسوا و مفتضح نسازيد « 2 » .\r\n\r\n\r\n","description":"","footnote":"\r\n( 1 )\r\n يا امنا يكفيك منا دنوه * لن يؤخذ الدهر الخطام عنوه\r\nو حولك اليوم رجال شنوه * و حى همدان رجال الهبوه\r\nوالمالكيون القيلو الكبوة * و الازد حى ليس فيهم نبوه \r\nشرح نهج البلاغه ابن ابىالحديد 1 / 253 - 256 طبع تحقيق محمد ابوالفضل .\r\n( 2 )\r\n يا معشر الازد عليكم امكم * فانها صلاتكم و صومكم\r\nو الحرمه العظمى التى تعمكم * فاحضروها جدكم و حزمكم\r\nلايغلبن سم العدو و سمكم * ان العدو ان علاكم زمكم\r\nو خصكم بجوره و عمكم * لاتفضحوا اليوم فداكم قومكم \r\nشرح نهج البلاغه : 1 / 353 - 356 طبع مصر\r\n","page_name":" 195 ","page_number":197},
  {"content":"\r\n\r\nمدائنى و واقدى در ذيل اين رجز اين نكته را نيز متذكر مىشوند كه مضمون اين رجز ، آن گوشهء تاريخ را تأكيد مىكند كه طلحه و زبير در ضمن سخنرانى خود گفتند مردم بصره ! به هوش باشيد كه اگر على بر شما پيروز گردد شما را نابود و پايمال خواهد نمود و كسى را از ميان شما زنده نخواهد گذاشت ، از كيان خود حمايت كنيد و موجوديت خويشتن را حفظ نمائيد ، مردم ! اگر على بر شما پيروز گردد احترام مردان شما را در هم مىشكند زنان شما را به اسارت مىبرد و اطفالتان را از دم شمشير مىگذراند بر شماست كه مردانه قيام كنيد از ناموستان حمايت كرده مرگ را بر رسوائى ترجيح دهيد و آنچنان با على بجنگيد كه بتوانيد او را از ديار خود برايند .\r\nابومخنف مىگويد كه شعر و گفتار هيچ يك از شعرا و رجز سرايان لشكر بصره مانند گفتار و رجز آن پيرمرد ، خوش آيند و محرك نبود و هيچ شعرى مانند شعر او كه قيافه جذاب و تكان دهنده‌اش نيز گفتارش را تأييد مىنمود مؤثر واقع نمىشد بطورى كه وقتى اهل بصره رجز او را شنيدند صفوف خود را فشرده‌تر و حمله‌هاى خود را شديدتر نمودند و در اطراف شتر عايشه بيش از ديگران صبر و استقامت ورزيدند .\r\n3 - طبرى مىگويد :\r\nدر روز جمل عمروبن يثربى افراد قبيلهء خود « بنىضبه » را تحريك و تشويق مىنمود آنان نيز يكى پس از ديگرى افسار شتر را بدست مىگرفتند و گرم مىجنگيدند از مادرشان عايشه با جان دفاع و حمايت مىكردند ، آنگاه اشعارى بدين مضمون مىسرودند :\r\nما افراد قبيلهء ضبه هستيم از شمشير و مرگ نمىهراسيم .\r\nسرهاى افراد دشمن را مانند درختان فرو مىريزيم .\r\nخونهايشان را مانند سيل ، جارى مىسازيم .\r\n\r\n","description":"","footnote":"","page_name":" 196 ","page_number":198},
  {"content":"\r\n\r\nاى مادر عزيز ! اى عايشه ! هيچ ترس و بيمى به خود راه مده كه فرزندان شجاع و نيرومندت در اطراف تو شمشير به دست گرد آمده‌اند .\r\nاى مادر ما ! اى همسر رسول خدا ! توئى همسر سرچشمهء رحمت و بركت ، توئى همسر پيشواى جهان بشريت . « 1 »\r\n4 - عوف‌بن‌قطن كه يكى ديگر از قهرمانان قبيله « ضبه » بود از ميان لشكر عايشه بيرون آمد و فرياد بر آورد كه : مردم ! خون عثمان در گردن على و فرزندان اوست اين بگفت افسار شتر عايشه را بدست گرفت و شروع بجنگ نمود و در موقع جنگ چنين رجز مىخواند :\r\n« مادر ! مادر ! منم دور از وطن كه نه خواهان گورم و نه خواهان كفن .\r\nرستاخيز « عوف » در همين بيابان و ميدان جنگ بايد برپا گردد .\r\nزندگيم در اينجا بايد پايان پذيرد و از همين جا به صحراى محشر خواهم رفت .\r\nاگر امروز على از چنگال خونين ما برهد بسيار مغبون خواهيم بود و اگر جگر گوشگان وى حسن و حسين را نابود نسازيم شايسته است كه از شدت اندوه و غم جان بسپاريم » . « 2 »\r\nعوف‌بن‌قطن اين رجز را خواند و با شمشير به لشكر على حمله سختى نمود و جنگيد تا كشته شد .\r\n5 - ابومخنف مىگويد : « عبدالله‌بن‌خلف خزاعى » كه رئيس و يكى از سران\r\n\r\n\r\n","description":"","footnote":"\r\n( 1 )\r\n نحن بنو ضبه لانفر * حتى نرى جماجماً تخر \r\nيخر منا العلق المحمر\r\n يا امنا يا عيش لن تراعى * كل بنيك بطل شجاع\r\nيا امنا يا زوجه النبى * يا زوجه المبارك المهدى \r\nطبرى 5 / 295\r\n( 2 )\r\n يا ام يا ام خلاعنى الوطن * لا ابتغى القبر و لا ابغى الكفن\r\nمن هاهنا محشر عوف ابن قطن * ان فاتنا اليوم على فالغبن\r\nاوفاتنا ابناه حسين و حسن * اذاً امت به طول هم و حزن \r\n","page_name":" 197 ","page_number":199},
  {"content":"\r\n\r\nو ثروتمندان بصره محسوب مىشد و در دوران حكومت عمر و عثمان رياست حساب‌دارى بيت‌المال را به عهده داشت و در جنگ جمل نيز از لشكريان عايشه و ميزبان او بود از ميان لشكر عايشه بيرون آمده و در مقابل سپاهيان على قرار گرفت ، طبق معمول براى خود مبارز و هماورد بخواست ، او داد مىزد كه كسى جز خود على به جنگ من سبقت نجويد . آرى على بايد به جنگ من آماده باشد كه با كشتن وى كار را يكسره سازم و جنگ و خونريزى را پايان دهم آنگاه على را مخاطب ساخت و گفت :\r\n« اى ابوتراب ! من يكوجب به سوى تو آمده‌ام تو نيز جرئت بهم برسان و به مقدار انگشتى جلوتر بيا اى على ! عداوت و كينه تو بر سينه من سنگينى مىكند و آتش عداوت تو در دلم زبانه مىكشد . على ! قدمى فراتر بگذار و كمى جلوتر بيا تا با ريختن خونت آتش دل را خاموش سازم » « 1 » .\r\nعبدالله اين رجز را مىخواند و على ( ع ) را بمبارزه و هماوردى مىطلبيد .\r\nعلى اميرمؤنان به جنگ وى بيرون آمد و به ميدان نبرد پا نهاد و در نخستين حمله شمشيرى بر فرق او فرود آورد و مغز وى را بر زمين فرو ريخت و به قتلش رسانيد « 2 » .\r\n\r\n\r\n","description":"","footnote":"\r\n( 1 )\r\n ابا تراب ادن منى فترا * فاننى دان اليك شبرا \r\nو ان صدرى عليك غمرا\r\nشرح نهج البلاغه : 1 / 261 - 262 تحقيق محمد ابوالفضل - تاريخ ابن‌اعثم\r\n( 2 ) شرح نهج البلاغه : 1 / 261 ط مصر - و فتوح ابن اعثم\r\n","page_name":" 198 ","page_number":200},
  {"content":"\r\n\r\n« واثكل اسماء »\r\nواى به حال اسماء كه بعزاى فرزند ، خواهد نشست .\r\n( عايشه )\r\n\r\nنبرد عبدالله و اشتر\r\nطبرى از خود « عبدالله » نقل مىكند كه او مىگفت : در جنگ جمل سىو هفت جراحت شمشير و نيزه بر من رسيده بود گرچه آن روز لشكر ما از نظر كثرت و تعداد افراد به كوه سياهى شباهت داشت و با هيچ نيرو و قدرت قابل شكست نبود با اينحال شكست و هزيمتى بر ما وارد آمد كه همانند آن را در هيچ جنگى سراغ ندارم\r\nابن زبير اضافه مىكند كه در آن جنگ ، افسر شتر عايشه را كسى به دست نمىگرفت مگر اينكه در همان حال از پا در مىآمد من نيز با اينكه سىو هفت جراحت بر پيكر داشتم بناچار ، افسار شتر عايشه را به دست گرفتم عايشه پرسيد كيست كه افسار شتر را به دست گرفته است ؟ گفتم : « عبدالله پسر زبير » چون عايشه متوجه بود كه هر كس افسار شتر را به دست مىگيرد جان به سلامت نمىبرد اين بود كه\r\n\r\n","description":"","footnote":"","page_name":" 199 ","page_number":201},
  {"content":"\r\n\r\nبىاختيار فرياد زد « وا ثكل اسماء » واى بر خواهرم اسماء كه در عزاى فرزند خواهد نشست .\r\nعبدالله مىگويد : در اين هنگام چشمم به « مالك اشتر » افتاد او را شناختم و با وى گلاويز شدم تا هر دو بر روى زمين افتاديم آنگاه من فرياد زدم كه مردم : بكشيد مالك را ، او را بكشيد\r\nگرچه كشتن وى به قتل من بيانجامد .\r\nاز هر دو لشكر عده‌يى بصداى من گرد آمدند و هر گروهى بر حمايت و دفاع از رفيق خود مىكوشيدآنان گرم مشغول جنگ و كشمكش بودند كه من و اشتر از همديگر جدا شديم ولى لشكر آنچنان در هم ريخته بود كه من ديگر نتوانستم دوباره افسار شتر را بدست بگيرم .\r\n« واقدى » نيز داستان نبرد عبدالله‌بن‌زبير و مالك اشتر را چنين آورده است كه عبدلله به قصد جنگ عازم ميدان گرديد و در مقابل لشكر على قرار گرفت و براى خود مبارز و هماورد جنيگ خواست از لشكر على ، مالك اشتر براى مبارزه او به پا خاست ، اين دو قهرمان كه در مقابل هم قرار گرفتند عايشه از ياران خود پرسيد چه كسى با عبدالله به مبارزه برخاسته است ؟ گفتند اشتر ، عايشه با شنيدن نام اشتر به خود پيچيد و بىاختيار گفت « وا ثكل اسماء » بالاخره در ميان آن دو مرد شجاع و نيرومند جنگ و نبرد سختى شروع گرديد . شمشيرها به همديگر درآويخت و زخمها بر پيكرها وارد آمد تا جائى كه شمشيرها از كار افتاد دست به گردن همديگر انداخته به هم در آويختند مالك با اينكه مردى كهن سال و در حال گرسنگى نيز بود - چون او در جنگها سه روز متوالس غذا نمىخورد - با اين وصف عبدالله را بر زمين كوبيد و در روى سينهء او نشست در اين هنگام صفهاى هر دو لشكر به هم خورد ياران عبدالله براى نجات وى كوشيدند و ياران اشتر نيز براى رهائى او تلاش كردند .\r\nعبدالله‌بن زبير با صداى بلند داد مىزد : مردم بكشيد مالك را اگر چه با كشتن وى خون من هم ريخته شود .\r\nاما وضع ميدان و افراد دو لشكر به طورى آشفته و در هم بود كه مردم نتوانستند\r\n\r\n","description":"","footnote":"","page_name":" 200 ","page_number":202},
  {"content":"\r\n\r\nآن دو را از هم تشخيص دهند اين بود كه پس از يك نبرد نسبتاً طولانى عبدالله‌بن‌زبير خود را از چنگال مالك اشتر رهانيد و بدون اينكه به نبرد خود ادامه دهد از ميدان فرار نمود .\r\n« صاحب عقدالفريد » در پايان همان داستان از عبدالله‌بن‌زبير نقل مىكند كه او مىگفت : مالك مرا گرفت و بگودالى انداخت و گفت : « عبدالله ! اگر قرابت و خويشاوندى تو با رسول خدا نبود بند از بندت جدا مىكردم » « 1 » .\r\nطبرى از علقمه نقل مىكند : من روزى به مالك اشتر گفتم تو كه كشتن عثمان را خوش نداشتى چگونه در جنگ جمل ، در ريختن خون هزاران نفر شركت جستى ؟ مالك در جواب من گفت : چون لشكريان عايشه با على بيعت نمودند و بيعت خود را شكستند همان پيمان‌شكنى و مخالفت آنان با على بود كه مرا به اين جنگ واداشت ولى در ميان آنان گناه پسر زبير بيش از ديگران بود او بود كه عايشه را به جنگ على برانگيخت همو بود كه پدرش زبير را عليه على شورانيد عايشه و زبير كه هر دو از جنگ منصرف گرديده بودند پسر زبير دوباره آنان را به ميدان جنگ كشانيد از خدا مىخواستم كه او را دستگير سازم و به مجازات و كيفر اعمالش برسانم خدا نيز دعاى مرا پذيرفت آنگاه كه در موقع شدت و بحران جنگ او را در برابر خود يافتم فرصت را غنيمت شمردم در ركاب اسب به پا خاستم و با قدرت و نيروى هر چه بيشتر شمشيرى بر وى فرود آوردم و بر خاك ذلتش انداختم .\r\nروزى علقمه از مالك پرسيد : آيا عبدالله بود كه در جنگ جمل مىگفت : « اقتلونى و مالكا ؟ » - مالك را بكشيد گرچه كشتن وى به قتل من بيانجامد . مالك گفت نه اين جمله را او نگفته است زيرا من عبدالله را نكشتم تنها به يم شمشير قناعت نمودم چون مطلبى در خاطرم بود كه عاطفه مرا به وى برانگيخت و از كشتن وى منصرفم ساخت سپس مالك گفت : علقمه ! گوينده جمله مزبور ( عبدالرحمن\r\n\r\n\r\n","description":"","footnote":"\r\n( 1 ) زبير فرزند صفيه عمه رسول خدا بود ه بنا بر اين زبير عمه‌زاده رسول خدا مىباشد بخاطر همان خويشاوندى ماالك ابن‌زبير را نكشت .\r\n","page_name":" 201 ","page_number":203},
  {"content":"\r\n\r\nبن‌عتاب ) بود كه آن روز فرياد زد من و مالك هر دو تن را بكشيد و هدف او اين بود كه مالك را بكشيد گرچه كشتن وى با كشتن من انجام يابد ولى اوضاع ميدان چنان در هم و پاشيده بود كه ياران عبدالله مرا تشخيص نداند و گرنه به قتلم مىرساندند .\r\nطبرى مىگويد : كه در جنگ جمل جراحات زيادى بر پيكر عبدالله‌بن‌زبير وارد گرديد و خود را به ميان اجساد لشكريان بيانداخت پس از جنگ او ار مداوا و معالجه نمودند تا زخمهايش التيام پيدا نمودو عبدالله در جنگ جمل گرچه كشته نشد ولى در اثر جراحات زياديكه بر وى وارد شده بود ، مقاومت در برابر دشمن و همچنين قدرت و نيروى جنگى از وى سلب گرديد و بدينگونه پس از طلحه و زبير سومين فرمانده سپاه عايشه نيز سقوط نمود ولى سقوط هيچ يك از آنان نيروى لشكر عايشه را در هم نشكست و بجنگ و خونريزى خاتمه نداد زيرا در اين جنگ چشم مردم در شتر عايشه بود ، خونها در كنار آن ريخته مىشد ، سربازان در برابر آن به قتل مىرسيدند و در پيشاپيش همين شتر ، سر قهرمانان و رزم‌آوران بصره مانند برگ خزان به زمين فرو مىريخت تا آن شتر پا برجا و به پا بود و حركت مىنمود جنگ و خونريزى ادامه داشت ولى با سقوط آن شتر ، آرى تنها با سقوط آن ، جنگ و خونريزى پايان يافت « 1 »\r\n\r\n\r\n","description":"","footnote":"\r\n( 1 ) طبرى 5 / 210 - 211 و 204 - شرح نهج البلاغه : 871 در شرح خطبه « كنتم جند المرأه » كامل ابن‌اثير : 3 / 99 - عقدالفريد : 4 / 326 لجنه التأليف - تاريخ ابن‌اعثم - مروج الذهب .\r\n","page_name":" 202 ","page_number":204},
  {"content":"\r\n\r\n« يا منصور ! امت »\r\nاى لشكر پيروز ! بكش دشمن را .\r\n( سپاه على )\r\n« يا لثارات عثمان »\r\nخونخواهان عثمان ! به پا خيزيد .\r\n( سپاه على )\r\n\r\nجنگ به اوج شدت خود مىرسد\r\nطبرى مىگويد : ميمنه لشكر على بر ميسره لشكر عايشه حمله نمود و جنگ سختى در ميانشان به وقوع پيوست ، سپاهيان عايشه كه بيشترشان از طايفه « ازد » و « ضبه » بودند عقب‌نشينى نمودند و به عايشه پناه بردند و در اطراف كجاوهء او گرد آمدند « 1 » .\r\n\r\nابومخنف مىگويد :\r\nعلى ( ع ) بر مالك اشتر فرمان داد كه بر ميسره سپاه دشمن حمله كند ، مالك حمله خود را به ميسره لشكر متوجه ساخت ؛ صفهاى دشمن در هم شكست و سپاهيان\r\n\r\n\r\n","description":"","footnote":"\r\n( 1 ) طبرى 5 / 207 .\r\n","page_name":" 203 ","page_number":205},
  {"content":"\r\n\r\nرو به فرار و هزيمت نهادند تا به پيش عايشه گريختند ، پس از شكست ميسره تمام افراد لشكر كه از قبيلهء « ضبه ، ازد ، عدى ، ناجيه ، باهله ، و غير آنان » تشكيل مىيافت توجه خود را يكباره به شتر معطوف داشته و براى حفظ و حمايت شتر دور آن را گرفتند و در اطراف آن متمركز شدند ، حملات لشكر على ( ع ) نيز طبعاً به اين نقطه متوجه گرديد در اينجا دائره جنگ تنگتر شد و يك جنگ شديد و خونبارى در آنجا به وقوع پيوست و به شكست نهائى لشكر عايشه منجر گرديد « 1 » « مدائنى و واقدى » دو مورخ معروف مىگويند : صفوف سپاه عايشه در اثر حملات شديد و كوينده ياران على ( ع ) در هم شكست ، سربازان از هر طرف به سوى عايشه متوجه گرديدند و اطراف شتر و كجاوه او را در ميان گرفتند مخصوصاً قبيله « ازد » و « ضبه » كه اكثر آنان را تشكيل مىدادند و از همه بيشتر جانفشانى مىكردند . سپاه على ( ع ) نيز حملات خود را به آن مركز متوجه ساختند در يك دايره كوچك كه محور آن شتر عايشه بود آنان را محاصره كردند ، سپاه على ( ع ) شتر عايشه را مورد حمله خويش قرار مىدادند ياران عايشه نيز به شدت از آن دفاع مىنمودند ، حملات لشكر على ( ع ) از يك سو ، دفاع شديد و خونين لشكر عايشه از سوى ديگر به هم در آميخته و به صورت يك جنگ آتشزا و مرگبارى در آمده بود ، سرها بود كه از بدنها جدا مىگرديد ، دستهاى بريده بود كه به هوا پرتاب مىشد ، شكمها بود كه پاره مىگرديد ولى با اين حال اين دو قبيله مانند مور و ملخ دور شتر را گرفته و آنچنان استقامت نشان مىدادند كه شدت جنگ و سنگينى كارزار كوچكترين ترسى در دل آنان بجاى نمىگذاشت و در عزم ثابت و راسخشان كوچكترين تزلزلى به وجود نمىآورد و مانند ديوار آهنين ، عايشه و شتر او را در ميان گرفته و با تمام قوا و نيرو از آن دفاع و حمايت مىنمودند تا بالاخره فرياد على ( ع ) بلند شد و خطاب به لشكر خود گفت « ويلكم اعقروا الجمل فانه شيطان »\r\nواى بر شما پرچمشان را سرنگون سازيد ، شتر را پى كنيد اوست كه شيطان‌وار\r\n\r\n\r\n","description":"","footnote":"\r\n( 1 ) شرح نهج البلاغه ابن‌ابىالحديد 2 / 88 .\r\n","page_name":" 204 ","page_number":206},
  {"content":"\r\n\r\nاين مردم بدبخت را به دور خود جمع كرده است . تا آن شتر پا برجاست فتنه و خونريزى ادامه خواهد داشت و احدى از اين مردم زنده نخواهند ماند ، مردم ! شتر را پى كنيد به اين همه خونريزى پايان دهيد .\r\nبا فرمان على شمشيرها بالا رفت و حملات بر نقطه مركزى شديدتر گرديد تا آن شتر شوم از پاى درآمد .\r\nتاريخ نويسان مىگويند : دائره جنگ تنگتر شده بود جنگ تنها در اطراف شتر عايشه دور مىزد ، مردم چنان بدور آن مىچرخيدند كه سنگ آسياب به دور محور مىچرخد ، ازدحام عجيبى در اطاف شتر به وجود آمده بود ، جنگ به اوج شدت رسيده بود ، غوغا و سر و صداى مردم و نعره شتر از همه بيشتر طنين‌انداز بود و « حتات مجاشعى » داد مىزد : مردم ! از مادرتان حمايت كنيد ، مردم از عايشه دفاع كنيد ، مواظب مادر خود باشيد ، اينك مادرتان در خطر سقوط است ، اطراف شتر را آنچنان آنچنان رعب و وحشت فرا گرفته بود كه مردم به هم درآميخته بودند و ناشناخته يكديگر را مىكشتند ، ياران على به لشكر دشمن حمله مىكردند ، به هر طرف كه حمله مىبردند دشمن را متفرق مىساختند ولى باز عده بيشترى جاى فرار كنندگان را ميگرفتند تا بالاخره على داد زدكه : مردم ! شتر را تير باران كنيد آن شتر لعنتى را به زانو درآوريد . فرمان تيرباران از اميرمؤمنان صادر گرديد تيراندازى به سوى آن به شدت شروع شد بر تمام اعضاى شتر چوبه‌هاى تير فرو نشست ولى چون آن شتر را با نمدها و تخته‌هاى محكم و با پوششها و زره آهنين همچو تخم‌مرغى كه در زير سينهء شتر مرغ ، شنهان باشد كاملا پنهان و مستور ساخته بودند تيرها كه بر بدن شتر اصابت مىنمود كوچكترين آسيبى به آن نمىرسانيد و چوبه‌هاى تير در ميان نمدها و تخته‌ها مىنشست بطورى كه با مختصر تيراندازى ، شتر به صورت خارپشتى نمودار گرديد .\r\n\r\nشعار دو لشكر :\r\nياران عايشه كه احساس خطر نموند و شكست خود و پيروزى لشكر على را\r\n\r\n","description":"","footnote":"","page_name":" 205 ","page_number":207},
  {"content":"\r\n\r\nحتمى ديدند به جاى شعر و رجز به شعار پرداختند و صداى « يا لثارات عثمان » خونخواهان عثمان بپاخيزيد ، از حلقوم آنان بلند گرديد و تمام افراد لشكر عايشه اين جمله را شعار خود قرار دادند و همه با هم مىگفتند : « يا لثارات عثمان » .\r\nدر مقابل شعار آنان ياران على ( ع ) نيز زبان به گفتن « يا محمد » گشودند و آن را شعار خويش قرار دادند ولى على ( ع ) فرمان داد كه لشكريانش از شعار خود رسول خدا استفاده كنند و بجاى يا محمد « يا منصور امت « 1 » » را شعار قرار دهند . « 2 »\r\n\r\n\r\n","description":"","footnote":"\r\n( 1 ) اين شعاريست كه مسلمانان به دستور رسول خدا در بعضى از جنگها از آن استفاده مىنمودند و مجموعاً از دو جمله تشكيل يافته است يكى جمله « يا منصور ! » يعنى اى آنكسى كه در تحت نصرت و تأييدات پروردگار قرار گرفته‌اى - جمله دوم « امت » با فتح همزه و كسر ميم يعنى بكش - و جمعاً معنى اين دو جمله كوتاه در يك جا چنين خواهد بود : « اى آنكسى كه مورد كمك و يارى پروردگار هستى ! اى آنكسى كه بر حقى بكش دشمن ناحق و ستمگر را » ( م )\r\n( 2 ) شرح نهج البلاغه ابن‌ابىالحديد 1 - 87\r\n","page_name":" 206 ","page_number":208},
  {"content":"\r\n\r\nويلكم اعقروا الجمل فانه شيطان\r\nواى بر شما اين شتر شوم و شيطان صفت را پى كنيد .\r\n( على ، ع )\r\n\r\nپايان جنگ\r\n\r\nيكى از لشكريان عايشه مىگويد :\r\nدر جنگ جمل هزيمت و شكست شديد و بىسابقه‌اى به جمعيت ما وارد آمد در آنموقع عايشه در ميان كجاوه خود قرار داشت و شتر وى در اثر تيرهاى متراكم دشمن به صورت خارپشتى در آمده بود . « 1 »\r\n\r\nابومخنف در اين باره چنين ميگويد :\r\nنه تنها خود شتر تير باران گرديد بلكه كجاوه عايشه نيز هدف تيرها قرار گرفت و در اثر تيرهاى زيادى كه به كجاوه رسيده بود كجاوه نيز به صورت خارپشت ديده مىشد .\r\n\r\n\r\n","description":"","footnote":"\r\n( 1 ) طبرى 5 / 218 .\r\n","page_name":" 207 ","page_number":209},
  {"content":"\r\n\r\nابومخنف مىگويد : چون على ( ع ) ديد كه شتر عايشه محور جنگ گرديده است و در آن نقطه ، خون‌ها جارى و دستها قطع مىشود به عمار و مالك اشتر فرمان داد كه برويد و اين شتر شوم را پى كنيد زيرا اين مردم ، آن را براى خويش قبله قرار داده و مانند خانهء كعبه بدور آن مىچرخند و تا اين شتر پا بر جا اسن جنگ خاموش نخواهد گرديد و تا اين شتر زنده است ، مردم از نثار جان و خون خود ابا نخواهند نمود « 1 »\r\n\r\nطبرى مىگويد :\r\nعلى در ميان لشكر خود با صداى بلند فرياد برآورد كه مردم ! حملهء خود را متوجه شتر سازيد و آن را پى كنيد و طبق فرمان آنحضرت مردى از ياران وى صف‌هاى دشمن را شكافت و خود را به شتر عايشه رسانيد و شمشيرهاى پياپى بر آن فرود آورد شتر آنچنان نعره كشيد كه چنين صداى خوفناك و تمان‌دهنده‌يى تا آن روز به گوش نرسيده بود .\r\nابومخنف نيز در اين مورد چنين آورده است : چون على ( ع ) ديد كه همهء قتل و خونريزىها فقط در اطراف شتر انجام مىگيرد ، و تا آن شتر زنده است جنگ نيز ادامه خواهد داشت به لشكريان خود فرمان داد كه حملهء خود را متوجه شتر سازند ، خود وى نيز شمشير به دست گرفت آن شتر را سخت مورد حملهء خويش قرار داد ، در آن هنگام افسار شتر در دست افراد قبيلهءضبه بود ميان آنان و لشكر على جنگ شديدى روى داد و دامنهء جنگ بيش از ديگران قبيله بنى ضبه را فرا گرفت و عدهء زيادى از آنان كشته شدند ، على ( ع ) با گروهى از ياران « نخعى و همدانى » خود حمله را به نقطهء مركزى سخت‌تر و شديدتر ساختند ، افراد دشمن را پراكنده و متفرق نمود . در آن موقع على ( ع ) به يكى از ياران خود بنام « بجير » كه از نخع بود رو كرد و فرمود : بجير ! اينك شتر در دسترس تو قرار گرفته است به كار آن بپرداز ، بجير\r\n\r\n\r\n","description":"","footnote":"\r\n( 1 ) شرح نهج البلاغه 2 / 81 .\r\n","page_name":" 208 ","page_number":210},
  {"content":"\r\n\r\nبه سرعت شمشير بر ران آن شتر فرود آورد .\r\nشتر نعره عميق و جانكاهى سر داد ، به روى خود افتاد و سينه خود را بر زمين نهاد ، چون شتر نقش بر زمين گرديد تمام لشكريان عايشه مانند ملخ‌هائى كه در مقابل باد و طوفان قرار بگيرند پراكنده شدند و هر يك به سويى فرار نمودند . على نيز فرياد زد مردم ! طناب‌ها و ريسمان‌هاى كجاوه را قطع كنيد و كجاوه را از شتر دور گردانيد ، لشكريان على كجاوه را كه عايشه در درون آن بود بر وى دست بلند كردند و از ميان مردم به كنار كشيدند ، سپس طبق فرمان على ( ع ) شتر را كشتند و بدنش را آتش زدند و خاكسترش را بر باد دادند . چون اين حكم و فرمان على ( ع ) درباره شتر شگفت‌انگيز مىنمود اين بود كه وى در تأييد و تثبيت فرمان خود از كتاب خدا استشهاد كرد و چنين گفت :\r\nمردم ! اين شتر حيوان شوم و شرر بارى بود و به گوساله بنى اسرائيل شباهت زياد داشت كه آن گوساله در ميان بنىاسرائيل ، مانند اين شتر در ميان مسلمانان ، مايه اختلاف و بدبختى گرديد ، موسى پيامبر دستور داد كه آن گوساله را آتش زدند و خاكسترش را به دريا افكندند ، آنگاه امام اين آيه را خواند كه از زبان موسى ميگويد : « تماشا كن تا ببينى كه گوساله‌اى كه براى خويشتن معبود قرار دادى و در برابر آن به سجده افتادى چگونه آتش مىزنم و خاكسترش را با موج خروشان دريا مىسپارم « 1 » » .\r\nآرى ماده فساد بايد از بيخ و بريده گردد و ريشه فتنه و آشوب به آتش‌ها سوزانده شود « 2 » .\r\n\r\n\r\n","description":"","footnote":"\r\n( 1 ) و انظر الى الهك الذى ظلت عليه عاكفاً لنحرقنه ثم لننسقنه فى اليم نسفا ( طه - 90 )\r\n( 2 ) شرح نهج البلاغه ابن‌ابىالحديد : 1 / 89\r\n","page_name":" 209 ","page_number":211},
  {"content":"\r\n\r\n« انا ابغض اهلك اليك »\r\nعايشه ! من دشمنترين خويشان نزديك توام .\r\n( محمدبن‌ابىبكر برادر عايشه )\r\n\r\nسخنى چند با عايشه\r\n\r\nمحمدبن‌ابىبكر با عايشه سخن مىگويد :\r\nسپاه عايشه شكست خوردند و با شكست كامل آن ، جنگ خونين جمل پايان يافت و آتش جنگ خاموش گرديد ، آنگاه على ( ع ) به محمدبن‌ابىبكر مأموريت داد كه برود پيش خواهرش عايشه و براى وى خيمه‌اى بر پا كند و از او دلجوئى نمايد و بپرسد كه در جنگ تيرى و با زخم ديگرى بر وى رسيده است يا نه ؟\r\nمحمد پس از دريافت اين مأموريت به پيش خواهرش آمد و سر خود را به درون هودج او وارد نمود .\r\nعايشه : تو كيستى ؟\r\nمحمد : نزديكترين و در عين حال دشمن‌ترين فاميل و خويشاوند تو ! !\r\n\r\n","description":"","footnote":"","page_name":" 210 ","page_number":212},
  {"content":"\r\n\r\nعايشه : تو پسر خثعميه « 1 » هستى ؟\r\nمحمد : آرى .\r\nعايشه : پدرم و مادرم بقربانت ، خدا را سپاسگذارم كه در اين جنگ جان بسلامت برده‌اى .\r\n\r\nمسعودى مىگويد :\r\nعايشه كه پرسيد تو كيستى محمد در پاسخ وى گفت : « من محمد ؛ محمدى كه نزديكترين خويشاوندان تو و در عين حال دشمن‌تر آنها نسبت به تو مىباشد » .\r\nسپس گفت : عايشه ! على اميرمؤمنان از تو تفقد و دلجوئى مىكند و مىپرسد كه در جنگ ، زخمى بر تو رسيده است يا نه ؟\r\nعايشه اظهار نمود كه در اين جنگ تنها يك تير بر من اصابت نموده است و آن هم كارى و مؤثر نيست .\r\n\r\nعلى با عايشه سخن مىگويد :\r\nپس از محمدبن‌ابىبكر على ( ع ) به سوى خيمهء عايشه حركت نمود و در برابر كجاوهء وى كه در نزديكى خيمه افتاده بود قرار گرفت و با چوبى كه در دست داشت به كجاوهء او اشاره نمود و گفت :\r\n« يا حميرا ! » آيا رسول خدا تو را به اين فتنه انگيزى و ريختن خون مسلمانان امر كرده بود ؟ !\r\nمگر همسرت رسول خدا به تو دستور نداده بود كه از خانه‌ات بيرون نروى ؟ !\r\nعايشه ! آنان كه تو را به اينجا آورده‌اند نسبت به رسول خدا از راه بىنصافى در آمده‌اند ، آنان زنان خود را در خانه‌هايشان نشانده ولى تو را كه ناموس و همسر رسول خدا بودى و شهبانوى اسلام هستى به ميدان جنگ آوردند .\r\n\r\n\r\n","description":"","footnote":"\r\n( 1 ) مقصود عايشه از خثعميه ، اسماء است كه از قبيله خثعم و يكى از همسران ابوبكر و مادر محمدابن‌ابىبكر و نامادرى عايشه بود .\r\n","page_name":" 211 ","page_number":213},
  {"content":"\r\n\r\nطبرى در اين مورد مىگويد : محمدبن‌ابىبكر خواهر خود عايشه را از ميان لشكر به كنار كشيد و براى او خيمه‌اى برپا نمود ، على ( ع ) به پشت همان خيمه آمد و سخنى چند به عايشه بازگو نمود از جمله اين كه گفت : عايشه ! مردم را بر من شوراندى تا عليه من قيام نمودند ، آنان را تحريك نمودى و تخم عداوت و دشمنى مرا در دلشان افشاندى تا خونريزى و آشوبگرى به راه انداختند .\r\nعايشه در مقابل گفتار على ساكت بود و پاسخى نداشت ، تنها اين جمله را گفت : « يا على ! » اكنون كه بر ما تسط يافتى ، اكنون كه صاحب اختيار و قدرت شدى ، بخشيدن بهتر است .\r\n\r\nعمار با عايشه سخن مىگويد :\r\nطبرى و ابن‌اثير مىگويند : پس از پايان جنگ عمار با عايشه ملاقات نمود .\r\nعمار : عايشه ! تو چقدر از فرمان خدا بدور رفتى ؟ ! از گوشهء خانه كه پيمان رسول خدا با تو بود تا به ميدان جنگ با وى مخالفت نمودى . « گوشهء خانه كجا و ميدان جنگ كجا ؟ ! »\r\nعايشه : تو ابويقظان هستى كه با من با صراحت و شدت سخن مىگوئى ؟\r\nعمار : آرى .\r\nعايشه : به خدا تو از روزى كه خود را شناخته‌اى جز سخن حق بر زبان نرانده‌يى .\r\nعمار ! سپاس خداوندى راست كه كلمهء حقى را بنفع من بر زبان تو جارى نمود « 1 » .\r\n\r\n\r\n","description":"","footnote":"\r\n( 1 ) طبرى : 5 / 225 - 226 كامل ابن‌اثير 3 / 102\r\n","page_name":" 212 ","page_number":214},
  {"content":"\r\n\r\n« نحن نمن عليهم بشهاده ان لا إله الا الله »\r\nما بخاطر كلمه توحيد كه بر زبان مىرانند احترامشان مىگذاريم .\r\n( على ، ع )\r\n\r\nعفو پس از پيروزى\r\n\r\nعفو عمومى :\r\nسپاه على پيروز گرديد و بر سپاه دشمن كاملا تسلط يافت ، سپاه دشمن رو به فرار و هزيمت نهادند ، در آنموقع على ( ع ) دستور داد متن همان فرمان و منشور را كه قبل از جنگ به سپاهيان خود ابلاغ نموده بود بار دوم براى آنان خوانده شود ، جارچى در ميدان جنگ با صداى بلند متن اعلاميه را براى مردم چنين خواند :\r\n« مردم ! زخمىهاى دشمن را نكشيد ، فرارىها را تعقيب نكنيد ، پشيمان‌شدگان را مورد توبيخ و سرزنش قرار ندهيد اگر كسى از افراد دشمن سلاح خود را بر زمين انداخت در امان است آنها را آزار نرسانيد هر كس داخل خانهء خود گرديد و در را به روى خود بست خون و جان وى محفوظ است آزارش ندهيد » .\r\n\r\n","description":"","footnote":"","page_name":" 213 ","page_number":215},
  {"content":"\r\n\r\nدر اينجا على ( ع ) دستور داد كه يك جمله بسيار كوتاه و در عين حال جامع و عاطفى بر آن منشور اضافه كردند و در متن آن به سمع عموم ابلاغ نمودند كه : تمام افراد سپاه دشمن از سياه و سفيد ، از كوچك و بزرگ ، از زن و مرد ، همه در امانند و كسى حق تعرض بر آنان را ندارد ! ! « ثم آمن الاحمر و الاسود »\r\nعلى ( ع ) با اين جمله كوتاه همه را آزاد ساخت و تمام افراد دشمن را از عفو عمومى و بزرگوارى خود برخوردار نمود .\r\nصاحب كنز العمال مىگويد : پس از پايان جنگ همان منشور قبلى به فرمان على ( ع ) بار دوم در ميان سپاهيان خوانده شد ولى اين بار جملاتى چند بر آن اضافه گرديد كه :\r\nمردم ! تجاوز بر اموال و ناموس دشمن بر شما حلال و روا نيست شما تنها مىتوانند وسائل و ساز و برگ جنگى و ديگر اموالى را كه براى جنگ به ميدان آورده‌اند از آنان بگيريد و بقيهء اموال و ثروتشان را براى خود و بازماندگانشان باقى بگذاريد و در بيرون از ميدان جنگ از افراد دشمن كسى را به اسارت نگيرند ، ثروت و اموالشان را بيغما نبريد ، اموال آنان بايد طبق حكم قرآن ميان وارثان و فرزندانشان تقسيم شود .\r\nباز بفرمان على ( ع ) براى سپاهيان اعلان گرديد كه در اين جنگ زنانى كه شوهرانشان را از دست داده‌اند آنان را به ازدواج خود نياورد مگر اينكه براى شوهرانشان مانند ديگر مسلمانان چهار ماه و ده روز وعده وفات سپرى كنند ، سپس مىتوانيد آنان را به همسرى انتخاب كنيد .\r\nمنظور على ( ع ) از اين گفتار اين بود كه در اين جنگ با افراد دشمن بايد مانند ساير افراد مسلمانان رفتار شود و حكم اسلام دربارهء آنان اجرا گردد ، آرى آنان به نظر على ( ع ) با كافران و مشركان تفاوت داشتند و حكم كفار دربارهء آنان جارى نبود .\r\n\r\n","description":"","footnote":"","page_name":" 214 ","page_number":216},
  {"content":"\r\n\r\n\r\nاعتراض مردم و پاسخ على ( ع )\r\nروشى كه على ( ع ) پس از پيروزى با افراد سپاه دشمن در پيش گرفته بود مورد اعتراض گروهى از سپاهيان خود گرديد ، آنان پيش على ( ع ) آمدند و بر وى چنين اعتراض نمودند كه : « يا على ! تو ديروز خون اين مردم را براى ما مباح و تجويز ميكردى ولى امروز اموال و زنانشان را بر ما حرام ميكنى ؟ ! ! »\r\nعلى ( ع ) در پاسخ آنان فرمود : دستور و فرماندهء اسلامى درباره اهل قبله و كسانى كه كلمه توحيد بر زبان ميرانند و تظاهر به اسلام مىكنند همانست كه من دربارهء آنان اجرا نمودم .\r\nولى عده‌اى از اعتراض‌كنندگان به اين پاسخ قانع نگشتند و به مخالفت خود ادامه دادند ، على ( ع ) براى قانع كردن آنان گفت : مردم ! اكنون كه شما اصرار داريد و مىگوئيد كه بايد با افراد اين لشكر مانند كفار و مشركين رفتار شود پس بيائيد اول درباره عايشه كه رئيس و فرمانده اين لشكر بود قرعه بزنيم تابه نام هر يك از شما درآيد او را با خود ببرد مانند زنان كفار ، در خانه خويش كنيزكند .\r\nدر اينجا عتراض‌كنندگان به رمز فرمان اميرمؤمنان پى بردند و از اعتراض و ايراد خود نسبت به پيشوايشان نادم و پشيمان گشتند .\r\nعلى ( ع ) بدين ترتيب آنان را با دليل و برهان و با يك پيشنهاد و جدائى ساكت نمود ولى براى اين كه مطلب كاملا روشن شود دليل ديگرى پيش كشيد و گفت : « چون افراد لشكر عايشه به ظاهر خدا پرستند و به توحيد و يگانگى پروردگار شهادت مىدهند من نيز به خاطر همان عقيده و به خاطر اين كه كلمه توحيد بر زبان مىرانند بر آنان منت مىنهم و به احترام يگانه‌پرستى با آنان مانند يك فرد مسلمان رفتار مىكنم و فرزندانشان را وارث پدران مىدانم » .\r\nصاحب كنزالعمال اين داستان را چنين آورده است كه : پس از پايان جنگ على در ميان لشكريانش خطبه‌اى ايراد نمود و در آن ميان ، « عمار ياسر » بپاخاست\r\n\r\n","description":"","footnote":"","page_name":" 215 ","page_number":217},
  {"content":"\r\n\r\nو گفت : يااميرمؤمنان ! مردم در موضع اموال دشمن ، اعتراضاتى با تو دارند و مىگويند كه ما با هر كسى بجنگيم و بر هر قوم و ملتى پيروز گرديم مىتوانيم ثروت آنان را به غنيمت ببريم زنان و فرزندانشان را به اسارت بگيريم « 1 »\r\nپس از آنكه على جواب عمار ياسر را بگويد مردى از لشكريان ، بنام « عبادابن‌قيس » كه از خاندان بكربن‌وائل و مردى سخنور و خوش‌بيانى نيز بود از جاى خود برخاست و على ( ع ) را مخاطب ساخت كه : يا اميرمؤمنان ! سوگند به خدا كه راستى در تقسيم ثرت و اموال اهل بصره درباره ما ، مساوات و عدالت را رعايت نكردى ، على ( ع ) فرمود واى بر تو چگونه من مساوات و عدالت را درباره شما رعايت نكردم ؟ آن مرد گفت چون اموال و املاك اهل بصره را بجز آنچه در ميدان جنگ به دست آورده بوديم براى ما تحريم نمودى و اسير كردن زنان و فرزندانشان را نيز ممنوع و قدغن كردى !\r\nعلى ( ع ) براى قانع ساختن تمام اعتراض‌كنندگان ؛ آن مرد بكرى را مورد خطاب قرار داد و گفت : برادر بكرى ! مگر با قوانين اسلام بيگانه هستى و نمىدانى كه « اطفال صغير و بىگناه » را با گناه پدرانشان مؤاخذه نمودن از نظر اسلام جايز و روا نيست به بهانهء اين كه پدران با ما مىجنگند ما نمىتوانيم اطفال و كودكان آنان را به اسارت ببريم و آنها را به صورت كنيزان و غلامان دربياوريم .\r\nو اما موضوع ثروت و زنان دشمن : اين مردم ثروتى كه اكنون در اختيار دارند هنگامى آنهار را به دست آورده‌اند كه هنوز با ما سر جنگ و دشمنى نداشتند و از\r\n\r\n\r\n","description":"","footnote":"\r\n( 1 ) روش عصر جاهلى همين بوده است . ابوبكر خليفه اول نيز از همان روش پيروى نمود با كسانى كه از بيعت وى سر مىتافتند همانگونه رفتار مىكرد ، رجوع شود به كتاب عبدالله ابن سبا ، ج 2 فصل 1 : تحويلات فى حروب الرده و خاتمه الكتاب .\r\nو همچنين خليفه اول با مسلمانان كه از دادن زكات خوددارى مىكردند جنگ نمود و درباره آنان حكم كفار را عملى ساخت ، ثروتشان را در ميان لشكريان خود تقسيم كرد و اين گونه جريانات بود كه در روز جنگ جمل سبب اشتباه مسلمانان گرديد كه به روش اسلامى و انسانى على ( ع ) اعتراض نمودند .\r\n","page_name":" 216 ","page_number":218},
  {"content":"\r\n\r\nافراد مسلمان بودند و آن روز كه آنان اين زنان را به همسرى خود انتخاب نموده‌اند ، نكاحشان طبق فرمان خا و روش اسلام انجام گرفته بود . و اما فرزندانشان ، آنان نيز به فطرت اسلامى چشم به جهان گشوده‌اند مسلمان به دنيا آمده‌اند با اين خصوصيات كه توضيح داده شد حكم اسلام دربارهء اموال و زنان و فرزندان آنان همانست كه براى شما ابلاغ نمودم .\r\nشما از ثروت و اموال آنان تنها آن مقدار را كه در ميدان جنگ و اردوگاهشان بدست آورده‌ايد مىتوانيد به غنيمت ببريد و به همان مقدار اكتفا كنيد ولى بقيهء اموالشان تعلق و اختصاص به خود و فرزندانشان دارد و اگر كسى با ما ازسر جنگ و مخالفت بيرون آيد ما تنها او را مورد مجازات قرار مىدهيم و گناه او را ابداً بر ديگران تحميل نمىكنيم وحتى فرزندش را نيز بجاى وى سزاوار مؤاخذه و مجازات نمىدانيم . برادر بكرى ! من ، پاى خود را به جاى پاى رسول خدا گذاشتم و در ميان اهل بصره در ميان كسانى كه عليه من شوريده‌اند ، خونريزىها و برادركشىها به راه انداخته‌اند ، روشى را اتخاذ نمودم كه رسول خدا در روز فتح مكه با مردم آن شهر با همان روش رفتار نمود ، اموال و ثروتهاى اهل مكه را جز آنچه از لشكر بدست آمده بود به خود آنان واگذار كرد .\r\nعلى سپس اضافه نمود : برادر بكرى ! مگر تو نمىدانى « دار الحرب » يعنى شهرى كه اقامتگاه كفار است با « دار الهجرت » كه اقامتگاه مسلمانان است از نظر قوانين اسلامى تفاوت زيادى دارد زيرا در دار حرب يعنى هنگام جنگ با كفار هر چه از اموال آنان به دست آيد به طور كلى متعلق به مسلمانان است ولى در دار هجرت يعنى هنگام جنگ با اهل توحيد با كسانى كه به يگانگى خدا شهادت مىدهند اموال آنان تعلق به خودشان دارد جز آنچه در ميدان جنگ از آنان گرفته شود .\r\nخدا بر شما رحمت كند ، آرام باشيد ، و راه اعتراض و مخالفت پيش نگيريد و بر اسير گرفتن لشكريان عايشه پافشارى و اصرار نورزيد و گر نه ، به اين يك سؤال من پاسخ دهيد كه كدام يك از افراد شما حاضر است در موقع تقسيم اسيرهاى جنگى\r\n\r\n","description":"","footnote":"","page_name":" 217 ","page_number":219},
  {"content":"\r\n\r\nعايشه در سهم او قرار گيرد و او را به عنوان اسير و كنيز بخانهء خو ببرد ؟ !\r\nوقتى كه سخن على ( ع ) به اينجا رسيد صداى مردم و افراد لشكر از هر سو بلند گرديد و مىگفتند كه يا على : هيچيك از ما به چنين عملى راضى نخواهيم بود و اساساً چنين جرئتى را نسبت به رسول خدا روا نخواهيم داشت كه همسر او را به كنيزى ببريم و اضافه نموديد : يا اميرالمؤمنين ! تو در عمل خود راه حق مىپوئى ، ما هستيم كه در اعتراض نسبت به تو خطاكار بوده و راه اشتباه مىپيموديم يا على ! عمل تو از راه علم و دانش بود و اعتراض ما از راه جهل و نادانى ، اينك ما از گناه خود توبه مىكنيم و از خورده‌گيريهاى خويش نادم و پشيمانيم خداوند به وسيلهء تو ما را بخير و سعادت رهبرى كند .\r\nعمار ياسر براى دومين بار برخاست و خطاب به لشكريان گفت : « مردم ! از على پيروى كنيد و فرمان او را مورد اجرا و عمل قرار دهيد به خدا سوگند او در تمام مراحل روش پيامبر را پيش مىگيرد و از روش و رفتار وى هرگز تخلف نمىكند ، على همان راهى را مىرود كه رسول خدا رفته است رسول خدا تمام امور مسلمانان را بر وى محول نموده است و قضاوت در ميان مردم را بر او تفويض كرده است و او را همانند هارون پسر عمران كه مقام جانشينى موسى پيامبر را به عهده داشت معرفى نمود آنجا كه فرمود على ! تو نسبت به من مانند هارون هستى نسبت به موسى با اين تفاوت كه پس از من پيامبرى مبعوث نخواهد گرديد ، مردم ! اين فضيلت بزرگى است كه تنها به على اختصاص دارد » .\r\nگفتار عمار در اينجا پايان يافت ، على ( ع ) بار دوم سخن آغاز نمود و خطاب به مردم گفتكآنچه به شما مىگويم اطاعت كنيد و دستور مرا به مورد اجرا بگذاريد زيرا اگر از گفتهء من پيروى كنيد به خواست خدا شما را به راه مستقيم و به سعادت ابدى و بهشت جاودانى رهبرى خواهم نمود گرچه طى اين راه مواجه با شدائد و سختيها است و در پيمودن اين مسير تلخيها و ناكاميها است .\r\nو اما عايشه افكار و عقده‌هاى درونى كه نسبت به من داشت او را به جوشش\r\n\r\n","description":"","footnote":"","page_name":" 218 ","page_number":220},
  {"content":"\r\n\r\nدرآورد آزادى به من رسانيد كه درباره كسى چنين آزادى را روا نمىداشت ولى با اين حال من او را همانند گذشته مورد احترام و نيكوئىهاى خود قرار داده اعمال نيك و بدوى را به خدا وامىگذاريم .\r\nخداست كه هركسى را كه بخواهد در مقابل جرم و گناهش مجازات مىنمايد و يا او را مورد عفو و اغماض قرار مىدهد . سخن امام كه به اينجا رسيد صداى آرى صيح است از ياران وى طنين انداخت و از اعتراض بيجائى كه نسبت به او داشتند نادم و پشيمان گرديدند ، پس از يك اختلاف طولانى و اعتراض شديد گفتار و نظريه امام را تصديق و تأييد نمودند و بر فرمان وى گردن نهادند و صريحاً بر اشتباه خود اعتراف نمودند و در مقام عذرخواهى از پيشگاه على چنين گفتند :\r\n« يا اميرالمؤمنين ! به خدا سوگند آنچه تو دربارهء تقسيم اموال سپاه دشمن گفتى حكم خدا بوده است ولى ما از جهالت و نادانى به روش عادلانه تو اعتراض مىنموديم چه نيكو كه در اعتراض خود آنچه كه تو را ناراحت كند بر زبان نرانديم و حرفى كه خلاف رضاى تو باشد اظهار نكرديم » .\r\n« ابن‌ايساف » كه از لشكريان على و داراى طبع سيال و ذوق سرشار بود اين جريان را به صورت شعر درآورده چنين گفت :\r\nمردم ! رأى و عقيده‌اى كه شما درباره اهل بصره اظهار مىنموديد از راه جهل و نادانى بود و ابراز آن عقيده خطا و نادرست ، زيرا همسر رسول خدا را نمىتوان به صورت غنيمت جنگى درآورد و مانند اسيران جنگى كنيز خانه مردم كرد . چه آنكه اين عمل از وجدان بدور و از كوتاه نظرى و انحراف فكرى سرچشمه مىگيرد .\r\nپس امروز آنچه را كه على مىگويد بپذيريد و گفتگوهاى سرى و اعتراض‌هاى مخفى و زير گوشى را به كنار بگذاريد ، طبق فرمان و نظر على ( ع ) رفتار كنيد آنچه از اموال و ثروتهاى دشمن در خانه‌هايشان مىباشد دست يغما و غارت به آنها نبريد و در آنها تصرف نكنيد ولى آنچه از سلاحهاى جنگى ، لباسها ، چهارپايان و اجناس ديگر دشمن كه در ميدان جنگ به دست آورده‌ايد به عنوان غنيمت جنگى\r\n\r\n","description":"","footnote":"","page_name":" 219 ","page_number":221},
  {"content":"\r\n\r\nبراى شما حلال و روا است بالاخره هر چه على از اموال دشمن براى شما روا مىداند حق شما از غنيمت همان است كه بايد راضى و قانع باشيد .\r\nمردم ! عايشه نيز مادر شما است گرچه جرم و گناهش بيشتر و لغزش و اشتباهش فراوان باشد .\r\nاو به خاطر رسول خدا محترم است بر ما است كه احترام وى را رعايت كنيم آبرو و حيثيتش را محفوظ بداريم . « 1 »\r\n\r\n\r\n","description":"","footnote":"\r\n( 1 )\r\n ان رأيا رأيتموه سفاها * لخطا الايراد و الاصدار\r\nليش زوج النبى تقسيم فيئا * ذا كزيغ القلوب و الابصار\r\nفاقبلوا اليوم ما يقول على * لاتناجوا بالاثم فى الاسرار\r\nليس ما ضمت البيوت بفىء * انما الفىء ما تضم الاوار\r\nمن كراع فى عسكر و سلاح * و متاع يبيع ايدى التجار\r\nليس فى الحق قسم ذات نطاق * لا ولا اخذكم ذات خمار \r\n ذاك فيئكم خذوه و قولوا * قد رضينا لا خير فى الاكثار\r\nانها امكم و ان عظم الخط * ب و جائت بزله و عثار\r\nفلها حرمه النبى و حقا * علينا من سترها و وقار \r\nمدارك اين فصل : تاريخ يعقوبى ، كنزالعمال : 6 / 83 - 85 : حديث 1302 - 1305 - 1306 - 1307 - 1316 - كنز العمال : 8 / 215 / 217 - منتخب كنز 6 / 15 ، 331 شرح نهج‌البلاغه ابن ابىالحديد : 1 / 63\r\n","page_name":" 220 ","page_number":222},
  {"content":"\r\n\r\n« خفت ان يتخذا عباد الله خولا »\r\nترسيدم كه طلحه و زبير بندگان خدا را بردگان خويش سازند .\r\n( على ع ، )\r\n\r\nچرا على ( ع ) با طلحه و زبير جنگيد ؟\r\nپس از آنكه ابن‌يساف اشعار خود را به پايان رسانيد مردى از ميان سربازان به پا خاست و عرضه داشت كه يا اميرمؤمنان ! با طلحه و زبير چرا جنگيدى ؟ علت و راز مطلب چه بود ؟\r\nعلى ( ع ) در پاسخ وى گفت : من با طلحه و زبير براى اين جنگيدم كه آنان بيعت مرا بشكستند و مردان پاك و بندگان بىگناه خدا را به قتل رسانيدند آنان خون حكيم‌بن‌جبله و پاسبانان شهر بصره و نگهبانان بيت‌المال را به ناحق ريختند چگونه مىتواند باشد كه عده‌اى خودسرانه و از راه ظلم و تعدى خون مردم بيگناه را بريزد پيشوا و بزرگ آنان به مقام دفاع برنيايد ؟ !\r\nروشى كه من با طلحه و زبير در پيش گرفتم اختصاص به من ندارد زيرا اگر\r\n\r\n","description":"","footnote":"","page_name":" 221 ","page_number":223},
  {"content":"\r\n\r\nآنان اين گونه پيمان‌شكنى و آشوبگرى و خونريزى را در دوران ابوبكر و عمر به راه مىانداختند ايشان نيز به مقام دفاع مىآمدند و با آنان مىجنگيدند . مردم ! اينك افرادى از اصحاب رسول خدا در ميان اين جمعيت هستند و بر آنچه مىگويم شاهد و گواه حقند كه : هر كس از بيعت ابوبكر سر مىتافت ابوبكر و عمر با تهديد شمشير او را به زير بيعت و فرمان خود درمىآوردند و دوباره به تبيعت و پيروى از حكومت وقت وادارش مىساختند چنان كه در دوران خليفه اول عده‌اى از بيعت وى سرپيچى نمودند و پس از بيعت انصار هنوز آنان توقع داشتند ولى طولى نكشيد كه تحت فشار قرار گرفتند و مجبور به بيعت گرديدند ، و با اينكه بيعتشان از روى رضا و رغبت نبود با اين حال بيعت و پيمانشان را محترم شمردند تا آخرين روز به آن ادامه دادند اما چه كنم ؟ طلحه و زبير با ميل و رضاى خود و ازادانه با من بيعت نموده بودند ولى با اين وصف ديرى نپائيد كه پيمانشان را شكستند .\r\nآنان طمع و آرزوى امارت بصره و يمن را در سر داشتند ، ولى چون من ولعى بر اين مقام در آنان احساس نمودم اين بود كه از تفويض امارت بصره و يمن بر آنان خوددارى نمودم ، از طرف ديگر ، عشق به ثروت و فزون طلبى در دل آنان موج مىزد ، آنان بر آمال و ثروت مسلمانان چشم دوخته بودند كه مىخواستند مسلمانان را به صورت بردگان و غلامان و زنانشان را به صورت كنيزان درآورند و ثروتشان را به يغما ببرند و همه اينها از راه تجربه بر من ثابت و مسلم گرديد و مرا بر اين واداشت كه با آنان بجنگم و دستشان را از مال و جان مسلمانان كوتاه كنم مسلمانان را از فساد و شر آنان آسوده و رها سازم .\r\nسپس على ( ع ) رو به اهل بصره نمود ، اعمال زشت و دو روئى آنان را مورد نكوهش و توبيخ قرار داد و گفت : « مردم بصره ! شما سپاهيان و پيروان حيوان زبان بسته‌يى بوديد كه با صداى آن به شورش مىآمديد و حملات خود را شديدتر مىنموديد هنگامى كه آن حيوان بىزبان پى گرديد و به روى زمين غلطيد فرار را بر قرار ترجيح داديد و از ميدان كارزار گريختيد .\r\n\r\n","description":"","footnote":"","page_name":" 222 ","page_number":224},
  {"content":"\r\n\r\nمردم بصره ! شما مردم سست اخلاق و پيمان شكنى هستيد آئين شما آئين نفاق و دو روئى است حتماً خصوصيات شهر شما است چنين اثرات بدى را در نهاد شما به وجود آورده است شما افرادى هستيد كه هر كس در ميان شما زندگى كند بدبخت و گرفتار گناهان و لغزشهاى اخلاقى خواهد بود و هر كس از ميان شما بيرون رود مشمول رحمت خدا خواهد گرديد .\r\n\r\n","description":"","footnote":"","page_name":" 223 ","page_number":225},
  {"content":"\r\n\r\n« ان علياً يأمرك ان ترجع الي بلدك »\r\nعايشه ! على ( ع ) فرمان ميدهد كه به شهر خود بازگردى .\r\n( ابن‌عباس )\r\n\r\nعايشه بمدينه بر مىگردد\r\nجنگ پايان پذيرفت ، عفو عمومى اعلان گرديد ، و غنائمى كه در ميدان جنگ از دشمن به دست آمده بود در ميان لشكر على ( ع ) تقسيم شد ، بگو مگو خاتمه يافت ، آبها از آسياب افتاد و سر و صداها خاموش گرديد ، اوضاع به حال عادى خود برگشت ، آنگاه على ( ع ) پسر عموى خود عبدالله‌بن‌عباس را پيش خود خواند و به او گفت :\r\nعبدالله تو به پيش عايشه برو و با وى صحبت و گفتگو كن تا رضايت او را جلب كنى به شهر و ديارش برگردانى .\r\nابن‌عباس مىگويد : من پيش عايشه رفتم و اجازهء ورود خواستم تا پيام على را به او برسانم براى من اجازه نداد من نيز بدون اجازه ، وارد خيمه او شدم تشكى كه در آن بود به زير پايم كشيد و در روى آن نشستم .\r\n\r\n","description":"","footnote":"","page_name":" 224 ","page_number":226},
  {"content":"\r\n\r\nعايشه : ابن‌عباس ! به خدا سوگند كه من مانند تو كسى را نديده‌ام كه دستورات پيامبر خود را اينچنين ناديده بگيرد تو بدون اجازه ما ، وارد خانه ما شدى و بدون اذن و رضاى ما ، در روى فرش ما نشستى ؟ .\r\nو بنا به نقل ديگر ، عايشه گفت ابن عباس تو از دو جهت ، راه خطا پيمودى و با گفتار پيامبر مخالفت نمودى زيرا اولا بدون اجازه من وارد خانه من شدى و ثانياً بدون اذن من در روى فرش من نشستى .\r\nابن‌عباس : تو احكام را از ما ياد گرفتى و حالا حكم خدا را به ما ياد مىدهى ؟ اينك على اميرمؤمنان دستور مىدهد كه به شهر و ديارت برگردى .\r\nعايشه : خدا رحمت كند عمر را كه او اميرمؤمنان بود .\r\nابن‌عباس : آرى امروز نيز على اميرمؤمنان است .\r\nعايشه : نه ، نه ، هرگز من او را به امارت نمىپذيرم و از رفتن به زير فرمان وى ابا و امكتناع دارم .\r\nابن‌عباس : عايشه ! آن دوران گذشت ، دوران عزل و نصب تو سپرى گرديد ، امروز ديگر رأى و گفتار تو هيچ گونه ارزش و تأثيرى ندارد ، موافقت و مخالفت تو يكسان است « 1 » .\r\nابن‌عباس مىگويد : سخن من كه به اينجا رسيد گريه بر عايشه مستولى شد و آنچنان گريست كه صداى هق‌هق وى به گوشم مىرسيد « 2 » سپس گفت :\r\nعبدالله : حاضرم به شهر خود بازگردم من نمىخواهم در شهرى بمانم كه شما در آنجائيد زيرا دشمن‌ترين شهرها در نظر من شهرى است كه شما در آنجا باشيد « ان ابغض البلدان الى بلد انتم فيه » .\r\nابن‌عباس : عايشه ! به خدا سوگند جز او پاداش نيكىهاى ما بنىهاشم بر تو ، اين\r\n\r\n\r\n","description":"","footnote":"\r\n( 1 ) ما كان اباعك الافواق ناقه بكيئه ثم صرت ما تحلين و لاتمرين\r\n( 2 ) عقدالفريد : ج 4 / 328 - 329 - طبع لجنه التأليف - شرح نهج البلاغه ج 2 / 82 طبع مصر - تاريخ اعثم : 181 - تاريخ يعقوبى ج 2 / 213 - مروج الذهب ج 5 / 197\r\n","page_name":" 225 ","page_number":227},
  {"content":"\r\n\r\nنبود كه عليه ما قيام كنى ، راه مخالفت با ما پيش گيرى ، چون ما بوديم كه تو را ، مادر مؤمنان نموديم ، ما بوديم كه پدر تو را صديق امت قرار داديم ! !\r\nعايشه : عبدالله ! رسول خدا را به رخ من ميكشى ؟ و به نام وى بر من فخر و مباهات مىكنى ؟\r\nعبدالله : آرى ما از خاندان خود با وجود كسى افتخار و مباهت مىكنيم كه اگر او از خاندان تو بود حتماً تو نيز بر ما مباهات و افتخار مينمودى .\r\nابن‌عباس مىگويد : پس از گفتگو با عايشه ، به پيش حضرت على برگشتم سخنان خود با عايشه را به آن حضرت بازگو نمودم او نيز بر پيشانى من بوسه زد و گفت :\r\n« درود به خاندانى كه در نطق و گويائى و در حاضر جوابى مانند همند » . « بابى ذريه بعضها من بعض » .\r\nاعثم كوفى در فتوح البلدان نقل مىكند كه : پس از خاتمهء جنگ على ( ع ) به استر مخصوص رسول خدا ( ص ) « دلدل » سوار گرديد و در بصره به طرف خانه‌اى كه عايشه موقتاً در آنجا بود حركت نمود ، و پس از استيذان وارد آن منزل شد ، اميرالمؤمنين ديد كه عايشه با عده‌اى از زنان بصره ، دور هم نشسته و گريه و زارى مىكنند ، در آن هنگام صفيه دختر حارث ثقفى و چندين تن ديگر از زنان ، به على ( ع ) رو كرده و چنين گفتند :\r\nيا على ! تو عزيزان و دوستان ما را كشتى ، جمعيت ما را از هم پاشيدى ، خدا فرزندان تو را يتيم كند ، چنان كه تو فرزندان عبدالله خلف را يتيم نمودى ، و چشم ما را در فقدانش گريان ساختى .\r\nاميرمؤمنان ( ع ) صفيه را شناخت و در جوابش فرمود :\r\nصفيه ! من تو را در اين عداوت و دشمنى ملامت نمىكنم ، زيرا در جنگ بدر جد و نيايت و در جنگ احد عمويت را كشتم و اينك شوهرت را نيز در اين جنگ بقتل\r\n\r\n","description":"","footnote":"","page_name":" 226 ","page_number":228},
  {"content":"\r\n\r\nرسانيدم . و اگر من كشندهء عزيزان و دوستان بودم همه آنان را كه در اين خانه جمعند و دوستان همند به قتل ميرسانيدم . « 1 »\r\nسپس امير مؤمنان ( ع ) به عايشه فرمود : عايشه ! چرا سگانت را از من دور نميسازى عايشه ! بدان اگر من طالب سلامتى و خير مردم نبودم همين الان مىتوانستم كسانى را كه در اين خانه خود را پنهان ساخته‌اند بيرون كنم و يك يك آنان را گردن بزنم .\r\nاعثم مىگويد : در اينجا عايشه و ساير زنان ساكت گرديدند ، و قدرت و ياراى گفتن از همه آنان سلب گرديد .\r\nسپس امير مؤمنان عايشه را مخاطب قرار داده و چنين توبيخ نمود : عايشه ، خداوند تو را دستور داده بود كه در خانهء خود بنشينى و خود را از بيگانگان مستور و محفوظ بدارى اما تو ! تو با امر پروردگار بزرگ مخالفت نموده ، دست به خون مسلمانان آلودى ، مردم را بر ضد من شوراندى و از راه ظلم ، جنگ بزرگى عليه من به وجود آوردى در صورتى كه تو و خاندانت به وسيله ما به عزت و شرف نائل گشته‌ايد و به وسيلهء ما خاندان بود كه تو « ام‌المؤمنين » شدى . عايشه ! اينك بايد آماده حركت باشى ، و به خانه‌اى كه رسول خدا ( ص ) تو را در آنجا بر قرار نموده است برگردى ، و تا دم مرگ در آنجا باشى !\r\nعلى ( ع ) اين بگفت و از آنجا بيرون آمد .\r\nاعثم مىگويد : فرداى همان روز على ( ع ) فرزندش حسن مجتبى را به نزد عايشه فرستاد ، امام مجتبى به پيش عايشه آمد و گفت : عايشه ! پدرم اميرالمؤمنين مىگويد : سوگند به خدايى كه دانه را شكافت ، سوگند بخدائى كه انسانها را به وجود آورد ، اگر همين الان بمدينه حركت نكنى ، دربارهء تو آنچه را كه تو خود مىدانى انجام خواهم داد ، عايشه چون اين سخن را شنيد فوراً برخاست و آمادهءحركت گرديد .\r\nيكى از زنان كه اين عجله عايشه را مشاهده نمود سؤال كرد كه : عايشه !\r\n\r\n\r\n","description":"","footnote":"\r\n( 1 ) عبدالله بن زبير و مروان و ديگران در آن خانه پنهان بوده‌اند .\r\n","page_name":" 227 ","page_number":229},
  {"content":"\r\n\r\nيا ام‌المؤمنين ! عبدالله‌بن عباس پيش تو آمد ، و از تو خواست به مدينه حركت كنى گفتار او را نپذيرفتى تا جائى كه صداى شما بلند گرديد ، و ابن‌عباس خشمناك از پيش تو برگشت ، سپس خود على به نزد تو آمد كوچكترين اضطرابى در تو مشاهده نگرديد ، ولى چون اين جوان به پيش تو آمد ، و مأموريتى را از ناحيهء پدرش بر تو ابلاغ نمود ، اضطراب و دگرگونى عجيبى در تو پديدار گرديد ، و گفتهء او را بلافاصله پذيرفتى / عايشه گفت : آرى اضطراب من براى اين بود كه اين جوان فرزند و يادگار رسول خدا و نمايشگر اوصاف و اخلاق آن بزرگوار است كه ديدن قيافهء او مرا به ياد قيافهء رسول خدا انداخت و هر كس بخواهد رسول خدا را ببيند به قيافهء اين جوان تماشا كند ؛ و از طرف ديگر اين جوان از طرف پدرش حامل پيامى بود ، كه آن پيام مرا سخت بيمناك نموده و مجبور به حركتم ساخت . آن زن ؛ با شنيدن جملهء اخير حس كنجكاويش واداشت تا موضع را بيشتر تفحص و بررسى كند و گفت : عايشه ! تو را قسم مىدهم به خداى بزرگ پيام على چه بود كه در تو اين همه تأثير نمود ؛ و ناراحت و مضطربت ساخت .\r\nعايشه گفت : واى بر تو ! در يكى از جنگها ، اجناس گرانبهائى به دست پيغمبر ( ص ) رسيد رسول خدا ( ص ) همهء آنها را در ميان اصحاب و يارانش تقسيم مىنمود ، ما همسران رسول خواستيم كه براى ما نيز سهمى بدهد ، و در خواستهء خود پافشارى و اصرار ورزيدم ، تا آنجا كه على خشمناك گرديد و ما را ملامت نمود ، و گفت : بس است : بس است ! كه رسول خدا را ازده خاطر ساختيد ما با على نيز به مقام مجادله برآمده ، و با وى تندى و خشونت سخن گفتيم .\r\nعلى اين آيه را خواند كه : اگر شما را طلاق گويد خداوند به جاى شما زنان بهتر و نيكوترى را نصيب وى خواهد گردانيد « 1 » .\r\nما از اين گفتار وى بيشتر غضبناك شده و بر تندى و خشونت خود افزوديم ، در آن هنگام آثار غضب در چهرهء رسول اكرم ( ص ) نمايان گرديد ، و رو به على نمود\r\n\r\n\r\n","description":"","footnote":"\r\n( 1 ) تحريم : 66\r\n","page_name":" 228 ","page_number":230},
  {"content":"\r\n\r\nو گفت : يا على ! اختيار طلاق همسران من در دست تو باشد ؛ كه هر يك از آنان را طلاق دادى ، ميان من و او رابطهء همسرى قطع گردد رسول خدا در اين وكالت وقت خاصى معين ننمود و اين اختيار براى على به هميشگى محفوظ است كه هر وقت مىتواند ، همسران رسول را از طرف وى طلاق دهد ، و ميان ما و رسول خدا جدائى افكند ، و منظور على از اين پيام همين بوده است كه اگر به زودى آمادهء حركت نگردم ، مرا طلاق داده ، و مقام مادر مؤمنين بودن را از من سلب خواهد نمود « 1 » .\r\nصاحب كتاب عقدالفريد مىگويد : پس از اين گفتگوها - كه عايشه موافقت خود را براى برگشتن به مدينه اعلان نمود - على ( ع ) وسائل سفر در اختيار عايشه گذاشت و او را به همراهى چهل و يا هفتاد تن از زنان ، به مدينه روانه ساخت .\r\nطبرى مىگويد : على ( ع ) بهترين وسايل سفر را در اختيار عايشه گذاشت و دوازده هزار درهم نيز به وى بخشيده و به همراهى عده‌اى از زنان و مردان ؛ او را به مدينه روانه نمود و چون اين پول به نظر عبدالله‌بن‌جعفر « 2 » كم مىنمود دوباره پول معتنابهى به عايشه داد و گفت اگر امير مؤمنان اجازه ندهد همه اين پولها را از\r\n\r\n\r\n","description":"","footnote":"\r\n( 1 ) ترجم فتوح ابن اعثم 2 / 339 - 340\r\n( 2 ) عبد الله فرزند جعفربن‌ابىطالب و برادرزاده علىبن‌ابىطالب از طايفه قريش و از خاندان هاشم بوده است . مادر وى « اسماء » دختر عميس خثعمى بود پدر و مادر او هر دو در اوائل بعثت پيامبر گرامى ، از مكه به حبشه هجرت نمودند و عبدالله در حبشه چشم به جهان گشود ، او اولين مولودى بود كه در حبشه از مسلمانان متولد گرديد و با پدرش جعفر طيار بمدينه برگشت ، هنگامى كه پدر او از دنيا رفت ، مادرش اسماء را ابوبكر به عقد خود درآورد و از او محمدبن‌ابىبكر متولد گرديد ، بنابراين ، عبدالله‌بن‌جعفر با محمدبن‌ابىبكر از طرف مادر ، با هم برادر مىباشند همانطور كه محمدبن‌ابىبكر با عايشه از طرف پدر برادر و خواهر بودند .\r\nعبدالله به ده سالگى رسيده بود كه رسول خدا رحلت نمود ، عبدالله مردى كريم ، بردبار و يكى از سخاوتمندان مشهور عرب بود ، مشهور اين است كه وى در سال هشتاد يا هشتاد و چهار يا هشتاد و پنج هجرى در نود سالگى چشم از جهان فرو بست ، ابان فرزند عثمان كه حاكم مدينه بود به جناز وى نماز خواند .\r\nاسدالغابه : 3 / 133 - 135 - استيعاب : 422 شرح حال شماره 1466\r\n","page_name":" 229 ","page_number":231},
  {"content":"\r\n\r\nثروت شخصى خود مىپردازم .\r\nمسعودى نيز درباره مراجعت عايشه مىگويد : على ( ع ) به عبدالرحمان بن ابى بكر مأموريت داد كه خواهرش عايشه را با همراهى سى تن از زنان شريف قبيله عبدقيس و همدان به مدينه برسانيد :\r\nاين مطلب را يعقوبى و ابن‌اعثم نيز در تاريخ خود آورده‌اند با اين تفاوت كه اين دو مورخ از عبدالرحمن اسم نبرده‌اند « 1 » .\r\n\r\n\r\n","description":"","footnote":"\r\n( 1 ) عقدالفريد : 4 / 328 - 329 طبع لجنه التأليف شرح نهج‌البلاغه 2 / 82 طبع مصر تاريخ اعثم : 182 - تاريخ يعقوبى 2 / 213 - مروج الذهب 5 / 197\r\n","page_name":" 230 ","page_number":232},
  {"content":"\r\n\r\n« قتل في ذالك نيف و ثلاثون الفاً »\r\nدر جنگ جمل بيش از سى هزار مسلمان كشته شد .\r\n( يعقوبى )\r\n\r\nنتايج شوم جنگ جمل\r\nآثار شومى كه بر جنگ جمل مترتب گرديد و عواقب ناگوارى كه پس از اين جنگ تدريجاً به وجود آمد واقعاً حيرت‌انگيز و بهت‌آور است .\r\nمورخين در اين باره چنين مىنگارند :\r\nدر جنگ جمل ميان دو لشكر تا حدى تيراندازى شد كه چوبه‌هاى تير هر دو لشكر تمام گرديد و آنچنان در ميان دو لشكر نيزه‌ها رد و بدل گرديد و در سينه‌هاى مردان جنگى فرو رفت و آنقدر افراد دو لشكر بر خاك تيره غلطيدند كه اگر در روى جنازهاى كشته شدگان ، اسب دوانى مىشد پاى اسبان جز با اجساد و بدنهاى مسلمانان با چيز ديگرى تماس پيدا نمىكرد . مردى كه خود در آن جنگ شركت داشت مىگويد :\r\n\r\n","description":"","footnote":"","page_name":" 231 ","page_number":233},
  {"content":"\r\n\r\nبعد از جنگ جمل هر وقت در بصره به « دار الوليد » يعنى به محل لباسشويى زنان بصره گذرم مىافتاد صداى چوبهاى رخت شويان ، مرا به ياد جنگ جمل مىانداخت كه در آن جنگ شمشيرها و نيزه‌ها مانند چوبهاى رخت‌شويان بر رختها ، محكم بر بدن ، فرود مىآمد « 1 » .\r\nما ، در صفحات گذشته گفتار مورخين را دربارهء اين جنگ نقل نموديم كه آن روز چگونه سرها از بدنها جدا مىگرديد . دست‌ها قطع و شكم‌ها دريده مىشد ، آمار آسيب‌ديدگان و تعداد دستهايى كه در اين جنگ از بدنها قطع گرديد و چشمهائى كه كور شد بيش از آن است كه تصور شود .\r\nآمار كشته‌شدگان را طبرى شش هزار تن نقل نموده است ولى ابن‌اعثم در تاريخ خود مىگويد تعداد كشته‌شدگان از لشكر عايشه ، نه هزار نفر و از لشكر على ( ع ) هزار و هفتصد تن بودند .\r\nابن‌عبدربه در عقدالفريد مىگويد : در جنگ جمل از ياران و لشكريان عايشه تعداد بيست هزار ، و از لشكريان على پانصد نفر كشته شدند .\r\nو در تاريخ يعقوبى چنين آمده است كه در جنگ جمل تعداد كشته‌شدگان از دو لشكر ، بيش از سىهزار تن بوده است . « 2 »\r\nآرى در جنگ جمل بيش از حد ، ضرر اقتصادى و ناراحتىهاى روانى و جسمى بر مسلمانان وارد گرديد : چه مادرانى كه داغ جوان ديدند ! چه زنانى كه بيوه گرديدند ! و چه اطفالى كه يتيم و بى سرپرست ماندند ! !\r\nهمه اين لطمه‌ها ، خسارتها و خرابيها تنها در يك روز آرى در همان روز جنگ و شورش و در يك نقطه محدود و معين به جامعهء اسلامى تحميل گرديد ، ولى خسارتها و نتايج اين جنگ كه بعد از پايان كارزار بوقوع پيوست و عواقب شوم و ناگوارى كه\r\n\r\n\r\n","description":"","footnote":"\r\n( 1 ) طبرى : 5 / 218 - عقدالفريد : 4 / 32\r\n( 2 ) طبرى 5 / 225 عقدالفريد ط لجنه التأليف 4 / 224 - تاريخ اعثم و تاريخ يعقوبى در فصل جنگ جمل .\r\n","page_name":" 232 ","page_number":234},
  {"content":"\r\n\r\nپس از سالهاى متمادى تدريجاً به ظهور رسيد و دامنگير اكثر نقاط كشور اسلامى و اكثر مسلمانان شد بيش از آنست كه بتوان آمارگيرى كرد ، و يا تعيين و اندازه‌گيرى نمود ، تنها صفحاتى از تاريخ را در اين باره براى خواننده عزيز بازگو مىكنيم و نتايج بعدى جنگ جمل را از لابلاى تاريخ درآورده و در اختيار آنان مىگذاريم :\r\n\r\nنتايج بعدى :\r\n1 - يكى از ميوه‌هاى تلخ جنگ جمل شعله‌ور گشتن آتش جنگ صفين بود زيرا جنگ صفين در واقع دنباله و تتمهء جنگ جمل و يكى از آثار شوم آن است . اين دو جنگ با نخ محكمى كه ابتداى آن در كنار بصره و انتهايش در صفين باشد بهم پيوسته بود و سر نخ نيز در دست عايشه قرار داشت آرا با دست نيرومند خود تا انتهايش به جنبش و حركت درمىآورد .\r\nزيرا قيام عايشه كه از خاندان تيم بود و با عثمان هيچ گونه قرابت و خويشاوندى نداشت راه را براى قيام معاويه كه خود از خاندان اميه و از خويشان عثمان بود ، باز نمود و بهانه‌اى به دست وى داد چون عايشهء بيگانه ، كه در قيام خود ، خون عثمان را عنوان كند معاويه با قرابتى كه با عثمان داشت با اولويت و بهتر مىتوانست خون وى را براى قيام خود عنوان و دست‌آويز نمايد و عليه على ( ع ) جنگ صفين را به وجود بياورد .\r\n2 - قيام عايشه به خونخواهى عثمان ، سبب گرديد كه معاويه خلافت را در ميان خاندان خود يعنى در ميان بنىاميه - كه خاندان خليفه مقتول بود - به صورت سلطنت موروثى در بياورد بطوريكه انتقال آن از خاندانى به خاندان ديگر ممكن و روا نباشد .\r\n3 - نتيجه‌هاى ناگوار جنگ جمل با به وقوع پيوستن و پايان يافتن جنگ صفين نيز خاتمه نيافت بلكه اين دو جنگ دست به هم داده و جنگ سومى را بنام جنگ نهروان به وجود آوردند و در اين جنگ نيز عده‌اى از مسلمانان به خونشان\r\n\r\n","description":"","footnote":"","page_name":" 233 ","page_number":235},
  {"content":"\r\n\r\nغلطيدند .\r\nزيرا اين دو جنگ در روح عده‌اى از مردم بدبين ، تنگ نظر و كوته فكر آثار بدى گذاشت بطورى كه آنان در عمل و كارشان به تشويش و اضطراب افتادند و حالت ترديد و وسواسى در آنان پديد آمد ، با چشم عداوت و بدبينى به هم مىنگريستند ، اكثر مسلمانان را تكفير نموده و كشتن و ريختن خون آنان را تجويز كردند ، راهزنى را پيش گرفتند ، امنيت و آسايش را از مسمانان سلب نموده جنگها و خونريزىها به راه انداختند . كه دامنهء آن جنگ تا دوران خلفاى بنىعباس ادامه يافت و در اين ميان عده زيادى از مسلمانان حيات و زندگى خود را از دست دادند .\r\nاز اينجا معلوم مىشود كه جنگ جمل همان نبود كه در بصره تنها در همان نقطهء محدود انجام گرفت و در مدت كمى پايان يافت بلكه آن جنگ كشش پيدا نمود و به نقطه‌هاى زيادى از سرزمين هاى اسلامى كشانده شد و دامنگير عده زيادى از مسلمانان گرديده و مدت مديدى در ميان مسلمانان وجود داشت ولى به اسم‌ها و عناوين ديگر ، نه به نام و عنوان جنگ جمل .\r\n\r\n","description":"","footnote":"","page_name":" 234 ","page_number":236},
  {"content":"\r\n\r\n« و لها بعد حرمتها الاولي و الحساب علي الله »\r\nعايشه بعد از آن همه خونريزى باز از احترام سابق ما برخوردار خواهد بود و حساب و اعمالش با خدا است .\r\n( على ، ع )\r\n\r\nپيدايش اختلافات فكرى\r\nجنگ و خونريزى و هر گونه اختلاف در ميان يك ملت و جمعيت ، در افكار آنان نيز تأثير خاص و عكس‌العمل مخصوص بجا مىگذارند ، در ميانشان تضاد فكرى و اختلاف سليقه‌اى و عقيده‌اى به وجود مىآورد زيرا طبيعى است كه اختلافات عملى هميشه باعث اختلافات فكرى و عقيده‌اى هم خواهد بود و به عكس : كه اختلافات فكرى معمولا به اختلافات عملى منجر مىگردد .\r\nجنگ جمل و جنگ صفين و نهروان نيز از اين قانون طبيعى مستثنى نبودند و هر يك به نوبهء خود اثرات بد و زيان بخشى در روح و افكار مسلمانان به جا گذاشتند و در ميان آنان تفرقه و اختلافات شديد عقيده‌اى به وجود آوردند ، بعد از اين جنگها مردم از نظر عقيده و طرز تفكر به چند گروه و دسته تقسيم شدند : عده‌اى طرفدار\r\n\r\n","description":"","footnote":"","page_name":" 235 ","page_number":237},
  {"content":"\r\n\r\nعلى ( ع ) گرديده گروه علوى را تشكيل دادند « 1 » .\r\nعدهء ديگر طرفدار عثمان بوده حزب عثمانى را به وجود آوردند ، عده‌اى هم هر دو را تكفير نمودند و برخى نيز اساساً خود را به كنار كشيده و خويشتن را حزب بىطرف معرفى كردند و همين‌طور هر گروهى حزبى را تشكيل دادند و هر حزبى نيز نام و عنوان مخصوصى به خود گرفته با همين نام و عنوان مشهور گرديد .\r\nاين بود كه بعد از جنگهاى داخلى در ميان مسلمانان ، مذهبها ، مسلكها و عقيده‌هاى گوناگون پديد آمد و اين اختلافات فكرى كه در جنگ‌ها برخاسته بود گاهى نيز به جنگهاى شديد و خونين ديگرى منجر گرديد و گاهى هم گرچه به صورت جنگهاى گرم و كشتار نمودار نگشت ، ولى به صورت جنگهاى سرد و در لباس بگو مگوها و اختلافات متفرقه و بحثهاى كلامى به حيات خود ادامه داد ، كه همه اينها در اثر جنگ جمل بوده از آثار شوم و عواقب بعدى آن مىباشد « 2 » .\r\nآرى جنگ جمل علاوه بر نتايج زيانبارى كه در فصل گذشته به گوشه‌اى از آنها اشاره كرديم مايهء بزرگترين اختلافات و شديدترين كشمكشها در ميان توده‌هاى مختلف مسلمانان گرديد .\r\nخوارج عقيده داشتند كه طلحه ، و زبير و عايشه با حضرت على ( ع ) به مقام جنگ آمدند و با پيشوايشان راه مخالفت پيمودند اين بود كه همه آنها كافر گرديده و از اسلام بيرون رفتند زيرا آن روز حق به جانب على بود ولى او نيز در جنگ صفين ، با موضوع تحكيم موافقت نمود و حكميت ابوموسى و عمرو عاص را امضاء كرد ، در نتيجه او هم از آئين اسلام خارج گرديد .\r\nعدهء ديگرى از خوارج ؛ على ( ع ) را در جنگ جمل ذيحق مىدانستند ولى از\r\n\r\n\r\n","description":"","footnote":"\r\n( 1 ) علويان غير از شيعيان هستند زيرا اساس و پايه و مذهب شيعه از زمان خود رسول خدا پىريزى گرديده بود كه در ميانشان افرادى مانند عمار ياسر ، ميثم ، مالك اشتر ، و امثال آنان وجود داشت .\r\n( 2 ) كتاب عثمانيه جاحظ 55 - 250 - ابن‌ابىالحديد : 2 / 159\r\n","page_name":" 236 ","page_number":238},
  {"content":"\r\n\r\nلحاظ اينكه وى تمام ثروت اهل بصره را به غنيمت نگرفت و زنان و فرزندانشان را پس از پيروزى به اسارت و بردگى نياورد روش وى را در اين مورد ، تخطئه كرده سب و لعنش مىنمودند « 1 » .\r\nعده‌اى از معتزلىها هر دو گروه را تكفير كردند ، لشكريان على و عايشه هر دو را خارج از اسلام دانسته و بر مخلد و هميشگى بودن آنان در آتش جهنم ، قاتل گرديدند « 2 » .\r\nطايفهء ديگرى از معتزلىها يكى از دو گروه مخالف را بدون تعيين ، فاسق و اهل آتش مىگويند كه همه آن دو گروه خطاكار و گنه‌كار بودند ولى تنها يكى از آنها فاسق و اهل آتش مىباشند كه تعيين آن گروه فاسق با خداست . به عقيدهء اين طايفه ، شهادت هيچ يك از افراد آن دو لشكر مورد قبول نمىباشد ، آنان مىگويند اگر همه افراد لشكر على و عايشه براى يك بند سبزى شهادت بدهند مردود بوده و قابل اعتماد نمىباشد « 3 » .\r\nطايفهء سوم از معتزلىها دربارهء لشكريان عايشه چنين عقيده داشتند كه همه آنان حتى خود طلحه و زبير گنه‌كار و اهل آتش مىباشند مگر كسانى كه از كردهء خويش توبه نموده از عمل خود پشيمان گرديده‌اند . اين طايفه ، عايشه را از افرادى مىدانند كه از گناه خود نادم و پشيمان گرديده و توبه نموده است زيرا عايشه پس از جنگ به نزد على امير مؤمنان آمد و به گناه خود اعتراف نمود و از وى تقاضاى عفو كرد على ( ع ) نيز او را بخشيد و از لغزش و گناهش صرفنظر نمود . « 4 »\r\nجاحظ مىگويد : عقيدهء بعضى از مردم درباره لشكر عايشه و لشكر على بر اين\r\n\r\n\r\n","description":"","footnote":"\r\n( 1 ) الملل 1 / 176 - التبصير : 27 - الفرق بين الفرق : 58\r\n( 2 ) التبصير : 42\r\n( 3 ) التبصير : 41\r\n( 4 ) شرح نهج‌البلاغه ابن‌ابىالحديد : 3 / 296 - 2 / 448\r\n","page_name":" 237 ","page_number":239},
  {"content":"\r\n\r\nبوده است كه فرماندهان و رؤساى هر دو لشكر اهل نجات و پيروانشان اهل آتشند ! « 1 »\r\nعدهء زيادى از اشاعره دربارهء لشكر عايشه معتقد بودند كه آنان در مخالفت خود با على و در قيام خود عليه وى خطاكار بوده و مرتكب گناه گرديده‌اند ولى اين گناه كفرآور نيست و باعث فسق آنان نمىگردد و اين خطا كه از آنان سر زده است نبايد باعث عداوت و دشمنى با آنان شود بلكه اين خطا و لغزش اشتباهى است كوچك و لغزشى است قابل عفو و بخشش كه هر كس در اجتهاد و در استنباط خود به چنين خطا و اشتباه فراوان دچار مىشود . « 2 »\r\nگروه ديگر از اشاعره معتقد بودند كه على و عايشه مرتكب هيچ گناهى نگرديده‌اند و نمىتوان و نبايد آنان را گنه‌كار و يا فاسق پنداشت و عملشان را تخطئه و يا تكذيب نمود زيرا هر گروه از روى اجتهاد بجنگ و قيام اقدام كرده بودند منتهى در اجتهادشان خطا و اشتباه داشتند .\r\nبدين گونه عقايد زياد و گوناگون نظريه‌هاى متضاد و مختلفى دربارهء على و عايشه و شركت‌كنندگان درجنگ جمل به وجود آمده است به طورى كه عمل آنان را گاهى تا به سر حد كفر مىرسانند و گاهى نيز پاك و اهل بهشتشان دانسته نسبت هر نوع خطا و گناه را بر آنان گناه نابخشودنى مىدانند .\r\nولى به عقيدهء ما ، نيكوترين گفتار و جالبترين جمله دربارهء عايشه همان است كه على ( ع ) گفته است : عايشه پس از اينهمه ايجاد اختلاف و خونريزى باز هم از احترام ما و تمام مسلمانان ، برخوردار مىباشد ، و حساب اعمالش با خداست « و لها بعد حرمتها الاولى و الحساب على الله » « 3 » .\r\n\r\n\r\n","description":"","footnote":"\r\n( 1 ) كتاب عثمانيه جاحظ 246 ط مصر سال 1374\r\n( 2 ) الملل و النحل : 1 / 144 - المفصل 4 / 153\r\n( 3 ) شرح نهج البلاغه 1 / 63 - كنز العمال 8 / 215 - 217 - منتخب كنز 5 / 315 - 331\r\n","page_name":" 238 ","page_number":240},
  {"content":"\r\n\r\n« و تباشر الحروب في هودجها آمر ناهي »\r\nعايشه در ميان كجاوه نشسته و فرماندهى لشكر خود را به عهده گرفته است .\r\n( متن كتاب )\r\n\r\nبا شخصيت واقعى عايشه آشنا شويم\r\nما ، در تاريخ جنگ جمل تنها مطالبى را براى خوانندهء عزيز بازگو نموديم كه مستقيماً و يا به طور غير مستقيم با هدف اصلى ما - كه ارزيابى احاديث عايشه مىباشد - ارتباط دارد يعنى حوادثى را كه مشخصات روحى و اخلاقى عايشه ، افكار و عقايد وى را براى ما نشان مىدهد ، از كتب تاريخ و از مدارك معتبر استخراج نموده در دسترس خوانندگان گرامى قرار داديم تا بدين وسيله با شخصيت واقعى و قدرت سياسى و اجتماعى عايشه با اوصاف و خصوصيات روحى ، فكرى و اخلاقى وى آشنا شويم ، زيرا شناختن عايشه در ارزيابى احاديث و روايات وى كه هدف اصلى ما بررسى و ارزيابى آن است براى ما كمك و يارى مىكند و راه تشخيص حقيقت را براى ما تا حدى سهل و هموار مىسازد .\r\n\r\n","description":"","footnote":"","page_name":" 239 ","page_number":241},
  {"content":"\r\n\r\nاينك آنچه از مدارك تاريخى ، درباره عايشه به دست مىآيد يك به يك ، در فصولى چند به طور خلاصه مىآوريم ولى در اين فصل ، تنها در پيرامون قوت قلب عايشه - كه از مختصات او مىباشد و او را در ميان همجنسان ممتاز مىسازد - گفتگو مىكنيم .\r\n\r\nقوت قلب عايشه :\r\nعايشه از نظر قوت قلب و پر دلى ، در ميان زنان جهان بىنظير بود ، به طوريكه تاريخ تا به امروز در قوت قلب ، همانند او را در جهان زنان نشان نداده است ، او به طورى بر عواطف و احساسات زنانهء خود مسلط و پيروز بود كه از يك زن ، اين همه تسلط بر عواطف و احساسات بعيد مىنمايد ، وى در جنگ جمل اولين وهله كه شهر بصره را به تصرف خويش درآورد و پاسبانان بيت‌المال را دستگير نمود ، با كمال قوت قلب و بىرحمى فرمان داد كه همهء آنان را به قتل برسانند و با فرمان اين زن ، ده‌ها نفر مسلمان را در مقابل چشم او مانند گوسفندان سربريدند ! !\r\nبعداً نيز جنگ شروع گرديد خود وى در آن جنگ آتشزا و وحشت‌انگيز شركت نمود و بدون اينكه كوچكترين بيمى به خود راه دهد ، و يا آرامش دل و حالت اعتدالش را ببازد ، مانند يك فرمانده ورزيده و جنگ ديده ، فرمان مىداد در حالتى كه سرها مانند برگهاى خزان فرو مىريزد ، شكم‌ها پاره مىگردد ، دستهاى بريده ، به هوا پرتاب مىشود ، اما او كه همه اينها را با چشم خود مىبيند ، خم بر ابرو نمىنشاند و به سان كوه محكم و پا بر جا در ميان كجاوه‌اش نشسته رهبرى و فرماندهى لشكر را به عهده گرفته است ، پياپى امر صادر مىكند ؛ فرمان مىدهد و در دل وى كوچكترين اثرى از رقت قلب و حالت ناراحتى و ضعف ، محسوس و مشهود نيست .\r\nآرى اين امتياز و خصوصيت در ميان زنان جهان تنها اختصاص به عايشه دارد و تاريخ هيچ زنى را در اين باره به مانند وى نشان نداده است و ما نيز اين خصوصيت را دربارهء عايشه مادر مؤمنان ، قوت قلب ناميديم تا خواننده عزيز چه بنامد ، قساوت قلب و بىرحمى و يا قوت قلب و پر دلى ؟ !\r\nما تنها براى خوانند . عزيز تاريخ بارگو كرديم و قضاوت را بر عهدهء وى وا مىگذاريم .\r\n\r\n","description":"","footnote":"","page_name":" 240 ","page_number":242},
  {"content":"\r\n\r\n« فمنك الرياح و منك المطر »\r\nعايشه ! امواج خروشان اين همه آشوبها از تو برميخيزد .\r\n( عمار )\r\n\r\nعايشه سياستمدارترين زنان جهان\r\nاز آنچه در فصول گذشته بازگو نموديم چنين استفاده مىگردد كه عايشه داراى يك شخصيت فوق‌العاده بود ، او ذاتاً نيرو و قدرت سحرآسا و معجزگرى داشت ، با داشتن اين نيروى عظيم ، براى وى بسى سهل و آسان بود كه حق را به صورت باطل و باطل را به صورت حق جلوه دهد ، يا آنچه اصلا واقعيت ندارد با صحنه‌سازى و تردستى مخصوص به خود رنگ هستى بر آن زند .\r\nاو در صحنه‌سازى و سياست مهارت و خلاقيت فوق‌العاده داشت و در اين رشته داراى ذوق خاص و استعداد سرشارى بوده با همين نيرو بود كه توانست جمع كثيرى را پس از بيعت با على ( ع ) بر پيمان‌شكنى وادار سازد و آنان را عليه وى بشوراند و به نان خونخواهى عثمان - عثمان كه با فرمان وى به قتل رسيده بود - لشكر بزرگ\r\n\r\n","description":"","footnote":"","page_name":" 241 ","page_number":243},
  {"content":"\r\n\r\nو انبوهى به وجود بياورد و به جنگ على ( ع ) بسيجشان دهد .\r\nشگفت‌انگيز است كه عايشه با همان قدرت و سياست عجيب خود در جنگ جمل افكار متضاد را در يك جا جمع نمود و حزبهاى مختلف را - كه هر حزب و گروهى هدف ديگر و جداگانه‌اى داشت - در يك نقطه متمركز ساخت و همه آنها را در يك صف قرار داد و لشكر مهمى از آن حزبهاى مختلف به وجود آورد ! ! !\r\nشگفت‌انگيزتر اين كه : وى طلحه و زبير را كه سرسخت‌ترين دشمنان عثمان و قاتلان واقعى وى بودند با صحنه‌سازى و تردستى مخصوص به خود ، طرفدار خونخواه عثمان وانمود كرد و آنان را پس از بيعت با على ( ع ) به پيمان‌شكنى واداشت امير و فرمانده لشكرى ساخت كه به عنوان خونخواهى عليه على ( ع ) قيام كرده بودند .\r\nعايشه نه تنها قاتلان عثمان را تبرئه نمود بلكه على ( ع ) را به قتل وى متهم ساخت و او را قاتل قلمداد نمود در صورتى كه به گواه زنده و گوياى تاريخ ، على ( ع ) در قتل عثمان اصلا شركت نداشت كه اينك شواهدى چند از تاريخ در اينجا وارد مىسازيم :\r\n1 - على ( ع ) از بيعت طلحه و زبير ، و پيمان‌شكنى آنان و اين كه وى در قتل عثمان شركتى نداشت و همان طلحه و زبير بودند كه دست به خون عثمان آلودند ، از اين گونه حقايق كراراً سخن به ميان مىآورد و با منطق رسا و شواهد زنده و روشن پرده از روى آنها بر كنار مىكرد ، داد على در سر اين موضوع بلند بود : گاهى مىگفت طلحه و زبير با من بيعت كردند و پس از اندك مدتى از من استيذان نمودند كه به زيارت خانه خدا روند ولى سر از بصره در آوردند ! در آنجا دست به آشوبگرى زدند ، مسلمانان را كشتند ، و بيعت خود را با من بشكستند ، دشمنان مرا عليه من شورانيدند و كردند آنچه را كردند ! !\r\nو گاهى نيز خطاب به خود طلحه و زبير ، مىگفت : شما با من بيعت نموديد ، سپس بيعت خود را به هم زديد و پيمانتان را با من بشكستيد و مرا به قتل عثمان متهم ساختيد ، شما مىگوئيد قاتل عثمان على ( ع ) است ، من مىگويم قضاوت اين موضوع را به عهدهء بيطرفان از صحابه پيامبر بگذاريم ، به عهدهء كسانى كه نه از شما هستند و نه از من ،\r\n\r\n","description":"","footnote":"","page_name":" 242 ","page_number":244},
  {"content":"\r\n\r\nآرى آنان بايد در ميان ما قضاوت كنند ، و هر يك از من و شما را قاتل معرفى نمودند به اندازهء جرمش مجازات گردد .\r\nعلى ( ع ) در اجتماع مسلمانان از اين گونه سخنان زياد مىگفت و بدين گونه خود را از خون عثمان با دلائل محكم تبرئه مىنمود .\r\nاز همهء اينها گذشته روزى كه مردم با على بيعت مىكردند دخالت نداشتن وى در قتل عثمان و شركت طلحه و زبير براى همه روشن و ثابت بود .\r\nولى با آن همه سوابق و شواهد روشن و منطقى كه على را از خون عثمان پاك و تبرئه مىنمود باز هم مردم به سخنان وى گوش فرا ندادند و گفتار او را در تبرئه خود نپذيرفتند ؟ ! ولى گفتار عايشه را در اتهام وى با آن همه شواهد كذب باز تأييد و تصديق نمودند ، اين نبود مگر در اثر سياست عجيب و مهارت خاصى كه عايشه در تحريف حقايق داشت ، و در اثر محبوبيت و موقعيت اجتماعى وى كه در دوران شيخين بدست آورده بود .\r\n2 - ابن‌سيرين درباره برائت امير مؤمنان از خون عثمان مىگويد : تا مردم با على ( ع ) بيعت نكرده بودند وى به قتل عثمان متهم نبود ولى از روزى كه با وى بيعت نمودند اتهام شروع شد و از قاتلان عثمان قلمداد گرديد .\r\n3 - ابوالاسود دئلى در جنگ جمل به طلحه و زبير چنين گفت :\r\nشما دو تن و عايشه ، دشمن‌ترين مردم نسبت به عثمان بوديد و شما بيش از همه مردم را به قتل وى تحريك مىنموديد ، او را به قتل رسانديد حال به خونخواهىاش عليه خودتان قيام نمائيد چه آنكه قاتل واقعى عثمان شما هستيد .\r\nوشما كه مىگوئيد بايد خلافت به شورا برگردد ؛ چگونه و با چه جسارتى چنين مطلب را به زبان مىآوريد ؟ مگر شما نبوديد كه با رضاى دل و بدون كوچكترين اجبار و اكراه با على ( ع ) بيعت نموديد ! !\r\n4 - عمار نيز قبل از شروع جنگ با عايشه ملاقات نمود و به وى چنين گفت : « فمنك الرياح و منك المطر . . . » يعنى عايشه ! همه اين فتنه‌ها از تو آغاز شده است\r\n\r\n","description":"","footnote":"","page_name":" 243 ","page_number":245},
  {"content":"\r\n\r\nو در هر حادثه و پيش‌آمدى ، اثر انگشت و يا رد پاى تو نمايان است حتى قتل عثمان نيز با اشاره و امر تو انجام گرفت ! !\r\n5 - قبل از شروع جنگ عبدالله بن حكيم نامه‌يى به طلحه ارائه داد و گفت : طلحه ! آيا اين نامه از تو نبود ؟ طلحه گفت چرا ؟ اين نامه از طرف ماست ، عبدالله گفت : متعجبم از اين كه ديروز طبق همين نامه‌ها ، ما را دعوت مىكرديد كه عليه عثمان قيام كنيم و او را به قتل برسانيم و يا از خلافت بر كنارش سازيم ولى ما اين دعوت را از شما نپذيرفتيم جواب مثبت و مساعدى نداديم ، تا خود شما دست به هم داديد و او را كشتيد امروز نيز براى خونخواهى وى بسوى ما آمده‌ايد و خون او را از ما مردم بيگناه و بىخبر از همه جا مطالبه مىكنيد ! !\r\n6 - پس از خروج لشكر عايشه از مكه سعيدبن‌عاص كه از خاندان بنىاميه و از عموزادگان عثمان بود خطاب به مروان گفت : مروان ! كجا مىرويد ؟ و خون عثمان را از چه كسى مطالبه مىكنيد ؟ اينك خون عثمان در پشت شترهاى لشكر شما است اگر واقعاً هدف شما خونخواهى است همان ياران خود را بكشيد و به خانهء خويش برگرديد .\r\nو منظور سعيد اين بود كه طلحه و زبير و عايشه قاتلان عثمان هستند كه در لشكر و در پشت شترها به طرف بصره در حركتند ، و همين شركت طلحه و زبير در خون عثمان سبب گرديد كه در جنگ جمل ، وقتى دو لشكر به هم در آميختند و فرصت بدست مروان افتاد به سوى طلحه تيراندازى نمود و او را به قتل رسانيد .\r\nاينها دلايل محكم و شواهد روشنى است كه على ( ع ) را كاملا از خون عثمان تبرئه مىكند و دخالت عايشه ، طلحه و زبير را در خون عثمان براى همگان ثابت و آشكار مىسازد ، ولى با اين وصف عايشه با تردستى و زيركى خاصى ، خود و همراهان را از خون عثمان تبرئه نمود ، و از طرفداران و خونخوهان عثمان نشان داد و افراد بىگناه مخصوصاً على ( ع ) را كه اصلا در قتل عثمان شركت و دخالت نداشت به قتل وى متهم نمود و او را قاتل عثمان قلمداد كرد سپس به عنوان خونخواهى عثمان لشكر\r\n\r\n","description":"","footnote":"","page_name":" 244 ","page_number":246},
  {"content":"\r\n\r\nمجهز و انبوهى بر ضد وى برانگيخت و يك جنگ بزرگ تاريخى را به وجود آورد ! !\r\nاين عملى بود حيرت‌آور و اعجاب‌انگيز ! كه از همه كس ممكن و ميسر نمىشد . اينست كه بايد گفت : « عايشه يكى از صحنه‌سازترين و سياستمدارترين زنان دنيا است » .\r\n\r\n","description":"","footnote":"","page_name":" 245 ","page_number":247},
  {"content":"\r\n\r\n« ملكت فاسجح »\r\nيا على ! حالا كه تسلط يافتى ببخشاى .\r\n( عايشه )\r\n\r\nقدرت خطابى عايشه\r\nعايشه در هنر سخن‌سرائى مهارت عجيبى داشت ، و با رموز سخنورى كاملا آشنا بود به طورى كه مىتوان او را يكى از گويندگان نامى و يكى از سخن‌سرايان معروف و مشهور جهان ناميد ، خطابه‌هاى آتشين و سخنرانيهاى گرمى كه در كتب تاريخ از وى نقل گرديده است واقعاً اعجاب انگيز است ، اينك به عنوان شاهد ، نمونه چندى از خطابه‌هاى وى را كه در طى مسافرت بصره القا نموده است در اينجا مىآوريم .\r\n1 - نمونه‌اى از گفتارهاى عايشه ، چند جمله‌اى است كه در مقام جوابگوئى « ام‌سلمه » گفته است . آنگاه كه وى به جنگ على ( ع ) عازم بود ام‌سلمه او را نكوهش و ملامت نمود و گفت « عايشه راهى كه تو در پيش گرفته‌اى راه خلاف و گناه است اط خدا بترس كه اوناظر و شاهد اعمال توست » .\r\n\r\n","description":"","footnote":"","page_name":" 246 ","page_number":248},
  {"content":"\r\n\r\nعايشه در جواب ام‌سلمه گفت : ام‌سلمه ! چه نيكو سفرى در پيش دارم ؟ ازيرا من در اين سفر ميان دو گروه از مسلمانان زا كه اختلافات شديدى ميانشان حكومت مىكند اصلاح خواهم كرد دشمنى و نفاقشان را به صميميت و برادر تبديل خواهم نمود و از اين راه رضايت پروردگارم را جلب خواهم كرد « لنعم المطلع اصلحت بين فئتين متناجزتين » در اينجا عايشه با صحنه‌سازى و با قدرت خطابى خود از راه جدل و مغالطه ، ام‌سلمه را جواب گفت ، گناه و فساد را با رنگ اصلاح و جلب رضاى پروردگار رنگ‌آميزى نمود ، ايجاد عداوت و توليد اختلاف را به صورت رفع اختلاف و ايجاد اتحاد وبرادرى جلوه‌گر ساخت .\r\nولى جاى اين سؤال باقى است كه اگر عايشه در خانهء خود مىنشست و از مكه به جنگ على حركت نمىكرد عداوت و دشمنى در ميان دو گروه مسلمانان كجا بود ؟ ! دو گروه متناجز و مخالفى كه عايشه بنا به اظهار خود مىخواست در ميان آنان صلحى ايجاد كند كدام بودند ؟ ! قبل از قيام عايشه و آمدن وى به بصره از اين‌گونه اختلافات و دو دستگى خبرى نبود . اى كاش كه وى براى اصلاح در ميان مسلمانان از مك بسوى بصره حركت نمىكرد ، و اين همه جنگ و خونريزى و برادركشى را در ميان مسلمانان به راه نمىانداخت .\r\n2 - يكى ديگر از سخنرانيها و خطابه‌هاى عايشه همان خطابه معروفى است كه در « مربد » ايراد نمود ؛ آنگاه كه طلحه و زبير در مقابل مردم بصره سخنرانى مىنمودند ولى مردم به گفتار آنان گوش فرا نمىدادند و زبان به اعتراض مىگشودند و سر و صدا به راه مىانداختند به طوريكه طلحه و زبير نتوانستند سر و صداى مردم را خاموش سازند در اينجا بود كه عايشه قدم به پيش نهاده سخنرانى گرم و آتشينى ايراد نمود و با همان خطابه ، مردم را ساكت و آرام و هياهويشان را خاموش ساخت ، عايشه در آنجا چنين سخن راند :\r\n« مردم بصره ! درست است كه عثمان گنهكار بود ، و لغزشهايى از وى سر زد ولى ما به وى تذكر داديم او نيز سخن ما را پذيرفت از گناهانش توبه نمود و از راهى كه\r\n\r\n","description":"","footnote":"","page_name":" 247 ","page_number":249},
  {"content":"\r\n\r\nپيش گرفته بود برگشت اما شما مردم ، توبه و بازگشت او را به حساب نياورديد بر وى تاختيد ، و او به بىگناه و مظلومانه به قتل رسانديد و خونش را بىرحمانه بر زمين ريختيد ، سپس على را بدون رضا و صلاح‌ديد مسلمانان ، روى كار آورديد ، اينك من به خونخواهى و طرفدارى عثمان مظلوم و بىگناه به پا خاسته‌ام و براى عزل و بر كنار نمودن على از خلافت و زمامدارى مسلمانان قيام نموده‌ام » .\r\nاين بود قسمت اول سخنرانى عايشه كه در ميدان « مربد » القا نمود ، و در آن ميدان پر سر و صدا و پر غوغا سكوت محض به وجود آورد ، و تأثير مخصوص قابل توجهى در دل مردم به جا گذاشت ، با اينكه آنان مىدانستند عايشه در گفتار خود صحنه‌سازى و مغالطه‌كارى به خرج مىدهد ، ولى با اين حال سر تا پا گوش بودند و سخنان وى را با جان و دل مىپذيرفتند ، اين نبود مگر در اثر قوت خطابى عايشه و اين كه وى بسيار موقع‌شناس بود و با رموز سخن گفتن كاملا آشنايى داشت . مگر نه ؛ آثار دروغ و مغالطه‌كارى در گفتار نمايان بود زيرا او اگر فرمان به قتل عثمان نمىداد كسى جرئت كشتن او را نداشت ، او و خاندانش عثمان را كشتند سپس به مظلوميت وى اشك تمساح ريختند .\r\nعايشه پس از اين گفتار ، قسمت دوم سخنرانى خود را شروع نمود و در اين قسمت نيز سخن را به على متوجه ساخت ، عقده‌هاى درونى خود را كه از گذشته نسبت به وى داشت آشكار نمود ، و پرده از مكنون خاطر خويش برداشت و چنين گفت :\r\nمردم شما با پسر ابوطالب بدون اطلاع مسلمانان بيعت نموديد و او را بدون رضاى مردم و غاصبانه بر كرسى خلافت نشانديد « 1 » .\r\nعايشه به گفتارش ادامه داد تا آنجا كه گفت : مردم بدانيد ! عثمان مظلوم و بىگناه كشته شد بر شما است كه قاتلان او را تعقيب و پىجوئى كنيد و در هر كجا يافتيد به قتلشان برسانيد سپس امر خلافت را بر اعضاى شوراى عمر محول سازيد تا از\r\n\r\n\r\n","description":"","footnote":"\r\n( 1 ) در اينجا نيز مغالطه‌كارى عايشه نمايا است زيرا طلحه و زبير ، در بيعت با على ، از اهل بصره پيش قدم بودند .\r\n","page_name":" 248 ","page_number":250},
  {"content":"\r\n\r\nميانشان كسى را براى خلافت انتخاب كنند ، ولى كسانى كه در قتل عثمان شركت داشتند بايد در مجلس شورا ، حضور يابند و رأى آنان در تعيين خليفه پذيرفته نخواهد بود گرچه از اعضاى شوراى عمر بوده باشند « 1 » .\r\nعايشه در اين گفتار اول بيعت و خلافت على را فسخ نمود سپس خلافت را به اعضاى شورا محول كرد و على را از حضور در مجلس شورا نيز ممنوع ساخت و گفت كسانى كه در خون عثمان شركت داشتند نبايد در موضوع خلافت دخالت كنند و به مجلس شورا راه يابند گرچه از اعضاى ششگانه شوراى عمر بوده باشند .\r\nاگر گفتار عايشه را تجزيه و تحليل كنيم و آن را به صورت فرمول بياوريم خلاصه آن مساوى با اين خواهد بود كه : « جز طلحه و زبير هيچ كس حق مخالفت ندارد و بايد تنها يكى از آن دو نفر بخلافت انتخاب شوند » .\r\nزيرا ما مىدانيم كه آن روز از اعضاى ششگانه شورا ، عثمان و عبدالرحمن در قيد حيات نبودند على نيز از نظر عايشه متهم به قتل عثمان بود حق خلافت و دخالت در امر شورا و حتى حق رأى و اظهار نظر نيز نداشت ، نفر چهارم كه سعد مىباشد براى عايشه بسيار سهل و آسان بود كه در صورت لزوم او را نيز متهم سازد و از حريم و دايرهء شورا و تعيين خليفه طرد نمايد و ميدان را تنها براى دو تن ديگر از اعضاى ششگانهء شورا كه طلحه و زبير بودند خالى بگذارد ، چون اين دو نفر به نظر عايشه از خون عثمان برى بوده و در قتل وى هيچگونه شركت نداشتند و از هر جهت براى خلافت و شورا داراى شرايط بودند .\r\nاز اين تجزيه و تحليل تاريخى چنين به دست مىآيد كه عايشه در اين قسمت از گفتارش ، مىخواست با زيركى و تردستى مخصوص به خود ، موضوع خلافت را منحصراً و در بست در اختيار طلحه و زبير بگذارد و در واقع هدف وى از كشتن عثمان و برافراشتن پرچم مخالفت با على و بر كنار ساختن وى از خلافت همين بوده است !\r\n\r\n\r\n","description":"","footnote":"\r\n( 1 ) منظور على تنها على بوده است زيرا به نظر وى جز على كسى از اعضاى ششگانه شورا در قتل عثمان شركت نداشت .\r\n","page_name":" 249 ","page_number":251},
  {"content":"\r\n\r\n3 - دليل ديگر بر اينكه عايشه به روش نفوذ در مردم و به رمز جلب قلوب و تحريك عواطف به خوبى آگاه و فطرتاً يك روانشناس حساس و دقيق بود گفتارى است كه دربارهء افراد قبيله بنىناجيه ايراد و اظهار كرد و آنان را كه در جنگ جمل افسار شتر وى را بدست گرفته بودند با اين گفتار ، تحريك و تهييج نمود و چنين گفت كه :\r\n« اى خاندان شريف ناجيه ! استقامت به خرج دهيد ، صبور و شكيبا باشيد ، كه من در شما قيافه و سيماى مردان غيور و پايدار قريش را مشاهده مىكنم ؛ « صبراً يا بنى ناجيه فانى اعرف فيكم شمائل قريش » .\r\nعايشه با اين گفتار ، قبيله ناجيه را از قريش ، از خاندان مجد و عظمت و از قبيله شهامت و شجاعت به شمار برد بدينگونه روح شهامت و فداكارى در دلشان به وجود آورد و آنان را بر اين وداشت كه تا آخرين نفر در برابر شمشير لشكريان على ايستادگى نموده تن به كشتن دهند .\r\nاين جمله مؤثرترين وسيله بود كه عايشه در راه رسيدن به هدف خويش به كار برد ؛ و به بهترين وجهى از آن بهره‌بردارى نمود زيرا قبيله ناجيه در انتساب به قريش ، مورد طعن و ايراد بودند ، و رسول خدا دربارهء سامه كه بنىناجيه به وسطهء او خود را تيره‌اى از قريش مىدانستند فرموده بود : « از عموى من سامه فرزندى به وجود نيامده است » يعنى بنىناجيه از سامه نبوده و انتساب آنان به قريش صحيح نيست ، ابوبكر و عمر نيز بنىناجيه را از قبيلهء قريش نمىشمردند . « 1 »\r\n4 - نمونهء ديگر از دلائل و شواهد موقع‌شناسى عايشه جملاتى است كه خطاب به قبيلهء ازد ، ايراد نموده است آنگاه كه افراد اين قبيله شتر او را به دست گرفته و گرم مىجنگيدند روى به آنان كرد و گفت :\r\nاى قبيله « ازد » صبور و شكيبا باشيد كه صبر و شكيبائى از علائم آزاد مردان است تا « بنىضبه » در ميان لشكر من بود آثار غلبه در لشكر خود مىديدم و به پيروزى\r\n\r\n\r\n","description":"","footnote":"\r\n( 1 ) شرح نهج البلاغه ابن‌ابىالحديد : 3 / 126 تحقيق محمد ابوالفضل .\r\n","page_name":" 250 ","page_number":252},
  {"content":"\r\n\r\nخود اميداوار بودم « صبراً فانما يصبر الاحرار » .\r\nاين جمله كه عايشه آن را بر زبان راند قبيلهء « ازد » را آنچنان تحريك نمود و آنان را به طورى قوى ساخت كه هر چه بيشتر تن بجنگ دادند و يكى پس از ديگرى در برابر شتر عايشه به خون خودغلطيدند تا بتوانند گوى سبقت از خاندان ضبه را كه عايشه مدح و تعريفشان نموده بود بربايند .\r\n5 - باز نمونهء ديگر از موقع‌شناسى عايشه جمله‌اى است كه در پيش على ( ع ) القا كرد ، آنگاه كه وى پس از پايان جنگ و دستگيرى عايشه او را ملامت نمود و گفت :\r\nعايشه ! مردم را به جنگ من شوراندى به خونريزى تحريك و تشويقشان كردى تا خونها در زمين جارى گرديد و برادركشىها به راه افتاد ، آيا رسول خدا چنين فرمان به تو داده بود ؟ مگر او به تو دستور نداده بود كه از خانهء خود بيرون نروى و هميشه ملازم خانهء خود باشى ؟ !\r\nعايشهء نكته سنج و موقع‌شناس عايشه‌اى كه در موقع حساس خطابه‌هاى مشروح و مفصل ايراد ميكرد در اينجا در مقابل على ( ع ) به يك جمله ، آرى تنها به يك جملهء بسيار كوتاه قناعت كرد ولى جملهء حساس ، جمله‌اى كه مىتوانست مردى عطوف و مهربان و مردى با گذشت و بزرگوارى همچو على را رام كند « 1 » و او ار در مقابل آنهمه دشمنيها و كينه‌توزيها به عفو و بخشش وابدارد عايشه در آنموقع حساس گفت :\r\n« على ! حالا كه تسلط يافته‌اى قدرت و توانائى به دست آورده‌اى از خود عفو و اغماض نشان بده » « ملكت فاسجح » چه جمله كوتاه و بليغى ! ! كه به ظاهر يك نوع امر و فرمان است و اما در باطن عواطف انسانى را تحريك و محبتها را جلب مىكند . جمله‌اى كه مىتواند بزرگ مردان را بهر نوع عفو و اغماض وابدارد ! ! !\r\n\r\n\r\n","description":"","footnote":"\r\n( 1 ) على بالاتر و قدرتمندتر از آن بود كه اسير افسون سخن زنى چون عايشه شود ، او اگر عفو كرد ، عفوى جوانمردانه كرد ، عفوى كه برى از تأثير اين و آن بود .\r\n","page_name":" 251 ","page_number":253},
  {"content":"\r\n\r\n« و كانت تدلي با مومتها للمؤمنين »\r\nعايشه ام‌المؤمنين بودنش را برخ مردم مىكشيد .\r\n( متن كتاب )\r\n\r\nاستفاده از عنوان\r\nمسلمانان ، همسران پيامبر را ام‌المؤمنين يعنى مادر مؤمنان مىناميدند و همه آنان با اين لقب و عنوان در ميان مردم معروف بودند ولى عايشه از اين عنوان بيش از همسران ديگر رسول خدا استفاده نمود و آن را بيشتر به رخ مردم مىكشيد ، با بيشتر به كار بردن آن حربهء كارى ، موقعيت عجيب و بىسابقه‌اى در اجتماع مسلمانان به دست آورده بود ، او با پيش كشيدن اين عنوان پشت مردم را به لرزه درمىآورد و دلشان را خاضع مىساخت و آنان را در برابر خود به تعظيم و تجليل و به تبعيت وامىداشت .\r\nناگفته نماند كه اين قدرت و نفوذ اجتماعى براى وى از دوران شيخين ( عمر و ابوبكر ) فراهم گشته بود و تا دوران على ( ع ) نيز ادامه داشت و در همه احوال و\r\n\r\n","description":"","footnote":"","page_name":" 252 ","page_number":254},
  {"content":"\r\n\r\nمراحل عنوان ام‌المؤمنين بودن را به كار مىبست و به رخ مردم مىكشيد چنان كه وى در مقدمات جنگ جمل نامه‌اى به زيدبن‌صوحان نگاشت و در مطلع آن نامه ، همين لقب را به كار برد سپس او را به يارى و به همكارى خود خواند كه اينك متن آن نامه :\r\n« اين نامه‌اى است از عايشه ام‌المؤمنين ، دختر ابوبكر ، همسر رسول خدا ، به فرزند صالح خويش زيدبن‌صوحان ، بعد از حمد و سپاس خدا ، زيد ! به رسيدن اين نامه به سوى ما حركت كن و در اين جنگ ما را يارى بنما و اگر به فرمان من گردن ننهى و ما را يارى ندهى لااقل از على دور باش و از نوع يارى و كمك نسبت به او خوددارى كن « 1 » . »\r\nباز عايشه همين عنوان را در بصره به رخ كعب‌بن‌سور كشيد فكر و تصميم آن مرد وقور و سنگين را يكسره عوض نمود ، آنگاه كه كعب براى اعلان بىطرفى ، از مردم و از هر دو سپاه به گوشهء خانه پناه برده و در به روى خود بسته بود عايشه بر استرى سوار گرديد و به در خانهء او آمد و با وى به گفتگو پرداخت ، كعب از هر نوع پاسخ مساعد و جواب مثبت خوددارى كرد عايشه كه از كوشش و تلاش خود مأيوس گرديد چنين گفت :\r\nاى كعب ! مگر من مادر تو نيستم ؟ مگر من به گردن تو حق مادرى ندارم « يا كعب الست امك و لى عليك حق ؟ ! » اين گفتار در درون كعب طوفانى برانگيخت و سخت متأثرش ساخت و سد محكم تصميمش را در هم شكست و با عايشه به گفتگو پرداخت سپس با وى به ميدان جنگ حركت نمود ، قبايل وتيره‌هاى مختلف « ازد » نيز به پيروى از كعب به يارى عايشه به پا خاستند . و اگر اين گفتار مهيج و محرك عايشه نبود و اگر كعب را به جنگ على تحريك نمىنمود از پشتيبانى قبائل ازد كه مهمترين قبائل بصره بودند محروم مىگرديد .\r\nآرى فاصله از خانه‌نشينى تا ميدان جنگ بسيار است قدرت خطابى و موقع\r\n\r\n\r\n","description":"","footnote":"\r\n( 1 ) طبرى 5 / 183 - 184\r\n","page_name":" 253 ","page_number":255},
  {"content":"\r\n\r\nشناسى و عنوان ام‌المؤمنين بودن عايشه بود كه اين فاصله دور را در هم پيچيد و خانه‌نشينى را به رزم و پيكار مبدل ساخت .\r\nشاهد سوم بر اينكه عايشه از لقب و عنوان ام‌المؤمنين استفاده‌هاى بيشترى مىنمود آنجا است كه مردم در جنگ جمل به خاطر همان عنوان ، دور شتر عايشه را مىگرفتند ، تا پاى جان پيش مىرفتند ، در اشعار و رجزهاى جنگى خويش نيز همين عنوان را تكيه‌گاه قرار مىدادند و مردم را به دفاع ار حريم « مادر مؤمنان ! ! ! » تحريك مىنمودند و مىگفتند :\r\nاى افراد قبيلهء « ازد » از مادر خود دفاع كنيد زيرا دفاع از وى همانند نماز و روزه بر شما فرض و واجب و حفظ احترام اين بزرگ مادر بر فرد فرد شما لازم است .\r\nديگرى نيز مىگفت :\r\nمردم : اين است مادر شما كه حمايت و دفاع از وى براى شما وظيفهء دينى و وجدانى است و خوددارى از اعانت و حمايت وى پايمال كردن حق مادرى و عقوق است كه عاق شدن و پايمال كردن حق مادرى بزرگترين گناه و معصيت مىباشد .\r\nقبيلهء ازد مدفوع شتر عايشه را مىگرفتند و آن را مىشكافتند و مىبوئيدند و مىگفتند :\r\n« وه كه مدفوع شتر مادر ما بوى عطر مىدهد ! ! چه بوى دلاويزى از آن برمىخيزد ؟ ! ! »\r\nاين عملى است كه تنها اختصاص به عايشه دارد كه حتى دربارهء رسول خدا نيز كسى چنين احساساتى را به خرج نداده است .\r\n\r\n","description":"","footnote":"","page_name":" 254 ","page_number":256},
  {"content":"\r\n\r\nفقد اراد مروان ان يضرب الجيش بعضه علي بعض »\r\nمروان مى كوشيد كه در ميان لشكر عايشه دو دستگى ايجاد كند .\r\n( متن كتاب )\r\n\r\nعايشه سياستمدارترين زنان جهان بود\r\nعايشه نه تنها از نظر خطابه سرآمد تمام زنان و در فصاحت و بلاغت در صف بزرگترين و معروفترين سخن‌سرايان جهان قرار داشت ، بلكه از قدرت و نيروى سياسى و فكرى فوق‌العاده‌اى نيز برخودار بود و با همان نيروى سياسى و فكريش توانست اختلاف و تضادى را كه در ميان لشكرش وجود داشت ، بر طرف سازد و با همان قدرت فوق‌العاده‌اش ، دشمنى و اختلاف را كه در ميان آن جمعيت تا سر حد قتل و كشتار پيش مىرفت به دوستى و همكارى مبدل سازد .\r\nآرى از روزى كه لشكر عايشه از مكه حركت نمود ، آثار اختلاف و دو دستگى در ميان لشكريان وى آشكار گرديد ، نقشهء « مروان » كه جزء لشكريان عايشه ، و از افراد معروف و سرشناس بشمار مىرفت به هم زدن لشكر و اختلاف انداختن\r\n\r\n","description":"","footnote":"","page_name":" 255 ","page_number":257},
  {"content":"\r\n\r\nدر ميان آنان بود ، زيرا او همانطور كه با على ( ع ) ميانهء خوبى نداشت با طلحه و زبير نيز در اثر شركت آنان در قتل عثمان كينه و عداوت عميق به دل داشت .\r\nلشكر عايشه كه از مكه به سوى عراق حركت مىنمودند موقع نماز كه رسيد « مروان » فرصت را غنيمت شمرد و كارى كرد كه بتواند بدان وسيله در ميان لشكر اختلاف و آشوب به وجود بياورد و تا حدى نيز در هدف خويش موفق گرديد و به همين منظور بود كه خطاب به طلحه و زبير گفت : اينك وقت نماز است صفها تشكيل يافته و مردم در انتظار اقامه نمازند ، كدام يك از شما را كه هر دو لياقت و شايستگى داريد به اين مردم پيشنماز معرفى كنم ؟\r\nخود طلحه و زبير در برابر اين سؤال كه نمىتوانستند جواب بگويند و راز دلشان را آشكار سازند و علناً خود را كانديداى اين مقام معرفى كنند سكوت اختيار نمودند و جوابى به « مروان » نگفتند .\r\nولى عبدالله پسر زبير گفت : اينك امير لشكر و پيشنماز پدر من « زبير » است و او است كه شايستگى اين مقام را دارا مىباشد « محمد » فرزند طلحه نيز گفت : نه ، اين مقام اختصاص به پدر من دارد و او از لياقت بيشترى برخوردار است .\r\nبدينگونه مرون تخم اختلاف را افكند و آتش اين اختلاف در ميان آنان به حدى شديد گرديد و آنچنان دامنه‌اش وسعت پيدا نمود كه نزديك بود شعلهء آن همهء لشكريان را فرا گيرد و تمام نقشه‌ها نقش بر آب گردد .\r\nجريان به گوش عايشه رسيد او با يك ارادهء قوى و با يك زيركى و تردستى مخصوص به خود توانست اختلاف را هر چه زودتر و قبل از شروع نماز بر طرف نمايد و تمام سر و صداها را خاموش سازد .\r\nاو پيامى بدين مضمون به « مروان » فرستاد كه : مروان ! چه مىكنى ؟ مىخواهى ما را از هدفمان بازدارى ؟ چرا در ميان لشكريان اختلاف مىاندازى ؟ اگر واقعاً منظورت نماز است ؟ اينك پسر خواهر من « عبدالله » ، مردم به دو اقتدا كنند و نمازشان را بخوانند و از نفاق و دو دستگى بهراسند .\r\n\r\n","description":"","footnote":"","page_name":" 256 ","page_number":258},
  {"content":"\r\n\r\nعايشه با اين جمله توانست از طرفى اختلاف را بر طرف سازد و تمام لشكريان خود را در پشت سر خواهر زاده‌اش عبدالله به نماز وابدارد و خود طلحه و زبير را نيز در صف اول آن قرار بدهد و از طرف ديگر كه مستقيماً « مروان » را طرف خطاب قرار داد بر وى تذكر داد كه اينك من از نقشه‌هاى تو بىاطلاع نيستم و رفتار تو از نظرم دور نيست ، مروان نيز مجبور گرديد از طرح هر نقشه‌اى كه موجب اختلاف مىشود خوددارى كند و بر خلاف خواسته و هدفش مانند يك سرباز فداكار در مقابل فرماندهء جنگ سر تعظيم فرود آورد .\r\nعايشه همين روش خود را يك بار ديگر نيز در بصره به كار بست ، آنگاه كه طلحه و زبير به شهر بصره و فرماندار آن پيروز شدند و خود را براى پيروزىهاى بعدى آماده مىساختند ، در موضوع امامت و پيشنمازى با يكديگر اختلاف نمودند و كشمكش آنان به طول انجاميد تا عايشه خود دخالت نمود و آن اختلاف را به فوريت و آسانى بر طرف ساخت و آن گره كور را كه اثرات خطرناك و عواقب ناگوارى را نسبت به لشكر عايشه در بر داشت گشود و براى دومين بار فرزند خواهرش « عبدالله‌بن‌زبير » را به پيشنمازى معين كرد و يك نكتهء سياسى را نيز اضافه نمود : پس از پيروزى نهائى نيز اختيار با او است هر كسى را بخواهد بخلافت و سرپرستى امور مسلمانان معين نمايد .\r\nاز اين نكته اين مطلب استفاده مىشود كه عايشه نه تنها خويشتن را امير و فرمانده لشكر فرض مىكرد بلكه حكومت تمام مسلمانان و فرمانروائى بجهان اسلام را در اختيار خود مىدانست كه مىتوانست بدلخواه خود حكومت و زمام امور مسلمانان را به هر كسى تفويض و محول كند و هر كسى را كه بخواهد از اين مقام معزول نمايد .\r\n\r\n","description":"","footnote":"","page_name":" 257 ","page_number":259},
  {"content":"\r\n\r\nبعر جمل امنا ، ريحه ريح مسك\r\nوه ! كه از پشكل شتر عايشه بوى عطر\r\nبرميخيزد .\r\n( افراد قبيلهء ازد )\r\n\r\nعايشه و نفوذ اجتماعى وى\r\nيكى ديگر از امتيازات و خصوصيات عايشه اين بود كه : وى داراى يك نفوذ و قدرت فوق‌العادهء اجتماعى بود ، در دل اجتماع و در قلب مسلمانان نفوذ و حكومت داشت ، مردم گوش به فرمان وى بودند وبيش از همه از وى پيروى و تبعيت مىنمودند .\r\nقدرت و نفوذ اجتماعى او به حدى بود كه حكومت‌هاى وقت نيز از وى ترسان و بيمناك بودند ، او با يك جمله و با يك فرمان مىتوانست حكومت وقت را متزلزل سازد و عليه او فتنه و آشوبى بر پا كند ، اين نفوذ و قدرت بود كه در هر قيام و مبارزه عايشه را مدد نمود و در پيشرفت و پيروزى وى اثر عميقى گذاشت كه تاريخ گواه روشن و زندهء آن است .\r\n1 - على اميرمؤمنان ( ع ) خويشتن را از خون عثمان تبرئه مىكرد و با دلائل\r\n\r\n","description":"","footnote":"","page_name":" 258 ","page_number":260},
  {"content":"\r\n\r\nروشن و بىطرف بودن خود در جريان قتل عثمان ثابت مىنمود ، على ( ع ) در اين باره داد سخن مىداد و از طرفى بيشتر مردم نيز از اين جريان اطلاع داشتند مع الوصف گفتار وى را نمىپذيرفتند ولى گفتار عايشه را كه على را به قتل عثمان متهم و شريك خون او معرفى مىنمود ، با جان و دل مىخريدند و زبان به « آرى صحيح است » مىگشودند ، در صورتى كه صحنه‌سازى و مغالطه‌كارى عايشه و اين كه وى چگونه حقايق را وارونه نشان مىدهد كاملا روشن و آشكار بود .\r\n2 - لشكريان عايشه در جنگ جمل شتر وى را مانند حلقهء انگشتر گرفته بودند و آن را محور جنگ و قطب پيروزى خويش قرار داده پروانه‌وار به دورش مىچرخيدند و با صداى بلند داد مىزدند : مسلمانان ! از مادرتان عايشه با جان و دل حمايت و محافظت كنيد زيرا حمايت وى مانند روزه و نماز بر فرد فرد شما فرض و وظيفهء دينى و وجدانى است ، سستى و مسامحه كارى در اين مورد جرم و گناه است .\r\nاين صحنه تكان دهنده و اين احساسات گرم ، كه مردم نسبت به عايشه از خود نشان مىدادند ، از نفوذ و قدت فوق‌العادهء اجتماعى وى سرچشمه مىگرفت و گر نه براى هر كسى و به آسانى امكان‌پذير نيست .\r\n3 - عايشه در اثر همان نفوذ اجتماعى و وجههء ملى بود كه توانست « كعب‌بن‌سور » قاضى بزرگ و ذىنفوذ بصره را از گوشهء خانه به ميدان جنگ بكشاند و افسار شتر را به دست وى داده و پيشقراولش بسازد .\r\n4 - قبيلهء « ازد » در جنگ جمل مدفوع شتر عايشه را به جاى عطر مىبوئيدند و بوى كثيف و نفرت‌انگيز آن را سرآمد تمام عطرها مىپنداشتند و مىگفتند : وه ! كه پشكل شتر مادر ما عايشه بوى عطر مىدهد ( بعر جمل امنا ، ريحه ريح مسك ) در صورتى كه اين عمل دربارهء مركب رسول خدا ( ص ) مشاهده نشده بود .\r\n5 - در جنگ جمل لشكر عايشه بر خلاف معمول تمام جنگها ؛ پرچمى نداشت و پرچم لشكر ، شترى بود كه عايشه در پشت آن قرار داشت و در پيشاپيش لشكريان\r\n\r\n","description":"","footnote":"","page_name":" 259 ","page_number":261},
  {"content":"\r\n\r\nحركت مىنمود تا اين پرچم زيروح در اهتزاز بود يعنى اعتدال خود را حفظ كرده و پا بر جا بود سپاهيان عايشه تمام شكستها را جبران مىكردند و مانند كوه محكم در مقابل لشكر على ( ع ) استقامت مىورزيدند كناره‌گيرى و استعفاى « زبير » فرمانده نيرومند لشكر در دل لشكريان اثرى از خود باقى نگذاشت ، كشته شدن « طلحه » و سقوط « عبدالله » پسر زبير و فرمانده ديگر لشكر كوچكترين عكس‌العملى در روحيهء سپاهيان عايشه ايجاد ننمود . اما وقتى كه شتر عايشه پى گرديد و به روى زمين افتاد بر لشكر وى هزيمت و شكست عظيمى وارد آمد بطورى كه لشكريان متفرق گرديده و پا به فرار نهادند .\r\nخوانند . ارجمند ! ين بود شخصيت سياسى و اجتماعى عايشه ، نبوغ فكرى و استعداد عجيب و صحنه‌سازىها و مغالطه‌كاريهاى عايشه ، اين بود قيافهء واقعى عايشه و مشخصات روحى ، اوصاف و اخلاق وى كه در فصلهاى گذشته دربارهء همهء آنها مطالبى بازگو گرديد ولى . . .\r\nولى ناگفته نمانت كه عايشه با اين شخصيت فوق‌العاده و عجيبش در دوران زندگيش يك نقطهء ضعف خودباختگى از خود نشان داد ، چه او به زودى تحت‌تأثير سخنان افسونگرانهء عبدالله‌بن‌زبير قرار گرفت و فريب او را خورد كه در فصلهاى آينده داستان آن را خواهيد خواند .\r\n\r\n","description":"","footnote":"","page_name":" 260 ","page_number":262},
  {"content":"\r\n\r\n« اني لاكتم بغضكم اهل هذا البيت »\r\nمن دشمنى شما خاندان پيامبر را در دل نهان دارم .\r\n( عبدالله‌بن‌زبير )\r\n\r\nسرگذشت عبدالله بن زبير\r\n\r\nمحبوبترين مردم در نزد عايشه\r\nعايشه همانطور كه در اوصاف و خصوصيات روحى سرآمد دوران بود ، در محبت و علاقه شديد نسبت به اقوام و خويشاوندان خود نيز يگانهء تاريخ و منحصر به فرد مىنمود و در ميان اقوام و عشيره‌اش بيش از همه به « عبدالله‌بن‌زبير » كه پسر خواهرش « اسماء » بود اظهار محبت و علاقه مىكرد ، نه مانند يك خاله بلكه مانند يك مادر مهربان و پر عاطفه كه يگانه‌فرزندش را دوست بدارد عبدالله را دوست مىداشت و از كثرت علاقه و محبتى كه نسبت به وى داشت كنيهء « ام‌عبدالله » مادر عبدالله را براى خوا انتخاب نموده و در ميان مردم نيز به اين نام معروف گرديده بود « 1 » .\r\n\r\n\r\n","description":"","footnote":"\r\n( 1 ) اغانى 9 / 142\r\n","page_name":" 261 ","page_number":263},
  {"content":"\r\n\r\n« هشام‌بن‌عروه » مىگويد : من نديدم كه در موقع جنگ ، عايشه كسى را مانند « عبدالله » دعا كند و سلامتى و پيروزى كسى را مانند « عبدالله » از خداوند درخواست نمايد . پس از پايان جنگ كه مژدهء سلامتى و نجات « عبدالله » به عايشه رسيد فوق‌العاده خوشحال گرديد و از فرط خوشحالى سجدهء شكر به جاى آورد و به عنوان جايزه و مژده به كسى كه خبر سلامتى عبدالله را آورده بود ده هزار درهم بخشيد .\r\nعايشه مريض بود ، خواهرزادگانش و عبدالله نيز در ميانشان به عيادت وى آمدند ، عبدالله كه خالهء خود را در بستر بيمارى با حالت ضعف و چهرهء زرد و پژمرده بديد بياختيار اشك به صورتش سرازير گرديد ، عايشه سر برداشت و به صورت خواهرزاده‌اش نگريست و آثار غم در رخسارش مشاهده نمود او نيز ناراحت گرديد و گريه‌كنان گفت : عبدالله ! بر من بسيار سخت و سنگين است كه تو را دلتنگ و غمگين و در حال گريه ببينم . فرزندم ! تو عزيز من و عزيزترين خويشان من هستى ، عزيزم ! به صراحت مىگويم كه بعد از رسول خدا و پدر و مادرم كسى را سراغ ندارم كه به اندازهء تو مورد علاقه و محبت من باشد هيچ كس نتوانسته است در دل من مانند تو براى خود جاى محبت باز كند .\r\nعايشه سپس وصيت نمود كه پس از وفات او حجره و خانه خصوصيش را به عبدالله واگذار كنند . « 1 »\r\n\r\nدشمنى عبدالله بن زبير با بنىهاشم\r\nعبدالله‌بن‌زبير كه اينهمه مورد علاقهء عايشه و طرف توجه و محبت شديد او بود سرسخت‌ترى دشمن خاندان پيغمبر محسوب مىگرديد ، گو اينكه وى با كينه و عداوت بنىهاشم و خاندان رسول خدا بزرگ شده و دشمنى آنان با خون وى ممزوج و در آميخته بود .\r\nعبدالله كه بزرگ شد و به روى كار آمد در اثر عداوت سختى كه نسبت به على ( ع )\r\n\r\n\r\n","description":"","footnote":"\r\n( 1 ) تهذيب ابن عساكر 7 / 400 شرح نهج البلاغه 4 / 482 - 483\r\n","page_name":" 262 ","page_number":264},
  {"content":"\r\n\r\nداشت فكر و عقيدهء پدرش زبير را نيز تغيير داد ، علاقه و محبت ديرين او را نسبت به پسر دائى خود « على ع » به بدبينى و عداوت و دشمنى مبدل ساخت تا جائى كه او را در صف دشمنان وى قرار داد و بجنگ و قيامش واداشت .\r\nخود على ( ع ) نيز پرده از اين واقعيت برداشته چنين مىگويد كه :\r\nزبير از دوستان و طرفداران ما بود بطورى كه از افراد ما خاندان بنىهاشم محسوب مىگرديد تا فرزند شوم و نالايقش عبدالله بزرگ شد از آن پس زبير در صف دشمنان و مخلفان سرسخت ما قرار گرفت . « 1 »\r\nكينه و عداوت عبدالله با خاندان پيغمبر به آنجا كشيد كه در مكه چهل هفتهء متوالى در خطبهء نماز جمعه از ذكر صلوات و از ذكر اسم رسول خدا خوددارى نمود ، چون در اين موضوع بر وى اعتراض نمودند در جواب گفت : من از ذكر نام رسول خدا ابا و امتناعى ندارم ولى براى اينكه دماغ كسانى را كه با رسول خدا افتخار و مباهات مىكنند و خود را از خاندان وى ميدانند بر خاك بمالم و مباهات آنان را در هم شكنم بر ترك صلوات مبادرت مىكنم و از ذكر نام رسول خدا خوددارى مىنمايم .\r\nاين داستان را « عمربن‌شبه » و « ابن‌الكلبى » و « واقدى » و ساير تاريخ نويسان نقل نموده‌اند و بعضى از تاريخ نويسان ديگر مانند « محمدبن‌حبيب » و « ابىعبيده » و « معمربن‌مثنى » چنين نقل مىكنند كه : « عبدالله » در جواب اعتراض تودهء مردم گفت : پيغمبر در ميان اين مردم يك عده قوم و خويشهاى نا اهلى دارد كه با ذكر نام او فخر و مباهات نموده و بر خود مىبالند من مىخواهم با ترك نام رسول خدا آنان را بكوبم و از افتخار و مباهاتشان بكاهم ! « 2 »\r\nخود ابن زبير نيز به عبدالله‌بن‌عباس گفت كه : چهل سال است عداوت شما\r\n\r\n\r\n","description":"","footnote":"\r\n( 1 ) شرح نهج البلاغه : 4 / 360 تهذيب : 7 / 363 استيعاب : 353 شرح حال 1518 شرح نهج البلاغه 2 / 167 - 4 / 480 .\r\n( 2 ) مروج الذهب كه در حاشى ابن اثير چاپ شده 5 / 163 - 164\r\n","page_name":" 263 ","page_number":265},
  {"content":"\r\n\r\nخاندان در دل من جاى گرفته است و تا به امروز آن را در دل خود نهان داشته‌ام « 1 » .\r\nدشمنى و عداوت عبدالله‌بن‌زبير نسبت به عموم افراد خاندان بنىهاشم بود اما در ميان آنان با على ( ع ) بيش از سايرين اظهار عداوت و دشمنى مىكرد و گاهى اين دشمنى را به صورت فحاشى و ناسزاگوئى به ساحت امير المؤمنين ابراز مىنمود . « 2 »\r\nو از مظاهر و نمونه‌هاى دشمنى او با بنىهاشم اين است كه محمدبن‌حنيفه و عبدالله‌بن‌عباس را با هفده تن ديگر از بنىهاشم كه در ميان آنان حسن فرزند امام حسن مجتبى ( ع ) نيز بود جمع نمود و در يكى از دره‌هاى تنگ و تاريك مكه كه « دره بنىعارم » ناميده مىشد زندانى كرد و دستور داد هيزم زيادى در دهانه آن جمع‌آورى نمودند و تصميم گرفت پس از مدت معينى كه مهلت داده بود همهء آنان را در آنجا بسوزاند .\r\nمختار كه از اين موضوع اطلاع حاصل نمود چهار هزار جنگجو مأمور ساخت تا خود را به سرعت به مكه رسانيدند و بنى هاشم را از آتشى كه ابن‌زبير آماده ساخته بود نجات دادند .\r\nاين جريان را عده‌اى از مورخين به همان صورت كه در اينجا آورديم نقل نموده‌اند .\r\nولى ابوالفرج جريان عداوت ابن‌زبير با بنىهاشم و داستان محمد حنيفه و يارانش را چنين شرح مىدهد :\r\nعبدالله‌بن‌زبير عداوت ديرين و دشمنى عميق و شديدى با بنىهاشم داشت و از هيچ تهمتى و نسبت بدى به آنان دريغ نمىداشت و مردم را به مخالفتشان تحريك و تشويق مىنمود و در كين بود ، تا فتنه و فسادى در ميان آنان به وجود بياورد و در بالاى منبر و در ضمن خطابه‌هايش بر آنان تعريض و گاهى صراحتاً از آنان بزشتى ياد مىنمود و در بعضى مواقع ابن‌عباس و ديگر افراد سرشناس بنىهاشم جواب او را مىدادند .\r\n\r\n\r\n","description":"","footnote":"\r\n( 1 ) مروج الذهب : 1 / 163 شرح نهج البلاغه 1 / 357\r\n( 2 ) شرح نهج البلاغه ، 1 / 358 ، مسعودى : 5 / 163 - 164 ، يعقوبى : 1 / 7 - 8\r\n","page_name":" 264 ","page_number":266},
  {"content":"\r\n\r\nو به مقام معارضه مىآمدند .\r\nابوالفرج به گفتار خود چنين ادامه مىدهد كه : ابن‌زبير در يك فرصت مناسب محمدبن‌حنيفه را با عدهء ديگر از بنىهاشم دستگير ساخت و در زندان « عارم » حبس نمود ، در اين هنگام بر وى اطلاع دادند كه « ابوعبدالله‌جدلى » و ساير علاقمندان محمد حنيفه براى يارى و نجات وى با شتاب به سوى مكه در حركتند ، ابن‌زبير با شنيدن اين خبر دستور داد به درب زندان هيزم ريختند و آتشى شعله‌ور ساخت و ميخواست كه محمدبن‌حنيفه و يارانش را در ميان آتش بسوزاند .\r\nابوعبدالله نيز از اين جريان مطلع گرديد و تلاش و سرعت بيشترى به خرج داد و دست در همان ساعتى كه آتش شعله‌ور مىگرديد با ياران خود وارد زندان شد و آتش را خاموش و محمدبن‌حنيفه را آزاد ساخت . « 1 »\r\n\r\n\r\n","description":"","footnote":"\r\n( 1 ) اغانى 9 / 6 صبع دارالكتب\r\n","page_name":" 265 ","page_number":267},
  {"content":"\r\n\r\n« فعبدالله بن زبير كان من وراء هذا\r\nالحرب »\r\nعبدالله‌بن‌زبير سلسله جنبان جنگ جمل بود .\r\n( متن كتاب )\r\n\r\nتأثير عبدالله بن زبير دربوقوع پيوستن جنگ جمل\r\nاين پسر زبير كه از راه دشمنى مىخواهد بنى هاشم را بكشد ، همين عبدالله كه از راه عداوت و دشمنى رأى وفكر پدرش را دربارهء پسردائيش على تغيير مىدهد و محبت و صميميت او را بر دشمنى و عداوت شديد مبدل مىسازد ، همان پسر زبير است كه اختيار عايشه را نيز به دست گرفت و او را كه با على سابقهء كينه و عداوت داشت بجنگ و محاربه او برانگيخت و بدين گونه جنگ جمل را در ميان مسلمانان به وجود آورد . اين يك ادعاى بدون دليل نيست بلكه حقيقتى است كه شواهد تاريخى فراوان گواه آنست .\r\nابن عبدالبر نقل مىكند كه : روزى عايشه گفت : هر وقت عبدالله فرزند عمر را ديديد به من خبر كنيد و او را به نزد من آوريد كه با وى سخنى دارم ، روزى وى را به\r\n\r\n","description":"","footnote":"","page_name":" 266 ","page_number":268},
  {"content":"\r\n\r\nنزد عايشه آوردند عايشه گفت : يا « ابا عبدالرحمان ! » روزى كه من عازم بصره بودم چرا از اين مسافرت مرا منع نكردى ؟\r\nوى در جواب عايشه گفت : عايشه ! آن روز تو در برابر مردى مانند « عبدالله » بن زبير قرار گرفته بودى كه فكرش بر فكر تو پيروز گشته و عقيدهء خويشتن را بر تو تحميل نموده بود به طورى كه تو ديگر در مقابل وى قدرت مخالفت نداشتى و گفتار من در برابر وى سودى نمىبخشيد و مانع از حركت تو نمىگشت .\r\nعايشه گفت : هر چه بود گذشت اما بدان ! كه اگر تو مرا از آن سفر منع مىكردى هرگز به آن اقدام نمىنمودم و از شهر و ديار خويش بيرون نمىرفتم « 1 » .\r\nامير مؤمنان نيز قبل از شروع جنگ جمل طى نامه‌اى به عايشه چنين نوشت كه :\r\nعايشه ! محبت و شدت علاقه به ابن زبير و قوم و خويشى طلحه تو را براهى نكشاند كه به عذاب خداوند منتهى گردد .\r\nمورخين مىگويند كه : عايشه چون به حوأب رسيد و صداى پارس سگان آنجا را شنيد و گفتار رسول خدا را به ياد آورد كه روزى اين جريان را براى وى خاطرنشان ساخته و بر عايشه نيز تعريض نموده بود او تصميم گرفت كه لشكر را به حال خود بگذارد و از همانجا بخانهء خويش برگردد .\r\nعبدالله‌بن‌زبير كه از جريان اطلاع يافت فوراً خود را به عايشه رسانيد و بر وى گفت : عايشه : كسانى كه اينجا را حوأب معرفى نموده‌اند اشتباه كرده‌اند زيرا ما حوأب را پشت سر گذاشته‌ايم .\r\nعايشه نيز در اثر علاقه و محبت شديدى كه بر وى داشت تحت تأثير سخنان او قرار گرفت و گفتارش را پذيرفت .\r\nآرى عايشه با آن همه سياست و كاردانى و قدرت فكرى كه دارا بود در اينجا ضعفى از خود نشان داد و در برابر عبدالله كاملا عاجز و درمانده گرديد ولى ابن\r\n\r\n\r\n","description":"","footnote":"\r\n( 1 ) استيعاب : 354 شرح حال عبدالله‌بن‌زبير شماره 1518 شرح نهج البلاغه 4 / 481\r\n","page_name":" 267 ","page_number":269},
  {"content":"\r\n\r\nزبير به اين اندازه قناعت ننمود و از ترس اينكه شايد كسى عايشه را بر حقيقت امر متوجه سازد و او دوباره از تصميمش برگردد از او جدا نگرديد و مانند سايه به همراه عايشه حركت نمود تا وارد بصره شدند و بجنگ و فسادشان ادامه دادند .\r\nولى اگر عبدالله‌بن‌زبير در اينجا عداوت ديرينه‌اش را ظاهر نمىساخت و عايشه راگول نمى زد اساساً صحنهء جنگ جمل به وجود نمىآمد و آن همه خون مسلمانان بر زمين نمىريخت اين بود كه گفتيم سلسله جنبان جنگ جمل عبدالله‌بن‌زبير بوده است .\r\nآرى خوانندهء عزيز ! از همهء اين مدارك تاريخى چنين استفاده مىگردد كه : محرك واقعى عايشه و عامل اصلى به وجود آورندهء جنگ جمل همين عبدالله‌بن‌زبير بود نه عبدالله سباء كه بيش از ده قرن است تاريخ نويسان اسم او را بر دهانها انداخته‌اند و يك افسانه و داستان جعلى را به صورت يك واقعيت اصيل تاريخى در اختيار مردم گذارده‌اند كه شرح و تفصيل آن داستان جعلى را در فصل آينده مىخوانيد .\r\n\r\n","description":"","footnote":"","page_name":" 268 ","page_number":270},
  {"content":"\r\n\r\n\r\n[ بخش سوم 
  ] افسانهء عبدالله بن سبا\r\n\r\n","description":"","footnote":"","page_name":" 269 ","page_number":271},
  {"content":"\r\n . \r\n","description":"","footnote":"","page_name":" 270 ","page_number":272},
  {"content":"\r\n\r\nهذه الاسطور الخرافي التي وضعها سيف :\r\nاين افسانه از ساخته‌هاى سيف است .\r\n( متن كتاب )\r\n\r\nافسانه عبدالله بن سبا\r\nمدرك و تكيه‌گاه ما ، در نقل مطالبى كه در اين جا آورده‌ايم و داستان جنگ جمل را نگاشته‌ايم احاديث و رواياتى بود كه در پيش همه تاريخ نويسان مود اعتبار و اعتماد است . ما ، در اين سير و بررسى مطالب را از كتاب‌ها ، از روايان و خبر نگارانى نقل نموديم كه تمام رجال شناسان آنان را توفيق نموده گفتارشان را تأييد و تصديق كرده‌اند .\r\nولى در مقابل اين روايات و در برابر اين تاريخ معتبر و اصيل كه ما ، در نقل خود از آن پيروى نموديم روايتها و گفتارهائى وجود دارد كه همهء آنها را يك نفر آن هم به طور جعل و ساختگى نقل كرده است .\r\nآرى همهء آنها از كارخانهء حديث و تاريخ‌سازى يك نفر بيرون آمده است كه\r\n\r\n","description":"","footnote":"","page_name":" 271 ","page_number":273},
  {"content":"\r\n\r\nهمهء بيوگرافى و شرح حال نويسان ، او را دروغگو و زنديق و بىدين معرفى كرده‌اند ولى با اين حال نويسندگان و مورخين نيز آن روايتهاى دروغين او را براى آيندگان در كتابهايشان ضبط كرده‌اند .\r\nبه عبارت صريحتر سازندهء تمام اين سلسله روايات ، سازنده و بافندهء اين گونه تاريخ‌هاى دروغين مردى است بنام « سيف‌بن‌عمر تميمى كوفى » كه مىگويند در حدود سال 170 هجرى وفات نموده است .\r\nاو در دوران زندگى خود داستان‌هاى دروغين و افسانه‌هاى زيادى از پيش خود بافته و در ميان كتب تايخ وارد ساخته است . از جمله اين كه « سيف‌بن‌عمر » راوى دروغگو و حديث‌ساز ، صورت مردى را در خيال خود تصوير و ترسيم نموده سپس لباس هستى و واقعيت بر تن وى پوشانيده و او را « عبدالله‌بن سبا » ناميده است .\r\nآرى « عبدالله‌بن‌سباء » يك مرد خيالى و افسانه‌اى بيش نبود خداوند چنين كسى را نيافريده و مردى با آن خصوصيات و مشخصات به اين جهان قدم نگذاشته است او را فكر خلاق و خيال سازندهء « سيف‌بن‌عمر » ساخته است تا بتواند هر گونه دروغ وافسانه‌را بنام وى انتشار دهد و دستش براى دروغ‌سازى باز باشد .\r\n« سيف‌بن‌عمر » كه با فكر سازند . خود عبدالله‌بن‌سباء را آفريد سپس در موارد لزوم هر چه مىتوانست داستانهائى از خود مىساخت و افسانه‌ها و رمانهاى عجيبى به هم بافت و هم . آنها را به اسم همان « عبدالله‌بن‌سبا » ى خيالى نقل نمود و در ميان مسلمانان انتشار داد .\r\nيكى از افسانه‌ها بطور خلاصه اين است كه سيف‌بن‌عمر مىگويد مردى از اهل صنعاى يمن بنام « عبدالله‌بن‌سباء » كه « ابن‌سوداء » نيز بر وى مىگفتند در دوران خلافت عثمان تظاهر به اسلام نمود اما در واقع يك نفر يهودى قرص و دو آتشه و در عين حال يك مرد مرموز و حيله‌گر ومكارى بود ، او مىخواست كه در ميان مسلمانان فتنه و فساد ايجاد كند اختلاف و دو دستگى به وجود بياورد قدرت و اتحاد مسلمانان را در هم بشكند ، وى به همين منظور آئين اسلام را پذيرفت و خود\r\n\r\n","description":"","footnote":"","page_name":" 272 ","page_number":274},
  {"content":"\r\n\r\nرا يك مسلمان خالص و با ايمان در نظر مسلمانان جلوه‌گر ساخت و آنان را فريب داد سپس نقشهء خطرناك خود را اين چنين شروع كرد :\r\nاو سفرهائى به شهرهاى مهم و مراكز اسلامى آغاز نمود : مدينه ، مصر ، شام ، كوفه و بصره را زير پا گذاشت و در اين شهرها نقش يك مبشر را بازى نمود و بر مسلمانان مژدهء رجعت رسول خدا را داد كه او به زودى زنده شده به ميان مردم خواهد آمد و ضمناً اين موضوع را نيز به مردم تلقين نمود كه : وصى بلافاصل و جانشين پيغمبر همان علىبن‌ابىطالب است و عثمان حق او را غصب نموده و از او طرفدارى كرد ، عده‌اى از بزرگان صحابه و مسلمانان نيز فريب او را خوردند و گفته‌هاى او را باور نمودند « عمار ياسر » ، « ابوذر » ، « ابوحذيفه » ، « محمدبن‌ابىبكر » ، « مالك اشتر » ، « حجربن‌عدى » و امثال آنان كه از معروفترين اصحاب رسول خدا و تابعين ايشان بودند از وى پيروى نمودند و دور او را گرفتند ، آن مرد مرموز يهودى ، از اين راه توانست كه عده‌اى از بزرگان اصحاب رسول خدا و مسلمانان را متوجه خود سازد و در اسلام يك حزب قوى و نيرومند بنام « حزب سبائى » به وجود بياورند و افراد اين حزب بود كه عثمان خليفهء مسلمانان را در ميان خانه‌اش محاصره نموده سپس به قتل رسانيدند .\r\nآرى به خيال سيف‌بن‌عمر « عبدالله‌سبا » يهودى از راه مكر و حيله وارد صف مسلمانان گرديد و به ظاهر خود را علاقمند و طرفدار على ( ع ) معرفى كرد و حزبى بنام « حزب سبائى » از بزرگان صحابه و مسلمانان به وجود آورد سپس خليفه‌شان را به قتل رسانيد .\r\nسيف‌بن‌عمر ، در همان افسانهء خود ، حوادث تاريخى را پس از قتل عثمان به جنگ جمل مىرساند و در آنجا با مغز خلاق خود علاوه بر عبدالله سبا ، يك نفر ديگر را مىآفريند و او را هم « قعقاع‌بن‌عمر » مىنامد و صحابهء رسول خدايش نيز معرفى\r\n\r\n","description":"","footnote":"","page_name":" 273 ","page_number":275},
  {"content":"\r\n\r\nمىكند « 1 » و بر وى سمت وساطت و سفارت مىدهد و كبوتر صلحش مىنامد و از اينجا باز افسانهء خود را شروع كرده و بدين گونه ادامه مىدهد :\r\nدر جنگ جمل « قعقاع‌بن‌عمر » در راه صلح و سازش بسيار كوشيد گاهى با على تماس مىگرفت و گاهى با عايشه و گاهى نيز با طلحه و زبير ملاقات مىكرد و آنان را به صلح و صفا دعوت مىنمود و از جنگ و خونريزى بر حذر مىداشت ، بالاخره « قعقاع » آن كبوتر صلح در هدف خود موفق گرديد و در اثر كوشش و فعاليت خود رضايت سران دو لشكر را جلب نمود و صلح در ميان دو لشكر به وجود آمد ؛ سكوت و آرامش در اردوگاه هر دو لشكر حكم فرما شد ، عبدالله سبا و پيروانش - سبائيان - از نتيجهء اين صلح انديشناك شدند و از به هم خوردن طرحها و نقشه‌هاى تخريبى و افسادى خويش ناراحت گشتند ، شبانه و در تاريكى دور هم گرد آمده به مشورت و گفتگو پرداختند و براى به هم زدن صلح ، نقشه‌ها طرح نمودند .\r\nخود « عبدالله‌سبا » قهرمان داستان ، اين گونه طرح ريزى كرد كه پيروان وى ، به دو گروه تقسيم گردند يك گروه از آنان در ميان لشكر على باشند و خود را از لشكريان على قلمداد كنند و گروه ديگر نيز به لشكريان عايشه بپيوندند و خود را از طرفداران وى معرفى نمايند و در يك ساعت معيت در تاريكى شب بر يكديگر بتازند و هر دو لشكر به خيال اينكه حمله از سوى لشكر مخالف آغاز گرديده است به طرف يكديگر حمله كنند و بدين گونه به طور ناگهانى آتش جنگ در ميان دو لشكر شعله‌ور شود و صلحى كه به وسيلهء « قعقاع » برقرار شده بود به يك جنگ خونين مبدل گردد .\r\nحزب خرابكار ، پيشنهاد عبدالله بن سبا را پسنديدند و با خوشحالى فراوان آن را پذيرفتند و مأموريت خود را در يك شب تاريك به خوبى اجرا نمودند و از آن نقشه كاملا بهره‌بردارى كردند و بر خلاف ميل و علاقهء فرماندهان هر دو لشكر و بدون\r\n\r\n\r\n","description":"","footnote":"\r\n( 1 ) تفصيل داستان قعقاع را در كتاب « خمسون و مأه صحابى مختلق » تأليف پر ارج ديگر مؤلف عالى قدر بخوانيد كه وى را يك از صد و پنجاه صحابى ساختگى معرفى نموده است .\r\n","page_name":" 274 ","page_number":276},
  {"content":"\r\n\r\nاطلاع آنان ، مسلمانان را عليه يكديگر تحريك و تهييج نمودند و آتش جنگ را پس از خاموشى دوباره شعله‌ور ساختند و بدين ترتيب حزب خرابكار عبدالله‌بن‌سبا جنگ جمل را در ميان مسلمانان به وجود آوردند .\r\nاين بود داستان به وجود آمدن جنگ جمل از نظر « سيف‌بن‌عمر » كه هيچ گونه اساس و پايهء درستى ندارد زيرا هيچيك از قهرمانان اين داستان يعنى « عبدالله ابن سبا » و « قعقاع‌بن‌عمرو » اصلا وجود نداشته و تا امروز چنين افرادى چشم به جهان نگشوده‌اند ، با اين حال اين داستان را كه افسانه‌اى بيش نيست پيش از سال يكصد و هفتاد هجرى سيف بن عمر ساخته و پرداخته است و ناقلان تاريخ نيز آن را از وى گرفته‌اند و در كتاب‌هاى خود وادار ساخته‌اند ، بدين‌گونه به تدريج و ما مروز زمان به صورت تاريخ واقعى مشهور شده و در كتاب‌هاى معتبر تاريخ براى خود جا باز نموده است ، بطورى كه هر خواننده‌اى در مقابل اين حادثه و داستان با اين شرائط كه در كتابهاى مشهور تاريخى ضبط گرديده است قرار بگيرد كوچكترين شك در صحت آن نمىكند و هيچ ترديدى در واقعيت آن بر خود راه نمىدهد چنان كه بيشتر مورخين اسلامى و مستشرقين نيز به اين حقيقت واقف نگرديده‌اند كه داستان مذكور افسانه‌اى بيش نيست و سازندهء آن افسانه هم جز سيف‌بن‌عمر دروغگو كسى ديگر نمىباشد .\r\n\r\nسر نخ تنها در دست سيف است\r\nداستان مذكور غير از سيف ناقل و راوى ديگر ندارد و هر كس در هر كتابى كه آن را آورده از همان سيف گرفته است بالاخره رشتهء سخن و سر نخ اين كلافه به وى ميرسد و غير از او اسم كسى در ميان نيست چه آنكه طبرى « م 310 ه - » اين داستان را از همين يك راوى گرفته و به كتاب خود منتقل نموده است و ابن‌عساكر ( م 571 ه - » در كتاب تاريخ بزرگ خود « تاريخ مدينه و دمشق » و ابن ابىبكر ( م 741 ه - » نيز در كتابش « التمهيد و البيان » ذهبى ( م 747 ه - » در كتاب تاريخ خود اين داستان و\r\n\r\n","description":"","footnote":"","page_name":" 275 ","page_number":277},
  {"content":"\r\n\r\nافسانه را از همان « سيف‌بن‌عمر » گرفته و در كتابهاى خود ضبط نموده‌اند .\r\nو از تاريخ نويسان بعدى تا امروز هر كس اين داستان را آورده مستقيماً از طبرى گرفته و طبرى هم آن را از همان يك راوى دروغگو و افسانه‌ساز نقل نموده است .\r\nو ما ، در كتاب « عبدالله‌سبا » از روى اين حقيقت پرده برداشته و تفصيل جريان را در آنجا وارد ساخته‌ايم و . نشان داده‌ايم كه چگونه تاريخ نويسان بعدى ، در نقل اين افسانه تنها به نقل طبرى استناد نموده و او را تكيه‌گاه خويش قرار داده‌اند و در اينجا براى نمونه به دو نفر از مورخين و نويسندگان گذشته و امروز اشاره مىكنيم :\r\n1 - در ميان تاريخ نويسان گذشته بايد از « ابن‌خلدون » متفكر و تاريخ دان بزرگ اسم ببريم ، او دركتاب « المبتدا و الخبر » پس از آنكه جريان كشته شدن « عثمان » و جنگ جمل را مىنويسد چند بخش از اين داستان و افسانه‌را نقل مىكند در صفحهء « 425 » « جلد 2 » مىگويد : « اين بود داستان جنگ جمل كه ما به طور اختصار از تاريخ طبرى نقل نموديم و چون نسبت به اين كتاب وثوق و اطمينان داريم در نقل اين تاريخ نيز تنها به آن كتاب اكتفا نموده و از آن نقل كرديم » و در صفحهء ( 247 ) همين كتاب نيز مىگويد : « من همهء اين حوادث تاريخى را كه در كتاب خود نقل نموده‌ام تنها از تاريخ كبير « محمدبن جريرطبرى » انتخاب نموده و به طور خلاصه در كتابم وارد كرده‌ام زيرا در ميان كتب تاريخ كتاب او را محكمتر از كتب ديگر يافتم و در نقل خود تنها بر آن اعتماد و اطمينان نمودم چون در اين كتاب شبهه و انتقاد و طعن و ايراد بر بزرگان اصحاب پيامبر ( ص ) و بر عدول و نيكان صحابه كمتر به عمل آمده است ! ! » .\r\n2 - و اما از مورخين امروز بايد از « سعيد افغانى » نام ببريم كه او در كتاب خود « عايشه و السياسه » درفصلهاى مختلفى تحت عنوان « اجتماع عثمان و تتابع الحوادث » در صفحه 32 - 35 و در فصل « ابن‌سباء البطل الخفى المخيف » صفحه 48 - 52 - و « الاشراف على الصلح » صفحه 145 - 147 و « المؤامرهء و الدسيسهء » صفحه 155 - 185 قسمتهائى از داستان دروغين « عبدالله بن سبا » و پيروانش را آورده است و مدرك\r\n\r\n","description":"","footnote":"","page_name":" 276 ","page_number":278},
  {"content":"\r\n\r\nكتاب خود را در صفحه 5 همان كتاب روشن مىكند و مىگويد :\r\n« اعتماد من در نقل حوادث تاريخى بر تاريخ طبرى است و مطالب تاريخى را تنها از اين كتاب اخذ نموده‌ام زيرا تاريخ طبرى بر وقايع و حوادث تارخى از تمام كتابها و مصادر ديگر نزديكتر است و تاريخ تأليف آن بر تمام كتب تاريخ تقدم دارد گذشته از اين مؤلف اين كتاب نيز بيش از ساير مورخين دقت نموده و نسبت به حفظ امانت تاريخى بيش از تمام مورخين اهميت داده است و مورخين مورد اعتماد بعدى و نويسندگان متأخر و مورد وثوق نيز در نقل تاريخ بر كتاب وى اعتماد نموده‌اند . . . من نيز علاقه شديد به اين كتاب دارم تا آنجا كه مىخواهم متن عبارتها و عين الفاظ آن را نقل كنم » .\r\nباز « سعيد افغانى » در صفحهء 47 همان كتاب مىگويد « اعتماد ما درنقلهاى خود بيشتر از تاريخ طبرى است » .\r\nخوانندهء ارجمند ! به طوريكه ملاحظه مىكنيد پس از آنكه طبرى اين افسانه را از « سيف‌بن‌عمر » در كتاب خود نقل نموده است ، مورخين بعدى نيز بر عظمت و جلالت شأن طبرى تكيه و قناعت كرده و همان افسانه را بدون تأمل و تفكر از وى گرفته‌اند و در كتابهاى خود نقل نموده‌اند و بدينگونه يك داستان جعلى و دروغين به صورت يك جريان تاريخى مورد اعتماد در ميان مردم منتشر گرديده و يك رمان و افسانه درلباس يك واقعيت و حقيقت غير قابل انكار جلوه‌گر شده است .\r\nتوجه خواننده ارجمند را به جدول مقابل جلب مىكنم كه اين جدول سلسله و ترتيب ناقلان افسانهء « عبدالله سبا » را از ناقل اولى گرفته تا مورخين ديروز و امروز كاملا نشان مىدهد و در اين جدول روشن گرديده است كه ناقل اين افسانه بيش از يك نفر و آن هم جز « سيف‌بن‌عمر » دروغگو كس ديگر نبود و نقل تاريخ نويسان گذشته معاصر نيز همه به وى منتهى مىگردد و وضع « سيف » هم در دروغ بافى و حديث‌بافى در ميان تمام دانشمندان « علم رجال » روشن و مسلم است . « 1 »\r\n\r\n\r\n","description":"","footnote":"\r\n( 1 ) براى آشنائى به وضع سيف‌بن‌عمر و شرح حال وى به جلد اول كتاب عبدالله سبا تأليف ديگر مؤلف عالىقدر مراجعه فرمائيد .\r\n","page_name":" 277 ","page_number":279},
  {"content":"\r\n . \r\n","description":"","footnote":"","page_name":" 278 ","page_number":280},
  {"content":"\r\n\r\n« العلي تقولين هذا ؟ »\r\nعايشه ! آيا دربارهء على اين گونه سخن ميگوئى ؟\r\n( زينب دختر ام‌سلمه )\r\n\r\nعقده‌هاى درونى گشاده مىشود\r\nعايشه پس از جنگ جمل كه به پيروزى على خاتمه يافت شكسته بال و با تأثر و تأسف شديد به خانهء خود بازگشت زيرا او در موقعى به خانه‌اش بر مىگشت كه گذشته از اين كه با شكست مواجه گرديده و غلبه و پيروزى نصيب او نشده بود پسر عمويش « طلحه » را نيز از دست داده بود .\r\nطلحه‌اى كه عايشه دربارهء وى آمال و آرزوهاى فراوان داشت ، عايشه مىخواست كه او در كرسى خلافت بنشيند و زمام امور مسلمانان را به دست بگيرد .\r\nدر اين جنگ نه تنها طلحه عموزادهء عايشه كشته شد بلكه « محمدبن‌طلحه » و نزديكترين فاميلها و خويشان ديگرش هم به قتل رسيدند ، عايشه در اين جنگ\r\n\r\n","description":"","footnote":"","page_name":" 279 ","page_number":281},
  {"content":"\r\n\r\n« زبير » فرمانده جنگ و شوهر خواهرش « اسماء » « 1 » را نيز از دست داد .\r\nاين بود كه وى پس از پايان جنگ در ميان امواج خروشان تأثر و تأسف دست و پا مىزد و با هزاران حسرت و ندامت كه در اثر گوش ندادن به نصيحت و راهنمايى خيرخواهان ، متوجه او گرديده بود به خانهء خويش بازگشت ، او در حالى به مدينه برمىگشت كه دلش مالامال و مملو از كينه و خشم ( على ) بود ، دشمنى و عداوت ( على ) مانند ديگى در نهاد عايشه مىجوشيد ولى چاره‌اى جز اين نداشت كه در دوران حيات و زعامت على آن همه عداوت و دشمنى را در دل خود نهان سازد و بر روى آتش‌هاى خشم و كينه‌اش خاكستر موقتى بپاشد .\r\nلذا وقتى خبر مرگ ( على ) به گوش او رسيد سجدهء شكرى به جاى آورد و اظهار سرور و شادى نمود و از وجد و خوشحالى اين شعر را بر زبان راند :\r\nعلى برفت و ديگر براى وى بازگشتى نيست .\r\nبا درگذشت وى آنچنان در دل خود احساس شادى و سرور نمودم كه خانوادهء مسافر از برگشتن مسافر عزيزش احساس سرور مىكند .\r\nآرى با رفتن على چشم من روشن گرديد « 2 » .\r\nعايشه كه اين اشعار را به پايان رسانيد سپس پرسيد : قاتل على كسيت ؟\r\nگفتند : مردى از قبيلهء « مراد »\r\nعايشه شعرى خواند كه مضمون آن چنين است :\r\nاو ( على ) اگر چه در موقع مرگ از ما دور بود ولى زنده باد جوانى كه\r\n\r\n\r\n","description":"","footnote":"\r\n( 1 ) اسماء دختر ابوبكر و خواهر بزرگ عايشه بود مادرش قيله يا قتيله نام داشت اسما را ذات نطاقين يعنى « صاحب دو كمربند » ناميده‌اند زيرا وى در روز هجرت پيامبر سرپوش يا كمربند خود را دو نيم كرد و براى رسول خدا سفره قرار داد او همسر زبير بود كه سه فرزند به نامهاى عبدالله‌عروه و منذر از او به دنيا آورد سپس زبير طلاقش داد اسما زنده بود تا فرزندش عبدالله در سال 73 هجرى كشته شد او نيز پس از عبدالله بفاصل چند روز و در صد سالگى چشم از جهان فرو بست - اسدالغابه : 5 / 468\r\n( 2 )\r\n فالقت عصاها و استقر بها النوى * كما قر عيناً بالاياب المسافر \r\n","page_name":" 280 ","page_number":282},
  {"content":"\r\n\r\nمژده مرگ او را به ما داد و مسرورمان ساخت . « 1 »\r\nگفتار عايشه به گوش زينب « 2 » دختر ام‌سلمه رسيد بر عايشه اعتراض كرد و گفت : عايشه ! آيا دربارهء على اين چنين سخن مىگوئى و خبر كشتن او را براى خود وسيلهء سرور مىدانى ؟ « العلى تقولين هذا » .\r\nعايشه به عنوان عذرخواهى گفت : من ديگر فراموش كار شده‌ام هر وقت مطلبى را فراموش كردم تذكر دهيد . « 3 »\r\nو بنا به نقل ابوالفرج ، پس از اين گفتگو ، عايشه در پاسخ زينب شعرى بدين مضمون خواند :\r\nدر ميان ما نيز معمول بود كه دوستان را با القاب و اوصاف فراوان تعريف و تمجيد مىنموديم در مدح آنان قصائد و اشعار مىسروديم ولى آن دوران گذشت و آن زمان سپرى شد و ديگر مدح و تعريف تو دربارهء آنان به صداى مگس مىماند كه كوچكترين اثر و سودى ندارد « 4 » .\r\nمنظور عايشه اين بود كه با كشته شدن على ، دوران مدح و تعريف وى نيز سپرى گرديد .\r\nاين بود نمونه‌اى از دشمنيها ، عداوت‌ها و كينه‌هاى عايشه نسبت به على ( ع ) كه در موارد مختلف به طور خودآگاه و با ناخودآگاه اظهار و ابراز مىنمود و عقده‌هاى درونى خويش را مىگشود .\r\n\r\nعداوت عايشه با فرزندان على ( ع )\r\nدشمنى و عداوت عايشه اختصاص به على نداشت بلكه عميقتر و وسيعتر از آن\r\n\r\n\r\n","description":"","footnote":"\r\n( 1 )\r\n فان يك نائياً فلقد نعاه * غلام ليس فى فيه التراب \r\n( 2 ) زينب دختر ام‌سلمه و ربيبه « دختر همسر » رسول خدا بود نام پدر وى عبدالاسد قرشى است و او چون از تير مخزوم قريش بود مخزومى ناميده ميشد .\r\n( 3 ) طبرى : 7 / 88 طبقات : 3 / 40 مقاتل الطالبين : 42 كامل ابن‌اثير : 3 / 157\r\n( 4 )\r\n مازال اهداء القصائد بيننا * باسم الصديق و كثره الالقاب\r\nحتى تركت و كان قولك فيهم * فى كل مجتمع طنين ذباب \r\n","page_name":" 281 ","page_number":283},
  {"content":"\r\n\r\nبود . به طوريكه دامن فاميل و فرزندان على را نيز مىگرفت .\r\nتاريخ نويسان نقل نموده‌اند كه : عايشه خود را از حسن و حسين و فرزندان على مستور مىساخت و با آنان مانند نامحرمان رفتار مىنمود با اينكه ابن‌عباس بر او اعتراض مىكرد و مىگفت كه حسن و حسيت نسبت به عايشه محرم هستند . « 1 »\r\nابن‌سعد پس از نقل رفتار عايشه چنين مىگويد :\r\nاز ابوحنيفه « 2 » و مالك « 3 » نقل نموده‌اند كه همسر هر مردى نسبت به فرزندان نوه‌هاى او و همچنين نسبت به فرزندان دخترش براى هميشه محرم است و هيچيك از آنان نمىتوانند آن زن را به عقد خود دربياورند و اين مسئله مورد اتفاق تمام مسلمانان است .\r\nما مىگوئيم : اين مسئله كه مورد اتفاق تمام مسلمانان است و ابن‌عباس و ابوحنيفه و مالك همه برآنند ، چيزى نبود كه از نظر عايشه دور و مخفى باشد و او واقعاً اين حكم را نداند بلكه هدف عايشه از اين عمل چيز ديگرى بد و او مىخواست با اين عمل مقام فرزندى « حسنين ( ع ) را » نسبت به پيامبر ( ص ) انكار كند و آنان را جزء اولاد پيغمبر به حساب نياورد .\r\n\r\n\r\n","description":"","footnote":"\r\n( 1 ) طبقات ابن سعد : 8 / 73\r\n( 2 ) ابوحنيفه نام وى نعمان و يا عتيك مىباشد او فرزند ( ثابت‌بن زوطى است ) كه نسبت وى بطايف تيم داده مىشود چه پدر بزرگ او « زوطى » غلام خاندان « تيم بن ثعلبه » بود كه آزادش نمودند ابوحنيفه يكى از مراجع و پيشوايان چهارگان اهل سنت است كه در سال 80 هجرى در كوفه متولد گرديد ابو جعفر منصور عباسى اورا به بغداد احضار نمود و در سال 150 در 70 سالگى در همانجا چشم از جهان فرو بست و در مقام خيزران بغداد دفن گرديد\r\n« تاريخ بغداد 13 / 323 - 324 »\r\n( 3 ) مالك كنيه‌اش ابوعبدالله فرزند انس‌بن‌ابىعامر از قبيله قحطان بود جد او ابوعامر از اصحاب رسول خدا بشمار مىرفت كه در جنگ احد و جنگهاى بعدى در ركاب رسول خدا ( ص ) بود مالك يكى ديگر از پيشوايان چهارگانه اهل سنت است وى كتابى نيز نگاشته بنام ( موطأ ) كه يكى از كتب مهم سنيها محسوب مىگردد و داراى 1720 حديث مىباشد مالك در سال 90 يا 93 هجرى متولد و در ربيع‌الاول سال 169 در هفتاد و نه سالگى از دنيا رفت .\r\n( تنوير الحوالك سيوطى )\r\n","page_name":" 282 ","page_number":284},
  {"content":"\r\n\r\n« اعلنت عليه حربا اخري اشد »\r\nعايشه عليه على يك جنگ شديدتر ديگرى بوجود آورد .\r\n( متن كتاب )\r\n\r\nعايشه دومين جنگ را پىريزى مىكند\r\nاز روزى كه عايشه مردم را عليه عثمان بشورانيد و انقلاب بزرگى به وجود آورد ؛ ميانه او با بنىاميه كه خاندان عثمان و طرفدار وى بودند بسيار تيره شد و اين اختلاف و تيرگى با كشته شدن عثمان به عداوت و دشمنى و آشتىناپذيرى مبدل گرديد .\r\nولى هنگامى كه على به خلافت رسيد و عايشه عليه وى قيام نمود اين دو قطب مخالف يعنى عايشه و بنىاميه آشتى كرده و كاملا به هم نزديك شدند .\r\nعايشه و بنىاميه با اين كه ضد هم و دشمن يكديگر بودند ولى در يك مورد آرى تنها در يك مورد اشتراك هدف داشتند كه هر دو سخت با على مخالف بودند اين هدف مشترك سبب گرديد كه آن دو قطب به هم پيوستند و دست دوستى و اتحاد به دست هم دهند .\r\nبنىاميه در زير پرچم عايشه گرد آمدند دشمنى و عداوت را به دوستى و اتحاد مبدل ساختند ، نيرويشان را در يك جا متمركز نمودند تا على را از خلافت براندازند و سپس به اختلافات قبلى خود بپردازند به همين منظور بود كه جنگ جمل را به وجود آوردند ولى بر خلاف انتظارشان على در اين جنگ غالب و پيروز گرديد و عايشه را به خانه‌اش بازگردانيد .\r\n\r\n","description":"","footnote":"","page_name":" 283 ","page_number":285},
  {"content":"\r\n\r\nعايشه گرچه پس از جنگ جمل قدرت ، نيرو و نفوذ خود را از دست داده بود ، با اين حال نمىتوانست كه دست به روى دست بگذارد و آرام بنشيند و نمىتوانست كه آن ناراحتىها و عقده‌ه‌ى درونى را تحمل كرده و با سكوت بگذراند ، اين بود كه ارتباط و اتحاد خويش را با بنىاميه و رئيس وقتشان معاويه بيش از پيش محكمتر كرد و يك پيمان هم‌آهنگى با آن به وجود آورد و به يارى و اتفاق آنان فعاليت‌هاى خود را به ضد على دوباره آغاز نمود .\r\nاو مقدمات ديگرى را فراهم ساخت و در نتيجه جنگ ديگرى را عليه على به وجود آورد كه از جنگ جمل نيز شديدتر ، آثار و عواقب آن خطرناكتر و زيان‌بارتر بود .\r\nآرى عايشه از قيام و مخالفت خود با على دست بردار نبود و پس از پايان جنگ جمل از راه جنگ سرد و حربهء زبان قيام خود را عليه على آغاز نمود و اين جنگ با كشته شدن على نيز تمام نگرديد و دامنهء آن تا آخرين دوران حيات و زندگى عايشه ادامه يافت ، بلى تا عايشه زنده بود مخالفت و قيام وى با على و فرزندانش ادامه داشت و اين بار جنگ حديث سازى عليه على بود و متأسفانه اثرات زيان‌بار آن تا به امروز نيز در تاريخ اسلام به جاى مانده و پس از قرنها هنوز آثار شوم اين جنگ از دامن اسلام زدوده نشده است .\r\nمعاويه كه هميشه با على در سر جنگ و مخالفت بود و در اين راه تمام نيرو و قدرت خود را به كار مىبست و از هر راه حيله و مكر وارد مىگرديد و بالاخره آنچه از نيرو و ثروت در اختيار داشت در راه جنگ و مخالفت با على به جريان مىانداخت عايشه در اين راه ، خود به خود و بلاعوض ، بزرگترين و قويترين پشتيبان معاويه گرديد كه اين قسمت را نيز در كتاب « عايشه در دوران معاويه » كه قسمت سوم همين كتاب است و انشاء الله به زودى در اختيار خوانندگان ارجمند قرار مىگيرد خواهيد خواند ، بار الها ! اين كتاب را براى مسلمانان وسيلهء بهره‌بردارى و براى ما ذخيرهء آخرت قرار بده !\r\nوالحمد لله رب العالمين و صلي الله علي سيدنا محمد و آله الطاهرين\r\n\r\n","description":"","footnote":"","page_name":" 284 ","page_number":286},
  {"content":"\r\n\r\n\r\nفهرست ها\r\n\r\n","description":"","footnote":"","page_name":" 285 ","page_number":287},
  {"content":"\r\n . \r\n","description":"","footnote":"","page_name":" 286 ","page_number":288},
  {"content":"\r\n\r\nفهرست‌ها\r\n1 - فهرست الفبائى عناوين بخشها .\r\n2 - فهرست اعلام تاريخى .\r\n3 - فهرست اعلام جغرافيائى .\r\n4 - فهرست كتب .\r\n5 - فهرست مطالب .\r\n* * * نشانه هاى اختصارى در اين كتاب :\r\nن . ك : بجاى « نگاه كنيد به »\r\nف . س : « صحابى ساختگى »\r\n\r\n","description":"","footnote":"","page_name":" 287 ","page_number":289},
  {"content":"\r\n . \r\n","description":"","footnote":"","page_name":" 288 ","page_number":290},
  {"content":"\r\n\r\n\r\n1 - فهرست الفبائى عناوين بخشها\r\n\r\n","description":"","footnote":"","page_name":" 289 ","page_number":291},
  {"content":"\r\n . \r\n","description":"","footnote":"","page_name":" 290 ","page_number":292},
  {"content":"\r\n . \r\n","description":"","footnote":"","page_name":" 291 ","page_number":293},
  {"content":"\r\n\r\n\r\n2 - فهرست اعلام تاريخى\r\n\r\n","description":"","footnote":"","page_name":" 292 ","page_number":294},
  {"content":"\r\n . \r\n","description":"","footnote":"","page_name":" 293 ","page_number":295},
  {"content":"\r\n . \r\n","description":"","footnote":"","page_name":" 294 ","page_number":296},
  {"content":"\r\n . \r\n","description":"","footnote":"","page_name":" 295 ","page_number":297},
  {"content":"\r\n . \r\n","description":"","footnote":"","page_name":" 296 ","page_number":298},
  {"content":"\r\n . \r\n","description":"","footnote":"","page_name":" 297 ","page_number":299},
  {"content":"\r\n . \r\n","description":"","footnote":"","page_name":" 298 ","page_number":300},
  {"content":"\r\n . \r\n","description":"","footnote":"","page_name":" 299 ","page_number":301},
  {"content":"\r\n . \r\n","description":"","footnote":"","page_name":" 300 ","page_number":302},
  {"content":"\r\n . \r\n","description":"","footnote":"","page_name":" 301 ","page_number":303},
  {"content":"\r\n . \r\n","description":"","footnote":"","page_name":" 302 ","page_number":304},
  {"content":"\r\n . \r\n","description":"","footnote":"","page_name":" 303 ","page_number":305},
  {"content":"\r\n . \r\n","description":"","footnote":"","page_name":" 304 ","page_number":306},
  {"content":"\r\n\r\n\r\n3 - فهرس اعلام جغرافيايى\r\n\r\n","description":"","footnote":"","page_name":" 305 ","page_number":307},
  {"content":"\r\n . \r\n","description":"","footnote":"","page_name":" 306 ","page_number":308},
  {"content":"\r\n . \r\n","description":"","footnote":"","page_name":" 307 ","page_number":309},
  {"content":"\r\n\r\n\r\n4 - فهرست كتب\r\n\r\n","description":"","footnote":"","page_name":" 308 ","page_number":310},
  {"content":"\r\n . \r\n","description":"","footnote":"","page_name":" 309 ","page_number":311},
  {"content":"\r\n . \r\n","description":"","footnote":"","page_name":" 310 ","page_number":312},
  {"content":"\r\n . \r\n","description":"","footnote":"","page_name":" 311 ","page_number":313},
  {"content":"\r\n\r\n\r\n5 - فهرست مطالب\r\n\r\n","description":"","footnote":"","page_name":" 312 ","page_number":314},
  {"content":"\r\n . \r\n","description":"","footnote":"","page_name":" 313 ","page_number":315},
  {"content":"\r\n . \r\n","description":"","footnote":"","page_name":" 314 ","page_number":316},
  {"content":"\r\n . \r\n\r\n","description":"","footnote":"","page_name":" 315 ","page_number":317}
  ]