[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nيوسفى غروى ، محمد هادى ، 1327 -\r\nتاريخ تحقيقى اسلام [ موسوعة التاريخ السلامى 
  ] / محمدهادى يوسفى غروى ، مترجم : حسين على عربى ، 1349 -\r\nقم : مركز انتشارات مؤسسه آموزشى و پژوهشى امام خمينى رحمه الله ، 1382 .\r\nج .\r\nكتاب نامه :\r\n[ ج 1 . عصر نبوت تا مرحلهء اعلان دعوت . - ج 2 . عصر نوبت تا پايان سال دوم هجرت . - ج 3 . حوادث سال سوم تا ششم هجرت - ج 4 . حوادث سال هفتم تا يازدهم هجرت . - 
  ]\r\n1 . اسلام - تاريخ . الف . عربى . حسين على ، 1349 - مترجم . ب . عنوان .\r\n841 م 9 ى / 14 BP\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nتاريخ تحقيقى اسلام\r\n( موسوعة التاريخ السلامى )\r\nجلد چهارم\r\nحوادث سال هفتم تا يازدهم هجرت\r\nمؤلف محمد هادى يوسفى غروى\r\nمترجم\r\nحسين على عربى\r\nمركز انتشارات مؤسسه آموزشى و پژوهشى امام خمينى ( قدس سره )\r\n1382\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nتاريخ تحقيقى اسلام جلد چهارم ( موسوعة التاريخ الاسلامى )\r\nمؤلف : محمدهادى يوسفى غروى\r\nمترجم : حسين على عربى\r\nناشر : مركز انتشارات مؤسسه آموزشى و پژوهشى امام خمينى رحمه الله\r\nچاپ : صدف\r\nنوبت تاريخ چاپ : اول ، زمستان 1382\r\nشمارگان : 1000\r\nقيمت : 35000 ريال\r\nقم : انتهاى بلوار امين ، صفاشهر ، پلاك 72\r\nتلفن و نمابر : 2911467\r\nتهران : خيابان انقلاب ، بين خيابان 12 فروردين و شهيد منيرى جاويد ، ساختمان شماره 310 ، طبقه سوم ، واحد 112\r\nتلفن و نمابر : 6410443 - 6965798\r\nكليه حقوق براى ناشر محفوظ است\r\nشابك 5 - 69 - 5883 - 964\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nجلد چهارم\r\n\r\nفهرست مطالب\r\nمهم‌ترين حوادث سال هفتم هجرى مقدمهء ناشر 17\r\nپيش گفتار 19\r\n\r\nفصل اول : مهم‌ترين حوادث سال هفتم هجرى\r\nغزوهء خيبر 22\r\nنامه‌هاى پيامبر به يهوديان خيبر 22\r\nآماده شدن براى جنگ 24\r\nموضع‌گيرى يهوديان مدينه 25\r\nشركت زنان در جنگ خيبر 26\r\nحركت به سوى خيبر 27\r\nاقدامات يهوديان خيبر 28\r\nهم‌پيمانان يهوديان 31\r\nپذيرش نظر ديگران در انتخاب اردوگاه 33\r\nاسلام و امانتدارى 33\r\nصف‌آرايى براى جنگ 34\r\nجابجايى شبانه 37\r\nدومين روز جنگ 38\r\nسومين روز جنگ 39\r\nاقامت پيامبر صلّى اللّه عليه و آله در نطاة 45\r\nمحاصرهء قلعهء زبير 51\r\nاز رجيع تا منزلة و قلعهء سمران 52\r\nقلعهء نزار در شق 52\r\nصفيه دختر حيىّ بن أخطب 53\r\nقلعه‌هاى وطيح و سلالم و كتيبه 55\r\nمصالحهء يهوديان قلعه‌هاى سه‌گانه با پيامبر اكرم صلّى اللّه عليه و آله 56\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nتعيين فروة بن عمرو براى محافظت از غنائم 58\r\nنهى از رباى در معامله 62\r\nرسيدن جعفر بن أبي طالب به خيبر 63\r\nقضيهء فدك 64\r\nگوشت بريان شده 66\r\nازدواج پيامبر اكرم صلّى اللّه عليه و آله با صفيّه 67\r\nفوت شدن نماز ؟ ! 69\r\nرسيدن به مدينه 71\r\nخبرى در مورد صفّه 71\r\nمفاخره در منزل پيامبر 73\r\nتاريخ فتح خيبر 74\r\nارسال نامه به كسرى 75\r\nانتخاب زمان مناسب 78\r\nدعوت كنندگان به اسلام در شام 79\r\nسريهء زيد به منطقهء حسمى 83\r\nنامهء پيامبر به اكثم بن صيفى تميمى 85\r\nسريهء ابن سعد به فدك 88\r\nدو سريّه به هوازن 91\r\nسريّه بشير به سوى غطفان 92\r\nنامهء پيامبر اكرم صلّى اللّه عليه و آله به امير يمامه 93\r\nقسامه و پرداخت ديه از بيت المال 95\r\nتقسيم محصولات خيبر 97\r\nعمرهء قضا 100\r\nفرستادهء قريش 101\r\nاذان بلال 103\r\nازدواج پيامبر اكرم صلّى اللّه عليه و آله با ميمونه 104\r\nبازگرداندن بت‌ها 105\r\nعلى عليه السّلام و دختر عمويش 108\r\nخروج از مكه 108\r\nخالد بن وليد كجاست ؟ 110\r\nسريهء سلمى به سوى بنى سليم 110\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nنزول سورهء دهر در ذى الحجة 111\r\nادامهء آيات سوره احزاب 114\r\nآيهء تطهير 116\r\nو سلموا [ له 
  ] تسليما 121\r\n\r\nفصل دوم : مهم‌ترين حوادث سال هشتم هجرى\r\nساختن منبر پيامبر صلّى اللّه عليه و آله 125\r\nاسلام آوردن خالد بن وليد و عمرو بن عاص 125\r\nسريّه به كديد 128\r\nسريّه به سرزمين بنى عامر 128\r\nسريّهء به ذات اطلاح 129\r\nغزوهء مؤته 129\r\nتعيين فرماندهان 130\r\nسخنرانى پيامبر اكرم صلّى اللّه عليه و آله 131\r\nسفارش‌هاى خاص پيامبر صلّى اللّه عليه و آله 132\r\nدر مسير شام 132\r\nپيامبر اكرم صلّى اللّه عليه و آله در مدينه 135\r\nبازگشت مسلمانان به مدينه 137\r\nشهداى جنگ موته 138\r\nسريهء وادى الرمل اليابس 139\r\nمواجه شدن امام عليه السّلام با اهل يابس 142\r\nآغاز جنگ 142\r\nسريهء ابى قتاده بن خضره 145\r\nنزول سورهء طلاق 147\r\nنقض صلح نامهء حديبيه به وسيله قريش 148\r\nاستمداد خزاعه از رسول خدا صلّى اللّه عليه و آله 148\r\nنشست مشورتى قريش 150\r\nاستمداد خزاعه از رسول خدا صلّى اللّه عليه و آله 151\r\nبرخورد ابو سفيان با خزاعىها 152\r\nابو سفيان در مدينه 153\r\nتصميم به فتح مكه بدون اعلام قبلى 155\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nجاسوسى قريش 156\r\nزنان مهاجر 160\r\nنزول سورهء نصر 163\r\nگمراه كردن قريش به وسيلهء سريهء ابى قتاده 164\r\nحركت عمومى بدون اعلام قبلى 164\r\nخروج رسول خدا صلّى اللّه عليه و آله به سوى مكه 165\r\nجاسوس هوازن 166\r\nمنهدم كردن بت مناة 167\r\nسوء سابقه 168\r\nبستن پرچم‌ها در قديد 172\r\nافطار روزه و نافرمانان 174\r\nآيا قريش از اين غزوه آگاه شدند ؟ 175\r\nدر مر الظّهران ، پشت مكه 176\r\nحاضر شدن ابو سفيان نزد پيامبر اكرم صلّى اللّه عليه و آله 177\r\nهنگام سپيده‌دم 178\r\nگفتگوى ابو سفيان با رسول اللّه صلّى اللّه عليه و آله 179\r\nرژهء لشكر اسلام 181\r\nمهاجران و انصار 182\r\nالكتيبة الخضراء و پرچم 182\r\nاعلان ابو سفيان 184\r\nخروش احمقانه 185\r\nپيامبر اكرم صلّى اللّه عليه و آله در ذى طوى 186\r\nافراد مهدور الدم 186\r\nبرخورد عكرمة بن ابى جهل مخزومى با خالد بن وليد مخزومى 188\r\nشكست مقاومت كنندگان 190\r\nأمان دادن امّ هانئ 191\r\nورود رسول اللّه صلّى اللّه عليه و آله به بيت اللّه الحرام 192\r\nكليد كعبه 195\r\nخطبهء فتح و عفو عمومى 196\r\nاذان ظهر 199\r\nخطبهء روز دوم 200\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nسرانجام نمايندهء صلح حديبيه 202\r\nافراد مهدور الدم 203\r\nكسانى كه مورد عفو قرار گرفتند 204\r\nصفوان بن اميه جمحى 205\r\nبيعت همسر ابو سفيان و عكرمة بن ابى جهل 207\r\nفضل و بخشش رسول خدا صلّى اللّه عليه و آله 210\r\nبت‌هاى مكه و اطراف آن 211\r\nرفتار خالد با بنى جذيمه 213\r\nعلى عليه السّلام اين زخم را التيام مىبخشد 217\r\nبازگشت خالد 219\r\nچه كسى خالد را معذور مىدارد ؟ ! 220\r\nازدواج و جدايى 222\r\nجنگ با هوازن در حنين 222\r\nخروج هوازن به همراه خانوادهء خود 223\r\nآمادگى براى جهاد 224\r\nغرور ناشى از لشكريان زياد 226\r\nآداب و رسوم گذشتگان 227\r\nجاسوسان دو طرف 228\r\nآمادگى براى جهاد 229\r\nعقب‌نشينى در ابتداى جنگ 230\r\nتلاش براى كشتن رسول الله صلّى اللّه عليه و آله 232\r\nمقاومت كنندگان 233\r\nزنان ثابت قدم 234\r\nسرزنش كفار 235\r\nكشته شدن ابى جرول 235\r\nبازگشت شكست‌خوردگان 237\r\nنزول پيروزى 238\r\nكشتن كودكان و أسيران 239\r\nعاقبت مالك بن عوف 241\r\nبه سوى اوطاس 242\r\nغنائم و اسرا 243\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nخبر بجاد و شيماء 245\r\nشهداء 246\r\nخون عامر أشجعى 247\r\nبه سوى طائف 249\r\nحركت آن حضرت صلّى اللّه عليه و آله به سوى طائف 251\r\nشروع محاصرهء طائف 252\r\nمشورت با سلمان در مورد منجنيق 253\r\nغيرت و حميّت جاهليّت 254\r\nغيرت جاهليت 255\r\nنفاق رسوا 256\r\nتعريف زنان 257\r\nآزاد كردن بندگان 257\r\nفرستادن على به سوى خثعم 258\r\nدنيا طلبى 259\r\nاختلاف مسلمانان 259\r\nترك محاصرهء طائف 261\r\nبه سوى جعرانه 261\r\nغنائم و تأليف قلوب مشركان تازه مسلمان 264\r\nپيشگويى دربارهء خوارج 267\r\nسهم بقيهء مردم 269\r\nحيرت انصار و انتخاب آنها 269\r\nهيأت هوازن 271\r\nنيت عيينه و عجوزه 274\r\nسرنوشت مالك بن عوف 276\r\nبازگشت به جعرانه 277\r\nنامهء پيامبر صلّى اللّه عليه و آله به بكر بن وائل 277\r\nنامه پيامبر صلّى اللّه عليه و آله به امير بحرين 278\r\nدرخواست معجزه 279\r\nامان‌نامه براى بنى ثعلبه 280\r\nانجام عمره از جعرانه 281\r\nاولين هيأت طائف 282\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nآيات نازل شده دربارهء حنين 282\r\nاسلام آوردن عروة بن مسعود و شهادتش 282\r\nوفات زينب دختر رسول خدا صلّى اللّه عليه و آله 284\r\nسورهء نور 285\r\nشايعه‌پراكنى منافقين 286\r\nحد تهمت‌زنندگان 288\r\nحكم لعان 288\r\nآيات إفك 291\r\nميلاد ابراهيم 292\r\nآيات مربوط به اجازه خواستن 293\r\nدو آيهء وجوب حجاب 293\r\nمكاتبهء بردگان و تحصّن كنيزان 295\r\nتنزيه خانهء پيامبر صلّى اللّه عليه و آله 295\r\nروىگردانى از حكم رسول خدا صلّى اللّه عليه و آله 296\r\nتسلاى خاطر پيامبر صلّى اللّه عليه و آله 298\r\nتكرار مسألهء اجازه خواستن 299\r\nامتحان ايمان 300\r\nآيهء إذن جنگ 303\r\nالقائات شيطان 303\r\nسورهء منافقون 305\r\nسورهء مجادله 305\r\nبروز عادت جاهليت 307\r\nاحترام به بدريون 308\r\nنجوا با پيامبر صلّى اللّه عليه و آله 309\r\nحزب الشيطان و حزب الله 310\r\n\r\nفصل سوم : مهم‌ترين حوادث سال نهم هجرى\r\nجمع‌آورى زكوات 313\r\nحملهء فزارى به بنى تميم در ماه محرّم 314\r\nنزول سورهء حجرات 316\r\nمأمور فاسق 317\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nبىادبى يك منافق 318\r\nنهى از عيب‌جويى 319\r\nغيبت ممنوع 320\r\nملاك تقوى 321\r\nاسلام و ايمان 322\r\nسورهء تحريم 323\r\nسورهء صف 332\r\nسورهء جمعه 333\r\nسورهء تغابن 335\r\nسوره بعدى ؟ 337\r\nقضاياى اطراف طائف 338\r\nهيأت أزد و اسلام آوردن آنها 340\r\nنامهء رسول خدا صلّى اللّه عليه و آله به بنى عذره در يمن 340\r\nدعوت بنى حارثه به اسلام 341\r\nسريه بنى كلاب به سوى بنى بكر 341\r\nمنع از اطاعت كوركورانه 342\r\nسريهء على عليه السّلام به بنى طىّ 342\r\nحكايت سفانة ، دختر حاتم طايى 346\r\nاسلام آوردن عدى بن حاتم 347\r\nنماز ميت بر نجاشى از راه دور 348\r\nاسلام آوردن زبيدى و ارتداد و توبهء او 349\r\nاولين اعزام على عليه السّلام به يمن 350\r\nمبارزه على عليه السّلام با عمرو زبيدى 351\r\nخبر بريدهء أسلمى 352\r\nغزوهء تبوك 353\r\nجهاد با جان و مال 355\r\nبهانه‌آورندگان 357\r\nگريه كنندگان 358\r\nآتش زدن خانهء نفاق 359\r\nبناى مسجد نفاق ! 359\r\nدو لشكرگاه مدينه ! 361\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nجانشينى على عليه السّلام در مدينه 362\r\nبستم پرچم‌ها و علم‌ها 364\r\nخروج آن حضرت و جمع بين نماز ظهر و عصر 364\r\nملحق‌شوندگان 365\r\nاحكام فقهى و مسجدهاى بين راه 368\r\nبعضى از منافقين در تبوك 369\r\nمنزلگاه حجر در مدائن صالح عليه السّلام 371\r\nمستجاب شدن دعاى پيامبر صلّى اللّه عليه و آله 373\r\nگم شدن ناقه و بروز نفاق 374\r\nقبل از تبوك 376\r\nدر تبوك 376\r\nخير و بركت اسب 379\r\nدر وادى القرى 380\r\nاهالى تيماء 381\r\nدومة الجندل 381\r\nاكيدر كندى 382\r\nاهل مقنا 385\r\nنامه به اهالى أيله ، بندر عقبه 386\r\nاهالى أذرح و جزباء 387\r\nاسلام فئام از طايفهء جذام 388\r\nبازگشت از تبوك 389\r\nكرامتى در وادى الناقة 390\r\nقبل از منزلگاه حجر 392\r\nتوطئه عقبه 392\r\nسوزاندن مسجد نفاق 397\r\nبه سوى مدينه 398\r\nمتخلفان سه‌گانه 399\r\nاسلام آوردن كعب بن زهير شاعر 402\r\nهيأت ثقيف و پذيرش اسلام 404\r\nبازگشت هيأت ثقيف 409\r\nانهدام لات 410\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nسنة الوفود 412\r\nهيأت بنى عامر 413\r\nهيأت قبيلهء طىء 415\r\nهيأت بنى عكل و بنى زهير 416\r\nهيأت بنى عليم 417\r\nهيأت بن نهد از يمن 417\r\nمريضى ابن أبى و مرگ او 418\r\nنزول سورهء توبه و اهداف آن 420\r\nارسال وصىّ 425\r\nتفاخر عباس نسبت به على عليه السّلام 425\r\nحديث سدّ الأبواب 433\r\nفرستادن على عليه السّلام با آيات برائت 437\r\nپيمان صلح با بنى اشجع 438\r\nاعلان برائت از مشركين 443\r\nورود هيأتى از بحرين 447\r\nمباهله با اسقف‌هاى نجران 448\r\nنزول مقدارى از سورهء آل عمران 452\r\nنامه‌اى براى نصاراى نجران 454\r\nمباهله به همراه زنان و فرزندان خلفاء ! 455\r\nزمان نزول آل عمران 457\r\n\r\nفصل چهارم : مهم‌ترين حوادث سال دهم هجرى\r\nمرگ ابراهيم فرزند رسول خدا صلّى اللّه عليه و آله 459\r\nاسلام آوردن باديه‌نشين‌هاى نجران 461\r\nاسلام آوردن بنى نمير 462\r\nجنگ خالد در بحرين 462\r\nسريهء على عليه السّلام به يمن 463\r\nاسلام آوردن قبيلهء همدان 465\r\nبنى زبيد در سرزمين مذحج 466\r\nحوادث مربوط به على عليه السّلام در يمن 468\r\nهيأتى از بنى غامد از ازد 470\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nهيأت رهاوىها از مذحج 471\r\nفروة بن مسيك مرادى 472\r\nفرستادن معاذ بن يمن 472\r\nفرستادن عمرو بن حزم به يمن 477\r\nنزول دستور الهى براى انجام حج 480\r\nحركت براى حجة الوداع 481\r\nورود پيامبر به مكه 485\r\nملحق شدن على عليه السّلام به رسول اللّه صلّى اللّه عليه و آله 486\r\nخطبهء پيامبر اكرم صلّى اللّه عليه و آله پس از انجام عمره 488\r\nشكوه و گلايه از على عليه السّلام 490\r\nانجام مناسك حج 490\r\nوقوف به مشعر 494\r\nورود به منى 495\r\nخطبهء منى 497\r\nايراد خطبه در مسجد خيف 499\r\nنزول سورهء مائده 500\r\nآيات سه‌گانه اوّل 502\r\nبررسى ارتباط آيات 503\r\nنزول آيهء ولايت در مكه 503\r\nدر غدير خم 507\r\nتعداد شاهدان غدير 510\r\nتبريك و تهنيت‌گويى 511\r\nنزول آيه اكمال 513\r\nدرخواست عذاب ! 515\r\nكافر شدن بعد از مسلمانى 516\r\nتوطئهء ناكام 517\r\nنگاهى گذرا به سورهء مائده 519\r\nآيهء وضو 520\r\nبرگزيدگان دوازده‌گانه 521\r\nامتناع از ورود به سرزمين مقدس 521\r\nحكايت فرزندان حضرت آدم 522\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nحدّ محارب و مفسد 522\r\nحد سارق 523\r\nاشاره‌اى به اهل كتاب و منافقان و مرتدان 525\r\nآيه‌هاى ولايت و تبليغ 562\r\nتحريم نكردن حلال‌هاى الهى 527\r\nتأكيد بر حرمت خمر 530\r\nراه و روش سؤال كردن 534\r\nجزيه گرفتن از اهل كتاب 536\r\nشهادت دادن اهل كتاب 537\r\nبازگشت به مدينه 538\r\nاسلام آوردن طايفهء بنو حنيفه 539\r\nگسترش فتنهء مسيلمهء كذّاب 542\r\nآشوب در يمن بعد از حجة الوداع 542\r\n\r\nفصل پنجم : مهم‌ترين حوادث سال يازدهم هجرى\r\nادعاى نبوت به وسيله أسود عنسى 543\r\nقيس بن مكشوح مرادى 545\r\nفيروز و دختر عمه‌اش آزاد 546\r\nفتنهء طليحه در قبيلهء بنى أسد 548\r\nفرماندهى اسامه 549\r\nسخنان شيخ مفيد در ارشاد 555\r\nزيارت بقيع و ايراد خطبه 557\r\nنيابت از پيامبر اكرم صلّى اللّه عليه و آله 558\r\nحديث دوات و كاغذ 559\r\nوصيت پيامبر صلّى اللّه عليه و آله به على عليه السّلام 561\r\nگريهء انصار 562\r\nبرادر و همراه مرا فرا بخوانيد 563\r\nانجام امور كفن و دفن 569\r\nتاريخ وفات پيامبر اكرم صلّى اللّه عليه و آله 572\r\nفهرست منابع كتاب 575\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nمقدمهء ناشر\r\nتاريخ ، معلمى است كه تجربه‌هاى نسلها و امتهاى پيشين را بازگو مىكند تا آيندگان عبرت گرفته و در مسير زندگى و صراط مستقيم را در پيش گيرند .\r\nبىشك تاريخ اسلام به اعتراف صاحبان فن ، يكى از بىنظيرترين گنجينه‌هاى موجود تاريخى جهان است و با وجود عيب‌ها و نقص‌هايى كه بر آن وارد است ، يكى از نعمتها و منتهايى است كه خداوند به امّت اسلامى عنايت كرده است و اديان و امتهاى ديگر از داشتن چنين نعمت بزرگى محروم هستند .\r\nدر طول تاريخ اسلام ، مورخان و سيره‌نويسان كوشش كرده‌اند كه اين گنجينهء ارزشمند را به نسلهاى بعد منتقل نمايند و از اين رو ، هزاران عنوان كتاب در زمينهء تاريخ و سيرهء پيامبر اكرم صلّى اللّه عليه و آله كه « اسوهء حسنه » است ، تأليف كرده‌اند .\r\nدر اين ميان ، استاد فاضل و ارجمند جناب حجت الاسلام و المسلمين آقاى محمد هادى يوسفى غروى كه از مورخان و كتاب‌شناسان صاحب نام حوزهء علميهء قم و نجف مىباشند ، پس از بيست سال و اندى تحقيق و تدقيق ، كتاب ارزشمند « موسوعة التاريخ الاسلامي » را به جامعه علم و ادب تقديم داشته‌اند . كتاب مذكور در سه مجلد به وسيله مجمع الفكر الاسلامى منتشر شده است .\r\nويژگيهاى منحصر به فرد اين كتاب سبب شد كه از همان آغاز انتشار جلدهاى اول و دوم ، مورد عنايت ويژهء استادان فن و صاحب نظران قرار گيرد . مركز انتشارات مؤسسه آموزشى و پژوهشى امام خمينى رحمه اللّه نيز كه در راستاى ترويج فرهنگ اسلامى فعاليت مىنمايد ، در صدد برآمد تا در اين ميان وظيفه خود را ادا كند . بر اين اساس اين اثر گرانبها را به فارسى برگردان نمود تا مورد استفاده تعداد بيشترى از علاقه‌مندان به تاريخ اسلام و سيرهء پيامبر اكرم صلّى اللّه عليه و آله قرار گيرد .\r\nاين كتاب در چهار مجلد با عنوان « تاريخ تحقيقى اسلام » ، با توجه به شأن نزول آيات و روايات اهل بيت عليهم السّلام به فارسى برگردان شده است و داراى ويژگىهاى زير مىباشد :\r\n1 . از آنجا كه كتابهاى تاريخى تحت تأثير سياست‌هاى حكومت‌هاى وقت به نگارش درآمده است ، متأسفانه داراى معايب و تحريفات فراوانى مىباشد ، از اين رو در تأليف اين مجموعه ، از\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nقرآن به عنوان يك منبع متقن و مستدل و غير قابل تحريف براى بررسى و تحليل حوادث زمان پيامبر اكرم صلّى اللّه عليه و آله استفاده شده و شأن نزول آياتى كه دربارهء حوادث مختلف نازل شده ، بيان گرديده است .\r\n2 . مؤلف در بررسى و تحقيق بيست سالهء خود از روش علمى مخصوصى در علم تاريخ استفاده كرده و كوشش كرده است كه علّت تناقض نصوص يا تحريف‌هاى انجام شده را ريشه‌يابى و تحليل كند .\r\n3 . با عنايت به اينكه « اهل البيت أدرى بما فى البيت » هستند ، مؤلف محترم كوشيده است تا روايات ائمهء اطهار عليهم السّلام پس از بررسى سند و دلالت در تبيين و تحليل حوادث صدر اسلام استفاده كند . ايشان با استدلال و منطق و روش علمى تحقيق در علم تاريخ ، بسيارى از فضائل جعل شده براى صحابيها را به چالش مىكشد .\r\n4 . مؤلف تلاش كرده است كه از منابع دست اول استفاده كند و در اين ميان عنايت ويژه‌اى به منابع شيعى ، داشته است .\r\n5 . مؤلف در آغاز كتاب ، ضمن مقدمه‌اى طولانى ، روش استفاده از متون تاريخى را ارائه كرده كه اين مقدمه براى دانشجويان رشتهء تاريخ بسيار مفيد و سودمند است .\r\n6 . در طول تاريخ ، شبهات بسيارى دربارهء اسلام و قرآن و به ويژه دربارهء شخصيت والاى پيامبر اكرم صلّى اللّه عليه و آله ايجاد شده است كه مؤلف در جاى مناسب با استدلال و برهان و به خصوص با استفاده از قرآن ، به اين شبهات پاسخ داده است .\r\n7 . اين كتاب ، بر خلاف مرسوم ، تنها جمع‌آورى و تبويب گزارش‌هاى تاريخى از كتاب‌هاى مختلف نمىباشد ، بلكه مؤلف كوشيده است هرگونه حادثه‌اى را تبيين نموده تا چراغى براى راه آيندگان باشد .\r\nدر همين جا لازم است از جناب استاد يوسفى غروى و همچنين از جناب حجة الاسلام آقاى حسين على عربى كه قبول زحمت نموده و با نظارت استاد يوسفى غروى ، اين مجموعه را به فارسى برگردان كرده‌اند سپاس‌گزارى نماييم . اميدواريم كه اين اثر ، گامى در راه خدمت به فرهنگ اسلام و قرآن باشد و مورد قبول صاحب نظران قرار گيرد .\r\nمركز انتشارات مؤسسه آموزشى و پژوهشى امام خمينى رحمه اللّه\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nپيش گفتار\r\nگذشته ، چراغ راه آينده است و تاريخ ، حكيم جهان ديده‌اى است كه حوادث گذشته را بازخوانى مىكند تا راهى براى پيمودن آيندهء مبهم پيش روى ما بنهد .\r\nمطالعهء فعال و تحليل هوشمندانه حوادث تاريخى كه به قصد حقيقت‌يابى و عبرت‌آموزى انجام گيرد ، تأثيرى شگرف بر حيات فكرى و اجتماعى جوامع مىگذارد و راه را براى اصلاح و تفاهم بيشتر هموار مىكند .\r\nبا توجه به اهميت ويژهء تاريخ كه شناسنامهء يك ملت يا امت محسوب مىشود ، نخبگان هر جامعه‌اى ، پيوسته در صدد بوده‌اند كه آثارى را در شرح وقايع و حوادث مربوط به جامعهء خويش ارائه دهند .\r\nظهور اسلام در چهارده قرن پيش ، نقطهء عطفى در تاريخ جهان بود كه ، تمام جوانب فكرى و عقيدتى و اخلاقى و مناسبات سياسى و اقتصادى جهان را از آن زمان تا به امروز مورد تأثير خويش قرار داده است .\r\nشايسته آن بود كه ، چنين پديدهء مهمى و به خصوص زندگانى پيامبر اكرم صلّى اللّه عليه و آله گاه شمارى مىشد و تمام زواياى آن به ثبت مىرسيد ، اما جهل و تعصب و اغراض سياسى حاكمان ، باعث شد كه بسيارى از حوادث مهم تاريخى در پشت پردهء ابهام باقى بماند و تا حدود صد سال پس از رحلت رسول اكرم صلّى اللّه عليه و آله اثرى تأليف نشود ، ولى با اين وجود عده‌اى از اهل قلم و دانشمندان ، دامن همت به كمر بستند و به جمع‌آورى و تدوين تاريخ صدر اسلام پرداختند و مطمئنا غنىترين و دقيق‌ترين تاريخ موجود در جهان را پديد آوردند كه بسيارى از نكات جزئى مربوط به هزار و چهارصد سال قبل را ثبت كرده است .\r\nدر طول چهارده قرن گذشته ، مورخان بزرگى در عرصهء تاريخ اسلام ظهور كرده و آثار گرانبهايى به يادگار گذاشتند . تا اينكه در عصر حاضر - كه عصر انفجار اطلاعات است - نياز روزافزونى به منابع تاريخى مدوّن و منقح احساس شد و مورخانى آثار گرانبها و با ارزشى را پديد آوردند . در اين ميان استاد فاضل و ارجمند آقاى محمد هادى يوسفى غروى دست به كار شده و پس از حدود بيست سال\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nمطالعه و بررسى آثار و منابع تاريخى ، كتاب ارزشمند و ماندگار موسوعة التاريخ الاسلامى را به جامعه علمى اسلام و به خصوص جامعه تشيع تقديم كرده است .\r\nاستاد در سال 1327 هجرى شمسى در نجف اشرف و در كانون علم و تقوى ديده به جهان گشود و از همان كودكى به تحصيل درس‌هاى حوزوى همت گماشت .\r\nهوش سرشار و قدرت حافظهء عجيب و تاريخى وى باعث شد كه در كنار درس‌هاى حوزوى به مطالعهء تاريخ علاقه‌مند شود و از همان اوايل منابع تاريخى را مورد مطالعه و پژوهش قرار دهد . ايشان در سال 1351 شمسى به جرم ايرانى بودن ، توسط رژيم بعث از نجف اشرف اخراج گرديد . پس از آن در قم رحل اقامت افكند تا تلاش‌هاى علمى خود را استمرار بخشد . وى در طول سال‌هاى متمادى در كنار تدريس و تحصيل ، كتاب‌هاى زيادى را در موضوعات فقهى ، اصولى و عقيدتى ترجمه و يا تأليف نموده است كه كتاب‌هاى : وقعة الطف و موسوعة التاريخ الاسلامى مربوط به رشتهء تاريخ مىباشد :\r\n« وقعة الطف لأبى مخنف » ، اولين گزارش مستند از وقايع عاشورا است كه در برخى موارد تنها يك واسطه در نقل اخبار آن وجود دارد و استاد تمامى اسناد اين كتاب مهم را جمع‌آورى و تحقيق نموده و انتشارات جامعهء مدرسين حوزهء علميهء قم آن را به چاپ رسانده است .\r\nاين كتاب يك بار با عنوان : اولين تاريخ كربلا توسط آقاى على كرمى و بار ديگر با عنوان :\r\nنخستين گزارش مستند از نهضت عاشورا ، توسط آقاى جواد سليمانى به فارسى ترجمه شده است .\r\nو امّا « موسوعة التاريخ الاسلامى » ، مهم‌ترين اثر تاريخى استاد مىباشد كه تا كنون سه جلد از آن به وسيلهء انتشارات مجمع الفكر الاسلامى به چاپ رسيده است .\r\nاين كتاب ، حاصل مطالعه و پژوهش بيست ساله‌اى است كه ويژگىهاى ذيل را دارا مىباشد :\r\n1 . داراى مقدمه‌اى عالمانه در مورد شيوهء استفاده از متون تاريخى مىباشد كه مطالعه آن براى پژوهش‌گر تاريخ ضرورى است .\r\n2 . با استفاده از منابع دست اول به نگارش در آمده و در اين راه تا حد امكان به منابع شيعى استناد شده است .\r\n3 . از آنجا كه زندگى پيامبر اكرم صلّى اللّه عليه و آله با قرآن ارتباط تنگاتنگى داشته است ، از آيات قرآن كه به مناسبت حوادث مختلف نازل شده ، استفاده گرديده و با استناد به روايات و تفاسير ، تحليل‌هاى بسيار دقيق و عالمانه‌اى ارائه شده است .\r\n4 . با روش تحقيق علمى تاريخ ، به بسيارى از شبهات در مورد تاريخ اسلام و شخصيت پيامبر\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nاكرم صلّى اللّه عليه و آله و عقايد حقهء شيعه ، پاسخ‌هاى متقن و مستدل داده شده است و با تحليل‌هاى دقيق و موشكافانه و بررسى كارنامهء رجال سياسى - دينى صدر اسلام ، مقاصد شوم بسيارى از آنها بر ملا شده است .\r\nبا توجه به اهميت و ويژگىهاى منحصر به فرد كتاب ، معاونت پژوهش مؤسسه آموزشى ، پژوهشى امام خمينى رحمه اللّه ، پس از مشاوره با مورخان و صاحب نظران تصميم به ترجمه اين كتاب گرفته و انجام آن را بر عهدهء اين جانب گذاشت .\r\nبنده با وجود مشغله‌هاى گوناگون و مشكلات متعدد ، با توكل بر خدا ترجمهء كتاب را كه در سه جلد و بيش از دو هزار صفحه مىشد ، آغاز كردم و به يارى و لطف خدا موفق شدم كه پس از دو سال ترجمهء اين سه جلد را كه تا رحلت پيامبر صلّى اللّه عليه و آله را شامل مىشود ، به پايان برسانم .\r\nسعى بنده بر اين بوده است كه ترجمه‌اى سليس و روان و در عين حال متعهد و مطابق با متن ارائه دهم ؛ زيرا متون تاريخى و به خصوص تاريخ صدر اسلام كه دربردارندهء احكام و دستورات شرع مقدس مىباشد ، به گونه‌اى است كه حذف و اضافه يا ترجمهء آزاد را برنمىتابد .\r\nدر خاتمه از معاونت پژوهش مؤسسه امام خمينى رحمه اللّه و همهء كسانى كه مرا در به ثمر رساندن اين ترجمه يارى كرده‌اند و مخصوصا از استاد ارجمند جناب آقاى يوسفى كه با صبر و حوصله و بزرگوارى مرا در ترجمهء اين اثر راهنمايى فرمودند ، و همچنين از مركز انتشارات مؤسسه آموزشى و پژوهشى امام خمينى رحمه اللّه كه زمينهء نشر آن را فراهم آوردند كمال قدردانى و تشكر را دارم و در آستانهء عيد غدير سال 1423 اين اثر را به پيشگاه با عظمت مولى الموحدين و امير المؤمنين حضرت على بن أبي طالب عليه آلاف التحية و الثناء تقديم مىدارم .\r\nقم المقدسه\r\nحسين على عربى\r\nبهمن ماه 1381 مطابق با ذى الحجّه 1423\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n( 1 )\r\n\r\nفصل اول مهم‌ترين حوادث سال هفتم هجرى\r\n( 2 )\r\n\r\nغزوهء خيبر « 1 »\r\nدر اخبار مربوط به حوادث آخر ماه رمضان سال ششم گفته شد : رسول الله صلّى اللّه عليه و آله مطلع گرديد كه رئيس جديد خيبر به نام اسير بن رزام افرادى را از قبيلهء غطفان جمع‌آورى كرده است تا به جنگ آن حضرت صلّى اللّه عليه و آله بيايد . از اين رو افرادى را مخفيانه در ماه شوّال به خيبر فرستاد و آنها او را در خارج از خيبر به قتل رساندند . در آنجا متذكر شديم كه اين ، مىتواند يكى از عوامل جنگ خيبر باشد ، به اضافه اينكه آنها قبلا در جنگ احزاب عليه پيامبر صلّى اللّه عليه و آله شركت كرده بودند .\r\n( 3 )\r\n\r\nنامه‌هاى پيامبر به يهوديان خيبر\r\nبه دنبال پيروزىهاى معنوى و سياسى كه صلح حديبيه در پى داشت ، « سورهء فتح » نازل شد . اين سوره با بسم الله ، سى آيه دارد و با تأكيد بر رسالت رسول الله صلّى اللّه عليه و آله و تمجيد از كسانى كه با او هستند به پايان مىرسد . گويى كه مطالب همين سوره ، رسول الله صلّى اللّه عليه و آله را تحريض كرد تا براى يهوديان خيبر كه مركز يهوديان حجاز به شمار مىرفتند ، نامه‌اى به اين شرح بنويسد :\r\n( 4 ) بِسْمِ اللَّهِ الرَّحْمنِ الرَّحِيمِ از محمّد پيامبر خدا ، و يار و همراه و برادر و تصديق كنندهء موسى و دينش به يهوديان خيبر :\r\nآگاه باشيد كه خداوند به شما اى اهل تورات ، مطالبى را نازل كرده است كه آن را در كتابتان مىيابيد و آن اين است : « محمد رسول خدا و همراهانش در برابر كفار سخت‌گير و با يكديگر مهربانند ، آنها را راكع و ساجد بينى كه جوياى فضل و خشنودى خدا هستند .\r\nبر پيشانىشان اثر سجده است كه وصفشان در تورات و انجيل چنين است : همانند\r\n\r\n\r\n","description":"","footnote":"\r\n( 1 ) . منطقهء خيبر در مسير شام قرار دارد و تقريبا 180 كيلومتر از مدينه فاصله دارد ، معجم البلدان ، ج 3 ، ص 495 .\r\n","page_name":" 22 ","page_number":22},
  {"content":"\r\n\r\nكاشته‌اى كه جوانه زند و محكم شود و برپا ايستد و كشاورزان را به شگفت و كافران را به خشم آورد . خداوند مؤمنان نيكوكار را به آمرزش و پاداش بزرگى وعده داده است » « 1 » .\r\nحال شما را به خدا و به آنچه كه بر شما نازل كرده است ، و شما را به كسى كه پيشينيان شما را با آب باران و گوشت پرندگان اطعام كرد و دريا را براى پدرانتان خشك كرد تا شما را از دست فرعون و عمّالش نجات داد قسم مىدهم كه آيا در آنچه بر شما نازل شده ، نيامده است كه به محمّد ايمان بياوريد ؟ !\r\nاگر اين مطلب را در كتابتان نمىيابيد ، هيچ اجبارى بر شما نيست ؛ زيرا راه حق از راه باطل مشخص شده است . و اگر مىيابيد در اين صورت شما را به سوى خدا و رسولش دعوت مىكنم » « 2 » .\r\nبراى اين نامه جوابى نيامد ( 1 ) و نامهء ديگرى را بيهقى از ابن عباس روايت مىكند و شايد كه اين ، دومين نامه براى دعوت يهوديان خيبر به اسلام بوده است :\r\nبِسْمِ اللَّهِ الرَّحْمنِ الرَّحِيمِ از محمّد رسول خدا ، برادر و دوست موسى عليه السّلام كه خداوند او را با همان هدفى كه موسى را مبعوث كرد ، به پيامبرى برگزيده است :\r\nشما را به خدا و به آنچه كه بر موسى در طور سينا نازل كرده است و به دريايى كه آن را شكافت تا اجداد شما را نجات داد و دشمنانتان را نابود كرد و به آب باران و پرندگانى كه پدران شما را با آنها اطعام كرد و به ابرهايى كه با آن براى شما سايه ايجاد كرد ، قسم مىدهم آيا در كتابتان نيامده است كه من فرستادهء خدا به سوى شما و تمام مردم هستم ؟ !\r\nاگر آمده است ، تقوا پيشه كنيد و از خدا بترسيد و اسلام را بپذيريد و اگر چنين چيزى در كتابتان نيامده است . شما را مجبور نمىكنم كه از آن پيروى كنيد » . « 3 »\r\n( 2 ) اين نامه نيز بدون جواب ماند ؛ براى همين سومين نامه را نوشت تا بر يهوديان خيبر اتمام حجّت كرده باشد و در آن نامه متذكر شد كه با حول و قوهء الهى به زودى سرزمين آنها را فتح خواهد كرد و خداوند او را وارث سرزمين آنها خواهد كرد . در اين نامه آمده است :\r\n\r\n\r\n","description":"","footnote":"\r\n( 1 ) . فتح ( 48 ) ، 29 .\r\n( 2 ) . مكاتب الرسول ، ج 1 ، ص 174 به نقل از كنز العمال ، ج 5 ، ص 385 .\r\n( 3 ) . مكاتيب الرسول ، ج 1 ، ص 172 به نقل از السنن الكبرى ، ج 10 ، ص 180 .\r\n","page_name":" 23 ","page_number":23},
  {"content":"\r\n\r\n« از محمد بن عبد اللّه امّى ، رسول خدا به يهوديان خيبر :\r\n( 1 ) اما بعد ، همانا زمين ملك خدا است و هر كه را بخواهد وارث آن مىگرداند و عاقبت امور در دست تقواپيشگان است و لا حول و لا قوّة الّا باللّه العليّ العظيم » .\r\nاين نامه در كتاب الاختصاص كه منسوب به شيخ مفيد مىباشد « 1 » ، بدون سند از ابن عباس نقل شده و در آن آمده است : جبرئيل به پيامبر صلّى اللّه عليه و آله دستور داد تا نامه‌اى را به يهوديان بنويسد . آنگاه جبرئيل متن نامه را به آن حضرت صلّى اللّه عليه و آله املا كرد و كاتب آن حضرت كه در آن زمان ، سعد بن ابى وقاص بود ، آن را نوشت .\r\nسپس آن را براى يهوديان خيبر فرستاد و آنها نامه را پيش رئيس‌شان ، عبد الله بن سلام بردند . « 2 »\r\n( 2 )\r\n\r\nآماده شدن براى جنگ\r\nرسول خدا صلّى اللّه عليه و آله بعد از ارسال سه نامه و اتمام حجت ، بقيهء ماه ذى الحجّه و محرم را در سال هفتم هجرى صبر كرد ، تا جلوى هر گونه عذر و بهانه‌اى را گرفته باشد . آنگاه به اصحابش دستور داد تا براى جنگ آماده شوند و آنها به سرعت تمام اين كار را انجام دادند « 3 » .\r\nدر اين باره نقل شده است كه ابو عبس بن جبر كه از اصحاب فقير بود ، نزد آن حضرت صلّى اللّه عليه و آله آمد و عرض كرد : اى رسول خدا ، ما نفقه و ره توشه و لباس نداريم تا براى جنگ آماده شويم .\r\nآن حضرت صلّى اللّه عليه و آله لباس خوب و بلندى را به وى هديه كرد .\r\n( 3 ) ابو عبس آن لباس را به هشت درهم فروخت و با نصف پول آن يك برد يمانى و به مقدار دو درهم خرما خريدارى كرد و دو درهم باقيمانده را براى خرجى به خانواده‌اش داد .\r\nپس از مدتى رسول خدا صلّى اللّه عليه و آله او را ديد كه آن لباس را بر تن ندارد ؛ از او پرسيد : آن لباسى را كه به تو بخشيدم چه كردى ؟ !\r\nعرض كرد : آن را به هشت درهم فروختم و با پول آن يك برد [ يمانى 
  ] به چهار درهم خريدم و دو درهم آن را خرما خريدم و باقيمانده را براى خرجى به خانواده‌ام دادم .\r\nآن حضرت صلّى اللّه عليه و آله تبسمى كرد و فرمود : « اى ابو عبس ، قسم به آنكه جانم در دست اوست ، اگر تو و ياران فقيرت سالم بمانيد و مدتى ديگر زندگى كنيد ، زاد و توشهء شما فراوان خواهد شد و نفقه و ارث\r\n\r\n\r\n","description":"","footnote":"\r\n( 1 ) . براى تحقيق بيشتر در اين زمينه به مقالات سيد محمد جواد شبيرى زنجانى در مجلهء نور علم ؛ شماره‌هاى 40 و 42 مراجعه شود .\r\n( 2 ) . گفته شده است كه اسم او حصين بود تا اينكه در سال دوم هجرى ايمان آورد و پيامبر گرامى صلّى اللّه عليه و آله او را عبد الله ناميد ؛ بنابراين اين خبر با تمام طول و تفصيلش ، صحيح نيست . براى تحقيق بيشتر به الاختصاص ، ص 42 - 51 مراجعه كنيد .\r\n( 3 ) . مغازى واقدى ، ج 2 ، ص 634 .\r\n","page_name":" 24 ","page_number":24},
  {"content":"\r\n\r\nو ميراث زيادى براى خانواده‌هاى خود باقى خواهيد گذاشت و اموال و غلامان شما زياد خواهد شد ؛ امّا اين به نفع شما نيست ! » « 1 »\r\nچنان كه گذشت بعضى از مسلمانان در حديبيه از دستور رسول خدا صلّى اللّه عليه و آله نافرمانى كرده و آن بزرگوار و مسلمانان را ناراحت كرده بودند . . . ؛ امّا به محض اطلاع از حركت به سوى خيبر ، به اميد دست‌يابى به غنائم مىخواستند براى جنگ خارج شوند .\r\nآنها نزد پيامبر خدا صلّى اللّه عليه و آله آمدند و عرض كردند : خيبر ، بهترين منطقهء حجاز از جهت غذا و گوشت و ثروت است ، آيا اجازه مىدهى كه ما هم با شما بياييم ؟\r\nآن حضرت صلّى اللّه عليه و آله فرمود : به همراه من نياييد مگر براى جهاد و هيچ كس براى غنيمت خارج نشود .\r\nسپس دستور داد تا جارچى اعلام كند : « هيچ كس با ما نيايد مگر براى جهاد و كسى براى كسب غنيمت خارج نشود . »\r\n( 1 )\r\n\r\nموضع‌گيرى يهوديان مدينه\r\nواقدى در ادامه مىنويسد : هنگامى كه پيامبر بزرگوار صلّى اللّه عليه و آله براى حركت به سوى خيبر آماده شد ، يهوديان مدينه به مسلمانان مىگفتند : به خدا كه خيبر فتح شدنى نيست ! اگر قلعه‌ها و مردان جنگجوى خيبر را ببينيد ، قبل از آنكه با آنها روبرو شويد ، بر مىگرديد . آنها قلعه‌هايى بلند در دامنهء كوهها ساخته‌اند كه هيچ‌گاه آب داخل قلعه‌ها قطع نمىشود و هزاران مرد جنگى در آنجا حضور دارند . دو قبيلهء أسد و غطفان از هيچ طايفه‌اى از عرب‌ها نمىترسيده‌اند مگر از آنها و حال شما مىخواهيد به جنگ خيبرىها برويد ؟ !\r\nاصحاب پيامبر صلّى اللّه عليه و آله در جواب مىگفتند : هر چه مىخواهيد بگوييد ؛ ولى بدانيد كه خداوند به پيامبرش وعدهء فتح خيبر و دست‌يابى به غنائم آن را داده است . « 2 »\r\n( 2 ) جالب اين است كه در همين ايام ، يهوديانى كه چيزى را به مسلمانان قرض داده بودند به آنها فشار مىآوردند تا هر چه زودتر بدهى خويش را بپردازند . از جملهء اين افراد ، عبد اللّه أسلمى بود كه مقدارى جو به قيمت پنج درهم از ابو شحم يهودى گرفته بود تا خانواده‌اش از آن استفاده كنند .\r\nابو شحم وى را تحت فشار قرار داده بود تا هر چه سريع‌تر بدهى خود را پرداخت كند .\r\nعبد اللّه گفت : اى ابو شحم ، خداوند به پيامبرش وعدهء فتح خيبر و دست‌يابى به غنائم آن را داده است . اندكى مهلت بده تا به خواست خدا برگردم و دين خويش را بپردازم .\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 635 - 636 .\r\n( 2 ) . همان ، ج 2 ، ص 637 .\r\n","page_name":" 25 ","page_number":25},
  {"content":"\r\n\r\n( 1 ) امّا ابو شحم گفت : گمان مىكنى كه جنگ با خيبرىها همانند جنگ با باديه‌نشين‌ها است ؟ ! در خيبر ده هزار مرد جنگجو وجود دارد كه تورات مؤيد ايشان است !\r\nعبد الله گفت : اى دشمن خدا ، آيا ما را از خيبرىها مىترسانى در حالى كه در ذمّهء ما هستى ؟ ! به خدا قسم كه تو را نزد رسول اللّه صلّى اللّه عليه و آله مىبرم ! سپس براى طرح دعوا نزد آن حضرت رفتند .\r\nعبد الله عرض كرد : اى رسول خدا ، نمىدانى كه اين يهودى چه گفته است ؟ ! سپس گفته‌هاى او را بازگو كرد .\r\nابو شحم گفت : اى ابو القاسم ، اين مرد سرمايه‌ام را گرفته و حق مرا حبس كرده و به من ظلم نموده است .\r\nرسول خدا صلّى اللّه عليه و آله فرمود : اى عبد الله بايد بدهكارىات را بپردازى . به دنبال آن عبد الله لباس خود را فروخت و بدهكارىاش را پرداخت نمود . « 1 »\r\n( 2 )\r\n\r\nشركت زنان در جنگ خيبر\r\nواقدى با سند خود از اميّه دختر قيس غفارى نقل مىكند : همراه عده‌اى از زنان بنى غفار نزد پيامبر رفته و عرض كرديم : اى رسول خدا ، مىخواهيم همراه شما حركت كنيم تا به مداواى مجروحان بپردازيم و مسلمانان را در حد توان يارى نماييم .\r\nآن حضرت صلّى اللّه عليه و آله فرمود : با اميد به بركت خدا . سپس دستور داد كه مرا بر يكى از راحله‌هاى آن حضرت سوار كنند . « 2 »\r\n( 3 ) در اين جنگ بيست زن شركت كردند كه عبارت بودند از :\r\nآزاد كردهء آن حضرت امّ ايمن ، آزاد كردهء ديگرش به نام سلمى ، زن آزاد كردهء آن حضرت به نام ابو رافع قبطى ، همسرش ام سلمة ، عمه‌اش صفيه دختر عبد المطلب ، همسر عاصم بن عدى كه حامله بود به همراه شوهرش عاصم ، ام عماره ، نسيبه دختر كعب خزرجى ، امّ عامر أشهلى ، ام عطيّهء انصارى ، امّ علاء انصارى ، امّ ضحاك دختر مسعود حارثى ، ام سليم دختر ملحان « 3 » ، ام سليط ، امّ شباث كه همان ام منيع است ، هند دختر عمرو بن حزام « 4 » و همسر عبد الله بن أنيس كه حامله بود و وضع حملش نزديك\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 634 - 635 .\r\n( 2 ) . همان ، ج 2 ، ص 685 . ابن اسحاق نيز آن را در سيره ، ج 3 ، ص 357 با همين سند روايت كرده و نوشته است : « از زنى از بنى غفار كه نامش را براى من بيان كرد و گفت . . . »\r\n( 3 ) . وى مادر أنس بن مالك بوده است ؛ سيرهء ابن هشام ، ج 3 ، ص 354 .\r\n( 4 ) . مغازى واقدى ، ج 3 ، ص 685 .\r\n","page_name":" 26 ","page_number":26},
  {"content":"\r\n\r\nبود « 1 » ، ام مطاع أسلمية و كعيبه اسلمية دختر سعد « 2 » .\r\n( 1 ) همچنين واقدى با سندى از ام سنان أسلمية روايت كرده است : وقتى رسول خدا صلّى اللّه عليه و آله تصميم به حركت گرفت ، نزد او رفتم و عرض كردم : اى رسول خدا ، آيا اجازه مىدهيد كه با شما بيايم تا به مداواى مجروحان و مواظبت از اثاث و لوازم بپردازم و به سپاهيان آب بدهم ؟\r\nآن حضرت صلّى اللّه عليه و آله فرمود : با اميد به بركت خدا حركت كن . در ضمن زنان ديگرى نيز با من صحبت كرده‌اند ، به آنان اجازه داده‌ام كه همراه لشكر اسلام باشند . بعضى از قوم تو هستند و اگر بخواهى مىتوانى با زنان قوم خود باشى و يا مىتوانى همراه زنان ما باشى .\r\nعرض كردم : مىخواهم با شما باشم .\r\nفرمود : پس همراه همسرم ام سلمه باش و من با او بودم . « 3 »\r\n( 2 )\r\n\r\nحركت به سوى خيبر\r\nواقدى در ادامه مىنويسد : رسول خدا صلّى اللّه عليه و آله سباع بن عُرفُطهء غفارى « 4 » را جانشين خود در مدينه قرار داد و در ماه صفر سال هفتم هجرى و بنا به قولى در اول ربيع الاول « 5 » به سوى خيبر حركت كرد .\r\nآن حضرت از ثنيّة الوداع « 6 » گذشت . سپس از طريق زغابه و نقمى پيش رفت تا مستناخ را هم پشت سر گذاشت . سپس به سمت عصر ( كه كوهى است ) و در آنجا مسجدى قرار دارد « 7 » پيش رفت تا به\r\n\r\n\r\n","description":"","footnote":"\r\n( 1 ) . همان ، ج 2 ، ص 686 .\r\n( 2 ) . همان ، ج 2 ، ص 685 .\r\n( 3 ) . همان ، ج 2 ، ص 686 - 687 .\r\n( 4 ) . مغازى واقدى ، ج 2 ، ص 636 و 637 و 684 و در سيرهء ابن هشام آمده است : نميلة بن عبد الله ليثى را جانشين خود قرار داد .\r\n( 5 ) . مغازى واقدى ، ج 2 ، ص 634 . اين در حالى است كه ابن اسحاق مىنويسد : آن حضرت در باقيماندهء ماه محرم حركت كرد ؛ ج 3 ، ص 342 . و طبرسى در مجمع البيان ، ج 9 ، ص 181 مىنويسد : هنگامى كه رسول خدا صلّى اللّه عليه و آله از حديبيه بازگشت به مدت بيست شبانه روز در مدينه اقامت كرد .\r\nو در إعلام الورى ، ج 1 ، ص 207 آمده است : آن حضرت در ذى الحجهء سال ششم حركت كرد و در قصص الانبياء ، ص 347 نيز به همين صورت آمده است . ابن اسحاق مىنويسد : فتح خيبر در ماه صفر رخ داد . او براى اثبات ادعاى خويش به قول ابن لقيم عبسى در اشعارش در مورد خيبر اشاره مىكند كه گفته است :\r\n و لقد علمت ليغلبنّ محمد * و ليثوينّ بها الى أصفار \r\nهرآينه مىدانستم كه محمد غالب خواهد شد و مىدانستم كه حتما تا أصفار به آنها مهلت خواهد داد .\r\nاصفار جمع صفر مىباشد و مقصود وى در اينجا ماه صفر مىباشد ، ج 3 ، ص 355 - 356 .\r\n( 6 ) . فراموش نكنيم كه ثنيّة الوداع در مسير شام قرار داشته است نه مكه ، يعنى در سمت مشرق مدينه بوده است نه جنوب .\r\n( 7 ) . مغازى واقدى ، ج 2 ، ص 638 . ابن اسحاق مىنويسد : رسول خدا صلّى اللّه عليه و آله از عصر عبور كرد كه در آنجا براى وى مسجدى ساختند و سپس از صهباء گذشت تا اينكه در رجيع فرود آمد ( سيرهء ابن هشام ، ج 3 ، ص 344 ) .\r\n","page_name":" 27 ","page_number":27},
  {"content":"\r\n\r\nصهباء رسيد . در آنجا نماز عصر را به جاى آورد و آنگاه فرمود كه غذا را بياورند ، مقدارى خرما و سويق آوردند . آن را تناول فرمود و بدون آنكه تجديد وضو كند ، نماز مغرب را اقامه كرد « 1 » و پس از آن ، نماز عشاء را هم به جاى آورد .\r\n( 1 ) آن حضرت همراه دو راهنما از قبيلهء اشجع « 2 » به نام‌هاى حسيل بن خارجه و عبد اللّه بن نعيم حركت مىكرد . در ميانهء راه حسيل را فرا خواند و فرمود : در جلو حركت كن و طورى ما را ببر كه بين خيبر و شام باشيم و حايل بين خيبرىها و هم‌پيمانان آنها از قبايل غطفان بشويم .\r\nحسيل گفت : بله يا رسول اللّه ، همين طور كه فرموديد عمل خواهم كرد . آنگاه لشكر را پيش برد تا به چند راهى رسيدند . در آنجا به رسول خدا صلّى اللّه عليه و آله عرض كرد : در اينجا راههاى مختلفى وجود دارد كه همگى به خيبر مىروند . پيامبر صلّى اللّه عليه و آله فرمود : نام‌هاى آنها را بگو . حسيل گفت : حزن ، حاطب ، و شاش .\r\nپيامبر اكرم صلّى اللّه عليه و آله فرمود : از اين راهها نرو .\r\nحسيل گفت : اى پيامبر خدا ، تنها يك راه مانده كه اسم آن مرحب است .\r\nفرمود : از همان راه برو .\r\nو علّت اين بود كه پيامبر صلّى اللّه عليه و آله فال بد و اسم بد را دوست نداشت و فال خوب و نام نيكو را دوست مىداشت « 3 » [ و مرحب به معناى « خوش آمديد » مىباشد 
  ] .\r\n( 2 )\r\n\r\nاقدامات يهوديان خيبر\r\nواقدى در ادامه مىنويسد : هنگامى كه يهوديان خيبر از حركت رسول خدا صلّى اللّه عليه و آله آگاه شدند ، به مشورت پرداختند . يك يهودى به نام ابو زينب حارث گفت : به بيرون قلعه‌ها برويد و در آنجا به مقابله با مسلمانان بپردازيد ؛ زيرا ديده‌ام كه هرگاه محمّد صلّى اللّه عليه و آله اهل يك قلعه را محاصره كرده است ، هيچ چاره‌اى نداشته‌اند مگر اينكه بر حكم وى گردن نهند و در نتيجه عده‌اى كشته و عده‌اى اسير شده‌اند !\r\nيهوديان گفتند : قلعه‌هاى ما بلند است و در دامنهء كوهها واقع شده و مثل آن قلعه‌هايى كه ديده‌اى نيست . براى همين در قلعه‌هاى خويش ماندند . « 4 »\r\n\r\n\r\n","description":"","footnote":"\r\n( 1 ) . اين بر خلاف فتواى عده‌اى است كه غذا خوردن را مبطل وضو مىدانند .\r\n( 2 ) . در ميان اين قبيله ، يهوديانى زندگى مىكردند كه از جملهء آنها نعيم بن مسعود أشجعى بود .\r\n( 3 ) . آن حضرت كراهت داشت عرب‌هايى كه با وى بودند به نام‌هاى بد فال بزنند . همچنين خود آن حضرت اسم‌هاى نامناسب را دوست نداشت .\r\n( 4 ) . مغازى واقدى ، ج 2 ، ص 637 .\r\n","page_name":" 28 ","page_number":28},
  {"content":"\r\n\r\n( 1 ) در همين ايام باديه‌نشينى از قبيلهء اشجع وارد مدينه شده بود و مىخواست كه كالاهاى خود را بفروشد . وقتى كه يهوديان مدينه از حضور وى آگاه شدند ، او را به سوى كنانة بن ابى الحقيق فرستادند تا او را از تعداد اندك افراد و اسب‌ها و اسلحه‌هاى مسلمانان آگاه كند . همچنين به او پيغام دادند كه اگر خوب بجنگند ، مسلمانان عقب‌نشينى خواهند كرد ؛ زيرا تا كنون با قومى كه شيوه‌هاى جنگ را خوب بدانند ؛ روبرو نشده‌اند و گفتند كه قريش و تمام قبايل عرب از اينكه محمد صلّى اللّه عليه و آله به سوى خيبر حركت كرده است ، خوش‌حال شده‌اند ؛ زيرا از استحكام قلعه‌ها و كثرت افراد و اسلحه و ذخاير شما آگاهند . . .\r\nو بدانيد كه اگر محمّد صلّى اللّه عليه و آله پيروز شود ، ذلّت ابدى دامن‌گير شما خواهد بود !\r\n( 2 ) هنگامى كه اين باديه‌نشين ، پيغام يهوديان مدينه را براى كنانة بازگو مىكرد ، پسر عمويش نيز ايستاده بود و تمام سخنانش را مىشنيد ؛ براى همين كنانة به وى گفت : برو و در مسير خودت را در معرض مسلمانان قرار بده . آنان چون تو را نمىشناسند ، متعرض تو نمىشوند . آنگاه خودت را به آنها نزديك كن تا بتوانى ما را از گزند آنها دور نگه دارى . تا جايى كه مىتوانى آنها را از ما بترسان و زود برگرد تا ما را از اوضاع و احوال آنها مطلع كنى . « 1 »\r\nهنگامى كه پيامبر اكرم صلّى اللّه عليه و آله از راه مرحب به سوى خيبر را حركت كرد ؛ عبّاد بن بشر را به عنوان نيروى اطلاعاتى پيش فرستاد .\r\nاو در راه ، باديه‌نشين أشجعى را ديد و از او پرسيد : كيستى ؟\r\nجواب داد : از قبيلهء أشجع هستم و به دنبال شتر گمشده خود مىگردم .\r\nعبّاد پرسيد : آيا اطلاعى در مورد خيبر دارى ؟\r\nجواب داد : بله ، من به تازگى در آنجا بوده‌ام ، چه اطلاعاتى مىخواهى ؟\r\n( 3 ) پرسيد : از اقدامات يهوديان اطلاعى دارى ؟\r\nجواب داد : بله . قبايل هوذة بن قيس و كنانة بن أبى الحقيق به همراه هم‌پيمانان خود از قبيلهء غطفان براى يارى آنها به خيبر آمده‌اند . در مقابل يهوديان تعهد كه كرده‌اند كه خرماى يك سال خيبر را به آنان بدهند . آنها در حالى كه مسلّح و آمادهء جنگ بودند به فرماندهى عتبة بن بدر وارد قلعه‌هاى خيبر شدند . در حال حاضر ده هزار جنگجو در قلعه‌ها حضور دارند . قلعه‌ها به صورتى است كه در تير رس قرار ندارد و آن قدر سلاح و غذا براى خود ذخيره كرده‌اند كه اگر دو سال هم محاصره شوند آنها را كفايت مىكند . و چشمه‌هايى در قلعه‌ها وجود دارد كه آنها را از آب بيرون قلعه بىنياز مىكند و گمان نمىكنم كه كسى طاقت ايستادگى در مقابل آنها را داشته باشد .\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 641 - 642 .\r\n","page_name":" 29 ","page_number":29},
  {"content":"\r\n\r\n( 1 ) عبّاد بن بشر گفت : تو حتما جاسوس آنها هستى . آنگاه با شلاق به جان وى افتاد و گفت : راستش را بگو و الا گردنت را مىزنم !\r\nاعرابى گفت : اگر راستش را بگويم به من امان مىدهى ؟\r\nگفت : بله .\r\nاعرابى جريان كار خويش را تعريف كرد و گفت : يهوديان خيبر دچار رعب و وحشت شده‌اند .\r\nآنان مىترسند كه همان بلايى را كه بر سر يهوديان يثرب آورده‌ايد ، بر سر آنها بياوريد .\r\nعبّاد او را نزد پيامبر اكرم صلّى اللّه عليه و آله برد و آن حضرت را از ماجرا آگاه كرد .\r\nعمر بن خطاب گفت : گردنش را بزن !\r\n( 2 ) عبّاد گفت : او را امان داده‌ام .\r\nرسول اكرم صلّى اللّه عليه و آله فرمود : او را با خود نگاه دار و عبّاد او را با طنابى بست . « 1 »\r\nگفته‌اند : هنگامى كه كنانة بن ابى الحقيق نزد قبيلهء غطفان رفت ، آنها با او پيمان بستند در حالى كه رئيس آنها عيينة بن حصن بود . آنان كه حدود چهار هزار نفر بودند ، سه روز قبل از رسيدن رسول خدا صلّى اللّه عليه و آله به خيبر ، وارد قلعه‌هاى نطاة شدند . « 2 »\r\n( 3 ) راهنماى سپاه اسلام آنها را از بين دو درهء حياض و سرير كه از نزديكترين دره‌ها به خيبر بودند ، عبور داد . سپس آنها را از بين شقّ و نطاة عبور داد تا بر خيبر مشرف شدند . « 3 » در آنجا رسول خدا صلّى اللّه عليه و آله به اصحابش فرمود : بايستيد . سپس فرمود : همه با هم بگوييد : « اى پروردگار آسمان‌هاى هفتگانه و آنچه كه زير آنها قرار دارد و اى پروردگار زمين‌هاى هفتگانه و آنچه كه در بر گرفته است و اى پروردگار بادها و آنچه كه مىپراكنند ، ما خير و خوبى اين منطقه و خير اهل آن و خير آنچه كه در آن است را از تو مىخواهيم و از شر اين منطقه و شر آنچه كه در آن است به تو پناه مىبريم . » « 4 »\r\n\r\n\r\n","description":"","footnote":"\r\n( 1 ) . همان ، ج 2 ، ص 640 - 641 . بقيّه اين خبر چنين است : هنگامى كه رسول خدا صلّى اللّه عليه و آله وارد خيبر شد ، اسلام را بر اين مرد عرب عرضه كرد و فرمود : سه بار تو را به اسلام دعوت مىكنم كه اگر نپذيرى اين طناب از گردنت خارج نخواهد شد ، مگر اينكه تو را به بالاى دار خواهد برد ! امّا اعرابى اسلام آورد و نجات يافت .\r\n( 2 ) . مغازى واقدى ، ج 2 ، ص 650 . در اين مورد ابن اسحاق هم مىنويسد : براى من نقل شده است كه وقتى غطفان از فرود آمدن رسول خدا صلّى اللّه عليه و آله در كنار قلعهء خيبر آگاه شدند ، خود را آماده ساخته و حركت كردند تا از يهوديان حمايت كنند . آنها يك منزل را طى كردند كه شنيدند اموال و خانوادهء آنها مورد تهديد واقع شده است ، براى همين به اقامتگاه خويش بازگشتند تا از اموال و خانواده‌هاى خويش محافظت كنند و رسول خدا صلّى اللّه عليه و آله را با اهل خيبر تنها گذاشتند . به نقل از سيرهء ابن هشام ، ج 3 ، ص 344 و نظير آن در الخرائج و الجرائح ، ج 1 ، ص 164 و در چاپ جديد صفحهء 253 آمده است .\r\n( 3 ) . تقريبا در 180 كيلومترى مدينه قرار دارد ، چنان كه در التنبيه و الاشراف ، ص 222 آورده است .\r\n( 4 ) . ابن اسحاق آن را با سند خود در سيره ، ص 3433 آورده و شيخ مفيد به نقل از وى در ارشاد ، ص 124 و طبرسى در مجمع البيان ، ج 9 ، ص 181 و از او در بحار الانوار ، ج 21 ، ص 1 آمده است و حلبى آن را در مناقب ، ج 1 ، ص 204 به نقل واقدى آورده است .\r\n","page_name":" 30 ","page_number":30},
  {"content":"\r\n\r\n( 1 ) سپس به حركت خويش ادامه دادند تا به منزله رسيدند . رسول خدا صلّى اللّه عليه و آله در آنجا توقف كرده و ساعتى از شب را به عبادت پرداختند . سپس دستور حركت دادند و هنگامى كه شبانه به اطراف قلعه‌هاى يهوديان رسيدند ، آنها متوجه نشده و هيچ عكس العملى از خود نشان ندادند . وقتى خورشيد طلوع كرد ، يهوديان كه از خواب بيدار شده بودند ، درهاى قلعه‌ها را باز كرده و براى انجام كارهاى خويش خارج شدند كه ناگهان مسلمانان را ديدند كه در اطراف قلعه‌ها مستقر شده‌اند ! براى همين به سرعت پا به فرار گذاشتند و به قلعه‌هاى خود بازگشتند .\r\nرسول خدا صلّى اللّه عليه و آله با ديدن اين وضع فرياد زد : « اللّه اكبر ، خراب باد خيبر ! اگر ما در كنار خانه‌هاى قومى فرود آييم ، واى به حال آنها ! » « 1 »\r\n( 2 )\r\n\r\nهم‌پيمانان يهوديان\r\nهنگامى كه رسول خدا صلّى اللّه عليه و آله به خيبر رسيد ، سعد بن عباده را نزد رئيس قبيلهء غطفان در قلعه‌هاى ناعم فرستاد . وقتى كه سعد به كنار قلعهء آنها رسيد ، با صداى بلند گفت : مىخواهم با عيينة بن حصن مذاكره كنم .\r\nعيينة بن حصن خواست كه او را به قلعه بياورد ، امّا مرحب گفت : اين كار را نكن ؛ زيرا نقاط نفوذ به قلعه و نواقص آن را مىبيند ؛ بلكه خودت نزد او برو .\r\nعيينة گفت : دوست داشتم او را به قلعه بياورم تا استحكام قلعه و تعداد زياد جنگجويان را ببيند ؛ امّا مرحب با اين كار موافقت نكرد ؛ لذا عيينة جلوى در قلعه رفت .\r\nسعد به او گفت : رسول اللّه صلّى اللّه عليه و آله مرا به سوى تو فرستاده و فرموده است : خداوند به من وعدهء فتح خيبر را داده است ، پس به اقامتگاه خود برگرديد و دست از حمايت آنها برداريد . در اين صورت اگر ما بر آنها پيروز شويم ، خرماى يك سال خيبر را به شما مىدهيم [ چنان كه يهوديان به آنها وعده داده بودند 
  ] .\r\n( 3 ) عيينة گفت : به خدا قسم ما هم‌پيمانان خويش را در مقابل گرفتن چيزى تنها نمىگذاريم . البته مىدانيم كه شما قدرت ايستادگى در مقابل اين قوم را كه داراى قلعه‌هاى مستحكمى هستند ؛ نداريد .\r\nآنها تعدادشان بسيار زياد است و اسلحهء فراوانى دارند . اگر در مقابل آنها بايستيد ، همگى كشته خواهيد شد . آنان با جنگجويان و سلاح‌هاى فراوان به سراغ شما خواهند آمد . به خدا قسم كه اينها مثل قريش نيستند كه به سوى شما بيايند و همين كه ضربه‌هايى به شما وارد ساختند ، خوش‌حال شوند و برگردند ؛ بلكه اينها آن قدر در جنگ مكر و حيله به كار مىبرند و آن قدر آن را ادامه مىدهند تا دشمن خود را نابود كنند !\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 641 - 643 . و سيرهء ابن اسحاق ، ج 3 ، ص 343 - 344 كه از دو طريق از أنس بن مالك نقل كرده‌اند .\r\n","page_name":" 31 ","page_number":31},
  {"content":"\r\n\r\n( 1 ) سعد بن عباده گفت : بدان كه در همين قلعه آن قدر تو را محاصره مىكنيم تا آنكه ذليلانه اسلامى را تقاضا مىكنى كه الان تو را به آن دعوت مىكنيم و از پذيرش آن خوددارى مىكنى ؛ امّا آن زمان چيزى جز شمشير به تو نمىدهيم ! اى عيينة ، آيا نديدى كه طومار زندگى يهوديان يثرب را چگونه در هم پيچيديم ؟ !\r\nآنگاه سعد نزد رسول اللّه صلّى اللّه عليه و آله ، بازگشت و او را از جريان مطلع نمود و عرض كرد : اى رسول خدا ، خداوند به وعده‌اى كه به تو داده است عمل خواهد كرد و دين خود را پيروز خواهد ساخت . به اين باديه‌نشين حتى يك دانهء خرما نده ! اى رسول خدا ، اگر او داغ شمشير را ببيند ، تسليم خواهد شد و به سرزمين‌هاى اصلى خويش فرار خواهد كرد ؛ چنان كه چندى پيش در خندق چنين كرد .\r\n( 2 ) آنگاه رسول خدا صلّى اللّه عليه و آله به جارچى دستور داد اعلام كند : « همگى به سرعت به سوى قلعه ناعم كه قبيلهء غطفان در آن هستند پيش برويد » . جارچى اين پيام رسول خدا صلّى اللّه عليه و آله را اعلام كرد . قبيلهء غطفان به ترس و دلهره و وحشت دچار شده بودند و هنوز پاسى از شب نگذشته بود كه شنيدند فردى در تاريكى شب فرياد مىزند : « 1 » اى جماعت غطفان ، خانواده‌هاى خود را دريابيد كه در محاصرهء مسلمانان قرار گرفته‌اند ! آنها همان شب حركت كردند و صبح زود به اقامتگاه خويش رسيدند ، اما خانواده‌هاى خود را ديدند كه سالم‌اند . « 2 » از آنها پرسيدند ، آيا ديشب گزندى به شما نرسيد ؟ گفتند : نه .\r\nعيينة گفت : اين خدعه محمد و اصحابش بود ، به خدا قسم كه ما را فريب دادند !\r\nآنها چند روز در ميان قوم خويش باقى ماندند . سپس عيينة از آنها خواست كه براى يارى يهوديان به قلعه‌ها بازگردند ؛ امّا حارث بن عوف پيش آمد و گفت : اى عيينة ، حرف مرا بشنو و در منزل خويش بمان و كمك به يهوديان را رها كن . به علاوه من معتقدم وقتى به خيبر مىرسى كه محمد آن را فتح كرده است و در اين صورت با مشكل بزرگى مواجه خواهى شد . « 3 »\r\n( 3 ) آن شب كنانة بن ابى الحقيق در قلعهء كتيبه به سر مىبرد . هنگام صبح ، وقتى به وى خبر دادند كه غطفانىها بازگشته‌اند ، چنان لرزه‌اى او را فرا گرفت كه ظرف آبى كه در دستش بود بر زمين افتاد و شكست . او يقين پيدا كرد كه شكست خواهد خورد و با نااميدى گفت : ما بىجهت دل خودمان را به اين باديه‌نشين‌ها خوش كرده بوديم . آنها به ما وعدهء كمك و يارى دادند و ما را اغوا كردند . به جانم قسم كه اگر وعدهء كمك و يارى نمىدادند ، اقدام به جنگ با محمد نمىكرديم . « 4 »\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 650 .\r\n( 2 ) . الخرائج و الجرائح ، ج 1 ، ص 164 ، ح 253 .\r\n( 3 ) . مغازى واقدى ، ج 2 ، ص 651 .\r\n( 4 ) . مغازى ، واقدى ، ج 2 ، ص 651 .\r\n","page_name":" 32 ","page_number":32},
  {"content":"\r\n\r\n( 1 )\r\n\r\nپذيرش نظر ديگران در انتخاب اردوگاه\r\nصبح روز بعد ، حباب بن منذر بن جموح نزد پيامبر اكرم صلّى اللّه عليه و آله آمد و عرض كرد : اى رسول خدا ، سلام بر تو باد . مىبينم كه در اينجا منزل كرده‌اى . اگر اين كار به دستور خداوند است كه بدان مأمور شده‌اى ، حرفى نداريم ؛ امّا اگر به دستور خداوند نبوده است ، ما هم نظرى داريم .\r\nپيامبر اكرم صلّى اللّه عليه و آله فرمود : نظر خود را بگو .\r\nعرض كرد : اى رسول خدا ، زياد به قلعه نزديك شده و در جاى پر رفت و آمدى منزل كرده‌اى . من بيشتر از هركس ، يهوديان اينجا را مىشناسم . آنها بسيار مكّار و حيله‌گر هستند . با اين وضع در ديد آنها قرار داريم و به راحتى مىتوانند ما را هدف تيرهاى خود قرار دهند . همچنين از كمين آنها در امان نيستيم ؛ زيرا ممكن است در ميان نخلستان‌ها پنهان شوند و ناگهان بر ما حمله كنند ؛ بنابراين مصلحت آن است كه در جاى ديگرى مستقر شويم تا از تيررس يهوديان دور باشد . پيشنهاد من اين است كه دشتى را ميان خود و آنها فاصله قرار دهيم . « 1 »\r\nرسول خدا صلّى اللّه عليه و آله فرمود : به خواست خدا ، پس از فرا رسيدن شب نقل مكان مىكنيم . سپس محمد بن مسلمة را فرا خواند و به او فرمود : قرارگاهى كه از قلعه‌ها فاصله داشته و عارى از بيمارى و با باشد ، پيدا كن تا در آن مستقر شويم .\r\nمحمد بن مسلمه به شناسايى منطقه پرداخت تا اينكه به وادى الرجيع رسيد و آن را به عنوان قرارگاه انتخاب كرد . « 2 »\r\n( 2 )\r\n\r\nاسلام و امانتدارى\r\nواقدى در ادامه مىنويسد : يسار حبشى ، غلام سياه عامر يهودى بود كه گوسفندان وى را در اطراف خيبر مىچرانيد . او وقتى ديد كه يهوديان خيبر براى جنگ مهيا مىشوند از آنها پرسيد : مىخواهيد با چه كسى بجنگيد ؟ گفتند : با كسى كه گمان مىكند پيامبر است !\r\nاين جمله ، حس كنجكاوى يسار را برانگيخت ، براى همين در زمان محاصره ، گوسفندان را به سوى اردوگاه سپاه اسلام پيش برد تا به آنها رسيد . سپس نزد پيامبر اكرم صلّى اللّه عليه و آله رفت و پرسيد : اى محمد ، چه مىگويى و به سوى چه دعوت مىكنى ؟\r\nفرمود : همه را به اسلام دعوت مىكنم تا شهادت بدهند : لا إله الّا اللّه ، محمد رسول اللّه .\r\n\r\n\r\n","description":"","footnote":"\r\n( 1 ) . همان ، ج 2 ، ص 643 .\r\n( 2 ) . همان ، ج 2 ، ص 644 .\r\n","page_name":" 33 ","page_number":33},
  {"content":"\r\n\r\nپرسيد : اگر اسلام بياورم چه سودى براى من دارد ؟\r\nفرمود : اگر ثابت قدم باشى ، بهشت نصيبت خواهد شد .\r\nاو اسلام را پذيرفت و سپس پرسيد : با اين گوسفندان كه به عنوان وديعه پيش من هستند ، چه كنم ؟\r\nفرمود : آنها را از اردوگاه لشكر بيرون ببر و جهت حركتشان را مشخص كن و سپس با سنگ آنها راهى كن تا پيش بروند ؛ خداوند امانت‌هاى تو را ادا خواهد كرد .\r\nآن غلام همين كار را كرد و بدين ترتيب گوسفندان به صاحبان اصلى خويش بازگردانده شدند . « 1 »\r\n( 1 )\r\n\r\nصف‌آرايى براى جنگ\r\nواقدى مىنويسد : هنگامى كه رسول خدا صلّى اللّه عليه و آله به قلعهء ناعم در نطاة رسيد ، لشكر خود را صف‌آرايى كرد ، امّا آنها را از شروع جنگ نهى كرد تا هنگامى كه به آنها اجازه بدهد . با اين وجود يكى از سپاهيان اسلام از قبيلهء اشجع به يك يهودى حمله كرد و او را كشت و در مقابل مرحب يهودى به آن مسلمان حمله كرد و او را به قتل رسانيد .\r\nبه پيامبر اكرم صلّى اللّه عليه و آله عرض كردند : فلانى شهيد شد .\r\nرسول خدا صلّى اللّه عليه و آله پرسيد : آيا بعد از آنكه او را جنگيدن نهى كردم شهيد شد ؟\r\nگفتند : بله .\r\n( 2 ) آنگاه رسول خدا صلّى اللّه عليه و آله دستور داد كه جارچى در ميان مسلمانان اعلام كند : آگاه باشيد كه بهشت براى فرد خاطى و متخلف مهيا نيست !\r\nآنگاه قبل از شروع جنگ سپاهيان را موعظه كرد و پرچم‌ها را در ميانشان تقسيم نمود . سپاه اسلام سه بيرق و يك علم داشت كه پيامبر اكرم صلّى اللّه عليه و آله يك بيرق را به سعد بن عباده و يكى را به حباب بن منذر و ديگرى را به على بن أبي طالب عليه السّلام داد . « 2 »\r\n\r\n\r\n","description":"","footnote":"\r\n( 1 ) . همان ، ج 2 ، ص 649 . و ابن اسحاق آن را در سيره ، ج 3 ، ص 358 - 359 روايت كرده است .\r\n( 2 ) . مغازى واقدى ، ج 2 ، ص 649 . وى مىنويسد : بيرق‌هاى پيامبر اكرم صلّى اللّه عليه و آله سياه و علم او سفيد بود ؛ بنابراين بيرق‌هاى آن حضرت صلّى اللّه عليه و آله ، چهار عدد بوده است نه سه عدد . و در اينجا سه عدد را ذكر كرده است ، چون بيرق خود رسول خدا صلّى اللّه عليه و آله را ذكر نكرده است . بنابراين پيامبر اكرم صلّى اللّه عليه و آله دو نوع پرچم داشته است : يكى بيرق بزرگ كه سفيد رنگ بوده و يكى بيرق سياه كه از برد تهيه شده بود ، چنان كه در مغازى واقدى آمده است . اين در حالى است كه ابن اسحاق تنها يك بيرق را ذكر كرده است كه آن هم در دست على عليه السّلام بوده است ، ج 3 ، ص 342 . و در صفحهء 349 نوشته است : آن حضرت صلّى اللّه عليه و آله ابو بكر را با بيرق ( سفيد ) خود براى فتح خيبر فرستاد . . . و سپس عمر را فرستاد . . . آنگاه على را فراخواند و فرمود : اين بيرق را بگير .\r\nواقدى هم مىنويسد : در ابتدا بيرق خود را به يكى از مهاجرين [ ؟ 
  ] داد كه او بدون هيچ نتيجه‌اى بازگشت ، سپس آن را به فرد -\r\n","page_name":" 34 ","page_number":34},
  {"content":"\r\n\r\n( 1 ) رسول خدا صلّى اللّه عليه و آله هنگامى اجازه جنگ داد كه عيينة بن حصن غطفانى همراه چهار هزار نفر از نيروهايش به سوى قوم و قبيلهء خويش بازگشتند . در نتيجه رسول خدا صلّى اللّه عليه و آله و مسلمانان به كنارهء قلعه‌هاى ناعم رسيدند . در اين حال يهوديان به تيراندازى به سوى آنها پرداختند . در آن روز پيامبر اكرم صلّى اللّه عليه و آله دو زره و يك كلاه‌خود پوشيده بود . او بر اسبى به نام الظّرب سوار بود و يك نيزه و سپر در دست داشت . اصحابش اطراف وى را فراگرفته بودند و هنگامى كه به سوى آن حضرت تيراندازى مىشد ، با سپر از آن حضرت دفاع مىكردند . « 1 »\r\n( 2 ) شيخ مفيد از اين هشام و ابن اسحاق روايت كرده است : رسول خدا صلّى اللّه عليه و آله به مدت بيست و چند شب خيبر را محاصره كرد . « 2 » و در اين زمان على عليه السّلام به درد چشم مبتلا شده و قادر به جنگ نبود .\r\nيهوديان در اطراف قلعه‌هاى خود خندق كنده بودند ، براى همين مسلمانان از كناره‌هاى اين خندق‌ها به جنگ و درگيرى با آنها مىپرداختند . تا اينكه در يكى از روزها در قلعه را باز كردند و مرحب خيبرى همراه عده‌اى از آن خارج شدند تا با مسلمانان مبارزه كنند . « 3 »\r\nدر اين مدت على عليه السّلام به چشم درد مبتلا شده و همين او را از جنگ ناتوان نموده بود ، از اين رو رسول خدا صلّى اللّه عليه و آله ابو بكر را فراخواند و فرمود : بيرق را بردار و حركت كن . او همراه عده‌اى از مهاجرين به مقابلهء يهوديان رفت ؛ امّا كارى از پيش نبرد و بازگشت در حالى كه نيروهاى تحت امر خود را سرزنش مىكرد و آنها هم او را سرزنش مىكردند . « 4 »\r\n( 3 ) در اين باره ابن اسحاق با سند خود از سلمة بن اكوع ، در سيره‌اش روايت كرده است : رسول خدا صلّى اللّه عليه و آله ابو بكر را با بيرق خود به سوى يكى از قلعه‌هاى خيبر فرستاد . او جنگيد و تلاش كرد ، امّا كارى از پيش نبرد و بازگشت . « 5 »\r\n( 4 ) و واقدى با كنايه گفته است : آن حضرت بيرق خود را به يكى از مهاجرين [ ؟ 
  ] سپرد ؛ امّا او كارى از\r\n\r\n\r\n","description":"","footnote":"\r\n- ديگرى [ ؟ 
  ] داد كه او هم كارى از پيش نبرد ، سپس به دنبال على عليه السّلام فرستاد كه بيايد و وقتى كه آمد ، بيرق را به او داد ، ج 2 ، ص 653 - 654 . اين در حالى است كه حديث را آنها به اين صورت نقل كرده‌اند كه پيامبر صلّى اللّه عليه و آله فرمود : فردا بيرق را به دست كسى خواهم داد كه . . . و شايد كه در ابتدا علم سفيد و سپس بيرق سفيد را به دست او داده است .\r\n( 1 ) . مغازى واقدى ، ج 2 ، ص 653 .\r\n( 2 ) . ارشاد ، ج 1 ، ص 125 ؛ إعلام الورى ، ج 1 ، ص 207 و به نقل از او در قصص الانبياء ، ص 347 . در سيره آمده است كه بيش از ده شب در كنار قلعه ماندند ، ج 3 ، ص 347 .\r\n( 3 ) . مطلب با اين عبارت در سيره نيامده و در آن تعيين نشده است كه مرحب از كدام قلعه خارج شده است . البته در مغازى واقدى آمده است : او و برادرانش حارث و ياسر و اسير و عامر همگى از قلعهء ناعم بوده‌اند ، ج 2 ، ص 657 ، 658 ، 645 ، 649 ، 650 و 700 .\r\n( 4 ) . ارشاد ، ج 1 ، ص 126 ، 125 .\r\n( 5 ) . سيرهء ابن هشام ، ج 3 ، ص 349 .\r\n","page_name":" 35 ","page_number":35},
  {"content":"\r\n\r\nپيش نبرد و بازگشت . . . و در راه بازگشت همراهان خود را سرزنش مىكرد و مىگفت : تقصير شما بود ، تقصير شما بود ! « 1 »\r\n( 1 ) پس از آن رسول خدا صلّى اللّه عليه و آله پرچم انصار را به يكى از انصار [ سعد بن عبادة 
  ] سپرد . در اين حال عده‌اى از يهوديان كه حارث ابو زينب [ برادر مرحب 
  ] در پيشاپيش آنها بود براى مبارزه با مسلمانان از قلعه خارج شدند . پرچمدار انصار ( سعد بن عباده ) همراه عده‌اى از انصار به مقابلهء آنها رفتند و آنها را آن قدر عقب راندند تا به قلعه‌هاى خود بازگشتند . پس از آن اسير يهودى همراه عده‌اى خارج شد و به مبارزه با انصار پرداخت كه در نتيجه انصار عقب‌نشينى كردند و به اردوگاه اسلام بازگشتند . رسول خدا صلّى اللّه عليه و آله از اين وضع ناراحت شد و سعد بن عباده هم با سر و صورتى زخمى بازگشت در حالى كه يارانش را سرزنش مىكرد . « 2 »\r\nرسول خدا صلّى اللّه عليه و آله به اصحاب خود فرمود : شيطان به يهوديان گفته است : همانا محمد براى به غنيمت گرفتن اموالتان به جنگ شما آمده است ؛ براى همين با صداى بلند اعلام كنيد : اى جماعت يهوديان ، بگوييد : لا إله الا اللّه تا جان و مالتان در امان باشد و بعد از آن حساب شما با خدا است .\r\nمسلمانان پيام رسول خدا صلّى اللّه عليه و آله را اعلام كردند ؛ امّا يهوديان گفتند : تا تورات در ميان ما است ، عهد و شريعت موسى را رها نخواهيم كرد . « 3 »\r\n( 2 ) در آن روز پيامبر اكرم صلّى اللّه عليه و آله با ساكنان قلعه‌هاى نطاة كه يكى از آنها ناعم بود ، تا شب جنگيدند و آنها اردوگاه مسلمانان را تيرباران مىكردند . مسلمانان همين تيرها را بر مىداشتند و به سوى آنها پرتاب مىكردند و شعارشان اين بود : يا منصور امت « 4 » : اى يارى شده بميران !\r\nفرداى آن روز حباب بن منذر [ كه پيشنهاد تغيير قرارگاه را داده بود 
  ] نزد پيامبر اكرم صلّى اللّه عليه و آله آمد و عرض كرد : اى رسول خدا ، يهوديان نخل‌هاى خود را از فرزندان خود بيشتر دوست مىدارند ، من پيشنهاد مىكنم كه نخل‌هايشان را قطع كنيد .\r\nرسول خدا صلّى اللّه عليه و آله دستور داد كه نخل‌ها را قطع كنند و مسلمانان به سرعت مشغول قطع كردن نخل‌ها شدند و در مدت كمى چهارصد درخت را قطع كردند . حال آنكه قبلا در هيچ جاى ديگرى به قطع درخت نپرداخته بودند .\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 653 . راوندى از امام باقر عليه السّلام روايت كرده است : رسول خدا صلّى اللّه عليه و آله سعد بن عباده را با پرچم انصار به قلعه‌هاى خيبر فرستاد . سعد را در حالى كه مجروح شده بود به عقب آوردند در حالى كه همراهانش را ترسو خطاب مىكرد و آنها او را ترسو خطاب مىكردند ؛ بحار الانوار ، ج 21 ، ص 11 ، به نقل از الخرائج و الجرائح ، قطب راوندى . ما اين خبر را نيافتيم .\r\n( 2 ) . مغازى واقدى ، ج 2 ، ص 653 .\r\n( 3 ) . همان ، ج 2 ، ص 653 .\r\n( 4 ) . در مغازى واقدى ، ج 2 ، ص 644 و سيرهء ابن هشام ، ج 3 ، ص 347 آمده است كه شعارشان اين بود : يا منصور امت امت ؛ اى كسى كه مورد يارى پروردگارى بكش بكش ! .\r\n","page_name":" 36 ","page_number":36},
  {"content":"\r\n\r\n( 1 ) اين جنگ در ايام تابستان كه هوا بسيار گرم بود ، رخ داد . در يكى از روزها كه هوا بسيار گرم شده بود ، محمود بن مسلمة [ برادر محمد بن مسلمة 
  ] كه لباس‌هاى جنگ را به طور كامل بر تن داشت ، بسيار احساس گرما كرد ، براى همين در سايهء ديوار قلعهء ناعم نشست تا كمى خنك شود . مرحب كه شاهد اين منظره بود ، سنگ بزرگى را از بالاى قلعه پرتاب كرد كه بر سر محمود بن مسلمه اصابت كرد . در نتيجه كلاه‌خود وى پوست سرش را كند به طورى كه پوست سر و پيشانىاش بر صورتش افتاد . او را فورا نزد رسول الله صلّى اللّه عليه و آله آوردند . آن حضرت صلّى اللّه عليه و آله پوست را به جاى خود بازگرداند و آن را با پارچه‌اى بست . « 1 » غير از او در آن روز پنجاه نفر از مسلمانان در اثر تيراندازى يهوديان مجروح شدند . « 2 »\r\n( 2 )\r\n\r\nجابجايى شبانه\r\nگفته شد كه پيامبر اكرم صلّى اللّه عليه و آله محمد بن مسلمه را فرستاد تا جاى مناسبى را براى اردوگاه سپاه اسلام پيدا كند كه بيمارى و با در آنجا نباشد و مسلمانان از تيررس و كمين يهوديان در امان باشند . محمد تمام آن روز را به جستجو پرداخت تا اينكه وادى الرجيع را انتخاب كرد . آنگاه پيش پيامبر صلّى اللّه عليه و آله آمد و عرض كرد : قرارگاه خوبى پيدا كردم .\r\nرسول خدا صلّى اللّه عليه و آله فرمود : با اميد به بركت خدا . « 3 »\r\nهنگامى كه تاريكى همه جا را فراگرفت ، پيامبر صلّى اللّه عليه و آله به مسلمانان دستور داد كه به منطقهء رجيع نقل مكان كنند و مقر خود را آنجا قرار داد و آن شب را در آنجا صبح كردند . « 4 » در ضمن به محمد بن مسلمه خبر دادند كه برادرش مجروح شده است .\r\n( 3 ) مسلمانان در فصلى به خيبر آمده بودند كه هنوز ميوه‌ها نارس بود . آنها از ميوه‌هايى كه آلودهء به بيمارى و با بود خورده و عده‌اى به تب شديدى مبتلا شده بودند . آنها وضعيت بيمارى خويش را به پيامبر اكرم صلّى اللّه عليه و آله عرض كردند . آن حضرت صلّى اللّه عليه و آله فرمود : مشك‌ها را از آب پر كنيد و بين دو اذان [ همينطور آمده است 
  ] آن را بر بدن خود بريزيد در حالى كه اسم خدا را ذكر مىكنيد . مسلمانان اين توصيه را انجام دادند و همگى خوب شدند ، گويى كه از بند و زنجير آزاد شده بودند . « 5 »\r\nآن حضرت صلّى اللّه عليه و آله هفت شبانه روز در وادى رجيع اردو زد . او هر روز از قرارگاه رجيع خارج\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 645 .\r\n( 2 ) . همان ، ج 2 ، ص 646 .\r\n( 3 ) . همان ، ج 2 ، ص 644 .\r\n( 4 ) . مغازى واقدى ، ج 2 ، ص 645 .\r\n( 5 ) . همان ، ج 2 ، ص 646 .\r\n","page_name":" 37 ","page_number":37},
  {"content":"\r\n\r\nمىشد و عثمان بن عفان را جانشين خود قرار مىداد و مسلمانان را با پرچمدارانش به مبارزهء يهوديان مىفرستاد .\r\n( 1 ) در روز اول از سمت پايين قلعهء نطاة با يهوديان جنگيدند و بعد از آن از سمت بالاى قلعه با آنها مىجنگيدند . هر روز جنگ و كارزار تا شب طول مىكشيد و با فرا رسيدن شب سپاهيان اسلام به رجيع بازمىگشتند . هر كدام از مسلمانان كه مجروح مىشدند ، اگر مىتوانستند راه بروند كه خودشان به اردوگاه رجيع مىآمدند و الّا آنها را حمل مىكردند و در آنجا به مداوايشان مىپرداختند . اين سعى و تلاش ادامه پيدا كرد تا خدا پيروزى را نصيب مسلمانان كرد . « 1 »\r\n( 2 )\r\n\r\nدوّمين روز جنگ\r\nشيخ مفيد از ابن هشام و ابن اسحاق نقل كرده است : وقتى روز دوم فرا رسيد ، عمر پرچم را برداشت و اندكى پيش رفت ، اما به سرعت عقب‌نشينى كرد در حالى كه او همراهانش را ترسو خطاب مىكرد و آنها او را ترسو مىدانستند .\r\nپيامبر اكرم صلّى اللّه عليه و آله فرمود : كسى كه بايد اين پرچم را حمل كند در اينجا نيست . برويد و على بن أبي طالب را بياوريد .\r\nبه آن حضرت عرض شد : او هنوز خوب نشده است .\r\nفرمود : « او را بياوريد تا مردى را ببينم كه خدا و رسولش را دوست دارد و خدا و رسول هم او را دوست دارند . او حقّ اين پرچم را أدا خواهد نمود و هرگز فرار نخواهد كرد » . « 2 »\r\n( 3 ) ابن اسحاق هم در سيره‌اش با سند خود از سلمة بن اكوع روايت كرده است : در روز دوم ، عمر بن خطاب به جنگ فرستاده شد . او جنگيد و تلاش كرد ؛ امّا كارى از پيش نبرد و بازگشت . رسول خدا صلّى اللّه عليه و آله با ديدن اين وضع فرمود : فردا پرچم را به دست كسى مىدهم كه خدا و رسولش را دوست دارد و خدا به دست او پيروزى را نصيب ما مىكند و هيچ‌گاه از جنگ نمىگريزد . « 3 »\r\n( 4 ) و واقدى با كنايه گفته است : سپس پرچم را به ديگرى [ ؟ 
  ] واگذار كرد ، اما او كارى از پيش نبرد . . . و صاحب پرچم مهاجرين نيروهايش را سرزنش مىكرد و مىگفت : تقصير شما بود كه شكست خورديم . « 4 »\r\n\r\n\r\n","description":"","footnote":"\r\n( 1 ) . همان ، ج 2 ، ص 645 .\r\n( 2 ) . ارشاد مفيد ، ج 1 ، ص 126 .\r\n( 3 ) . سيرهء ابن هشام ، ج 3 ، ص 349 .\r\n( 4 ) . مغازى واقدى ، ج 2 ، ص 653 . به نقل از مرحوم صدوق در امالى ، ص 414 همين قضيه از عمرو بن عاص نقل شده است . وى -\r\n","page_name":" 38 ","page_number":38},
  {"content":"\r\n\r\nرسول خدا صلّى اللّه عليه و آله با ديدن اين وضع ناراحت و غمگين شد و فرمود : فردا پرچم را به دست كسى مىدهم كه خدا و رسولش او را دوست مىدارند و خداوند به دست او پيروزى را نصيب ما مىكند و او هيچ‌گاه از صحنهء كارزار نمىگريزد . اى محمد بن مسلمة ، بشارت باد بر تو كه فردا به خواست خدا قاتل برادرت كشته خواهد شد و تو سرپرستى گروه حمله كنندگان را عهده‌دار خواهى شد .\r\n( 1 )\r\n\r\nسومين روز جنگ\r\nواقدى در ادامه مىنويسد : وقتى كه صبح روز سوم فرا رسيد ، رسول خدا صلّى اللّه عليه و آله كسى را به دنبال على عليه السّلام كه به چشم درد مبتلا شده بود ؛ فرستاد تا او را بياورد .\r\nعلى عليه السّلام فرمود : من كه چيزى را نمىبينم امّا او را با همان حال نزد پيامبر اكرم صلّى اللّه عليه و آله آوردند .\r\nآن حضرت صلّى اللّه عليه و آله آب دهان مبارك خود را به چشمان على ماليد و فرمود : چشم‌هايت را باز كن . و على چشمهايش را باز كرد .\r\nعلى عليه السّلام بعدها مىفرمود : از آن لحظه تا كنون به چشم درد مبتلا نشده‌ام .\r\nسپس پرچم را به وى داد و براى او كسانى كه همراهش بودند دعا كرد تا پيروز شوند . « 1 »\r\n( 2 ) ابن اسحاق از سلمه روايت كرده است : رسول خدا صلّى اللّه عليه و آله ، على عليه السّلام را كه به چشم درد مبتلا شده بود ، نزد خود فرا خواند . سپس آب دهان مباركش را به چشم‌هايش ماليد و فرمود : اين پرچم را بگيرد و حركت كن تا خداوند پيروزى را نصيب تو گرداند . « 2 »\r\n( 3 ) شيخ مفيد در ارشاد از ابن اسحاق نقل كرده است : در حالى كه دست‌هاى على عليه السّلام را گرفته بودند ، او را نزد پيامبر اكرم صلّى اللّه عليه و آله راهنمايى كردند . آن حضرت از او پرسيد : از چه رنج مىبرى ؟ عرض كرد : به چشم درد و سر درد مبتلا شده‌ام . پيامبر اكرم صلّى اللّه عليه و آله فرمود : سرت را بر دامنم بگذار . على عليه السّلام سرش را بر دامن پيامبر صلّى اللّه عليه و آله گذاشت و آن حضرت براى على عليه السّلام دعا كرد و آنگاه مقدارى از آب دهان خود را با دستانش بر چشم‌هاى على عليه السّلام و سرش ماليد .\r\nعلى عليه السّلام به سرعت چشم‌هايش را باز كرد و سر درد او خوب شد .\r\nسپس آن حضرت برايش دعا كرد و فرمود : خدايا او را از هر گرم و سردى محفوظ بدار .\r\n\r\n\r\n","description":"","footnote":"\r\n- مىنويسد : رسول خدا صلّى اللّه عليه و آله در جنگ خيبر ، پرچم را به يكى از اصحابش سپرد كه او شكست خورد و بازگشت . سپس آن را به فردى ديگرى داد كه او هم بازگشت در حالى كه افرادش او را ترسو مىخواندند و آنگاه رسول خدا صلّى اللّه عليه و آله فرمود . . . .\r\n( 1 ) . مغازى واقدى ، ج 2 ، ص 653 - 654 .\r\n( 2 ) . سيرهء ابن هشام ، ج 3 ، ص 349 .\r\n","page_name":" 39 ","page_number":39},
  {"content":"\r\n\r\n( 1 ) آنگاه پرچم مخصوص را كه همان بيرق سفيد بود به دستش داد و فرمود : « پرچم را بگير و حركت كن كه جبرئيل همراه تو و پيروزى در انتظار تو است « 1 » و رعب و وحشت دل‌هاى دشمنانت را فرا گرفته است . اى على جان ، بدان كه آنها در كتاب‌هايشان خوانده‌اند : آن كسى كه آنها را در هم مىشكند ، اسمش ايليا است ، پس هرگاه كه به مقابل آنها رسيدى ، بگو : من على هستم و بدان كه ان شاء اللّه شكست خواهند خورد » .\r\nوقتى امير المؤمنين عليه السّلام جلوى قلعه رسيد به آنها گفت : من على بن أبي طالب هستم .\r\nيكى از علماى يهود گفت : به تورات قسم كه شكست خواهيد خورد . با آمدن على عليه السّلام آنچنان ترس و وحشتى آنها را فرا گرفت كه نمىتوانستند آرام باشند . « 2 »\r\n( 2 ) ابن اسحاق با سند خود از سلمة روايت مىكند : على عليه السّلام به آرامى حركت مىكرد و ما هم پشت سر او به آرامى حركت مىكرديم . او كنار قلعه رسيد و پرچم خود را در ميان سنگ‌هايى كه زير ديوار قلعه جمع شده بود ؛ مستقر كرد . در اين هنگام يك يهودى از بالاى ديوار قلعه پرسيد : تو چه كسى هستى ؟\r\nفرمود : من على بن أبي طالب هستم .\r\nيهودى گفت : به تورات قسم كه پيروز مىشويد !\r\nعلى عليه السّلام نيز در مورد حوادث خيبر فرموده است : پيش رفتم تا به قلعه‌ها رسيدم . براى مقابله با ما ، مرحب كه كلاه‌خودى سنگى بر سر گذاشته و با زره سراسر بدنش را پوشانده بود بيرون آمد و اين رجز را خواند :\r\n قد علمت خيبر انّى مرحب * شاكى السّلاح بطل مجرّب \r\nهمانا أهل خيبر مىدانند كه من مرحب هستم همانا من سراپا پوشيده از سلاح و قهرمان و باتجربه هستم .\r\nمن هم در جواب او خواندم :\r\n انا الّذى سمّتنى امّى حيدرة * عبل الذّراعين شديد قسورة \r\n أكيلكم بالسّيف كيل السّندرة \r\nمن همان كسى هستم كه مادرم مرا حيدرة [ شير 
  ] ناميده و داراى بازوانى توانمند و بسيار قوى هستم . من شما را گروه گروه با شمشير از ميان برمىدارم ؛ همانند كسى كه چيزى را پيمانه مىكند .\r\n\r\n\r\n","description":"","footnote":"\r\n( 1 ) . در مناقب آمده است : و جبرئيل از سمت راست و ميكائيل از سمت چپ و عزرائيل از جلو و اسرافيل از پشت سر تو را تأييد مىكنند و يارى خدا از بالا و دعاى من از پشت سر به همراه توست ( مناقب آل ابى طالب ، ج 2 ، ص 78 ) .\r\n( 2 ) . ارشاد ، ج 1 ، ص 126 - 127 .\r\n","page_name":" 40 ","page_number":40},
  {"content":"\r\n\r\nآنگاه با هم درگير شديم و چند ضربه را به همديگر حواله كرديم كه من در يك لحظه ضربه‌اى به سرش زدم كه كلاه‌خود سنگىاش و زرهء متصل به كلاه‌خود و سرش را در هم شكافت و سرش را تا چانه‌اش به دونيم كرد و مرحب با صورت بر زمين افتاد . « 1 »\r\n( 1 ) واقدى مىنويسد : اولين كسى كه براى مقابله با على عليه السّلام از قلعه خارج شد ، حارث ( ابو زينب ) ، برادر مرحب بود . او همراه عده‌اى به صورت پياده نظام از قلعه خارج شدند .\r\nهمراهان على عليه السّلام با ديدن اين وضع عقب نشستند ! امّا على عليه السّلام در جاى خود ثابت قدم ماند . سپس حارث و على عليه السّلام با هم درگير شدند و ضرباتى را بر هم وارد كردند كه در نهايت على عليه السّلام او را به هلاكت رسانيد . به دنبال آن مسلمانان به همراهان حارث حمله كردند و آنها به داخل قلعه عقب‌نشينى كردند و در را بستند و مسلمانان هم به جايگاه خود بازگشتند .\r\nپس از مدتى مرحب خارج شد و شروع به رجزخوانى كرد كه على به مصاف وى رفت . آنها جلوى در قلعه با هم درگير شدند . « 2 »\r\n\r\n\r\n","description":"","footnote":"\r\n( 1 ) . ارشاد ، ج 1 ، ص 127 ، به نقل از ابن اسحاق و ابن هشام ؛ اما عجيب اين است كه در سيره مطلبى غير از رجزخوانى مرحب و جواب كعب بن مالك و مبارزهء محمد بن مسلمة و به قتل رسيدن مرحب به دست وى نيامده است ! !\r\n( 2 ) . مغازى واقدى ، ج 2 ، ص 654 ؛ واقدى كه بسيارى از اخبار را به طور مفصل آورده است ، اين خبر را به صورت مجمل [ ! 
  ] نقل مىكند و مىنويسد : « حارث ، برادر مرحب بود كه بنابر آنچه ابن ابى سبره نقل كرده است ، ابو دجانهء انصارى وى را به هلاكت رسانيد . سپس به سه طريق از جابر و سلمة بن سلامة و مجمّع بن حارثه نقل كرده است كه محمد بن مسلمة مردى يهودى به نام اسير و مرحب را كه بسيار قوى بودند به قتل رسانيد . قضيه بدين قرار بود كه محمد بن مسلمة نزد پيامبر صلّى اللّه عليه و آله رفت و عرض كرد :\r\nاى رسول خدا ، من فردى مصيبت‌ديده و خونخواه برادر هم هستم كه مرحب ديروز او را به قتل رسانيد . آيا اجازه مىدهيد كه به مبارزهء او بروم .\r\nپيامبر صلّى اللّه عليه و آله به او اجازه داد و برايش دعا كرد و شمشير خود را به او داد .\r\nمحمد به ميدان رفت در حالى كه فرياد مىزد : اى مرحب ، آيا مبارز مىخواهى ؟\r\nگفت : بله ، و به مبارزهء محمد آمد . هر كدام چند ضربه‌اى حوالهء همديگر كردند تا اينكه درختى ميان آنها حائل شد كه تنه‌اى مثل تنهء درخت خرما و شاخه‌هاى تنومندى داشت . هر كدام پشت آن پناه گرفتند و در اثر ضربه‌هاى شمشير تمام شاخه‌هاى آن را بريدند تا اينكه فقط تنهء آن باقى ماند و در يك لحظه مرحب شمشيرش را بالا برد و ضربه‌اى بر محمد وارد كرد او با سپر جلوى ضربه‌اش را گرفت و شمشير مرحب در سپر او گير كرد . محمد به سرعت ضربه‌اى به ساق پاهايش زد كه در نتيجه مرحب بر زمين افتاد . و بعد على عليه السّلام پيش رفت و سرش را از تن جدا كرد !\r\nسپس محمد به پيامبر اكرم صلّى اللّه عليه و آله عرض كرد : اى رسول خدا ، مىتوانستم كه سرش را از تن جدا كنم و او را خلاص كنم ، امّا او را به اين حال رها نكردم مگر براى اينكه تلخى زخم شمشير و سختى جان كندن را بچشد ، چنان كه برادرم سه شبانه روز سختى كشيد تا جان داد .\r\nعلى عليه السّلام فرمود : راست مىگويد : بعد از آنكه او پاهايش را قطع كرده بود ، من سرش را بريدم ! از اين رو رسول اللّه صلّى اللّه عليه و آله وسايل شخصى مرحب را به محمد بن مسلمه داد . »\r\nوى در ادامه مىنويسد : تا آن روز حكم فرائض دختران [ مقدار ارث آنها 
  ] نازل نشده بود ، براى همين محمود بن مسلمة به -\r\n","page_name":" 41 ","page_number":41},
  {"content":"\r\n\r\n( 1 ) ظاهرا مبارزهء مرحب و به قتل رسيدن وى و فتح قلعهء ناعم كه يكى از قلعه‌هاى نطاة بود در آخر كار صورت گرفته است و اخبارى وجود دارد كه حوادث قبل از آن را بيان مىكند . از جمله اين اخبار آن است كه ياسر « 1 » كه از قهرمانان يهود بود به ميدان مبارزه آمد . او سلاح مخصوصى داشت كه با آن مسلمانان را درو مىكرد . على صلّى اللّه عليه و آله از طرف مسلمانان براى مبارزه با وى حركت كرده بود كه زبير بن عوّام فرياد زد اى على ، مرا با اين مرد تنها بگذار . على عليه السّلام خود را كنار كشيد . ياسر با سلاح مخصوص خود پيش مىآمد و مردم را فرارى مىداد تا اينكه زبير براى مبارزه با وى پيش رفت .\r\nصفيه دختر عبد المطلب و عمهء پيامبر صلّى اللّه عليه و آله فرياد زد : اى رسول خدا ، واى بر من ! پسرم كشته مىشود ! آن حضرت فرمود : بلكه پسرت او را مىكشد .\r\nآنها با هم درگير شدند و پس از مدتى زبير او را به قتل رساند .\r\nپس از آن كه ياسر و مرحب كشته شدند ، پيامبر اكرم صلّى اللّه عليه و آله فرمود : بشارت مىدهم كه فتح خيبر آسان و نزديك شده است !\r\n\r\n\r\n","description":"","footnote":"\r\n- برادرش ، محمد بن مسلمه گفت : بردارم ، دختران برادرت را به حال خودشان وانگذار كه مجبور شوند از فقر و ندارى به گدايى بپردازند ! محمد بن مسلمه به وى گفت : برادرم ، اگر تو مالى را به ارث نگذاشته‌اى ، من صاحب اموال هستم . . . تا اينكه روز سوم اقامت در خيبر فرا رسيد كه در آن روز مرحب به قتل رسيد . رسول اللّه صلّى اللّه عليه و آله فرمود : چه كسى به محمود بن مسلمة بشارت مىدهد كه برادرش محمد بن مسلمة قاتل او را به هلاكت رسانده و خداوند حكم فرائض دختران را نازل كرده است . [ مطلب به همين صورت در مغازى آمده است . 
  ]\r\nجعال بن سراقه داوطلب شده به نزد محمود رفت و او را مطلع كرد . او بسيار خوش‌حال شد و گفت : سلام مرا به رسول خدا صلّى اللّه عليه و آله برسان . او سپس فوت كرد و در غارى به خاك سپرده شد . آنگاه محمد بن مسلمه عرض كرد : اى رسول خدا ، مقدارى از زمين‌هاى اطراف قبر برادرم را به من واگذار كن ! آن حضرت هم مقدارى از زمين‌ها را به او بخشيد .\r\nقابل توجه است كه آيات فرائض ، آيات اوائل و اواخر سورهء نساء مىباشد و اين بدان معنا است كه سورهء نساء در آخرين روزهاى جنگ خيبر نازل شده است و حال آنكه سورهء نساء نود و دومين سورهء نازل شده و ششمين سورهء نازل شده در مدينه مىباشد ، التمهيد ، ج 1 ، ص 106 .\r\nبعد از محمود بن مسلمة ، عامر بن سنان بن اكوع نيز در همان جا به خاك سپرده شد . او مشغول جنگ با يك يهودى بود كه شمشيرش كمانه كرد و به خودش اصابت كرد و او را به شدت مجروح كرد و در اثر همان جراحت درگذشت . مسلمانان گفتند :\r\nسلاح خودش او را كشته است . به دنبال آن برادرزاده‌اش سلمة بن عمر بن اكوع پيامبر اكرم صلّى اللّه عليه و آله را از جريان باخبر كرد و از او در اين مورد سؤال كرد . رسول خدا صلّى اللّه عليه و آله فرمود : او شهيد محسوب مىشود و بر او نماز خواند و مسلمانان نيز همراه آن حضرت صلّى اللّه عليه و آله بر او نماز خواندند ، ( سيرهء ابن هشام ، ج 3 ، ص 343 ) .\r\nبا اين وجود بايد گفت : خود واقدى از سلمة بن اكوع روايت كرده است كه عامر بن اكوع در محاصرهء قلعهء صعب بن معاذ كشته شد در حالى كه ده روز از آمدن آنها به خيبر مىگذشت . ( ج 2 ، ص 659 و 661 و 662 ) .\r\nهمچنين بردهء سياه يهودى كه به تازگى مسلمان شده بود ، همراه على عليه السّلام به جنگ يهوديان رفت و آن قدر جنگيد تا كشته شد و در كنار محمود بن سلمه و عامر بن سنان به خاك سپرده شد و رسول خدا صلّى اللّه عليه و آله دربارهء او فرمود : هرآينه خداوند اين بردهء سياه را مورد عنايت ويژهء خود قرار دارد و من ديدم كه دو حور العين به بالاى سر او آمده بودند . ( ج 2 ، ص 649 - 650 ) .\r\n( 1 ) . ياسر برادر مرحب ، ( مغازى ، ج 2 ، ص 679 ) .\r\n","page_name":" 42 ","page_number":42},
  {"content":"\r\n\r\n( 1 ) سپس عامر كه مردى درشت‌اندام و بلند قامت بود پيش آمد . او دو زرهء مخصوص پوشيده بود و فرياد مىزد : هل من مبارز ؟ !\r\nپيامبر صلّى اللّه عليه و آله او را ديد و پرسيد : آيا به نظر شما طول قامتش پنج ذرع مىشود ؟ !\r\nعلى عليه السّلام به مبارزهء او رفت و ضرباتى را بر او وارد ساخت ؛ اما مؤثر واقع نشد تا اينكه ضربه‌اى به ساق پاهايش زد و او بر زمين افتاد . آنگاه على عليه السّلام كارش را تمام كرد و سلاح‌هايش را برداشت .\r\nدر اين مدت يهوديان زيادى كشته شدند و از آنجا كه اسير و ياسر و عامر و حارث و مرحب از شجاعان بوده‌اند ، نام آنها آورده شده است و تمام اينها از قلعهء ناعم بودند . « 1 »\r\nجالب اين است كه ابو الحكم ، سلّام بن مشكم مريض بود و در قلعهء نطاة خوابيده بود . به او گفته شد :\r\nحال كه جنگ بر تو واجب نيست به قلعهء كتيبه برو تا در امان باشى ؛ اما او قبول نكرد و در حالى كه مريض بود ، كشته شد . « 2 »\r\n( 2 ) شيخ مفيد از ابن هشام و ابن اسحاق و غيره روايت كرده است : وقتى امير المؤمنين مرحب را به قتل رسانيد ، همراهان وى عقب‌نشينى كردند و وارد قلعه شده و در آن را بستند . امير المؤمنين عليه السّلام به كنار در آمد و با زور آن را باز كرد . سپس در قلعه را از جا كند و به عنوان پل بر روى خندق انداخت و بدين ترتيب سپاهيان اسلام از روى آن گذشتند و قلعه را فتح كردند .\r\nوى با سند خود از على عليه السّلام روايت كرده است كه فرمود : پس از آنكه در قلعه را كندم ، آن را سپر خود قرار دادم و با قوم يهود جنگيدم و پس از آن كه خدا آنها را ذليل كرد ، در را به عنوان راهى براى ورود به قلعه قرار دادم و سپس آن را به خندق پرتاب كردم . « 3 »\r\n( 3 ) ابن اسحاق با سند خود از ابى رافع قبطى ، آزاد كردهء رسول خدا صلّى اللّه عليه و آله روايت كرده است : وقتى رسول خدا صلّى اللّه عليه و آله ، على بن أبي طالب عليه السّلام را با پرچم خود به سوى يهوديان فرستاد ، ما هم با او حركت كرديم . پس از آنكه نزديك قلعه رسيديم عده‌اى از آن بيرون آمدند . حضرت با آنها جنگيد و در اين حال ، مردى يهودى ، ضربه‌اى بر او وارد كرد كه سپر آن حضرت صلّى اللّه عليه و آله از دستش افتاد ؛ از اين رو آن حضرت عليه السّلام درى را كه در كنار قلعه بود ، برداشت و سپر خود قرار داد . اين در همچنان در دستش بود و مبارزه مىكرد تا اينكه خداوند پيروزى را نصيب او كرد و پس از آنكه از جنگ فارغ شد ، در را به گوشه‌اى انداخت . « 4 »\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 657 - 658 .\r\n( 2 ) . همان ، ج 2 ، ص 679 .\r\n( 3 ) . ارشاد ، ج 1 ، ص 127 - 128 .\r\n( 4 ) . سيرهء ابن هشام ، ج 3 ، ص 349 - 350 و طبرسى هم در مجمع البيان ، ج 9 ، ص 182 آن را از دلائل النبوة بيهقى ، ج 4 ، ص 212 -\r\n","page_name":" 43 ","page_number":43},
  {"content":"\r\n\r\nبه دنبال آن فردى به سوى رسول خدا صلّى اللّه عليه و آله رفت تا به او مژده دهد كه على عليه السّلام قلعه را فتح كرده است .\r\nآن حضرت صلّى اللّه عليه و آله براى استقبال از على عليه السّلام حركت كرد . آنها در راه همديگر را ملاقات كردند . پيامبر اكرم صلّى اللّه عليه و آله فرمود : خبر كار بزرگ و مورد تقدير تو به من رسيد و هرآينه خداوند از تو راضى شد و من هم از تو راضى هستم !\r\nعلى عليه السّلام با شنيدن اين سخن گريست . وقتى پيامبر سبب گريه‌اش را پرسيد ، فرمود : گريهء شوق است به خاطر اينكه خدا و رسولش از من راضى هستند . « 1 »\r\n( 1 ) شيخ مفيد روايت كرده است : هنگامى كه امير المؤمنين عليه السّلام مرحب را به هلاكت رسانيد و قلعه را فتح كرد و مسلمانان اموال زيادى را به غنيمت گرفتند ؛ حسّان بن ثابت از رسول اللّه صلّى اللّه عليه و آله اجازه خواست كه شعرى بسرايد . پس از آن كه پيامبر صلّى اللّه عليه و آله اجازه فرمود ، حسّان چنين سرود :\r\n و كان عليا ارمد العين يبتغي * دواء فلمّا يحسّ مداويا \r\n شفاه رسول اللّه منه بتفلة * فبورك مرقيّا و بورك راقيا \r\nدر آن روز على عليه السّلام به چشم درد مبتلا بود و به دنبال دوايى بود ، امّا هنگامى كه او دوايى براى درد خود نيافت ، رسول اللّه صلّى اللّه عليه و آله با آب دهان خود او را شفا داد و چه مبارك بود آب دهان پيامبر و چه مبارك بود چشمان على عليه السّلام !\r\nو در ادامه چنين سرود :\r\n سأعطى الراية اليوم صارما * كميا محبا للرسول مواسيا \r\n يحب الهى و الاله يحبّه * به يفتح اللّه الحصون الأوابيا \r\n فأصفى بها دون البرية كلّها * عليا و سماه الوزير المؤاخيا \r\n\r\n\r\n","description":"","footnote":"\r\n- روايت كرده است و سپس از او به نقل از امام باقر عليه السّلام از جابر بن عبد اللّه انصارى نقل كرده است : « على عليه السّلام در جنگ خيبر ، در قلعه را بلند كرد و مسلمانان از روى آن گذشتند و بر دشمن هجوم بردند . بعد از آن وقتى كه چهل نفر مىخواستند آن را حركت دهند ، نتوانستند . و در روايت ديگرى آمده است كه آنها هفتاد نفر بودند . مثل همين روايت در ارشاد ، ج 1 ، ص 128 آمده است .\r\nشيخ صدوق در خصال ، ج 2 ، ص 555 با سندى از عامر بن واثلة روايت كرده است : « شنيدم كه على عليه السّلام در روز شورى مىگويد : « شما را به خدا قسم مىدهم ، آيا در ميان شما كسى هست كه رسول اللّه صلّى اللّه عليه و آله در روزى كه عمر با شكست برگشته بود ، دربارهء او گفته باشد : فردا پرچم را به دست كسى مىدهم كه هيچ‌گاه از جنگ فرار نمىكند . خدا و رسولش او را دوست دارند و او هم خدا و رسولش را دوست دارد و از جنگ برنمىگردد تا خداوند پيروزى را نصيب او كند . سپس فرداى آن روز گفت : على را بياوريد . گفتند : يا رسول اللّه ، او به چشم درد مبتلا است و جايى را نمىبيند ، فرمود : با همين حال او را نزد من بياوريد » . مثل همين مطلب را شيخ طوسى در امالى ، ص 6 از ابو ذر روايت مىكند و مثل همين را طبرسى در احتجاج ، ج 1 ، ص 204 به نقل از امام باقر عليه السّلام روايت مىكند .\r\n( 1 ) . مغازى واقدى ، ج 2 ، ص 655 .\r\n","page_name":" 44 ","page_number":44},
  {"content":"\r\n\r\n- پيامبر صلّى اللّه عليه و آله فرمود : امروز پرچم را به كسى مىدهم كه درهم شكننده ، قوى پنجه و دوستدار و علاقه‌مند رسول خدا است .\r\n- او كسى است كه خدا را دوست دارد و خدا هم او را دوست دارد و خدا به وسيلهء او قلعه‌هاى بلند را فتح مىكند .\r\n- من او را از ميان همهء خلايق برمىگزينم ، همو كه بلند مرتبه است و او را وزير و برادر خويش خواند .\r\nو شاعر ديگرى مىگويد :\r\n إنّ امرأ حمل الرّتاج بخيبر * يوم اليهود بقدرة ، لمؤيّد \r\n حمل الرتاج رتاج باب قموصها * و المون و اهل خيبر شهّد « 1 » \r\n- همانا آن مردى كه در قلعهء خيبر را با قدرت در جنگ خيبر حمل كرد ، مؤيد به قدرت الهى بوده است .\r\n- او در بزرگ قلعهء قموص را در جنگ خيبر از جا كند در حالى كه مسلمانان و اهل خيبر شاهد بودند .\r\n( 1 ) در اخبار واقدى گفته شد كه پيامبر اكرم صلّى اللّه عليه و آله جنگ خيبر را با حمله به اهل نطاة آغاز كرد . او در روز اول از پايين قلعه‌ها با آنها جنگيد . سپس عقب‌نشينى كرد و از سمت بالاى قلعه‌ها بر آنها حمله كرد تا اينكه خداوند پيروزى را نصيب او كرد .\r\nاولين قلعه‌اى كه جنگ با آنها را شروع كرد ، قلعهء ناعم بود . ناعم نام يك يهودى بود كه چندين قلعه داشت . و نطاة شامل چند قلعه مىشد . چهار هزار نفر نيروى كمكى قبيلهء غطفان در قلعه ناعم مستقر شده بودند . خود قلعهء ناعم نيز شامل تعدادى قلعه مىشد و حارث ، برادر مرحب نيز از همين قلعه براى مبارزه خارج شد . همچنين مرحب و ياسر و اسير و عامر « 2 » از همين قلعه خارج شدند و قلعه‌اى كه على عليه السّلام در آن را كند ، همين قلعهء ناعم بود . در آثار تاريخى و اخبارى كه در دسترس ما قرار دارد ، مطلبى به چشم نمىخورد كه دلالت كند يا اشاره داشته باشد بر اينكه قلعهء ناعم ، قموص ناميده مىشد و در آينده دربارهء موقعيت قموص صحبت خواهيم كرد .\r\n( 2 )\r\n\r\nاقامت پيامبر صلّى اللّه عليه و آله در نطاة\r\nواقدى مىنويسد : اقامت آن حضرت صلّى اللّه عليه و آله در رجيع هفت روز طول كشيد . او هر روز لشكرگاه رجيع را ترك مىكرد و عثمان را جانشين خود قرار مىداد و پرچم جنگ را براى مسلمانان مىبست . در روز اول از پايين قلعه‌هاى نطاة حمله را آغاز كرد ، سپس عقب‌نشينى كرد و در روز بعد از بالاى قلعه بر آنها حمله\r\n\r\n\r\n","description":"","footnote":"\r\n( 1 ) . ارشاد ، ج 1 ، ص 128 - 129 .\r\n( 2 ) . مغازى واقدى ، ج 2 ، ص 645 - 679 .\r\n","page_name":" 45 ","page_number":45},
  {"content":"\r\n\r\nكرد . هر روز جنگ را از صبح تا غروب ادامه مىداد و هنگام مغرب به لشكرگاه رجيع بازمىگشت . هر كدام از مسلمانان كه مجروح مىشدند ، اگر قادر به راه رفتن بودند ، خودشان به اردوگاه بازمىگشتند و الّا آنها را حمل كرده و در لشكرگاه مداوا مىكردند . تا اينكه خداوند پيروزى را نصيب مسلمانان كرد .\r\n( 1 ) گفته‌اند : رسول خدا صلّى اللّه عليه و آله هفت شبانه روز در رجيع اقامت كرد و در اين مدت عده‌اى به ترتيب مسئول حفاظت از لشكرگاه بودند . در شب ششم پيامبر اكرم صلّى اللّه عليه و آله عمر بن خطاب را مسئول حفاظت از لشكرگاه كرد . او افرادش را در اطراف لشكرگاه پخش كرد تا به نگهبانى بپردازند .\r\nكعب بن مالك تعريف مىكرد : يكى از يهوديان ساكن قلعه‌هاى نطاة در يكى از شب‌هايى كه در رجيع بوديم ، ما را صدا كرد و گفت : آيا در امان هستم كه پيش شما بيايم ؟ گفتيم ! بله . به سرعت به سوى او رفتيم . من اولين نفرى بودم كه به او رسيدم .\r\nبه او گفتم : كى هستى ؟ گفت : يكى از يهوديان هستم . او را نزد رسول اللّه صلّى اللّه عليه و آله برديم . او به آن حضرت صلّى اللّه عليه و آله عرض كرد : آيا به من و خانواده‌ام أمان مىدهى تا راه غلبه بر يهوديان را به تو نشان دهم ؟\r\nفرمود : بله .\r\nيهودى گفت : در حالى از قلعه‌هاى نطاة خارج شدم كه يهوديان هيچ نظم و سازماندهى نداشتند و مىخواستند قلعه را ترك كنند .\r\n( 2 ) رسول اللّه صلّى اللّه عليه و آله پرسيد : به كجا مىروند ؟\r\nگفت : به جايى بدتر از اينجا مىروند ؛ زيرا از شما بسيار ترسيده‌اند و از ترس قلب‌هايشان به طپش افتاده است ، اما اين قلعه پر از سلاح و غذاست و آنها وسايل جنگى خود را در آن نگه مىدارند . آنها اين سلاح‌ها را در يكى از اتاق‌هاى همين قلعه كه در زير زمين قرار دارد ، پنهان كرده‌اند .\r\nرسول خدا صلّى اللّه عليه و آله پرسيد : آن سلاح‌ها چيست ؟\r\nعرض كرد : منجنيق و دو عدد قلعه خراب كن و مقدار زيادى زره و نيزه و شمشير . اگر داخل قلعه شديد - رسول خدا صلّى اللّه عليه و آله فرمود : ان شاء اللّه و سپس يهودى هم گفت : ان شاء اللّه - شما را به انبار اسلحه‌ها راهنمايى مىكنم ؛ زيرا هيچ كس غير از من از محل آنها آگاهى ندارد و ديگر اينكه . . . !\r\n( 3 ) پرسيدند : ديگر چه ؟\r\nعرض كرد : منجنيق را بيرون بياور و آن را بر لبهء قلعهء شقّ نصب كن . همچنين افرادى را زير سپر قلعه خراب كن به پاى ديوار قلعه بفرست تا همين امروز سوراخ بزرگى در آن ايجاد كرده و آن را فتح كنند و آنگاه همين روش را در مورد قلعهء كتيبه اجرا كن .\r\nسپس آن يهودى عرض كرد : اى ابو القاسم ، خون مرا حفظ كن !\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nفرمود : تو در امان هستى .\r\nعرض كرد : و همسرى دارم كه در قلعهء نزار است ، او را به من ببخش .\r\nفرمود : به تو بخشيدم .\r\n( 1 ) سپس رسول اللّه صلّى اللّه عليه و آله پرسيد : يهوديان را چه شده است كه زنان و فرزندان خود را از قلعهء نطاة خارج كردند ؟\r\nعرض كرد : آنها را به قلعه‌هاى شق و كتيبه منتقل كرده و خود آمادهء جنگ شده‌اند .\r\nسپس آن حضرت صلّى اللّه عليه و آله او را به اسلام دعوت كرد ، اما يهودى عرض كرد : چند روزى به مهلت بده . « 1 »\r\nسپس از معتّب أسلمى روايت كرده است : هنگامى كه به خيبر رسيديم ، به مدت ده شب قلعهء نطاة را در محاصره نگه داشتيم تا بلكه آن را فتح كنيم و به غذاهاى آن دست يابيم ، اما قلعه فتح نشد ؛ از اين رو افراد بنى أسلم تصميم گرفتند أسماء بن حارثهء أسلمى را نزد پيامبر اكرم صلّى اللّه عليه و آله بفرستند تا از وضعيت نامناسب خود شكايت كنند . آنها به او گفتند : نزد رسول اللّه صلّى اللّه عليه و آله برو و بگو : قبيلهء بنى اسلم سلام مىرسانند و مىگويند : ما از گرسنگى ، ضعيف و بىحال شده‌ايم .\r\n( 2 ) أسماء بن حارثه پيش پيامبر اكرم صلّى اللّه عليه و آله رفت و عرض كرد : اى رسول خدا ، قبيلهء أسلم مىگويند از گرسنگى ، ضعيف و بىحال شده‌ايم . براى ما دعا كن و از خدا چيزى بخواه .\r\nرسول گرامى صلّى اللّه عليه و آله دست به دعا برداشت و عرض كرد : خدايا بزرگ‌ترين قلعه را كه بيشترين غذا و گوشت در آن يافت مىشود بر آنان بگشا . آنگاه پرچم را به حباب بن منذر بن جموح داد و به لشكريان دستور داد كه به او ملحق شوند . در نتيجه عدهء زيادى برخاستند و با وى حركت كردند تا به قلعه صعب بن معاذ رسيدند كه پانصد جنگجو از آن محافظت مىكردند . اين از قلعه‌هايى بود كه غذا و گوشت و گوسفندان و وسايل فراوانى را در آن نگهدارى مىكردند .\r\n( 3 ) در اين حال مردى به نام يوشع از قلعه خارج شد و مبارز طلبيد كه حباب بن منذر پيش رفت و پس از آنكه ضرباتى را بر هم وارد كردند ، حباب او را كشت .\r\nسپس فرد ديگرى به نام زيال مبارز طلبيد كه عمار بن بن عقبه غفارى به مبارزه‌اش رفت و فورا ضربه اى به شانه‌اش زد و گفت : بگير اين ضربه را كه من از قبيلهء غفار هستم ! مردم گفتند : جهاد خودش را با اين حرف باطل كرد ! اين جريان به رسول خدا ص گزارش شد و آن حضرت فرمود : مرتكب خلافى نشده ، بلكه اجر و ثواب دارد و مورد ستايش قرار مىگيرد . « 2 »\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 645 - 648 .\r\n( 2 ) . مغازى واقدى ، ج 2 ، ص 658 - 660 .\r\n","page_name":" 47 ","page_number":47},
  {"content":"\r\n\r\n( 1 ) واقدى از سلمة بن سنان بن اكوع روايت كرده است : [ عمويم 
  ] : عامر بن سنان [ اكوع 
  ] با مردى يهودى روبرو شد . يهودى به وى حمله كرد و ضربه اى را بر او وارد كرد ، اما عامر با سپر جلوى ضربه‌اش را گرفت و فورا ضربه اى به پاهاى يهودى زد و آنها را قطع كرد ، ولى همين ضربه كمانه كرد و به عقب برگشت . در نتيجه نوك شمشير به خودش اصابت كرد و زخمى شد و آن خون از او رفت تا جان داد .\r\nاسير بن حضير گفت : عملش نابود شد و ثوابى نداشت ! اين سخن به گوش رسول خدا ص رسيد و فرمود : هر كس كه اين را گفته اشتباه كرده است ! بلكه او دو اجر دارد . او همانند يك مجاهد جهاد كرد و همانا در نعمت‌هاى بهشتى غوطه‌ور خواهد شد . « 1 »\r\n( 2 ) وى در ادامه مىنويسد : سپس جنازه‌اش را به رجيع منتقل كردند و با محمود بن سلمه در غارى دفن كردند . « 2 »\r\nمحاصره قلعهء صعب بن معاذ سه روز طول كشيد ؛ زيرا قلعه بسيار بلندى بود .\r\nدر همين زمانى كه قلعه در محاصرهء مسلمانان بود ، بيست يا سى الاغ از قلعه خارج شدند و يهوديان نتوانستند كه آنها را به قلعه بازگردانند . مسلمانان كه گرسنه بودند ، آنها را گرفتند و كشتند . سپس آتش بر افروختند و ديگ‌هاى غذا را بار نهادند تا گوشت‌ها بپزد . رسول خدا صلّى اللّه عليه و آله پس از اطلاع از قضيه بلافاصله به جارچى دستور داد تا اعلام كند : رسول اللّه صلّى اللّه عليه و آله شما را از خوردن گوشت الاغ‌هاى اهلى و هر حيوانى كه داراى دندان‌هاى نيش بلند و چنگال است ؛ نهى مىكند . فورا ديگ‌ها را واژگون كنيد . « 3 »\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 661 - 662 .\r\n( 2 ) . همان ، ج 2 ، ص 658 . اما ابن اسحاق كشته شدن وى را در سيره ، ج 3 ، ص 343 اين گونه نقل كرده است : براى من نقل شده است كه در حال جنگ شمشيرش بر روى خودش اصابت كرد و زخمى شديد در او ايجاد كرد و بر اثر همان زخم به شهادت رسيد . مسلمانان در اينكه او شهيد است يا خير ، شك كردند و گفتند : سلاحش او را كشته است . برادرزاده‌اش سلمة بن سنان بن اكوع رسول الله صلّى اللّه عليه و آله را از جريان مطلع كرد و از او در اين مورد سؤال كرد . آن حضرت صلّى اللّه عليه و آله او را شهيد دانست و بر وى نماز خواند . طبرسى هم در مجمع البيان ، ج 9 ، ص 181 - 182 آن را نقل كرده است\r\n( 3 ) همان ، ج 2 ، ص 66 كه در آن آمده است : . . . . و از صيغه كردن زنان نهى مىكند ! كه اين مورد هيچ مناسبتى با موارد ديگر ندارد .\r\nالبته مناسب است موضوع متعه از جهت تاريخى هم مورد بحث فرار گيرد ، لكن اين مسأله به بحثهاى فقهى نزديك تر است تا به بحث‌هاى تاريخى و سيره . فقها در اين موضوع بحث‌هاى كامل و دقيقى را ارائه نموده‌اند ، از اين رو تحقيق را به آن كتابها وامىگذاريم . برخى كتابها در اين موضوع عبارت است از : اصل الشيعة و اصولها از امام شيخ كاشف الغطاء ، اجوبة المسائل موسى جار الله از امام سيد عبد الحسين شرف الدين ، المتعة و اثرها في الإصلاح الاجتماعى از آقاى دكتر توفيق الفكيكى ، المتعة از علامه سيد جعفر مرتضى و كتاب مع الخطيب فى خطوط العرضية از آيت الله صافى گلپايگانى ، و كتاب نكاح المتعة بين السنة و البدعة از سيد مرتضى موسوى اردبيلى .\r\nدربارهء الاغ‌هاى اهلى در وسائل الشيعة ، ج 24 ، ص 112 - 117 بابى در اين مورد آمده و اخبار مربوط به كراهت خوردن الاغ را ذكر كرده است و در مستدرك وسائل ، ج 16 ، ص 774 بابى هست كه در آن سه حديث آمده است . از جملهء آنها حديثى از ابى -\r\n","page_name":" 48 ","page_number":48},
  {"content":"\r\n\r\nو از ام عماره روايت كرده است : بنى مازن بن نجّار در خيبر دو اسب را ذبح كردند و قبل از اينكه قلعهء صعب بن معاذ فتح شود از همين غذا استفاده مىكرديم .\r\n( 1 ) و با سند خود از جابر بن عبد اللّه انصارى « 1 » روايت كرده است : عده‌اى از مسلمانان قبل از آنكه قلعهء صعب بن معاذ را فتح كنند ، يكى از اسب‌هاى خود را ذبح كرده بودند و آن را مصرف مىكردند .\r\nهمچنين از او روايت كرده است : همراه حباب بن منذر بن جموح كه پرچم را در دست داشت ؛ به سوى قلعهء صعب بن معاذ حركت كرديم . . . دو روز در آنجا مانديم و به شدت با يهوديان جنگيديم . در روز سوم رسول خدا صلّى اللّه عليه و آله پاى قلعه آمد . در اين هنگام يكى از يهوديان كه قد بلندى داشت از قلعه خارج شد . در حالى كه عده‌اى وى را همراهى مىكردند . آنها مدتى به سوى ما به شدت تيراندازى كردند و تيرهايشان مثل باران بر سر ما مىباريد به طورى كه گمان كرديم دست از ما برنمىدارند . ما خود را سپر رسول خدا صلّى اللّه عليه و آله قرار داده بوديم . سپس به صورت دسته جمعى بر ما حمله‌ور شدند . مسلمانان آن قدر عقب‌نشينى كردند تا به جايگاه رسول خدا صلّى اللّه عليه و آله رسيدند كه از اسب خود پياده شده و ايستاده بود و آزاد آزادكرده‌اش ، مدعم افسار اسب را در دست داشت ؛ اما حباب همچنان پرچم را در دست داشت و در جاى خويش ثابت قدم مانده بود و به سوى آنها تيراندازى مىكرد .\r\n( 2 ) رسول خدا صلّى اللّه عليه و آله با ديدن اين وضع ، مسلمانان را مورد خطاب قرار داده و آنها را به جهاد ترغيب و تشويق كرد . و به آنها فرمود كه خداوند وعدهء فتح خيبر را به وى داده است !\r\nمردم با شنيدن سخنان پيامبر صلّى اللّه عليه و آله بازگشتند و دور پرچم جمع شدند و حباب پيشروى را آغاز كرد و كم‌كم به يهوديان نزديك شد . آنها شروع به عقب‌نشينى كردند تا اينكه طاقت نياوردند و به سرعت فرار كردند و داخل قلعه رفته و در را بستند . آنگاه بالاى ديوارهاى قلعه رفتند و پرتاب سنگ را شروع كردند .\r\nآن قدر سنگ پرتاب كردند تا ما را از اطراف قلعه دور كردند و ما به جايگاه اول خود بازگشتيم .\r\n( 3 ) سپس يهوديانى كه دست از جان شسته بودند از قلعه خارج شدند و ما هم به مقابله با آنها پرداختيم و جنگ شديدى جلوى در قلعه آغاز شد . در آنجا عده‌اى از آنها را كشتيم . هر فردى كه كشته مىشد ، به\r\n\r\n\r\n","description":"","footnote":"\r\n- جارود است كه مىگويد : از امام باقر عليه السّلام شنيدم كه فرمود : مسلمانان در خيبر به گرسنگى گرفتار شده بودند و از اين رو چهارپايان خود را براى خوردن كشتند ، اما رسول خدا صلّى اللّه عليه و آله دستور داد كه ديگ‌ها را واژگون كنند و نفرمود كه حرام است و اين كار براى حفظ و بقاى نسل چهارپايان بوده است ، ج 24 ، ص 118 . و از ابو بصير روايت شده است كه از امام باقر عليه السّلام شنيدم كه مىفرمايد : مردم در جنگ خيبر به خوردن گوشت چهارپايان ( الاغ‌ها ) روى آورده بودند ، اما رسول خدا صلّى اللّه عليه و آله دستور داد ديگ‌ها را واژگون كنند و آنها را نهى نمود ؛ امّا تحريم نكرد ، ج 16 ، ص 174 .\r\n( 1 ) . ابن اسحاق هم در سيره ، ج 3 ، ص 345 با سند خود از جابر نقل مىكند و مىگويد - و جابر در خيبر حضور نداشته است - هنگامى كه رسول خدا صلّى اللّه عليه و آله مردم را از خوردن گوشت الاغ نهى كرد به آنها اجازه داد كه گوشت اسب را بخورند . و واقدى در خبر بعدى تصريح بر حضور وى مىكند ، گرچه در صفحه 684 مىگويد : نبوده است !\r\n","page_name":" 49 ","page_number":49},
  {"content":"\r\n\r\nسرعت جنازه‌اش را به قلعه منتقل مىكردند . در آن روز سه نفر از اصحاب رسول خدا صلّى اللّه عليه و آله به نام‌هاى : ابو صيّاح ، حارث بن حاطب و عدىّ بن مرّة جلوى در قلعه شهيد شدند .\r\n( 1 ) سپس پرچمدار ما حمله كرد و ما هم از او پيروى كرديم تا اينكه يهوديان را به داخل قلعه رانديم و آنها را تا داخل قلعه تعقيب كرديم . وقتى وارد قلعه شديم ، آنها گيج شده بودند . به هر كدام مىرسيديم ، او را مىكشتيم و يا اسير مىكرديم . آنها از هر سو فرار مىكردند و مىخواستند كه به قلعهء زبير بروند . ما هم آنها را رها كرديم تا فرار كنند . سپس مسلمانان بر فراز ديوارهاى قلعه رفتند و به مدت زيادى تكبير گفتند .\r\nدر آن قلعه مقدار زيادى غذا از جو و خرما و روغن و عسل و پيه يافتيم كه گمان نمىكرديم اين همه غذا در آنجا باشد . جارچى رسول خدا صلّى اللّه عليه و آله اعلام كرد : بخوريد و به حيوانهايتان بخورانيد ؛ امّا چيزى را با خود برنداريد . مسلمانان در طول مدت اقامت در آنجا غذاى خود و علف چارپايان خود را از اين قلعه بر مىداشتند و هيچ كس از اينكه غذا و علف مورد احتياج خود را بردارد ، منع نمىگرديد ، بدون اينكه خمس آنها برداشته شود .\r\n( 2 ) در اين قلعه خمره‌هاى بزرگى از شراب را يافتند كه نمىتوانستند آنها را جابجا كنند ؛ از اين رو رسول خدا صلّى اللّه عليه و آله دستور داد كه خمره‌ها را شكستند و شراب در قلعه جارى شد .\r\nو از ابى ثعلبه خشنى روايت كرده است : در قلعه ظروف و ديگ‌هايى از مس و روى يافتيم كه يهوديان با آنها غذا و آب خورده بودند ؛ براى همين از پيامبر اكرم صلّى اللّه عليه و آله در اين باره سؤال كرديم . آن حضرت صلّى اللّه عليه و آله فرمود : ابتدا در آن‌ها مقدارى آب را بجوشانيد و سپس در آن غذا را طبخ كنيد و يا غذا و آب بخوريد .\r\nدر آن قلعه تعداد زيادى گاو و الاغ و گوسفند و سلاح‌هاى جنگى و منجنيق و قلعه خراب كن يافتيم ، از اين رو فهميديم كه آنها گمان مىكرده‌اند محاصرهء قلعه تا مدت‌ها طول مىكشد ؛ امّا خداوند شكست آنها را تسريع كرد . در اين قلعه بيست توپ پارچه از بهترين بافته‌هاى يمن و هزار و پانصد قطيفه يافتند .\r\n( 3 ) در اين ميان يكى از مسلمانان به نام عبد اللّه كه نمىتوانست شراب‌خوارى را ترك كند و براى همين رسول خدا صلّى اللّه عليه و آله او را چندين بار شلاق زده بود ، آن روز هم نتوانست خوددارى كند و مقدارى از شراب يهوديان را نوشيد . خبر آن به اطلاع رسول خدا صلّى اللّه عليه و آله رسيد و آن حضرت صلّى اللّه عليه و آله چند لنگه كفش به او زد و وى را از قلعهء يهوديان بيرون كرد . « 1 »\r\nسپس منجنيق و دو قلعه خراب كنى را كه آن مرد يهودى خبر آنها را داده بود از مخفيگاه خارج كردند و سپرها و شمشيرها و كلاه‌خودها را به غنيمت گرفتند .\r\n( 4 ) يهوديانى كه از قلعه‌هاى نطاة ؛ يعنى قلعهء ناعم و قلعهء صعب بن مُعاذ بودند به قلعهء زبير نقل مكان\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 662 - 665 .\r\n","page_name":" 50 ","page_number":50},
  {"content":"\r\n\r\nكردند ، وسائل زيادى از خود به جاى گذاشتند ، براى همين رسول خدا صلّى اللّه عليه و آله افرادى را مأمور كرد تا از اين غنائم نگهدارى كنند و اگر هر كسى قصد برداشتن اين اشياء را داشت ، او را به قتل برسانند .\r\n( 1 )\r\n\r\nمحاصرهء قلعهء زبير\r\nوى در ادامه مىنويسد : به دستور رسول خدا صلّى اللّه عليه و آله مسلمانان به قلعهء زبير حمله كردند . يهوديان به سرعت دروازهء آن را بستند . اين قلعه بسيار بلند بود و در بالاى كوهى قرار داشت كه اسب‌ها و حتى افراد نمىتوانستند به پاى ديوارهاى آن بروند ؛ زيرا صعب العبور بود . رسول خدا صلّى اللّه عليه و آله آنها را محاصره كرد تا تسليم شوند . پس از سه روز كه از محاصرهء قلعهء زبير مىگذشت يك يهودى به نام غزّال نزد پيامبر صلّى اللّه عليه و آله آمد و عرض كرد : اى رسول خدا ، آيا به من امان مىدهى تا تو را راهنمايى كنم كه به آسانى بر اهل نطاة پيروز شوى و آنگاه به سوى اهل شق هجوم ببرى ؟ رسول خدا صلّى اللّه عليه و آله به او و مال و فرزندانش امان داد .\r\nآنگاه يهودى گفت : اگر يك ماه هم قلعه را محاصره كنى ، يهوديان هيچ باكى ندارند ، زيرا راه‌هاى زيرزمينى دارند كه شبانه از آن راه‌ها بيرون مىآيند و آب برمىدارند و دوباره به قلعه بازمىگردند و اگر بتوانى راه خروج آنها را ببندى ، به ضجّه و ناله مىافتند و سپس راه‌هاى مخفى را نشان داد .\r\n( 2 ) رسول اللّه صلّى اللّه عليه و آله افرادى را فرستاد تا راه‌هاى مخفى آنها را ببندند . پس از آن كه راه آبرسانى آنها قطع شد ، قادر به مقاومت نبودند « 1 » ؛ براى همين از قلعه خارج شدند و به شدت جنگيدند . در نتيجه ده نفر از يهوديان و چند نفرى از مسلمانان كشته شدند تا اينكه سرانجام رسول خدا صلّى اللّه عليه و آله آن را فتح كرد و اين آخرين قلعه از قلعه‌هاى نطاة بود و اهل نطاة از خشن‌ترين و متعصب‌ترين يهوديان و از شجاعان آنها به شمار مىرفتند .\r\n\r\n\r\n","description":"","footnote":"\r\n( 1 ) . همان ، ج 20 ، ص 666 - 667 . همچنين از أبى شييم مزنى غطفانى از سربازان عيينة نقل كرده است : هنگامى كه همراه عيينه به خيبر بازگشتيم ، رسول خدا صلّى اللّه عليه و آله را ديديم كه خيبر را فتح كرده و خداوند غنائم آن را نصيب او كرده است ، از اين رو عيينه شروع به سرزنش يهوديان كرد و گفت : به خدا قسم كه گمان نمىكرديم كسى غير از شما بتواند بر محمد پيروز شود ! شما كه داراى قلعه‌هاى بلند و افراد و ثروت زياد بوديد ، چگونه تسليم شديد در حالى كه در اين قلعه‌هاى بلند به سر مىبرديد و داراى آب و غذاى فراوان بوديد ؟ ! گفتند : مىخواستيم كه در قلعهء زبير بمانيم و مقاومت كنيم ؛ امّا راه دسترسى ما به آب بسته شد و با توجه به گرمى هوا ، طاقت مقاومت در مقابل تشنگى را نداشتيم ( ج 2 ، ص 675 - 676 )\r\nراوندى هم در الخرائج و الجرائح ، ج 1 ، ص 164 - 165 نقل كرده است : يك قلعه براى يهوديان باقى مانده بود كه بيشتر اموال و غذايشان در آن قرار داشت و حمله به آن از هيچ جهتى ممكن نبود ، زيرا در بلندى قرار داشت ؛ از اين رو رسول خدا صلّى اللّه عليه و آله آن را محاصره كرد تا اينكه يك يهودى نزد پيامبر اكرم صلّى اللّه عليه و آله آمد و عرض كرد : اى رسول اللّه ، آيا به من و خانواده و فرزندانم امان مىدهى تا تو را به فتح قلعه راهنمايى كنم ؟ فرمود : در امان هستى ، بگو كه راهنمايى تو چيست ؟ گفت : دستور بفرماييد كه اينجا را حفر كنند ، زيرا در زير آن راهرو زيرزمينى قرار دارد كه مسير ورود و خروج يهوديان براى دسترسى به آب است و با قطع شدن آب ، تسليم مىشوند . پيامبر صلّى اللّه عليه و آله فرمود : يا اينكه خداوند راهى غير از اين را پيش روى ما مىگذارد . در نتيجه آب را به روى آنها قطع نكرد .\r\n","page_name":" 51 ","page_number":51},
  {"content":"\r\n\r\n( 1 )\r\n\r\nاز رجيع تا منزلة و قلعهء سمران\r\nدر ادامه مىنويسد : پس از آن كه رسول خدا صلّى اللّه عليه و آله از جنگ با اهل نطاة فارغ گرديد و خيالش از يهوديان و شبيخون‌هاى آنها آسوده شد ، به مسلمانان دستور داد كه از اردوگاه رجيع به قرارگاه منزلة برگردند و پس از سازماندهى به آنها دستور داد كه به سوى اهل شق حركت كنند .\r\nشق داراى چند قلعه بود كه از جملهء آنها قلعهء أبيّ بود و پيامبر اكرم صلّى اللّه عليه و آله فتح قلعه‌ها را از همين قلعه شروع كرد و از آنجا عازم فتح قلعهء سمران شد .\r\n( 2 ) از اين قلعه مردى به نام غزّال ( يا غزول ) خارج شد و مبارز طلبيد . حباب بن منذر به مبارزهء او رفت و با هم درگير شدند . سپس حباب ضربه‌اى به او زد و دست راست او را از ساق قطع كرد كه در نتيجه شمشيرش از دستش افتاد و فرار كرد تا به قلعه برود ؛ امّا حباب او را تعقيب كرد و ضربه‌اى بر پايش زد كه در نتيجه بر زمين افتاد . آنگاه حباب سرش را از تن جدا كرد .\r\nپس از آن مبارز ديگرى از قلعه خارج شد و مبارز طلبيد كه يكى از مسلمانان از خاندان جحش به مقابله وى رفت و كشته شد . يهودى سر وى را از تن جدا كرد و دوباره مبارز طلبيد . ابو دجانه در حالى كه پيشانى بند قرمزى به كلاه‌خودش بسته بود و با تبختر گام برمىداشت به مبارزهء وى رفت و در يك لحظه به او حمله كرد و پاهايش را قطع كرد . سپس سرش را از بدن جدا كرد و زره و شمشيرش را برداشت و آنها را نزد پيامبر اكرم صلّى اللّه عليه و آله آورد . آن حضرت صلّى اللّه عليه و آله آنها را به وى بخشيد .\r\nپس از آن يهوديان از مبارزه‌طلبى دست كشيدند و مسلمانان تكبيرگويان به قلعه حمله‌ور شدند و در حالى كه ابو دجانه در پيشاپيش آنها حركت مىكرد ، وارد قلعه شدند . جنگجويانى كه داخل قلعه بودند ، همانند روباه فرار كردند و از ديوارها بالا رفته و به قلعهء نزار در شق رفتند . مسلمانان در قلعهء سمران كه يكى از قلعه‌هاى أبيّ به شمار مىرفت ، به غنائم زيادى دست يافتند .\r\n( 3 )\r\n\r\nقلعهء نزار در شق\r\nدر ادامه مىنويسد : جنگجويان يهودى از قلعهء سمران فرار كردند و به قلعهء نزار در شق پناه بردند . از سوى ديگر يهوديانى كه به كوه‌هاى نطاة فرار كرده بودند ، به قلعهء نزار بازگشتند و درب قلعه را بسته و به شدت به دفاع از خود پرداختند .\r\nرسول خدا صلّى اللّه عليه و آله نگاهى به قلعهء نزار انداخت و فرمود : اين آخرين قلعه از قلعه‌هاى خيبر است كه جنگ در آن رخ داده است . « 1 »\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 662 - 669 .\r\n","page_name":" 52 ","page_number":52},
  {"content":"\r\n\r\n( 1 ) راوندى مىنويسد : فرداى آن روز رسول خدا صلّى اللّه عليه و آله سوار قاطر خود شد و به طرف قلعه حركت كرد و به مسلمانان فرمود : به دنبال من بياييد . از بالاى قلعه ، سنگ و تير به سوى پيامبر صلّى اللّه عليه و آله پرتاب مىشد و از راست و چپ آن حضرت صلّى اللّه عليه و آله عبور مىكرد ؛ امّا چيزى به آن حضرت يا مسلمانان اصابت نكرد . پس از آن كه رسول خدا صلّى اللّه عليه و آله به دروازهء قلعه رسيد ، با دست به ديوار آن اشاره كرد . در نتيجه ديوار آن كوتاه شد به طورى كه با زمين برابر گرديد . آنگاه به مردم فرمود : از لب ديوار ، بدون هيچ مشكلى وارد قلعه شويد . « 1 »\r\n( 2 ) اما واقدى مىنويسد : آن حضرت صلّى اللّه عليه و آله يك مشت سنگريزه برداشت و آن را به سوى آنها پرتاب كرد . در نتيجه ديوار قلعه در زمين فرو رفت و مسلمانان پيش رفته و همهء آنها را اسير كردند . از جمله افرادى كه اسير شدند ، صفيه دختر حيى بن أخطب و دختر عمويش بودند . « 2 » و پيامبر اكرم صلّى اللّه عليه و آله همسر و مال و فرزندان آن يهودى را كه به وى امان داده بود ، به او بخشيد . « 3 »\r\n( 3 )\r\n\r\nصفيّه دختر حيىّ بن أخطب\r\nحلبى مىنويسد : صفية دختر حيى ، همسر سلام بن مشكم ( نضرى ) بود كه سپس به همسرى كنانة بن ربيع بن ابى الحقيق ( خيبرى ) درآمد . « 4 »\r\n( 4 ) و واقدى با سند خود از دختر ابى القين مزنى از صفيه روايت كرده است : هنگامى كه رسول خدا صلّى اللّه عليه و آله يهوديان بنى نضير را از مدينه اخراج كرد ، به سوى خيبر آمديم و در آن اقامت كرديم . در آنجا كنانة بن أبى الحقيق مرا تزويج كرد و چند روز قبل از ورود رسول خدا صلّى اللّه عليه و آله به خيبر با من عروسى كرد و شترى را قربانى كرده و به يهوديان وليمه داد و سپس مرا به قلعهء سلالم برد .\r\nشبى در خواب ماه را ديدم كه از جانب يثرب پيش آمد تا اينكه در دامنم افول كرد . اين خواب را براى شوهرم تعريف كردم . او سيلى محكمى به صورتم زد و چشمم را كبود كرد و گفت : اين خواب تعبيرى ندارد مگر اينكه تو آرزو دارى با محمد ، پادشاه حجاز ازدواج كنى . « 5 »\r\n( 5 ) در ادامه مىگويد : هنگامى كه رسول خدا صلّى اللّه عليه و آله به خيبر رسيد ، يهوديان ، قلعهء نطاة را براى جنگيدن در نظر گرفتند و زنان و فرزندان خود را در قلعهء كتيبه جاى دادند . پس از آنكه رسول خدا صلّى اللّه عليه و آله قلعهء نطاة را فتح كرد ، كنانة پيش من آمد و گفت : محمد از فتح قلعه‌هاى نطاة فارغ گرديده است و در اين قلعه كسى\r\n\r\n\r\n","description":"","footnote":"\r\n( 1 ) . الخرائج و الجرائح ، ج 1 ، ص 165 ، ح 253 .\r\n( 2 ) . مغازى واقدى ، ج 2 ، ص 648 .\r\n( 3 ) . مناقب آل ابى طالب ، ج 1 ، ص 16 .\r\n( 4 ) . مغازى واقدى ، ج 2 ، ص 674 و عبارت آن چنين است : اخضرّت به معناى اسودّت كه معناى آن را نقل كرده‌ايم .\r\n( 5 ) . سيرهء ابن هشام ، ج 3 ، ص 351 .\r\n","page_name":" 53 ","page_number":53},
  {"content":"\r\n\r\nنيست كه با وى مقابله كند ؛ از اين رو من و دختر عمويم و عده‌اى از زنان را از آنجا خارج كرد و ما را در همان شبى كه صبح آن رسول خدا صلّى اللّه عليه و آله بر شقّ حمله كرد ، به قلعهء نزار در شقّ برد . « 1 »\r\n( 1 ) طبرسى از أحمر بجلى كوفى از زراره از امام باقر عليه السّلام دربارهء اسير شدن صفيّه مىنويسد : از جمله كسانى كه على عليه السّلام آنها را اسير كرده بود ، صفيه دختر حيى بود . آنگاه بلال را فراخواند و فرمود : او را ببر و به دست رسول خدا صلّى اللّه عليه و آله بسپار تا درباره‌اش تصميم بگيرد .\r\nبلال او را تحويل گرفت و هنگامى كه مىخواست او را نزد رسول اكرم صلّى اللّه عليه و آله ببرد ، وى را از كنار كشته‌ها عبور داد كه نزديك بود از شدت گريه قالب تهى كند . رسول خدا صلّى اللّه عليه و آله با مشاهدهء اين وضع فرمود :\r\nاى بلال مگر رحم و عطوفت ندارى ؟ ! « 2 »\r\n( 2 ) در خبر واقدى از قول صفيه آمده است : وقتى شب فرا رسيد ، رسول خدا صلّى اللّه عليه و آله مرا فراخواند . من در حالى كه با مقنعه خود را پوشانده بودم ، با حياء پيش آمدم و در مقابلش نشستم . قبل از آمدن رسول خدا صلّى اللّه عليه و آله به خيبر ، كنانة بن أبي الحقيق مرا تزويج كرده و با من عروسى كرده بود . شبى در خواب ديدم كه گويى ماه از سوى يثرب پيش آمد تا اينكه در دامنم افول كرد . اين خواب را براى همسرم تعريف كردم .\r\nكنانه با شنيدن سخنانم ، سيلى محكمى به صورتم زد و اطراف چشمم را كبود كرد . وقتى كه نگاه رسول خدا صلّى اللّه عليه و آله بر من افتاد ، در مورد كبودى چشمم سؤال كرد . من قضيه را برايش توضيح دادم . او فرمود : اگر\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 669 .\r\n( 2 ) . اعلام الورى ، ص 209 و از او در قصص الأنبياء ، ص 47 . اما ابن اسحاق در ج 3 ، ص 350 - 351 مىنويسد : صفيه دختر حيىّ بن اخطب را به همراه زن ديگرى نزد پيامبر صلّى اللّه عليه و آله فرستادند . بلال مسئول آوردن آنها شد . او آنها را از ميان كشته‌هاى يهوديان عبور داد تا نزد پيامبر صلّى اللّه عليه و آله بياورد . آن زنى كه همراه صفيه بود با ديدن كشته‌ها بسيار جيغ كشيد و صورتش را خراشيد و خاك بر سر خود ريخت . وقتى كه رسول خدا صلّى اللّه عليه و آله او را ديد ، فرمود : اين شيطان را از من دور كنيد ؛ اما در مورد صفيّه دستور داد كه به پشت سرش بيايد . و آنگاه رداى خود را بر او انداخت . مسلمانان با ديدن اين صحنه فهميدند كه رسول خدا صلّى اللّه عليه و آله او را براى خودش انتخاب كرده است .\r\nو واقدى ، در ج 2 ، ص 673 مىنويسد : رسول خدا صلّى اللّه عليه و آله او را همراه بلال به محل استقرار خويش فرستاد . بلال او و دختر عمويش را از كنار كشته‌هاى يهوديان عبور داد كه در نتيجه دختر عمويش جيغ‌هاى بلندى كشيد . رسول خدا صلّى اللّه عليه و آله از اقدام بلال ناراحت شد و فرمود : مگر رحمت و عطوفت ندارى كه دختر كم‌سن‌وسالى را از كنار كشته‌ها عبور مىدهى ؟ !\r\nكلينى در روضهء كافى از سليم بن قيس از سعد بن ابى وقاص زهرى حديثى را روايت كرده است كه در آن ويژگىهاى على عليه السّلام را بيان مىكند و در مورد جنگ خيبر مىگويد : آن حضرت عليه السّلام خيبر را فتح كرد و صفيّه دختر حيىّ بن أخطب را أسير و نزد رسول اللّه صلّى اللّه عليه و آله فرستاد . آن حضرت صلّى اللّه عليه و آله او را آزاد كرد و آزادىاش را مهريه وى قرار داد و سپس با او ازدواج كرد . اين مطلب در بحار الانوار ، ج 42 ، ص 155 - 156 آمده است . و إربلى در كشف الغمة ، ج 1 ، ص 81 - 82 از مسند امام احمد با سند خود از ابن عباس روايت كرده است : على عليه السّلام در حالى كه چشم درد داشت نزد آن حضرت صلّى اللّه عليه و آله آمد . پيامبر صلّى اللّه عليه و آله مقدارى آب دهان بر چشمانش ماليد و سپس پرچم را سه بار تكان داد و آن را به دستش داد . على عليه السّلام پيش رفت و پس از فتح خيبر ، صفية دختر حيىّ را نزد پيامبر صلّى اللّه عليه و آله آورد ( بحار الانوار ، ج 38 ، ص 241 ، ج 40 ، ص 50 ) .\r\n","page_name":" 54 ","page_number":54},
  {"content":"\r\n\r\nمىخواهى بر دين خود باقى بمانى تو را به پذيرش اسلام مجبور نمىكنم ، اما اگر خدا و رسولش را انتخاب كنى ، براى تو بهتر است .\r\nگفتم : من خدا و رسولش و اسلام را برمىگزينم . پس مرا آزاد كرد و مهريهء مرا ، آزادىام قرار داد و با من ازدواج كرد . « 1 »\r\nدر آن هنگام دختر عموى صفيه نيز همراه وى بود . رسول خدا صلّى اللّه عليه و آله به دحيهء كلبى قول داده بود كه كنيزى از اسيران خيبر را به او هديه كند ؛ از اين رو دحيه نگاهى به صفيه كرد و او را از رسول خدا صلّى اللّه عليه و آله طلب كرد ؛ امّا آن حضرت صلّى اللّه عليه و آله دختر عموى صفيه را به وى بخشيد . « 2 »\r\n( 1 )\r\n\r\nقلعه‌هاى وطيح و سلالم و كتيبه\r\nواقدى در ادامه مىنويسد : هنگامى كه رسول خدا صلّى اللّه عليه و آله قلعهء نزار را فتح كرد ، اهالى آن گريختند و نزد اهالى وطيح و سلالم و كتيبه رفتند . در كتيبه يهوديان و زنان و فرزندانشان بيش از دو هزار نفر را تشكيل مىدادند . تمام يهوديان نطاة و شق نيز به آنها ملحق شده بودند و با هم در قموص ، كه همان قلعهء بنى ابى الحقيق بود ، زندگى مىكردند . « 3 »\r\nرسول اللّه صلّى اللّه عليه و آله نيز در همين زمان به سوى كتيبه و وطيح و سلالم حركت كرد .\r\n( 2 ) اهل قموص آمادهء كارزار شده و با تير و كمان بالاى ديوارهاى قلعه سنگر گرفته بودند . كنانة نيز كمان خويش را به دست گرفته بود ؛ اما از ترس و لرز نتوانست تيراندازى كند و به اهل قلعه اشاره كرد كه تيراندازى نكنند . آنها در قلعه پنهان شدند و بالاى ديوارها نيامدند .\r\nرسول خدا صلّى اللّه عليه و آله آنها را چهارده روز محاصره كرد . « 4 » و هنگامى كه مشاهده كرد در قلعه‌هاى خويش پنهان شده‌اند و هيچ كدام به مبارزه نمىآيند ، تصميم گرفت كه منجنيق‌ها « 5 » را به كار بيندازد .\r\nمحاصره ، يهوديان را دچار مشكل كرده و ترس در دل ايشان انداخته بود . آنها اطمينان داشتند كه هلاك خواهند شد ، براى همين كنانة ، فردى به نام شمّاخ را نزد رسول اللّه صلّى اللّه عليه و آله فرستاد .\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 675 و سيرهء ابن هشام ، ج 3 ، ص 351 و علامهء مجلسى در بحار الانوار ، ج 21 ، ص 33 ، خبر رؤياى صفيه را نقل كرده است .\r\n( 2 ) . همان ، ج 2 ، ص 674 .\r\n( 3 ) . سيرهء ابن هشام ، ج 3 ، ص 344 و 350 .\r\n( 4 ) . مغازى واقدى ، ج 2 ، ص 670 و در سيرهء ابن هشام ، ج 3 ، ص 347 آمده است : رسول خدا صلّى اللّه عليه و آله آنها را ده شب محاصره كرد و واقدى در ج 2 ، ص 636 از ابو هريره روايت كرده است : در حالى كه ما هشتاد خانواده از اهل دوس بوديم ، وارد مدينه شديم . به ما گفتند : رسول خدا صلّى اللّه عليه و آله به خيبر رفته است ؛ از اين رو ما هم به خيبر رفتيم و ديديم كه نطاة را فتح كرده و اهل كتيبه را محاصره كرده است . در كنار او مانديم تا خداوند پيروزى را نصيب او كرد .\r\n( 5 ) . منظور همان‌هايى است كه در قلعه نطاة مخفى شده بود و يك يهودى جاى آن را نشان داد .\r\n","page_name":" 55 ","page_number":55},
  {"content":"\r\n\r\nهنگامى كه شمّاخ از قلعه بيرون آمد ، مسلمانان او را دستگير كرده و نزد پيامبر اكرم صلّى اللّه عليه و آله آوردند . او به رسول خدا صلّى اللّه عليه و آله گفت كه كنانة مىگويد : آيا مىتوانم پايين بيايم تا با تو صحبت كنم ؟ ! آن حضرت جواب مثبت داد و شمّاخ براى رساندن پيام بازگشت .\r\n( 1 )\r\n\r\nمصالحهء يهوديان قلعه‌هاى سه‌گانه با پيامبر اكرم صلّى اللّه عليه و آله\r\nوى در ادامه مىنويسد : كنانة به همراه چند نفر از يهوديان از قلعه پايين آمدند و با رسول خدا صلّى اللّه عليه و آله بر سر اين موارد مصالحه كردند :\r\n1 . خون كسانى كه در قلعه‌ها هستند حفظ شود و فرزندانشان براى آنها باقى بماند .\r\n2 . يهوديان از قلعه و اراضى آن خارج شوند .\r\n3 . زمين و اموالى را كه در اختيار دارند از قبيل : طلا ، نقره ، سلاح و لباس به جز لباسى كه بر تن دارند ، در اختيار مسلمانان بگذارند .\r\nرسول خدا صلّى اللّه عليه و آله با آنها بر سر اين موارد مصالحه كرد « 1 » و افرادى را فرستاد كه اموال را تحويل بگيرند و افرادى را هم فرستاد تا اسلحه‌ها را تحويل بگيرند . در آنجا هزار نيزه و پانصد كمان عربى با تيردان آن و چهار صد شمشير و صد زره يافتند .\r\n( 2 ) هنگامى كه رسول خدا صلّى اللّه عليه و آله قلعه‌هاى نطاة را فتح كرد ، كنانة بن ابى الحقيق را ترس و وحشت فراگرفت و مطمئن شد كه مغلوب خواهد شد ، براى همين شبانه طلا و جواهرات را برداشت و در پوست شترى قرار داد و در خرابه‌اى واقع در قلعهء كتيبه دفن كرد و خاك روى آن را هموار كرد تا كسى نفهمد .\r\nرسول خدا صلّى اللّه عليه و آله پس از فتح از كنانة سؤال كرد كه گنج مخصوص را كه بدان معروف بوده‌اند و زيورهايى كه در پوست شترى قرار داشت و براى مراسم عروسى به مردم مكه عاريه مىداده‌اند ؛ چه كرده است ؟ !\r\nعرض كرد : اى ابو القاسم ، آن را براى مثل چنين روزى نگه داشته بودم ؛ امّا امروز آن را صرف هزينه‌هاى جنگ كرديم . شروع جنگ و كمك به جنگجويان باعث شده است كه چيزى از آن باقى نماند . آنگاه براى تأييد گفته‌هاى خود قسم خورد .\r\n( 3 ) رسول خدا صلّى اللّه عليه و آله فرمود : ذمّهء خدا و رسولش را از تو برمىدارم ؛ اگر اين گنج پيش شما باشد !\r\nگفت : قبول است !\r\nسپس پيامبر اكرم صلّى اللّه عليه و آله فرمود : اگر اين گنج را بيابم ، هر چه از اموال و خون‌هاى شما كه بدان دست يافته‌ام ، براى من حلال است و ذمه‌اى براى شما نيست !\r\n\r\n\r\n","description":"","footnote":"\r\n( 1 ) . حلبى در مناقب آل ابى طالب ، ج 1 ، ص 204 به اين مطلب اشاره كرده است .\r\n","page_name":" 56 ","page_number":56},
  {"content":"\r\n\r\nگفت : قبول است .\r\n( 1 ) در اين هنگام يك يهودى برخاست و نزد كنانة بن ابى الحقيق رفت و گفت : اگر چيزى كه محمد آن را طلب مىكند ، نزد توست يا آنكه مىدانى كجاست ، او را آگاه كن ؛ زيرا در اين صورت خون خود را حفظ كرده‌اى و گرنه به خدا قسم كه محمّد از آن آگاه خواهد شد ، همانطور كه از امور ديگرى كه آن‌ها را مخفى كرديم ، باخبر شد .\r\nابن ابى الحقيق او را مورد شماتت قرار داد و مرد يهودى سر جاى خود نشست .\r\nسپس رسول خدا صلّى اللّه عليه و آله از ثعلبة بن سلّام بن أبى الحقيق كه مرد ضعيف النّفسى بود ، دربارهء گنج سؤال كرد .\r\nاو گفت : نمىدانم كه آن گنج كجاست ؛ امّا هر روز كنانة را مىديدم كه سحرگاهان به اين خرابه - و به آن اشاره كرد - رفت و آمد مىكند . اگر چيزى وجود داشته باشد ، آن را در اين خرابه دفن كرده است !\r\n( 2 ) رسول خدا صلّى اللّه عليه و آله زبير بن عوّام را همراه ثعلبة بن ابى الحقيق فرستاد و او هر جايى كه ثعلبه نشان مىداد ، حفر مىكرد تا اينكه گنج را پيدا كرد !\r\nپس از آنكه گنج در خرابه پيدا شد ، رسول خدا صلّى اللّه عليه و آله به زبير دستور داد كه كنانة بن ابى الحقيق را تحت فشار قرار دهد كه همه چيز را فاش كند !\r\nزبير با چوبى كه در دست داشت بر بدن كنانه مىزد تا اعتراف كند . سپس رسول خدا صلّى اللّه عليه و آله به زبير دستور داد كه او را به محمد بن مسلمه بسپارد تا وى را به عوض برادرش ( محمود ) گردن بزند و او چنين كرد . سپس دستور داد كه ثعلبة ابن ابى الحقيق را هم بكشند و او را هم به قتل رساندند و به دنبال آن رسول خدا صلّى اللّه عليه و آله ، اموال و زن و فرزندان آنها را حلال كرد .\r\n( 3 ) سپس پوست شترى را كه زيور آلات در آن بود ، آوردند و جلوى رسول خدا صلّى اللّه عليه و آله گذاشتند . در اين پوست دستبندهاى طلا ، خلخال‌ها ، انگشترها و گردن‌بندهايى از جنس طلا و گوهر و زمرّد وجود داشت .\r\nهمچنين يك گردن‌بند از مرواريد وجود داشت كه مال دختر كنانة از غير صفيه بود . « 1 »\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 670 - 673 . و حلبى در مناقب آل ابى طالب ، ج 1 ، ص 113 در مورد غيب‌گويى آن حضرت صلّى اللّه عليه و آله آورده است : آن حضرت صلّى اللّه عليه و آله به كنانة و ربيع فرمود : آن ظرف پر از زيور آلاتى كه به اهل مكه عاريه مىداديد ؛ كجا است ؟ گفتند :\r\nآن را خرج كرديم . به آنها فرمود : اگر چيزى را كتمان كنيد و از آن آگاه شوم ، خون شما را حلال مىكنم ! گفتند : قبول است آنگاه رسول خدا صلّى اللّه عليه و آله مردى از أنصار را فرا خواند و به او فرمود : به قراح ( مزرعه‌اى ) برو . در آنجا درخت نخلى را مىبينى . جانب راست و چپ درخت را نگاه كن و آنچه را كه در آنجا يافتى براى من بياور .\r\nمرد انصارى رفت و ظرف‌هاى گنج و اموال را آورد و در نتيجه گردن آن دو را زدند .\r\nاين خبر در مناقب چنين است « آن حضرت صلّى اللّه عليه و آله به كنانة ، شوهر صفية و ربيع گفت » . اين در حالى است كه وى به هنگام شمردن -\r\n","page_name":" 57 ","page_number":57},
  {"content":"\r\n\r\n( 1 )\r\n\r\nتعيين فروة بن عمرو براى محافظت از غنائم\r\nنوشته‌اند كه رسول اللّه صلّى اللّه عليه و آله ، فروة بن عمرو بياضى را مسئول جمع‌آورى و محافظت از غنائم كرد . او تمام آنچه را كه مسلمانان به غنيمت گرفته بودند جمع‌آورى كرد و براى اهل خيبر هيچ چيزى را غير از لباسشان باقى نگذاشت .\r\nبه دستور پيامبر صلّى اللّه عليه و آله غذا و علف را تخميس نكردند ؛ بلكه مردم به هر اندازه كه احتياج داشتند ، بر مىداشتند و هرگاه كسى احتياج به سلاحى داشت كه با آن بجنگد ، آن را از غنائم برمىداشت تا پس از پيروزى آن را به غنائم برگرداند .\r\nپس از آنكه تمام غنائم جمع‌آورى شد ، پيامبر اكرم صلّى اللّه عليه و آله دستور داد كه آن را پنج قسمت كنند . آنگاه در يكى از قرعه‌ها نوشت : « للّه » . اولين سهمى كه خارج شد ، سهم پيامبر اكرم صلّى اللّه عليه و آله بود و بقيهء سهم‌ها مال مسلمانان شد . « 1 »\r\n( 2 ) گفته‌اند كه از هر غنيمتى كه مسلمانان به دست مىآوردند ، خمس آن مال رسول خدا صلّى اللّه عليه و آله بود ؛ چه اينكه در آن حاضر يا غايب باشد . « 2 » بر اين اساس وقتى يكى از مسلمانان در جنگ خيبر ، دويست درهم را در خرابه‌اى پيدا كرد ، آن را نزد پيامبر اكرم صلّى اللّه عليه و آله آورد . آن حضرت صلّى اللّه عليه و آله خمس آن را گرفت و بقيه را به وى برگردانيد . « 3 »\r\nسپس رسول خدا صلّى اللّه عليه و آله دستور داد كه باقيمانده غنائم را بفروشند و فروة شروع به فروش آن كرد .\r\nفروة بن عمر مىگويد : مردم به من هجوم آوردند و در مدت دو روز تمام غنائم به فروش رفت و افراد مراجعه‌كننده آن قدر زياد بود كه لحظه‌اى استراحت نداشتيم . « 4 »\r\n( 3 ) واقدى با سند خود از امّ عماره روايت كرده است : اشياى زيادى براى فروش عرضه شد كه گردن بندها و پارچه‌هاى زيادى را شامل مىشد . از او پرسيده شد : چه كسانى اين اشياء را مىخريدند ؟\r\nگفت : هر كدام از مسلمانان مىتوانستند غنائم را بخرند . همچنين اعراب و يهوديانى كه در آنجا حاضر بودند و امان داده شده بودند ؛ اين اشياء را مىخريدند . « 5 »\r\n\r\n\r\n","description":"","footnote":"\r\n- همسران پيامبر اكرم صلّى اللّه عليه و آله گفته است : « صفيّه ، همسر سلّام بن مشكم بود و سپس همسر كنانة بن ربيع شد . » ج 1 ، ص 160 و همين قول اخير صحيح است .\r\n( 1 ) . مغازى واقدى ، ج 2 ، ص 680 .\r\n( 2 ) . همان ، ج 2 ، ص 683 . و در سيرهء ابن هشام ، ج 3 ، ص 371 به نقل از زهرى آمده است .\r\n( 3 ) . مغازى ، ج 2 ، ص 682 . مقدارى از خمس كه به رسول خدا صلّى اللّه عليه و آله تعلّق مىگرفت ، صرف خريد سلاح و لباس مىشد و مقدارى از آن را به اهل بيت خود و خاندان عبد المطلب و فقيران و مسكينان مىداد ، ج 2 ، ص 680 .\r\n( 4 ) . مغازى واقدى ، ج 2 ، ص 680 .\r\n( 5 ) . همان ، ج 27 ، ص 665 .\r\n","page_name":" 58 ","page_number":58},
  {"content":"\r\n\r\n( 1 ) از جعفر بن محمود نقل شده است : بسيارى از يهوديان كتيبه و وطيح و سلالم كه پول و بهترين اموال خود را پنهان كرده بودند ، پس از امان گرفتن از رسول خدا صلّى اللّه عليه و آله به آنجا آمده و خريدوفروش مىكردند .\r\nتا اينكه تمام غنائم به فروش رسيد . « 1 »\r\nهنگامى كه فروة غنائم را به فروش مىرسانيد ، هوا بسيار گرم بود ؛ براى همين چادرى را از ميان غنائم برداشت و با آن سايه‌بانى درست كرد تا در زير آن از پرتو خورشيد در امان باشد . پس از فروش غنائم در حال بازگشت بود كه ناگهان به ياد آورد آن سايه‌بان را برنداشته است . براى همين بازگشت و آن را برداشت و نزد رسول خدا صلّى اللّه عليه و آله آورد . آن حضرت صلّى اللّه عليه و آله پس از اطلاع از ماجراى آن چادر فرمود ، سايه‌بانى از آتش را بر سر خويش قرار داده بودى ! !\r\nدر آن روز يكى از افراد از رسول خدا صلّى اللّه عليه و آله درخواست كرد كه چيزى را از غنائم به او ببخشيد . آن حضرت صلّى اللّه عليه و آله فرمود : حتى يك سر سوزن از اين غنائم [ قبل از تخميس 
  ] براى من حلال نيست و چيزى از آن را برنمىدارم و به كسى نمىبخشم . و مرد ديگرى هم از آن حضرت صلّى اللّه عليه و آله درخواست كرد كه افسارى را به او ببخشد . پيامبر صلّى اللّه عليه و آله فرمود : صبر كن تا غنائم تقسيم شود و آنگاه يك افسار و اگر بخواهى طنابى را به تو مىدهم . « 2 »\r\n( 2 ) در آن روزها مردى از قبيلهء أشجع فوت كرد . أشجعىها خبر فوت او را به اطلاع رسول خدا صلّى اللّه عليه و آله رساندند و درخواست كردند كه بر او نماز بخواند . آن حضرت صلّى اللّه عليه و آله فرمود : خودتان بر او نماز بخوانيد ! چهرهء آنها از شنيدن اين سخن متغير شد و بسيار تعجب كردند . رسول خدا صلّى اللّه عليه و آله توضيح داد كه رفيقتان مرتكب كار خلافى شده است ! پس از آنكه اثاثيهء وى را بررسى كردند ، يك گردنبند شيشه‌اى مربوط به يهوديان را در آن يافتند كه به دو درهم هم نمىارزيد !\r\nاگر چيزى از غنائم در اثاث كسى پيدا مىشد ، پيامبر اكرم صلّى اللّه عليه و آله او را مجازات نمىكرد ؛ ولى به مردم معرفى مىشد تا مورد سرزنش قرار گيرد . و منادى رسول خدا صلّى اللّه عليه و آله اعلام مىكرد : حتى اگر نخ و سوزنى برداشته‌ايد ، تحويل دهيد ؛ زيرا اين غنيمت باعث ننگ دنيا و آتش قيامت است .\r\n\r\n\r\n","description":"","footnote":"\r\n( 1 ) . همان ، ج 2 ، ص 669 - 670 .\r\n( 2 ) . الا اينكه ابن اسحاق در سيره ، ج 3 ، ص 354 ، از عبد الله بن مغفّل مزنى روايت كرده است : در جنگ خيبر به ظرفى از روغن دست يافتم . آن را به دوش گرفتم تا به ميان دوستانم ببرم . فردى كه مسئول حفظ غنائم بود [ شايد همان فروة بن عمرو بوده است 
  ] مرا ديد و جلو آمد و يك طرف ظرف را به دست گرفت و گفت : آن را بياور تا بين مسلمانان تقسيم كنيم . گفتم : به خدا قسم كه آن را به تو نمىدهم .\r\nاو از طرفى ظرف را مىكشيد و من از طرف ديگر ! رسول خدا صلّى اللّه عليه و آله ما را در اين وضع ديد و لبخند زد و به مسئول غنائم فرمود : او را رها كن كه ظرف روغن را ببرد .\r\nو شايد كه اين اجازه به خاطر آن بوده است كه روغن در تابستان به سرعت فاسد مىشود و از طرفى بسيار كم بوده و تقسيم آن بين مسلمين امكان نداشته است .\r\n","page_name":" 59 ","page_number":59},
  {"content":"\r\n\r\n( 1 ) و شنيده شد كه رسول خدا صلّى اللّه عليه و آله در آن روز فرمود : هر كسى كه به خدا و روز قيامت ايمان دارد ، آب خود را در زراعت ديگرى جارى نسازد و چيزى از غنائم را نفروشد تا تكليف آن معلوم شود و سوار هيچ مركبى از غنائم نشود تا آن را تحويل دهد و لباسى از غنائم را نپوشد تا آن را تحويل دهد و با هيچ زن اسيرى نزديكى نكند تا حيض شود و پاك گردد و اگر حامله است ، وضع حمل كند . « 1 »\r\nگفته‌اند : كه زيد بن ثابت مسئول سرشمارى مسلمانان گرديد . مسلمانان هزار و چهار صد نفر بودند كه دويست اسب داشتند كه سهم آنها ، چهارصد سهم مىشد ؛ بنابراين غنائم را به هيجده قسمت تقسيم كردند و هر قسمت را به يك نفر دادند كه بين صد نفرى كه با او هستند ، تقسيم كند . « 2 »\r\n( 2 ) واقدى با سند خود از حارث بن عبد الله روايت كرده است : ام عمّاره را ديدم و از او پرسيدم : سهم مردان چقدر بوده است ؟ گفت : همسرم ، غزيّة بن عمرو كالايى [ از غنائم خيبر 
  ] را به يازده دينار و نيم خريد و چيزى از او مطالبه نكردند و براى همين حدس زديم كه اين مقدار ، سهم افراد اسب سوار است ؛ زيرا همسرم صاحب اسب بود . « 3 »\r\nگفته‌اند : خيبر ، مخصوص كسانى بود كه در حديبيه شركت داشتند ؛ به خاطر قول خداوند متعال كه مىفرمايد :  « وَعَدَكُمُ اللَّهُ مَغانِمَ كَثِيرَةً تَأْخُذُونَها فَعَجَّلَ لَكُمْ هذِهِ »  « 4 » ؛ خداوند به شما غنائم بسيارى را وعده داده بود ، امّا اين را براى شما تعجيل كرد . و منظور اين است كه غنائم خيبر مال كسانى است كه در حديبيه شركت داشته‌اند .\r\n( 3 ) در اين جنگ پنج نفر مريض شدند كه از جمله آنها سويد بن نعمان و عبد الله بن سعد بن خيثمة و مردى از بنى خطامه بودند . از اين پنج نفر ، دو نفرشان مردند . و مرى بن سنان ، جابر بن عبد الله انصارى و ايمن بن عبيد ، پسر ام ايمن در مدينه ماندند و پيامبر اكرم صلّى اللّه عليه و آله ، سباع بن عرفطهء غفارى را جانشين خود در\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 681 - 682 . قول اخير را ابن اسحاق در سيره ، ج 3 ، ص 345 - 346 با سند خود از رويفع بن ثابت انصارى روايت كرده و از مكحول نقل كرده است : پيامبر اكرم صلّى اللّه عليه و آله در جنگ خيبر آنها را از چهار چيز نهى فرمود : از خوردن گوشت الاغ اهلى ، از خوردن گوشت هر حيوانى كه داراى دندان‌هاى درنده است ، از نزديكى با اسيرانى كه حامله هستند و از فروش غنيمت قبل از آنكه تقسيم شود .\r\n( 2 ) . همان ، ج 2 ، ص 689 و 718 . همچنين ابن اسحاق گفته است : افرادى كه غنائم خيبر در ميان آنها تقسيم شد ، هزار و هشتصد نفر بودند كه هزار و چهارصد نفر مرد و دويست اسب را تشكيل مىدادند . به هر اسب دو سهم و به صاحب آن يك سهم مىرسيد و به هر پياده‌اى يك سهم تعلق مىگرفت . و مجموع سهام هزار و هشتصد سهم بود و همين اقتضا مىكند كه سورهء فتح بعد از فتح خيبر نازل شده باشد نه بعد از حديبيه .\r\n( 3 ) . او با اسب خود به سوى خيبر حركت كرده بود . در شبى كه به خيبر نزديك شدند و خانه‌هاى خيبر ديده مىشد ، اسب او را پايين انداخت كه در نتيجه دست او شكست و اسب وى نيز از حركت عاجز شد ؛ بنابراين در خيمه‌اش به استراحت پرداخت تا جنگ به اتمام رسيد و رسول خدا صلّى اللّه عليه و آله سهم يك اسب سوار را براى او قرار داد ، مغازى ، ج 3 ، ص 689 .\r\n( 4 ) . فتح ( 48 ) ، 20 .\r\n","page_name":" 60 ","page_number":60},
  {"content":"\r\n\r\nمدينه قرار داد . « 1 » و نوشته‌اند كه ده نفر از يهوديان مدينه به همراه پيامبر اكرم صلّى اللّه عليه و آله به سوى خيبر حركت كردند . كه بعضى از آنها غلام اربابان خود بودند . و پيامبر صلّى اللّه عليه و آله چيزى از غنائم را به آنها داد .\r\n( 1 ) و بيست نفر از زنان از مدينه همراه آن حضرت صلّى اللّه عليه و آله حركت كردند كه پيامبر صلّى اللّه عليه و آله سهمى براى آنها قرار نداد ؛ اما هديه‌اى را به آنها داد كه تقريبا مساوى با نصف سهم مردان بود . « 2 » از اميّة دختر قيس غفاريّة روايت شده است كه رسول اللّه صلّى اللّه عليه و آله گردنبندى را به او اعطا كرد . و از امّ سنان روايت شده است كه رسول خدا صلّى اللّه عليه و آله گردنبندى از شيشه و نقره و ديگى از مس و پارچه‌هايى از مخمل و يك برد يمنى و يك قطيفهء فدكى به او عطا كرده است . و از امّ عمارة روايت شده كه پيامبر صلّى اللّه عليه و آله به او يك برد يمانى و يك قطيفه و دو دينار داده است . « 3 »\r\n( 2 ) آن حضرت صلّى اللّه عليه و آله براى كسانى از مسلمانان كه كشته شدند ، « 4 » سهم قرار داد . اين افراد شانزده نفر از انصار و چهار نفر از مهاجرين و سه نفر از هم‌پيمانان بنى اميّه و يك نفر از هم‌پيمانان بنى اسد بودند . « 5 »\r\nدر مورد نخلستان‌ها و مزارع خيبر ، يهوديان خيبر به رسول خدا صلّى اللّه عليه و آله عرض كردند : اى محمد ، ما اين نخل‌ها را به بار آورده‌ايم و بهتر از هر كسى مىتوانيم آنها را اداره كنيم . « 6 » و كلينى در كافى با سند خود از\r\n\r\n\r\n","description":"","footnote":"\r\n( 1 ) . در سيرهء ابن هشام ، ج 3 ، ص 342 آمده است كه آن حضرت صلّى اللّه عليه و آله غيلة بن عبد الله ليثى را به سرپرستى مدينه گمارد .\r\n( 2 ) . مغازى واقدى ، ج 2 ، ص 684 - 686 و معناى اخير در سيره ، ج 3 ، ص 356 آمده است .\r\n( 3 ) . مغازى واقدى ، ج 2 ، ص 686 - 688 .\r\n( 4 ) . مغازى واقدى ، ج 2 ، ص 684 .\r\n( 5 ) . سيرهء ابن هشام ، ج 3 ، ص 358 . و از واقدى در ج 2 ، ص 636 به نقل از ابى هريره نقل كرديم : در حالى كه ما هشتاد خانواده از دوس [ عشيره‌اى از أزد در يمن 
  ] بوديم ، وارد مدينه شديم . گفتند رسول خدا صلّى اللّه عليه و آله به خيبر رفته است . ما هم به خيبر رفتيم و ديديم كه اهل قلعهء كتيبه را محاصره كرده است . در كنار او مانديم تا خداوند فتح و پيروزى را نصيب او كرد .\r\nو راويهء او ، ابن سعد در طبقات ، ج 1 ، ص 78 نوشته است : دوسىها كه ابو هريره هم در ميانشان بود و اشعرىها [ كه از دوسىها بودند 
  ] به مسلمانان در خيبر ملحق شدند . پس از آن رسول خدا صلّى اللّه عليه و آله به اصحابش پيشنهاد كرد كه آنها را هم در غنائم شريك كنند و قبول كردند . در كتاب فتح البارى عسقلانى ، ج 6 ، ص 182 و ج 7 ، ص 391 به نقل از ابو موسى اشعرى آمده است : به آنها خبر رسيد كه پيامبر صلّى اللّه عليه و آله ظهور كرده است و مسلمانان به حبشه هجرت كرده‌اند . آنها كه در حدود پنجاه نفر بودند به مدينه آمدند و همراه جعفر بن ابى طالب حركت كردند تا در خيبر به پيامبر صلّى اللّه عليه و آله ملحق شدند و آن حضرت سهمى براى آنها قرار داد .\r\n( 6 ) . مغازى واقدى ، ج 2 ، ص 690 ، در سيرهء ابن هشام ، ج 3 ، ص 352 آمده است : يهوديان گفتند : ما آگاه‌تر و باتجربه‌تر نسبت به اين نخلستان‌ها هستيم و از آن حضرت صلّى اللّه عليه و آله درخواست كردند تا آنها را بالمناصفه به ايشان واگذار كند و آن حضرت با آنها مصالحه كرد ؛ به اين شرط كه هرگاه اراده كند ، مىتواند آنها را اخراج كند . و در ج 3 ، ص 371 به نقل از زهرى آمده است : پيامبر اكرم صلّى اللّه عليه و آله پس از فتح قلعه‌هاى خيبر ، يهوديان را فراخواند و فرمود : آيا قبول مىكنيد كه اين اموال را به شما واگذار كنم كه در آنها كار كنيد و محصول آن براى ما و شما باشد و همان مقدار براى شما مقرر مىكنم كه خداوند مقرر كرده است ؟ گفتند : قبول است ؛ از اين رو در مزارع خود كار مىكردند تا اينكه رسول خدا صلّى اللّه عليه و آله رحلت كرد و ابو بكر روى كار آمد . و همان قرارداد زمان رسول خدا صلّى اللّه عليه و آله را در مورد آنها اجرا كرد تا اينكه از دنيا رفت و عمر بر سر كار آمد . او در ابتدا همان قرارداد را تأييد كرد ؛ امّا بعد آنها را اخراج و اراضى خيبر را به هيجده سهم تقسيم كرد و آنها را به همان هيجده نفرى داد كه رسول خدا صلّى اللّه عليه و آله در زمان فتح خيبر معين -\r\n","page_name":" 61 ","page_number":61},
  {"content":"\r\n\r\nامام باقر عليه السّلام روايت كرده است : رسول خدا صلّى اللّه عليه و آله سرزمين خيبر و نخلستان‌هاى آن بالمناصفه « 1 » به يهوديان خيبر واگذار كرد . و از امام رضا عليه السّلام آورده است : رسول خدا صلّى اللّه عليه و آله خيبر را به يهود واگذار كرد و در مقابل مىبايست يك دهم و نصف يك دهم بهره‌اى را كه مىبردند بپردازند . « 2 »\r\n( 1 ) و نقل شده است كه پس از قرارداد و مصالحه ، مسلمانان به ميان مزرعه و باغ‌هاى يهوديان مىرفتند .\r\nيهوديان از اين مطلب به رسول خدا صلّى اللّه عليه و آله شكايت كردند . آن حضرت صلّى اللّه عليه و آله عبد الرحمن بن عوف را فرا خواند و گفت كه مردم را جمع كند . مردم جمع شدند و رسول خدا صلّى اللّه عليه و آله در ميانشان ايستاد و پس از حمد و ثناى الهى فرمود : يهوديان شكايت كرده‌اند كه به ميان مزارع آنها مىرويد و اين در حالى است كه به مال و جانهايشان أمان داده‌ايم و با آنها مصالحه كرده و زمين‌ها را به آنها واگذار كرده‌ايم . بايد بدانيد كه از اموال قرارداد بسته شده ، چيزى حلال نيست مگر به همان اندازهء معين شده !\r\nپس از آن مسلمانان چيزى را از زمين‌هاى يهوديان برنمىداشتند ؛ مگر آنكه قيمت آن را بپردازند . « 3 »\r\n( 2 )\r\n\r\nنهى از رباى در معامله\r\nگفته‌اند : فضالة بن عبيد مىگفت : در جنگ خيبر گردنبندى را پيدا كردم كه از طلا و غير طلا درست شده بود . آن را به هشت دينار طلا فروختم و قضيه را براى رسول خدا صلّى اللّه عليه و آله تعريف كردم . آن حضرت صلّى اللّه عليه و آله فرمود : طلا را وزن به وزن به فروش . همچنين در خيبر مقدارى طلا با مقدار بيشترى از طلا خريدارى شد كه رسول خدا صلّى اللّه عليه و آله از آن نهى كرد . و سعد مقدارى طلاى ساخته نشده را به مقدارى طلاى ساخته شده فروخت كه وزن يكى از آنها بيشتر بود . رسول خدا صلّى اللّه عليه و آله فرمود : ربا كرده‌ايد ؛ لذا معامله را فسخ كردند . « 4 »\r\n( 3 ) ابن اسحاق با سند خود از عبادة بن صامت روايت كرده است : رسول خدا صلّى اللّه عليه و آله فرمود : طلاهاى خود را در مقابل درهم‌هاى معين و نقره‌هاى خود را در مقابل طلاى معين خريدوفروش كنيد و ما را از اينكه طلا را با طلا يا نقره را با نقره خريدوفروش كنيم ، نهى فرمود . « 5 »\r\n\r\n\r\n","description":"","footnote":"\r\n- كرده بود تا غنائم را بين سربازان تقسيم كنند سپرد ، سيرهء ابن هشام ، ج 3 ، ص 372 ؛ مغازى واقدى ، ج 2 ، ص 718 . بنابراين تقسيم اراضى از حوادث زمان عمر بوده است .\r\n( 1 ) . فروع كافى ، ج 5 ، ص 266 ، باب 128 ، حديث 1 ؛ من لا يحضره الفقيه ، ج 3 ، ص 151 ، باب 72 ، حديث 1 ؛ استبصار ، ج 3 ، ص 110 ، باب 74 ، حديث 1 ؛ تهذيب ، ج 7 ، ص 148 ، باب 11 ، حديث 6 .\r\n( 2 ) . فروع كافى ، ج 3 ، ص 514 ، باب 7 ، حديث 2 .\r\n( 3 ) . مغازى واقدى ، ج 2 ، ص 691 .\r\n( 4 ) . همان ، ج 2 ، ص 682 .\r\n( 5 ) . السيرة النبوية ، ج 3 ، ص 36 ، بنابراين آن حضرت از دادوستد طلا با طلا يا نقره با نقره كه هم‌وزن باشند نهى كرده است . -\r\n","page_name":" 62 ","page_number":62},
  {"content":"\r\n\r\n( 1 )\r\n\r\nرسيدن جعفر بن أبي طالب به خيبر\r\nطبرسى ، از أبان أحمر بجلى كوفى از زراره از امام باقر عليه السّلام روايت كرده است : رسول خدا صلّى اللّه عليه و آله قبل از آنكه به سوى خيبر حركت كند ، عمرو بن اميّهء ضمرى را پيش نجاشى ، پادشاه حبشه فرستاد تا جعفر و اصحابش را بياورد نجاشى جعفر و اصحابش را آمادهء حركت كرد و كاملا آنها را مجهّز نمود و دستور داد كه لباس‌هاى خوب بر آنها بپوشانند و آنان را با دو كشتى فرستاد .\r\nهنگامى كه رسول خدا صلّى اللّه عليه و آله خيبر را فتح كرد ، پيكى آمد و مژده داد كه ؛ جعفر بن ابى طالب و اصحابش از حبشه بازگشته‌اند . آن حضرت صلّى اللّه عليه و آله فرمود : نمىدانم كه براى كداميك از اين دو بيشتر خرسند باشم : به فتح خيبر يا به رسيدن جعفر ؟ !\r\nو از سفيان ثورى از ابن زبير از جابر انصارى روايت شده است : هنگامى كه نگاه جعفر بن ابى طالب به پيامبر صلّى اللّه عليه و آله افتاد ، براى تعظيم و احترام به رسول خدا صلّى اللّه عليه و آله بر روى زمين سجده كرد . پيامبر صلّى اللّه عليه و آله پيش آمد و ما بين دو چشمانش را بوسيد . « 1 »\r\n( 2 ) شيخ طوسى نيز در تهذيب با سند خود از امام صادق عليه السّلام روايت كرده است : در روزى كه پيامبر اكرم صلّى اللّه عليه و آله خيبر را فتح كرد به او خبر رسيد كه جعفر از حبشه آمده است . آن حضرت صلّى اللّه عليه و آله فرمود : به خدا قسم كه نمىدانم براى كداميك بيشتر خرسند باشم ؟ ! به آمدن جعفر يا به فتح خيبر ؟ پس از مدتى جعفر آمد . رسول خدا صلّى اللّه عليه و آله از جاى خود بلند شد و او را در بغل گرفت و ما بين دو چشمانش را بوسيد و به وى فرمود : اى جعفر ؛ آيا چيزى به تو عطا نكنم ؟ ! آيا چيزى به تو هديه نكنم ؟ ! آيا چيزى به تو نبخشم ؟ !\r\nمردم ، همگى كنجكاو شدند و گمان مىكردند كه مىخواهد طلا يا نقره‌اى را به او هديه كند !\r\nجعفر عرض كرد : چرا اى رسول خدا ، مىخواهم كه چيزى به من عطا كنى . آنگاه پيامبر اكرم صلّى اللّه عليه و آله نماز جعفر طيار را به وى تعليم داد . « 2 »\r\n( 3 ) شيخ طوسى ، در امالى با سند خود از حذيفة بن يمان روايت كرده است : وقتى جعفر از حبشه به خيبر آمد ، يك قطيفه و مقدارى عطر را براى آن حضرت صلّى اللّه عليه و آله هديه آورد . پيامبر اكرم صلّى اللّه عليه و آله فرمود : اين قطيفه را\r\n\r\n\r\n","description":"","footnote":"\r\n- و معامله با غير هم‌وزن اشكالى ندارد و در مورد اسبق نهى از معامله غررى و نامعلوم بوده است و شايد كه در گردنبند نيز اين گونه بوده است كه در آن مقدارى طلا كه اندازهء آن معين نبوده است با دينارهاى طلا معامله شده است ؛ امّا اگر وزن طلاى موجود در گردنبند كمتر از وزن دينارها باشد مانعى ندارد ، چون طلاى ساخته شده است و يا به خاطر وجود مواد ديگر در طلا و مانعى ندارد كه طلا به ضميمهء چيز ديگر با طلاى كمتر معامله شود ؛ امّا اگر دو طلاى معامله شده هم‌وزن باشد ، در مذهب اهل بيت عليهم السّلام اين معامله حرام است .\r\n( 1 ) . إعلام الورى ، ج 1 ، ص 209 ، و نگاه كنيد به سيرهء ابن هشام ، ج 4 ، ص 3 و مغازى واقدى ، ج 2 ، ص 683 .\r\n( 2 ) . تهذيب ، ج 3 ، ص 186 ، باب 20 ، حديث 1 . تفصيل اين نماز از امام باقر عليه السّلام در كافى ، ج 3 ، ص 465 و در الفقيه ، ج 1 ، ص 347 ، چاپ نجف اشرف آمده است .\r\n","page_name":" 63 ","page_number":63},
  {"content":"\r\n\r\nبه كسى مىدهم كه خدا و رسولش را دوست دارد و خدا و رسول هم او را دوست دارند . اصحاب آن حضرت صلّى اللّه عليه و آله گردن كشيدند تا ببينند كه مقصود رسول خدا صلّى اللّه عليه و آله چه كسى است ؟ آن حضرت صلّى اللّه عليه و آله پرسيد :\r\nعلى عليه السّلام كجاست ؟ عمّار بن ياسر از جاى خود برخاست تا على عليه السّلام را بياورد و هنگامى كه على عليه السّلام آمد ، آن را به او داد . « 1 »\r\n( 1 )\r\n\r\nقضيهء فدك « 2 »\r\nواقدى مىنويسد : گفته‌اند : هنگامى كه رسول خدا صلّى اللّه عليه و آله به خيبر نزديك شد ، محيّصة بن مسعود را به فدك فرستاد تا آنها را به اسلام دعوت كند و آنها را از اينكه سرزمين‌شان فتح شود ؛ بترساند .\r\nاز محيّصه نقل شده است : هنگامى كه نزد آنها رفتم ، مىگفتند : در قلعهء نطاة : عامر ، ياسر ، اسير و حارث و قهرمان يهوديان ، مرحب خيبرى حضور دارند . در آنجا ده هزار مرد جنگى هستند كه گمان نمىكنيم محمّد بتواند حتى به آنها نزديك شود !\r\n( 2 ) آنان وقت تلف مىكردند و انتظار مىكشيدند تا اينكه مطلع شدند اهالى قلعهء ناعم و [ به خصوص 
  ] قهرمانان آنها كشته شده‌اند . اين خبر ، لرزه بر اندام آنان انداخت ، براى همين جواهرات بسيارى از ميان زنان خود جمع كردند و به من دادند و گفتند : آنچه را به تو گفتيم مخفى نگه‌دار و اين جواهرات مال تو باشد ! امّا قبول نكردم و هنگامى كه خباثت آنها را ديدم ، تصميم گرفتم كه بازگردم ؛ امّا گفتند : ما افرادى را همراه تو مىفرستيم تا صلح‌نامه را با پيامبر صلّى اللّه عليه و آله امضا كنند ، براى همين يكى از بزرگان آنها به نام نون بن\r\n\r\n\r\n","description":"","footnote":"\r\n( 1 ) . امالى شيخ طوسى ، ص 36 ، بقيهء خبر اين چنين است : على عليه السّلام پس از آنكه به مدينه آمد ، به زرگر دستور داد كه قطيفه را بشكافد و تارهاى طلا را كه در آن به كار رفته است ، در آورد . زرگر تارهاى طلا را كه هزار مثقال طلا بود در آورد . آنگاه على عليه السّلام تمام اين طلاها را ميان فقراى مهاجر و انصار تقسيم كرد و در حالى كه هيچ طلايى براى وى باقى نمانده بود ، به منزل بازگشت . در مسير راه ، پيامبر اكرم صلّى اللّه عليه و آله همراه عده‌اى از اصحابش ، على عليه السّلام را ديد و فرمود : يا على ، ديروز هزار مثقال طلا گرفته‌اى ، و امروز بايد كه من و اصحابم را مهمان كنى . على عليه السّلام عرض كرد : اى رسول خدا ، قدم شما و اصحابتان را گرامى مىدارم . و آنگاه با هم به منزل على عليه السّلام روانه شدند . حذيفه مىگويد : ما پنج نفر بوديم ؛ من و عمار و سلمان و ابو ذر و مقداد .\r\nسپس على عليه السّلام پيش فاطمه رفت و ديد كه ظرف بزرگى از آبگوشت كه بوى آن همانند مشك است و بسيار پرگوشت مىباشد ، بر روى اجاق مىجوشد . على عليه السّلام آن را آورد و در مقابل رسول خدا صلّى اللّه عليه و آله و اصحاب نهاد . ما مشغول خوردن شده و خوب سير شديم . سپس پيامبر اكرم صلّى اللّه عليه و آله بر فاطمه داخل شد و پرسيد ؛ اين غذا از كجا تهيه شده بود ؟ ما شنيديم كه فاطمه عرض كرد :  « هُوَ مِنْ عِنْدِ اللَّهِ إِنَّ اللَّهَ يَرْزُقُ مَنْ يَشاءُ بِغَيْرِ حِسابٍ »  ؛ اين از سوى خداست و او ، هر كه را بخواهد ، بدون حساب روزى مىدهد . پيامبر اكرم صلّى اللّه عليه و آله در حالى كه اشك شوق مىريخت ، خارج شد و فرمود : خدا را شكر كه زنده ماندم تا از دخترم فاطمه ، همان چيزى را ديدم كه زكريا از مريم ديد . او هرگاه در محراب بر مريم داخل مىشد ، غذاهايى را نزد او مىيافت ، بحار الانوار ، ج 2 ، ص 20 .\r\n( 2 ) . بين فدك تا مدينه دو روز راه است ، چنان كه در معجم البلدان ، ج 6 ، ص 342 آمده است . و از مدينه حدود صد و چهل كيلومتر فاصله دارد . براى مطالعه بيشتر به مراصد الاطلاع ، ج 3 ، ص 1020 مراجعه كنيد .\r\n","page_name":" 64 ","page_number":64},
  {"content":"\r\n\r\nيوشع همراه عده‌اى از يهوديان با من حركت كردند . « 1 »\r\n( 1 ) طبرسى در إعلام الورى از أبان از زراره از امام باقر عليه السّلام روايت كرده است : هنگامى كه رسول خدا صلّى اللّه عليه و آله از خيبر فارغ شد ، پرچمى را بست و مىخواست كه آن را به سوى فدك بفرستد ؛ براى همين فرمود : چه كسى مىتواند حق اين پرچم را ادا كند ؟ زبير برخاست و گفت : من . پيامبر فرمود : نمىتوانى !\r\nسپس سعد [ بن ابى وقاص 
  ] برخاست ، اما آن حضرت صلّى اللّه عليه و آله به او هم فرمود : نمىتوانى !\r\nسپس فرمود : يا على ، برخيز و اين پرچم را بگير . على عليه السّلام آن را گرفت و پيامبر صلّى اللّه عليه و آله او را به سوى فدك فرستاد . « 2 »\r\n( 2 ) واقدى مىنويسد : آنها با رسول خدا صلّى اللّه عليه و آله مصالحه كردند كه خونشان ريخته نشود و در عوض نصف زمين و محصول آن ، مال رسول خدا صلّى اللّه عليه و آله و نصف ديگر مال آنها باشد . آن حضرت صلّى اللّه عليه و آله اين را قبول كرد و آنها را بر زمين‌هايشان باقى گذاشت و به محل آنها نرفت .\r\n( 3 ) ابن اسحاق به محيّصة بن مسعود اشاره كرده و گفته است : او واسطهء رسول خدا صلّى اللّه عليه و آله و يهوديان خيبر بود . هنگامى كه اهل فدك شنيدند ، رسول خدا صلّى اللّه عليه و آله ، اهل خيبر را در قلعه‌هاى وطيح و سلالم محاصره كرده است و آنان از او خواسته‌اند كه خون آنها را نريزد و ايشان را مجبور به كوچ اجبارى نكند ؛ اهل فدك هم نامه‌اى براى رسول خدا صلّى اللّه عليه و آله فرستادند و از او درخواست كردند كه به ايشان حمله نكند و در مقابل اموالشان در اختيار او باشد . « 3 » فرستادگان آنها در خيبر يا بعد از آنكه پيامبر اكرم صلّى اللّه عليه و آله وارد مدينه شد ، خدمت آن حضرت صلّى اللّه عليه و آله رسيدند و از او خواستند كه با آنها صلح‌نامه امضا كند . پيامبر اكرم صلّى اللّه عليه و آله قبول كرد .\r\nاز اين رو فدك خالصهء آن حضرت صلّى اللّه عليه و آله بود ؛ زيرا با لشكركشى فتح نشده بود . « 4 »\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 706 .\r\n( 2 ) . إعلام الورى ، ج 1 ، ص 209 .\r\n( 3 ) . سيرهء ابن هشام ، ج 3 ، ص 352 .\r\n( 4 ) . سيرهء ابن هشام ، ج 3 ، ص 368 و ص 352 . و در خبر ديگرى ، طبرسى از أبان از زراره از امام باقر عليه السّلام روايت كرده است :\r\nرسول خدا صلّى اللّه عليه و آله با يهوديان فدك مصالحه كرد كه خونشان را نريزد و در عوض باغ‌هاى فدك ، خالصهء آن حضرت صلّى اللّه عليه و آله باشد .\r\nسپس مىنويسد : جبرئيل نازل شد و فرمود : خدا امر فرموده است كه حق خويشاوندان را بده . پيامبر اكرم 9 سؤال كرد : اى جبرئيل ، خويشاوندان من چه كسانى هستند و چه حقى دارند ؟ فرمود : او فاطمه است ، حق خدا و رسول او در باغ‌هاى فدك را به او عطا كن .\r\nدر ادامه مىنويسد : پس از آن رسول خدا صلّى اللّه عليه و آله ، فاطمه عليها السّلام را فرا خواند و قبالهء فدك را براى او نوشت ، إعلام الورى ، ج 1 ، ص 209 ، قمى در تفسير خود ، ج 2 ، ص 18 به اين معنا اشاره كرده است و عياشى در تفسير خود ، ج 2 ، ص 287 چهار خبر را ذكر كرد ، كه سه تا از آنها از امام صادق عليه السّلام از أبان بن تغلب و جميل بن درّاج و عبد الرحمن مىباشد و خبر چهارم از عطيهء عوفى بدون سند ذكر شده است . طبرسى در مجمع البيان ، ج 6 ، ص 633 - 634 ، خبر عطيهء عوفى را از ابو سعيد خدرى از كتاب شواهد التنزيل حاكم حسكانى نيشابورى با سندهاى متعدّد روايت كرده است ، ج 1 ، ص 338 - 341 . و از خدرى ، قاضى معتزلى در كتاب مغنى و مرتضى در شافى و ابن ابى الحديد معتزلى از او در شرح نهج البلاغه نقل كرده‌اند .\r\n","page_name":" 65 ","page_number":65},
  {"content":"\r\n\r\n( 1 )\r\n\r\nگوشت بريان شده\r\nواقدى از ابراهيم بن جعفر روايت كرده است : ابو الحكم ، سلّام بن مشكم ، از بزرگان و شجاعان خيبر و از جنگجويان آنها به شمار مىرفت ؛ امّا خداوند او را به بيمارى مبتلا كرد و در قلعه‌هاى نطاة بسترى بود .\r\nبه او گفته شد : چون توان جنگ ندارى ، پيش زنان و كودكان در قلعهء كتيبه برو . او گفت : هرگز چنين نمىكنم و در قلعهء نطاه باقى ماند و به قتل رسيد . او شوهر زينب ، دختر همان حارثى بود كه همراه برادرانش : مرحب ، يسار ، ياسر و زبير در مبارزه كشته شده بودند .\r\nپس از آنكه رسول اللّه صلّى اللّه عليه و آله خيبر را فتح كرد ، زينب ، همسر ابو الحكم از يهوديان خواست كه زهر كشنده‌اى براى او تهيه كنند . آنها زهرى تهيه كردند كه در همان لحظهء اول شخص را مىكشت . او پرسيد كه پيامبر صلّى اللّه عليه و آله چه قسمتى از گوشت گوسفند را بيشتر دوست دارد ؟ گفتند : سردست و شانه را . او بزغاله‌اى را كشت و آن زهر كشنده را در گوشت آن گوسفند و به خصوص در سردست‌ها و شانه‌هاى آن نفوذ داد و بريان كرد .\r\n( 2 ) پس از غروب خورشيد ، رسول خدا صلّى اللّه عليه و آله نماز مغرب را به جاى آورد و روانهء قرارگاه خود شد . در آنجا زينب را ديد كه در كنار اثاثيهء وى ايستاده است . زينب بلافاصله جلو آمد و گفت : اى رسول خدا ، اين هديه‌اى است كه براى شما آورده‌ام . آن حضرت صلّى اللّه عليه و آله دستور داد كه هديه را از او بگيرند . آن را گرفتند و مقابل آن حضرت صلّى اللّه عليه و آله گذاشتند . عده‌اى از اصحاب نيز آنجا بودند كه آنها را هم دعوت كرد و فرمود :\r\nبفرماييد شام بخوريد .\r\n( 3 ) از جملهء همراهان آن حضرت صلّى اللّه عليه و آله بشر بن براء بن معرور انصارى بود . رسول اللّه صلّى اللّه عليه و آله مشغول خوردن سردست و بشر بن براء مشغول خوردن قسمتى ديگر شد . تا اينكه رسول خدا صلّى اللّه عليه و آله فرمود : دست نگه داريد ، اين سردست به من مىگويد كه با زهرى مسموم شده است . سه نفرى كه تازه مشغول خوردن غذا شده بودند ، دست از غذا كشيدند و چيز زيادى نخوردند ، اما در مورد بشر بن براء گفته مىشود كه چيزى نگذشت كه مرد . و گفته شده است از جايش بلند نشد تا اينكه رنگش همانند گچ سفيد شد و نتوانست از جاى خود حركت كند تا پس از يك سال فوت كرد . « 1 »\r\nرسول خدا صلّى اللّه عليه و آله براى دفع سم در بالاى پشت يا شانهء راستش با شاخ و زدن تيغ حجامت كرد . حجامت وى را ابو هند انجام داد . همچنين پيامبر اكرم صلّى اللّه عليه و آله به سه نفر ديگر دستور داد كه به خاطر خوردن مقدارى از گوشت ، ميانهء سرشان را حجامت كنند .\r\nسپس رسول خدا صلّى اللّه عليه و آله دستور داد تا زينب را آوردند . از او سؤال كرد : آيا گوشت‌ها را مسموم كرده\r\n\r\n\r\n","description":"","footnote":"\r\n( 1 ) . وى يك سال زنده بود و درگذشت ؛ يعنى دو سال قبل از رسول خدا و در اواخر سال هشتم هجرى درگذشت .\r\n","page_name":" 66 ","page_number":66},
  {"content":"\r\n\r\nبودى ؟ گفت : چه كسى تو را مطّلع كرد ؟ فرمود : خود گوشت ! گفت : بله ! فرمود : چرا چنين كردى ؟ گفت :\r\nپدرم ، عمويم و همسرم را كشتى و قوم مرا تار و مار كردى ؛ از اين رو پيش خود گفتم : اگر پيامبر باشد كه همين گوشت او را از مسموميت خود آگاه مىكند و اگر پادشاه باشد كه از دست او راحت شده‌ايم ! رسول خدا صلّى اللّه عليه و آله او را بخشيد و بنا به قولى ، دستور داد او را كشتند و به دار آويختند ! « 1 »\r\n( 1 )\r\n\r\nازدواج پيامبر اكرم صلّى اللّه عليه و آله با صفيّه\r\nدر خبرى از واقدى آورده شد كه پس از جنگ احد ، چهارده نفر از زنان انصار به سوى احد روانه شدند كه غذا و آب بر دوش خود حمل كرده و مجروحان را سيراب و مداوا مىكردند . از جملهء اين زنان ، ام سليم دختر ملحان بود . « 2 » و در خبر ديگرى نقل كرديم كه بيست زن همراه لشكر اسلام رفتند . « 3 » و در آن خبر آمده بود كه أنس بن مالك مىگويد : امّ سليم ، دختر ملحان ، مادرم بوده است . « 4 » در اينجا واقدى از أنس بن مالك روايت كرده است : رسول خدا صلّى اللّه عليه و آله از خيبر بازمىگشت در حالى كه [ مادرش 
  ] امّ سليم « 5 » دختر ملحان نيز با وى بوده است . آن حضرت صلّى اللّه عليه و آله به سوى وادى القرى حركت كرد و مىخواست بر يهوديانى كه در وادى القرى هستند ؛ دست يابد . « 6 »\r\n( 2 ) ابن اسحاق با سند خود از ابو هريره روايت كرده است : هنگام غروب خورشيد در وادى القرى فرود آمديم . در آنجا رفاعة بن زيد جذامى ، غلامى را به رسول خدا صلّى اللّه عليه و آله هديه كرد . به خدا قسم كه اين غلام مشغول زمين گذاشتن اثاثيهء رسول خدا صلّى اللّه عليه و آله بود كه تيرى از غيب آمد و به او اصابت كرد و او را كشت .\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 678 . اين خبر بطور مختصر از ابن اسحاق در سيرهء ابن هشام ، ج 3 ، ص 352 چنين آمده است : بشر در اثر سم مرد و رسول خدا صلّى اللّه عليه و آله از آن نجات يافت . و طبرسى آن را او در مجمع البيان ، ج 9 ، ص 184 - 181 و علامه مجلسى آن را در بحار الانوار ، ج 21 ، ص 6 - 7 آورده است . و شيخ صدوق هم در خصال ، ج 1 ، ص 279 اين جريان را با سند خود از امام كاظم از پدرانش عليهم السّلام آورده و در ضمن گفته است كه آن را به طور كامل در آخر جزء چهارم از كتاب نبوت نقل كرده است .\r\nو طبرسى نيز آن را در احتجاج ، ج 1 ، ص 314 - 325 آورده و گفته است : هنگامى كه آن حضرت عليه السّلام در خيبر بود ، آن زن يهودى خيبرى او را مسموم نمود ، اما خداوند سمّ را در بدن آن حضرت صلّى اللّه عليه و آله سرد و سلامت قرار داد و تا فرا نرسيدن أجلش ، در او اثر نكرد . و كلينى در كافى ، ج 6 ، ص 315 ، از امام صادق عليه السّلام روايت كرده است : آن زن يهودى پيامبر اكرم صلّى اللّه عليه و آله را با زهر مسموم كرد .\r\n( 2 ) . مغازى واقدى ، ج 1 ، ص 249 .\r\n( 3 ) . همان ، ج 1 ، ص 685 .\r\n( 4 ) . همان ، ج 2 ، ص 903 و همچنين در سيرهء ابن هشام ، ج 3 ، ص 354 از ابن اسحاق آمده است .\r\n( 5 ) . ما اسم درست را آورديم و در نسخهء چاپ شده به غلط ام سلمة دختر ملحان چاپ شده است .\r\n( 6 ) . برمه بين خيبر و وادى القرى و در نزديكى بلاكث واقع شده است . از نواحى مدينه بوده كه در آن چشمه‌ها و نخلستان‌ها وجود داشته است ، چنان كه در وفاء الوفاء ، ج 2 ، ص 260 آمده است .\r\n","page_name":" 67 ","page_number":67},
  {"content":"\r\n\r\nگفتيم : بهشت بر او گوارا باد ! امّا رسول خدا صلّى اللّه عليه و آله فرمود : هرگز ، قسم به آنكه جان محمّد صلّى اللّه عليه و آله در دست اوست ، همانا به خاطر آن عبايى كه در جنگ خيبر از مال مسلمانان دزديده است ، الان در آتش سوزانده مىشود !\r\nيكى از اصحاب آن حضرت صلّى اللّه عليه و آله اين سخن را شنيد و از اين رو نزد آن حضرت صلّى اللّه عليه و آله آمد و عرض كرد : اى رسول خدا ، دو عدد بند كفش ، براى بستن كفشهايم بدون اجازه برداشته‌ام آيا اشكالى دارد ؟\r\nفرمود : به اندازهء همان دو بند براى تو آتش در نظر گرفته خواهد شد . « 1 »\r\n( 1 ) واقدى هم اين خبر را از ابو هريره چنين نقل كرده است : به يهوديان در وادى القرى رسيديم و عده‌اى از عرب‌ها نيز به آنجا آمده بودند . ما براى جنگ آماده نشده بوديم ؛ اما آنها در حالى كه در قلعه‌ها و ساختمانها خود سر و صدا مىكردند ، به سوى ما تيراندازى كردند و ناگهان يك تير غيبى به مدعم [ غلام 
  ] اصابت كرد و او را كشت .\r\n( 2 ) آنگاه رسول خدا صلّى اللّه عليه و آله اصحاب خود را براى جنگ آماده و آنها را به صف كرد . او پرچم را به سعد بن عبادة و بيرق را به حباب بن منذر و بيرق ديگرى را به سهل بن حنيف و بيرق ديگرى را به عبّاد بن بشر داد .\r\nسپس رسول خدا صلّى اللّه عليه و آله يهوديان آن منطقه را به اسلام دعوت كرد و فرمود كه اگر مسلمان شوند ، خون و مالشان در أمان است و حسابشان با خداوند مىباشد ؛ اما قبول نكردند و يكى از جنگجويان آنها براى مبارزه به ميدان آمد كه زبير بن عوّام به مبارزهء او رفت و او را به قتل رساند . سپس فرد ديگرى بيرون آمد كه او را هم كشت . سپس فرد ديگرى آمد كه ابو دجانه او را كشت و فرد چهارمى نيز به مبارزه آمد كه ابو دجانه او را به قتل رساند .\r\nآنگاه جنگجوى ديگرى به ميدان آمد كه على عليه السّلام او را به قتل رساند و همين طور مبارزه ادامه يافت تا يازده نفر از جنگجويان آنها كشته شدند . وقت نماز فرا رسيد و رسول خدا صلّى اللّه عليه و آله با اصحاب خود نماز را به جاى آورد و سپس جلو آمد و آنها را به سوى خدا و رسولش دعوت كرد ؛ اما قبول نكردند و از اين رو تا غروب با آنها جنگيد .\r\n( 3 ) صبح روز بعد هنوز خورشيد به اندازهء يك نيزه بالا نيامده بود كه تسليم شدند و از اين رو ، سرزمين آنها بدون جنگ و خون‌ريزى بيشتر فتح شد . در نتيجه خداوند اموال زيادى را نصيب رسول خود كرد و به اثاثيه و كالاى بسيارى دست يافتند . رسول خدا صلّى اللّه عليه و آله به مدت چهار روز در وادى القرى اقامت كرد و غنائمى را كه در وادى القرى به دست آورده بود ، بين اصحابش تقسيم كرد . همچنين آن حضرت صلّى اللّه عليه و آله\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 709 .\r\n","page_name":" 68 ","page_number":68},
  {"content":"\r\n\r\nيهوديان آنجا را همانند يهوديان خيبر ، با مصالحه ، مسئول نگهدارى و آبيارى نخلستان‌هايشان نمود . « 1 »\r\nوقتى اين خبر به گوش يهوديان تيماء « 2 » رسيد ، پيكى را فرستادند و با رسول خدا صلّى اللّه عليه و آله مصالحه كردند كه جزيه بپردازند . « 3 »\r\n( 1 )\r\n\r\nفوت شدن نماز ؟ !\r\nپس از آنكه رسول خدا صلّى اللّه عليه و آله كار خيبر و وادى القرى را به اتمام رسانيد ، به طرف مدينه حركت كرد . آنان تمام شب را به حركت ادامه دادند و در نزديكىهاى صبح ، توقف كردند تا كمى استراحت كنند . « 4 »\r\nشهيد در ذكرى با سند صحيحى از امام باقر عليه السّلام روايت كرده است : رسول خدا صلّى اللّه عليه و آله پس از فرود آمدن ؛ پرسيد ؟ چه كسى از ما محافظت مىكند ؟ « 5 » بلال پاسخ داد : من . از اين رو همه خوابيدند و فقط بلال بيدار ماند ، اما او هم به خواب رفت تا خورشيد طلوع كرد !\r\n( 2 ) آن حضرت صلّى اللّه عليه و آله پرسيد : اى بلال ، چرا خوابيدى ؟ عرض كرد : اى رسول خدا ، خستگى زياد باعث شد كه خواب بر من غلبه كند . رسول خدا صلّى اللّه عليه و آله فرمود : برخيزيد و از مكانى كه در آن غفلت شما را فرا گرفته است ، دور شويد . سپس فرمود : اى بلال ، اذان بگو . بلال اذان گفت و رسول خدا صلّى اللّه عليه و آله دو ركعت نماز فجر ( نافله صبح ) را به جاى آورد و به اصحاب خود دستور داد كه دو ركعت نماز فجر ( نافلهء صبح ) را به جاى آورند . سپس برخاست و دو ركعت نماز صبح را با اصحاب به جاى آورد . سپس فرمود : اگر كسى يكى از نمازها را فراموش كند ، پس از يادآورى بايد آن را به جاى آورد ؛ زيرا خداوند - عز و جل - مىفرمايد :  « أَقِمِ الصَّلاةَ لِذِكْرِي »  « 6 » ؛ نماز را به خاطر ياد من بر پاى دار .\r\n\r\n\r\n","description":"","footnote":"\r\n( 1 ) . همان ، ج 2 ، ص 710 - 711 و الكامل فى التاريخ ، ج 2 ، ص 150 .\r\n( 2 ) . تيماء در هشت منزلى مدينه در جهت شام قرار دارد .\r\n( 3 ) . همان ، ج 2 ، ص 711 .\r\n( 4 ) . همان ، ج 2 ، ص 711 .\r\n( 5 ) . در كتاب أمثل روايتى شبيه اين از شرح السنّة تأليف سعيد بن مسيّب آمده است : پس از نماز عشاء كه رسول خدا صلّى اللّه عليه و آله كار خيبر را به اتمام رسانيده بود ، شبانه حركت كرد تا آخر شب فرا رسيد . آنگاه به استراحت پرداخت و به بلال فرمود : مواظب باش كه چه وقت صبح مىشود . چنان كه اين مطلب به نقل از او در بحار الانوار ، ج 17 ، ص 120 و ج 21 ، ص 42 آمده است و مثل همين را كازرونى از ابو هريرة روايت كرده است . ابن اسحاق در ج 3 ، ص 355 آن را به نقل از زهرى از ابن مسيب چنين آورده است :\r\nپيامبر صلّى اللّه عليه و آله فرمود : چه كسى مواظب طلوع فجر است ؟ گويى كه وى نقل به معنا كرده است . و واقدى در ج 2 ، ص 711 آن را چنين نقل كرده است : آيا مرد صالحى كه حافظ چشمانش باشد پيدا نمىشود كه مواظب نماز صبح ما باشد ؟ .\r\n( 6 ) . طه ( 20 ) ، 14 . سپس شهيد رحمه اللّه مىنويسد : به كسى دست نيافتم كه اين روايت را از آن جهت كه توهّم نقصان در عصمت ايجاد مىكند ، ردّ كرده باشد . و اهل سنّت از ابى قتاده و جمعى از صحابه نقل كرده‌اند : پيامبر اكرم صلّى اللّه عليه و آله به بلال دستور داد و او اذان گفت -\r\n","page_name":" 69 ","page_number":69},
  {"content":"\r\n\r\nشيخ طوسى با سند خود از امام صادق عليه السّلام روايت كرده است : رسول خدا صلّى اللّه عليه و آله دراز كشيد و خواب چشمانش را فرا گرفت و بيدار نشد تا گرماى خورشيد او را اذيت كرد و از خواب بيدار شد آنگاه به بلال فرمود : اى بلال ، تو را چه شده است ؟ ! گفت : همان چيزى كه باعث شد شما در خواب بمانيد ؛ باعث شد كه من هم در خواب بمانم . « 1 »\r\n( 1 ) مرحوم كلينى نيز با سند خود از امام صادق عليه السّلام روايت كرده است : رسول خدا صلّى اللّه عليه و آله خوابيد و خداوند - عز و جل - او را در خواب نگاه داشت تا خورشيد طلوع كرد و نماز صبح قضا شد . « 2 »\r\nهمچنين مرحوم صدوق با سند خود از امام صادق عليه السّلام روايت كرده است : رسول خدا صلّى اللّه عليه و آله براى نماز صبح به خواب ماند تا اينكه خورشيد طلوع كرد . سپس برخاست و دو ركعت نماز نافلهء فجر را به جاى آورد و سپس دو ركعت نماز صبح را به جاى آورد . « 3 »\r\n\r\n\r\n","description":"","footnote":"\r\n- و آن حضرت صلّى اللّه عليه و آله دو ركعت نافلهء فجر را به جاى آورد ، سپس به وى دستور داد و او اقامه را گفت و آن حضرت صلّى اللّه عليه و آله نماز صبح را به جاى آورد .\r\nشيخ بهايى بعد از نقل اين خبر و خبر ابن سنان مىنويسد : گاهى گمان ضعف به اين دو خبر راه مىيابد ، چون متضمّن معنائىاند كه احتمال اشكال در عصمت را در بر دارد ، سپس سخن شهيد را در ذكرى نقل كرده و فرموده است : و اين مطلب است كه به اصحاب اجازه مىدهد تا صدور چنين خطاهايى را از معصوم عليه السّلام ممكن و محتمل بدانند و اين مطلب جاى بحث و گفتگوى زيادى دارد . بحار الانوار ، ج 17 ، ص 107 - 108 .\r\nبه نظر مىرسد كه مقصود وى از خبر ابن سنان همان خبرى باشد كه صفّار در بصائر الدرجات ، ص 134 با سند خود از محمد بن سنان از مفضّل از امام صادق عليه السّلام روايت كرده است كه فرمود : اى مفضّل ؛ همانا خداوند تبارك و تعالى براى پيامبر اكرم صلّى اللّه عليه و آله پنج روح قرار داده است ؛ روح حيات كه به وسيلهء آن حركت و سير مىنمايد ، روح قوت كه به وسيلهء آن برمىخيزد و جهاد مىكند ، روح شهوت كه به وسيلهء آن مىخورد و مىآشامد و بر زنان حلال وارد مىشود ؛ روح ايمان كه به وسيلهء آن امر به عدل مىكند و روح القدس كه به وسيلهء آن مقام نبوت را حمل مىكند . . . و روح القدس نمىخوابد و غافل نمىشود و سهو و اشتباه نمىكند ؛ اما ارواح چهارگانه مىخوابند و دچار غفلت و اشتباه مىشوند ، چنان كه در بحار الانوار ، ج 17 ، ص 106 آمده است .\r\n( 1 ) . استبصار ، ج 1 ، ص 286 ، باب 156 ، ح 1 تهذيب ، ج 2 ، ص 265 ، باب 13 ، ح 95 .\r\n( 2 ) . فروع كافى ، ج 3 ، ص 294 ، باب 12 ، ح 9 . و كامل آن اين چنين است : . . . و اين رحمتى از سوى خداوند براى مردم بوده است .\r\nآيا نمىبينى كه اگر شخصى در خواب بماند تا وقتى كه خورشيد طلوع كند ، مردم به او مىگويند : براى نماز فوت شده جزع و فزع نكن ! و اين به صورت اسوه و سنت در آمده است ؛ از اين رو اگر كسى به ديگرى بگويد : از نماز خواب ماندى ؟ او هم در جواب مىگويد : رسول خدا صلّى اللّه عليه و آله هم در خواب مانده است ، و اين به صورت اسوه و رحمتى در آمده است كه خدا به وسيلهء آن بر اين امت رحم كرده است .\r\n( 3 ) . كتاب من لا يحضره الفقيه ، ج 1 ، ص 358 - 359 ، ح 1031 و كامل آن اين گونه است : . . . همانا اين كار انجام شد تا رحمتى براى اين امت باشد تا اگر مرد مسلمانى در خواب ماند مورد سرزنش قرار نگيرد . . . شيخ صدوق ، حاشيه‌اى در تحقيق و بررسى مفاد اين خبر و تصحيح آن دارد ، جهت مطالعه بيشتر به آن مراجعه شود . متذكر مىشويم كه قضا شدن نماز عصر على عليه السّلام به خاطر خوابيدن پيامبر صلّى اللّه عليه و آله بر دامنش و استجابت دعاى رسول اكرم صلّى اللّه عليه و آله براى بازگشت خورشيد و ادا شدن نماز على عليه السّلام ؛ در منزل صهباء و قبل از اين حادثه رخ داده است و شايد كه خداوند با اين حادثه مىخواسته است كه به مردم بگويد : آن چيزى كه براى -\r\n","page_name":" 70 ","page_number":70},
  {"content":"\r\n\r\n( 1 )\r\n\r\nرسيدن به مدينه\r\nهنگامى كه رسول خدا صلّى اللّه عليه و آله از دور كوه احد را ديد ، فرمود : « احد كوهى است كه آن را دوست داريم و ما را دوست مىدارد . خدايا من آنچه را كه بين دو سنگلاخ مدينه است ، منطقهء حرم اعلام مىكنم » .\r\nبعد از نماز عشاء به جرف در نزديكى مدينه رسيد و به كسانى كه همراه وى بودند ، فرمود : « بعد از نماز عشاء ناگهان و بىخبر بر زنان وارد نشويد » . واقدى با سند خود از امّ عماره روايت كرده است : مردى از أهل محلّ ما از دستور رسول خدا سرپيچى كرد و ناگهان نزد زن خويش رفت و آنگاه چيزى را ديد كه از آن كراهت داشت ، اما او همسرش را دوست مىداشت و از او صاحب اولادى شده بود ؛ از اين رو نمىخواست كه از او جدا شود . « 1 »\r\n( 2 )\r\n\r\nخبرى در مورد صفّه\r\nتا اين زمان به خبرى دربارهء صفّهء مسجد شريف نبوى در مدينه دست نيافته‌ايم . و اينجا اولين موردى است كه به صفه اشاره مىشود .\r\nصفّه سايه‌بانى در آخر مسجد از جهت شمال بوده است ؛ چنان كه امروزه محل آن در كنار باب جبرئيل واقع شده است .\r\n( 3 ) كلينى در فروع كافى با سند خود از ابى حمزه ثمالى از امام باقر عليه السّلام روايت كرده است : جويبر ، فردى از اهالى يمامه و كوتاه قد و بد قيافه و محتاج و برهنه بود . او نزد رسول خدا صلّى اللّه عليه و آله آمد و اسلام آورد و مسلمان خوبى شد . پيامبر صلّى اللّه عليه و آله پيراهنى به او پوشاند و به وى فرمود كه در مسجد بماند و در همان جا بخوابد ؛ زيرا كه مردى غريب بود و جاى ديگرى نداشت و آن حضرت صلّى اللّه عليه و آله مقدارى غذا براى او مىفرستاد .\r\nكم‌كم عدهء بيشترى مسلمان شدند كه در مدينه غريب و بىكس بودند و مسجد براى همهء آنها كوچك بود ؛ براى همين خداوند به پيامبر صلّى اللّه عليه و آله وحى فرمود : مسجد خود را تطهير كن و كسانى را كه شب در آن مىخوابند بيرون كن . « 2 »\r\nپيامبر اكرم صلّى اللّه عليه و آله دستور داد كه براى مسلمانان غريب صفه‌اى بسازند و پس از آن فقرا و غريبه‌ها كه\r\n\r\n\r\n","description":"","footnote":"\r\n- على عليه السّلام رخ داد ، حادثه‌اى است كه براى هر كسى رخ مىدهد و قضا شدن نماز ، معصيتى براى نبى و وصى نمىباشد و انتظار نيست كه خورشيد برگردانده شود .\r\n( 1 ) . مغازى واقدى ، ج 2 ، ص 113 .\r\n( 2 ) . در اين مورد در خبر آمده است : خداوند به پيامبر عليه السّلام دستور داد كه درها را مسدود كند . . . اين در حالى است كه در اخبار عديده‌اى آمده است كه عباس بر اين كار اعتراض كرد و از آنجا كه وى در جنگ تبوك در سال نهم هجرى حاضر بوده است و قبل از آن در جايى حاضر نبوده است ؛ بيان اين مطلب را به آنجا حواله مىدهيم .\r\n","page_name":" 71 ","page_number":71},
  {"content":"\r\n\r\nتعدادشان زياد شده بود ، شب و روز خود را در آنجا مىگذراندند . رسول خدا صلّى اللّه عليه و آله به آنها قول داد كه در حدّ توانايىاش به آنها گندم و جو و خرما و كشمش بدهد ، و مسلمانان هم با ديدن دلسوزى پيامبر صلّى اللّه عليه و آله نسبت به ايشان ، به آنها محبت مىكردند و صدقه‌هاى خود را به آنها مىدادند . « 1 »\r\n( 1 ) علت ذكر اصحاب صفّه در اين قسمت آن بوده است كه ابو هريره همراه قوم خودش ، از دوس از قبيلهء أزد كه در يمن بودند و هشتاد نفر را تشكيل مىدادند از اصحاب صفّه بودند . اينها به همراه پنجاه نفر از اشعرىها بودند كه پيامبر اكرم صلّى اللّه عليه و آله سهمى از غنائم خيبر را به آنها داد و عمدهء مطالبى كه در مورد اصحاب صفه نقل گرديده ، از ابو هريره مىباشد كه خود يكى از اصحاب صفّه بوده است . او مىگويد : هفتاد نفر از اصحاب صفّه را ديدم كه هيچ كدام لباس نداشتند ؛ بلكه لنگ يا عبايى را به خود پيچيده بودند و يا به گردن خود گره زده بودند ! اين در حالى بود كه بعضى از اين پارچه‌ها تا نصف ساق پاها مىرسيد و فرد آن را با دستان خود جمع مىكرد تا شرمگاهش ديده نشود « 2 » ! هنگام غروب دور پيامبر اكرم صلّى اللّه عليه و آله جمع مىشديم و آن حضرت صلّى اللّه عليه و آله به بعضى از اصحاب خود دستور مىداد كه يك نفر از ما يا بيشتر را با خود به منزل ببرد « 3 » ! همچنين وى گفته است : گاهى از شدت گرسنگى ، سينه‌ام را بر زمين مىگذاشتم يا كمربندى به دور شكم خود مىبستم . روزى جلوى در خروجى مسجد نشسته بودم كه ابو بكر آمد تا برود ، من در مورد آيه‌اى از كتاب خدا از او سؤال كردم . من اين سؤال را مطرح نكرده بودم ، مگر براى اينكه مرا سير كند . او پاسخ مرا داد ؛ اما مرا با خود نبرد ! سپس عمر از جلويم عبور كرد و از او هم پرسشى نمودم و مقصودم اين بود كه مرا سير كند ؛ امّا او هم اقدامى نكرد « 4 » . . . برخاستم و كمى راه رفتم ؛ امّا از شدت خستگى و گرسنگى بر زمين افتادم « 5 » . . . من ميان منبر رسول خدا صلّى اللّه عليه و آله و حجرهء عايشه غش كردم و هر كسى كه وارد مىشد ، پايش را بر گردنم مىگذاشت ؛ زيرا گمان مىكرد كه من ديوانه هستم ، در حالى كه گرسنگى مرا به اين حال انداخته بود « 6 » !\r\n( 2 ) او مىگويد : من از افراد مىخواستم كه آيه‌اى از قرآن را براى من قرائت كنند - در حالى كه آن را مىدانستم - تا دلشان براى من بسوزد و مرا سير كنند . و نيكوكارترين فرد براى مسلمانان ، جعفر بن ابى طالب بود كه دلش براى ما مىسوخت و با آنچه كه در منزل داشت ما را اطعام مىكرد . . . « 7 » .\r\n\r\n\r\n","description":"","footnote":"\r\n( 1 ) . فروع كافى ، ج 5 ، ص 339 ، باب 21 ، ح 1 . و در آن خبر عروسى جويبر هم آمده است .\r\n( 2 ) . صحيح بخارى ، ج 11 ، ص 416 .\r\n( 3 ) . همان ، ج 11 ، ص 238 .\r\n( 4 ) . فتح البارى ، ج 11 ، ص 237 - 236 .\r\n( 5 ) . همان ، ج 9 ، ص 428 .\r\n( 6 ) . همان ، ج 13 ، ص 159 - 260 .\r\n( 7 ) . فتح البارى ، ج 7 ، ص 61 - 62 .\r\n","page_name":" 72 ","page_number":72},
  {"content":"\r\n\r\nو براى همين ابو هريره در مورد او مىگويد : هيچ كس بعد از رسول خدا صلّى اللّه عليه و آله پا بر زمين نگذاشت و كفش به پا نكرد و بر مركب خود سوار نشد كه از جعفر بن ابى طالب برتر باشد . « 1 »\r\nچنين توصيفى را از وضع اصحاب صفّه در جايى نمىيابيم ، مگر آنچه را كه واثلة بن اصقع نقل كرده و گفته است : از اصحاب صفّة بودم و هيچ يك از ما لباس كامل بر تن نداشت و گرد و خاك و عرق در پوست‌هايمان خط انداخته بود . « 2 »\r\n( 1 )\r\n\r\nمفاخره در منزل پيامبر\r\nبعد از بازگشت پيامبر اكرم صلّى اللّه عليه و آله از خيبر كه جعفر بن ابى طالب و همسرش اسماء نيز به همراه آن حضرت بودند ؛ اسماء بر حفصه ، دختر عمر بن خطاب وارد شد تا او را زيارت كند و در همين زمان عمر نيز وارد شد كه دخترش را ببيند . او از دخترش پرسيد : اين كيست ؟ حفصه گفت : اسماء بنت عميس است . عمر گفت : همان كه در حبشه بوده است ؟ ! همان كه به سفر دريايى رفته است ؟ ! سپس گفت : ما در هجرت از شما سبقت گرفتيم و از اين رو به رسول خدا صلّى اللّه عليه و آله نزديك‌تر هستيم !\r\n( 2 ) اسماء گفت : به خدا كه چنين نيست . در كنار رسول خدا صلّى اللّه عليه و آله بوديد و او گرسنگان شما را سير مىكرد و نادانان شما را موعظه مىكرد ؛ در حالى كه ما در سرزمين پر از دشمن حبشه بوديم و اين ، در راه خدا و رسولش بود . . . به خدا قسم كه دست به آب و غذا نمىبرم تا آنچه را گفته‌اى براى رسول خدا صلّى اللّه عليه و آله بازگو كنم و از او در اين مورد بپرسم و همانا من دروغ نمىگويم و چيزى كم و زياد نمىكنم . سپس نزد پيامبر اكرم صلّى اللّه عليه و آله آمد و عرض كرد : اى رسول اللّه ، عمر بن خطاب به من چنين و چنان گفته است .\r\nپيامبر صلّى اللّه عليه و آله از او پرسيد : در جوابش چه گفتى ؟ او پيامبر صلّى اللّه عليه و آله را از جريان گفتگوى خود با عمر بن خطاب آگاه كرد .\r\nآن حضرت صلّى اللّه عليه و آله فرمود : او نزد من از شما سزاوارتر و اولى نيست . به علاوه او و اصحابش يك بار هجرت كرده‌اند و شما دو هجرت كرده‌ايد . « 3 »\r\n( 3 ) و واقدى با سند خود از امّ عبد اللّه مزنيه به نقل از صفيّه دختر حيىّ بن اخطب مىنويسد : روزى رسول خدا صلّى اللّه عليه و آله بر من وارد شد در حالى كه گريه مىكردم . پرسيد : تو را چه شده است ؟ و آن حضرت مرا مورد\r\n\r\n\r\n","description":"","footnote":"\r\n( 1 ) . سير أعلام النبلاء ، ج 1 ، ص 158 به نقل از ترمذى و نسائى .\r\n( 2 ) . انساب الاشراف ، ج 1 ، ص 172 . براى اطلاع بيشتر در مورد ابو هريره نگاه كنيد به كتاب : ابو هريرة شيخ المضيرة ، تأليف أبى ريّه : ص 37 و بعد از آن ، چاپ سوم .\r\n( 3 ) . فقه السيرة ، از بخارى و مسلم .\r\n","page_name":" 73 ","page_number":73},
  {"content":"\r\n\r\nملاطفت و احترام ويژه قرار مىداد - گفتم : همسرانت به من مىگويند : اى دختر يهودى و بر من فخرفروشى مىكنند !\r\nرسول خدا صلّى اللّه عليه و آله ناراحت شد و فرمود : اگر بر تو فخر فروختند يا چنين حرف‌هايى زدند ، به آنها بگو :\r\nپدرم هارون و عمويم موسى عليه السّلام است . « 1 »\r\n( 1 )\r\n\r\nتاريخ فتح خيبر\r\nابن اسحاق مىنويسد : رسول خدا صلّى اللّه عليه و آله در ذى الحجة از حديبيه بازگشت و بقيهء ذى الحجّه و مقدارى از ماه محرم را در مدينه ماند . سپس در باقيماندهء ماه محرم به سوى خيبر حركت كرد « 2 » و طبرى « 3 » و مسعودى « 4 » هم اين را گفته‌اند .\r\n( 2 ) طبرى مدت محاصرهء آنها را ذكر كرده و نوشته است : رسول خدا صلّى اللّه عليه و آله آنها را بيست و چند شب محاصره كرد و واقدى نوشته است : محاصرهء خيبر در اول سال هفتم هجرى بوده است . « 5 » و واقدى به نقل از راويان خود نقل كرده است كه گفته‌اند : رسول خدا صلّى اللّه عليه و آله در باقيمانده ذى الحجّه و محرم در مدينه ماند و در ماه صفر سال هفتم خارج شد . سپس مىنويسد : گفته مىشود كه در اول ماه ربيع الاول « 6 » خارج شد و هفت روز در رجيع اقامت كرد « 7 » و ده روز به محاصرهء قلعهء نطاة پرداخت « 8 » و سه روز محاصرهء قلعهء صعب بن معاذ طول كشيد « 9 » . پس از آن بيش از يك ماه در آنجا ماندند « 10 » كه سه روز آن صرف محاصرهء قلعه زبير شد . « 11 » و پيامبر صلّى اللّه عليه و آله آنها را در كتيبه - كه قموص هم در آن قرار داشت - و وطيح و سلالم به مدت چهارده روز محاصره كرد « 12 » و شايد كه آن حضرت صلّى اللّه عليه و آله در نيمهء محرم خارج شده و در اول ربيع الاول بازگشته است .\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 675 .\r\n( 2 ) . سيرهء ابن هشام ، ج 3 ، ص 342 .\r\n( 3 ) . طبرى ، ج 2 ، ص 657 و ج 3 ، ص 9 به نقل از ابن اسحاق .\r\n( 4 ) . التنبيه و الاشراف ، ص 222 .\r\n( 5 ) . أعلام الورى ، ج 1 ، ص 207 .\r\n( 6 ) . مغازى واقدى ، ج 2 ، ص 634 .\r\n( 7 ) . همان ، ص 645 و ص 647 و ص 687 .\r\n( 8 ) . همان ، ص 659 .\r\n( 9 ) . مغازى واقدى ، ص 660 - 662 .\r\n( 10 ) . همان ، ص 665 .\r\n( 11 ) . همان ، ص 666 .\r\n( 12 ) . همان ، ص 670 .\r\n","page_name":" 74 ","page_number":74},
  {"content":"\r\n\r\n( 1 ) در اخبار سال ششم هجرت ، خبر طبرى را از واقدى در مورد فرستادن سفيرانى به سوى پادشاهان در ماه ذى الحجّه نقل كرديم . از جملهء اين رسولان ، دحية بن خليفهء كلبى بود كه به سوى قيصر روم فرستاده شده بود . « 1 » البته در آنجا بعيد دانستيم كه وى در ماه ذى الحجّه سفر كرده باشد ؛ زيرا در خيبر حاضر بوده است . « 2 » براى همين ترجيح داديم كه خبر آن را بعد از واقعهء جنگ خيبر نقل كنيم ؛ بلكه خبر بازگشت وى از شام به دنبال سريهء زيد بن حارثه به حسمى در جمادى الآخر سال هفتم هجرت مىباشد . همچنين نامهء پيامبر اكرم صلّى اللّه عليه و آله به فارس ، خطاب به خسرو پرويز بوده است « 3 » و طبرى از واقدى نقل كرده است كه خسرو پرويز ده روز گذشته يا مانده به ماه جمادى الاول سال هفتم هجرت به قتل رسيده است و از همين معلوم مىشود كه نامهء آن حضرت صلّى اللّه عليه و آله به فارسيان قبل از نامهء وى به روميان بوده است « 4 » ؛ از اين رو در ابتدا نامه به فارس‌ها را بيان مىكنيم .\r\n( 2 )\r\n\r\nارسال نامه به كسرى\r\nكسرى ، معرّب كلمه خسرو مىباشد كه در فارسى به معناى عظيم و مهتر است . اين اسم ، علم براى هيچ كدام از پادشاهان ساسانى نيست ، بلكه يك لقب عام براى تمام آنهاست . و اين كسرائى كه پيامبر اكرم صلّى اللّه عليه و آله به وى نامه نوشت ، خسرو پرويز فرزند هرمز ساسانى بوده است .\r\n( 3 ) طبرى از ابن اسحاق [ كه در سيرهء ابن اسحاق و ابن هشام نيست 
  ] از يزيد بن حبيب روايت كرده است :\r\nرسول خدا صلّى اللّه عليه و آله عبد اللّه بن حذافه سهمى را به سوى كسرى بن هرمز ، پادشاه فارس فرستاد و اين نامه را با او ارسال كرد :\r\n« بسم اللّه الرحمن الرحيم ، از محمد رسول خدا به كسرى عظيم فارس ، سلام بر كسى كه از راه هدايت پيروى كند و به خدا و رسولش ايمان بياورد و گواهى بدهد كه « لا إله الا اللّه وحده لا شريك له و انّ محمّدا عبده و رسوله » . من تو را به سوى خدا دعوت مىكنم . من فرستادهء خدا به سوى تمام مردم هستم تا آنها را هشدار دهم و تا حقيقت مطلب بر كافران روشن شود ! اسلام بياور تا سالم و سعادتمند بمانى و اگر از قبول اسلام خوددارى كنى ، گناه مجوس بر گردن تو است . »\r\n\r\n\r\n","description":"","footnote":"\r\n( 1 ) . طبرى ، ج 2 ، ص 644 .\r\n( 2 ) . مغازى واقدى ، ج 2 ، ص 67 و سيره ابن هشام ، ج 3 ، ص 345 .\r\n( 3 ) . همان ، ج 2 ، ص 555 و در آن اشتباها سال ششم آمده است در حالى كه ارسال نامه‌ها در سال ششم بوده است .\r\n( 4 ) . طبرى ، ج 2 ، ص 656 .\r\n","page_name":" 75 ","page_number":75},
  {"content":"\r\n\r\n( 1 ) وقتى عبد اللّه بن حذافه با نامهء رسول خدا صلّى اللّه عليه و آله بر كسرى وارد شد ، وى آن را خواند و پاره‌اش كرد و گفت : او كه بردهء من است ، براى من نامه مىنويسد ! « 1 » سپس در نامه‌اى به باذان - در يمن - نوشت : براى اين مردى كه در حجاز است دو نفر را فورا بفرست تا او را نزد من بياورند .\r\nباذان قهرمان سپاه خود ، بابويه را كه مردى حسابگر بود و مىتوانست به فارسى بنويسد همراه با فردى به نام خور خسرو به سوى حجاز فرستاد . و در ضمن نامه‌اى از رسول خدا صلّى اللّه عليه و آله درخواست كرد كه همراه آنان پيش كسرى برود .\r\n( 2 ) آنها حركت كردند تا به طائف رسيدند . قريشيانى كه در طائف بودند از حركت آنها آگاه شده و بسيار خوش‌حال شدند و به همديگر مژده دادند كه : بشارت بر شما باد ! از دست اين مرد راحت شديد ، زيرا كسرى ، پادشاه پادشاهان به مقابله با او پرداخته است ! آنها از طائف خارج شدند تا به مدينه رسيده و بر رسول خدا صلّى اللّه عليه و آله وارد شدند در حالى كه ريش‌هاى خود را تراشيده و سبيل‌ها را رها كرده بودند . رسول خدا صلّى اللّه عليه و آله با ديدن اين سر و وضع ، كراهت خود را اظهار داشت . بابويه به صحبت پرداخت و گفت :\r\nشاهنشاه ، كسرى به جناب باذان نامه‌اى را ارسال كرده و به او دستور داده كه تو را به سوى او بفرستد . و من آمده‌ام كه تو را با خود ببرم ، پس اگر بيايى كه باذان نامه‌اى به شاهنشاه مىفرستد و دست از تو برمىدارد و به سود توست و اگر نيايى ، تو و قومت را نابود و سرزمينت را تباه خواهد كرد !\r\n( 3 ) رسول خدا صلّى اللّه عليه و آله به آنها فرمود : واى بر شما ! چه كسى به شما گفته است كه ريش‌هاى خود را بتراشيد ؟ ! گفتند : خداى ما - و منظورشان كسرى بود « 2 » - به ما چنين دستور داده است . رسول خدا صلّى اللّه عليه و آله فرمود : امّا خداى من به من فرموده است كه ريش را رها و شارب را كوتاه كنم . سپس به آنها فرمود : الان برويد و فردا نزد من بياييد .\r\n( 4 ) در همين زمان بر رسول خدا صلّى اللّه عليه و آله وحى شد كه خداوند ، پسر كسرى ، شيرويه را بر وى مسلط كرده و او در فلان شب از فلان ماه پدرش را كشته است ! رسول خدا صلّى اللّه عليه و آله آن دو را فراخواند و اين گزارش را به آنها رسانيد . آنها گفتند : ما از تو به خاطر خطايى كمتر از اين گله داشتيم ، و حال مىدانى كه چه مىگويى ؟ ! آيا ما اين سخن تو را بنويسيم و به اطلاع پادشاه برسانيم ؟ !\r\nفرمود : بله ، اين خبر را از جانب من به آگاهى وى برسانيد و بگوييد : به زودى دين و آئين و نام من در\r\n\r\n\r\n","description":"","footnote":"\r\n( 1 ) . يعقوبى در تاريخ خود ، ج 2 ، ص 77 مىنويسد : گفته شده است كه وقتى نامهء پيامبر - كه به اندازهء يك ذرع پوست بود - به خسرو پرويز رسيد ، آن را از جهت طولى پاره كرد .\r\n( 2 ) . باذان يا بادان ، بر حسب اصل فارسى يا بادام ، چنان كه در كتاب مسعودى آمده است : و اين به خاطر آن بوده است كه خود كسرى داراى ريش بوده است ، چنان كه در سكه‌هاى بدست آمده مشاهده مىشود . و براى اطلاع بيشتر نگاه كنيد به مجلهء وقف ، ميراث جاويدان ، شمارهء 4 ، سال اول ، ص 100 .\r\n","page_name":" 76 ","page_number":76},
  {"content":"\r\n\r\nسرزمين‌هاى زير نفوذ كسرى گسترش مىيابد و تمام اطراف عالم را فرا مىگيرد ! و به بادان بگوييد : اگر اسلام بياورى ، حكومتت را به تو واگذار مىكنم و پادشاهى تو را بر ايرانىزادگان « 1 » تثبيت خواهم نمود .\r\nسپس كمربندى را كه در آن قطعه‌هايى از طلا و نقره به كار رفته بود و آن را بعضى از پادشاهان « 2 » به وى هديه نموده بودند ، به خور خسرو هديه كرد و آنها از نزد وى خارج شدند . . . .\r\n( 1 ) وقتى پيش باذان رسيدند ، اين گزارش را به آگاهى وى رساندند . او گفت : به خدا سوگند او پيامبر است . ما بايد منتظر بمانيم ، اگر سخن وى به حقيقت پيوست ، او پيامبر خدا است و الّا دربارهء او انديشهء ديگرى مىكنيم .\r\nبابويه به باذان گفت : تا كنون با مردى صحبت نكرده‌ام كه باهيبت‌تر از او باشد !\r\nباذان از او پرسيد : آيا محافظانى هم با خود داشت ؟ جواب داد : نه . و هنوز باذان از جاى خود بلند نشده بود كه نامه‌اى از طرف شيرويه رسيد . در اين نامه آمده بود : من كسرى را نكشته‌ام مگر به خاطر سخت‌گيرىهايش در مورد فارس‌ها كه اشرافشان را مىكشت و يا به زندان مىانداخت . وقتى كه نامه‌ام به تو رسيد ، براى من از كسانى كه دست‌نشاندهء تو هستند ، بيعت بگير و مردى را كه كسرى در مورد او برايت نامه نوشته بود ؛ زير نظر بگير و با او كارى نداشته باش تا دستورى از من برسد .\r\nپس از آنكه باذان نامه را خواند ، گفت : اين مرد فرستادهء خدا است ! و اسلام آورد و كسانى از فارس‌زادگان كه در يمن بودند ، اسلام آوردند .\r\n( 2 ) از ديگر اخبار غيبى اينكه وقتى عبد اللّه بن حذافه بازگشت و به رسول خدا صلّى اللّه عليه و آله خبر داد كه كسرى نامه را پاره كرده است ؛ فرمود : پادشاهىاش از هم پاشيده مىشود ! و واقدى مىنويسد : شيرويه ، پدرش را در شش ساعت گذشته از شب سه‌شنبه كه ده روز از جمادى الاول سال هفتم هجرت گذشته بود ( يا ده روز باقيمانده بود ) كشت . « 3 »\r\n\r\n\r\n","description":"","footnote":"\r\n( 1 ) . ايرانىزادگان ( الأبناء ) ، فرزندان و نوادگان نظاميان ساسانى بودند كه همراه سيف بن ذى يزن براى نجات يمن از دست حبشىها به يمن آمده بودند . اينها در همان يمن متولد شده و عرب شده بودند .\r\n( 2 ) . شايد كه اين كمربند از هداياى مقوقس مصر يا نجاشى حبشى بوده است .\r\n( 3 ) . طبرى ، ج 2 ، ص 654 - 657 . نك به ساير مصادر در مكاتيب الرسول ، ج 1 ، ص 90 - 97 . و خلاصهء اين خبر را حلبى در مناقب ، ج 1 ، ص 79 - 80 از كتاب مجالس ماطيرى و أعلام النبوة ماوردى نقل كرده است و علامهء مجلسى آن را در بحار الانوار ، ج 20 ، ص 389 - 391 و به نقل از كتاب المنتقى ، تأليف كازرونى به نقل از ابن اسحاق ، آورده ؛ چنان كه در تاريخ طبرى بدان اشاره شده است . براى مطالعهء بيشتر نگاه كنيد به مجلهء وقف ، ميراث جاويدان ، شمارهء 4 ، ص 91 - 101 . در خلال جنگ جهانى اول ، پوستى دباغى شده به ابعاد 21 31 كه از طول پاره شده بود و در آن پانزده سطر به امضاى محمد رسول اللّه به كسرى عظيم فارس وجود داشت ؛ به وسيلهء هانرى فرعون وزير خارجه وقت لبنان به مبلغ 150 ليرهء طلاى عثمانى خريدارى شد . اين پوست همچنان در -\r\n","page_name":" 77 ","page_number":77},
  {"content":"\r\n\r\n( 1 )\r\n\r\nانتخاب زمان مناسب\r\nدر معناى « الفتح » در شأن نزول سورهء فتح به هنگام صلح حديبيه ، گفته شد كه مصداق و معناى فتح با قول خداوند متعال ظاهر شد كه مىفرمايد :\r\n   « . . . وَ هُمْ مِنْ بَعْدِ غَلَبِهِمْ سَيَغْلِبُونَ فِي بِضْعِ سِنِينَ ، لِلَّهِ الْأَمْرُ مِنْ قَبْلُ وَ مِنْ بَعْدُ وَ يَوْمَئِذٍ يَفْرَحُ الْمُؤْمِنُونَ بِنَصْرِ اللَّهِ »    « 1 » ؛ و آنها به زودى و چند سال پس از مغلوب شدن ، غالب خواهند شد و سرانجام كارها از قبل و بعد به دست خداست و در آن روز مؤمنان به خاطر يارى خدا خوش‌حال خواهند شد .\r\n( 2 ) از مسعودى نقل شده است كه فرماندهء سپاه فارس ، شهر براز كه همدم پرويز بود ، از روميان شكست خورد . « 2 » در نتيجه روميان بر ممالك فارس در عراق هجوم آوردند و عدهء زيادى را كشتند و اسير كردند و البته در اين زمينه بين مسعودى و ابن عبري اختلاف وجود دارد . مسعودى در اين مورد مىنويسد : پرويز حيله‌اى به هرقل زد و او را از پايتخت خود ( طيسفون - مدائن ) دور كرد و تا قسطنطنيه عقب راند . « 3 » در حالى كه ابن عبرى مىگويد : هرقل و روميان پايتخت كسرى را فتح كردند و افراد زيادى را اسير كرده و بازگشتند . « 4 »\r\nالبته شكست مادى ملازم با شكست روحى و معنوى است . و شايد كه رسول خدا صلّى اللّه عليه و آله اين زمان را فرصت مناسبى براى دعوت خسرو پرويز مستكبر و شكست خورده به اسلام ديده است تا دست از دين شكست خورده‌اش بردارد و اسلام را قبول كند .\r\n( 3 ) همچنين مناسب ديد كه نصارا را به دين خود دعوت كند تا به آنها و مشركان بگويد كه خوش‌حالى مؤمنان به خاطر پيروزى آنها بر فارسيان ، به معناى اذعان به حقانيت آنها نيست ، مگر به طور نسبى . و شايد كه دعوت نصارا از سوى آن حضرت صلّى اللّه عليه و آله - به غير از نجاشى - بعد از سخت‌گيرى وى بر يهوديان كه دشمنان نصرانىها بودند و پيروزى بر آنها ، به عنوان نقاط مثبتى براى وى و نزديكى بيشتر به نصارا بوده باشد .\r\n\r\n\r\n","description":"","footnote":"\r\n- خزانهء نفيس وى در بيروت قرار دارد . و قتل پرويز را در سال 628 م . كه موافق با اواخر سال ششم و اوايل سال هفتم است معين كرده‌اند .\r\n( 1 ) . روم / 3 .\r\n( 2 ) . التنبيه و الاشراف ، ص 222 .\r\n( 3 ) . همان ، ص 135 .\r\n( 4 ) . تاريخ مختصر الدول ، ص 92 .\r\n","page_name":" 78 ","page_number":78},
  {"content":"\r\n\r\n( 1 )\r\n\r\nدعوت كنندگان به اسلام در شام\r\nطبرى از واقدى روايت مىكند كه رسول خدا صلّى اللّه عليه و آله شجاع بن وهب اسدى قريشى را به سوى حارث بن ابى شمر غسّانى « 1 » ارسال نمود و در نامه‌اى به وى نوشت : « سلام على من اتبع الهدى و آمن به . تو را دعوت مىكنم به اينكه به خدايى كه هيچ شريكى ندارد ايمان بياورى تا پادشاهىات براى تو باقى بماند » !\r\nپس از آنكه شجاع بن وهب بر وى وارد شد و نامه را خواند ، او گفت : چه كسى مىخواهد پادشاهىام را از من بگيرد ؟ ! « 2 »\r\n( 2 ) طبرى از ابن اسحاق از ابن شهاب زهرى از ابن عباس از ابو سفيان بن حرب [ ! 
  ] روايت مىكند : جنگ با رسول خدا صلّى اللّه عليه و آله ما را به محاصره انداخته و اموال ما را كاهش داده بود . در هنگامى كه صلح و آرامش بين ما و رسول خدا صلّى اللّه عليه و آله برقرار بود همراه عده‌اى از تجار قريش براى تجارت به سوى غزّه در شام حركت كرديم . فارس‌ها قبلا صليب اعظم بيت المقدس را به غارت برده بودند و ما زمانى وارد غزّه شديم كه هرقل بر فارس‌هايى كه در سرزمين وى بودند ، غلبه پيدا كرده بود و صليب اعظم را از آنها بازپس گرفته و آنها را بيرون نموده بود .\r\n( 3 ) كاخ وى در حمص قرار داشت و هنگامى كه آگاه شد صليب بازپس گرفته شده است ، پياده از حمص حركت كرد تا به بيت المقدس برود و در آنجا نماز شكر به جاى آورد . اشراف و بزرگان ، وى را همراهى مىكردند و در طول مسير فرش‌ها پهن مىشد و گل‌هايى بر آنها ريخته مىشد تا وى از روى آنها عبور كند ! او با اين وضع به شهر ايليا [ قدس 
  ] رسيد و نماز شكر را به جاى آورد .\r\nدر اين زمان فرماندار بصرى همراه مرد عربى كه با خود آورده بود ، بر هرقل وارد شد . او به هرقل گفت :\r\nاى پادشاه ، اين مرد از باديه‌نشينان است كه در مورد امر عجيبى كه در سرزمينش رخ داده است ؛ سخن مىگويد .\r\n( 4 ) هرقل به مترجم خود گفت : از او بپرس چه حادثه‌اى در سرزمين وى رخ داده است ؟ مترجم از او پرسيد . او جواب داد : در ميان ما مردى ظهور كرده كه ادّعا مىكند پيامبر است . عده‌اى او را تصديق كرده و با وى همراه شده‌اند و عده‌اى با وى مخالفت مىكنند . در اين مدت جنگ‌هاى زيادى بين او و مخالفانش رخ داده است و من در چنين حالتى آنها را ترك كرده‌ام .\r\n( 5 ) هرقل فرمانده لشكر را فراخواند و گفت : تمام شام را زير و رو كن تا فردى را بيابى كه از اقوام اين مرد - يعنى پيامبر - باشد . فرمانده رومى نزد ما كه در غزّه بوديم آمد و پرسيد : آيا شما از قوم همين مردى هستيد كه در حجاز ظهور كرده است ؟ گفتيم : بله . گفت : با من نزد پادشاه بياييد .\r\n\r\n\r\n","description":"","footnote":"\r\n( 1 ) . طبرى ، ج 2 ، ص 644 و از ابن اسحاق ، ج 2 ، ص 652 نقل كرده است : آن حضرت او را به سوى منذر بن حارث ، حاكم دمشق فرستاد .\r\n( 2 ) . طبرى ، ج 2 ، ص 652 ، وى سپس از پيامبر اكرم صلّى اللّه عليه و آله روايت كرده است كه فرمود : پادشاهىاش نابود شد ! و ما خبر وى را قبل از جنگ خيبر نقل كرديم و خلاصهء خبر وى را به جهت ارتباط به موضوع در اينجا آورده‌ايم .\r\n","page_name":" 79 ","page_number":79},
  {"content":"\r\n\r\n( 1 ) پس از آنكه نزد پادشاه رفتيم ، سؤال كرد : آيا شما از نزديكان اين مردى كه در حجاز ظهور كرده است ، مىباشيد ؟ گفتيم : بله .\r\nگفت : كدام يك از شما به او نزديك‌تر است ؟\r\nگفتم : من [ و شايد كه اين بعد از آن باشد كه پيامبر با دختر ابو سفيان ازدواج كرده بود 
  ] .\r\nپس مرا در مقابل خود نشاند و همراهان مرا پشت سر من نشانيد و سپس به مترجم گفت كه بگويد : من از تو سؤال‌هايى مىكنم ؛ اگر دروغ بگويى ، تو را اعدام مىكنم . سپس گفت : در مورد اين مردى كه چنين ادعايى مىكند و در ميان شما ظهور كرده است براى من توضيح بده .\r\nگفتم : از هر چه مىخواهى بپرس .\r\n( 2 ) پرسيد : حسب و نسب او در ميان شما چگونه است ؟\r\nگفتم : او داراى نسب اوسط « 1 » در ميان ما مىباشد .\r\nپرسيد : آيا در ميان خاندانش ، فرد ديگرى بوده است كه چنين حرف‌هايى زده باشد و الان خود را به او تشبيه كند ؟\r\nگفتم : نه .\r\n( 3 ) پرسيد : آيا در ميان شما مقامى داشته است كه آن را از او گرفته باشيد و الان خواسته باشد كه با اين سخنان آن را بازپس بگيرد ؟\r\nگفتم : نه .\r\nپرسيد : بگو كه پيروان وى چه كسانى هستند ؟\r\nگفتم : مستضعفان و مسكينان و زنان و جوانان ؛ امّا هيچ يك از بزرگان و پيران و كلانتران و مهتران از او پيروى ننموده‌اند .\r\nپرسيد : آيا كسانى كه از او پيروى مىكنند ، او را دوست دارند و ملازم با او هستند يا اينكه او را تنها مىگذارند و از او جدا مىشوند ؟\r\nگفتم : هيچ يك از پيروانش از او جدا نشده‌اند .\r\nپرسيد : بگو كه جنگ ميان شما و او چگونه است ؟\r\nگفتم : گاهى ما پيروز مىشويم و گاهى او .\r\n\r\n\r\n","description":"","footnote":"\r\n( 1 ) . اوسط در اينجا از قبيل قول خداوند متعال مىباشد كه مىفرمايد : « قال اوسطهم » ؛ يعنى بزرگ‌تر آنها گفت و اين بدان خاطر است كه اوسط كوه و شتر و نخل و درخت و خيمه به معناى بالاى آن مىباشد و همچنين خداوند متعال مىفرمايد :  « جَعَلْناكُمْ أُمَّةً وَسَطاً »  ؛ به معناى اين است كه :  « كُنْتُمْ خَيْرَ أُمَّةٍ »  ، نه به معناى امت ميانه .\r\n","page_name":" 80 ","page_number":80},
  {"content":"\r\n\r\n( 1 ) پرسيد : آيا اهل فريب و نيرنگ هم هست ؟\r\nگفتم : نه . ما با او در حال صلح هستيم ، أمّا از نيرنگ او در امان نيستيم !\r\nسپس گفت : از تو پرسيدم كه نسب او در ميان شما چگونه است ؟ تو گفتى كه او داراى نسب أوسط مىباشد . بدان كه خداوند پيامبرانش را از ميان چنين خاندانى برمىگزيند و جز از طبقهء أوسط كسى را به پيامبرى انتخاب نمىكند . و از تو پرسيدم : آيا فردى از خاندانش چنين حرف‌هايى را مىزده است تا وى خود را به او تشبيه كند و تو گفتى : نه .\r\nو از تو پرسيدم : آيا داراى مقامى بوده است كه آن را از او گرفته باشيد و الان خواسته باشد كه با اين سخنان آن را بازپس بگيرد ؟ و تو گفتى : نه .\r\n( 2 ) و از تو در مورد پيروانش سؤال كردم و تو گفتى كه مستضعفان و مسكينان و جوانان و زنان از وى پيروى مىكنند و در طول تاريخ هم اين گونه بوده است .\r\nو از تو سؤال كردم كه آيا پيروانش او را دوست دارند و با او ملازم هستند يا اينكه او را تنها مىگذارند و از او جدا مىشوند ؟ تو گفتى كه تا كنون هيچ يك از پيروانش از او جدا نشده‌اند . و اين به خاطر آن است كه وقتى حلاوت ايمان در قلبى داخل شود ، از آن خارج نمىشود !\r\nو از تو سؤال كردم كه آيا اهل فريب و نيرنگ هست ؟ گفتى : نه .\r\nاگر آنچه را كه گفته‌اى ، درست باشد ؛ مطمئنا او تا اينجايى را كه من هستم ، فتح خواهد كرد و دوست داشتم كه نزد او مىبودم و پاهايش را مىشستم !\r\n( 3 ) سپس به من گفت : به دنبال كار خود برو . برخاستم و نزد همراهانم رفتم در حالى كه بر پشت دست خودم مىزدم و مىگفتم : اى بندگان خدا ، همانا كار پسر ابى كبشه بالا گرفته است كه پادشاهان بنى الأصفر [ روميان 
  ] كه در شام حكومت مىكنند از او مىترسند !\r\nسپس دحية بن خليفهء كلبى بر هرقل وارد شد در حالى كه نامه رسول خدا صلّى اللّه عليه و آله را در دست داشت و در آن آمده بود :\r\n« بسم اللّه الرحمن الرحيم ، از محمد رسول خدا صلّى اللّه عليه و آله به هرقل عظيم و مهتر روم . سلام بر كسى كه از راه هدايت پيروى كند . امّا بعد ، اسلام بياور تا سالم و سعادتمند باشى . اسلام بياور كه خداوند اجر تو را دو برابر بدهد . و اگر اسلام را قبول نكنى ، گناه تمام رعيّت بر عهدهء تو است . » « 1 »\r\n\r\n\r\n","description":"","footnote":"\r\n( 1 ) . طبرى ، ج 2 ، ص 646 - 649 با اندكى تصرف و اين خبر در سيرهء ابن هشام نيامده است . مآخذ اين حديث را در مكاتيب الرسول ، ج 1 ، ص 112 - 105 نگاه كنيد .\r\n","page_name":" 81 ","page_number":81},
  {"content":"\r\n\r\n( 1 ) سپس طبرى از ابن اسحاق از پير مردى از اهل شام ( كه ظاهرا نصرانى بوده و مسلمان شده بود ) روايت مىكند هنگامى كه هرقل از جريان كار رسول خدا صلّى اللّه عليه و آله آگاه شد ، روميان را جمع كرد و گفت : اى جماعت روميان ، من امورى را به شما پيشنهاد مىكنم و شما بگوييد كه كدام يك را انتخاب كنم ؟ گفتند : آن امور چيست ؟\r\nگفت : به خدا قسم مىدانيد اين مردى كه در حجاز ظهور كرده ، پيامبر و فرستاده‌شدهء از سوى خداست . او را با صفاتش كه در كتاب ما آمده است ؛ مىشناسيم . پس بياييد تا از او پيروى كنيم و در اين صورت در دنيا و آخرت سالم و سعادتمند خواهيم بود !\r\nگفتند : چگونه ما زيردست عرب‌ها شويم در حالى كه داراى سرزمين بزرگتر و جمعيت بيشتر و كشورى بهتر هستيم ؟ !\r\nگفت : پس بياييد به او جزيه بدهيم تا از جنگ با وى در امان باشيم و شوكت او را با مالى كه به وى مىدهيم ، بشكنيم .\r\n( 2 ) گفتند : چگونه ما با خفت و خوارى به عرب‌ها خراج بدهيم در حالى كه تعدادمان بيشتر و مملكت ما وسيع‌تر و مستحكم‌تر است ؟ !\r\nمرد شامى گفت : شام در آن زمان شامل ماوراى درب و مادون درب بود كه بدان سوريه هم مىگفتند و شامل حمص ، دمشق ، اردن و فلسطين بود ؛ براى همين هرقل به آنها گفت : پس با او مصالحه مىكنم كه سوريه مال او باشد و ديگر سرزمين‌هاى شام را براى ما واگذارد !\r\n( 3 ) گفتند : چگونه سوريه را به وى واگذاريم در حالى كه بهترين جاى شام است ؟ ! هرگز اين كار را نكن .\r\nسپس گفت : به خدا قسم اگر بتوانيد از شهرهاى خودتان در برابر لشكر او دفاع كنيد هرآينه خودتان را پيروز خواهيد ديد . آنگاه به سوى قسطنطنيه پيش رفت تا به درب رسيد . در آنجا رو به شام كرد و گفت :\r\nخدا حافظ اى سرزمين سوريه . « 1 »\r\n( 4 ) ابن اسحاق مىنويسد : رسول خدا صلّى اللّه عليه و آله دحية بن خليفهء كلبى را به سوى قيصر روم فرستاد . وى به همراه خود مال التجاره‌اى داشت . وقتى از پيش قيصر بازمىگشت « 2 » و به منطقهء شنار رسيد ؛ هنيد ضليعى جذامى از قبيلهء غطفان به همراه پسرش بر وى حمله كردند و تمام مال التجاره‌اش را تصاحب كردند .\r\n\r\n\r\n","description":"","footnote":"\r\n( 1 ) . طبرى ، ج 2 ، ص 651 و اين خبر در سيرهء ابن هشام نيامده است و محقق بزرگوار ، مرحوم احمدى در مكاتيب الرسول ، ج 1 ، ص 113 - 115 در خلاصهء اين خبر را به نقل از مسند امام احمد ، ج 4 ، ص 75 آورده و گفته است : معلوم است كه بندهاى سه‌گانه در كتاب اول نبوده است و بلكه در مرتبهء دوم ، در سال نهم كه جنگ تبوك رخ داده بوده است . و در صفحهء 108 آمده است كه دحيه كلبى با شامىها تجارت مىكرد ، از اين رو رسول خدا صلّى اللّه عليه و آله او را به عنوان فرستادهء خود برگزيد .\r\n( 2 ) . واقدى در ج 2 ، ص 555 مىنويسد : كه قيصر به دحيه مقدارى پول و يك دست خلعتى جايزه داده بود ، ج 2 ، ص 555 .\r\n","page_name":" 82 ","page_number":82},
  {"content":"\r\n\r\nقبل از نقل اخبار مربوط به خيبر گفتيم كه رفاعة بن زيد جذامى ضبيبى از قبيلهء غطفان بر قوم خود وارد شد و آنها را به اسلام دعوت كرد و عده‌اى از آنها به وى پاسخ مثبت دادند . هنگامى اين عده شنيدند كه هنيد و پسرش به دحية حمله كرده و اموالش را برده‌اند ، به سوى آنها حركت كردند و تمام اموال دحيه را بازپس گرفته و به دحيه دادند و آنگاه دحية به سوى مدينه حركت كرد . « 1 »\r\n( 1 ) سپس واقدى روايت كرده است كه دحيه قبل از آنكه رسول خدا صلّى اللّه عليه و آله وارد اتاقش شود ، پشت در خانه‌اش رسيد و در زد . رسول خدا صلّى اللّه عليه و آله پرسيد : كيستى ؟ او جواب داد : دحيهء كلبى . آن حضرت صلّى اللّه عليه و آله فرمود : داخل شو . او رسول خدا صلّى اللّه عليه و آله را از جريان ملاقات خود با هرقل آگاه كرد . سپس گفت : اى رسول خدا ، از پيش هرقل بازگشتم تا به حسمى رسيدم . در آنجا طايفه‌اى از قبيلهء جذام بر من حمله كردند و اموالم را به سرقت بردند و . . . سپس از وى درخواست كرد كه هنيد و پسرش را به قتل برساند . رسول خدا صلّى اللّه عليه و آله دستور داد كه افرادى به دنبال آن دو بروند و براى اين كار زيد بن حارثه در جمادى الآخر سال ( هفتم « 2 » ) حركت كرد .\r\n( 2 )\r\n\r\nسريهء زيد به منطقهء حسمى\r\nرسول خدا صلّى اللّه عليه و آله زيد را با دحيهء كلبى به همراه پانصد نفر به اين سريّه فرستاد . آنها شب‌ها حركت مىكردند و روزها مخفى مىشدند و راهنمايى از بنى عذرة نيز با آنها بود . راهنما او را از طرف أولاج « 3 » از ناحيهء حرّه الرّجلاء به پيش برد .\r\n( 3 ) از سوى ديگر قبيلهء غطفان از جذام و وائل و كسانى كه با ايشان بودند از سلامان و سعد بن عذيم ، وقتى كه رفاعة بن زيد نامهء رسول خدا صلّى اللّه عليه و آله را برايشان آورد ؛ به سوى او حركت كردند تا در حرّة الرّجلاء فرود آمدند . در آن هنگام رفاعة بن زيد با عده‌اى از افراد بنى ضبيب در گوشه‌اى از دشت ربّه به سر مىبردند .\r\nدر همين حال راهنما ، زيد و سپاهيانش را به سوى رفاعة و افرادش راهنمايى كرد . آنها در هنگام صبح از جانب حرّه « 4 » با نيزه حمله را آغاز كردند و هنيد و پسرش را به قتل رساندند و عدهء زيادى را كشتند . در نتيجه مردانشان فرار كردند و صد نفر از زنان و بچه‌ها اسير شدند . مسلمانان حدود هزار شتر و پنج هزار گوسفند « 5 » به غنيمت گرفتند كه به هر نفر هفت شتر و هفتاد گوسفند رسيد و با زنان آنها پس از پاك شدن نزديكى كردند .\r\n\r\n\r\n","description":"","footnote":"\r\n( 1 ) . سيرهء ابن هشام ، ج 4 ، ص 260 - 261 .\r\n( 2 ) . مغازى واقدى ، ج 2 ، ص 555 - 557 و در آن آمده است كه در سال ششم و اين در حالى است كه اعزام دحيه به سوى قيصر روم در سال هفتم بوده است نه در سال ششم .\r\n( 3 ) . همان ، ج 2 ، ص 558 .\r\n( 4 ) . سيرهء ابن هشام ، ج 4 ، ص 261 .\r\n( 5 ) . مغازى واقدى ، ج 2 ، ص 558 .\r\n","page_name":" 83 ","page_number":83},
  {"content":"\r\n\r\n( 1 ) ابن اسحاق مىنويسد : بنى ضبيب در وادى مدان از ناحيهء حرّة و در جانبى كه سيل از طرف مشرق مىآيد ساكن بودند . . . مسلمانان به مدان رسيدند و بنو ضبيب كه از حضور آنها مطلع شده بودند ؛ سوار مركب شده و به سپاهيان اسلام نزديك شدند . از جملهء اين افراد ، حسّان بن ملّة ضبيبى بود كه قبلا با دحية رفاقت و آشنايى داشت و به او سورهء ام الكتاب ( حمد ) را ياد داده بود .\r\nآنان وقتى كه مقابل سپاه اسلام رسيدند ، حسّان پيش رفت و اعلام كرد : ما قومى مسلمان هستيم . يكى از سپاهيان ، آنها را نزد زيد بن حارثه برد . حسان به زيد گفت : ما مسلمان هستيم . زيد گفت : پس بايد بتوانيد ام الكتاب را بخوانيد . حسان ام الكتاب را خواند . پس از آن زيد بن حارثه گفت : در ميان سپاه اعلام كنيد : همانا خداوند سرزمين و جان و مال اين قوم را بر ما حرام كرده است ، مگر كسى كه درصدد خيانت و فريب باشد و سپاهيان را از ورود به منطقهء آنها نهى كرد . سپس ضبيبىها به سوى قوم خود بازگشتند .\r\nآنگاه پس از مقدارى استراحت به سوى رفاعة بن زيد در كنار چاه كراع ربّه كه در پشت دشت ليلى قرار داشت ؛ حركت كردند . آنها هنگامهء صبح به آنجا رسيدند . حسّان بن ملّة به رفاعة گفت : تو در اينجا مىنشينى و شير بز مىنوشى ، در حالى كه قبيلهء جذام را با نامه‌اى كه برايشان آوردى ، فريب دادى ؟ ! و الان زنان قبيلهء جذام اسير شده و اموالشان مصادره شده است ؟ !\r\n( 2 ) رفاعة با شنيدن اين خبر به سرعت سوار شتر خود شد و با همراهانش حركت كرد . آنان پس از سه شب به مدينه رسيدند و مستقيم به مسجد رفته و بر رسول خدا وارد شدند . آن حضرت وقتى كه آنها را ديد ، اشاره كرد كه نزدش بروند . وقتى كه پيش آن حضرت صلّى اللّه عليه و آله رفتند ، رفاعه نوشته‌اى را به او داد .\r\nپيامبر صلّى اللّه عليه و آله نامه را به جوانى كه نزديك او بود داد و فرمود : اى جوان آن را با صداى بلند بخوان . پس از آنكه نامه را خواند ، پيامبر صلّى اللّه عليه و آله فهميد كه اين همان نامهء خودش به قبيلهء جذام است . آنگاه آنها او را از جريان با خبر كردند . رسول خدا صلّى اللّه عليه و آله فرمود : حال با كشته‌ها چه كنيم ؟ همگى ساكت شدند ، براى همين آن حضرت صلّى اللّه عليه و آله دوباره سؤال خودش را مطرح كرد .\r\nابو زيد بن عمر گفت : اى رسول خدا ، زنده را آزاد كن و ما كشته‌ها را ناديده مىگيريم .\r\n( 3 ) پيامبر اكرم صلّى اللّه عليه و آله فرمود : ابو زيد درست مىگويد ، پس رو به على عليه السّلام كرد و فرمود : به همراه آنها برو اى على ! على عليه السّلام فرمود : زيد از من اطاعت نخواهد كرد اى رسول خدا ! فرمود : شمشيرم را بگير و به عنوان نشانى با خود داشته باش . على عليه السّلام فرمود : اى رسول خدا ، مركبى ندارم كه بر آن سوار شوم . « 1 »\r\nيكى از آنها گفت : اين شتر مال تو باشد . پس همگى سوار شدند و حركت كردند .\r\nزيد بن حارثه ، رافع بن مكيث را به عنوان بشارت دهنده بر ناقه‌اى غنيمتى سوار كرده و به سوى رسول\r\n\r\n\r\n","description":"","footnote":"\r\n( 1 ) . سيرهء ابن هشام ، ج 4 ، ص 161 - 164 .\r\n","page_name":" 84 ","page_number":84},
  {"content":"\r\n\r\nخدا فرستاده بود . على عليه السّلام پس از ملاقات وى از او درخواست كرد كه از ناقه پياده شود و آن را به صاحبانش تحويل دهد . او گفت : اى على ، چرا چنين كنم ؟ فرمود : اين مال آنها است كه آن را شناسايى كرده‌اند و حق دارند آن را بگيرند . آنگاه على عليه السّلام رافع را بر ترك خود سوار كرد و به حركت خويش ادامه دادند تا در فيفاء الفحلتين به سپاه اسلام رسيدند .\r\n( 1 ) على عليه السّلام زيد بن حارثه را ملاقات كرد و فرمود : رسول خدا صلّى اللّه عليه و آله دستور داده است آنچه از اموال و افراد اين قوم به دست آورده‌اى ، به آنها بازگردانى . زيد گفت : نشانه‌اى از رسول خدا صلّى اللّه عليه و آله ارائه كن ! على عليه السّلام فرمود : اين شمشير رسول خدا صلّى اللّه عليه و آله است . زيد شمشير را شناخت . سپس از مركب خود پياده شد و به سپاهيان اعلام كرد كه جمع شوند . آنها جمع شدند . آنگاه اعلام كرد : هر كسى كه مالى يا اسيرى را به غنيمت برده است ، بايد آن را بازگرداند ، زيرا فرستادهء رسول خدا صلّى اللّه عليه و آله چنين پيغامى آورده است . « 1 »\r\nبنى ضبيب شروع به تحويل گرفتن افراد و اموال خود كردند و حتى بعضى از جواهرات زنان را از لابلاى اثاثيهء سپاهيان بيرون مىكشيدند ! « 2 »\r\n( 2 ) بنابراين ، خبرى كه ارسال نامهء آن حضرت صلّى اللّه عليه و آله به قيصر روم در شام به وسيلهء دحيهء كلبى را بيان مىكند ، متضمن نامهء ديگرى به قبيله‌هاى بنى ضبيب و جذام و وائل و سعد بن هذيم از غطفان مىباشد كه به وسيلهء رفاعة بن زيد ضبيبى جذامى از طايفهء غطفان براى آنها فرستاده شده است . اين نامه در اسلام آوردن آنها تأثير گذاشت و بعدها هم سبب آزاد شدن اموال و اسيران آنها شد .\r\nاين خبر اگر چه به اسلام آوردن اين قبايل از غطفان به غير از قبيلهء بنى ضبيب تصريح نكرده است ؛ امّا ظاهرا به اين امر اشاره مىكند . و در آنجا قبايل ديگرى از غطفانىها بودند كه بعدا مسلمان شدند .\r\n( 3 )\r\n\r\nنامهء پيامبر به اكثم بن صيفى تميمى\r\nنامه‌هاى آن پيامبر صلّى اللّه عليه و آله دو قسم هستند : برخى از آنها معلوم التاريخ‌اند كه از سال هشتم تا دهم ارسال شده است و بعضى مجهول التاريخ هستند ؛ اما بايد به معلوم التاريخ‌ها ملحق شوند .\r\nاز جمله نامهء مجهول التاريخى كه سزاوار است در اينجا مطرح شوند ، نامهء آن حضرت صلّى اللّه عليه و آله به اكثم بن صيفى تميمى ، از حكماى معروف عرب مىباشد .\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 560 - 559 .\r\n( 2 ) . سيرهء ابن هشام ، ج 4 ، ص 264 . از تحريفات يا تصحيفات عجيب اين است كه در سيره آمده است : « زيور آلات زنان را از لابلاى اثاثيهء سپاهيان بيرون مىكشيدند » ؛ اما اين عبارت در مغازى واقدى به اين صورت تحريف شده است : « زنان را از زير مردان بيرون مىكشيدند ! ! »\r\n","page_name":" 85 ","page_number":85},
  {"content":"\r\n\r\n( 1 ) خبر آن را صدوق در اكمال الدين ، در باب پنجاه و هفتم و در قسمت معمّرين آورده است . وى اخبار مربوط به وى را با اين شعر او شروع كرده است :\r\n و إنّ امرا عاش تسعين حجّة * إلى مائة لم يسأم العيش ، جاهل \r\n خلت مائتان غير ستّ و اربع * و ذلك من عدّ الليالى قلائل \r\n- اگر مردى نود يا صد سال عمر كرده ، اما از زندگى خسته نشده ، جاهل است .\r\n- عمر از دويست كه شش و چهار را از آن كم كنى گذشته است و اين در مقايسه با شمارش شب‌هاى بسيار ، اندك است .\r\n( 2 ) وى در ادامه مىنويسد : عرب‌ها هيچ كس را حكيم‌تر و انديشمندتر از او نمىدانستند و هنگامى كه او جريان رسول خدا صلّى اللّه عليه و آله را شنيد ، پسرش ، حليس را فرا خواند و او را به مدينه فرستاد تا ببيند چه خبر است .\r\nو هنگام حركت به وى گفت : اى پسرم ، وقتى كه بر اين مرد وارد شدى - كه من حسب و نسب او را پرسيده‌ام و مىدانم كه او از قريش كه سرور عرب‌ها هستند ، مىباشد - بايد بدانى كه او يكى از اين دو است : يا به دنبال پادشاهى است كه اين براى غير او معين گرديده است كه در اين صورت او را احترام فوق العاده بگذار و در مقابلش از جا برنخيز و بدون اجازه‌اش بر جايى ننشين تا او بگويد . در اين صورت اگر به دنبال پادشاهى است ، از او دور باش تا از شر وى در امان بمانى و به او نزديك شو تا از خير او بهره‌مند گردى .\r\n( 3 ) امّا اگر پيامبر باشد ، در اين صورت ، چيزى را دوست ندارد ، مگر آنكه بدان مىرسد و به چيزى نگاه نمىكند ؛ مگر آنكه دربارهء آن حكم مىكند . او خير را از هر جايى كه باشد ، مىگيرد . او هيچ‌گاه خطا نمىكند تا مورد عيب‌جويى قرار گيرد . كارهايش همان گونه است كه دوست مىدارى . تمام كارهايش را صالح و تمام اخبارش را صادق مىيابى . او را مىبينى كه داراى نفس متواضعى است و در مقابل خدا خوار و ذليل است ، در اين صورت بدون مشورت با من صحبتى با او نداشته باش ؛ زيرا اگر فرستاده‌اى از پيش خود كارى را انجام دهد ، كار از دست آن كسى كه او را فرستاده است ؛ خارج مىشود . آنچه را كه به تو مىگويد ، خوب به خاطر بسپار تا به من بگويى ؛ زيرا اگر چيزى را فراموش كنى يا خيال‌بافى كنى ، اين زحمت را بر دوش من مىاندازى كه پيك ديگرى بفرستم .\r\n( 4 ) آنگاه نامه‌اى به اين مضمون همراه وى فرستاد : « باسمك اللهم ، از بنده‌اى به بندهء ديگر . اما بعد ، آنچه كه به تو ابلاغ شده است ، به ما ابلاغ كن . همانا خبرهايى از تو به ما رسيده است كه اصل آن را نمىدانيم .\r\nاگر صلاح مىدانى آنها را به ما نشان بده و اگر آنها را آموخته‌اى به ما ياد بده و ما را در گنج خود شريك كن . و السلام » . « 1 »\r\n\r\n\r\n","description":"","footnote":"\r\n( 1 ) . إكمال الدين ، ص 531 - 530 و كنز الفوائد از كراجكى .\r\n","page_name":" 86 ","page_number":86},
  {"content":"\r\n\r\n( 1 ) ابن حجر « 1 » و ابن اثير « 2 » و ابن عبد البر « 3 » نقل كرده‌اند كه او دو نماينده [ كه شايد پسرانش : حبيش و حليس بوده‌اند . 
  ] به سوى پيامبر اسلام صلّى اللّه عليه و آله فرستاد .\r\nهنگامى كه آنان نزد آن حضرت صلّى اللّه عليه و آله رسيدند ؛ گفتند : ما فرستادگان اكثم بن صيفى هستيم . او مىخواهد بداند چه كسى هستى و چه ادعايى مىكنى و چه آورده‌اى ؟ فرمود : من محمد بن عبد الله هستم و ادعا مىكنم كه بندهء خدا و رسول او هستم . و سپس اين آيه را خواند :\r\n « إِنَّ اللَّهَ يَأْمُرُ بِالْعَدْلِ وَ الْإِحْسانِ وَ إِيتاءِ ذِي الْقُرْبى وَ يَنْهى عَنِ الْفَحْشاءِ وَ الْمُنْكَرِ وَ الْبَغْيِ يَعِظُكُمْ لَعَلَّكُمْ تَذَكَّرُونَ »  « 4 » همانا خداوند به عدل و احسان و پرداخت حق خويشاوندان دستور مىدهد و از فحشاء و منكر و فساد نهى مىكند . همانا شما را موعظه مىكند تا شايد كه متذكر شويد .\r\n( 2 ) آنگاه رسول خدا صلّى اللّه عليه و آله به او نوشت : « از محمد رسول خدا به اكثم بن صيفى . خدا را سپاس مىگزارم كه به من امر فرموده است ، بگويم : لا إله الا الله . و به مردم دستور داده است كه اين را بگويند . تمام خلايق ، بندهء اويند و تمام امور به دست اوست . اوست كه بندگان را خلق مىكند و مىميراند و اوست كه دوباره آنها را زنده مىكند و بازگشت همه به سوى اوست . او شما را به آداب رسولان ادب مىكند و در مورد خبر عظيم از شما سؤال مىكند و به زودى از خبر بزرگ آگاه خواهيد شد » .\r\nپس از آنكه فرستادگان با نامه برگشتند ، از پسرش پرسيد : پسرم چه ديدى ؟\r\nگفت : او را ديدم كه به رفتار پسنديده فرمان مىدهد و از رفتار بد نهى مىكند .\r\n( 3 ) اكثم بن صيفى ، بنى تميم را جمع كرد و گفت : اى بنى تميم ، سن من بالا رفته و به درد پيرى گرفتارم كرده است . اگر خوبى از من ديده‌ايد ، آن را بگوييد و اگر بدى از من ديده‌ايد ، مرا يارى كنيد كه دنباله‌رو حق باشم . همانا پسرم بازگشته است . او با اين مرد صحبت كرده و ديده كه به نيكى فرمان مىدهد و از بدى نهى مىكند و به رفتار نيكو و پسنديده فرمان مىدهد و از رفتار بد نهى مىكند و افراد را به پرستش خداى يگانه فرامىخواند و از اينكه به بت‌ها و به آتش قسم خورده شود ، نهى مىكند و مىگويد كه رسول خدا است و قبل از او هم رسولان صاحب كتاب بوده‌اند .\r\n( 4 ) همانا سزاوارترين مردم براى يارى و مساعدت محمد ، در اين راهى كه در پيش گرفته ، شما هستيد .\r\nاگر آن چيزى كه شما را به آن فرامىخواند حق باشد ، به سود شماست و اگر باطل باشد ، شما سزاوارترين\r\n\r\n\r\n","description":"","footnote":"\r\n( 1 ) . در كتاب الاصابة در شرح حال اكثم .\r\n( 2 ) . اسد الغابة ، ج 1 ، ص 112 .\r\n( 3 ) . الاستيعاب ، شرح حال احنف بن قيس تميمى .\r\n( 4 ) . نحل ( 16 ) ، 90 .\r\n","page_name":" 87 ","page_number":87},
  {"content":"\r\n\r\nافراد براى پوشاندن و خاموش كردن آن هستيد . دانشمندان و فضلاى شما فهميده‌اند كه او به سوى فضيلت فرامىخواند و بدان فرمان مىدهد ، پس در پذيرش دعوت وى از نخستين‌ها باشيد و نه از آخرين‌ها . از او پيروى كنيد تا از اشرف و سرآمدان عرب شويد . به طور داوطلبانه دعوت وى را بپذيريد قبل از آن كه به پذيرش آن مجبور شويد . همانا من چنان مىبينم كه دعوت او همه جا را فرامىگيرد .\r\nبدانيد اين چيزى كه او مردم را به آن فرامىخواند ، اگر دين نباشد ، دربردارندهء رفتارى نيكو است . حرف مرا بشنويد و از من پيروى كنيد كه در اين صورت از پرجمعيت‌ترين عرب و داراى وسيع‌ترين سرزمين‌ها خواهيد شد . و من امر او را چنان مىبينم كه هيچ ذليلى از او پيروى نمىكند مگر اينكه عزيز مىشود و هيچ عزيزى از آن روى برنمىتابد ، مگر اينكه ذليل شود . از او پيروى كنيد كه عزتى بر عزت‌هاى شما افزوده مىشود و هيچ كس مثل شما نخواهد شد . همانا پيشىگيرندگان ، سهمى براى عقب‌افتادگان باقى نمىگذارند و اين دعوتى است كه دنباله دارد و هر كسى زودتر به او اقتدا كند ، ماندگار شود و ديگران از او تبعيت مىكنند . پس عزم خود را جزم كنيد كه همين باعث قوّت و نيروى شماست .\r\n( 1 ) مالك بن نويره كه از [ كافران بنى تميم 
  ] بود گفت : حتما اين مرد ديوانه شده است !\r\nاكثم گفت : واى بر آدم گرفتار از دست آدم آسوده و بىخيال « 1 » . به خدا قسم كه براى تو نگران نيستم ، بلكه براى عامهء مردم نگران هستم . سپس در ميان قوم خود اعلام كرد كه چه كسى او را همراهى مىكند ؟\r\nصد نفر اعلام آمادگى كردند و با او حركت كردند و به جايى رسيدند كه تا مدينه چهار شبانه روز فاصله داشت . . . در آنجا تشنگى بر آنها غالب شد . اكثم يقين پيدا كرد كه از تشنگى فوت خواهد كرد ؛ از اين رو به همراهان خود گفت : بر اين مرد وارد شويد و بگوييد كه من شهادت مىدهم : لا إله الا الله ، محمد رسول الله . و ببينيد كه اگر با خود كتابى آورده است كه همانند سخنانش روشن است ، به او ايمان بياوريد و از او پيروى كنيد و او را يارى نماييد . آنها وارد مدينه شدند و اسلام آوردند . « 2 »\r\n( 2 )\r\n\r\nسريهء ابن سعد به فدك\r\nخداوند روستاهاى فدك را غنيمت رسول اللّه صلّى اللّه عليه و آله قرار داد و مسلمانان جنگ و لشكركشى به سوى آن نداشتند و خداوند رسول خودش را بر آنها و روستاها و مزارعشان مسلط كرد و همهء اين‌ها خالصه رسول خدا گرديد .\r\n\r\n\r\n","description":"","footnote":"\r\n( 1 ) . إكمال الدين ، ص 531 - 532 .\r\n( 2 ) . جمهرة رسائل العرب از شرح العيون ، ص 14 ، و همچنين كراجكى به آن اشاره كرده است . و صدوق مىنويسد : بيشتر بر آنند كه اكثم اسلام نياورده و ابن عبد البر مىنويسد : اسلام او در زمان حيات رسول خدا صلّى اللّه عليه و آله ثابت نيست . همچنين نگاه كنيد به مكاتيب الرسول ، ج 1 ، ص 155 - 158 .\r\n","page_name":" 88 ","page_number":88},
  {"content":"\r\n\r\nبه اطلاع رسول خدا صلّى اللّه عليه و آله رسيد كه بعضى از باديه‌نشينان بنى مرّة كه شايد همان كسانى بودند كه در أحزاب عليه آن حضرت صلّى اللّه عليه و آله شركت كرده بودند ، چارپايان خود را در سرزمين فدك مىچرانند و دستورات آن حضرت صلّى اللّه عليه و آله را ناديده مىگيرند . . .\r\n( 1 ) واقدى مىنويسد : آن حضرت صلّى اللّه عليه و آله سى نفر را همراه بشير بن سعد به سوى بنى مرّة در فدك « 1 » فرستاد .\r\nاو حركت كرد و به چارپايان آنها رسيد و همهء چارپايان را با چوپانان به مدينه روانه كردند . نگهبان آنها متوجه شد و با جار زدن ، همه را متوجه كرد . آنها به سرعت حركت كردند و مسلمانان را شبانه محاصره كردند و آنان را تا صبح تيرباران كرده ، سپس بر آنها حمله كردند . بشير بن سعد آن قدر جنگيد تا مجروح شد و بر زمين افتاد . بنى مرة گمان كردند كه كشته شده است . در آنجا عدهء زيادى كشته شدند و عده‌اى فرار كردند . و بنى مرة با پس گرفتن چهارپايان خود ، به سوى جايگاه خود بازگشتند . پس از رفتن آنها بشير به مدينه بازگشت و قبل از او علبة بن زيد حارثى هم رسيده بود و نبى اكرم صلّى اللّه عليه و آله را از جريان مطلع كردند .\r\n( 2 ) در همين زمان غالب بن عبد الله از سريه بازگشته بود كه پيامبر اكرم صلّى اللّه عليه و آله پرچمى را براى او بست و دويست نفر را همراهش كرد و فرمود : حركت كن تا به جايى برسى كه بشير و اصحابش مورد حمله قرار گرفتند . اگر خداوند تو را بر آنها مسلط كرد ، هيچ كدام را باقى نگذار ! غالب به همراه افرادش حركت كرد و هنگامى كه به نزديكى آنها رسيد ، نيروهاى پيشتاز را به سوى آنها فرستاد . علبة بن زيد گروهى از آنها را ديد و فورا بازگشت و غالب را مطلع كرد . غالب شب‌ها به حركت ادامه داد تا بسيار به آنها نزديك شد ، بطورى كه با چشم ديده مىشدند كه در كنار آبى مشغول دوشيدن شترها و آب دادن به آنها هستند و به استراحت پرداخته‌اند .\r\nغالب برخاست و ميان هر دو نفر از نيروهايش پيمان الفت بست و گفت : هيچ كس از همراه خود جدا نشود و واى به حال شما اگر يكى برگردد و وقتى از او مىپرسم : همراهت كجاست ؟ بگويد : نمىدانم ! سپس به آنها گفت : پس از آن كه تكبير گفتم ، تكبير بگوييد .\r\n( 3 ) ناگهان او تكبير گفت و يارانش هم تكبير گفتند و شمشيرها را از غلاف كشيدند و تمام افراد حاضر در آنجا را محاصره كردند . مردانى كه آنجا بودند به مقابله برخاستند كه همگى به سرعت كشته شدند . سپس زنان و بچه‌ها و چارپايان را به غنيمت گرفته و بين خود تقسيم كردند كه به هر نفر ده شتر يا معادل آن از گوسفندان رسيد و هر شتر را معادل ده گوسفند حساب مىكردند .\r\n( 4 ) آنها پس از جمع شدن متوجه شدند كه اسامة بن زيد نيامده است . او به تعقيب مردى رفته بود كه نهيك بن مرداس ناميده مىشد . تا اين كه ساعتى از شب گذشته بازگشت . فرماندهء ما او را به شدت توبيخ\r\n\r\n\r\n","description":"","footnote":"\r\n( 1 ) . مسعودى در التنبيه و الاشراف ، ص 227 مىنويسد : سريهء بشير در ماه شعبان به سوى بنى مرّة در فدك بوده است .\r\n","page_name":" 89 ","page_number":89},
  {"content":"\r\n\r\nكرد و گفت : مگر نديدى كه چه پيمانى با تو بسته بودم ؟ گفت : به دنبال مردى رفته بودم كه مرا مسخره مىكرد ؛ اما وقتى لبهء شمشير را بر گلوى خود ديد ، گفت : لا إله الا الله ، محمد رسول الله . فرماندهء پرسيد :\r\nآيا شمشيرت را غلاف كردى ؟ جواب داد : نه به خدا ، شمشيرم را غلاف نكردم تا اينكه او را كشتم ! ما گفتيم : به خدا قسم كار بدى كردى ! مردى را كشتى كه مىگفت : لا إله الا الله ! و او از كار خود پشيمان شد « 1 » .\r\n( 1 ) قمى در تفسير خود اين مرد را مرداس بن نهيك فدكى يهودى دانسته و گفته است : او هنگامى كه احساس كرد ، لشكريان رسول خدا صلّى اللّه عليه و آله به پيش مىآيند ، مال و خانواده‌اش را جمع كرد و به گوشه‌اى از كوه پناه برد . اسامة بن زيد از كنار او گذشت و او شروع به گفتن لا إله الا الله ، محمد رسول الله ، كرد ، اما اسامه ضربه‌اى به او وارد كرد و او را كشت .\r\nپس از آنكه نزد رسول خدا صلّى اللّه عليه و آله بازگشت ، او را از جريان باخبر كرد . آن حضرت صلّى اللّه عليه و آله پرسيد : آيا مردى را كشتى كه مىگفت : لا إله الا الله و محمد رسول الله ؟ ! جواب داد : اى رسول خدا ، اين را به خاطر كشته نشدن مىگفت ! پيامبر اكرم صلّى اللّه عليه و آله فرمود : تو كه پردهء قلبش را نشكافتى تا بدانى در آن چيست و آنچه را به زبان گفته است ، قبول نكرده‌اى ، در حالى كه نمىدانى در درونش چه نيتى داشته است ! !\r\nزيد قسم خورد كه پس از آن هيچ كس را كه شهادت مىدهد : لا إله الا الله و محمد رسول الله به قتل نرساند . و خداوند در اين مورد فرمود :\r\n « يا أَيُّهَا الَّذِينَ آمَنُوا إِذا ضَرَبْتُمْ فِي سَبِيلِ اللَّهِ فَتَبَيَّنُوا وَ لا تَقُولُوا لِمَنْ أَلْقى إِلَيْكُمُ السَّلامَ لَسْتَ مُؤْمِناً تَبْتَغُونَ عَرَضَ الْحَياةِ الدُّنْيا فَعِنْدَ اللَّهِ مَغانِمُ كَثِيرَةٌ كَذلِكَ كُنْتُمْ مِنْ قَبْلُ فَمَنَّ اللَّهُ عَلَيْكُمْ فَتَبَيَّنُوا إِنَّ اللَّهَ كانَ بِما تَعْمَلُونَ خَبِيراً »  « 2 » ؛ اى مؤمنان ، آنگاه كه در راه خدا ( به عزم جهاد )\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 723 - 725 و در ص 723 آمده است : اين حادثه در شعبان بوده است . و مسعودى در التنبيه و الاشراف ، ص 227 مىنويسد اين سريه در ماه رمضان به سوى ميفعه و در پشت بطن نخل به سوى ناحيهء نقره بوده است از آن جايى كه به سوى نجد مىآيد و تا مدينه هشت برد - 680 كيلومتر فاصله دارد .\r\n( 2 ) . نساء ( 4 ) ، 94 و اين خبر در تفسير قمى ، ج 1 ، ص 148 - 149 نقل شده و در آخر آن آمده است : اسامة بن زيد در جنگ‌هايش از دستورات امير المؤمنين عليه السّلام سرپيچى كرد و شيخ طوسى در التبيان ، ج 3 ، ص 290 از ابى الجارود از امام باقر عليه السّلام روايت كرده است : آيه در شأن عياش بن ابى ربيعه مخزومى ، برادر ابو جهل نازل شده است ، او مسلمان شده بود و به همين خاطر برادرش ابو جهل او را اذيت مىكرد و حارث بن يزيد عامرى هم ابو جهل را كمك مىكرد . او به وسيلهء مشركان تحت نظر بود تا روزى كه مكه فتح شد . در آنجا هنگام دعا حارث را ديد و او را كشت و نمىدانست كه مسلمان شده است .\r\nعلامهء طباطبايى آن را در الميزان ، ج 5 ، ص 42 نقل كرده و سپس از الدر المنثور از عكرمه نقل كرده است : عياش هجرت كرد و حارث را در اطراف مدينه مشاهده كرد و او را به قتل رساند ، در حالى كه نمىدانست مسلمان شده است . سپس نبى اكرم صلّى اللّه عليه و آله را از جريان مطلع كرد كه به دنبال آن آيه نازل شد و پيامبر صلّى اللّه عليه و آله فرمود : بنده‌اى را آزاد كن .\r\nسپس مىنويسد : و اين معتبرتر و متناسب‌تر با تاريخ نزول سورهء نساء است . -\r\n","page_name":" 90 ","page_number":90},
  {"content":"\r\n\r\nرهسپار شديد ، بررسى كنيد و به كسى كه اظهار اسلام كرد نگوييد مؤمن نيستى تا از سرمايهء ناپايدار دنيا غنيمتى به دست آوريد ، زيرا غنيمت‌هاى بسيار نزد خداست . شما نيز پيش از اين چنين بوديد و خداوند بر شما منت نهاد ، بنابراين بررسى كنيد كه خدا به كردارتان آگاه است .\r\n( 1 )\r\n\r\nدو سريّه به هوازن\r\nواقدى به سند خود از سلمة بن اياس نقل مىكند : رسول خدا صلّى اللّه عليه و آله ابو بكر را فرماندهء ما كرد و او را به سريّه‌اى فرستاد . ما شبانه بر عده‌اى از افراد قبيله هوازن در نجد حمله كرديم و شعار ما اين بود : امت أمت ؛ بكش بكش . در آنجا من با دستان خودم هفت نفر از آنها را كه متأهل و خانه‌دار بودند ، كشتم . و اين سريه در شعبان سال هفتم هجرى بود .\r\n( 2 ) در ادامه مىنويسد : در همين زمان رسول خدا صلّى اللّه عليه و آله عمر را هم به اتفاق سى نفر به سوى بقيهء قبيلهء هوازن\r\n\r\n\r\n","description":"","footnote":"\r\n- البته آنچه كه وى موافق‌تر و متناسب‌تر مىداند بايد نسبت به آيات سابق باشد كه مىفرمايد :  « وَ ما كانَ لِمُؤْمِنٍ أَنْ يَقْتُلَ مُؤْمِناً إِلَّا خَطَأً وَ مَنْ قَتَلَ مُؤْمِناً خَطَأً فَتَحْرِيرُ رَقَبَةٍ مُؤْمِنَةٍ وَ دِيَةٌ مُسَلَّمَةٌ إِلى أَهْلِهِ إِلَّا أَنْ يَصَّدَّقُوا فَإِنْ كانَ مِنْ قَوْمٍ عَدُوٍّ لَكُمْ وَ هُوَ مُؤْمِنٌ فَتَحْرِيرُ رَقَبَةٍ مُؤْمِنَةٍ »  ؛ هيچ مؤمنى مجاز نيست كه مؤمن ديگر را به قتل برساند مگر به اشتباه و خطا . اگر كسى به خطا مؤمنى را كشت بايد بردهء مؤمنى را آزاد كند و خونبهايى به خانوادهء مقتول بدهد ، مگر آنكه آنها ببخشند و اگر مقتول از دشمنان و او با ايمان بود فقط بردهء مؤمنى را بايد آزاد كند ؛ نه نسبت به آيهء ديگر كه مىفرمايد : « اى كسانى كه ايمان آورده‌ايد هرگاه براى جهاد در راه خدا به راه افتاديد تحقيق كنيد . . . » كه در اينجا هيچ توافق و تناسبى نيست .\r\nشيخ طوسى از ابو زيد خبرى را همانند خبر اسامه نقل كرده است كه منسوب به أبى الدرداء مىباشد . و اين چيزى است كه طبرى آن را در جامع البيان نقل كرده است سپس شيخ طوسى در ج 3 ، ص 290 - 291 مىنويسد : هر كدام از عواملى كه گفته شد مىتواند شأن نزول آيه باشد و خبر اسامة را نياورده است .\r\nاما مرحوم طبرسى در مجمع البيان ابتدا خبر اسامه را نقل كرده است و به خبر ابو الدرداء اشاره كرده و در آخر گفته است :\r\nفرماندهء اين سريّه مقداد بوده است . سپس از ابن اسحاق و واقدى نقل كرده است : اين آيه در شأن محلّم بن جثّامهء ليثى نازل شده است كه با عامر بن أضبط اشجعى دشمنى ديرينه داشت . پيامبر اكرم صلّى اللّه عليه و آله او را به سريّه‌اى فرستاد و او در اين سريهء أشجعى را ديد .\r\nأشجعى همانند مسلمانان سلام كرد ؛ اما ليثى توجهى نكرد و تيرى به سوى او پرتاب كرد و او را كشت .\r\nآنگاه پيش پيامبر اكرم صلّى اللّه عليه و آله آمد و از وى درخواست كرد كه برايش طلب استغفار كند ؛ اما پيامبر صلّى اللّه عليه و آله فرمود : خداوند تو را نبخشد ! او در حالى كه گريان بود از پيش آن حضرت صلّى اللّه عليه و آله بازگشت و پس از هفت روز از دنيا رفت . او را دفن مىكردند ؛ امّا زمين او را بيرون مىانداخت ؛ جريان را به اطلاع رسول الله صلّى اللّه عليه و آله رساندند . آن حضرت صلّى اللّه عليه و آله فرمود : زمين افرادى را كه بدتر و شرورتر از او بوده‌اند را قبول مىكند ، اما خدا براى آنكه عظمت حرمت يك مسلمان را نشان دهد ، به زمين دستور داده است كه او را قبول نكند و آنگاه آيه نازل شد .\r\nو علامهء طباطبايى در الميزان ، ج 5 ، ص 45 ، وجوه مختلف را از الدر المنثور نقل كرده و گفته است : قسم خوردن اسامه و عذر خواهى وى از على عليه السّلام به خاطر سرپيچى از دستورات وى در جنگ معروف است و در كتاب‌هاى تاريخى ذكر شده است . و همين را سبب ترجيح خبر اسامه بن زيد بر خبرهاى ديگر مىداند . ابن اسحاق هم خلاصه خبر را در سيرهء ابن هشام ، ج 4 ، ص 271 نقل كرده است .\r\n","page_name":" 91 ","page_number":91},
  {"content":"\r\n\r\nدر تربه « 1 » فرستاد كه شامل بنى جشم و بنى نصر مىشدند . آنها راهنمايى از بنى هلال به همراه خود داشتند و شب‌ها حركت مىكردند و روزها مخفى مىشدند ؛ اما خبر آنها به هوازن رسيد و آنها فرار كردند و عمر بدون آنكه بر كسى دست يابد به مدينه بازگشت . « 2 »\r\n( 1 )\r\n\r\nسريّه بشير به سوى غطفان\r\nدر اخبار مربوط به خيبر نقل كرديم كه كنانة بن ابى الحقيق ، رئيس يهوديان خيبر ، به سوى عيينة بن حصن غطفانى رفت و از او كه چهار هزار نفر « 3 » نيرو داشت ، دعوت كرد كه به يارى آنها بشتابند و در مقابل نصف خرماى خيبر در آن سال مال آنها باشد « 4 » آنها دعوت وى را قبول كردند و وارد قلعهء نطاة شدند ؛ اما بر اموال و عيال خويش ترسيدند و به يهوديان پشت كردند و بازگشتند .\r\n( 2 ) راهنماى رسول خدا صلّى اللّه عليه و آله به سوى خيبر ، حسيل بن نويره أشجعى بود . او بعد از خيبر در سال هفتم در منطقهء جناب « 5 » كه مربوط به غطفانىها بود ، زندگى مىكرد . وى روزى به مدينه آمد و بر رسول خدا صلّى اللّه عليه و آله وارد شد . آن حضرت صلّى اللّه عليه و آله از او سؤال كرد : از پشت سرت چه خبر ؟ گفت : در حالى جناب را ترك كردم كه عيينة بن حصن به عده‌اى از غطفانىها پيغام فرستاده بود : آيا شما پيش ما مىآييد يا ما پيش شما بياييم ؟ جواب داده بودند : شما نزد ما بياييد تا به طور دسته جمعى بر محمد حمله كنيم ! حال ممكن است به تو يا هم‌پيمانان تو حمله كنند . ابو بكر و عمر گفتند : بشير بن سعد را به سوى آنها بفرست . آن حضرت صلّى اللّه عليه و آله بشير را فراخواند و پرچمى براى او بست و سيصد نفر را همراهش كرد و به آنها دستور داد ، شب‌ها حركت كنند و روزها مخفى شوند و حسيل بن نويره هم به عنوان راهنما با آنها حركت كرد . آنها به همين صورت حركت كردند تا در منزلگاه سلاح در پايين خيبر فرود آمدند . آنگاه از آنجا خارج شدند و تا جايى كه ممكن بود به آن قوم نزديك شدند . سپس راهنماى خود را جلو فرستادند تا براى آنها خبر بياورد . او رفت و پس از ساعتى بازگشت و گفت : آنان چارپايان خود را رها كرده و به استراحت پرداخته‌اند . مسلمانان به آنان حمله‌ور شدند و چارپايان زيادى را به غنيمت گرفتند . وقتى كه چوپان‌ها مىخواستند مانع شوند ، آنها را ترساندند و از آنجا آنها به بلندىهاى آن منطقه پناه بردند .\r\n\r\n\r\n","description":"","footnote":"\r\n( 1 ) . تربة : منطقه‌اى است كه از مكه به طرف صنعاى يمن چهار شبانه روز راه است ؛ چنان كه در طبقات ابن سعد ، ج 2 ، ص 85 و التنبيه و الاشراف ، ص 227 آمده است .\r\n( 2 ) . مغازى واقدى ، ج 2 ، ص 722 .\r\n( 3 ) . همان ، ج 2 ، ص 650 .\r\n( 4 ) . همان ، ج 2 ، ص 262 .\r\n( 5 ) . همان ، ج 2 ، ص 650 .\r\n","page_name":" 92 ","page_number":92},
  {"content":"\r\n\r\nسپس بشير با نيروهايش حركت كرد تا به جايگاه اين افراد رسيد ، امّا هيچ كس را در آنجا نيافت . براى همين با چارپايان برگشتند تا به منطقهء سلاح رسيدند . در آنجا عيينة بن حصن را ديدند و با هم درگير شدند . آنها فرار كردند و مسلمانان توانستند يك يا دو نفر از آنها را اسير كنند . سپس آنها را نزد پيامبر اكرم صلّى اللّه عليه و آله آوردند و پس از آن كه اسلام آوردند ، پيامبر صلّى اللّه عليه و آله آنها را آزاد كرد . « 1 »\r\n( 1 )\r\n\r\nنامهء پيامبر اكرم صلّى اللّه عليه و آله به امير يمامه\r\nوقتى به طور اجمالى در مورد ارسال نامه‌هاى پيامبر اكرم صلّى اللّه عليه و آله به پادشاهان و امراء صحبت كرديم ؛ گفتيم كه آن حضرت صلّى اللّه عليه و آله سليط بن عمرو عامرى را به سوى دو پادشاه يمامه « 2 » : ثمامه بن أثال حنفى و هوذة بن على حنفى فرستاد . « 3 »\r\nبه عين نامهء آن حضرت صلّى اللّه عليه و آله به أثال اشاره نشده است و فقط نامهء آن حضرت صلّى اللّه عليه و آله به هوذة به اين مضمون ذكر شده است . « بسم الله الرحمن الرحيم . از محمد رسول خدا صلّى اللّه عليه و آله ، به هوذة بن على . سلام بر كسى كه از هدايت و راه راست پيروى كند . بدان كه دين من به زودى همه جا را فرامىگيرد و تو بايد اسلام بياورى تا سالم بمانى و سعادتمند شوى و آنچه در دست توست را در اختيار تو باقى مىگذارم » .\r\n( 2 ) او نصرانى بود « 4 » و سليط بن عمرو به يمامه رفت و آمد مىكرد ، براى همين نامه را به وسيلهء او براى هوذة فرستاد تا او را به اسلام دعوت كند . هنگامى كه وى بر هوذه وارد شد ، او را مورد اكرام و احترام قرار داد ، سپس نامه را گرفت و خواند . پس از آنكه نامه را خواند ؛ سليط به او گفت : اى هوذة ، همانا سپاهيان و ارواحى كه در آتش هستند تو را به پادشاهى و سيادت رسانده‌اند و به درستى كه سيادت شايستهء كسى است كه از ايمان و تقوى بهره‌مند باشد . به گونه‌اى باش كه قومى كه با رأى تو سعادتمند شده‌اند ، بدبخت نشوند ! من تو را به بهترين چيزها دعوت مىكنم و از بدترين چيزها نهى مىكنم ! تو را به عبادت خدا سفارش مىكنم و از عبادت شيطان بر حذر مىدارم ؛ زيرا كه عبادت خدا باعث ورود به بهشت مىشود و پيروى از شيطان تو را جهنمى مىكند . اگر آنچه را كه مىگويم قبول كنى ، به آرزويت رسيده‌اى و از آنچه مىترسى در امان خواهى ماند و اگر از آن روى برگردانى ، همانا پردهء ميان ما و خودت را دريده‌اى و ترس و جنگ را حاكم گردانيده‌اى !\r\n\r\n\r\n","description":"","footnote":"\r\n( 1 ) . همان ، ج 2 ، ص 728 .\r\n( 2 ) . يمامه از سرزمين‌هاى نجد در شرق مكه است و مركز آن حجر مىباشد كه در شانزده منزلى بصره و نزديك به همين فاصله از كوفه قرار دارد و بين آن و بحرين ده شبانه روز راه است ، چنان كه در مادهء بحرين در معجم البلدان و قاموس آمده است .\r\n( 3 ) . سيرهء ابن هشام ، ج 4 ، ص 254 ، و بنى حنيفه از بكر بن وائل ، از ربيعة بن نزار بودند .\r\n( 4 ) . معجم البلدان ، مادهء بحرين و الكامل فى التاريخ ، ج 2 ، ص 82 .\r\n","page_name":" 93 ","page_number":93},
  {"content":"\r\n\r\n( 1 ) هوذة گفت : اى سليط ، كسى مرا به سيادت و پادشاهى رسانده كه اگر تو را به اين مقام مىرساند ، بدان افتخار مىكردى . من مشاورى دارم كه اكنون غايب است و بايد به من فرصتى بدهى تا او بازگردد و با او مشورت كنم . آنگاه اگر خدا بخواهد جواب تو را خواهم داد .\r\nنزد هوذة مردى رومى كه از بزرگان مسيحيان دمشق بود حضور داشت ؛ هوذة به او گفت : نامه‌اى از محمد برايم فرستاده شده و مرا به اسلام دعوت كرده است ؛ ولى من جوابش را نداده‌ام . رومى گفت : چرا دعوت او را نپذيرفتى ؟\r\n( 2 ) گفت : نمىخواستم كه دينم را تغيير بدهم و از سوى ديگر من حاكم قوم خويش هستم و نمىخواستم كه اين مقام را از دست بدهم ! رومى گفت : به خدا قسم كه اگر دعوتش را بپذيرى ، تو را بر پادشاهىات ابقاء خواهد كرد و خير تو در اين است كه از او پيروى كنى ؛ زيرا او همان پيامبر عربى است كه عيسى بن مريم به بعثت او بشارت داده است و اين خبر در انجيل ما مكتوب است .\r\nآنگاه در جواب رسول خدا نوشت : « به سوى مطالب خوب و نيكويى دعوت مىكنى . همانا من شاعر و خطيب قوم خود هستم و اعراب از مقام و منزلت من حساب مىبرند ، پس بعضى از امور را به من واگذار كن تا از تو پيروى كنم » .\r\nو غلامى به نام كركره « 1 » را به پيامبر هديه كرد و هياتى را براى مذاكره با رسول خدا صلّى اللّه عليه و آله به مدينه فرستاد كه رحّال بن عنفوه و مجاعة بن مراره در ميان آنها بودند و آنها را سفارش كرد كه به پيامبر صلّى اللّه عليه و آله بگويند : اگر امور را بعد از خود به وى واگذار كند ، اسلام آورده و نزد وى مىآيد و او را يارى مىكند و الّا قصد جنگ با وى را مىكند !\r\n( 3 ) پس از آنكه نامهء وى براى رسول خدا صلّى اللّه عليه و آله خوانده شد ، فرمود : خير ، چنين نخواهد شد . اگر از من تقاضا مىكرد كه ذره‌اى از زمين را به وى واگذار كنم ، چنين نمىكردم . همانا خودش و حكومتش نابود شد . آنگاه دست به دعا برداشت و فرمود : خدايا مرا از شر او كفايت كن . « 2 »\r\n( 4 ) اين مطلبى است كه ابن سعد در الطبقات الكبرى به نقل از نبى اكرم صلّى اللّه عليه و آله در مورد هوذه روايت كرده است و كلينى در روضة كافى با سندى از أبان بجلى كوفى به نقل از امام باقر عليه السّلام از نبى اكرم صلّى اللّه عليه و آله روايت كرده است كه آن حضرت صلّى اللّه عليه و آله در مورد ثمامة بن أثال فرمود : خدايا ، مرا بر ثمامه مسلّط كن !\r\nپس از مدتى مسلمانان او را اسير كردند و به سوى پيامبر اكرم صلّى اللّه عليه و آله آوردند ، آن حضرت صلّى اللّه عليه و آله به او فرمود : تو را بين يكى از اين سه امر مخير مىگردانم : تو را به قتل برسانم ! گفت : در اين صورت يكى از\r\n\r\n\r\n","description":"","footnote":"\r\n( 1 ) . اعلام الورى ، ج 1 ، ص 287 .\r\n( 2 ) . الطبقات الكبرى ، ج 1 ، ص 262 و نك : مكاتيب الرسول ، ج 1 ، ص 137 - 139 .\r\n","page_name":" 94 ","page_number":94},
  {"content":"\r\n\r\nبزرگان را كشته‌اى ! فرمود : يا اينكه از تو فديه بگيرم . گفت : در اين صورت مرا بسيار گران خواهى ديد .\r\nفرمود : يا اينكه بر تو منت بگذارم و آزادت كنم ؟ گفت : در اين صورت سپاسگزار خواهم بود . آنگاه رسول خدا صلّى اللّه عليه و آله فرمود : من بر تو منت گذاشته و آزادت مىنمايم . بلافاصله ثمامه گفت : اشهد ان لا إله الا الله و انّ محمدا رسول الله ، به خدا قسم از همان لحظه‌اى كه تو را ديدم ، فهميدم كه تو فرستادهء خدا هستى ، ولى نمىخواستم به رسالت تو در حالى گواهى بدهم كه در اسارت باشم ! « 1 »\r\n( 1 )\r\n\r\nقسامه و پرداخت ديه از بيت المال\r\nدر اواخر سال هفتم و پس از فتح خيبر و قبل از انجام عمرهء قضا ، مردم به خشكسالى و كمبود آذوقه دچار شده بودند . « 2 »\r\n( 2 ) در اين مورد واقدى با سندى از محيّصة بن مسعود انصارى روايت كرده است : پس از آنكه رسول خدا صلّى اللّه عليه و آله خيبر را فتح كرد ، به قحطى و مشكلات گرفتار شديم ؛ براى همين به رفقايم گفتم : حال كه به قحطى و گرسنگى مبتلا شده‌ايم ، آيا وقت آن نيست كه به خيبر برويم ؟ چنان كه مىدانيد رسول خدا صلّى اللّه عليه و آله كشاورزى و محافظت و آبيارى نخلستان‌ها را بالمناصفه به يهوديان واگذار كرده است . پس مقدارى خرما برداشتيم و به سوى خيبر حركت كرديم . « 3 »\r\n\r\n\r\n","description":"","footnote":"\r\n( 1 ) . روضة كافى ، ص 249 . و ابن اسحاق در ج 4 ، ص 278 - 288 از ابى هريره روايت كرده است : عده‌اى از سواره نظام مسلمانان مشغول گشت‌زنى بودند كه مردى را اسير كردند و نزد آن حضرت آوردند . پيامبر صلّى اللّه عليه و آله با ديدن وى فرمود : اين مرد ثمامه بن أثال حنفى است ، به او رسيدگى كنيد و دستور داد كه شتر ماده‌اى را صبح و شام در كنارش بياورند تا از شير آن بنوشد و به خانواده‌اش فرمود : هر غذايى كه براى خودتان داريد ، براى او هم ببريد .\r\nپس از آن رسول خدا صلّى اللّه عليه و آله او را به اسلام دعوت مىكرد ؛ اما وى نمىپذيرفت . او مدتى اسير بود تا اينكه رسول خدا دستور داد او را آزاد كنند . هنگامى كه وى را آزاد كردند به بقيع رفت و خود را تطهير كرد و بازگشت تا با رسول خدا صلّى اللّه عليه و آله بر اسلام بيعت كند .\r\nابن هشام روايت كرده است : وقتى كه وى اسلام آورد به پيامبر اكرم صلّى اللّه عليه و آله گفت : تا قبل از اين ، مبغوض‌ترين افراد در نظر من بودى و حال محبوب‌ترين افراد هستى . سپس براى عمره حركت كرد - و اولين كسى بود كه داخل مكه شده بود و لبيك مىگفت . مردم مكه از او پرسيدند : مگر بچه شده‌اى ثمامه ؟ ! گفت : نه ولى پيرو بهترين دين كه همان دين محمد است شده‌ام . به خدا قسم كه نمىگذارم دانه‌اى از غلّه يمامه به شما برسد ، مگر آنكه رسول خدا صلّى اللّه عليه و آله اجازه دهد . سپس به يمامه رفت و مردم آنجا را از ارسال غله به مكه بازداشت . به دنبال آن مردم مكه نامه‌اى براى رسول خدا صلّى اللّه عليه و آله فرستادند و در آن نوشتند : « تو همه را به پيوند خويشاوندى ( صلهء رحم ) سفارش مىكنى در حالى كه با ما قطع رحم كرده‌اى و پدران ما را با شمشير و فرزندان ما را با گرسنگى مىكشى ! » پس از آن رسول خدا صلّى اللّه عليه و آله نامه‌اى براى ثمامه فرستاد و به او فرمود كه حمل حبوبات به سوى مكه را اجازه دهد و او اجازه داد .\r\nروايت ابو هريره كه در سال هفتم اسلام آورده است و اينكه ثمامه اولين نفرى باشد كه در مكه لبيك گفته است ، دلالت مىكنند بر اينكه اين واقعه بعد از خيبر و قبل از عمرهء قضا بوده است و براى همين آن را در اينجا آورده‌ايم .\r\n( 2 ) . مغازى واقدى ، ج 2 ، ص 714 .\r\n( 3 ) . سيرهء ابن اسحاق ، ج 3 ، ص 369 .\r\n","page_name":" 95 ","page_number":95},
  {"content":"\r\n\r\n( 1 ) پس از مدتى به منطقهء خيبر رسيديم و يك روز در قلعهء شق و يك روز در نطاة مانديم و بعد به كتيبه رفتيم و چون در آنجا خيلى راحت بوديم ، چند روزى در كتيبه اقامت كرديم . از همانجا پسر عمويم عبد الله بن سهل به شق بازگشت و مدتى او را نديدم . نگران شدم و به جستجوى او در شق رفتم ؛ ولى اثرى از او نديدم . در آنجا از چند نفر پرس‌وجو كردم كه بعضى گفتند : پس از غروب خورشيد از اينجا عبور كرد و مىخواست به نطاة برود . به نطاة رفتم و جستجو مىكردم تا اينكه غلامى به من گفت : بيا تا تو را راهنمايى كنم ! به دنبال او حركت كردم تا به كنار نهرى رسيدم كه آب بدبويى در آن جمع شده بود . آنجا ايستاد و گفت : رفيق تو در همين نهر افتاده است . من وارد نهر شدم و ديدم كه پسر عمويم كشته شده و جنازه‌اش در آنجا انداخته شده است . از چند يهودى كمك خواستم و جنازه‌اش را از نهر خارج كردم و آن را كفن كرده و دفن نمودم . سپس به سرعت به مدينه بازگشتم و ديدم كه رسول خدا صلّى اللّه عليه و آله قصد انجام عمرهء قضا را دارد .\r\n( 2 ) خويشاوندان خود را از قتل عبد الله بن سهل آگاه ساختم . برادر مقتول ، عبد الرحمن بن سهل كه جوان‌تر از من بود ، به شدت از مرگ برادرش گريه مىكرد . سى نفر از خويشاوندان ما نزد آن حضرت رفتند كه بزرگ‌ترين آنها برادرم حويّصه بن مسعود بود . پس از آنكه دور آن حضرت صلّى اللّه عليه و آله نشستيم ، عبد الرحمن بن سهل گفت : اى رسول خدا ، همانا برادرم به قتل رسيده است . . . پيامبر اكرم صلّى اللّه عليه و آله فرمود :\r\nبزرگتر فاميل حرف بزند ! من شروع به صحبت كردم ؛ امّا بازهم رسول خدا صلّى اللّه عليه و آله فرمود : بزرگتر از خودت را مقدم بدار كه حرف بزند ! برادرم ، حويّصه كه بزرگتر از ما بود ، صحبت كرد و گفت : گمان ما اين است كه يهوديان او را كشته‌اند . سپس من تمام ماجرا را براى آن حضرت صلّى اللّه عليه و آله تعريف كردم .\r\nبدنبال آن پيامبر اكرم صلّى اللّه عليه و آله نامه‌اى به يهوديان خيبر نوشت و يادآور شد كه اين فرد در منطقهء شما به قتل رسيده است ؛ و بايد ديهء او را پرداخت كنيد .\r\nآنها جواب نامه را نوشتند و به خدا قسم خوردند كه او را نكشته‌اند و قاتل او را نمىشناسند « 1 » .\r\n( 3 ) رسول خدا صلّى اللّه عليه و آله به حويّصه و محيصه و عبد الرحمن و كسانى كه با آنها بودند ، « 2 » فرمود : دو شاهد ديگر غير از خودتان بياوريد .\r\nگفتند : اى رسول خدا ، ما دو شاهد غير از خودمان نداريم .\r\nرسول خدا صلّى اللّه عليه و آله فرمود : پس پنجاه نفر از شما بايد قسم بخورند تا ديهء آن را بدهيم .\r\nگفتند : اى رسول خدا ، چگونه بر چيزى قسم بخوريم كه آن را نديده‌ايم ؟ !\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 3 ، ص 370 و واقدى خلاصهء آن را ذكر كرده است .\r\n( 2 ) . مغازى واقدى ، ج 2 ، ص 714 .\r\n","page_name":" 96 ","page_number":96},
  {"content":"\r\n\r\nفرمود : پس يهودان قسم بخورند ؟\r\nگفتند : اى رسول خدا ، چگونه به قسم خوردن يهوديان راضى شويم در حالى كه به شرك عظيمى مبتلا هستند ؟ !\r\n( 1 ) پس از آن رسول خدا صلّى اللّه عليه و آله ديهء مقتول را كه صد شتر مىشد و شامل : بيست و پنج شتر دوساله و بيست و پنج شتر چهارساله و بيست و پنج شتر ماده شيرده و بيست و پنج شتر مادهء حامله مىشد ، از مال خودش پرداخت كرد . سهل بن ابى حثمه ، راوى اين خبر از محيّصه مىگويد : در آن زمان من نوجوان بودم و ديدم كه صد شتر به اين خانواده دادند و يك شتر ماده و قرمز رنگ « 1 » و جوان را هم به من دادند كه بر آن سوار مىشدم و از آن نگهدارى مىكردم . « 2 »\r\n( 2 )\r\n\r\nتقسيم محصولات خيبر\r\nفتح خيبر در اواخر ماه صفر سال هفتم هجرى به وقوع پيوست و گفته شد كه نبى اكرم صلّى اللّه عليه و آله نگهدارى از نخلستان‌ها و مزارع را بالمناصفه به يهود واگذار كرد . براى انجام اين كار به يك محاسبه‌گر و تخمين‌زننده نياز بود كه آن حضرت صلّى اللّه عليه و آله عبد الله بن رواحه را انتخاب كرد . او براى محصول خيبر اين كار را انجام داد تا اينكه در جنگ موته به شهادت رسيد . ابن اسحاق هم در اين مورد مىنويسد : او يك سال مسئول تخمين محصولات خيبر بود . « 3 »\r\nدر متونى كه به آنها دسترسى داريم ، هيچ تاريخى براى اين كار معين نشده است ، مگر همين خبرى كه گذشت ، براى همين ترجيح دادم كه اين خبر را بعد از خبر مربوط به مقتول خيبر و قبل از خبر عمرهء قضا نقل كنم .\r\n( 3 ) كلينى در فروع كافى با سندى از امام صادق صلّى اللّه عليه و آله روايت مىكند : پيامبر اكرم صلّى اللّه عليه و آله مزارع و نخلستان‌ها را بالمناصفه به يهوديان خيبر واگذار كرد و پس از آنكه برداشت محصول فرا رسيد ، عبد الله بن رواحه را فرستاد . او محصول را تخمين مىزد و تحويل مىگرفت .\r\nيهوديان به شكايت نزد پيامبر اكرم صلّى اللّه عليه و آله آمدند و گفتند : او بيش از اندازه تخمين مىزند و ما را مغبون مىكند .\r\nپيامبر اكرم صلّى اللّه عليه و آله پيكى را به سوى عبد الله بن رواحه فرستاد تا بپرسد كه يهوديان چه مىگويند ؟ عبد الله\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 715 .\r\n( 2 ) . سيرهء ابن اسحاق ، ج 3 ، ص 370 .\r\n( 3 ) . همان ، ج 3 ، ص 369 .\r\n","page_name":" 97 ","page_number":97},
  {"content":"\r\n\r\nگفت : من نصف محصول را به قيمت معينى تخمين زده‌ام . آنها اگر بخواهند مىتوانند آن را به مبلغ تخمين زده شده بردارند و اگر نخواستند ما برمىداريم . آنگاه رو به يهوديان كرد و گفت : يا اينكه مبلغ تخمين زده شده را از من مىگيريد و نصف محصولات را به من مىدهيد و يا اينكه نصف محصولات را به شما مىدهم و مبلغ تخمين زده شده را مىگيريم . در اين حال يكى از يهوديان گفت : آسمان‌ها و زمين بر پايهء همين حكم استوار مانده است . « 1 »\r\n( 1 ) واقدى روايت كرده است : پس از آن كه عبد الله محصولات را تخمين زد ، به آنها گفت : اگر بخواهيد مىتوانيد كه محصولات را برداريد و ضمانت كنيد كه نصف آن را به ما تحويل دهيد و اگر نخواستيد ما چنين مىكنيم و نصف آن را براى شما تضمين مىكنيم .\r\nعبد الله چهل هزار خروار بار از محصولات را معين كرده بود . يهودان مقدارى از طلا و جواهرات همسران خود را جمع‌آورى كرده و به عبد الله دادند و گفتند : اين را به تو هديه مىكنيم تا در تخمين و تقسيم محصولات ، جانب ما را نگاه دارى ! عبد الله گفت : اى يهوديان ! به خدا قسم كه شما از بدترين مخلوقات خداوند در نظر من هستيد ، اما اين باعث نمىشود كه بر شما ستمى روا دارم . آنها گفتند :\r\nآسمان‌ها و زمين به خاطر چنين حكم عادلانه‌اى استوار مانده است ! « 2 »\r\n( 2 ) همانطور كه اين خبر ملازم آن است كه تخمين زدن عبد الله بن رواحه قبل از شهادت وى در جنگ موته باشد ، همچنين ملازم با آن است كه قبل از شهادت زيد بن حارثه شيبانى باشد و اين مقتضى آن است كه اسم وى را در فهرست كسانى ببينيم كه رسول خدا صلّى اللّه عليه و آله براى آنها سهمى قرار داده است ، نه اينكه اسم وى را نداشته باشيم و به جاى او اسم پسرش اسامه ضبط شده باشد ، چنان كه در فهرست‌هاى سيرهء ابن اسحاق « 3 » و ابن هشام « 4 » چنين است !\r\n( 3 ) همچنين اسم جعفر بن أبي طالب را در كنار اسم برادرانش : على و عقيل و خواهرانش : امّ طالب و ام هانى و جمانه نمىبينيم و تنها عنوان بنى جعفر را مىيابيم كه دلالت مىكند بر اينكه اين فهرست‌ها مربوط به بعد از جنگ موته بوده است و بلكه مربوط به بعد از فتح مكه بوده است ؛ زيرا شامل اسم عقيل و خواهرانش و عباس و ام الحكم ، دختر زبير بن عبد المطلب و افراد ديگرى مىباشد كه بعد از فتح مكه اسلام آوردند و همه اينها دلالت مىكند بر اينكه اين فهرست مربوط به بعد از فتح مكه مىباشد ، نه بعد از فتح خيبر . بلكه با اندكى دقت متوجه مىشويم كه ابن اسحاق و واقدى اين فهرست را بعد از سفارش آن\r\n\r\n\r\n","description":"","footnote":"\r\n( 1 ) . فروع كافى ، ج 5 ، ص 266 - 268 و أمالى صدوق ، ص 218 و سيرهء ابن هشام ، ج 3 ، ص 369 .\r\n( 2 ) . مغازى واقدى ، ج 2 ، ص 691 .\r\n( 3 ) . سيرهء ابن هشام ، ج 3 ، ص 365 - 366 .\r\n( 4 ) . مغازى واقدى ، ج 2 ، ص 694 - 695 .\r\n","page_name":" 98 ","page_number":98},
  {"content":"\r\n\r\nحضرت صلّى اللّه عليه و آله در پرداخت مقدارى از خمس خيبر به ده نفر از دارىها كه براى پذيرش اسلام از شام آمده بودند و همچنين به اشعرىها و رهاوىها كه از منطقهء يمن بودند ، آورده‌اند و همين دلالت مىكند بر اينكه اين فهرست‌ها بعدا تهيه شده و براى همين در كنار وصاياى آن حضرت صلّى اللّه عليه و آله ثبت شده است .\r\n( 1 ) اين فهرست‌ها به نظر ابن اسحاق و واقدى سه تا بوده است : يكى شامل همين وصايا براى طايفه‌هاى سه‌گانهء دارىها و اشعرىها و رهاوىها بوده است كه ابن اسحاق سبئىها را هم اضافه كرده است و براى هر طايفه‌اى صد بار محصول در نظر گرفته شده بود . « 1 » و فهرست كوچك ديگرى هست كه گويى ابن اسحاق آن را از نامه‌اى استنساخ نموده است كه در آن بعد از بسم الله آمده است : مقدارى از گندم خيبر كه محمد رسول خدا صلّى اللّه عليه و آله به زنانش عطا كرده است ؛ آن حضرت صلّى اللّه عليه و آله صد و هشتاد بار گندم را ميان آنها تقسيم كرد و سپس به فاطمه ، دختر خود و اسامه بن زيد و مقداد بن أسود و امّ رميثه ، دختر عمر بن هشام بن مطلب مقدارى از گندم را عطا كرد . و عثمان بن عفّان و عباس را بر اين مطلب شاهد گرفت و دستور داد كه آن را بنويسند . « 2 »\r\n( 2 ) همچنين واقدى اين فهرست را نقل كرده است ؛ ولى اختلافى كه وى با ابن اسحاق دارد ، اين است كه عنوان آن را چنين قرار داده است : بيان اطعام همسران پيامبر و ديگران از خمس غنائم خيبر . سپس همان افرادى را كه ابن اسحاق ذكر كرده است ، نام برده و اضافه كرده است كه به عباس بن عبد المطلب هم دويست بار محصول داد و او را به عنوان شاهد و نويسنده معرفى نكرده است و همچنين اسمى از گندم نياورده ، بلكه جو و خرما و هستهء آن را ذكر كرده است . « 3 »\r\n( 3 ) در مقابل ، فهرست بزرگ ديگرى هست كه واقدى آن را بعد از فهرست صغرى و با فاصلهء يك بسم الله و بدون عنوان ذكر كرده است . اين فهرست به نظر او ، دوازده مورد كمتر از فهرست ابن اسحاق مىباشد كه بعضى از اين موردها ، همان‌هايى هستند كه در فهرست صغرى به صورت مكرر ذكر شده‌اند .\r\nآنگاه وصايا براى طوايف سه‌گانه « 4 » را بعد از آن آورده است و اين در حالى است كه ابن اسحاق فهرست افرادى را كه از محصول خيبر سهم برده‌اند ، بين زنان و خويشاوندان و بعضى از زنان و مردان مسلمان دانسته است و بنا به اين نقل ، پيامبر اكرم تقسيم را از فاطمه عليها السّلام و على عليه السّلام شروع كرد و دومين نفر را عايشه و پدرش و سومين نفر را عقيل و فرزندان جعفر قرار داد . « 5 »\r\n\r\n\r\n","description":"","footnote":"\r\n( 1 ) . سيره ابن اسحاق ، ج 3 ، ص 367 - 368 و مغازى واقدى ، ج 2 ، ص 695 و هر بار معادل شصت صاع و هر صاع دو كيلو و هفتصد و پنجاه گرم است .\r\n( 2 ) . همان ، ج 3 ، ص 367 .\r\n( 3 ) . مغازى واقدى ، ج 2 ، ص 693 - 694 .\r\n( 4 ) . همان ، ج 2 ، ص 694 - 695 .\r\n( 5 ) . سيرهء ابن اسحاق ، ج 3 ، ص 365 - 366 .\r\n","page_name":" 99 ","page_number":99},
  {"content":"\r\n\r\n( 1 )\r\n\r\nعمرهء قضا\r\nدر يكى از بندهاى صلح حديبيه كه در ذى الحجهء سال ششم هجرى تنظيم شده بود ، مشركان به رسول خدا صلّى اللّه عليه و آله گفته بودند :\r\n« در سال آينده ، در همين ماه به مدت سه روز بيت الحرام را براى تو ( و مسلمانان ) قرق مىكنيم تا مناسك را انجام دهى و برگردى » . رسول خدا صلّى اللّه عليه و آله به اين بند پاسخ مثبت داد و آن را پذيرفت . « 1 »\r\nواقدى مىنويسد : پس از ورود به ماه ذى القعده در سال هفتم هجرى رسول خدا صلّى اللّه عليه و آله دستور فرمود :\r\nكسانى كه در حديبيه حضور داشته‌اند ، هيچ كدام از انجام عمرهء قضا با وى در اين سال ( هفتم ) بازنمانند و به كسانى كه با وى در صلح حديبيه حضور نداشتند ، اجازه داد كه به جمع لشكريان بپيوندند .\r\nسپس از ابن عباس روايت كرده است : بعضى از عرب‌هاى حاضر در مدينه به آن حضرت صلّى اللّه عليه و آله گفتند :\r\nاى رسول خدا ، با رفتن شما كسى نيست كه غذاى ما را بدهد . آن حضرت صلّى اللّه عليه و آله به مسلمانان فرمودند كه در راه خدا چيزى به آنها بدهند . مسلمانان پرسيدند : اى رسول خدا ، چه چيزى را صدقه بدهيم در حالى كه خودمان چيزى نداريم . آن حضرت صلّى اللّه عليه و آله فرمود : به هر چيز كمى كه باشد ، اگر چه نصف دانهء خرما باشد . « 2 »\r\n( 2 ) رسول خدا صلّى اللّه عليه و آله براى اين عمره ، شصت شتر برداشتند و با دست مبارك خويش آنها را نشانه‌گذارى كردند . در اين سال ابو هريرهء دوسى و عبيد بن ابى رهم غفارى زير نظر ناحية بن جندب اسلمى كه چهار نفر از نوجوانان قبيلهء اسلم را نيز به همراه داشت ؛ وظيفهء حفاظت و چرانيدن شترها را بر عهده داشتند كه آنها را جلوتر از مسلمانان به پيش مىبردند و مىچراندند .\r\nهمچنين رسول خدا صلّى اللّه عليه و آله صد اسب را به همراه برد و محمد بن مسلمه انصارى را مسئول سواره نظام كرد و دستور داد كه همهء افراد كلاه‌خود ، زره ، و نيزه و سلاح‌هاى خويش را بردارند و بشير بن سعد را مسئول آنها قرار داد . از آن حضرت سؤال شد كه چرا دستور حمل سلاح را داده‌اى در حالى كه آنها با ما شرط كرده‌اند كه فقط با همراه داشتن سلاح مسافر ، يعنى شمشيرهاى غلاف شده مىتوانيم وارد مكه شويم ؟ !\r\nرسول خدا صلّى اللّه عليه و آله فرمود : ما با اين سلاح‌ها وارد حرم نمىشويم ؛ بلكه اينها را نزديك خويش نگاه مىداريم تا اگر كسانى به ما شبيخون زدند ، سلاح در دسترس ما باشد .\r\n\r\n\r\n","description":"","footnote":"\r\n( 1 ) . تفسير قمى ، ج 2 ، ص 311 .\r\n( 2 ) . كامل آن چنين است : پس خداوند در شأن آن نازل كرد :  « وَ أَنْفِقُوا فِي سَبِيلِ اللَّهِ وَ لا تُلْقُوا بِأَيْدِيكُمْ إِلَى التَّهْلُكَةِ وَ أَحْسِنُوا إِنَّ اللَّهَ يُحِبُّ الْمُحْسِنِينَ »  ؛ بقره ( 2 ) ، 195 و قبل از آن آيهء ماه حرام آمده است و بعد از آن پنج آيهء مربوط به حج قرار دارد و اين با مفهوم خبر مطابقت دارد و شايد كه همين باعث شده باشد كه مفسّران قرآن بگويند : اين آيات بعدا به سورهء بقره ملحق شده است .\r\n","page_name":" 100 ","page_number":100},
  {"content":"\r\n\r\n( 1 ) دو هزار نفر از مسلمانان براى عمرهء قضا از مدينه خارج شدند . پيامبر اكرم صلّى اللّه عليه و آله در جحفه « 1 » محرم شد و پس از حركت ، تلبيه مىگفت و مسلمانان هم آن را تكرار مىكردند . در مرّ الظّهران عده‌اى از قريشيان به محمد بن مسلمه و بشير بن سعد و افرادشان برخوردند و ديدند كه سلاح‌هاى زيادى به همراه خود دارند ؛ براى همين به سرعت نزد قريشيان رفتند و آنها را از اسب‌ها و سلاح‌هاى زيادى كه مسلمانان به همراه داشتند ، آگاه كردند .\r\n( 2 )\r\n\r\nفرستادهء قريش\r\nدر منطقهء ياجج « 2 » كه نزديك منطقهء حرم مىباشد ، رسول خدا صلّى اللّه عليه و آله با اصحاب خود و شترهاى قربانى و سواره نظام به هم رسيدند و اطراق كردند .\r\nقريشيان ، مكرز بن حفص بن أحنف را همراه عده‌اى از افراد قريش فرستادند آنها رسول خدا صلّى اللّه عليه و آله را در منطقهء يأجج ملاقات كردند و گفتند : اى محمد ، به خدا قسم كه در ايام خردسالى و بزرگسالى به دروغ و نيرنگ شناخته نشده‌اى . آيا مىخواهى كه با اسلحه در حرم بر قوم خودت وارد شوى در حالى كه شرط كرده‌اى تنها با سلاح مسافر ؛ يعنى شمشيرهاى غلاف شده بيايى ؟ ! رسول خدا صلّى اللّه عليه و آله فرمود : ما جز به همان صورت وارد حرم نمىشويم ! مكرز به سرعت به مكه بازگشت و اعلام كرد كه محمّد با اسلحه وارد حرم نمىشود و به شرطى كه با شما بسته وفادار است .\r\n( 3 ) رسول خدا صلّى اللّه عليه و آله دستور داد شترهاى قربانى را پيشاپيش وى حركت دهند و در منزل ذى طوى نگاه دارند . او دويست نفر را براى محافظت از اسلحه‌ها انتخاب كرد و أوس بن خولى را مسئول آنها قرار داد .\r\nآن حضرت صلّى اللّه عليه و آله بر ناقهء خود ، قصواء « 3 » سوار شد و اصحابش در حالى كه شمشيرهاى خود را حمايل بسته بودند اطراف او را گرفته و تلبيه مىگفتند . آنها به همين صورت پيش رفتند تا به ذى طوى رسيدند . تلبيه گفتن قطع نشد تا اينكه خانه‌ها و چادرهاى مكه را ديدند . سپس آن حضرت صلّى اللّه عليه و آله از راه ثنيّه كه مشرف بر حجون است ، وارد مكه شد .\r\nقريشيان به همديگر گفتند : نمىخواهيم نگاهمان به محمد و اصحابش بيفتد ؛ براى همين به بالاى\r\n\r\n\r\n","description":"","footnote":"\r\n( 1 ) . كافى ، ج 4 ، ص 251 - 252 ، حديث 10 و 13 و الفقيه ، ج 2 ، ص 275 ، حديث 7 .\r\n( 2 ) . عاتق بن غيث بلادى در كتاب مختصر معجم معالم مكة التاريخيه در مورد منطقهء يأجج مىنويسد : امروز به اسم ياج شناخته مىشود و در راه مكه به مدينه قرار دارد و داراى باغ‌هاى ضعيف و چاهى است به نام چاه مقيت كه تمام اهل مكه آن را مىشناسند و اين منطقه از تنعيم تا مرّ الظّهران به طول 33 كيلومتر را شامل مىشود كه شمال آن مقتل حبيب بن عدى بوده است كه در يوم الرجيع به شهادت رسيده است ، و اين مطلب در مجلهء ميقات الحج ، ج 7 ، ص 241 آمده است .\r\n( 3 ) . از امام صادق عليه السّلام نقل خواهد شد كه آن ناقه ، عضباء بوده است .\r\n","page_name":" 101 ","page_number":101},
  {"content":"\r\n\r\nكوههاى مكه رفتند « 1 » و بر طبق شرايط صلحنامهء حديبيه ، بت‌ها را هم برداشتند . « 2 »\r\n( 1 ) ابن اسحاق از ابن عباس روايت كرده است : عده‌اى در كنار دار الندوة صف كشيده بودند تا او و اصحابش را تماشا كنند و در همين حال ميان خودشان صحبت مىكردند و مىگفتند : محمد و يارانش در فقر و سختى و مشكلات به سر مىبرند ! « 3 »\r\nآن حضرت صلّى اللّه عليه و آله داخل مكه شد و كعبه را طواف كرد . كلينى در كافى با سند خود از امام صادق عليه السّلام روايت كرده است : رسول خدا صلّى اللّه عليه و آله در حالى كه بر ناقهء عضباء نشسته بود ، كعبه را طواف مىكرد و عصاى خود را به ركن‌ها و حجر الاسود مىرساند و آنگاه سر عصاى خود را مىبوسيد « 4 » .\r\n( 2 ) آن حضرت صلّى اللّه عليه و آله بدين علّت بر روى مركب خود طواف را انجام مىداد تا مردم هيأت و حالات وى را ببينند و مىفرمود : چگونگى انجام مناسك را از من ياد بگيريد . آن حضرت در حالى طواف را انجام داد كه بر پالان نخ‌نما شده و قطيفهء كهنه‌اى نشسته بود كه فقط چهار درهم مىارزيد . « 5 » در هنگام طواف عبد اللّه بن رواحه افسار شتر آن حضرت را در دست داشت و اين شعر را مىخواند :\r\n اى فرزندان كفار راه را باز كنيد * اى فرزندان كفار كنار برويد كه تمام خير در رسول خداست . \r\n پروردگارا ، من به گفته‌هاى وى ايمان دارم * و شناختن حق خدا را در اين مىدانم كه وى را قبول داشته باشم . « 6 » \r\n( 3 ) در اين حال عمر بن خطاب فرياد زد : يا بن رواحه ؟ ! امّا رسول خدا نظر او را ردّ كرد و فرمود : اى عمر ؛ خودم مىشنوم كه پسر رواحه چه مىخواند ! و پس از آنكه شوط هفتم به اتمام رسيد ، آن حضرت صلّى اللّه عليه و آله از\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 734 - 735 .\r\n( 2 ) . نگاه كنيد به شرايط صلحنامه در تفسير عياشى ، ج 1 ، ص 70 .\r\n( 3 ) . به نقل از ابن اسحاق در سيرهء ابن هشام ، ج 4 ، ص 102 .\r\n( 4 ) . فروع كافى ، ج 4 ، ص 426 و از او در وسائل الشيعة ، ج 13 ، ص 441 ، چاپ آل البيت .\r\n( 5 ) . عوالي اللالى ، ج 4 ، ص 34 ، ح 118 و از او در مستدرك الوسائل ، ج 9 ، ص 420 ، ح 4 ، چاپ آل البيت .\r\n( 6 ) . به نقل از ابن اسحاق در سيرهء ابن هشام و بعد از آن اين دو بيت نيز آورده شده است :\r\n نحن قتلناكم على تأويله * كما قتلناكم على تنزيله \r\n ضربا يزيل الهام عن مقيله * و يذهل الخليل عن خليله ! \r\n ما همان كسانى هستيم كه بر سر تأويل قرآن با شما مىجنگيم * چنان كه بر سر تنزيل آن با شما جنگيديم . \r\n و چنان ضربهء سختى بر شما وارد مىكنيم كه سرتان را از جايش جدا مىكند * و شما را از دوستان و آشنايان غافل كند ! \r\nابن هشام در حاشيه اين ابيات مىنويسد : « نحن قتلناكم على تأويله » تا آخر ابيات ، از عمار بن ياسر مىباشد كه در غير اين روز [ صفين ! ؟ 
  ] آن را سروده است و در ادامه مىنويسد : با كسى بر سر تأويل قرآن مىجنگند كه به تنزيل آن اقرار كرده باشد ؛ ج 4 ، ص 13 .\r\nو عجيب اين است كه ابن اسحاق اين اشتباه را از عبد الله بن ابى بكر روايت كرده است ! و واقدى در مغازى ، ج 2 ، ص 735 آن را به همين صورت با سند خود از امّ عماره روايت كرده و متوجه اين اشكال نشده است . همچنين طبرسى در اعلام الورى ، ج 1 ، ص 211 و حلبى در مناقب آل ابى طالب ، ج 1 ، ص 205 بدون توجه به اين اشكال آن را نقل كرده‌اند .\r\n","page_name":" 102 ","page_number":102},
  {"content":"\r\n\r\nشتر پياده شد و دو ركعت نماز در پشت مقام ابراهيم عليه السّلام به جاى آورد . « 1 »\r\nسپس سوار مركب شد و به صورت سواره ، سعى بين صفا و مروه را به جاى آورد و بعد از آن كه آخرين سعى را به جاى آورد ، قربانى خود را در همان جا - يا بين صفا و مروه - نحر كرد و فرمود : اينجا و تمام منطقهء مكه قربانگاه است « 2 » ، سپس خراش بن اميّه خزاعى در مروه سر او را تراشيد . « 3 »\r\nآنگاه رسول اللّه صلّى اللّه عليه و آله به دويست نفر از اصحاب خود دستور داد كه به جاى اصحابى كه در كنار سلاح‌ها مانده‌اند بروند تا آنها هم بيايند و مناسك خود را انجام دهند كه اين كار هم انجام شد « 4 » .\r\n( 1 )\r\n\r\nاذان بلال\r\nپس از آنكه رسول خدا صلّى اللّه عليه و آله فردى را به دنبال مشركان فرستاد تا به آنها اعلام كند كه مىخواهد وارد كعبه شود . مشركان از پذيرش درخواست آن حضرت صلّى اللّه عليه و آله خوددارى كردند و گفتند : اين را شرط نكرده بودى ! بنابراين آن حضرت صلّى اللّه عليه و آله به كنار خانهء خدا رفت و همانجا بود تا زوال ظهر فرا رسيد ؛ در اين هنگام\r\n\r\n\r\n","description":"","footnote":"\r\n( 1 ) . كلينى در فروع كافى ، ج 4 ، ص 223 ، ح 2 و صدوق در كتاب من لا يحضره الفقيه ، ج 2 ، ص 158 ، حديث 12 با سند خود از امام باقر عليه السّلام روايت كرده‌اند كه فرمود : « جايگاه مقامى كه حضرت ابراهيم آن را در كنار كعبه قرار داده بود ، همينطور بر سر جاى خود بود تا اينكه اهل جاهليّت آن را به جايى كه امروز در آن قرار دارد [ و در عمرهء قضاى پيامبر اكرم صلّى اللّه عليه و آله نيز اينچنين بوده است . 
  ] منتقل كردند و هنگامى كه نبى اكرم صلّى اللّه عليه و آله مكه را فتح كرد آن را به همان جايگاهى كه حضرت ابراهيم آن را قرار داده بود ، بازگرداند .\r\nو سجستانى در مسند عايشه ، ص 82 ، ح 73 از هشام بن عروه از پدرش عروة بن زبير ( از خاله‌اش عايشه ) روايت كرده است :\r\n« رسول اللّه صلّى اللّه عليه و آله به سوى خود كعبه نماز مىخواند و چيزى بين او و كعبه حايل نبود و ابو بكر نيز اينچنين بود و عمر نيز در ابتداى خلافتش همين كار را مىكرد تا اينكه بعدها مردم را به پشت مقام راند » . اين حديث را بيهقى در سنن كبرى ، ج 5 ، ص 75 و عبد الرزاق در المصنّف ، ج 5 ، ص 48 و ابن حجر در فتح البارى ، ج 6 ، ص 406 ، و ج 8 ، ص 169 و ازرقى در أخبار مكه ، ج 2 ، ص 30 و ابن كثير در تفسير خود ، ج 1 ، ص 384 روايت كرده‌اند .\r\nو خبر سابق به طور كامل از كلينى و صدوق از امام باقر عليه السّلام به اين صورت نقل شده است : « مقام ابراهيم بعد از پيامبر اكرم صلّى اللّه عليه و آله نيز در همان جا بود تا اينكه عمر به خلافت رسيد و پرسيد : چه كسى مكان اوليهء مقام را مىداند ؟ ! مردى جواب داد : من ؛ زيرا مقدار جابجايى را با ريسمانى ( از چرم ) اندازه‌گيرى كرده بودم و الان آن ريسمان نزد من است !\r\nعمر گفت : آن را بياور ! آن مرد ريسمان را آورد . با آن مقدار جابجايى را تعيين كردند و سپس عمر مقام ابراهيم را به اين مكان منتقل كرد » .\r\nهمچنين مرحوم كلينى در روضهء كافى ، ص 51 خطبه‌اى را از على عليه السّلام روايت كرده است كه در آن مىفرمايد : « حاكمان قبل از من اعمالى را انجام داده‌اند كه در آن با رسول خدا صلّى اللّه عليه و آله مخالفت كرده‌اند و عهد و پيمان وى را نقض كرده و سنت آن حضرت صلّى اللّه عليه و آله را تغيير داده‌اند ! اگر مردم را به ترك اين بدعت‌ها وادار كنم و بخواهم كه اين سنت‌ها را به همان صورت زمان رسول الله صلّى اللّه عليه و آله بازگردانم ، سربازانم از اطرافم پراكنده مىشوند و تنها مىمانم . . . چه مىگوييد اگر دستور بدهم كه مقام ابراهيم را به جايگاهى كه رسول خدا آن را در آنجا قرار داده بود ؛ بازگردانم . . . در اين صورت از اطراف من پراكنده مىشويد . . . » .\r\n( 2 ) . مغازى واقدى ، ج 2 ، ص 736 و نك : وسائل الشيعة ، ج 14 ، ص 88 و مستدرك الوسائل ، ج 10 ، ص 83 .\r\n( 3 ) . مغازى واقدى ، ج 2 ، ص 737 .\r\n( 4 ) . همان ، ج 2 ، ص 740 .\r\n","page_name":" 103 ","page_number":103},
  {"content":"\r\n\r\nبه بلال دستور داد كه بر بالاى كعبه برود و اذان بگويد ! بلال به بالاى كعبه رفت و شروع به گفتن اذان كرد . . .\r\n( 1 ) هنگامى كه سهيل بن عمرو و عده‌اى از همراهانش صداى بلال را شنيدند ، از ناراحتى صورت‌هايشان را با دست‌هايشان پوشاندند ! خالد بن اسيد گفت : خوشا به حال پدرم كه مرد و اين روز را نديد ! اين روزى كه بلال پسر مادرش به بالاى كعبه رفته و عرعر مىكند ! عكرمة بن ابى جهل هم گفت : خدا پدرم را مورد لطف خود قرار داد كه كشته شد و نبود كه صداى اين برده را بشنود ! صفوان بن اميه هم گفت :\r\nخدا را شكر كه پدرم را قبل از اين از دنيا برد و نبود كه اين حادثه را ببيند ! « 1 »\r\nچون عقيل بن ابى طالب ، منزل رسول خدا صلّى اللّه عليه و آله و منزل برادران و خواهران خودش را در مكه فروخته بود ، آن حضرت صلّى اللّه عليه و آله فرمود : به هيچ خانه‌اى نمىروم . . . بنابراين آزاد كردهء آن حضرت ، ابو رافع قبطى چادرى از جنس پوست را در حجون در منطقهء أبطح براى وى برپا كرد و پيامبر اكرم صلّى اللّه عليه و آله به چادر رفت ، در حالى كه امّ سلمه هم با او بود و آن حضرت صلّى اللّه عليه و آله در ايام عمرهء قضا براى نماز به مسجد حجون مىرفت . « 2 »\r\n( 2 )\r\n\r\nازدواج پيامبر اكرم صلّى اللّه عليه و آله با ميمونه\r\nابن هشام مىنويسد : ميمونه دختر حارث هلاليه ، خواهر ام الفضل همسر عباس بن عبد المطلب بود . وى اختيار خودش را به خواهرش ام الفضل واگذار نموده بود ، و ام الفضل اختيار وى را به عباس واگذارده بود .\r\nپس از آنكه رسول خدا صلّى اللّه عليه و آله از احرام خارج شد « 3 » ، ميمونه را از عمويش عباس خواستگارى كرد و او را با چهارصد درهم به تزويج خود در آورد . « 4 »\r\nآن حضرت صلّى اللّه عليه و آله سه روز در مكه اقامت كرد و در روز چهارم كه با جمعى از اصحاب خود به هنگام ظهر نشسته بود و سعد بن عباده با وى صحبت مىكرد ، سهيل بن عمرو همراه حويطب بن عبد العزّى پيش\r\n\r\n\r\n","description":"","footnote":"\r\n( 1 ) . همان ، ج 2 ، ص 737 - 738 و در صفحهء 846 همين خبر يا مثل آن تكرار مىشود و هر دو خبر از ابن مسيّب نقل شده و همين جا مناسب‌تر است .\r\n( 2 ) . همان ، ج 2 ، ص 829 .\r\n( 3 ) . همان ، ج 2 ، ص 738 كه آن را به نقل از عطاء خراسانى - و او همان عطاء بن ابى رياح ، آزاد كردهء ابن عباس است - از سعيد بن مسيّب روايت كرده است . و اين در حالى است كه ابن اسحاق از عطاء و مجاهد آن را نقل كرده و واقدى از عكرمه از ابن عباس آن را اين گونه نقل كرده است : آن حضرت صلّى اللّه عليه و آله ميمونه را در حالى خواستگارى و تزويج كرد كه در احرام بود ! و در سيرهء ابن هشام ، ج 4 ، ص 14 آمده است : و او حرام بود ! و اين در حالى است كه همه آنها نقل كرده‌اند كه آن حضرت طواف و مسعى را به جاى آورد و هدى خود را قربانى كرد [ ! 
  ]\r\n( 4 ) . سيرهء ابن هشام ، ج 4 ، ص 14 . ميمونه قبل از آن ، همسر ابى سبرة بن ابى رهم عامرى بود ؛ اعلام الورى ، ج 1 ، ص 278 .\r\n","page_name":" 104 ","page_number":104},
  {"content":"\r\n\r\nآمد و گفت :\r\n( 1 ) وقت تو تمام شده است ، از مكه خارج شو ! پيامبر اكرم صلّى اللّه عليه و آله فرمود : شما را چه مىشد اگر اجازه مىداديد كه در مكه عروسى كنم و همهء شما را به مهمانى دعوت كنم ؟ گفتند : نيازى به مهمانى تو نداريم ، زودتر خارج شو . اى محمد تو را به خدا و به عهدنامه‌اى كه بين ما منعقد شده است قسم مىدهيم كه از سرزمين ما خارج شو ؛ زيرا سه روز مورد توافق سپرى شده است .\r\nسعد بن عباده خشمگين شد و به سهيل گفت : اى بىمادر ، دروغ مىگويى ، اين شهر كه مال تو و پدرت نيست ! به خدا قسم كه او از آن خارج نمىشود ، مگر آن كه خودش بخواهد و بدان راضى باشد !\r\nرسول خدا صلّى اللّه عليه و آله تبسمى كرد و فرمود : اى سعد ، افرادى را كه به ديدارمان در منزلمان آمده‌اند ، اذيت نكن . سپس به ابى رافع ( قبطى ) فرمود تا اعلام كند كه هيچ مسلمانى پس از مغرب در مكه نباشد . « 1 »\r\n( 2 )\r\n\r\nبازگرداندن بت‌ها\r\nشرايط صلح حديبيه را به نقل از تفسير قمى آورديم . تمام آنچه كه در اين صلحنامه در مورد عمرهء قضا آورده شده ، اين است : « امسال محمد و اصحابش برمىگردند و در سال آينده به مكه مىآيند و سه روز در آن اقامت مىكنند » . اين شرط در ساير منابع تاريخى و سيره نيز به همين صورت آمده است ، براى همين قمى مىنويسد : قريشيان بت‌هاى خود را بين صفا و مروه قرار داده بودند و هنگام سعى بين صفا و مروه آنها را زيارت مىكردند و دست بر آنها مىكشيدند . و پس از آن كه صلح حديبيه پيش آمد و با آن حضرت صلّى اللّه عليه و آله شرط كردند كه در سال آينده به وى اجازه دهند تا به مدت سه روز ، عمرهء خود را قضا كند و سپس از مكه خارج شود ؛ آن حضرت صلّى اللّه عليه و آله در سال هفتم براى عمرهء قضا به مكه آمد و به قريشيان فرمود :\r\nبت‌هاى خود را از صفا و مروه برداريد تا سعى به جاى آورم . آنها بت‌ها را برداشتند و پيامبر صلّى اللّه عليه و آله سعى خود را به جاى آورد « 2 » ؛ امّا قبلا گفتيم كه پيامبر اكرم صلّى اللّه عليه و آله به دنبال مشركان فرستاد تا بيايند و در كعبه را باز كنند ، امّا آنها خوددارى كردند و گفتند : اين از شرايط صلحنامه نبوده است . « 3 » اين خبر با اخلاق مشركان متناسب‌تر است و با اين وجود ، چگونه مىتوان قبول كرد كه درخواستى بالاتر از اين ؛ يعنى برداشتن بت‌ها را بپذيرند ، بدون اينكه از شرايط صلحنامه باشد ؟ !\r\n( 3 ) ادامه سخن قمى چنين است : پس از آنكه طواف پيامبر اكرم صلّى اللّه عليه و آله به اتمام رسيد ، مشركان بت‌هاى خود\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 739 - 740 و نك : سيرهء ابن هشام ، ج 4 ، ص 14 .\r\n( 2 ) . تفسير قمى ، ج 2 ، ص 64 .\r\n( 3 ) . مغازى واقدى ، ج 2 ، ص 738 .\r\n","page_name":" 105 ","page_number":105},
  {"content":"\r\n\r\nرا به جايگاه خود بازگرداندند . . . اما يكى از اصحاب رسول خدا صلّى اللّه عليه و آله هنوز طواف را به جاى نياورده بود .\r\nاو نزد رسول خدا صلّى اللّه عليه و آله آمد و پرسيد : مناسك خود را انجام نداده‌ام در حالى كه مشركان بت‌ها را به صفا و مروه آورده و نصب كرده‌اند ، حال چه كنم ؟ ! خداوند در اين مورد نازل فرمود :\r\n « إِنَّ الصَّفا وَ الْمَرْوَةَ مِنْ شَعائِرِ اللَّهِ ، فَمَنْ حَجَّ الْبَيْتَ أَوِ اعْتَمَرَ فَلا جُناحَ عَلَيْهِ أَنْ يَطَّوَّفَ بِهِما . . . »  « 1 » ؛ همانا صفا و مروه از نشانه‌هاى الهى هستند و اگر كسى بين اين دو ( كوه ) طواف ( سعى ) كند ( در حالى كه بت‌ها باشد ) اشكالى ندارد .\r\n( 1 ) در فروع كافى و تفسير عياشى از امام صادق عليه السّلام روايت شده است : « از شرايط رسول خدا صلّى اللّه عليه و آله با كفار قريش اين بود كه بت‌هاى خود را بردارند . . . و در همين ايام يكى از اصحاب رسول خدا صلّى اللّه عليه و آله به علّت مشغلهء كارى ، مناسك خود را انجام نداده بود كه مشركان بت‌ها را بازگرداندند ؛ براى همين نزد رسول خدا صلّى اللّه عليه و آله آمدند و پرسيدند : فلانى هنوز مناسك ( طواف و سعى ) خود را انجام نداده است كه بت‌ها بازگردانده شده‌اند ، حال چه كند ؟ ! در شأن اين قضيه خداوند نازل فرمود :  « إِنَّ الصَّفا وَ الْمَرْوَةَ مِنْ شَعائِرِ اللَّهِ ، فَمَنْ حَجَّ الْبَيْتَ أَوِ اعْتَمَرَ فَلا جُناحَ عَلَيْهِ أَنْ يَطَّوَّفَ بِهِما . . . »  و در توضيح آن گفته است : يعنى بت‌ها در آنجا قرار داشته باشند . « 2 »\r\nشايد كه اين خبر و امثال آن ، همان خبرى باشد كه شيخ طوسى در التبيان بدان اشاره نموده و در خصوص بت‌ها گفته است : اين آيه در جواب كسانى است كه گمان مىكردند ، سعى بين صفا و مروه به خاطر وجود بت‌هاى أساف و نائله اشكال دارد . اين خبر از امام باقر و امام صادق عليهم السّلام روايت شده است و شعبى و بسيارى از اهل علم آن را نقل كرده‌اند .\r\n( 2 ) شيخ طوسى در ادامه گفته است : اين حادثه در عمرهء قضا بوده و هنوز مكه فتح نشده بود ، بنابراين بت‌ها در اطراف كعبه بود ؛ اما سؤال اين است كه اگر بت‌ها در اطراف كعبه هم بود ، چرا آيه تنها به سعى بين صفا و مروه اشاره نموده است ؟\r\nشايد آيه براى دفع اين توهم بوده است كه اهل جاهليت سعى بين صفا و مروه را انجام مىدادند ، لذا مسلمانان گمان مىكردند كه اين از آداب و رسوم جاهليت است و نبايد آن را انجام دهند كه خداوند اين آيه را نازل فرمود . « 3 » و اين مطلب در فروع كافى در حديث حجّ النّبى صلّى اللّه عليه و آله از امام صادق عليه السّلام چنين روايت شده است : مسلمانان گمان مىكردند كه سعى بين صفا و مروه از اعمالى است كه مشركان آن را انجام\r\n\r\n\r\n","description":"","footnote":"\r\n( 1 ) . تفسير قمى ، ج 2 ، ص 64 .\r\n( 2 ) . تفسير عياشى ، ج 1 ، ص 70 و فروع كافى ، ج 4 ، ص 435 ، حديث 8 .\r\n( 3 ) . التبيان ، ج 2 ، ص 44 .\r\n","page_name":" 106 ","page_number":106},
  {"content":"\r\n\r\nمىداده‌اند ، براى همين خداوند نازل فرمود :  « إِنَّ الصَّفا وَ الْمَرْوَةَ مِنْ شَعائِرِ اللَّهِ . . . »  ، از اين رو پيامبر اكرم صلّى اللّه عليه و آله پس از آنكه كعبه را طواف كرد و دو ركعت نماز آن را به جاى آورد ، اين آيه را خواند و فرمود :\r\nاز همان جايى آغاز مىكنم ( صفا ) كه خدا بدان شروع كرده است . « 1 »\r\n( 1 ) طبرسى در مجمع البيان به همين خبر اعتماد كرده و گفته است :\r\nروايت ديگرى از امام صادق عليه السّلام روايت شده و سپس خبر سابق را از كافى و تفسير عياشى در باب شروط پيامبر و برداشتن و بازگرداندن بت‌ها روايت كرده است . « 2 »\r\n( 2 ) در تفسير عياشى آمده است : در صفا و مروه بت‌هايى نصب شده بود ، براى همين مردم نمىدانستند كه هنگام حج چه بايد بكنند ؛ براى همين خداوند فرمود :  « إِنَّ الصَّفا وَ الْمَرْوَةَ مِنْ شَعائِرِ اللَّهِ . . . »  ، لذا مسلمانان سعى را به جاى مىآوردند . « 3 »\r\n( 3 ) چنان كه ملاحظه مىشود تفاوت آشكارى بين اين دو روايت و بلكه بين روايات وجود دارد « 4 » ، لذا بايد يكى را ترجيح بدهيم . قبلا گفته شد كه پيامبر اكرم صلّى اللّه عليه و آله به بلال دستور داد كه بالاى كعبه برود و اذان بگويد . حال سؤال اين است كه آيا بلال در لابلاى بت‌ها اذان گفته است ؟ اگر چنين مىبود ، به علّت عجيب بودنش آن را نقل مىكردند . همچنين اگر بت‌ها در مروه موجود بود و مسلمانان قربانىهاى خود را جلوى آنها نحر مىكردند ، اين مسأله به خاطر عجيب بودنش ذكر مىشد . از سوى ديگر مواظبت از دو هزار نفر از مسلمانان و جلوگيرى از بىاحترامى آنها به بتها به وسيله دست و زبان در اطراف صفا و مروه و كعبه كار آسانى نبوده است و حد اقل مشركان اين ترس و دلهره را داشتند كه بت‌هايشان مورد بىاحترامى و هتك حرمت قرار گيرد و از آنجا كه با پيامبر اكرم صلّى اللّه عليه و آله شرط كرده بودند كه كعبه و مسجد الحرام و مسعى را براى وى خالى كنند ، اين احتمال بسيار قوى است كه شرط پيامبر اكرم صلّى اللّه عليه و آله را قبول كرده و بت‌هايشان را منتقل كرده باشند و اين براى آنها راحت‌تر از آن بود كه در ترس و دلهره به سر ببرند و دائما مواظب باشند كه مسلمانان به بت‌هايشان بىاحترامى نكنند و شايد كه آنها بت‌هاى خود را در كعبه قرار داده باشند و براى همين به پيامبر اكرم صلّى اللّه عليه و آله اجازه ندادند كه داخل بيت الحرام شود .\r\n( 4 ) در هر صورت حد اقل اين است كه پيامبر اكرم صلّى اللّه عليه و آله و مسلمانان سعى كرده‌اند كه برداشتن بتها از اطراف كعبه و مسعى را از شروط خود قرار دهند و اين در حالى است كه اين مطلب جز در اين حديث كه\r\n\r\n\r\n","description":"","footnote":"\r\n( 1 ) . فروع كافى ، ج 4 ، ص 245 ، حديث 4 .\r\n( 2 ) . مجمع البيان ، ج 1 ، ص 440 .\r\n( 3 ) . تفسير عياشى ، ج 1 ، ص 71 .\r\n( 4 ) . نك : الميزان ، ج 1 ، ص 387 .\r\n","page_name":" 107 ","page_number":107},
  {"content":"\r\n\r\nاز امام صادق عليه السّلام روايت شده ، مورد اشاره قرار نگرفته است ، لذا گمان مىكنم كه تمام شواهد از مرجحات اين خبر است نه اخبار ديگر .\r\n( 1 )\r\n\r\nعلى عليه السّلام و دختر عمويش\r\nحمزه بن عبد المطلب از ثويه ، آزاد كردهء برادرش ابو لهب شير خورده بود و رسول خدا صلّى اللّه عليه و آله نيز از همين زن شير خورده بود ، براى همين حمزه و پيامبر اكرم صلّى اللّه عليه و آله برادر رضاعى بودند .\r\nحمزه با دختر عمويش سلمى خثعميه ازدواج كرد و جعفر بن ابى طالب با خواهر سلمى ، أسماء ازدواج كرد ، لذا جعفر و حمزه باجناق بودند .\r\nحمزه به تنهايى و بدون زن و فرزند خود به مدينه مهاجرت كرد و رسول خدا صلّى اللّه عليه و آله بين عمويش حمزه و پسرخوانده‌اش ، زيد بن حارثهء شيبانى پيمان اخوّت بست و آنها در هجرت با هم برادر بودند و براى همين قبل از شهادت خود در احد ، وصاياى خود را به زيد نمود . « 1 »\r\n( 2 ) پس از آنكه پيامبر اكرم عمرهء قضا را به جاى آورد و محل شد و از عباس ميمونهء هلاليه ، خواهر ام الفضل را خواستگارى كرد ، على عليه السّلام او را به ياد دختر عمويش ، عماره انداخت و پيشنهاد كرد كه پيامبر اكرم صلّى اللّه عليه و آله با دختر عموى خود ، عماره ازدواج كند ؛ اما آن حضرت صلّى اللّه عليه و آله فرمود : مگر نمىدانى كه او برادرزادهء رضاعى من است ؟ او دختر برادر رضاعىام حمزه مىباشد . « 2 » به دنبال آن على عليه السّلام پرسيد : پس چرا ما دختر عموى يتيم خود را پيش مشركان رها كنيم و برويم ؟ ! پس پيامبر اكرم صلّى اللّه عليه و آله به او اجازه داد كه عماره را از مكه خارج كند و على عليه السّلام او را به همراه خود برد . « 3 »\r\n( 3 )\r\n\r\nخروج از مكه\r\nرسول خدا صلّى اللّه عليه و آله در روز چهارم سوار شد و جلوى همه حركت كرد و به ابو رافع دستور داد كه تا هنگام غروب بماند و همسرش ميمونه را بياورد . همه حركت كردند و تنها ابو رافع براى انجام اين مأموريت باقى ماند « 4 » و على عليه السّلام نيز دختر عمويش ، عماره را همراه خود حركت داد .\r\n( 4 ) زيد بن حارثه كه از موضوع مطلع شد ، گمان كرد كه عماره برادرزاده‌اش مىباشد و از طرف ديگرى\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 738 .\r\n( 2 ) . فروع كافى ، ج 5 ، ص 437 ، حديث 4 و 5 و صفحهء 445 ، حديث 11 و الفقيه ، ج 3 ، ص 360 ، ح 21 و تهذيب ، ج 7 ، ص 292 ، ح 5 و مغازى واقدى ، ج 2 ، ص 739 ، وى مىنويسد : به نبى اكرم صلّى اللّه عليه و آله پيشنهاد شد و اسمى از على عليه السّلام نبرده است .\r\n( 3 ) . همان ، ج 2 ، ص 738 .\r\n( 4 ) . همان ، ج 2 ، ص 740 و سيرهء ابن هشام ، ج 4 ، ص 14 .\r\n","page_name":" 108 ","page_number":108},
  {"content":"\r\n\r\nاو وصى حمزه بوده است ، لذا أولى به نگهدارى عماره مىباشد !\r\nوقتى كه جعفر قضيه را شنيد ؛ گفت : بلكه من اولى مىباشم ؛ زيرا خاله‌اش ، اسماء بنت عميس در خانهء من مىباشد و خاله همانند مادر است .\r\nرسول خدا صلّى اللّه عليه و آله كه از موضوع آگاه شد ، فرمود : من ميان شما داورى مىكنم . سپس رو به زيد كرد و فرمود : امّا تو اى زيد ، آزاد كردهء خدا و رسول خدا هستى . سپس متوجه على عليه السّلام شد و فرمود : « 1 » و اما تو اى على ، تو از من و من از تو هستم و تو ولى هر مؤمنى بعد از من هستى . « 2 » آنگاه متوجه جعفر شد و فرمود : و اما تو اى جعفر ، از جهت خلق و خوى و خلقت شبيه من هستى و تو مستحق اين مسئوليت هستى ؛ زيرا خالهء عماره ، همسر تو است و مرد نمىتواند با زنى كه خاله يا عمه‌اش همسر وى مىباشد ازدواج كند « 3 » و فرمود : خاله همانند مادر است « 4 » .\r\n( 1 ) ابو رافع قبطى در مكه باقى ماند تا مغرب فرا رسيد ، آنگاه با ميمونه و كسانى كه با وى بودند حركت كرد . در اين هنگام عده‌اى از جاهلان و بىخردان قريشى به اذيت و آزار آنها پرداختند و به پيامبر اكرم صلّى اللّه عليه و آله و مسلمانان ناسزا گفتند ؛ اما بر آنها حمله نكردند . ابو رافع گفت : هر كارى مىخواهيد بكنيد ، به خدا قسم كه لشكريان اسلام در منطقهء يأجج در انتظار شما هستند !\r\n( 2 ) آنها به منطقهء يأجج رسيدند و به سواره نظام سپاه اسلام كه در آنجا در انتظار ايشان بودند ، پيوستند .\r\nآنگاه همگى به سوى سرف « 5 » كه پيامبر اكرم صلّى اللّه عليه و آله و مسلمانان در آنجا اطراق كرده بودند ، حركت كردند و پس از نيمه شب به آنها ملحق شدند . در سرف چادرى براى پيامبر اكرم صلّى اللّه عليه و آله برپا شد و او در آنجا با هلاليه عروسى كرد . « 6 » در آنجا براى رسول خدا صلّى اللّه عليه و آله مقدار زيادى خرماى خمير شده با روغن و آرد تهيه شده بود كه به مناسبت عروسى خود ، مردم را با آن اطعام كرد « 7 » . سپس حركت كرد و در ماه ذى الحجّه به مدينه رسيد .\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 739 .\r\n( 2 ) . كتاب سليم بن قيس به نقل از على عليه السّلام در صفحه 116 و به نقل از حسين عليه السّلام در صفحه 208 و اين در حالى است كه واقدى به كلمات : برادرم و رفيقم اكتفا كرده است ! !\r\n( 3 ) . مغازى واقدى ، ج 2 ، ص 739 و قاضى لقمان مصرى آن را در دعائم الاسلام ، ج 2 ، ص 235 آورده و در عوالى اللآلى ، ج 1 ، ص 43 روايت شده كه بايد با علل الشرايع ، ج 1 ، ص 499 مقايسه شود . كامل آن چنين است : سپس رسول خدا صلّى اللّه عليه و آله عماره را به تزويج سلمهء مخزومى ، پسر همسرش ، ام سلمه در آورد و پس از آن فرمود : آيا تلافى كار تو را كردم اى سلمه ؟ زيرا سلمه واسطهء ازدواج پيامبر با مادرش شده بود .\r\n( 4 ) . امالى شيخ طوسى ، ص 342 .\r\n( 5 ) . سرف در ده مايلى ( 22 كيلومترى ) مكه قرار دارد ، اعلام الورى ، ج 1 ، ص 278 .\r\n( 6 ) . مغازى واقدى ، ج 2 ، ص 740 - 741 .\r\n( 7 ) . سيرهء ابن هشام ، ج 4 ، ص 14 ؛ فروع كافى ، ج 5 ، ص 368 ، حديث 2 و تهذيب ، ج 7 ، ص 409 ، حديث 2 . و به خلاصه خبر عمرهء قضا و ازدواج با ميمونه در أعلام الورى ، ج 1 ، ص 211 - 212 و در مناقب آل ابى طالب ، ج 1 ، ص 205 نگاه كنيد .\r\n","page_name":" 109 ","page_number":109},
  {"content":"\r\n\r\n( 1 )\r\n\r\nخالد بن وليد كجاست ؟\r\nواقدى از مغيرة بن عبد الرحمن [ ظاهرا مخزومى 
  ] ، از خالد بن وليد روايت مىكند : وقتى رسول خدا صلّى اللّه عليه و آله براى انجام عمرهء قضا وارد مكه شدند ، از مكه غايب شدم و شاهد ورود وى نبودم . برادرم وليد بن وليد ، اسلام آورده و همراه پيامبر اكرم صلّى اللّه عليه و آله براى انجام عمره آمده بود . او در مكه پرس‌وجو كرده ؛ ولى مرا نيافته بود . از سوى ديگر رسول خدا صلّى اللّه عليه و آله از او سؤال كرده بود كه خالد كجا است ؟ او جواب داده بود كه خدا او را مىآورد . سپس در نامه‌اى به من نوشت :\r\n« بسم الله الرحمن الرحيم . اما بعد : من چيزى عجيب‌تر از اين نديدم كه تو از پذيرش اسلام امتناع ورزى در حالى كه عقلى همانند عقل خودت داشته باشى ! آيا كسى نسبت به دينى همانند اسلام جاهل مىماند ؟ هرآينه رسول خدا صلّى اللّه عليه و آله از من دربارهء تو سؤال كرد و فرمود : خالد كجاست ؟ گفتم : خدا او را مىآورد ! سپس فرمود : كسى مثل خالد نبايد نسبت به اسلام جاهل بماند . اگر زيركى و تلاش خود را به سود مسلمين و عليه مشركين قرار مىداد ، براى او بهتر بود و ما او را بر ديگران ترجيح مىداديم و مقدم مىداشتيم .\r\nپس اى برادر من ، آنچه را كه از تو فوت شده جبران كن و بدان كه موقعيت‌هاى خوبى را از دست داده‌اى » .\r\nخالد مىگويد : پس از آنكه نامهء برادرم را دريافت كردم ، از سخن رسول خدا صلّى اللّه عليه و آله بسيار خوش‌حال شدم و همين باعث رغبت بيشتر من براى پذيرش اسلام شد و با نشاط و خوش‌حالى براى ملحق شدن به آن حضرت صلّى اللّه عليه و آله حركت كردم « 1 » .\r\n( 2 )\r\n\r\nسريهء سلمى به سوى بنى سليم\r\nواقدى از مردى سخن مىگويد كه ابن ابى العوجاء سلمى ناميده مىشد . او از پيامبر اكرم صلّى اللّه عليه و آله درخواست كرده بود تا به وى اجازه دهد قومش را به اسلام دعوت كند . پس از آنكه رسول خدا صلّى اللّه عليه و آله از عمرهء قضا در ذى الحجّه سال هفتم بازگشت ؛ ابن ابى العوجاء را همراه پنجاه نفر به سوى قبيله‌اش فرستاد . در همين زمان يكى از افراد قبيله‌اش با وى بود و به محض آنكه از قضيه آگاه شد به سرعت نزد قبيله‌اش بازگشت و آنها را از جريان آگاه نمود و از پذيرش اسلام بر حذر داشت .\r\n( 3 ) پس از آنكه ابن ابى العوجاء به همراه پنجاه نفر از مسلمانان بر اين قبيله وارد شدند ؛ آنها كه از قبل در\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 746 - 747 و در صفحهء 745 آمده است : خالد بن وليد و عمرو بن عاص و عثمان بن طلحه در صفر سال هشتم وارد مدينه شدند ؛ اين جريان را بدانجا واگذار مىكنيم .\r\n","page_name":" 110 ","page_number":110},
  {"content":"\r\n\r\nآماده باش كامل به سر مىبردند و افراد زيادى را جمع كرده بودند ، از پذيرش دعوت ابن ابى العوجاء خوددارى كردند و گفتند : نيازى به پذيرش اسلام نداريم . سپس آنها را تيرباران كردند . اين تيرباران مدتى طول كشيد تا اينكه نيروهاى كمكى براى بنى سليم از راه رسيد و در نتيجه مسلمانان را محاصره كردند . درگيرى سختى درگرفت و تمام مسلمانان كشته شدند ، مگر ابن ابى العوجاء كه مجروح بر زمين افتاده بود « 1 » .\r\n( 1 )\r\n\r\nنزول سورهء دهر در ذى الحجة\r\nشيخ مفيد از جمله ايام شادى شيعه را روز بيست و پنجم ذى الحجّه مىداند . او مىنويسد : در اين روز سورهء   « هَلْ أَتى »   در شأن امير المؤمنين و فاطمه و حسن و حسين عليه السّلام نازل شد « 2 » . و شيخ بهاء الدين عاملى حارثى هم در كتاب توضيح المقاصد « 3 » اين مطلب را از وى نقل كرده است .\r\nمتأسفانه با وجودى كه روز و ماه را معين كرده‌اند ، سال نزول سوره را بيان نكرده‌اند . و با تكيه بر خبر معتبر و مورد اعتماد در ترتيب نزول سوره‌ها « 4 » بايد گفت كه آخرين سورهء سابق كه در آن اشاره‌اى تاريخى بود ، سورهء رعد بود كه ترجيحا بعد از خيبر نازل شده است . اين سوره نود و ششمين سورهء نازل شده و سيزدهمين سورهء نازل شده در مدينه مىباشد كه بعد از آن سورهء الرحمن نازل شده است . و بعد از سورهء الرحمن ، سورهء   « هَلْ أَتى عَلَى الْإِنْسانِ حِينٌ مِنَ الدَّهْرِ »   نازل شده است كه اسم‌هاى ديگرى از قبيل : « هل أتى » ، « الانسان » و « الدهر » دارد .\r\n( 2 ) از پنجمين آيهء اين سوره چنين است :\r\n        « إِنَّ الْأَبْرارَ يَشْرَبُونَ مِنْ كَأْسٍ كانَ مِزاجُها كافُوراً . عَيْناً يَشْرَبُ بِها عِبادُ اللَّهِ يُفَجِّرُونَها تَفْجِيراً . يُوفُونَ بِالنَّذْرِ وَ يَخافُونَ يَوْماً كانَ شَرُّهُ مُسْتَطِيراً . وَ يُطْعِمُونَ الطَّعامَ عَلى حُبِّهِ مِسْكِيناً وَ يَتِيماً وَ أَسِيراً . إِنَّما نُطْعِمُكُمْ لِوَجْهِ اللَّهِ لا نُرِيدُ مِنْكُمْ جَزاءً وَ لا شُكُوراً . إِنَّا نَخافُ مِنْ رَبِّنا يَوْماً عَبُوساً قَمْطَرِيراً . فَوَقاهُمُ اللَّهُ شَرَّ ذلِكَ الْيَوْمِ وَ لَقَّاهُمْ نَضْرَةً وَ سُرُوراً . وَ جَزاهُمْ بِما صَبَرُوا جَنَّةً وَ حَرِيراً »         ؛ نيكوكاران از جامى آميخته به كافور مىنوشند و بندگان خدا از چشمه‌اى مىنوشند كه مىتوانند به هركجا بخواهند جاريش كنند . آنها به نذر خود وفا\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 741 .\r\n( 2 ) . مسارّ الشيعة الكرام ، ص 58 ، چاپ بصيرتى .\r\n( 3 ) . توضيح المقاصد ، ص 544 ، از مجموعهء نفيسه ، چاپ بصيرتى .\r\n( 4 ) . التمهيد ، ج 1 ، ص 103 - 107 .\r\n","page_name":" 111 ","page_number":111},
  {"content":"\r\n\r\nمىكنند و از روزى مىترسند كه عذابش فراگير است . غذا را با اينكه دوست دارند به فقير و يتيم و اسير مىدهند : « ما فقط براى خدا به شما غذا مىدهيم ، نه از شما پاداشى مىخواهيم و نه اميد سپاس داريم » . ما از روزى بسيار سخت از پروردگارمان مىترسيم . خداوند از شر آن روز در امانشان مىدارد و آنان را شادى و سرور مىبخشد و در برابر شكيبايى ، بهشت و لباس‌هاى حرير بهشتى پاداششان مىدهد .\r\n( 1 ) آيات سيزده تا بيست و يك در بيان اوصاف بهشت مؤمنين ادامه مىيابد و آخرين آيه آن آيهء بيست و دوم مىباشد كه مىفرمايد :  « إِنَّ هذا كانَ لَكُمْ جَزاءً وَ كانَ سَعْيُكُمْ مَشْكُوراً »  ؛ اين پاداش شماست و از كوششتان شپاسگزارى مىشود . قمى در تفسير خود از امام صادق عليه السّلام « 1 » روايت كرده است : اين آيه در مورد هر مؤمنى است كه چنين كارى را براى خداى عز و جل انجام مىدهد ، اما علامه طباطبايى در تفسير الميزان مىنويسد : سياق آيه مبتنى بر اين نيست كه موضوعى را فرض كند و وعدهء پاداش و ثواب عظيم را براى آن نقل كند ؛ بلكه سياق اين آيات ، گزارش از دسته‌اى از مؤمنين است كه سوره آنها را ابرار ( نيكان ) ناميده است و به گوشه‌اى از اعمال آنها كه وفاى به نذر و اطعام مسكين و يتيم و اسير مىباشد اشاره كرده است و آنها را بر اين اعمال ستايش كرده و وعده را به آنها داده است « 2 » ، به خصوص دو آيهء  « يُوفُونَ بِالنَّذْرِ »  و  « يُطْعِمُونَ الطَّعامَ »  « 3 » .\r\n( 2 ) شيخ طوسى در التبيان مىنويسد : خاصّه و عامّه روايت كرده‌اند كه اين آيات در شأن على و فاطمه و حسن و حسين عليه السّلام نازل شده است ، زيرا آنها بوده‌اند كه سه شب متوالى افطار خود را به مسكين و يتيم و اسير دادند و خودشان گرسنه ماندند و چيزى نداشتند كه با آن افطار كنند . براى همين اين سوره در شأن آنها نازل شده و اين سپاس و ستايش نيكو را در شأن آنها بيان كرده است « 4 » . و طبرسى در مجمع البيان مىنويسد : خاصّه و عامّه روايت كرده‌اند كه آيات اين سوره از آيهء :  « إِنَّ الْأَبْرارَ يَشْرَبُونَ »  تا آيهء :  « وَ كانَ سَعْيُكُمْ مَشْكُوراً . . . »  در شأن على و فاطمه و حسن و حسين و كنيز آنها ، فضّه نازل شده و اين خبر از ابى صالح و مجاهد از ابن عباس روايت شده است .\r\n( 3 ) وى مىنويسد : حسن و حسين مريض شدند و جدّشان صلّى اللّه عليه و آله همراه عده‌اى از بزرگان به عيادت آنها آمدند و گفتند : اى ابو الحسن ، چرا چيزى براى بچه‌هايت نذر نمىكنى ؟ آن حضرت عليه السّلام نذر كرد كه اگر خداى\r\n\r\n\r\n","description":"","footnote":"\r\n( 1 ) . تفسير قمى ، ج 2 ، ص 399 .\r\n( 2 ) . الميزان ، ج 2 ، ص 127 .\r\n( 3 ) . همان ، ج 20 ، ص 135 .\r\n( 4 ) . تبيان ، ج 10 ، ص 211 .\r\n","page_name":" 112 ","page_number":112},
  {"content":"\r\n\r\nسبحان آنها را شفا عنايت فرمايد ، سه روز روزه بگيرد و فاطمه و فضه همچنين نذرى كردند . پس از اين نذر حسن و حسين خوب شدند و آنها براى عمل به نذر خود ، روزه گرفتند . براى افطار چيزى در منزل نداشتند ؛ براى همين على عليه السّلام سه پيمانه جو از يك يهودى قرض گرفت و آن را به خانه آورد . فاطمه عليها السّلام آن را آرد كرد و چند قرص نان پخت . هنگام مغرب على عليه السّلام نماز مغرب را به جاى آورد و به خانه آمد .\r\nفاطمه نان‌ها را در سفره گذاشت تا افطار كنند ؛ اما در همان لحظه ، مسكينى به در خانه آمد و درخواست كرد كه به او كمك كنند . آنها غذاى خود را به مسكين دادند و خودشان با آب خالى افطار كردند .\r\n( 1 ) در روز دوم هم على عليه السّلام يك پيمانه جو گرفت و فاطمه عليها السّلام آن را آرد كرد و نان پخت و هنگام افطار جلوى آنها گذاشت . . . كه ناگهان يتيمى به در خانه آمد و درخواست كمك كرد . آن روز هم غذاى خود را به يتيم دادند و با آب خالى افطار كردند .\r\nدر روز سوم ، فاطمه جو باقيمانده را آرد كرد و نان پخت و هنگام افطار در سفره نهاد كه ناگهان اسيرى جلوى در خانه آمد و درخواست كمك كرد . آنها غذاى خود را در روز سوم به اسير دادند و با آب خالى افطار كردند . در روز چهارم كه نذر خود را انجام داده بودند ، على عليه السّلام همراه حسن و حسين نزد پيامبر اكرم صلّى اللّه عليه و آله آمد در حالى كه كودكان ناتوان شده بودند . رسول خدا صلّى اللّه عليه و آله با ديدن آنها گريه كرد و در همين حال ، جبرئيل سورهء   « هَلْ أَتى »   را نازل فرمود .\r\n( 2 ) سپس روايت ديگرى را از واحدى در اسباب النزول از عطاء بن رباح خراسانى به اين شرح روايت كرده است : على بن ابى طالب در مقابل مقدارى جو خودش را اجير كرد كه يك شب را تا صبح نخلستانى را آبيارى كند . صبح فرا رسيد و على عليه السّلام جو را گرفت و به منزل آورد . يك سوم آن را آرد كردند و مقدارى حريره ( آرد خمير شده با ماست يا شير ) يا حريره ( آردى كه با روغن و آب خمير شده و پخته مىشود ) تهيه كردند . پس از اتمام كار ، مسكينى به در خانه آمد كه آن را به وى دادند . سپس ثلث سوم را آماده كردند كه اسيرى از مشركان به در خانه آمد و درخواست غذا كرد ، آن را به وى دادند و آن روز گرسنه باقى ماندند . « 1 »\r\n( 3 ) سپس روايت تفسير قمى را از پدرش از عبد الله بن ميمون از امام صادق عليه السّلام نقل مىكند كه فرمود : نزد فاطمه مقدارى جو وجود داشت كه با آن عصيده ( آردى كه با روغن و آب خمير مىشود ) درست كرد و آن را پخت تا بخورند ، ولى ناگهان مسكينى به در خانه آمد و گفت : خدا به شما عوض بدهد ، به من كمك كنيد . على عليه السّلام برخاست و يك سوم آن را به او داد . چيزى نگذشت كه يتيمى به در خانه آمد و گفت : خدا به شما عوض بدهد ، به من يتيم كمك كنيد . على عليه السّلام برخاست و يك سوم ديگر را به او داد . پس از مدت\r\n\r\n\r\n","description":"","footnote":"\r\n( 1 ) . اسباب النزول واحدى ، ص 378 .\r\n","page_name":" 113 ","page_number":113},
  {"content":"\r\n\r\nاندكى اسيرى به در خانه آمد و گفت : خدا به شما عوض بدهد ، به من اسير كمك كنيد . على عليه السّلام يك سوم باقيمانده را به او داد و خودشان چيزى نخوردند و خداوند اين آيات را در شأن آنها نازل فرمود « 1 » .\r\n( 1 )\r\n\r\nادامهء آيات سوره احزاب\r\nدر هنگام بيان جنگ احزاب ، آيات 9 - 25 سورهء احزاب را توضيح داديم . قمى در مورد آن مىنويسد :\r\nاين سوره در مورد جنگ احزاب نازل شده كه قريش و قبايل عرب با هم متحد شده بودند تا رسول خدا صلّى اللّه عليه و آله را نابود كنند « 2 » و در ذيل آيهء 26 مىنويسد : اين آيه در مورد بنى قريظه نازل شده است « 3 » . همين اقتضا مىكند كه تمام سوره يا اين مقدار از آن بعد از جنگ با بنى قريظه در سال پنجم نازل شده باشد .\r\nهفت آيهء متوالى 28 - 34 همسران پيامبر را مورد خطاب قرار مىدهد كه اولين آنها دو آيهء تخيير مىباشد :  « يا أَيُّهَا النَّبِيُّ قُلْ لِأَزْواجِكَ إِنْ كُنْتُنَّ تُرِدْنَ الْحَياةَ الدُّنْيا »  ، اى پيامبر به همسرانت بگو كه اگر زندگى دنيا را مىخواهيد . . . خبر قمى را در مورد اين دو آيه در ضمن حوادث بعد از خيبر نقل كرديم و در اينجا اخبار ديگرى را در اين موضوع مىآوريم :\r\n( 2 ) شيخ طوسى در التبيان از عكرمة نقل مىكند : هنگام نزول آيه‌هاى تخيير ، پيامبر اكرم صلّى اللّه عليه و آله نه زن در اختيار داشت كه عبارت بودند از : سودة دختر زمعه ، عايشه ، حفصه ، امّ سلمه دختر ابى اميّه مخزومى ، و امّ حبيبه دختر ابو سفيان كه از قريش بودند و از غير قريش عبارت بودند از : زينب دختر جحش أسدى ، جويريه دختر حارث مصطلقيه ، صفيّه دختر حيىّ بن أخطب نضريّه و ميمونه دختر حارث هلالية « 4 » .\r\n( 3 ) وى در بيان علت نزول آيه‌هاى تخيير مىنويسد : هر كدام از زنان پيامبر صلّى اللّه عليه و آله چيزى را از او درخواست كردند : سوده يك قطيفهء خيبرى و حفصه لباسى از لباس‌هاى مصرى [ كه شايد هداياى مقوقس مصرى اسكندرى بوده است 
  ] و امّ سلمه يك پرده و زينب دختر جحش يك برد يمنى و جويريه يك روسرى و امّ حبيبه يك لباس سحوانى و ميمونه يك حلّه را از او درخواست كردند « 5 » . ميمونه همان زنى بود كه در عمرهء قضا با وى ازدواج كرده بود . و طبرسى در مجمع البيان مىنويسد : مفسران مىگويند كه همسران\r\n\r\n\r\n","description":"","footnote":"\r\n( 1 ) . مجمع البيان ، ج 10 ص 611 - 612 از تفسير قمى ، ج 2 ، ص 398 و فرات كوفى در تفسير خود ، ص 520 - 529 پنج خبر را با تفصيل بيشترى از امام صادق عليه السّلام و زيد بن أرقم و ابى رافع و دو خبر از ابن عباس روايت كرده است . و صدوق هم آن را در أمالى ، ص 212 - 216 با سندى از امام صادق عليه السّلام و از مجاهد از ابن عباس روايت كرده است .\r\n( 2 ) . تفسير قمى ، ج 2 ، ص 176 .\r\n( 3 ) . همان ، ج 2 ، ص 189 و 192 .\r\n( 4 ) . التبيان ، ج 8 ص 335 .\r\n( 5 ) . همان ، ج 8 ، ص 334 .\r\n","page_name":" 114 ","page_number":114},
  {"content":"\r\n\r\nپيامبر صلّى اللّه عليه و آله از او چيزهايى را درخواست كرده بودند و از او مىخواستند كه نفقهء آنها را زياد كند و به خاطر حسادت نسبت به همديگر او را اذيت مىكردند ؛ براى همين رسول خدا صلّى اللّه عليه و آله به مدت يك ماه از آنها كناره گرفت و در نتيجه دو آيهء تخيير نازل شد . در آن زمان تعداد همسران آن حضرت صلّى اللّه عليه و آله نفر و عبارت بودند از : سوده دختر زمعه ، عايشه ، حفصه ، امّ سلمه دختر ابى اميّه و امّ حبيبه دختر ابو سفيان كه از قريش بودند و زينب دختر جحش اسدى ، جويريه دختر حارث مصطلقيه ، صفيه دختر حيىّ خيبرى و ميمونه دختر حارث هلاليه « 1 » . و از ابن زيد نقل كرده است : آيه هنگامى نازل شد كه بعضى از همسران پيامبر صلّى اللّه عليه و آله به اذيت و آزار وى پرداختند و درخواست نفقهء بيشتر نمودند . بدين سبب آن حضرت به مدت يك ماه از آنها كناره‌گيرى مىكرد تا اينكه خداوند به او دستور داد كه آنها را بين خواسته دنيا و آخرت مخيّر گرداند و هر كسى كه دنيا را مىخواهد ، رها كند و هر كدام كه خدا و رسولش را خواست ، نگه دارد و بگويد كه آنها به منزلهء مادران مؤمنان هستند و پس از رسول خدا صلّى اللّه عليه و آله نمىتوانند با كسى ازدواج كنند و آن حضرت هر كدام را كه بخواهد در كنار خود نگاه مىدارد و هر كدام را كه بخواهد رها مىكنند . و اگر همخوابگى را بين آنها تقسيم كند يا نكند و يا اگر بعضى را بر بعضى در نفقه و تقسيم و عشرت برترى داد يا همه را مساوى قرار داد ؛ بايد بدان راضى باشند و در هر صورت تمام امور در اختيار اوست و هر گونه بخواهد ، عمل مىكند . همسران پيامبر صلّى اللّه عليه و آله به اين شرطها كه تنها و تنها مخصوص پيامبر صلّى اللّه عليه و آله بود ، راضى شدند و با قبول اين شرايط زندگى با او را پذيرفتند . « 2 »\r\n( 1 ) نكته مورد توجه اين است كه اين فهرست‌ها شامل ميمونهء هلاليه هم مىباشد در حالى كه وى در عمرهء قضا ، در آخر سال هشتم هجرى به همسرى پيامبر در آمده بود و لازمهء آن اين است كه اين آيات بعد از عمرهء قضا نازل شده باشد ، نه بعد از جنگ احزاب يا غزوهء بنى قريظه و غزوهء خيبر كه نزديك به عمرهء قضا بوده است [ ! 
  ] بنابراين احتمال دارد كه اسم ميمونه بعدها به اين ليست اضافه شده باشد .\r\nبنابراين آنچه كه در آخر آيهء 53 آمده است :\r\n  « وَ ما كانَ لَكُمْ أَنْ تُؤْذُوا رَسُولَ اللَّهِ وَ لا أَنْ تَنْكِحُوا أَزْواجَهُ مِنْ بَعْدِهِ أَبَداً إِنَّ ذلِكُمْ كانَ عِنْدَ اللَّهِ عَظِيماً إِنْ تُبْدُوا شَيْئاً أَوْ تُخْفُوهُ فَإِنَّ اللَّهَ كانَ بِكُلِّ شَيْءٍ عَلِيماً »   ؛ شما حق آزار رسول خدا را نداريد و پس از او هرگز نبايد همسران او را به نكاح خود درآوريد كه اين كار نزد خدا گران خواهد بود . اگر چيزى را آشكار يا پنهان كنيد ، خداوند از همه چيز آگاه است .\r\nبا آنچه كه در آيهء ششم آمده است :\r\n\r\n\r\n","description":"","footnote":"\r\n( 1 ) . مجمع البيان ، ج 8 ، ص 554 .\r\n( 2 ) . همان ، ج 8 ، ص 573 .\r\n","page_name":" 115 ","page_number":115},
  {"content":"\r\n\r\n « النَّبِيُّ أَوْلى بِالْمُؤْمِنِينَ مِنْ أَنْفُسِهِمْ وَ أَزْواجُهُ أُمَّهاتُهُمْ »  ؛ پيامبر نسبت به مؤمنان از خودشان سزاوارتر است و همسران او مادران مؤمنان هستند ؛ ارتباط كامل دارد .\r\n( 1 ) در تفسير قمى آمده است : هنگامى كه خداوند نازل فرمود :  « النَّبِيُّ أَوْلى بِالْمُؤْمِنِينَ . . . »  و بدين ترتيب زنان پيامبر اكرم صلّى اللّه عليه و آله را بر مسلمانان حرام نمود ، طلحه ناراحت شد و گفت : چگونه است كه محمد با زنان ما ازدواج مىكند و زنان خود را بر ما حرام مىكند ؟ ! اگر محمد بميرد ما چنين و چنان مىكنيم . . . ! پس از آن خداوند نازل فرمود :  « وَ ما كانَ لَكُمْ أَنْ تُؤْذُوا . . . »  « 1 » . و شيخ طوسى در تبيان اين خبر را از سدّى نقل كرده و اسم آن مرد را نبرده است . وى مىنويسد : پس از آنكه آيهء حجاب نازل شد ، فردى از بنى تيم [ طلحة بن عبيد الله التيمى 
  ] گفت : آيا بايد كه در مقابل دختر عموهايمان حجاب داشته باشيم ؟ ! [ منظورش عايشه دختر ابو بكر تيمى بود . 
  ] اگر او بميرد با آنها ازدواج مىكنيم ! پس از آن بود كه خداوند نازل فرمود :  « وَ لا أَنْ تَنْكِحُوا أَزْواجَهُ مِنْ بَعْدِهِ أَبَداً إِنَّ ذلِكُمْ كانَ عِنْدَ اللَّهِ عَظِيماً . »  « 2 »\r\n( 2 ) مرحوم طبرسى در مجمع البيان از ابو حمزهء ثمالى نقل كرده است كه دو نفر گفتند : چگونه است كه محمد با زنان ما ازدواج مىكند و ما نمىتوانيم بعد از او با زنانش ازدواج كنيم ؟ ! به خدا قسم كه اگر بميرد با زنانش ازدواج مىكنيم و يكى از آنها عايشه را مىخواست و ديگرى امّ سلمه را ! و از ابن عباس روايت كرده كه : آيهء  « وَ ما كانَ لَكُمْ أَنْ تُؤْذُوا رَسُولَ اللَّهِ »  ، تا آخر در مورد يكى از اصحاب [ ؟ 
  ] نازل شده است كه گفت : اگر رسول خدا بميرد با عايشه ازدواج خواهم كرد ! و مقاتل گفته است : او طلحة بن عبيد اللّه بوده است . « 3 »\r\nبنابراين خبر سدى تحريم ازدواج با همسران پيامبر را با نزول حكم حجاب ربط مىدهد و خبر ابو حمزهء ثمالى و مقاتل و ابن عباس ، نزول آيهء تحريم اذيت را ، با تحريم ازدواج با همسران پيامبر صلّى اللّه عليه و آله مرتبط مىكند و همين مؤيد مفهوم خبر قمى است . و همهء آنها اين را مىرساند كه قول :  « وَ ما كانَ لَكُمْ . . . » \r\nابتداى آيهء مستقلى است نه انتهاى آن ؛ چنان كه آيهء تطهير كه در آخر آيهء 33 از همين سوره قرار دارد نيز اين چنين است .\r\n( 3 )\r\n\r\nآيهء تطهير\r\nحسين بن حكم كوفى در كتاب ما نزل من القرآن فى اهل البيت عليهم السّلام با سند خود از شهر بن حوشب كه\r\n\r\n\r\n","description":"","footnote":"\r\n( 1 ) . تفسير قمى ، ج 2 ، ص 195 .\r\n( 2 ) . التبيان ، ج 8 ، ص 58 . اين در حالى است كه سيوطى اين خبر را از سدى نقل كرده و در الدر المنثور به اسم طلحه تصريح كرده و الميزان ، ج 16 ، ص 343 آن را از او نقل كرده است .\r\n( 3 ) . مجمع البيان ، ج 8 ، ص 5 ؛ در أسباب النزول واحدى ، ص 299 از عطاء از ابن عباس آمده است كه گفت : اين سخن را يكى از بزرگان قريش گفت .\r\n","page_name":" 116 ","page_number":116},
  {"content":"\r\n\r\nگويى گمان مىكرده ، امّ سلمه از اهل بيت عليهم السّلام است روايت كرده است : نزد ام سلمه ، همسر پيامبر اكرم صلّى اللّه عليه و آله رفتم تا سلامى عرض كنم . سپس از او پرسيدم : اى امّ المؤمنين ، نظر شما دربارهء اين آيه چيست كه مىفرمايد :\r\n « إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً »  ؛ خداوند مىخواهد پليدى را از شما اهل بيت دور كند و چنان كه بايد و شايد شما را پاك سازد .\r\n( 1 ) ام سلمه گفت : من و رسول اللّه صلّى اللّه عليه و آله در رختخواب خود خوابيده و يك كساء خيبرى « 1 » در زير خود انداخته بوديم . هنگام صبح « 2 » ، بسيار سرد بود . « 3 » خدمتكار وارد شد « 4 » و گفت : على و فاطمه به همراه حسن و حسين بيرون هستند و مىخواهند شما را ببينند . پيامبر به من گفت : برخيز و از اهل بيت من فاصله بگير .\r\nبرخاستم و در گوشه‌اى نشستم . پيامبر به آنها اجازهء ورود داد و آنها وارد شدند . او فاطمه را بوسيد و به آغوش كشيد و سپس على را بوسيد و به آغوش گرفت و سپس حسن و حسين را كه بچه‌هاى كوچكى بودند به سينهء خود چسبانيد . « 5 » آنگاه فاطمه ظرفى را آورد « 6 » كه در آن حلوا بود « 7 » و نزد پيامبر نهاد « 8 » آن حضرت صلّى اللّه عليه و آله ظرف را پيش كشيد و همگى از آن خوردند .\r\n( 2 ) سپس پيامبر فاطمه را در كنار على نشانيد و حسن و حسين را در كنار فاطمه نشانيد و چون هوا سرد بود ، رسول خدا صلّى اللّه عليه و آله پاهاى خود را در ميان پاهاى على و فاطمه « 9 » داخل كرد ، آنگاه پارچه‌اى را كه روى خود مىانداختيم گرفت و آن را برگرداند « 10 » و با آن پارچه ( كساء ) فدكى « 11 » كه سياه رنگ و راه‌راه بود « 12 » آنان را پوشانيد . سپس با دست چپ دو طرف پارچه ( كساء ) را گرفت « 13 » و دست راست را به آسمان گرفت و عرض كرد : خدايا اين‌ها اهل بيت من هستند . هر گونه ناپاكى و پليدى را از آنها دور كن و آنها را\r\n\r\n\r\n","description":"","footnote":"\r\n( 1 ) . ما نزل من القرآن ، ص 72 و مجمع البيان ، ج 8 ، ص 559 به نقل از تفسير ابو حمزهء ثمالى .\r\n( 2 ) . تفسير فرات ، ص 335 .\r\n( 3 ) . همان ، ص 333 .\r\n( 4 ) . از تفسير ابو حمزه ثمالى در تفسير فرات ، ص 333 .\r\n( 5 ) . ما نزل القرآن ، ص 74 ، و مسند احمد ، ج 6 ، ص 296 .\r\n( 6 ) . تفسير فرات ، ص 335 و مجمع البيان ، ج 8 ، ص 559 به نقل از تفسير ثعلبى نيشابورى و در مسند احمد ، ج 6 ، ص 293 و أسباب النزول واحدى ، ص 295 .\r\n( 7 ) . ما نزل من القرآن ، ص 72 .\r\n( 8 ) . تفسير فرات ، ص 335 .\r\n( 9 ) . همان ، ص 333 .\r\n( 10 ) . همان ، ص 332 .\r\n( 11 ) . همان ، ص 333 ، فدك جزئى از خيبر است و لذا منافاتى بين آنها نيست .\r\n( 12 ) . چنان كه در النهاية ، ج 2 ، ص 81 آمده است : خميصة به پارچهء سياه رنگ گفته مىشود كه از پشم يا خز بافته شده باشد .\r\n( 13 ) . ما نزل من القرآن ، ص 74 .\r\n","page_name":" 117 ","page_number":117},
  {"content":"\r\n\r\nپاك گردان . اين را سه مرتبه گفت « 1 » . سپس در ادامه عرض كرد : چنان كه اسماعيل و اسحاق و يعقوب را از پليدى دور كردى و آنها را پاك گردانيدى و چنان كه خاندان لوط و آل عمران و هارون را پاك گردانيدى « 2 » . خدايا اين‌ها آل محمد هستند پس درود و بركات خود را بر آل محمد قرار بده چنان كه بر آل ابراهيم قرار دادى كه همانا تو سزاوار ستايش و صاحب عظمت هستى . « 3 »\r\n( 1 ) من كه در آستانهء در ايستاده بودم ، گفتم : اى رسول خدا ، من هم از آنها يا با آنها هستم ! « 4 » آيا من هم از اهل بيت تو هستم ! « 5 » مگر من از اهل بيت تو نيستم ؟ « 6 » اى رسول خدا آيا از اهل تو نيستم ؟ « 7 » اى رسول خدا آيا از اهل تو نبودم ؟ « 8 » و كساء را بلند كردم تا در كنار آنها قرار گيرم ؛ اما رسول خدا صلّى اللّه عليه و آله كساء را از دست من كشيد و فرمود « 9 » : نه « 10 » . همانا تو همسر پيامبر هستى و تو بر خير و نيكى مىباشى « 11 » و اهل بيت من اين‌ها هستند . « 12 » و نفرمود كه تو از اهل بيت هستى « 13 » كه اگر چنين مىفرمود ، هرآينه اين افتخار براى من از آنچه خورشيد بر آن مىتابد ، بهتر بود « 14 » . سپس آيه :  « إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ . . . »  در شأن پيامبر و على و فاطمه و حسن و حسين عليه السّلام نازل شد . « 15 »\r\n( 2 ) و از ابو حمراء روايت كرده است : نزديك به نه ماه ، خدمتگزار پيامبر اكرم صلّى اللّه عليه و آله بودم « 16 » و به خدا قسم به\r\n\r\n\r\n","description":"","footnote":"\r\n( 1 ) . تفسير فرات ، ص 335 .\r\n( 2 ) . همان ، ص 337 .\r\n( 3 ) . الدر المنثور ، ج 5 ، ص 198 .\r\n( 4 ) . ما نزل من القرآن ، ص 72 .\r\n( 5 ) . التبيان ، ج 8 ، ص 339 .\r\n( 6 ) . تفسير فرات ، ص 334 .\r\n( 7 ) . همان ، ص 333 .\r\n( 8 ) . همان ، ص 335 .\r\n( 9 ) . الدر المنثور ، ج 5 ، ص 198 .\r\n( 10 ) . التبيان ، ج 8 ، ص 339 .\r\n( 11 ) . ما نزل من القرآن ، ص 73 .\r\n( 12 ) . مستدرك حاكم ، ج 2 ، ص 416 كه بنابر شرايط بخارى اين روايت صحيح است .\r\n( 13 ) . تفسير فرات ، ص 334 .\r\n( 14 ) . همان ، ص 337 .\r\n( 15 ) . تفسير فرات ، ص 333 ، و ص 335 . و همچنين از عبد الله جدلى روايت كرده است كه او از ام سلمه در مورد اين آيه سؤال كرد و وى جواب داد : اگر از عايشه سؤال مىكردى ، براى تو بازگو مىكرد كه اين آيه در حجرهء من نازل شده است . جدلى مىگويد : پيش عايشه رفتم و پرسيدم : آيهء تطهير در كجا نازل شده است ؟ جواب داد : در حجرهء ام سلمه .\r\nو طبرسى از تفسير ثعلبى با اسناد خود در مجمع از عايشه روايت نموده است : رسول خدا صلّى اللّه عليه و آله را ديدم كه على و فاطمه و حسن و حسين را با خود در زير عبائى جمع كرده بود . گفتم : اى رسول خدا ، آيا من از اهل تو هستم ؟ فرمود : نه ، در گوشه‌اى بايست . مجمع البيان ، ج 8 ، ص 559 و از عايشه در مستدرك حاكم ، ج 3 ، ص 147 نيز روايت شده است .\r\n( 16 ) . ما نزل من القرآن ، ص 76 .\r\n","page_name":" 118 ","page_number":118},
  {"content":"\r\n\r\nمدت نه يا ده ماه مىديدم كه رسول خدا به هنگام نماز صبح از منزل خارج مىشد و با دست ، دو طرف چهارچوب در خانه على عليه السّلام را مىگرفت و مىفرمود : السلام عليكم و رحمة الله و بركاته . على و فاطمه و حسن و حسين در جوابش مىگفتند : و عليك السلام يا نبىّ الله و رحمة الله و بركاته ، سپس پيامبر صلّى اللّه عليه و آله مىفرمود : وقت نماز است ، خدا شما را مورد لطف خود قرار دهد و اين آيه را مىخواند :  « إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً »  ، سپس به مصلاى خودش مىرفت . « 1 »\r\n\r\n\r\n","description":"","footnote":"\r\n( 1 ) . همان ، ص 77 . و در صفحهء 76 آن را از أنس بن مالك روايت نموده است و از او در مسند احمد ، ج 3 ، ص 259 و مستدرك حاكم ، ج 3 ، ص 158 نقل شده است و در تفسير فرات كوفى ، ص 338 - 339 از ابو حمراء و از ابو سعيد خدرى آمده است و از ابو حمراء و ابن عباس روايت شده است كه هر روز پنج مرتبه در اوقات نماز اين آيه را بر در خانهء فاطمه قرائت مىكرد ، چنان كه در الدر المنثور ، ج 5 ، ص 198 و بعد از آن آمده است .\r\nو طبرسى در مجمع البيان ، ج 8 ، ص 56 آن را از حاكم حسكانى با سند خود از حسن بن على عليه السّلام آن را چنين روايت كرده است ، رسول خدا صلّى اللّه عليه و آله ما را با خود در زير يك عباى خيبرى كه مال ام سلمه بود جمع كرد و سپس فرمود : . . .\r\nو در تفسير قمى ، ج 2 ، ص 193 از ابى جارود از امام باقر عليه السّلام روايت شده كه نزول آيه در حجرهء ام سلمه بوده است .\r\nسپس از زيد بن على بن حسين عليه السّلام روايت كرده است : عده‌اى از مردم جاهل گمان مىكنند كه منظور اين آيه همسران پيامبر اكرم صلّى اللّه عليه و آله هستند ، در حالى كه مرتكب خطا و اشتباه شده‌اند ؛ زيرا اگر منظور آيه همسران پيامبر صلّى اللّه عليه و آله مىبود ، مىفرمود : « ليذهب عنكنّ الرجس و يطهركنّ تطهيرا » و خطاب به صورت مؤنث مىآمد ؛ چنان كه خداوند مىفرمايد :  « وَ اذْكُرْنَ ما يُتْلى فِي بُيُوتِكُنَّ »  ؛  « وَ لا تَبَرَّجْنَ »  و  « لَسْتُنَّ كَأَحَدٍ مِنَ النِّساءِ »  .\r\nاين روايت را طبرسى از تفسير ثعلبى از ابو سعيد خدرى ، ج 8 ، ص 599 و واحدى از او در اسباب النزول ، ص 295 و سيوطى در الدر المنثور ، ج 5 ، ص 198 آورده‌اند .\r\nطبرسى نيز از حاكم حسكانى از جابر بن عبد الله انصارى آن را در مجمع ، ج 8 ، ص 560 آورده است ، و مظفر از او در دلائل الصدق ، ج 2 ، ص 67 خبرى را نقل و آن را تصحيح كرده است كه دلالت مىكند بر اينكه نزول اين آيه بعد از جنگ خيبر و ازدواج پيامبر اكرم صلّى اللّه عليه و آله با صفيّه و بازگشت جعفر طيّار و همراهانش از حبشه بوده است . در اين خبر از عبد الله بن جعفر روايت شده است كه رسول خدا صلّى اللّه عليه و آله فرمود : آنها را پيش من بياوريد ! آنها را پيش من بياوريد . . . ! صفيه پرسيد : چه كسانى را يا رسول اللّه ؟\r\nفرمود : اهل بيتم را ؛ يعنى على و فاطمه و حسن و حسين . آنها را آوردند . آنگاه رسول خدا صلّى اللّه عليه و آله عبايى را روى آنها انداخت و سپس دست‌هايش را به سوى آسمان گرفت و فرمود : خدايا اينها خاندان من هستند ، پس بر محمد و آل محمد درود فرست و خداوند نازل فرمود :  « إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ . . . »  .\r\nو علامه طباطبايى در الميزان ، ج 16 ، ص 311 - 312 در تفسير اين آيه مىنويسد : در نزول اين آيه روايت شده است كه اين آيه در شأن پيامبر و على و فاطمه و حسن و حسين نازل شده و مخصوص آنها مىباشد و هيچ كس در اين منزلت با آنها شريك نيست و بيش از هفتاد حديث براى اتمام حجت وارد شده است كه تعداد روايات نقل شده از طرف اهل سنت ، بيش از روايات نقل شده از طرف شيعه مىباشد !\r\nشيعه از طريق امام على و سجاد و باقر و صادق و رضا عليهم السّلام و ام سلمة و ابو ذر و ابو الاسود دئلى و . . . روايت كرده است و اهل سنت آن را از على و حسن عليهم السّلام و ام سلمه و عايشه و عبد اللّه بن جعفر و عبد اللّه بن عباس و ثوبان ، آزاد كردهء پيامبر اكرم صلّى اللّه عليه و آله و أنس بن مالك و ابو حمراء و سعيد خدرى و واثلة بن أصقع و سعد بن ابى وقاص از نزديك به چهل طريق روايت كرده‌اند .\r\nسپس مرحوم طباطبايى اشكال وارده در مورد سياق آيات را كه خطاب به زنان پيامبر اكرم صلّى اللّه عليه و آله مىباشد ، مطرح كرده و جواب داده است : -\r\n","page_name":" 119 ","page_number":119},
  {"content":"\r\n\r\nاما در مورد آيهء 36 كه مىفرمايد :\r\n « وَ ما كانَ لِمُؤْمِنٍ وَ لا مُؤْمِنَةٍ إِذا قَضَى اللَّهُ وَ رَسُولُهُ أَمْراً أَنْ يَكُونَ لَهُمُ الْخِيَرَةُ مِنْ أَمْرِهِمْ »  ؛ هيچ مرد و زن با ايمانى در كارى كه خدا و رسولش حكم كنند از خود اختيارى ندارد .\r\n( 1 ) در تفسير قمى از ابى جارود از امام باقر عليه السّلام روايت شده است : رسول خدا صلّى اللّه عليه و آله از زينب دختر حجش أسدى كه عمه‌زادهء رسول خدا بود براى زيد بن حارثه خواستگارى نمود . زينب گفت : اى رسول خدا ، اجازه دهيد تا خوب فكر كنم و بعد نظرم را بگويم كه بدنبال آن خداوند اين آيه را نازل فرمود . « 1 »\r\n( 2 ) اين بر خلاف مقتضاى تأليف و سياق موجود در آيات از جهت تقديم و تأخير مىباشد ، زيرا آيه بنابراين روايت در مورد ازدواج زيد با زينب مىباشد در حالى كه آياتى كه گذشت در مورد طلاق زينب به وسيلهء زيد و ازدواج نبى اكرم صلّى اللّه عليه و آله با او بوده است . در اين زمينه روايت ديگرى داريم كه اين پيامد را ندارد . اين روايت را واقدى با سند خود از عروة بن زبير نقل مىكند كه رسول خدا صلّى اللّه عليه و آله به ام كلثوم دختر عقبة بن ابى معيط فرمود : با زيد بن حارثه ازدواج كن ؛ زيرا او براى تو خوب است ؛ اما وى از اين ازدواج كراهت داشت و بدين سبب خداوند اين آيه را نازل فرمود . « 2 » و همين روايت را شيخ طوسى در التبيان از ابن زيد « 3 » نقل كرده و طبرسى در مجمع البيان « 4 » آن را از شيخ طوسى نقل كرده است . و سيوطى آن را در الدر المنثور « 5 » آورده و ترجيح داده‌اند كه اين حادثهء بعد از طلاق زينب به وسيلهء زيد بوده است .\r\n\r\n\r\n","description":"","footnote":"\r\n- بسيارى از اين روايات و به خصوص آنچه را كه از ام سلمه - كه در خانه‌اش اين آيه نازل شده است - روايت شده است ؛ تصريح مىكند كه اين منزلت ، مخصوص اهل بيت است و شامل همسران پيامبر اكرم صلّى اللّه عليه و آله نمىشود . . . و اين احاديث - با كثرتى كه دارند - تصريح مىكنند كه اين آيه به تنهايى نازل شده است و حتى يك روايت وارد نشده است كه بگويد اين آيه در ضمن آيات مربوط به همسران پيامبر صلّى اللّه عليه و آله نازل شده است و يك نفر هم آن را ذكر نكرده است ، حتى از سوى كسانى كه قائل به اختصاص آيه به همسران پيامبر صلّى اللّه عليه و آله هستند ؛ چنان كه به عروة و عكرمه نسبت داده مىشود .\r\nپس آيه بر حسب نزول ، جزئى از آيات مربوط به همسران پيامبر صلّى اللّه عليه و آله و متصل به آنها نبوده و فقط در ميان آنها قرار داده شده است كه اين مىتواند به دستور پيامبر صلّى اللّه عليه و آله و يا هنگام تدوين آن پس از رحلت آن حضرت باشد .\r\nمؤيد اين گفتار آن است كه اگر آيهء تطهير از بين آيات مربوط به همسران پيامبر برداشته شود ، اتصال و انسجام آن آيات باقى مىماند و مثل آيهء تطهير به آيهء  « وَ قَرْنَ فِي بُيُوتِكُنَّ . . . »  مثل آيهء :  « الْيَوْمَ يَئِسَ الَّذِينَ كَفَرُوا . . . »  نسبت به آيات مربوط به گوشت‌هاى حرام در سورهء مائده مىباشد . براى تفصيل بيشتر به اين منابع مراجعه كنيد : احقاق الحق ، ج 2 ، ص 502 و ج 9 ، ص 2 و بعد از اين دو صفحه ؛ دلائل الصدق ، ج 2 ، ص 75 - 64 ، تتمهء المراجعات به تحقيق حسين راضى ، ص 44 - 36 ؛ دروس فى فقه الاماميه ، فضلى ، ج 1 ، ص 114 - 113 . و نيز رجوع شود به كتاب‌هاى مختص اين موضوع : حديث كساء عند اهل السنة ، از سيد مرتضى عسكرى ، چاپ سال 1402 ؛ آيهء التطهير فى الخمسة اهل الكساء ، از موسوى غريقى ، چاپ 1377 ، نجف اشرف در 278 صفحه ؛ آيهء التطهير ، از أبطحى در 812 صفحه در دو جلد و آية التطهير ، از مرتضى عاملى بيروت ، 1415 ق .\r\n( 1 ) . تفسير قمى ، ج 2 ، ص 194 .\r\n( 2 ) . مغازى واقدى ، ج 2 ، ص 1126 .\r\n( 3 ) . التبيان ، ج 8 ، ص 343 .\r\n( 4 ) . مجمع البيان ، ج 8 ، ص 563 .\r\n( 5 ) . الدر المنثور ، ج 6 ، ص 2 - 3 و الميزان ، ج 16 ، ص 326 .\r\n","page_name":" 120 ","page_number":120},
  {"content":"\r\n\r\n( 1 )\r\n\r\nو سلموا [ له 
  ] تسليما\r\nرسول اللّه صلّى اللّه عليه و آله خيبر را فتح كرد . اين فتح قريبى بود كه بدان وعده داده شده بود . قريب بودن اين فتح ، اثر شديد و سنگينى را بر يهوديان و مشركان گذارد . چنان كه گذشت فتح خيبر ، اثر بزرگ و شديدى در مكه گذاشت و باعث شد عمرو بن عاص و خالد بن وليد اسلام را بپذيرند كه به گوشه‌اى از اخبار مربوط به اسلام آوردن آنها اشاره شد و كامل آن بيان خواهد شد .\r\nبا استفاده از امنيت و آرامش به وجود آمده به واسطهء شرايط صلح حديبيه ، افراد بسيارى اسلام را پذيرفتند كه بيش از آن مقدارى بودند كه تا قبل از آن ، اسلام را پذيرفته بودند به گونه‌اى كه پيامبر اكرم صلّى اللّه عليه و آله عمرهء قضا را همراه دو هزار نفر از مسلمانان به جاى آورد .\r\nاين از يك سو و از سوى ديگر پيامبر اكرم صلّى اللّه عليه و آله با صفيه ازدواج كرد و سپس مقوقس اسكندرى هدايايى براى آن حضرت صلّى اللّه عليه و آله فرستاد كه ماريهء قبطيّه جزء آنها بود و همچنين غنائم خيبر و فدك و وادى القرى در اختيار آن حضرت قرار گرفت و همين باعث شد كه همسران پيامبر صلّى اللّه عليه و آله توقع اضافى داشته باشند . بدين جهت به مدت يك ماه از آنها كناره‌گيرى كرد و در مشربهء امّ ابراهيم اقامت كرد . بعد از آنكه ازدواج با ميمونهء هلاليّه صورت گرفته بود ، پيامبر آنها را مخيّر گردانيد ؛ اما او را انتخاب كردند و خداوند ازدواج با آنها را پس از آن حضرت صلّى اللّه عليه و آله تحريم كرد ؛ امّا طلحه پررويى و طغيان‌گرى نمود و حرفى زد كه باعث اذيت و آزار پيامبر اكرم صلّى اللّه عليه و آله گرديد كه در آيه بدان اشاره شده است .\r\n( 2 ) به نظر مىآيد همين امر باعث ترفيع شأن و مقام پيامبر اكرم صلّى اللّه عليه و آله شد و اين در قول خداوند متعال كه بعد از تحريم ازدواج با همسران آن حضرت صلّى اللّه عليه و آله آمده ، نمايان است كه مىفرمايد :\r\n  « إِنَّ اللَّهَ وَ مَلائِكَتَهُ يُصَلُّونَ عَلَى النَّبِيِّ يا أَيُّهَا الَّذِينَ آمَنُوا صَلُّوا عَلَيْهِ وَ سَلِّمُوا تَسْلِيماً ، إِنَّ الَّذِينَ يُؤْذُونَ اللَّهَ وَ رَسُولَهُ لَعَنَهُمُ اللَّهُ فِي الدُّنْيا وَ الْآخِرَةِ وَ أَعَدَّ لَهُمْ عَذاباً مُهِيناً »   « 1 » ؛ خداوند و فرشتگان بر پيامبر درود مىفرستند ، اى مؤمنان بر او درود بفرستيد و تسليم او باشيد .\r\nخداوند كسانى را كه خدا و پيامبرش را آزار مىدهند در دنيا و آخرت از رحمت خود دور خواهد كرد و عذاب خوار كننده‌اى برايشان آماده كرده است .\r\nهيچ اختلافى نيست كه صلوات بر پيامبر اكرم صلّى اللّه عليه و آله در نمازها قبل از نزول اين آيه واجب بوده است ، و با نزول اين آيه ، صلوات مخصوصى واجب نشده ، بنابراين اين آيه از آيات احكام تشريعى نيست و در آن صلوات جديدى براى آن حضرت صلّى اللّه عليه و آله تشريع نشده است ؛ بلكه مطلب جديدى كه بر آن تصريح شده ، اين است كه صلوات بر پيامبر اكرم صلّى اللّه عليه و آله تنها از جانب مؤمنين نيست ، بلكه خدا و فرشتگان الهى نيز ، بر آن حضرت صلّى اللّه عليه و آله صلوات مىفرستاده‌اند .\r\n\r\n\r\n","description":"","footnote":"\r\n( 1 ) . احزاب ( 33 ) ، 56 - 57 .\r\n","page_name":" 121 ","page_number":121},
  {"content":"\r\n\r\n( 1 ) اين در مورد صلوات بر آن حضرت صلّى اللّه عليه و آله است و اما در مورد  « وَ سَلِّمُوا تَسْلِيماً »  بايد پرسيد كه آيا به معناى سلام بر آن حضرت صلّى اللّه عليه و آله است ؟ يعنى آيا اين تشريع و تأسيس سلامى خاص بر پيامبر مىباشد يا اينكه به معناى تسليم در مقابل اوامر و دستورات وى مىباشد ؟\r\nچنان كه قبلا اشاره كرديم و با توجه به آياتى از اين سوره كه از اذيت و آزار رسول خدا صلّى اللّه عليه و آله نهى مىكند و آن را گناه بزرگ مىشمارد ، مناسبت دارد كه منظور از  « وَ سَلِّمُوا »  ، تسليم در برابر اوامر آن حضرت صلّى اللّه عليه و آله باشد . خداوند مىفرمايد :  « وَ ما كانَ لَكُمْ أَنْ تُؤْذُوا رَسُولَ اللَّهِ »  ؛ سزاوار نيست كه رسول اللّه صلّى اللّه عليه و آله را اذيت كنيد .\r\nو بلافاصله بعد از آن مىفرمايد :  « إِنَّ الَّذِينَ يُؤْذُونَ اللَّهَ وَ رَسُولَهُ لَعَنَهُمُ اللَّهُ . . . »  ؛ كسانى كه خدا و رسولش را اذيت مىكنند ، لعنت خدا بر ايشان باد . تمام اين مطالب مناسب با اين است كه منظور از سلام ، تسليم در مقابل وى باشد ، چنان كه در آيهء 22 از همين سوره مىفرمايد :  « وَ لَمَّا رَأَ الْمُؤْمِنُونَ الْأَحْزابَ قالُوا هذا ما وَعَدَنَا اللَّهُ وَ رَسُولُهُ ، وَ صَدَقَ اللَّهُ وَ رَسُولُهُ ، وَ ما زادَهُمْ إِلَّا إِيماناً وَ تَسْلِيماً »  ؛ مؤمنان با ديدن احزاب گفتند : « اين همان است كه خدا و رسولش به ما وعده داده‌اند » و گفتهء خدا و رسولش راست بود . و اين امر جز بر ايمان و تسليمشان نيفزوده است . و اين بر طبق آن چيزى است كه سابقا در قول خداوند متعال آمده است :\r\n « فَلا وَ رَبِّكَ لا يُؤْمِنُونَ حَتَّى يُحَكِّمُوكَ فِيما شَجَرَ بَيْنَهُمْ ثُمَّ لا يَجِدُوا فِي أَنْفُسِهِمْ حَرَجاً مِمَّا قَضَيْتَ وَ يُسَلِّمُوا تَسْلِيماً »  « 1 » ؛ به پروردگارت سوگند كه آنها ايمان نمىآورند مگر آن كه در اختلافات خويش تو را حاكم كنند و از قضاوت تو روىگردان نشوند و كاملا تسليم باشند .\r\n( 2 ) در قرآن كريم ، تسليم در غير از اين سه آيه نيامده است ؛ چنان كه ترديدى در معناى تسليم بين مفسران قرآن رخ نداده است مگر در آيهء صلوات . برقى در المحاسن با سند خود از ابو بصير روايت كرده است : از امام صادق عليه السّلام سؤال كردم كه منظور خداوند متعال از آيهء  « إِنَّ اللَّهَ وَ مَلائِكَتَهُ يُصَلُّونَ عَلَى النَّبِيِّ . . . » \r\nچيست ؟ آن حضرت صلّى اللّه عليه و آله فرمود : صلوات بر آن حضرت و تسليم بودن در مقابل آنچه كه وى آورده است . « 2 » و فرات كوفى در تفسيرش با سند خود از ابو هاشم روايت كرده است : به همراه جعفر بن محمد عليه السّلام در مسجد الحرام بودم كه والى مكه در روز جمعه بر منبر رفت و آيهء  « إِنَّ اللَّهَ وَ مَلائِكَتَهُ يُصَلُّونَ . . . »  را قرائت كرد . امام صادق عليه السّلام فرمود : اى ابو هاشم ، همانا چيزى خواند كه تفسير آن را نمىداند و همانا خداوند فرموده است : « و سلّموا بالولاية لعلي تسليما » ؛ در مقابل ولايت على بن أبي طالب تسليم محض باشيد . « 3 » و قمى در تفسير خود به مفهوم همين دو خبر اشاره كرده و گفته است :  وَ سَلِّمُوا تَسْلِيماً  ؛ يعنى در مقابل\r\n\r\n\r\n","description":"","footnote":"\r\n( 1 ) . نساء ( 4 ) ، 65 .\r\n( 2 ) . محاسن برقى ، ج 1 ، ص 422 ، چاپ مجمع ، قم .\r\n( 3 ) . تفسير فرات كوفى ، ص 342 ، چاپ تهران ، تحقيق محمودى .\r\n","page_name":" 122 ","page_number":122},
  {"content":"\r\n\r\nولايت و آنچه كه وى آورده است ، تسليم باشيد . « 1 » و شيخ طوسى در تبيان مىنويسد : « سپس به مؤمنين دستور داد كه تسليم امر او و رسولش باشند و اين تسليم در همهء امورى مىباشد كه آنها را بدان امر مىكند » . و پس از آن معنى ديگر را ذكر مىكند . « 2 » و طبرسى در مجمع البيان خبر ابو بصير را روايت مىكند و سپس مىگويد : بنابراين معناى  « وَ سَلِّمُوا تَسْلِيماً »  اين مىباشد كه در مقابل اوامر پيامبر اكرم صلّى اللّه عليه و آله مطيع باشيد و تمام تلاش خود را براى اطاعت از وى در تمام آنچه كه شما را بدان امر مىكند به كار ببريد آنگه معناى ديگر را ذكر مىكند . « 3 »\r\n\r\n\r\n","description":"","footnote":"\r\n( 1 ) . تفسير قمى ، ج 2 ، ص 196 .\r\n( 2 ) . التبيان ، ج 8 ، ص 360 .\r\n( 3 ) . مجمع البيان ، ج 8 ، ص 579 . اين دو خبر از امام صادق عليه السّلام است كه تسليم را به انقياد و اطاعت تفسير مىكند نه به سلام . و اخبار بسيارى از ائمه عليهم السّلام وجود دارد كه به هنگام ذكر نام پيامبر عليهم السّلام اينچنين بر وى صلوات مىفرستند : صلّى اللّه عليه و آله ؛ بدون آنكه « و سلّم » را ذكر كرده باشند كه همين معناى اين دو خبر را تقويت مىكند و مفسران اوليه نيز همين را گفته‌اند و اكثر علماى مذهب بدان ملتزم بوده‌اند و كسانى غير از شيعه به « و سلّم » ملتزم بوده‌اند كه به « آله » ملتزم بوده‌اند و جمع بين « و سلم » و « آله » جز در ميان عدهء بسيار كمى شايع نبوده است . در اين زمان به خاطر تقليد و عدم توجه « صلّى اللّه عليه و سلّم » شايع شده است و سعى براى جمع اين دو در كلام غالبا به حذف « آله » در درج كلام مىانجامد !\r\n","page_name":" 123 ","page_number":123},
  {"content":"\r\n . \r\n","description":"","footnote":"","page_name":" 124 ","page_number":124},
  {"content":"\r\n\r\n( 1 )\r\n\r\nفصل دوم مهم‌ترين حوادث سال هشتم هجرى\r\n( 2 )\r\n\r\nساختن منبر پيامبر صلّى اللّه عليه و آله\r\nتجليل خاص قرآن از پيامبر اكرم صلّى اللّه عليه و آله باعث شده كه بعضى از اطرافيان و اصحاب آن حضرت صلّى اللّه عليه و آله به او عرض كنند : اى رسول اللّه ، همانا جمعيت مسلمان‌ها زياد شده است و آنها دوست دارند كه به هنگام سخنرانى ، شما را ببينند - و تا آن زمان پيامبر اكرم صلّى اللّه عليه و آله به هنگام ايراد سخنرانى به يكى از ستون‌هاى مسجد كه نيم‌تنهء درخت خرمايى بود تكيه مىكرد . - آيا اجازه مىفرماييد منبرى براى شما بسازيم كه به هنگام سخنرانى بر آن برآييد تا مردم شما را ببينند ؟ و آن حضرت صلّى اللّه عليه و آله اجازه داد . « 1 »\r\n( 3 ) از جابر بن عبد اللّه انصارى روايت شده است : پيشنهاد دهنده ، يكى از زنان انصار به نام عايشه بوده است كه غلامى رومى و نجّار به نام باقوم داشت . پس از آنكه رسول خدا صلّى اللّه عليه و آله اجازه فرمود ، باقوم منبرى سه پله‌اى ساخت و براى روز جمعه در اوايل سال هشتم هجرى به مسجد آورد . « 2 »\r\nپيامبر صلّى اللّه عليه و آله وقتى وارد مسجد شد ، از كنار ستون گذشت و بر منبر نشست . در اين حال از آن نيم‌تنه درخت ، صداى ناله شنيده شد ! چون رسول خدا صلّى اللّه عليه و آله اين را شنيد ، از منبر پايين آمد و به كنار ستون رفت و آن را در بغل گرفت و دستى بر آن كشيد و فرمود : آرام باش . همانا فرستادهء خدا صلّى اللّه عليه و آله از روى بىاعتنايى از تو كناره نگرفته است ؛ بلكه فضل و جلال تو همچنان باقى است ؛ زيرا تكيه‌گاه رسول خدا بوده‌اى ؛ ولى بايد كه مصلحت بندگان خدا را در نظر گرفت . . . با اين سخنان ، نالهء تنهء درخت [ ستون حنانه 
  ] فروكش كرد و پيامبر صلّى اللّه عليه و آله بر منبر خود بازگشت . « 3 »\r\n( 4 )\r\n\r\nاسلام آوردن خالد بن وليد و عمرو بن عاص\r\nدر ابتداى خبر مربوط به عمرهء قضا نقل كرديم كه خالد بن وليد مخزومى و عمرو بن عاص سهمى اسلام\r\n\r\n\r\n","description":"","footnote":"\r\n( 1 ) . بحار الانوار ، ج 17 ، ص 326 به نقل از تفسير منسوب به امام عسكرى عليه السّلام .\r\n( 2 ) . همان ، ج 21 ، ص 47 به نقل از المنتقى ، كازرونى .\r\n( 3 ) . همان ، ج 17 ، ص 326 به نقل از تفسير منسوب به امام حسن عسكرى عليه السّلام . در ج 21 ، ص 47 به نقل از المنتقى آمده است : پس از آنكه بناى مسجد تغيير داده شد ، أبيّ بن كعب آن را به خانه‌اش برد كه زمين آن ستون را بلعيد و تبديل به خاك شد . واقدى قضيهء منبر را در مغازى ، ج 2 ، ص 979 و در ضمن حوادث ابتداى سال نهم هجرى آورده است .\r\n","page_name":" 125 ","page_number":125},
  {"content":"\r\n\r\nآوردند و از آنجا كه ورود آنها به مدينه در ماه صفر سال هشتم رخ داده است ؛ باقيماندهء اخبار آنها را به اينجا واگذار كرده‌ايم .\r\n( 1 ) واقدى از خالد روايت كرده است : هنگامى كه آمادهء حركت به سوى رسول خدا صلّى اللّه عليه و آله شدم ، پيش خود گفتم : خوب است هنگام رفتن پيش رسول خدا صلّى اللّه عليه و آله همراهى داشته باشم . براى همين صفوان بن اميّه را ديدم و گفتم : اى ابو وهب ، آيا نمىبينى كه به چه وضعى دچار شده‌ايم ؟ ما از بزرگان قريش هستيم و حال ، محمد را مىبينيم كه بر عرب و عجم مسلّط شده است ! اگر ما به او ملحق شويم و از او پيروى كنيم ؛ شرافت محمد براى ما نيز خواهد بود ! اما او گفت : اگر همهء قريش مسلمان شوند ، من از او پيروى نخواهم كرد !\r\n( 2 ) او مرد داغديده‌اى بود كه پدر و برادرش در بدر به قتل رسيده بودند . از او جدا شدم و به ديدار عكرمة بن ابى جهل رفتم . آنچه را كه به صفوان گفته بودم ، به او هم گفتم ؛ اما او هم جوابى همانند صفوان داد .\r\nگفتم : آنچه را كه گفتم خوب به ياد داشته باش . پس از آن به منزل خود رفتم و دستور دادم كه مركب مرا آماده كنند . راحله‌ام را آوردند و من سوار آن شده و حركت كردم . . . تا اينكه عثمان بن طلحة [ از بنى عبد الدار كه پرچمدار قريش در بدر و كليددار كعبه بود 
  ] را ديدم . جريان را براى او تعريف كردم و آنچه را كه به رفقايش گفته بودم به او هم گفتم . او گفت : امروز براى كارى پيش من آمدى كه من نيز مىخواستم براى همين كار پيش تو بيايم ! از اين رو راحله‌ام را آماده كرده‌ام و در فخ « 1 » منتظر من است . با هم قرار گذاشتيم كه در نيمه شب حركت كنيم و در يأجج به هم برسيم .\r\nنيمه شب خارج شديم و در يأجج به هم رسيديم . هنوز فجر طلوع نكرده بود . به حركت خود ادامه داديم تا اينكه به هدّه رسيديم . در آنجا عمرو بن عاص را ديديم . او به ما خوش آمد گفت و با هم احوالپرسى كرديم ! پرسيد : به كجا مىرويد ؟ گفتيم : تو براى چه خارج شده‌اى ؟ او دوباره پرسيد ؟ شما براى چه خارج شده‌ايد ؟ ! گفتيم : براى پذيرش اسلام و پيروى از محمد ! او گفت : و همين مرا به اينجا كشانده است ! « 2 »\r\n( 3 ) اين در حالى است كه واقدى از عمرو بن عاص خبرش را از هنگامى كه در حبشه بوده روايت كرده است تا اينكه مىگويد : به همراه آنها حركت كردم تا به شعيبه ( در ساحل دريا ) رسيدند . در آنجا مقدارى پول داشتم . با آن شترى خريده و از شعيبه به سوى مدينه حركت كردم . از مرّ الظّهران عبور كردم تا به الهدّة رسيدم . در آنجا دو نفر را ديدم كه كمى قبل از من به آنجا رسيده بودند . يكى از آنها مركب‌ها را\r\n\r\n\r\n","description":"","footnote":"\r\n( 1 ) . از مناطق نزديك به مكه كه در آنجا حسين بن على حسنى ، مشهور به شهيد فخ به شهادت رسيد . او در اوايل حكومت عباسيان قيام كرده بود و قبر وى نيز همانجاست .\r\n( 2 ) . مغازى ، ج 2 ، ص 747 - 748 .\r\n","page_name":" 126 ","page_number":126},
  {"content":"\r\n\r\nتيمار مىكرد و ديگرى مشغول برپا كردن چادر بود . خوب كه نگاه كردم متوجه شدم كه يكى از آنها خالد بن وليد است . گفتم : ابو سليمان ؟ جواب داد : بله . گفتم : به كجا مىروى ؟ گفت : به سوى محمد . ديگر همهء مردم اسلام را پذيرفته‌اند و كسى نمانده است كه اميد به چيزى داشته باشد . به خدا قسم كه اگر بر شرك خود باقى بمانيم ، طناب به گردنمان مىاندازد و به دنبال خود مىكشد !\r\nگفتم : به خدا قسم كه من هم تصميم دارم كه پيش محمد بروم و اسلام را بپذيرم !\r\n( 1 ) شخص ديگرى كه داخل خيمه بود از آن خارج شد . ديدم كه عثمان بن طلحه است . به من خوش آمد گفت و پس از استراحت حركت كرديم تا به چاه ابى عنبه رسيديم . در آنجا مردى را ديديم و فراموش نمىكنم كه فرياد مىزد : خوش آمديد ! خوش آمديد ! و ما را با گفتار خود آرامش بخشيد . سپس به ما نگاه كرد و ديدم كه مىگويد : هرآينه مكه بعد از اين دو ، سرداران خود را از دست داد . سپس به سرعت به مدينه رفت تا ورود ما را به رسول خدا صلّى اللّه عليه و آله بشارت دهد .\r\nدر ظهر آن روز در پشت حرّة فرود آمديم و بهترين لباس‌هاى خود را پوشيديم و همگى با هم حركت كرديم . « 1 »\r\n( 2 ) خالد در اين مورد مىگويد : در آنجا برادرم به ديدن من آمد و گفت : بشتاب كه رسول خدا صلّى اللّه عليه و آله از آمدن تو آگاه و خرسند گشته و منتظر شماست . با سرعت بيشترى حركت كردم تا اينكه رسول خدا صلّى اللّه عليه و آله را ديدم .\r\nاو به روى ما لبخند زد . من پيش رفتم تا روبرويش ايستادم و گفتم : السلام عليك يا نبى اللّه . جواب سلام مرا با گشاده‌رويى داد . گفتم : اشهد ان لا إله الا اللّه و ان محمدا رسول اللّه . فرمود : حمد و سپاس خدايى را كه تو را هدايت كرد ! من در تو عقلى سراغ داشتم كه اميدوار بودم تو را جز به راه خير هدايت نكند .\r\nگفتم : اى رسول خدا ، شما ديديد كه در آن رويارويىها چه مشكلاتى براى شما ايجاد كردم ، از خدا بخواهيد كه گناهان مرا ببخشايد .\r\nرسول خدا صلّى اللّه عليه و آله فرمود : اسلام گذشته‌ها را مىپوشاند .\r\nگفتم : اى رسول خدا ، با اين وجود . . . فرمود : خدايا تمام گناهان خالد را كه با آنها مانع پيشرفت اسلام شده است ، بيامرز . « 2 »\r\n( 3 ) عمرو بن عاص مىگويد : آنگاه خالد بن وليد جلو رفت و با پيامبر اكرم صلّى اللّه عليه و آله بيعت كرد . سپس عثمان بن طلحه پيش رفت و بيعت كرد . پس از آن من جلو رفتم و روبروى رسول خدا صلّى اللّه عليه و آله نشستم و از شرم نمىتوانستم سرم را بالا بگيرم ! و با او به اين شرط بيعت كردم كه گناهان گذشته مرا ببخشد . او فرمود : اسلام\r\n\r\n\r\n","description":"","footnote":"\r\n( 1 ) . همان ، ج 2 ، ص 744 .\r\n( 2 ) . همان ، ج 2 ، ص 749 .\r\n","page_name":" 127 ","page_number":127},
  {"content":"\r\n\r\nگذشته‌ها را مىپوشاند و هجرت ، گذشته‌ها را محو مىكند . « 1 » ما در اول ماه صفر سال هشتم « 2 » هجرى وارد مدينه شديم .\r\n( 1 )\r\n\r\nسريّه به كديد\r\nواقدى روايت مىكند كه در صفر سال هشتم هجرى رسول خدا صلّى اللّه عليه و آله غالب بن عبد اللّه ليثى كلبى را همراه بيش از ده نفر به سريّه‌اى فرستاد و به او فرمود : بر بنى ملوّح در كديد ناگهان حمله كند .\r\nراوى جهنى مىگويد : حركت كرديم و از قديد گذشتيم . . . سپس به حركت خود ادامه داديم تا هنگام غروب به منطقهء كديد رسيديم . در گوشه‌اى مخفى شديم . يارانم مرا براى كسب اطلاعات پيش فرستادند . نزديك‌تر رفتم و بر روى تپه‌اى كه مشرف بر آنجا بود و بنى ملوّح را در معرض ديد من قرار مىداد مستقر شدم ، كم‌كم چارپايان آنها از از صحرا بازگشتند . آنها مشغول تيمار و دوشيدن آنها شدند . پس از آنكه كارها به اتمام رسيد ، به خواب رفته و آرام گرفتند . نزديكى سحر به ناگاه بر آنها حمله كرديم و شعار ما أمت أمت ، يعنى بكش بكش بود . جنگجويان را كشتيم و زن و فرزندان آنها را اسير كرديم و چارپايان را جمع‌آورى كرده و آنها را به سوى مدينه روانه نموديم .\r\nبنى ملوّح از طايفهء بنى ليث بودند و پس از آنكه بر آنها حمله كرديم ، يكى از افراد فرار كرده و جريان را به بنى ليث اطلاع داده بود . آنها با لشكرى كه توان مقابله با آن را نداشتيم به تعقيب ما پرداختند تا اينكه به مشلّل ( تنگه‌اى مشرف بر قديد ) رسيديم . به خدا قسم تا آنجا هيچ ابر و بارانى را نمىديدم ؛ امّا خداوند از همان جايى كه خود مىداند ، سيلى را روانه ساخت كه درهء ميان ما و آنها را پر كرد به طورى كه هيچ كدام از آنها نمىتوانستند از آب عبور كنند و خود را به ما برسانند . ما از مشلّل بالا رفته و از دست آنها فرار كرديم در حالى كه ايستاده بودند و ما را تماشا مىكردند . « 3 »\r\n( 2 )\r\n\r\nسريّه به سرزمين بنى عامر\r\nواقدى روايت مىكند : رسول خدا صلّى اللّه عليه و آله شجاع بن وهب را همراه بيست و چهار نفر در ماه ربيع الاول سال هشتم هجرى به سوى جمعى از قبيلهء هوازن فرستاد كه در جنگ احزاب شركت كرده بودند و به او دستور داد كه در السّي از نواحى ركبه كه جزء مناطق بنى عامر به حساب مىآمد به آنها حمله كند .\r\n\r\n\r\n","description":"","footnote":"\r\n( 1 ) . همان ، ج 2 ، ص 745 .\r\n( 2 ) . همان ، ج 2 ، ص 749 . و ابن اسحاق خبر اسلام آوردن خالد و عمرو عاص را به طور مختصر با سند خود از عمرو در سيره ، ج 3 ، ص 289 - 291 آورده است و در اول خبر از او نقل شده است كه : هنگامى كه از خندق بازگشتيم ! و آن را بعد از خندق ذكر كرده است ، در حالى كه در آخر خبر تصريح كرده است كه : و اين كمى قبل از فتح بود ! و از ابن زبعرى هجوى را در مورد خالد و عثمان بن ابى طلحه آورده است و او را توصيف كرده است به اينكه خادم و كليددار كعبه بوده است .\r\n( 3 ) . سيرهء ابن هشام ، ج 6 ، ص 258 .\r\n","page_name":" 128 ","page_number":128},
  {"content":"\r\n\r\nاو شبانه خارج شد و شب‌ها حركت مىكرد و روزها پنهان مىشد تا اينكه در صبح يكى از روزها به آنها رسيد . او به ياران خود دستور داد كه بر آنها حمله كنند ؛ ولى از تعقيب افراد خوددارى كنند . در آنجا شتر و گوسفندان زيادى را به غنيمت گرفتند و همه را به مدينه آوردند . . . همچنين زنانى را اسير كرده و با خود آوردند . آنها بعد از پانزده شبانه روز به مدينه بازگشتند و غنائم را تقسيم كردند كه به هر يك از آنها پنج شتر رسيد و هر شتر را معادل ده گوسفند حساب مىكردند . « 1 »\r\nپس از آن زنان را ميان خود تقسيم كردند . در ميان آنها دختر زيبارويى هم وجود داشت كه شجاع بن وهب آن را در مقابل پرداخت مقدارى پول برداشت و با او ازدواج كرد . پس از مدتى هيأتى از طرف بنى عامر در حالى كه مسلمان شده بودند به مدينه آمدند و با رسول خدا صلّى اللّه عليه و آله در مورد اسيران خود صحبت كردند . آن حضرت صلّى اللّه عليه و آله با شجاع بن وهب و اصحابش گفتگو كرد و زنان بنى عامر را به آنها برگرداندند . . .\r\nو شجاع بن وهب آن دختر را مخير گردانيد كه پيش او بماند يا برود و او ماندن را اختيار كرد . « 2 »\r\n( 1 )\r\n\r\nسريّهء به ذات اطلاح\r\nواقدى روايت مىكند : رسول خدا صلّى اللّه عليه و آله كعب بن عمير غفارى را همراه پانزده نفر به ذات اطلاح از نواحى شام فرستاد . . . كعب روزها مخفى مىشد و شب‌ها حركت مىكرد تا به آنجا نزديك شد ؛ اما يكى از جاسوسان ، آنها را ديد و اطلاع داد كه تعداد مسلمانان اندك است . آنها افراد زيادى را جمع‌آورى كرده و سوار بر اسب به مقابلهء با مسلمانان آمدند . در ابتدا از مسلمانان خواستند كه تسليم شوند ؛ امّا نپذيرفتند .\r\nدر نتيجه جنگ سختى درگرفت و همهء مسلمانان كشته شدند و يكى از مجروحان شبانه حركت كرد و خود را به مدينه رسانيد و جريان را به اطلاع رسول خدا صلّى اللّه عليه و آله رسانيد . آن حضرت صلّى اللّه عليه و آله بسيار ناراحت شد .\r\nاين سريه در ماه ربيع الاول سال هشتم رخ داد . « 3 »\r\n( 2 )\r\n\r\nغزوهء مؤته « 4 »\r\nواقدى در مورد علت جنگ روايت مىكند : رسول اللّه صلّى اللّه عليه و آله نامه‌اى را به وسيلهء حارث بن عمير أزدى لهبى\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 750 - 752 .\r\n( 2 ) . همان ، ج 2 ، ص 753 - 754 كه كامل آن چنين است : شجاع از وى صاحب فرزندى نشد و در جنگ يمامه در سال 11 هجرى كشته شد .\r\n( 3 ) . مغازى واقدى ، ج 2 ، ص 753 .\r\n( 4 ) . مؤته : يكى از روستاهاى شام در بلقاء در نزديكى دمشق بوده است .\r\n","page_name":" 129 ","page_number":129},
  {"content":"\r\n\r\nبراى پادشاه بصرى « 1 » فرستاد . او در ميانهء راه وقتى به موته رسيد ، شرحبيل بن عمرو غسّانى « 2 » كه حاكم آنجا بود ، جلوى حارث را گرفت ؛ زيرا گمان مىكرد كه از فرستادگان رسول خدا صلّى اللّه عليه و آله است . براى همين از او پرسيد : گويى كه از فرستادگان محمد هستى ؟ حارث گفت : بله ، من فرستادهء رسول خدا صلّى اللّه عليه و آله هستم .\r\nشرحبيل دستور داد كه او را بكشند . و اين در حالى بود كه هيچ پيكى غير از او به قتل نرسيده بود .\r\nاين خبر به اطلاع رسول خدا صلّى اللّه عليه و آله رسيد و بسيار ناراحت شد و به مردم دستور داد كه جمع شوند .\r\nگويى كه از آنها خواسته بود در لشكرگاه جمع شوند و آنها خارج شدند و در جرف اردو زدند بدون اينكه فرماندهى براى آنها معين كرده باشد .\r\n( 1 )\r\n\r\nتعيين فرماندهان\r\nپس از آن كه پيامبر اكرم صلّى اللّه عليه و آله نماز ظهر را به جاى آورد ، در جاى خود نشست و اصحابش دور او نشستند . « 3 » در روايت ابان بن عثمان بجلى كوفى از امام صادق عليه السّلام آمده است كه آن حضرت صلّى اللّه عليه و آله جعفر بن ابى طالب را به فرماندهى آنها انتخاب كرد و پس از او زيد بن حارثهء كلبى و پس از او عبد اللّه بن رواحه را تعيين نمود « 4 » و فرمود كه اگر عبد اللّه بن رواحه هم آسيبى ديد ، مسلمانان خودشان فرماندهى براى خود تعيين كنند . . . آنگاه رسول خدا صلّى اللّه عليه و آله پرچم سفيدى براى آنها كه سه هزار نفر بودند ، بست .\r\n\r\n\r\n","description":"","footnote":"\r\n( 1 ) . بصرى : مركز حوران و از توابع دمشق در شام بوده است كه رسول خدا صلّى اللّه عليه و آله دو بار به آن وارد شد و اهالى آن در سال سيزدهم هجرى با مسلمانان مصالحه كردند و اين اولين شهر شام بوده است كه با مصالحه فتح شده است .\r\n( 2 ) . و غسّان نيز از أزد مىباشد ، مغازى ، ج 2 ، ص 760 .\r\n( 3 ) . مغازى واقدى ، ج 2 ، ص 755 - 756 و كسى غير از واقدى علّت جنگ را ذكر نكرده و متعرض مسأله نامه و رسول و غسّانى نشده است . و در حاشيهء استيعاب و الاصابة ، ج 1 ، ص 305 به شمارهء 1459 و اسد الغابة ، ج 1 ، ص 342 آن را در بخش رجال ذكر كرده‌اند .\r\n( 4 ) . إعلام الورى ، ص 212 و مناقب آل ابى طالب ، ج 1 ، ص 205 . و در تاريخ يعقوبى ، ج 2 ، ص 65 مىنويسد : گفته شده است كه فرماندهء اول جعفر و پس از او زيد و عبد اللّه بن رواحه بوده‌اند . و معتزلى در ، ج 15 ، ص 62 مىنويسد : محدثان اتفاق نظر دارند كه زيد بن حارثه فرماندهء اول بوده است و شيعه آن را انكار كرده و گفته‌اند : فرماندهء اول جعفر بن أبي طالب بوده است و در اين زمينه رواياتى را ذكر كرده‌اند . در ادامه مىنويسد : من در اشعارى كه محمد بن اسحاق در كتاب مغازى نقل كرده است ، شواهدى را يافتم كه قول شيعه را ثابت مىكند ، از جملهء آنها شعرى است كه آن را از حسّان بن ثابت روايت كرده‌اند كه مىگويد :\r\n فلا يبعدن اللّه قتلى تتابعوا * بمؤته منهم ذو الجناحين جعفر \r\n و زيد و عبد اللّه حين تتابعوا * جميعا و أسياف المنية تخطر \r\nخداى آن كشتگانى كه يكى بدنبال ديگرى رفتند ، از رحمت خود دور نكند ، آنها كه در موته كشته شدند كه از آنها جعفر طيّار بود و همچنين زيد و سپس عبد اللّه كه يكى پس از ديگرى همگى رفتند ، در حالى كه شمشير مرگ نمايان بود .\r\nو همچنين كعب بن مالك انصارى مىگويد :\r\n ساروا امام المسلمين كانهم * طود يقودهم الهزبر المشبل \r\n اذ يهتدون بجعفر و لواؤه * قدّام أولهم و نعم الأوّل \r\nپيشاپيش مسلمانان رفتند گويا كه كوهى بودند كه آن شير شيرزه رهبريشان مىنمود .\r\nآنگاه كه توسط جعفر و پرچم او رهنمون مىشدند . او نخستينشان بود ، و چه نخستين خوبى ! .\r\n","page_name":" 130 ","page_number":130},
  {"content":"\r\n\r\n( 1 )\r\n\r\nسخنرانى پيامبر اكرم صلّى اللّه عليه و آله\r\nپس از آنكه آمادهء حركت شدند ، مردم به بدرقهء آنها رفتند و با آنها خداحافظى كرده و برايشان دعا كردند و رسول خدا صلّى اللّه عليه و آله در خطابه‌اى فرمود : « شما را به تقوى و خير و نيكى نسبت به مسلمانانى كه با شما هستند توصيه مىكنم . . . با نام خدا و در راه خدا حركت كنيد و با كسى كه به خدا كفر مىورزد بجنگيد و پيمان‌شكنى و خيانت نكنيد و بچه‌ها را به قتل نرسانيد . و هنگامى كه با دشمن مواجه مىشوى [ افعال به همين صورت آمده است . 
  ] آنها را به يكى از اين امور دعوت كن كه اگر به هر كدام پاسخ دادند بپذير و از آنها دست بكش .\r\nآنها را به اسلام دعوت كن كه اگر پذيرفتند از ايشان قبول كن و آنها را رها كن . سپس آنها را دعوت كن كه به دار المهاجرين ( مدينه و اطراف آن ) مهاجرت كنند كه اگر قبول كردند ، در سود و زيان مهاجرين شريك هستند ؛ امّا اگر اسلام را پذيرفتند و در همان خانه و كاشانه خود باقى ماندند به آنها اطلاع بده كه همانند أعراب مسلمان هستند و حكم خدا بر آنها جارى مىشود و چيزى از خراج و غنيمت به آنها نمىرسد ؛ مگر آنكه در كنار مسلمين به جهاد بپردازند .\r\n( 2 ) اگر اين را نپذيرفتند ، آنها را به پرداخت جزيه دعوت كن . و اگر قبول كردند ، از آنها بپذير و دست از ايشان بردار .\r\nو اگر اين را هم نپذيرفتند از خدا كمك بخواه و با آنها بجنگ و اگر اهل قلعه يا شهرى را محاصره كردى و آنها درخواست كردند كه بر طبق حكم خدا در مورد آنها عمل كنى ، اين را نپذير و بلكه آنها را بر طبق حكم خودت امان بده ؛ زيرا نمىدانى كه آيا به حكم خدا در مورد آنها دست مىيابى يا نه .\r\nو اگر اهل قلعه يا شهرى را محاصره كردى و درخواست نمودند كه آنها را در ذمهء خدا و رسولش قرار دهى از آنها نپذير و بلكه آنها را در ذمهء خودت و پدرت و اصحابت قرار بده ؛ زيرا اگر كه ذمهء شما و پدرانتان را بشكنند براى شما بهتر از اين است كه ذمهء خدا و رسولش را بشكنند . [ ظاهرا اين توصيه بعد از نماز ظهر در مسجد و خطاب به فرماندهان و به خصوص جعفر طيار بوده است . 
  ]\r\n( 3 ) آنگاه رسول خدا صلّى اللّه عليه و آله لشكر اسلام را تا ثنيّة الوداع « 1 » بدرقه كرد و در آنجا ايستاد و لشكريان هم اطراف آن حضرت صلّى اللّه عليه و آله ايستادند و او خطاب به آنها فرمود : « با نام خدا حركت كنيد و با دشمن خدا و دشمن خودتان در شام بجنگيد . در آنجا افرادى را مىبينيد كه در صومعه‌ها به عبادت مشغولند ، متعرض آنها نشويد و افرادى را مىبينيد كه سرشان آشيانهء شيطان است ، پس آن سرها را با شمشير از تن جدا كنيد . . . و اصلا زنان و بچه‌ها و پيرمردان را نكشيد و نخل‌ها را به آتش نكشيد و درخت‌ها را قطع نكنيد و خانه‌ها را خراب نكنيد » .\r\n\r\n\r\n","description":"","footnote":"\r\n( 1 ) . چنان كه قبلا گفته ثنية الوداع در جهت شام قرار داشته است نه در جهت مكه .\r\n","page_name":" 131 ","page_number":131},
  {"content":"\r\n\r\n( 1 )\r\n\r\nسفارش‌هاى خاص پيامبر صلّى اللّه عليه و آله\r\nپس از آنكه عبد اللّه بن رواحه با رسول خدا صلّى اللّه عليه و آله خداحافظى كرد ، به او عرض كرد : اى رسول خدا ، به من سفارشى بكن كه آن را از شما به يادگار داشته باشم . به او فرمود : « تو به زودى وارد سرزمينى مىشوى كه سجده در آن بسيار كم است ، پس سجدهء خود را زياد كن » و ساكت شد .\r\nعبد اللّه گفت : بيشتر بفرماييد اى رسول خدا . فرمود : « در همه حال خدا را به ياد داشته باش كه او ياور توست در آنچه كه مىخواهى » .\r\nعبد اللّه رفت ؛ اما دوباره بازگشت و عرض كرد : اى رسول خدا ، خداوند فرد است و فرد را دوست دارد ! پس سفارش‌هاى خود را به سه برسانيد .\r\nفرمود : « اى پسر رواحه ، اگر از همه چيز عاجزى ، از اين عاجز نباش كه اگر ده كار بد انجام مىدهى يك كار خوب هم انجام بدهى » .\r\nابن رواحه گفت : بعد از اين ، چيزى از شما سؤال نخواهم كرد و رفت .\r\n( 2 )\r\n\r\nدر مسير شام\r\nمسلمانان از مدينه جدا شدند و رفتند تا در وادى القرى فرود آمدند . دشمن از مسير آنها آگاه شد . و حاكم مؤته ، شرحبيل بن عمرو غسّانى أزدى ، قاتل حارث بن عمير أزدى لهبى به جمع‌آورى سپاه و تجهيزات پرداخت و طليعهء سپاه خود را به فرماندهى برادرش سدوس به جنگ مسلمانان فرستاد . سدوس كشته شد و او برادر ديگرش و بر بن عمرو را به مقابله فرستاد . او ترسيد و به قلعه پناه برد و مسلمانان پيشروى كردند تا در معان [ در اردن 
  ] كه از سرزمين‌هاى شام بود « 1 » اردو زدند .\r\n( 3 ) در كتاب أبان بن عثمان آمده است : مسلمانان از تعداد زياد كفار كه از لخم و جذام و بلّى و قضاعه و از عرب و عجم دور هم جمع شده بودند ، آگاه شدند . كفار به سوى منطقهء مشارف « 2 » حركت كردند و\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 756 - 760 .\r\n( 2 ) . إعلام الورى ، ص 213 و مناقب آل ابى طالب ، ج 1 ، ص 205 آن را از او نقل كرده و در هر دو آمده است : شمشيرهاى مشرفى منسوب به همين مشارف است كه براى سليمان عليه السّلام ساخته مىشد . و در ساير تاريخ‌ها آمده است : به اطلاع مسلمانان رسيد كه هرقل با صد هزار نفر در مآب اردو زده است ! وى به مدت سى سال پادشاه بود كه چند سال آن قبل از هجرت بود و تا اواخر دوران خلفاى سه‌گانه طول كشيد ، چنان كه اين مطلب از تاريخ مختصر الدول ابن العبرى ، ص 91 - 92 فهميده مىشود . جنگ موته در سال هشتم هجرى كه مصادف با نيمهء پادشاهى وى بود ، رخ داد . و در تاريخ يعقوبى ، ج 2 ، ص 154 آمده است كه هرقل در سال بيستم هجرى مرد و مسعودى مىگويد : پادشاهى او پانزده سال طول كشيد كه هفت سال آن قبل از هجرت بود ، مروج الذهب ، ج 1 ، ص 362 و ج 2 ، ص 278 . بنابراين جنگ موته در اواخر حكومت وى بوده است و در ادامه مىنويسد : او همان هرقل اول بوده -\r\n","page_name":" 132 ","page_number":132},
  {"content":"\r\n\r\nفرماندهى آن‌ها را شخصى به نام مالك بن زافله از قبيلهء بلىّ بر عهده داشت .\r\n( 1 ) و پس از آنكه مسلمانان از محل استقرار كفار آگاه شدند ، به مدت دو شب در معان اقامت كردند تا چاره‌اى بينديشند . برخى گفتند كه نامه‌اى به رسول خدا صلّى اللّه عليه و آله بفرستيم و او را از تعداد كفار آگاه كنيم تا نيروى كمكى بفرستد و يا فرمان ديگرى بفرمايد . امّا عبد اللّه بن رواحه مردم را دلدارى داد و گفت : « به خدا قسم ، آن چيزى كه از آن كراهت داريد ، همان چيزى است كه براى آن خارج شده‌ايد و آن را طلب مىكنيد [ شهادت 
  ] . ما با تكيه بر كثرت افراد و سلاح نمىجنگيم ، بلكه با اين دينى كه خدا ما را بدان مفتخر كرده است مىجنگيم . به سوى دشمن برويد كه به يكى از دو خوبى دست مىيابيد : يا به پيروزى و يا به شهادت مىرسيد ! » لشكريان گفتند : ابن رواحه درست مىگويد . « 1 »\r\n( 2 ) مسلمانان حركت كردند تا در انتهاى بلقاء به نزديكى روستاى مشارف رسيدند . در آنجا لشكر هرقل كه مركّب از رومىها و اعراب بود ، مستقر شده بود . مسلمانان از آنجا به سوى روستاى ديگرى در منطقهء بلقاء پيش رفتند كه بدان مؤته گفته مىشد . دشمن هم به آنها نزديك شد تا در روستاى موته در مقابل هم قرار گرفتند .\r\nمسلمانان آماده شده و صف‌آرايى كردند . آنها قطبة بن قتاده عذرى را به فرماندهى ميمنه و عباية بن مالك انصارى را به فرماندهى ميسره انتخاب كردند . « 2 »\r\n( 3 ) واقدى از ابو هريره روايت مىكند : هنگامى كه با مشركان در موته روبرو شديم ، چيزهايى را ديدم كه قبل از آن نديده بوديم . تعداد آنها بسيار زياد بود و اسلحه و چارپايان و ديباج و حرير و طلاى بسيارى به همراه داشتند كه چشمانم خيره مانده بود . ثابت بن اقرم به من گفت : اى ابو هريره ، تو را چه شده است ؟\r\nگويى جمع زيادى را ديده‌اى ؟ ! گفتم : بله . گفت : اگر در بدر شركت داشتى مىديدى كه ما به واسطهء زيادى افرادمان پيروز نشديم ! « 3 »\r\n\r\n\r\n","description":"","footnote":"\r\n- است كه بعد از او پسرش موريق و سپس قيصر و سپس هرقل بن قيصر در دوران عمر حكومت كرده‌اند : و در كتاب التنبيه و الاشراف ، ص 133 آمده است : هرقل بن فوقاس بن مرقس ، از جملهء فرماندهان قيصر ، بود كه مردم را عليه قيصر تحريك كرد مردم او را به قتل رساندند و ابن فوقاس را پادشاه خود كردند و اين مصادف با ايام هجرت بود و او بيش از بيست و پنج سال پادشاهى كرد كه تا دو سال از اوايل خلافت عمر طول كشيد . وى در ص 230 در مورد جنگ موته مىنويسد : لشكريان روم كه صد هزار نفر بودند به وسيله هرقل براى مقابله با مسلمانان فرستاده شده بودند و در آن هنگام وى در انطاكيه حضور داشت و شرحبيل بن عمرو را عامل عرب‌هاى مسيحى كه شامل قبايل غسّان و قضاعه و غيره مىشد قرار داده بود و ثياذوكس ، رئيس اسقف‌ها را عامل روم قرار داده بود .\r\n( 1 ) . سيرهء ابن اسحاق ، ج 4 ، ص 17 .\r\n( 2 ) . همان ، ج 4 ، ص 19 .\r\n( 3 ) . مغازى واقدى ، ج 2 ، ص 760 - 761 .\r\n","page_name":" 133 ","page_number":133},
  {"content":"\r\n\r\n( 1 ) از امام صادق عليه السّلام روايت شده است : هنگامى كه مشركان و مسلمانان در موته مقابل همديگر قرار گرفتند : جعفر بن ابى طالب بر اسب نشسته بود كه از آن پياده شد و آن را پى كرد « 1 » و او اولين مسلمانى بود كه اسب خود را پى كرد . « 2 »\r\n( 2 ) ابن اسحاق مىنويسد : جعفر به جنگ پرداخت در حالى كه مىخواند : خوشا به حال كسانى كه به بهشت نزديك شوند ، بهشتى كه پاكيزه است و آب گوارا دارد و همانا عذاب رومىها نزديك شده است كه افرادى كافر و بىاصل و نسب هستند و بر من واجب است كه با شمشيرم بر سر آنها بكوبم .\r\n( 3 ) ابن هشام مىنويسد : جعفر بن ابى طالب پرچم را به دست راست گرفته بود كه آن را قطع كردند ، سپس پرچم را به دست چپ گرفت كه آن را هم قطع كردند . سپس آن را با بازوهايش بر سينه‌اش چسبانيد تا او را به شهادت رساندند و در اين حال سى و سه‌ساله بود . « 3 »\r\n( 4 ) واقدى مىنويسد : پس از جعفر ، زيد بن حارثه پرچم را برداشت و به جنگ ادامه دادند و مسلمانان همچنان در صفوف منظم قرار داشتند تا اينكه زيد به وسيلهء ضربهء نيزه به شهادت رسيد . « 4 » آنگاه عبد اللّه بن رواحه پرچم را برداشت . گويى كه او كمى ترديد داشت ، براى همين خود را سرزنش و نكوهش مىكرد و اين رجزها را مىخواند :\r\n أقسمت يا نفس لتنزلنّه * لتنزلنّ او لتكرهنّه . . . \r\nاى نفس ، قسم خورده‌ام كه بايد وارد ميدان كارزار شوى ، و گرنه تو را وادار مىكنم !\r\nاگر مردم جمع شده‌اند و كمان‌هاى خود را محكم كرده‌اند ، چه شده است كه از رفتن به بهشت كراهت دارى ؟\r\nمدتى كه در آرامش به سر برده‌اى طولانى شده است و آيا جز آب مشك پوسيده‌اى هستى كه بالاخره بايد بريزى ؟\r\nو همچنين مىگفت :\r\n\r\n\r\n","description":"","footnote":"\r\n( 1 ) . پى كردن به معناى قطع زردپىاى است كه بين مفصل ساق و پاى اسب قرار دارد .\r\n( 2 ) . محاسن برقى ، ج 3 ، ص 477 و فروع كافى ، ج 5 ، ص 49 ، حديث 9 و تهذيب ، ج 6 ، ص 170 ، حديث 6 . و بدين علت در آن جنگ جايز بوده است تا دشمن آن را به غنيمت نگيرد و عليه مسلمانان به كار نبرد .\r\n( 3 ) . سيرهء ابن هشام ، ج 4 ، ص 20 و طبرسى در إعلام الورى از ابان بن عثمان احمر بجلى كوفى از فضيل بن يسار از امام باقر عليه السّلام روايت كرده است : در آن روز جعفر در حالى به شهادت رسيد كه پنجاه زخم برداشته بود كه بيش از پنج زخم در صورتش بود ؛ إعلام الورى ، ج 1 ، ص 213 . و واقدى در ج 2 ، ص 761 روايت كرده است كه يكى از رومىها او را دو نيمه كرد و در يك نيمه‌اش بيش از سى جراحت وجود داشت و در روايت ديگرى آمده است كه شصت جراحت برداشته بود و در ديگرى آمده است كه بين دو شانه‌اش هفتاد و دو ضربهء شمشير و نيزه وارد شده بود و از جمله نيزه‌اى در بدنش فرو رفته بود .\r\n( 4 ) . مغازى واقدى ، ج 2 ، ص 761 .\r\n","page_name":" 134 ","page_number":134},
  {"content":"\r\n\r\n يا نفس ان لم تقتلى تموتى * هذا حمام الموت قد صليت . . . \r\nاى نفس ، اگر كشته نشوى ، مىميرى و پرندهء مرگ است كه بر لب بام تو نشسته است .\r\nهر آنچه را كه آرزو مىكردى بدان رسيدى و اگر كار جعفر و زيد را ادامه دهى هرآينه هدايت شده‌اى . « 1 »\r\nدر اين هنگام صداى كمك خواهى جنگجويان را از گوشه‌اى از ميدان شنيد ، به سرعت از اسب خود پياده شد و به سوى آن ناحيه رفت و آن قدر جنگيد تا شهيد شد . « 2 »\r\n( 1 ) واقدى روايت مىكند : وقتى عبد اللّه بن رواحه به شهادت رسيد ، مسلمانان شكست خوردند و به هر سو فرار كردند . در اين حال يكى از انصار به نام ثابت بن أقرم به سوى پرچم رفت و آن را برداشت و فرياد زد : اى مردم به دور من جمع شويد ! به تدريج تعداد اندكى به دور او جمع شدند . چشم ثابت به خالد بن وليد افتاد و فرياد زد : اى ابو سليمان ، بيا و پرچم را بگير . خالد گفت : تو بزرگ‌تر از من و از رزمندگان بدر و أولى از من هستى ! ثابت گفت : اى مرد بيا و پرچم را بگير ، به خدا قسم كه من آن را برنداشته‌ام مگر اينكه به تو بدهم . و خالد آن را گرفت . مشركان از هر طرف بر او حمله مىكردند . . . تا اينكه او به كمك اصحابش توانست كه آنها را عقب براند . كم‌كم افراد فراوانى به لشكر دشمن اضافه شد و براى همين او و اصحابش عقب‌نشينى كردند و مشركان به تعقيب آنها پرداختند . قطبة بن عامر فرياد مىزد : اى مردم ، اگر كسى از روبرو كشته شود ، بهتر از آن است كه هنگام فرار از پشت سر كشته شود ؛ امّا كسى حرف او را گوش نكرد و به دور او جمع نشدند . « 3 »\r\n( 2 )\r\n\r\nپيامبر اكرم صلّى اللّه عليه و آله در مدينه\r\nأبان بن احمر بجلى كوفى از امام صادق عليه السّلام روايت كرده است : رسول خدا صلّى اللّه عليه و آله در مسجد بود كه پرده‌ها كنار رفت و او جعفر را ديد كه با كفار مىجنگد و شهيد شد . فرمود : جعفر شهيد شد و شكمش پاره گرديد .\r\n( 3 ) راوندى در الخرائج و الجرائح از جابر بن عبد اللّه انصارى روايت كرده است : در روزى كه جنگ موته رخ داد ، نبى اكرم صلّى اللّه عليه و آله نماز صبح را خواند و بر منبر رفت و فرمود : هرآينه برادران شما وارد جنگ با مشركان شده‌اند . سپس در مورد حملهء بعضى بر بعضى ديگر صحبت كرد تا اينكه فرمود : اكنون جعفر بن أبي طالب پرچم را برداشته و براى جنگ پيش رفته است . سپس فرمود : همانا دست راست وى قطع شد و\r\n\r\n\r\n","description":"","footnote":"\r\n( 1 ) . و اين نيز دلالت دارد كه جعفر طيار نخستين فرمانده بوده است .\r\n( 2 ) . سيرهء ابن هشام ، ج 4 ، ص 21 .\r\n( 3 ) . مغازى واقدى ، ج 2 ، ص 763 .\r\n","page_name":" 135 ","page_number":135},
  {"content":"\r\n\r\nپرچم را به دست چپ گرفته است . سپس فرمود : دست چپ او هم قطع شد و پرچم را به سينه‌اش گرفته است ، سپس فرمود : جعفر شهيد شد و پرچم بر زمين افتاد . . . سپس فرمود : پرچم را عبد اللّه بن رواحه برداشت . . . سپس فرمود : عبد اللّه بن رواحه به شهادت رسيد و پرچم را خالد بن وليد برداشت . . . و مسلمانان بازگشتند . . . و تعدادى از مشركان كشته شده و فلانى و فلانى از مسلمانان كشته شده و اسم يكايك شهداى موته را ذكر كرد . سپس از منبر پايين آمد و به خانهء جعفر رفت و فرمود كه عبد اللّه بن جعفر را بياورند و او را در دامن خود نشاند و مورد نوازش قرار داد . « 1 »\r\nاسماء گفت : اى رسول خدا صلّى اللّه عليه و آله ، اگر مردم را جمع مىكردى و فضيلت جعفر را برايشان بازگو مىكردى ، هيچ‌گاه فضل جعفر فراموش نمىشد . رسول خدا صلّى اللّه عليه و آله به درايت و دورانديشى وى آفرين گفت . « 2 » و مثل همين را از امام صادق عليه السّلام روايت كرده و در ادامه نوشته است : سپس رسول خدا صلّى اللّه عليه و آله از منزل جعفر به مسجد رفت و بر منبر نشست و مردم را از فضيلت جعفر آگاه كرد و از منبر پايين آمد . « 3 »\r\n\r\n\r\n","description":"","footnote":"\r\n( 1 ) . الخرائج و الجرائح ، ج 1 ، ص 166 به شمارهء 356 و خلاصهء آن را در شمارهء 198 آورده و ابن اسحاق در سيره ، ج 3 ، ص 22 بدان اشاره كرده و واقدى آن را در مغازى ، ج 2 ، ص 761 - 762 روايت كرده است و بنابراين آنچه را كه اصفهانى در مقاتل الطالبين ص 8 - 7 چاپ نجف اشرف و ص 13 چاپ بيروت از عبد الرحمن بن سمره روايت كرده ، صحيح نمىباشد . وى در آنجا آورده است كه پس از جنگ موته خالد بن وليد مرا به عنوان بشارت دهنده [ همين طور آمده 
  ] به سوى رسول خدا صلّى اللّه عليه و آله فرستاد .\r\nهنگامى كه در مسجد بر آن حضرت صلّى اللّه عليه و آله وارد شدم ، به من فرمود : اى عبد الرحمن پيغامت را بگو و سپس اخبار را براى اصحابش بازگو كرد كه همگى گريستند . و در شرح المواهب ، ج 2 ، ص 276 آمده : گفته شده است كه ابو عامر اشعرى يا يعلى بن اميه خبر موته را به مدينه آورده‌اند .\r\n( 2 ) . محاسن ، ج 2 ، ص 194 به شمارهء 199 .\r\n( 3 ) . المحاسن ، ج 2 ، ص 193 به شمارهء 198 .\r\nو طبرسى در إعلام الورى از عبد اللّه بن جعفر روايت كرده است : رسول خدا صلّى اللّه عليه و آله دستم را گرفت و درحالىكه بر سرم دست مىكشيد به سوى مسجد حركت كرد و بر منبر رفت و مرا جلوى خود در پلهء پايين‌تر نشاند و در حالى كه غم و اندوه چهره‌اش را فراگرفته بود ، فرمود :\r\nغم و اندوه من در مصيبت برادر و پسر عمو بسيار زياد است . اى مردم ، آگاه باشيد كه جعفر به شهادت رسيده و دو بال به او عنايت شده است كه در بهشت با آنها پرواز مىكند . سپس از منبر پايين آمد و داخل خانه‌اش شد و مرا هم با خود برد و دستور داد كه غذايى براى خانوادهء ما تهيه شود . سپس مرا به دنبال برادرم فرستاد كه او را هم نزد آن حضرت صلّى اللّه عليه و آله ببرم . ما نزد آن حضرت صلّى اللّه عليه و آله رفتيم و - به خدا قسم - كه غذاى لذيذ و مباركى را خورديم و تا سه روز پيش وى مانديم و با او به حجرهء هر كدام از زنانش كه مىرفت ، مىرفتيم و بعد از آن به خانهء خودمان بازگشتيم . اين روايت را واقدى در مغازى ، ج 2 ، ص 766 - 767 آورده است .\r\nسپس طبرسى از امام صادق عليه السّلام روايت كرده است كه رسول خدا صلّى اللّه عليه و آله به فاطمه عليها السّلام فرمود : برو و در مصيبت پسرعمويت گريه كن ، إعلام الورى ، ج 1 ، ص 214 . بنابراين آنچه را كه ابن اسحاق در سيره ، ج 4 ، ص 23 آورده و آنچه را كه واقدى در مغازى ، ج 2 ، ص 767 از عايشه روايت كرده است كه نبى اكرم صلّى اللّه عليه و آله به مردى دستور داد تا زن‌ها را ساكت كند و اگر ساكت نشدند به دهانشان خاك بپاشد ! صحيح نيست . اين در حالى است كه واقدى و ابن اسحاق با سندهاى خود دربارهء اسماء روايت كرده‌اند كه -\r\n","page_name":" 136 ","page_number":136},
  {"content":"\r\n\r\n( 1 ) همچنين در محاسن برقى از امام صادق عليه السّلام روايت شده است : وقتى جعفر به شهادت رسيد ، رسول خدا صلّى اللّه عليه و آله به فاطمه عليها السّلام دستور داد همراه عده‌اى از زنان نزد اسماء بروند و سه روز پيش او بمانند و تا سه روز برايش غذا درست كنند و همين به صورت سنّتى درآمد كه براى صاحبان مصيبت تا سه روز غذا درست مىكردند . « 1 »\r\n( 2 ) مرحوم صدوق روايت كرده است : پيامبر اكرم صلّى اللّه عليه و آله پس از شهادت جعفر بن أبي طالب و زيد بن حارثه ، وقتى وارد خانه مىشد ، بسيار گريه مىكرد و مىگفت : آنها با من همدم و هم سخن بودند و با هم شهيد شدند . « 2 »\r\nو پس از چند روزى خبر رسيد اين افراد به همان صورتى كه پيامبر اكرم صلّى اللّه عليه و آله گفته بود به شهادت رسيده‌اند . « 3 »\r\n( 3 )\r\n\r\nبازگشت مسلمانان به مدينه\r\nواقدى با سند خود از ابى سعيد خدرى روايت كرده است : خالد بن وليد همراه افراد شكست خورده به سوى مدينه حركت كرد . وقتى كه مردم مدينه مطلع شدند شكست‌خوردگان موته به نزديكىهاى مدينه رسيده‌اند ، به استقبال آنها در جرف [ در اطراف مدينه 
  ] رفتند و در حالى كه بر صورت‌هايشان خاك مىپاشيدند ، مىگفتند : اى فرار كنندگان ! آيا از جهاد در راه خدا فرار كرديد ؟ ! « 4 » و ابن اسحاق از عروة روايت كرده است : وقتى كه آنها به نزديكى مدينه رسيدند ، مسلمانان به استقبالشان رفتند در حالى كه رسول خدا صلّى اللّه عليه و آله بر چارپايى سوار بود و در جلوى آنها حركت مىكرد . . . مردم شروع به پاشيدن خاك بر روى آنها كردند و فرياد مىزدند : اى فرار كنندگان ! آيا از جهاد در راه خدا فرار كرديد ! اما رسول خدا صلّى اللّه عليه و آله مىفرمود : اين‌ها فراركننده نيستند و اگر خدا بخواهد كرّار هستند و دوباره بر دشمن حمله خواهند كرد . « 5 »\r\n\r\n\r\n","description":"","footnote":"\r\n- او شيون و زارى كرد و جيغ كشيد تا زنان به دورش جمع شدند و روايت نكرده‌اند كه آن حضرت صلّى اللّه عليه و آله اسماء يا آن زنان را از گريه كردن منع كرد ! بلكه روايت كرده‌اند كه آن حضرت صلّى اللّه عليه و آله نزد فاطمه عليها السّلام رفت و به او فرمود كه براى خانوادهء جعفر غذا درست كند ، سيره ، ج 4 ، ص 22 و مغازى واقدى ، ج 2 ، ص 766 و در آن آمده است : بر مثل جعفر ، گريه كنندگان بايد گريه كنند ! .\r\n( 1 ) . المحاسن ، ج 2 ، ص 193 به شمارهء 197 و 196 و در فروع كافى ، ج 3 ، ص 217 ، حديث 1 و كتاب من لا يحضره الفقيه ، ج 1 ، ص 182 - 183 ، حديث 549 و 546 و در آن آمده است : آنها مشغول درست كردن غذا شدند . و ادامه داده است : از آداب جاهليت آن بود كه نزد صاحبان مصيبت مهمان شده و غذا مىخوردند و سنت اين است كه غذا براى آنها فرستاده شود ، امالى شيخ طوسى ، ص 659 به شمارهء 1360 .\r\n( 2 ) . كتاب من لا يحضره الفقيه ، ج 1 ، ص 177 ، حديث 527 .\r\n( 3 ) . الخرائج و الجرائح ، ج 1 ، ص 121 ، حديث 198 . و شايد كه اين خبر را عبد الرحمن بن سمره آورده باشد ، چنان كه در مقاتل الطالبين ، ص 7 آمده است و يا عامر اشعرى يا يعلى بن اميه خبر را آورده باشد ، چنان كه در شرح المواهب ، ج 2 ، ص 276 آمده است .\r\n( 4 ) . مغازى واقدى ، ج 2 ، ص 564 - 567 .\r\n( 5 ) . سيرهء ابن اسحاق ، ج 4 ، ص 24 و از او در اعلام الورى ، ج 1 ، ص 215 .\r\n","page_name":" 137 ","page_number":137},
  {"content":"\r\n\r\n( 1 ) واقدى روايت كرده است : اهل مدينه با بىاعتنايى از جنگجويان موته استقبال كردند به طورى كه بعضى از آنان وقتى به در خانه خود مىرفتند و در مىزدند تا داخل شوند ، اهل خانه در را باز نكرده و مىگفتند : آيا همراه اصحاب و ياران خود بازگشته‌اى ؟ ! و افرادى كه از بزرگان اصحاب رسول خدا صلّى اللّه عليه و آله بودند ، از خجالت در خانه مىماندند و پيامبر اكرم صلّى اللّه عليه و آله افرادى را دنبال آنها مىفرستاد و پيغام مىداد شما در راه خدا عقب‌نشينى كرده‌ايد تا دوباره به دشمن حمله كنيد .\r\nاز جمله افراد شركت‌كننده در موته سلمة بن هشام مخزومى ، پسر امّ سلمه ، همسر پيامبر اكرم صلّى اللّه عليه و آله بود .\r\nاو پس از بازگشت از جنگ وارد خانه‌اش شد و ديگر خارج نشد تا اينكه روزى همسر وى نزد ام سلمه رفت امّ سلمه از او پرسيد : چرا سلمة را نمىبينم ، آيا مشكلى براى او پيش آمده است ؟ همسرش گفت : نه ، ولى نمىتواند از خانه خارج شود ؛ زيرا اگر خارج شود او را هو مىكنند و مىگويند : اى فرار كنندگان ! آيا از جهاد در راه خدا فرار مىكنيد ؟ ! براى همين در خانه نشسته و خارج نمىشود .\r\nامّ سلمه اين مطلب را براى رسول خدا صلّى اللّه عليه و آله نقل كرد و آن حضرت صلّى اللّه عليه و آله فرمود : بلكه آنها در راه خدا عقب‌نشينى كرده‌اند تا دوباره به جنگ دشمن بروند و او بايد از منزل خارج شود . و سلمه خارج شد . « 1 »\r\n( 2 )\r\n\r\nشهداى جنگ موته\r\nبه غير از سه شهيد مذكور ، يعنى جعفر « 2 » ، زيد و عبد اللّه بن رواحهء خزرجى ، افراد ديگرى از قريش به شهادت رسيدند كه عبارت بودند از : مسعود بن أسود عدوى و وهب بن سعد بن أبى سرح ، برادر عبد اللّه بن سعد بن ابى سرح . و از بنى نجار از قبيلهء خزرج عبارت بودند از : سراقة بن عمرو ، جابر بن عمرو و برادرش ابو كلاب يا كليب ، عمرو بن سعد و برادرش عامر و حارث بن نعمان بن أساف « 3 » يا يساف . « 4 » و در\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 765 و سيرهء ابن اسحاق ، ج 4 ، ص 25 - 24 .\r\n( 2 ) . اصفهانى در مقاتل الطالبين ، ص 8 از على بن عبد اللّه بن جعفر نقل كرده است كه جعفر در سى و چهار سالگى به شهادت رسيده است . سپس گفته است : اين مطلب به نظر من توهّمى بيش نيست ، زيرا با هر يك از روايات كه مقايسه شود ، معلوم مىگردد كه عمر وى هنگام شهادت بيش از اين مقدار بوده است ؛ زيرا وى در سال هشتم هجرت به شهادت رسيده است و بين اين سال تا مبعث پيامبر اكرم صلّى اللّه عليه و آله بيست و يك سال فاصله بوده است و او از برادرش على عليه السّلام مسن‌تر بوده است .\r\n( 3 ) . سيرهء ابن هشام ، ج 4 ، ص 25 .\r\n( 4 ) . مغازى واقدى ، ج 2 ، ص 769 . با حفظ اين مطلب بايد گفت كه در يكى از دو روايت كلينى در اصول كافى ، ج 2 ، ص 54 از ابى بصير از قاسم بن بريد از امام صادق عليه السّلام آمده است : روزى رسول خدا صلّى اللّه عليه و آله حارثة بن مالك بن نعمان انصارى را ملاقات كرد و از او پرسيد : حالت چطور است اى حارثه ؟ گفت : اى رسول خدا ، حقيقتا مؤمن هستم ! رسول خدا صلّى اللّه عليه و آله به او فرمود : براى هر چيزى حقيقتى است و حقيقت و نشانهء گفتار تو چيست ؟ جواب داد : از دنيا روىگردان شده‌ام و شب‌ها خواب ندارم و پوستم به استخوانم چسبيده است و گويى عرش خدا را مىنگرم كه براى حساب و كتاب آماده شده است و گويى بهشتيان را مىبينم كه در -\r\n","page_name":" 138 ","page_number":138},
  {"content":"\r\n\r\nمورد تاريخ اين جنگ بايد گفت كه در جمادى الاول سال هشتم بوده است . « 1 »\r\n( 1 )\r\n\r\nسريهء وادى الرمل اليابس « 2 »\r\nقمى در تفسيرش با سند خود از امام صادق عليه السّلام روايت كرده است : اهالى منطقهء يابس دوازده هزار جنگجو فراهم كردند و با هم عهد و پيمان غليظ و شديد بستند كه همديگر را تنها نگذارند و متفرق نشوند تا محمد صلّى اللّه عليه و آله و على بن أبي طالب را بكشند يا همگى كشته شوند .\r\n\r\n\r\n","description":"","footnote":"\r\n- بهشت قدم مىزنند و گويى كه صداى ناله و گريهء جهنميان را مىشنوم !\r\nرسول خدا صلّى اللّه عليه و آله به او گفت : بنده‌اى هستى كه خداوند قلبت را نورانى كرده است ! صاحب بصيرت شده‌اى ، پس ثابت قدم باش ! او به رسول خدا صلّى اللّه عليه و آله گفت : برايم دعا كن كه توفيق شهادت را به من عنايت فرمايد .\r\nرسول خدا صلّى اللّه عليه و آله دست به دعا برداشت و فرمود : خدايا توفيق شهادت را به حارثه عنايت فرما .\r\nطولى نكشيد كه حارثه به همراه جعفر بن أبي طالب به شهادت رسيد و او دهمين شهيد پس از جعفر بود .\r\nامّا بايد گفت آن كسى كه در موته به شهادت رسيده ، حارث بن نعمان بن أساف يا يساف بوده است ، نه حارثة بن مالك بن نعمان . و در سيره و تاريخ شخصى به اين اسم يافت نمىشود . بلكه حارث بن مالك ، پدر واقد ليثى بوده و او اين شخص نمىباشد و حارث بن مالك بن برصاء هم در سال هفتم مسلمان شد و قطعا كه او هم اين شخص نمىباشد .\r\nو در آخر روايت ديگرى ، كه آن هم از امام صادق عليه السّلام در معانى الاخبار شيخ صدوق ، ص 187 نقل شده ، آمده است كه وى به پيامبر اكرم صلّى اللّه عليه و آله گفت : اى رسول خدا ، از چيزى براى خودم نمىترسم مگر از چشم‌هايم ! و رسول خدا صلّى اللّه عليه و آله دعا كرد و او نابينا شد !\r\nو اين را شيخ طوسى در رجال خود ذكر كرده و دربارهء وى گفته است : او در بدر و احد و جنگ‌هاى ديگر شركت كرد . . . و در جنگ‌هاى امير المؤمنين هم شركت كرد تا پس از امير المؤمنين عليه السّلام در زمان معاويه از دنيا رفت ؛ رجال شيخ طوسى ، ص 17 ، چاپ نجف اشرف .\r\nهمچنين عسقلانى آن را در الاصابة در شماره‌هاى 1478 و 1532 نقل كرده و اين حديث را از تعدادى از جوامع حديثى استخراج كرده است كه با الفاظ مختلف نقل شده و سپس گفته است : اين ، حديث مشكلى است كه نقل با سند آن ثابت نيست ، بنابراين نمىتوان بدان اعتماد كرد .\r\n( 1 ) . سيرهء ابن هشام ، ج 4 ، ص 15 و إعلام الورى ، ج 1 ، ص 212 و مناقب آل أبي طالب ، ج 1 ، ص 206 - 205 .\r\n( 2 ) . اين عنوانى است كه آن را در تفسير قمى ، ج 2 ، ص 434 مىبينيم . و ظاهرا تفسير فرات كوفى ، ص 599 ، حديث 761 هم مطلب را از او نقل كرده است . و در بحار الانوار ، ج 21 ، ص 67 از اين دو منبع نقل شده است . و شيخ مفيد در ارشاد ، ج 1 ، ص 113 آن را به اسم وادى الرمل ذكر كرده و گفته است : گفته مىشود كه اين غزوه به اسم غزوة السلسلة ناميده شده است و در صفحهء 162 گفته است : غزاة السلسله . . . قومى از باديه‌نشينان بودند كه در وادى الرمل زندگى مىكردند . و دربارهء قوميت و جايگاهشان گفته است :\r\nآنها از طايفهء بنى سليم بوده‌اند كه در نزديكى حرّه سكونت داشته‌اند و اين خبر را راوندى به اسم ذات السلاسل آورده است و دربارهء موضع آن گفته است : از مدينه تا آنجا پنج منزل راه است ؛ الخرائج و الجرائح ، ج 1 ، ص 167 - 257 . و در سيرهء ابن هشام ، ج 4 ، ص 272 از ابن اسحاق نقل شده است كه ذات السلاسل از سرزمين‌هاى بنى عذره در جهت شام مىباشد كه در كنار آبى در سرزمين جذام قرار داشته كه بدان سلسل گفته مىشده است و براى همين اين غزوه ، ذات السلاسل ناميده شده است . و در الطبقات الكبرى ، ج 2 ، ص 94 آمده است : ذات السلاسل در پشت منطقهء قرش قرار دارد كه تا مدينه ده روز فاصله دارد و از منطقهء الرمل اليابس ذكرى در كتب سيره و تاريخ به ميان نيامده است .\r\n","page_name":" 139 ","page_number":139},
  {"content":"\r\n\r\n( 1 ) جبرئيل بر پيامبر صلّى اللّه عليه و آله نازل شد و جريان را به اطلاع رسول خدا صلّى اللّه عليه و آله رساند و به او فرمود كه ابو بكر « 1 » را با چهار هزار جنگجو از مهاجر و انصار به مقابل آنها بفرستد . رسول خدا صلّى اللّه عليه و آله بر منبر رفت و پس از حمد و ثناى الهى فرمود : اى جماعت مهاجر و انصار ، همانا جبرئيل مرا آگاه نموده است كه اهالى منطقهء يابس دوازده هزار مرد جنگى را فراهم آورده و با هم عهد و پيمان بسته‌اند كه به همديگر خيانت نكنند و همديگر را تنها نگذارند تا مرا و برادرم على بن أبي طالب را بكشند . و به من امر فرموده است كه ابو بكر را همراه چهار هزار جنگجو به مقابل آنها بفرستم . حال خود را آماده كنيد و مهيا شويد كه با توكل بر خدا در روز دوشنبه به سوى آنها حركت كنيد . ان شاء اللّه .\r\n( 2 ) مسلمانان آماده شدند و رسول اللّه صلّى اللّه عليه و آله دستورات لازم را به ابو بكر داد و از جمله به وى فرمود وقتى مقابل آنها رسيد ، اسلام را بر آنها عرضه كند و اگر نپذيرفتند با آنها وارد جنگ شود و جنگجويان را بكشد و فرزندان و زنانشان را اسير كند و اموالشان را به غنيمت بگيرد و شهر و ديارشان را خراب كند .\r\nابو بكر همراه مهاجر و انصار با بهترين تجهيزات و با آمادگى كامل حركت كرد و با آرامش و آهستگى مسير را طى كرد تا به اهالى وادى يابس رسيدند .\r\nوقتى كه آنها از آمدن مسلمانان مطلع شدند به مقابلهء آنها آمدند و ابو بكر و لشكريانش در نزديكى آنها اردو زدند . سپس دويست نفر از اهالى يابس كه غرق در سلاح بودند بسوى سپاه اسلام آمدند و پرسيدند : شما كى هستيد و از كجا آمده‌ايد و قصد كجا را داريد ؟\r\n( 3 ) ابو بكر همراه عده‌اى از مسلمانان مقابل آنها رفت و گفت : من ابو بكر و از اصحاب رسول خدا مىباشم .\r\nپرسيدند : براى چه تو را فرستاده است ؟\r\nجواب داد : مرا فرستاده است تا اسلام را بر شما عرضه كنم ، اگر پذيرفتيد در پناه اسلام هستيد و با مسلمانان برادر و برابر مىباشيد و اگر نپذيرفتيد ، آمادهء جنگ باشيد .\r\nگفتند : قسم به لات و عزّى كه اگر خويشاوندى نزديكى [ ؟ 
  ] ميان ما نبود تو و لشكريانت را چنان مىكشتيم كه بر سر زبان‌ها بيفتيد . پس با ياران خود برگرد و قدر عافيت خود را بدانيد ؛ زيرا ما مىخواهيم كه با محمد يا برادرش ، على بن أبي طالب وارد جنگ شويم .\r\nابو بكر گفت : اى مسلمانان ، اينها چندين برابر ما هستند و تجهيزات بيشترى دارند . پس بياييد به مدينه بازگرديم و رسول خدا صلّى اللّه عليه و آله را از اوضاع مطلع كنيم .\r\n\r\n\r\n","description":"","footnote":"\r\n( 1 ) . مطلب به همين صورت در نسخهء بحار الانوار از تفسير فرات كوفى آمده است . حال آنكه در كتاب چاپ شده آمده است :\r\nفلانى را . و در ساير موارد هم به همين صورت ذكر شده است .\r\n","page_name":" 140 ","page_number":140},
  {"content":"\r\n\r\n( 1 ) مسلمانان گفتند : اى ابو بكر ، چرا با دستور رسول خدا صلّى اللّه عليه و آله مخالفت مىكنى ؟ تقواى الهى داشته باش و با اين قوم وارد جنگ شو و از دستور رسول خدا سرپيچى نكن !\r\nاو گفت : من چيزى را مىدانم كه شما نمىدانيد و حاضر چيزهايى را مىبيند كه غايب نمىبيند . آنگاه برگشت - و مردم هم به دنبال او برگشتند - و رسول خدا صلّى اللّه عليه و آله را از جريان آگاه نمود .\r\nرسول خدا صلّى اللّه عليه و آله فرمود : اى ابو بكر ، با دستورم مخالفت كردى و به آنچه گفته بودم عمل نكردى و به خدا قسم كه كه از آنچه به تو دستور داده بودم ، سرپيچى كردى ! سپس بر منبر رفت و حمد و ثناى الهى را به جاى آورد و فرمود : اى مسلمانان ، من به ابو بكر دستور داده بودم كه به سوى اهالى وادى يابس حركت كند و اسلام را بر آنها عرضه نمايد و آنها را به سوى خدا دعوت كند ، و گفتم كه اگر نپذيرفتند با آنها وارد جنگ شود . او به سوى آنها رفته است و دويست نفر از آنها به مقابلهء او آمده‌اند و وقتى كه سخن آنها را شنيده و برخورد آنها را ديده ، ترس او را فرا گرفته و دستور مرا اجرا نكرده و برگشته است .\r\nو جبرئيل از سوى خداوند به من امر فرموده است كه عمر را با چهار هزار جنگجو به جاى ابو بكر به سوى اين قوم ارسال كنم . حال اى عمر با توكل بر خدا حركت كن و كارى را كه برادرت انجام داد ، مرتكب نشو ؛ زيرا او از دستور خدا و رسولش سرپيچى كرد . و همان سفارش‌هايى را كه به ابو بكر كرده بود ، براى او هم بازگفت .\r\n( 2 ) عمر به همراه مهاجر و انصارى كه قبلا با ابو بكر بودند ، حركت كرد . او هم به صورت عادى لشكر را پيش برد تا به دشمن رسيد به طورى كه دو طرف همديگر را مىديدند .\r\nدويست جنگجو از سپاه دشمن پيش آمدند و با همان هيأت و حالت ، سخنانى را كه به ابو بكر گفته بودند ، به عمر گفتند . او با شنيدن اين سخنان بازگشت و سپاهيانش هم به دنبال او بازگشتند . و نزديك بود كه با ديدن كثرت دشمن و تجهيزات ، قلبش از حركت بازايستد ! او بر رسول خدا صلّى اللّه عليه و آله وارد شد و همانند رفيقش جريان را براى آن حضرت تعريف كرد .\r\n( 3 ) پيامبر صلّى اللّه عليه و آله فرمود : اى عمر ، خدا را در عرش معصيت كردى و از من نافرمانى نموده و دستور مرا اجرا نكردى و به نظر خودت عمل كردى ! نفرين بر نظر تو باد ! همانا جبرئيل به من فرموده كه على بن أبي طالب را با همين مسلمانان بفرستم و به من خبر داده است كه خداوند پيروزى را نصيب او و يارانش مىكند .\r\nآنگاه على عليه السّلام را فرا خواند و سفارش‌هاى لازم را به او و اصحابش كرد و گفت كه خداوند پيروزى را نصيب او و يارانش مىكند .\r\nعلى عليه السّلام همراه مهاجر و انصار حركت كرد و مسير را با سرعت تمام طى مىكرد به طورى كه بعضى مىترسيدند از خستگى عقب بمانند و از لشكر جدا شوند و چارپايانشان از حركت بازمىايستاد ! آن\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nحضرت فرمود : نترسيد و نگران نباشيد ؛ زيرا رسول خدا صلّى اللّه عليه و آله به من خبر داده است كه خداوند پيروزى را نصيب من و يارانم مىكند . به شما بشارت مىدهم كه بر خير و در راه خير هستيد . آنها آرامش يافتند و دلهايشان مطمئن شد و با همان خستگى شديد به مسير خود ادامه دادند تا به نزديكى دشمن رسيدند به طورى كه همديگر را مىديدند و آنگاه دستور داد كه مسلمانان پياده شوند و اردو بزنند .\r\n( 1 )\r\n\r\nمواجه شدن امام عليه السّلام با اهل يابس\r\nقوم يابس شنيدند كه على بن أبي طالب با لشكريانش آمده است . دويست نفر از آنها كه غرق در سلاح بودند مقابل لشكر امام عليه السّلام آمدند و آن حضرت همراه چند نفر از يارانش به مقابل آنها رفت .\r\nپرسيدند : شما كه هستيد و از كجا مىآييد و به كجا مىخواهيد برويد ؟\r\nامام عليه السّلام فرمود : من على بن أبي طالب ، عموزادهء رسول خدا صلّى اللّه عليه و آله و برادر و فرستادهء او به سوى شام هستم . شما را دعوت مىكنم كه شهادت بدهيد : لا إله الا اللّه ، محمد رسول اللّه . اگر اسلام آورديد همانند ديگر مسلمانان هستيد و در خير و شرّ آنها شريك مىباشيد .\r\nگفتند : ما تو را مىخواستيم و تو هم ما را خواسته‌اى . گفتارت را شنيديم و درخواستت را فهميديم .\r\nخود را براى جنگى سخت آماده كن و بدان كه ما تو و يارانت را مىكشيم و وعدهء ما فردا صبح باشد على عليه السّلام فرمود : واى بر شما ! آيا مرا از كثرت افراد و تجهيزات مىترسانيد ! من از خدا و ملائكه و مسلمانان كمك مىگيرم و بر شما پيروز مىشوم و لا حول و لا قوة الّا باللّه العلى العظيم .\r\nهر كدام از لشكريان به اردوگاه خود بازگشتند و پس از آن كه تاريكى شب همه جا را فراگرفت ، على عليه السّلام به لشكريان خود دستور داد كه اسب‌ها را خوب سير كرده و آنها را زين كنند .\r\n( 2 )\r\n\r\nآغاز جنگ\r\nپس از سپيده‌دم ، آن حضرت عليه السّلام نماز را با ياران خود به جاى آورد و سپس حمله بر دشمن را آغاز كرد .\r\nآنها تا به خود بيايند زير سم اسبان قرار گرفتند . جنگ و درگيرى شروع شد و امام عليه السّلام جنگجويان آنها را تار و مار كرد و زن و فرزندانشان را به اسارت گرفت و اموالشان را جمع‌آورى نمود و ديارشان را تخريب كرد و با اموال و اسيران به سوى مدينه بازگشت . و خداوند آن قدر غنائم نصيب مسلمانان گردانيده بود كه مثل آن را نديده بودند مگر در فتح خيبر .\r\nدر شأن اين دلاوريها ، خداوند سورهء   « وَ الْعادِياتِ ضَبْحاً »   را نازل فرمود ، يعنى ماديانهايى كه با شيهه و همهمه مىتازند . « 1 »\r\n\r\n\r\n","description":"","footnote":"\r\n( 1 ) . خبر به همين صورت در تفسير قمى آمده است . در تفسير كوفى ، ص 602 ، حديث 761 و در امالى شيخ طوسى ، ص 407 ، -\r\n","page_name":" 142 ","page_number":142},
  {"content":"\r\n\r\n( 1 ) پس از آنكه جبرئيل نازل شد و رسول خدا صلّى اللّه عليه و آله را از پيروزى على عليه السّلام و اصحابش آگاه نمود ، آن حضرت صلّى اللّه عليه و آله بر منبر رفت و پس از حمد و ثناى الهى ، مردم را از پيروزى مسلمانان مطلع كرد و به آنها خبر داد كه فقط دو نفر از آنها آسيب ديده‌اند . سپس از منبر پايين آمد و براى پيشواز على عليه السّلام و يارانش به همراه مردم تا سه ميل از مدينه بيرون رفت . هنگامى كه على عليه السّلام آن حضرت صلّى اللّه عليه و آله را ديد كه از روبر مىآيد از اسب پياده شد و پيامبر صلّى اللّه عليه و آله هم از اسب پياده شد و على عليه السّلام را به آغوش كشيد و پيشانىاش را بوسيد و مسلمانان هم در همان جايى كه رسول خدا صلّى اللّه عليه و آله پياده شد ، پياده شدند و دور على عليه السّلام را گرفتند . « 1 »\r\n\r\n\r\n","description":"","footnote":"\r\n- حديث 913 با سند خود از امام عليه السّلام به طور مختصر نقل كرده است : رسول خدا صلّى اللّه عليه و آله عمر را به سريه‌اى فرستاد [ سريه را معين نكرده است 
  ] و او شكست خورده بازگشت در حالى كه اصحابش را ترسو مىخواند و اصحابش او را ترسو مىخواندند .\r\nپس از آنكه او با شكست نزد پيامبر اكرم صلّى اللّه عليه و آله بازگشت ، آن حضرت صلّى اللّه عليه و آله به على عليه السّلام فرمود : تو لايق اين كار هستى . پس آماده شو و تعدادى از مهاجر و انصار را كه صلاح مىدانى ، آماده كن . . . و به او فرمود كه روزها مخفى شو و شب‌ها حركت كن و مواظب باش كه جاسوسى براى دشمن خبر نبرد . على عليه السّلام به سوى دشمن حركت كرد و صبح زود بر دشمن حمله كرد كه در شأن آن نازل شد :   « وَ الْعادِياتِ ضَبْحاً »   تا آخر سوره .\r\nاين خبر از ابى القاسم بن شبل الوكيل روايت شده است و حلبى در مناقب آل ابى طالب ، ج 3 ، ص 140 بدان اشاره كرده و طبرسى در مجمع البيان ، ج 10 ، ص 803 به حديث طولانى آن اشاره كرده است و در ادامه افزوده است : اين سوره هنگامى نازل شد كه پيامبر اكرم صلّى اللّه عليه و آله على عليه السّلام را به سريهء ذات السلاسل فرستاد و او بر آنها غلبه كرد . . . و اين خبر طى يك حديث طولانى از امام صادق عليه السّلام اين گونه روايت شده است : هنگامى كه اين سوره نازل شد ، رسول خدا صلّى اللّه عليه و آله براى نماز صبح خارج شد و در آن سورهء   « وَ الْعادِياتِ »   را خواند . پس از پايان نماز ، اصحاب پرسيدند كه اين سوره را تا حال نشنيده بوديم ! فرمود : آرى ، همين گونه است ! بدانيد كه على عليه السّلام بر دشمنان خدا پيروز شده است و جبرئيل امشب آن را به من بشارت داده است .\r\nبا حفظ اين مطلب بايد گفت كه شيخ طوسى در تبيان ، ج 10 ، ص 395 از ضحاك نقل كرده است كه سورهء عاديات مدنى است و طبرسى هم اين را از ابن عباس و قتاده در مجمع البيان ، ج 10 ، ص 801 نقل كرده است .\r\nو در مورد آياتى از سورهء انسان كه در مورد اطعام مسكين و اسير و يتيم به وسيلهء اهل بيت عليهم السّلام مىباشد گفته است : بعضى از متعصّبان اين قضيه را مورد طعن قرار داده و گفته‌اند كه اين سوره مكّى است و در اين صورت چگونه مىتواند در مورد حادثه‌اى باشد كه در مدينه رخ داده است ؟ و با جرأت در مقابل خداوند و به خاطر دشمنى با اهل بيت پيامبر خدا گفته‌اند كه اين قضيه ساختگى است ! و دشمنى چنين كسانى با اهل بيت از روز روشن‌تر است . سپس در كتاب ايضاح ، اثر استاد احمد زاهد با اسناد وى از سعيد بن مسيب از على بن أبي طالب عليه السّلام نقل كرده است كه آن حضرت عليه السّلام فرمود : از پيامبر اكرم صلّى اللّه عليه و آله در مورد ثواب قرائت قرآن پرسيدم . آن حضرت ثواب يكايك سوره‌ها را به ترتيبى كه نازل شده بودند بازگو كرد . اولين سوره‌اى كه در مكه بر وى نازل شده بود ، سورهء حمد بود . . . تا اينكه فرمود : و اولين سوره‌اى كه در مدينه نازل شد ، سورهء بقره بود . . . و با اسناد خود از حسن بصرى و عكرمه . . . و با اسناد خود از عثمان بن عطاء خراسانى از ابن عباس آن را آورده است . . . و همچنين طبرسى آن را از حاكم حسكانى نيشابورى در كتابش ، ج 10 ، ص 612 - 614 روايت كرده است و در اين اخبار نيامده است كه « العاديات » مدنى است ؛ بلكه آمده است كه اين سوره مكى است . براى همين ما آن را در زمرهء اولين سوره‌هاى مكى ذكر كرده‌ايم و در اين صورت دربارهء اين خبر از امام صادق عليه السّلام كه مىگويد : سورهء « و العاديات » در مدينه و در مورد اين حادثه نازل شده است ، بايد بگوييم كه يا اين سوره براى اولين بار يا براى مرتبهء دوم در اينجا و به معنى ديگرى نازل گشته است .\r\n( 1 ) . تفسير قمى ، ج 2 ، ص 434 - 468 و ظاهرا تفسير فرات كوفى ، ص 599 - 602 ، حديث 761 اين را از او نقل كرده است و قبل از آن حديثى طولانى را از سلمان فارسى روايت كرده كه در آن آمده است : كسى كه به پيامبر اكرم صلّى اللّه عليه و آله خبر داد كه باديه‌نشينان آمادهء -\r\n","page_name":" 143 ","page_number":143},
  {"content":"\r\n\r\n( 1 ) شيخ مفيد در كتاب ارشاد اين خبر را از صاحبان سيره نقل كرده و سپس گفته است : از امّ سلمه رحمها اللّه روايت شده است : پيامبر خدا صلّى اللّه عليه و آله در حجرهء من خوابيده بود كه ناگاه به سرعت از خواب بيدار شد . گفتم : خدا نگهدارت باشد ، چه شده است ؟ فرمود : جبرئيل به من خبر داد كه على عليه السّلام دارد مىآيد .\r\nسپس بيرون رفت و به مردم گفت كه به پيشواز على عليه السّلام بروند .\r\nمسلمانان براى گذر على عليه السّلام دو صف باز كردند و هنگامى كه چشمان على عليه السّلام بر پيامبر اكرم صلّى اللّه عليه و آله افتاد از اسب پياده شد و خود را بر پاهاى پيامبر انداخت و آنها را بوسيد . آن حضرت فرمود : برخيز و سوار شو كه خدا و رسولش از تو راضى هستند و امير المؤمنين از خوش‌حالى اشك شوق ريخت . سپس پيامبر صلّى اللّه عليه و آله به وى فرمود : اى على ، اگر نمىترسيدم كه برخى از امّت من همان چيزى را بگويند كه مسيحيان در مورد عيسى بن مريم گفتند ، امروز حديثى دربارهء تو مىگفتم كه از هيچ جمعى نمىگذشتى ، مگر آنكه خاك زير پايت را ( براى تبرك ) برمىداشتند . « 1 »\r\n( 2 ) على عليه السّلام به منزل رفت و رسول خدا صلّى اللّه عليه و آله از همراهانش پرسيد كه على عليه السّلام چگونه فرماندهى بود ؟\r\nگفتند : هيچ عيبى در او نديديم مگر اينكه در هر نماز جماعتى كه براى ما مىخواند ، سورهء :   « قُلْ هُوَ اللَّهُ أَحَدٌ »   را قرائت مىكرد .\r\nپيامبر صلّى اللّه عليه و آله فرمود : در اين مورد از او سؤال خواهم كرد و پس از آنكه على عليه السّلام به محضر پيامبر صلّى اللّه عليه و آله شرفياب شد ، از او پرسيد : چرا فقط سورهء اخلاص را در نماز جماعت مىخوانده‌اى ؟\r\nجواب داد : اى رسول خدا ، اين سوره را دوست دارم .\r\n\r\n\r\n","description":"","footnote":"\r\n- حمله شده‌اند ، يك اعرابى از بنى لجيم بود . او گفت كه قبيلهء خثعم كه سركردگى آنها را حارث بن مكيدهء خثعمى بر عهده گرفته است و به تعداد پانصد نفر مىباشند ، آمادهء حمله شده‌اند . پيامبر اكرم صلّى اللّه عليه و آله على عليه السّلام را همراه پانصد يا صد و پنجاه نفر به مقابلهء آنها فرستاد كه آن حضرت عليه السّلام حارث را كشت و افرادش را پراكنده كرد و اموال آنها را به غنيمت گرفت و تعداد زيادى را اسير كرد . پس از آن سورهء « و العاديات » نازل شد و رسول خدا و مسلمانان تا سه مايل از مدينه بيرون آمدند تا از على عليه السّلام و همراهانش استقبال كنند . و قبل از آن خبرى را از ابو ذر غفارى روايت كرده كه در آن آمده است : پيامبر اكرم صلّى اللّه عليه و آله بين اصحاب صفّه قرعه كشيد و عده‌اى از آنها را همراه هشتاد نفر از ديگران به سوى بنى سليم فرستاد و مردى را به فرماندهى آنها گماشت ، امّا شكست خورده و بازگشتند . سپس على عليه السّلام را براى اين كار فراخواند و او را به سوى دشمن فرستاد و تا مسجد احزاب او را بدرقه كرد .\r\nهنگام سپيده دم على عليه السّلام با سپاهيانش بر دشمن يورش برد و سركردهء آنها ، حارث بن بشر را با صد و بيست نفر كشتند و صد و بيست زن بالغ را اسير كردند و در اين مورد سورهء « و العاديات » نازل شد . و قبل از آن از ابن عباس روايت كرده است و آن را سريّهء ذات السلاسل ناميده و در آن آمده است : پيامبر اكرم صلّى اللّه عليه و آله ابو بكر را به اين سريّه فرستاد و سپس عمر و سپس خالد بن وليد را فرستاد كه همه شكست خوردند ؛ آنگاه على عليه السّلام را فراخواند و او را به اين سريّه فرستاد . آن حضرت عليه السّلام خود را به نزديكى دشمن رساند و شبانه با سپاهيانش در پشت كوهى پنهان شدند و نيمه شب بر آنها يورش بردند و جنگجويانشان را كشتند و زن و بچه‌ها را اسير كردند و در اين مورد سورهء « و العاديات » نازل شد .\r\n( 1 ) . ارشاد ، ج 1 ، ص 116 - 117 و 165 .\r\n","page_name":" 144 ","page_number":144},
  {"content":"\r\n\r\nپيامبر صلّى اللّه عليه و آله فرمود : همانا خداوند تو را دوست دارد ، چنان كه تو اين سوره را دوست دارى . » « 1 »\r\n( 1 )\r\n\r\nسريهء ابى قتاده به خضره « 2 »\r\nابن اسحاق از عبد اللّه بن ابى حدرد أسلمى روايت كرده است : مردى از بنى جشم كه به وى رفاعة بن قيس\r\n\r\n\r\n","description":"","footnote":"\r\n( 1 ) . ارشاد ، ج 1 ، ص 116 - 117 . و خبر مربوط به سورهء توحيد را مرحوم صدوق در كتاب توحيد ، ص 94 با سند خود از عمران بن حصين انصارى چنين آورده است : نبى اكرم صلّى اللّه عليه و آله افراد را به سريه‌اى فرستاد و اسم آن را نياورده است . و طبرسى در كتاب إعلام الورى در ابتدا مطالبى را نقل كرده كه شيخ مفيد در ارشاد آورده است و سپس مطالب قطب راوندى در الخرائج و الجرائح ، ج 1 ، ص 167 - 168 ؛ حديث 257 آورده است . و نقش عمرو بن عاص را در اين جنگ ، همانند آنچه كه در ارشاد آمده ، ذكر كرده است . و شيخ مفيد به صاحبان سيره اشاره كرده و نام از كسى نبرده است ؛ ولى حلبى در مناقب آل ابى طالب ، ج 3 ، ص 140 - 141 اسم آنها را اين گونه ذكر كرده است : وكيع و الزجاج و الثورى و السّدى و مقاتل و ابو صالح از ابن عباس و نقش خالد بن وليد يا عمرو بن عاص را هم آورده است .\r\nامّا ابن اسحاق و واقدى فقط گفته‌اند : پيامبر اكرم صلّى اللّه عليه و آله عمرو بن عاص را به ذات السلاسل از سرزمين‌هاى بنى عذره در شام و در نزديكى سرزمين جذام كه بدان السّلسل گفته مىشود ، فرستاد و براى همين اين جنگ ، ذات السلاسل ناميده شد . علّت ارسال سپاهيان اين بود كه به اطلاع آن حضرت صلّى اللّه عليه و آله رسيده بود كه عده‌اى از قبايل قضاعه و بلّي جمع شده‌اند و قصد حملهء به مدينه را دارند .\r\nآن حضرت وى را همراه سيصد نفر از جنگجويان مهاجر و انصار به سوى آنجا اعزام كرد و به وى سفارش نمود كه از باديه‌نشين‌هاى مناطق بلّى و عذره و بلقين كمك بگيرد . پيامبر صلّى اللّه عليه و آله وى را به اين جهت انتخاب كرده بود كه مادر پدرش ، عاص بن وائل از قبيلهء بلّي بود و مىخواست كه به اين بهانه بين سپاهيان اسلام و قبيلهء بلّي الفتى باشد . پس از اينكه عمرو عاص به اين باديه‌نشين‌ها نزديك شد ، فهميد كه تعدادشان بسيار زياد است و از آنها ترسيد ؛ براى همين رافع بن مكيث جهنى را به سوى رسول خدا صلّى اللّه عليه و آله فرستاد تا گزارش دهد و از او نيروى كمكى بخواهد .\r\nآن حضرت صلّى اللّه عليه و آله ابو عبيدهء جرّاح را همراه دويست نفر از بزرگان انصار و مهاجرين كه ابو بكر و عمر هم در ميان آنها بودند به كمك مسلمانان فرستاد . او شبانه روز به حركت ادامه داد تا به سرزمين بلّي رسيد و به هر منطقه كه مىرسيد ، مىشنيد كه عده‌اى در اينجا بوده‌اند و با اطلاع از حركت تو پراكنده شده‌اند تا اينكه به دورترين نقطهء بلّي و عذره و بلقين رسيدند . در آنجا با عدّهء كمى مواجه شدند كه به تيراندازى به سوى همديگر پرداختند و مدتى جنگيدند . سپس مسلمانان به يكباره بر آنها يورش بردند و آنها را متفرق و مجبور به فرار كردند و عمرو عاص چند روزى در آنجا باقى مانده و افرادى به اطراف حمله كرده و گوسفندان و چارپايانى را به غنيمت گرفته و مىآوردند .\r\nو دربارهء رافع به عميرهء طائى روايت مىكنند كه نصرانى بود و سيرجس ناميده مىشد . او اسلام آورد و در اين لشكركشى همراه ابو بكر حركت مىكرد . در راه از او پندى درخواست نمود . ابو بكر گفت : هميشه خداى يگانه را پرستش كن و چيزى را شريك او قرار نده و نماز را به پاى دار و زكات را بپرداز و ماه رمضان را روزه بدار و حجّ را به جاى آور و از جنابت ، غسل كن و هيچ‌گاه رياست بر مسلمانان را حتى اگر دو نفر باشند ، قبول نكن .\r\nپس از رحلت رسول اكرم صلّى اللّه عليه و آله و جانشينى ابو بكر به جاى وى ، روزى رافع بر او وارد شد و گفت : اى ابو بكر ، مگر تو مرا از رياست بر حتى دو نفر از مسلمانان نهى نمىكردى ؟ ! گفت : چرا ، و الان هم تو را از اين كار نهى مىكنم !\r\nپرسيد : پس چرا تو رياست بر مردم را پذيرفته‌اى ؟ ! جواب داد : مردم با همديگر اختلاف پيدا كردند و ترسيدم كه امّت محمد نابود شود و مرا به اين كار فراخواندند و چاره‌اى از پذيرش آن نداشتم ؛ سيرهء ابن هشام ، ج 4 ، ص 272 - 274 ؛ مغازى واقدى ، ج 2 ، ص 771 - 772 و در مقدمهء آن آمده است كه اين جنگ در جمادى الثانى سال هشتم رخ داده است .\r\n( 2 ) . چنان كه در مغازى واقدى ، ج 1 ، ص 6 آمده است ، در هشتاد كيلومترى مدينه و در منطقه نجد ، در كنار باغ ابن عامر واقع شده بود .\r\n","page_name":" 145 ","page_number":145},
  {"content":"\r\n\r\nيا قيس بن رفاعة گفته مىشد ، با قوم خود حركت كرد تا در غابه مستقر شد و مىخواست كه قيسىها را براى جنگ با رسول خدا صلّى اللّه عليه و آله جمع‌آورى و آماده نمايد . « 1 »\r\n( 1 ) واقدى از ابن ابى حدرد روايت كرده است : دختر سراقة بن حارثهء نجّارى ، از شهداى بدر را خواستگارى كرده بودم و دويست درهم را كابينش قرار داده بودم ؛ ولى چيزى در دست نداشتم ؛ براى همين نزد پيامبر صلّى اللّه عليه و آله رفتم و عرض كردم : اى رسول خدا مرا در پرداخت مهريه‌اش ، يارى كن .\r\nرسول خدا صلّى اللّه عليه و آله فرمود : چيزى ندارم كه تو را كمك كنم ؛ اما چهارده نفر را انتخاب كرده‌ام كه همراه ابى قتاده به سريّه‌اى بروند . آيا مىخواهى همراه آنها به روى ؟ اميدوارم خداوند غنيمتى به اندازهء كابين همسرت بهرهء تو گرداند . گفتم : بله ، مىروم . او ما را به سوى غطفان در نجد فرستاد و سفارش كرد شب‌ها حركت كنيم و روزها پنهان شويم و ناگهان بر آنها يورش ببريم و از كشتن زنان و بچه‌ها خوددارى كنيم .\r\nحركت كرديم و شبانه به غطفان رسيديم . ابو قتاده ما را به گروه‌هاى دو نفرى تقسيم كرد . سپس براى ما سخن گفت و ما را به تقواى الهى سفارش نمود و گفت : هيچ كس از رفيقش جدا نشود مگر اينكه شهيد شود و ديگرى خبر آن را برايم بياورد و مبادا يكى از شما پيش من بيايد و وقتى من مىپرسم كه رفيقت كجاست ، بگويد : نمىدانم ! و هنگامى كه تكبير گفتم ، تكبير بگوييد و هنگامى كه حمله كردم ، حمله كنيد و براى تعقيب كسى ، زياد پيش نرويد .\r\nسپس ابو قتاده شمشيرش را كشيد و ما هم شمشيرهايمان را كشيديم و پس از تكبير او ما هم تكبير گفتيم و با هم به سوى آنها كه زياد بودند حمله‌ور شديم . « 2 »\r\n( 2 ) در خبر ابن اسحاق آمده است كه گفت : در هنگام غروب خورشيد به نزديكى دشمن رسيديم و منتظر مانديم تا آنها به استراحت بپردازند و از همه چيز غافل شوند . شب فرا رسيد و تاريكى همه جا را فرا گرفت . سركردهء آنها رفاعة بن قيس در حالى كه شمشيرش را بر دوش گرفته بود از خيمه‌ها بيرون آمد تا به دنبال چوپانى برود كه دير كرده بود . چند نفر از يارانش بر جان او مىترسيدند ، براى همين گفتند : ما مىرويم ، ولى او گفت : نه به خدا سوگند ، فقط من مىروم . گفتند : پس اجازه بده كه ما هم همراه تو بياييم .\r\nگفت : نه به خدا سوگند ، هيچ كس مرا همراهى نخواهد كرد . سپس حركت كرد و از نزديكىهاى من گذشت . وقتى كه در تيررس من قرار گرفت قلب او را نشانه گرفتم و به زودى جلو رفتم و سرش را جدا كردم . سپس تكبير گفتيم و به محل استقرار آنها يورش برديم . به خدا سوگند كه هيچ كارى نمىكردند ، مگر اينكه خود را نجات دهند ، و تا جايى كه ممكن است زن و فرزندان و اموال سبك خود را ببرند . ما\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 4 ، ص 278 .\r\n( 2 ) . مغازى واقدى ، ج 2 ، ص 778 .\r\n","page_name":" 146 ","page_number":146},
  {"content":"\r\n\r\nشتر و گوسفندان فراوانى را به غنيمت گرفتيم و نزد رسول خدا صلّى اللّه عليه و آله آورديم و من سر رفاعه را هم براى آن حضرت صلّى اللّه عليه و آله آوردم . آنگاه رسول خدا صلّى اللّه عليه و آله سيزده شتر غنيمتى را به من داد . « 1 »\r\n( 1 ) واقدى روايت كرده است : آنها به مدت پانزده شبانه روز ، در ماه شعبان سال هشتم « 2 » غايب بودند تا اينكه با دويست شتر و هزار گوسفند غنيمتى بازگشتند و عده زيادى را هم اسير كرده بودند كه از جمله :\r\nچهار زن و تعدادى پسر و دختر بود . . . سپس خمس آن را جدا كرده و باقيمانده را تقسيم كردند كه به هر نفر دوازده شتر رسيد و هر شتر را معادل ده گوسفند حساب كردند .\r\nپس از تقسيم غنائم ، محميّة بن جزء زبيدى نزد رسول خدا صلّى اللّه عليه و آله آمد و عرض كرد : اى رسول خدا ، ابو قتاده كنيزى را از بين غنائم تصاحب كرده است و شما به من قول داده بوديد كه در اولين غنيمتى كه خداوند نصيب تو گرداند ، كنيزى را به من ببخشيد . آن حضرت فردى را به دنبال ابو قتاده فرستاد تا بيايد .\r\nاز او پرسيد : آيا كنيزى در سهم تو قرار گرفته است ؟\r\nجواب داد : بله ، كنيزى از اسرا را بعد از آنكه خمس غنائم را كنار گذاشتيم ، براى خود برداشتم .\r\nپيامبر اكرم صلّى اللّه عليه و آله گفت : آن را به من ببخش .\r\nابو قتاده گفت : چشم .\r\nسپس رسول خدا صلّى اللّه عليه و آله آن را از او گرفت و به محميّة بن جزء زبيدى هديه كرد . « 3 »\r\n( 2 )\r\n\r\nنزول سورهء طلاق\r\nدر ترتيب نزولى كه بدان اعتماد كرده‌ايم ، مىبينيم كه سورهء طلاق بعد از سورهء انسان قرار گرفته است . « 4 » و طبرسى در مجمع البيان مىگويد : اين سوره ، سورهء نساء كوتاه نيز ناميده شده است . سپس از عبد اللّه بن مسعود روايت كرده است : سوره نساء كوتاه ( طلاق ) بعد از قول خداوند متعال كه مىفرمايد :  « وَ الَّذِينَ يُتَوَفَّوْنَ مِنْكُمْ وَ يَذَرُونَ أَزْواجاً . . . » *  « 5 » نازل شده است .\r\n( 3 ) سيوطى در الدر المنثور از ابى سعيد خدرى روايت كرده است : سورهء نساء كوتاه بعد از آيه‌اى كه در سورهء بقره است ؛ يعنى :  « وَ الَّذِينَ يُتَوَفَّوْنَ مِنْكُمْ وَ يَذَرُونَ أَزْواجاً »  نازل شده است و اين هفت سال بعد « 6 » ؛ يعنى در سال هفتم هجرت بوده است .\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 4 ، ص 279 .\r\n( 2 ) . مغازى واقدى ، ج 2 ، ص 780 .\r\n( 3 ) . همان .\r\n( 4 ) . التمهيد ، ج 1 ، ص 107 .\r\n( 5 ) . سورهء بقره ( 2 ) ، 224 .\r\n( 6 ) . الدر المنثور ، ص 7 ، چنان كه در الميزان ، ج 19 ، ص 312 از او نقل شده است .\r\n","page_name":" 147 ","page_number":147},
  {"content":"\r\n\r\n( 1 ) همچنين در ترتيبى كه بدان اعتماد كرده‌ايم ، بعد از سورهء طلاق ، سورهء بيّنه و سپس سورهء حشر قرار دارد و براى سورهء بينه ، شأن نزول و سببى ذكر نشده است . و اختلافى در اين نيست كه شأن نزول سورهء حشر ، اخراج يهوديان بنى نضير از ديارشان به سوى خيبر و اردن و شام بوده است . و اين ، مدت‌ها قبل از فتح خيبر در سال هفتم بوده است ، و شأن نزول آن ، اقتضاء مىكند كه قبل از خيبر نازل شده باشد .\r\nو در ترتيبى كه بدان اعتماد كرده‌ايم ، بعد از سورهء حشر ، سورهء نصر :   « إِذا جاءَ نَصْرُ اللَّهِ وَ الْفَتْحُ »   ؛ يعنى فتح مكه قرار دارد . و در رواياتى آمده است كه اولين آيه‌هاى سورهء ممتحنه ، كمى قبل از فتح نازل شده است در حالى كه در روايات مربوط به ترتيب نزول ، سورهء ممتحنه ده سوره قبل از اين قرار دارد !\r\n( 2 )\r\n\r\nنقض صلح نامهء حديبيه به وسيله قريش\r\nدر شروط صلح حديبيه آمده بود : « هر كس كه بخواهد مىتواند در عهد و پيمان محمد باشد و هر كس بخواهد مىتواند در عهد و پيمان قريش باشد » .\r\nپس از آنكه صلح‌نامه را امضا كردند ، افراد طايفه خزاعه برخاستند و گفتند : ما در عهد و پيمان محمد رسول اللّه صلّى اللّه عليه و آله هستيم و طايفه بنى بكر [ از بنى كنانهء قريش 
  ] برخاستند و اعلام كردند : ما در عهد و پيمان قريش هستيم . « 1 »\r\nآخرين درگيرى خزاعة و بنى بكر كمى ، قبل از ظهور اسلام رخ داد كه در آن خزاعىها سلمى ، كلثوم و ذؤيب از فرزندان أسود ديلى ، از بنى بكر و از اشراف كنانه را در عرفات و در نزديكى حدود حرم كشتند . سپس اسلام ظهور كرد و آنها مشغول بدان شدند و اختلاف خود را كنار گذاشتند « 2 » ؛ اما همچنان كينه و دشمنى قبلى را به دل داشتند و فقط اسلام مانع از ظهور اين دشمنى شده بود . « 3 »\r\n( 3 )\r\n\r\nاستمداد خزاعه از رسول خدا صلّى اللّه عليه و آله\r\nدر بيست و دومين ماه از صلح حديبيه و قبل از ماه شعبان « 4 » ، أنس بن زنيم ديلى در حرم نشسته بود و اشعارى را در هجو رسول خدا صلّى اللّه عليه و آله مىگفت . يكى از جوانان خزاعه اين را شنيد و به او گفت : اين اشعار را نخوان ! گفت : به تو چه ؟ !\r\n\r\n\r\n","description":"","footnote":"\r\n( 1 ) . تفسير قمى ، ج 2 ، ص 313 - 341 .\r\n( 2 ) . سيرهء ابن اسحاق ، ج 4 ، ص 31 .\r\n( 3 ) . مغازى واقدى ، ج 2 ، ص 781 .\r\n( 4 ) . همان ، ج 2 ، ص 783 .\r\n","page_name":" 148 ","page_number":148},
  {"content":"\r\n\r\nجوان گفت : اگر يك بار ديگر اين اشعار را بخوانى دهانت را خرد مىكنم . ديلى آن اشعار را دوباره خواند و آن جوان خزاعى بر سرش پريد و او را مورد ضرب و شتم قرار داد . ديلى نزد قوم خود رفت و آثار كتك‌خوردگى را به آنها نشان داد و همين آتش كينه‌هاى فراموش شده را روشن كرد . « 1 »\r\n( 1 ) نوفل بن معاويهء ديلى - كه رئيس بنى ديل از بنى بكر از كنانه بود ، مىخواست كه انتقام فرزندان أسود ديلى را از خزاعىها بگيرد . عده‌اى او را منع كرده و عده‌اى با او همراهى كردند كه از جملهء آنها بنى نفاثه از بنى بكر بودند . آنها با اشراف قريش صحبت كرده و درخواست كردند كه با سلاح و افراد به آنها كمك كنند تا بتوانند با دشمن خود بجنگند و كشته‌شدگان خود به دست خزاعه قبل از ظهور اسلام را يادآور شدند و گفتند : آنها در عقد و پيمان محمد صلّى اللّه عليه و آله داخل شده‌اند و بايد شما ما را يارى كنيد . در اين باره با ابو سفيان مشورت نكردند يا اينكه مشورت كردند و او قبول نكرد ، اما ديگران به سرعت درخواست آنها را پذيرفتند .\r\n( 2 ) خزاعىها در پناه اسلام ، در امن و امان بودند و اگر احتمال مىدادند كه مورد حمله قرار مىگيرند ، احتياط مىكردند و آماده مىشدند . قريشىها بين خود قرار گذاشتند كه اين امر را پنهان نگاه دارند تا خزاعىها آگاه نشوند . آنگاه با خزاعة قرار گذاشتند كه در كنار يكى از چاه‌هاى خزاعه به نام وتير گرد هم آيند . همگى سر قرار حاضر شدند . و عده‌اى از بزرگان قريش از قبيل صفوان بن اميّه ، مكرز بن حفص و حويطب بن عبد العزى هم به همراه غلامان خود آمده بودند . با فرا رسيدن شب خزاعىها خوابيدند و بنى بكر بر آنها شبيخون زدند و فردى به نام منبّه را كشتند . خزاعىها به سوى مكه فرار كردند ، اما مورد تعقيب بنى بكر قرار گرفتند و عدهء ديگرى كشته شدند تا وارد حرم گشتند . در اين هنگام بنى بكر به فرماندهء خود ، نوفل ديلى گفتند : اى نوفل ، خدا را ، خدا را ، وارد حرم شده‌ايم !\r\n( 3 ) نوفل گفت : اى بنى بكر ، امروز خدايى را نمىشناسم ! تا مىتوانيد انتقام خود را بگيريد ! به جانم سوگند كه شما از حاجيان در حرم سرقت مىكرديد و حال ، انتقام خود را از دشمنتان در حرم نمىگيريد ؟ ! بعد از امروز هيچ كدام نمىتوانيد انتقام خود را بگيريد . و آنها را تعقيب كردند تا در تاريكى صبح به مكه رسيدند . خزاعىها به خانه‌هاى خزاعىها در مكه ؛ يعنى بديل بن ورقاء و آزاد كردهء آنها رافع « 2 » رفتند و بنى بكر در حالى كه بيست و سه نفر از مردان آنها را كشته بودند به خانه‌هاى خود رفتند . « 3 » با بالا آمدن روز ، خانهء رافع و بديل بن ورقاء را هم محاصره كرده و مىخواستند باقيمانده خزاعىها را بكشند . « 4 » اين\r\n\r\n\r\n","description":"","footnote":"\r\n( 1 ) . إعلام الورى ، ج 1 ، ص 215 .\r\n( 2 ) . سيرهء ابن اسحاق ، ج 4 ، ص 31 - 33 و مغازى واقدى ، ج 2 ، ص 783 .\r\n( 3 ) . مغازى واقدى ، ج 2 ، ص 787 .\r\n( 4 ) . همان ، ج 2 ، ص 784 .\r\n","page_name":" 149 ","page_number":149},
  {"content":"\r\n\r\nمحاصره سه روز طول كشيد ، تا اينكه حارث بن هشام و عبد اللّه بن ابى ربيعهء مخزومى « 1 » ، نزد صفوان بن اميّه و عكرمة بن ابى جهل مخزومى رفتند و آنها را به خاطر كمك به بنى بكر مورد ملامت و سرزنش قرار دادند و به آنها يادآورى كردند كه اين ، نسبت به پيمانى كه با محمد بسته‌اند پيمان‌شكنى است .\r\nسهيل بن عمرو عهده‌دار اين شد كه با نوفل بن معاويهء ديلى صحبت كند . او به نوفل گفت : عده‌اى از خزاعىها را كشته‌اى و حال بقيه را هم محاصره كرده‌اى و مىخواهى بكشى ؟ ! ما در اين كار با تو همراهى نمىكنيم ! آنها را واگذار .\r\nنوفل گفت : باشد ، و آنها را رها كرد و خزاعىها از مخفىگاه خود بيرون آمدند . « 2 »\r\n( 1 )\r\n\r\nنشست مشورتى قريش\r\nواقدى مىگويد : حارث بن هشام و عبد اللّه بن ابى ربيعهء مخزومى نزد ابو سفيان رفتند و گفتند : اين حادثه‌اى است كه بايد با مسالمت به پايان برسد و به خدا سوگند كه اگر سازش انجام نگيرد ، محمد با اصحابش به سراغ شما مىآيد .\r\nوقتى ابو سفيان ، متوجه شرى شد كه برپا شده است ؛ گفت : به خدا سوگند اين كارى است كه شاهد آن نبوده‌ام و دربارهء آن مورد مشورت قرار نگرفته‌ام و با شنيدم آن خرسند نشده‌ام ! اگر گمان من درست باشد - كه درست است - به خدا سوگند كه محمد به جنگ ما خواهد آمد . « 3 »\r\n( 2 ) عبد اللّه بن سعد بن ابى سرح بعد از اسلام آوردن ، مرتد شده و باديه‌نشينى را اختيار كرده بود . او در آن روز در آنجا حاضر بود و گفت : من نظرى دارم : محمد به شما حمله نخواهد كرد مگر اينكه شما را بين چند چيز مخيّر مىگرداند كه همهء آنها از حمله وى آسانتر است .\r\nگفتند كه آنها چيست ؟\r\nگفت : به شما پيغام مىدهد : يا ديهء اين بيست و سه نفر را بپردازيد ، يا از هم‌پيمانى با بنى نفاثه ( از بنى بكر از كنانه ) بيزارى كنيد ، تا به حساب آنها برسد و يا اينكه آمادهء جنگ باشيد . اكنون كدام يك از اين‌ها را مىپذيريد ؟\r\nسهيل بن عمرو گفت : هيچ كدام از اينها راحت‌تر از آن نيست كه از هم‌پيمانى با بنى نفاثه بيزارى بجوييم .\r\n\r\n\r\n","description":"","footnote":"\r\n( 1 ) . همان ، ج 2 ، ص 792 .\r\n( 2 ) . همان ، ج 2 ، ص 784 .\r\n( 3 ) . همان ، ج 2 ، ص 785 .\r\n","page_name":" 150 ","page_number":150},
  {"content":"\r\n\r\nشيبه گفت : نه ، بلكه ديهء كشته‌هاى خزاعه را مىدهيم و اين بر ما آسانتر است .\r\n( 1 ) قرطة بن عبد عمرو گفت : نه به خدا سوگند ، نه ديه مىدهيم و نه از پيمان با بنى نفاثه بيزارى مىجوييم ؛ زيرا آنها در روزهاى سخت پشت و پناه ما هستند . بلكه جنگ را مىپذيريم !\r\nابو سفيان گفت : اين حرف بىپايه‌اى است ! بسيار بد است كه قريش عهد و پيمان خود را بشكند و اگر قومى بدون مشورت و هماهنگى با ما ، پيمانش را شكسته باشد به ما چه ؟ !\r\nگفتند : رأى درست همين است و بهتر اين است كه همه چيز را انكار كنيم !\r\nابو سفيان گفت : من در هنگام بروز اين حادثه حاضر نبوده‌ام و مورد مشورت قرار نگرفته‌ام و در اين مورد راست و درست مىگويم . من از كارى كه انجام داديد ، كراهت داشته‌ام و مىدانستم كه روزهاى تاريكى در پى خواهد آمد !\r\nگفتند : تو براى مذاكره با پيامبر به مدينه مىروى ؟ ! « 1 »\r\nگفت : چاره‌اى ندارم . لازم است قبل از آنكه اين حادثه به اطلاع وى برسد ، نزد او بروم و با او صحبت كنم تا عهد و پيمان را تجديد كند و بر مدت صلحنامه بيفزايد . گفتند : به خدا سوگند كه به بهترين رأى رسيدى !\r\nابو سفيان به سرعت و بعد از دو روز « 2 » ؛ يعنى پنج روز پس از قتل عام خزاعىها خارج شد . « 3 » او همراه آزادكرده‌اش با سرعت حركت كرد و گمان مىكرد كه اولين نفرى است كه از مكه به سوى رسول خدا صلّى اللّه عليه و آله آمده است « 4 » ، در حالى كه عمرو بن سالم خزاعى كعبى پيش از وى رفته بود .\r\n( 2 )\r\n\r\nاستمداد خزاعه از رسول خدا صلّى اللّه عليه و آله\r\nواقدى از حزام كعبى خزاعى از پدرانش نقل مىكند : عمرو بن سالم كعبى خزاعى ، رئيس خزاعه همراه چهل نفر از خزاعىها در صبح واقعه به سوى مدينه رفتند . « 5 » تا پيامبر اكرم صلّى اللّه عليه و آله را از جريان آگاه كنند و بگويند كه صفوان بن اميّه همراه تعدادى از افراد قوم خويش در اين حادثه شركت داشته و بنى نفاثه را با سلاح و افراد خود يارى كرده‌اند . و از رسول خدا صلّى اللّه عليه و آله درخواست كمك نمايند .\r\nآنها به مسجد رسول خدا صلّى اللّه عليه و آله رفتند و در حالى كه آن حضرت صلّى اللّه عليه و آله در ميان مسلمانان نشسته بود ،\r\n\r\n\r\n","description":"","footnote":"\r\n( 1 ) . همان ، ج 2 ، ص 788 - 787 .\r\n( 2 ) . همان ، ج 2 ، ص 785 .\r\n( 3 ) . همان ، ج 2 ، ص 792 .\r\n( 4 ) . همان ، ج 2 ، ص 785 .\r\n( 5 ) . همان ، ج 2 ، ص 789 - 792 .\r\n","page_name":" 151 ","page_number":151},
  {"content":"\r\n\r\nعمرو برخاست و اجازه خواست تا شعرى را بسرايد . پيامبر صلّى اللّه عليه و آله به وى اجازه داد . او در ضمن اشعارى ، پيمان‌شكنى قريش و قتل عام خزاعه را بيان كرد و هم‌پيمانى خزاعه با مسلمانان را يادآور شد . سپس يكى از آنها عرض كرد : أنس بن زنيم ديلى ( نفاثى بكرى از بنى كنانه ) تو را هجو كرده است . رسول خدا صلّى اللّه عليه و آله فرمود : خون او هدر است . « 1 » و به عمرو بن سالم فرمود : تو را يارى مىكنيم اى عمرو . « 2 » سپس فرمود : گويى ابو سفيان را مىبينم كه مىآيد و درخواست مىكند كه صلحنامه را تجديد كنيم و بر مدت آن بيفزاييم ؛ ولى او با خشم و ناراحتى برخواهد گشت . « 3 » در همين حال ابرى در آسمان ظاهر شد . پيامبر اكرم صلّى اللّه عليه و آله نگاهى به آن كرد و آن را به فال نيك گرفت و گفت : ظاهر شدن اين ابر نشانهء آغاز پيروزى بنى كعب [ از خزاعة 
  ] است . « 4 »\r\n( 1 ) سپس برخاست و در حالى كه از ناراحتى يك طرف عبايش بر زمين كشيده مىشد ، مىفرمود : يارى نشوم اگر بنى كعب را يارى نكنم ! آنگاه به عمرو بن سالم و يارانش گفت : برگرديد و در مسير بازگشت متفرق شويد « 5 » [ تا كسى از آمدن شما آگاه نشود 
  ] . از آنجا به خانهء ميمونه دختر حارث هلاليّه [ كه در عمرهء قضا با وى ازدواج كرده بود 
  ] رفت و گفت : برايم آب بياوريد . و شروع به غسل كرد و در آن حال مىگفت :\r\nيارى نشوم اگر بنى كعب را يارى نكنم ! « 6 »\r\n( 2 )\r\n\r\nبرخورد ابو سفيان با خزاعىها\r\nواقدى از حزام كعبى خزاعى روايت مىكند : هنگامى كه كعبىهاى خزاعى در مسير بازگشت از مدينه به أبواء رسيدند ، بديل بن ورقاء از همان مسير اصلى راه را در پى گرفت و عده‌اى ديگر همراه عمرو بن سالم راه ساحل را در پيش گرفتند .\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 789 . و سيرهء ابن اسحاق ، ج 4 ، ص 36 و اعلام الورى ، ج 1 ، ص 215 .\r\n( 2 ) . سيرهء ابن اسحاق ، ج 4 ، ص 37 .\r\n( 3 ) . مغازى واقدى ، ج 2 ، ص 791 و سيرهء ابن اسحاق ، ج 4 ، ص 37 .\r\n( 4 ) . سيرهء ابن اسحاق ، ج 4 ، ص 37 و مجمع البيان ، ج 10 ، ص 845 .\r\n( 5 ) . مغازى واقدى ، ج 2 ، ص 791 .\r\n( 6 ) . إعلام الورى ، ص 215 و واقدى در ج 4 ، ص 37 ، آن را را عايشه در خانه‌اش روايت كرده است و ابن اسحاق گفته است : بديل بن ورقاء خزاعى همراه عده‌اى از خزاعىها از مكه خارج شد تا بر رسول خدا صلّى اللّه عليه و آله وارد شدند و او را از جريان آگاه كردند و گفتند كه قريش به پشتيبانى از بنى نفاثه پرداخته‌اند . سپس بازگشتند و در عسفان به ابو سفيان برخوردند .\r\nهمچنين واقدى در ج 2 ، ص 791 گفته است كه برخورد بديل با ابو سفيان به هنگام بازگشت از مدينه بوده است و لكن او بديل را از كسانى مىدانسته كه همراه عمرو بن سالم بوده است ، و اين صحيح‌تر به نظر مىرسد كه بگوييم دو هيأت از خزاعه براى اين كار به مدينه رفته‌اند .\r\n","page_name":" 152 ","page_number":152},
  {"content":"\r\n\r\n( 1 ) ابو سفيان از مكه خارج شده بود و ترس اين را داشت كه عمرو بن سالم و همراهانش نزد پيامبر اكرم صلّى اللّه عليه و آله رفته باشند . تا اينكه بديل بن ورقاء را همراه عده‌اى ديد و حدس زد كه از پيش محمد مىآيند .\r\nبراى همين به آنها گفت : بگوييد از يثرب چه خبر ؟ گفتند : خبرى نداريم .\r\nابو سفيان فهميد كه حقيقت را پنهان مىكنند . براى همين پرسيد : آيا مقدارى از خرماى يثرب را نداريد كه به ما بدهيد ! چون خرماى يثرب خوشمزه‌تر از خرماى تهامه است . گفتند : نه . ابو سفيان صلاح نديد كه اصرار كند ؛ ولى از بديل پرسيد : اى بديل آيا از پيش محمّد مىآيى ؟ گفت : نه ، بلكه به سرزمين كعب و خزاعه در اطراف ساحل رفته بودم . كه قتلى در ميان آنها واقع شده بود و بين آنها را سازش دادم .\r\nابو سفيان گفت : به خدا سوگند كه تو مردى نيكوكار و ميانجى خوبى هستى .\r\nسپس در كنار آنها به استراحت پرداخت تا بعد از عصر بديل و همراهانش به سوى مكه حركت كردند . آنگاه ابو سفيان برخاست و به محل بستن شترانشان رفت و مقدارى از سرگين شترها را برداشت و ديد كه در آن هستهء خرما وجود دارد . از همين فهميد كه آنها در مدينه بوده‌اند و گفت : به خدا سوگند كه اينها از نزد محمد بازگشته بودند . « 1 »\r\n( 2 )\r\n\r\nابو سفيان در مدينه\r\nدر خبرهاى قبلى گفته شد كه به هنگام نقض صلحنامهء حديبيه از سوى قريش ، ابو سفيان در مكه بوده است ؛ امّا در آنچه كه طبرسى در إعلام الورى از أبان بن عثمان أحمر بجلى كوفى از عيسى بن عبد اللّه أشعرى قمى از امام صادق عليه السّلام روايت كرده ، آمده است كه آن حضرت عليه السّلام فرمود : خبر پيمان‌شكنى قريش به ابو سفيان كه در شام بود ، رسيد . او از شام بازگشت تا در مدينه خدمت رسول خدا صلّى اللّه عليه و آله رسيد و گفت : اى محمد ، خون بستگان خود را حفظ كن و به قريش پناه بده و مدت صلحنامه را زياد كن . پيامبر اكرم صلّى اللّه عليه و آله پرسيد : اى ابو سفيان مگر خيانت كرده‌ايد ؟ گفت : نه . فرمود : پس ما بر سر عهد و پيمان خود هستيم .\r\n( 3 ) ابو سفيان از نزد پيامبر صلّى اللّه عليه و آله بيرون آمد و در راه ابو بكر را ديد و به او گفت : اى ابو بكر ، آيا به قريش امان نمىدهى ؟ ابو بكر گفت : واى بر تو ، آيا كسى بر خلاف ميل رسول خدا صلّى اللّه عليه و آله مىتواند امان دهد ؟ ! سپس عمر را ديد و همين درخواست را از او كرد . عمر نيز همين جواب را داد .\r\nسپس بر دخترش امّ حبيبه وارد شد و خواست كه بر پوستى كه در اتاق گسترده شده بود ، بنشيند ، اما دخترش فورا آن را جمع كرد ! ابو سفيان گفت : دخترم ، آيا اين زيرانداز را از من دريغ مىكنى ؟ ! گفت : بله ، زيرا اين ، زيرانداز رسول خدا صلّى اللّه عليه و آله است و تو در حالى كه مشرك و نجس هستى نمىتوانى بر آن بنشينى ! « 2 »\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 791 - 792 و سيرهء ابن اسحاق ، ج 4 ، ص 37 و مجمع البيان ، ج 10 ، ص 845 .\r\n( 2 ) . اعلام الورى ، ج 1 ، ص 217 و مجمع البيان ، ج 10 ، ص 845 .\r\n","page_name":" 153 ","page_number":153},
  {"content":"\r\n\r\nسپس به خانهء امير المؤمنين عليه السّلام رفت و اجازه ورود گرفت . امام عليه السّلام به او اجازهء ورود داد . او داخل خانه شد و نشست . سپس گفت : اى على ، تو نزديك‌ترين فاميل من و مهربان‌ترين فرد نسبت به من هستى ! حال كه پيش تو آمده‌ام مرا نااميد برنگردان ؛ بلكه شفاعت ما را نزد محمد صلّى اللّه عليه و آله بكن . على عليه السّلام فرمود : واى بر تو اى ابو سفيان . رسول خدا صلّى اللّه عليه و آله تصميمى گرفته است كه نمىتوانيم با او دربارهء آن چانه بزنيم . آنگاه ابو سفيان متوجه فاطمه شد و گفت :\r\n( 1 ) اى دختر محمد ، آيا ممكن است كه دو فرزندت حسن و حسين را شفيع قوم قريش قرار دهى كه در اين صورت هميشه سرور و بزرگ عرب خواهند بود ؟ فرمود : بچه‌هاى من آن قدر بزرگ نشده‌اند كه بتوانند به كسى امان دهند و هيچ كس نمىتواند بدون اجازهء رسول خدا صلّى اللّه عليه و آله در اين مورد به كسى أمان دهد . او متوجه على عليه السّلام شد و گفت : اى ابو الحسن ، مىبينم كه راه چاره بر من بسته شده و حيران گشته‌ام ، مرا راهنمايى كن ! على عليه السّلام به او فرمود : راهى به نظرم نمىرسد كه تو را بىنياز كند ؛ ولى در هر صورت تو بزرگ بنى كنانه هستى « 1 » . برخيز و به مردم أمان بده ! و به سرزمين خود برگرد ! ابو سفيان پرسيد : آيا اين كار اثرى دارد ؟ جواب داد : نه به خدا ، ولى راه ديگرى به نظر نمىرسد .\r\nابو سفيان در مسجد برخاست و گفت : اى مردم ، من به مردم مكه امان مىدهم ! و سپس خارج شد و به سوى مكه حركت كرد . « 2 »\r\n( 2 ) ابن اسحاق شبيه آن را نقل كرده و واقدى هم مثل آن را آورده و اضافه كرده است ! غيبت ابو سفيان طولانى شد ؛ براى همين او را متهم كرده و گفتند : گمان مىكنيم كه به محمد ميل پيدا كرده و از او پيروى مىكند و اسلام خود را پنهان مىدارد !\r\nاو شبانه به منزل رسيد و هنگامى كه بر همسرش وارد شد ، هند به او گفت : آن قدر دير كردى تا قومت به تو بد گمان شده‌اند ! اگر با اين همه تأخير با موفقيت و خبر خوش آمده باشى ، مرد خواهى بود ! ابو سفيان نزديك هند نشست ، هند پرسيد : چه كردى ؟ او جريان را تعريف كرد تا اينكه گفت : هيچ چاره‌اى نداشتم مگر همان پيشنهادى كه على داد ! هند گفت : عجب پيغام‌آور بدى براى قومت هستى و با پايش بر سينهء او زد !\r\n( 3 ) ابو سفيان از اين حركت هند فهميد كه به شدت در معرض اتهام قرار گرفته است و مىخواست كه از اين اتهام برائت جويد . براى همين صبح زود ، يك قربانى برداشت و پاى بت‌هاى إساف و نائله برد .\r\n\r\n\r\n","description":"","footnote":"\r\n( 1 ) . در اينجا او را رئيس بنى كنانه مىداند و شايد بدان خاطر باشد كه به او بفهماند نقض پيمان به وسيلهء آنها بوده است .\r\n( 2 ) . ارشاد ، ج 1 ، ص 132 - 133 و مثل همين در اعلام الورى ، ج 1 ، ص 217 - 218 با روايت از عيسى بن عبد اللّه أشعرى قمى از امام صادق عليه السّلام آمده و شبيه آن در مجمع البيان ، ج 10 ، ص 846 هم آمده است .\r\n","page_name":" 154 ","page_number":154},
  {"content":"\r\n\r\nسپس سرش را تراشيد و آنگاه آن حيوان را براى بت‌ها قربانى كرد و مقدارى از خون قربانى را بر سرش ماليد و مىگفت : عبادت شما را ترك نمىكنم تا بر همان آيينى كه پدرم بر آن مرد ، بميرم !\r\nاو مىخواست كه با اين كار از تهمتى كه قريش به وى زده بود ، برائت جويد . « 1 » سپس عده‌اى از قريش دور او جمع شدند و گفتند : چه خبر ؟ گفت : نزد محمّد صلّى اللّه عليه و آله رفتم و با او صحبت كردم و به خدا سوگند جوابى به من نداد . سپس نزد پسر ابى قحافه رفتم و خيرى از او نديدم ! سپس نزد پسر خطاب رفتم و ديدم كه مردى خشن است و خيرى در او نيست ! آنگاه نزد على عليه السّلام رفتم و او را مهربان‌ترين فرد نسبت به خود ديدم . او راهى را پيشنهاد كرد كه آن را انجام دادم و به خدا سوگند نمىدانم كه بهره و سودى براى ما دارد يا نه .\r\nپرسيدند كه او چه پيشنهادى داد ؟ گفت : او پيشنهاد كرد كه به مردم امان دهم و من اين كار را كردم .\r\nپرسيدند : آيا محمد اين را اجازه داد ؟ گفت : نه . گفتند : واى بر تو . به خدا سوگند كه على عليه السّلام تو را بازيچه قرار داده است ! آيا چارهء ديگرى نداشتى ؟ گفت : نه به خدا سوگند ، هيچ چارهء ديگرى نداشتم ! « 2 »\r\n( 1 )\r\n\r\nآمادگى براى فتح مكه بدون اعلام قبلى\r\nرسول خدا صلّى اللّه عليه و آله آمادهء حركت به سوى مكه شد « 3 » و به عايشه فرمود : وسايل مرا آماده كن و اين كار را پنهان بدار « 4 » ! و فرمود : خدايا ، ديده‌بانان قريش را از ما بردار تا ناگهان بر سرزمينشان وارد شويم « 5 » . پس از آن ابو بكر بر عايشه وارد شد و ديد كه مشغول درست كردن سويق خرما و آرد مىباشد . « 6 » او پرسيد : دخترم ، آيا رسول خدا صلّى اللّه عليه و آله به تو دستور داده است كه وسايل وى را فراهم كنى ؟ گفت : بله ، تو هم آماده شو ! ابو بكر پرسيد : قصد كجا را دارد ؟ گفت : به خدا سوگند كه نمىدانم . « 7 »\r\n( 2 ) ابن اسحاق جريان را به اين صورت نقل كرده است ، اما واقدى گفته است : ابو بكر گفت : اى عايشه ، آيا رسول خدا صلّى اللّه عليه و آله قصد جنگ دارد ؟ جواب داد : نمىدانم . سپس گفت : اگر رسول خدا صلّى اللّه عليه و آله قصد سفرى را\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 795 .\r\n( 2 ) . ارشاد ، ج 1 ، ص 133 - 134 و مثل آن در اعلام الورى با روايت از عيسى بن عبد اللّه قمى از امام صادق عليه السّلام آمده است و شبيه آن در مجمع البيان ، ج 10 ، ص 846 و سيرهء ابن اسحاق ، ج 4 ، ص 38 - 39 و مغازى واقدى ، ج 2 ، ص 795 نقل شده است .\r\n( 3 ) . إعلام الورى ، ص 216 .\r\n( 4 ) . مغازى واقدى ، ج 2 ، ص 796 .\r\n( 5 ) . إعلام الورى ، ج 1 ، ص 216 و سيرهء ابن اسحاق ، ج 4 ، ص 39 و مغازى واقدى ، ج 2 ، ص 796 . قابل ذكر است مسلمانانى كه با پيامبر اكرم صلّى اللّه عليه و آله بودند ، نمىدانستند مقصد كجاست و در آينده بحث خواهد شد .\r\n( 6 ) . مغازى واقدى ، ج 2 ، ص 796 .\r\n( 7 ) . چنانچه نمىدانسته ، مستلزم آن نبوده است كه از وى بخواهد اين امر را پنهان دارد ، به خصوص كه قسم بخورد ! .\r\n","page_name":" 155 ","page_number":155},
  {"content":"\r\n\r\nداشت به ما خبر بده كه آماده شويم . عايشه گفت : نمىدانم ، شايد كه قصد جنگ با بنى سليم يا ثقيف يا هوازن را دارد !\r\nدر اين هنگام رسول خدا صلّى اللّه عليه و آله وارد شد . ابو بكر از او پرسيد : اى رسول خدا ، آيا تصميم بر سفر داريد ؟\r\nفرمود : بله . پرسيد : آيا آماده شوم . فرمود : بله . پرسيد : قصد كجا را داريد اى رسول خدا ؟ فرمود :\r\nقريش . . . پرسيد : مگر بين ما و آنها صلحنامه‌اى نيست ؟ ! فرمود : آنها خيانت و پيمان‌شكنى كرده‌اند و براى همين با آنها مىجنگيم . سپس فرمود : اى ابو بكر ، آنچه را گفتم پنهان دار و نشنيده بگير . « 1 »\r\n( 1 )\r\n\r\nجاسوسى قريش\r\nفرات بن ابراهيم كوفى در تفسير خود از ابن عباس روايت مىكند : ساره ، آزاده كردهء ( عمرو بن ) هاشم به مدينه آمد و به محض ورود نزد رسول خدا صلّى اللّه عليه و آله و بنى عبد المطلب كه با آن حضرت بودند رفت . « 2 »\r\nاو آوازه خوان شناخته‌شده‌اى بود و وقتى كه رسول خدا صلّى اللّه عليه و آله او را ديد ، پرسيد : آيا مسلمان شده‌اى ؟\r\nگفت : نه . پرسيد : آيا مهاجرت كرده‌اى ؟ گفت : نه . پرسيد : پس براى چه آمده‌اى ؟ گفت : شما اصل و ريشه و صاحبان شهر مكه بوديد . اكنون صاحبان من پراكنده شده‌اند و من به شدت محتاج شده‌ام و آمده‌ام كه مرا بىنياز كنيد و بپوشانيد . پرسيد : جوانان مكه كجايند كه برايشان آواز بخوانى و به تو پول بدهند ؟ گفت :\r\nبعد از حادثهء بدر كسى از من درخواست آواز نكرده است . رسول خدا صلّى اللّه عليه و آله فرزندان عبد المطلب را تشويق كرد كه به او كمك كنند و آنها به او لباس و اموالى را صدقه دادند . « 3 »\r\n( 2 ) قمى در تفسير خود مىنويسد : حاطب بن ابى بلتعه داراى اهل و عيال در مكه بود . قريشيان مىترسيدند كه محمد بر آنها حمله كند ، براى همين نزد خانوادهء وى در مكه رفتند و از آنها خواستند كه نامه‌اى به حاطب در مدينه بنويسند و از او بپرسند كه آيا محمد قصد حمله به مكه دارد ؟ خانوادهء حاطب نامه‌اى نوشتند و از او در اين مورد پرسيدند . حاطب در جواب نوشت : رسول خدا صلّى اللّه عليه و آله مىخواهد چنين كند « 4 » .\r\nنامه را به آن زن داد . او هم نامه را در ميان موهايش پنهان كرد و آن را به هم بافت ، اما جبرئيل بر رسول خدا صلّى اللّه عليه و آله نازل شد و او را از جريان آگاه نمود . « 5 »\r\n( 3 ) شيخ مفيد در ارشاد مىنويسد : پيامبر صلّى اللّه عليه و آله على را فراخواند و فرمود : بعضى از اصحاب من نامه‌اى را\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 796 .\r\n( 2 ) . تفسير فرات كوفى ، ص 479 .\r\n( 3 ) . مجمع البيان ، ج 9 ، ص 404 - 405 به نقل از ابن عباس .\r\n( 4 ) . متن نامه ذكر خواهد شد .\r\n( 5 ) . تفسير قمى ، ج 2 ، ص 361 .\r\n","page_name":" 156 ","page_number":156},
  {"content":"\r\n\r\nبه اهل مكه نوشته‌اند تا آنها را از حمله ما آگاه كنند . من از خدا درخواست كرده‌ام كه اين امر را پنهان دارد .\r\nاين نامه همراه زن سياه پوستى است كه از بيراهه به سوى مكه مىرود . شمشيرت را بردار و خود را به او برسان و نامه را از او بگير و رهايش كن و نامه را نزد من بياور . « 1 » سپس زبير بن عوّام را فراخواند و فرمود : تو هم همراه على بن أبي طالب برو . آنها از بيراهه رفتند تا اين زن را يافتند . زبير پيش رفت و از او دربارهء نامه سؤال كرد . او انكار كرد و قسم خورد كه چيزى به همراه ندارد و گريه كرد . زبير نزد على عليه السّلام بازگشت و گفت : اى ابو الحسن ، فكر نمىكنم كه نامه‌اى همراهش باشد ، بازگرديم و رسول خدا صلّى اللّه عليه و آله را آگاه كنيم تا ببينيم چه مىفرمايد !\r\n( 1 ) امير المؤمنين عليه السّلام فرمود : رسول خدا صلّى اللّه عليه و آله به من فرموده است كه نامه‌اى همراه اوست و نامه را از او بگيرم ، آن وقت تو مىگويى : نامه به همراهش نيست ! سپس جلو رفت و شمشير را از نيام كشيد و فرياد زد :\r\nبه خدا سوگند كه اگر نامه را تحويل ندهى تو را بازرسى مىكنم و سپس گردنت را مىزنم ! گفت : اى پسر ابو طالب ، اگر بناچار بايد اين كار را انجام دهم ، پس روى خود را برگردان ! امام عليه السّلام روى خود را برگردانيد . او روسرىاش را برداشت و نامه را از لابلاى موهايش درآورد . امير المؤمنين عليه السّلام نامه را از او گرفت و نزد رسول خدا صلّى اللّه عليه و آله آورد .\r\n( 2 ) آن حضرت صلّى اللّه عليه و آله دستور داد كه اعلام شود تا همه براى نماز حاضر شوند . دستور اعلام شد و مردم در مسجد جمع شدند تا اينكه مسجد از جمعيت پر شد . آنگاه رسول خدا صلّى اللّه عليه و آله نامه را به دست گرفت و بر منبر رفت و فرمود : اى مردم ، من از خدا درخواست كرده بودم كه أخبار ما را از قريش پنهان دارد ، اما يكى از شما نامه‌اى به اهل مكه نوشته « 2 » و آنها را از اخبار ما با خبر كرده است ! نويسندهء نامه برخيزد و خودش را معرفى كند و در غير اين صورت وحى او را افشاء مىكند !\r\n( 3 ) كسى بلند نشد و پيامبر اكرم صلّى اللّه عليه و آله سخنش را بار ديگر تكرار كرد . در اين حال حاطب بن ابى بلتعه كه چون بيد بر خود مىلرزيد بلند شد و عرض كرد : اى رسول خدا ، من نامه را نوشته‌ام ، امّا پس از مسلمانى دچار نفاق نشده‌ام و پس از يقين دچار شك نشده‌ام ! پيامبر صلّى اللّه عليه و آله پرسيد : پس چه چيزى باعث شده كه اين نامه را بنويسى ؟ عرض كرد : اى رسول خدا ، اهل و عيال من در مكه هستند و ترسيدم كه مورد اذيت و آزار قريش قرار بگيرند ، براى همين فكر كردم كه اين نامه باعث مىشود دست از اهل و عيال من بردارند و كمك كار آنها باشند ! من اين كار را به خاطر شك در دينم انجام نداده‌ام .\r\n\r\n\r\n","description":"","footnote":"\r\n( 1 ) . بخارى و مسلم اين را در صحيح‌هاى خود از عبد اللّه بن ابى رافع از امام على عليه السّلام نقل كرده‌اند كه فرمود : رسول خدا صلّى اللّه عليه و آله من و زبير و مقداد را فراخواند و فرمود به سوى باغ خاخ برويد ، مجمع البيان ، ج 9 ، ص 405 .\r\n( 2 ) . در خبر اين طور آمده است ، اما اين متضمن نقض غرض در كتمان خبر از اهل مكه مىباشد ، زيرا در اين صورت پيامبر خودش آن را اعلام مىكند ؟ !\r\n","page_name":" 157 ","page_number":157},
  {"content":"\r\n\r\nعمر بن خطاب گفت : اى رسول خدا ، دستور بفرماييد او را به قتل برسانم كه منافق شده است ! رسول خدا صلّى اللّه عليه و آله فرمود : او از بدريّون است و شايد كه خداوند او را ببخشد . سپس فرمود : او را از مسجد بيرون كنيد !\r\nمردم به پشت او مىزدند تا او را از مسجد بيرون كنند . او به پيامبر صلّى اللّه عليه و آله نگاه مىكرد تا به او رحم كند .\r\nپيامبر صلّى اللّه عليه و آله دلش به حال او سوخت و دستور داد كه او را رها كنند و فرمود : از جرم تو گذشتم ، از خدا آمرزش بخواه و ديگر چنين كارى نكن !\r\n( 1 ) كوفى در تفسير خود اين خبر را از ابن عباس چنين نقل مىكند : آن زن به على عليه السّلام و زبير گفت : شما را به خدا سوگند مىدهم كه اگر نامه را تحويل دادم مرا نكشيد و يا به مدينه بازنگردانيد .\r\nگفتند : باشد . سپس نامه را از لابلاى موهايش درآورد و تحويل داد . آنها او را رها كردند و نزد پيامبر بازگشتند و نامه را به وى تقديم كردند كه در آن آمده بود : « از حاطب بن ابى بلتعه به اهل مكه ، همانا محمّد خود را آماده كرده است و نمىدانم كه قصد شما را دارد يا جاى ديگر ؛ ولى در هر حال مواظب خود باشيد » . رسول خدا صلّى اللّه عليه و آله حاطب را فراخواند و پرسيد : اين نامه را مىشناسى ؟ گفت : بله . پرسيد : چه چيزى تو را بر اين كار واداشت ؟ گفت : سوگند به خدايى كه قرآن را بر تو نازل كرده است ، از زمانى كه ايمان آورده‌ام ، كافر نشده‌ام و از زمانى كه از قريش جدا شده‌ام ، به آنها هيچ كمكى نكرده‌ام ، ولى همانطور كه مىدانيد ، همهء اصحاب داراى اهل و عشيره در مكه هستند كه حامى خانواده‌شان باشند ، اما من كسى را ندارم و مىخواستم با اين نامه ، شر قريش را از خانواده‌ام بازدارم و از كمك‌هاى آنها بهره‌مند شوم . از سوى ديگر مىدانستم كه خداوند عذاب و نقمت خود را بر آنها نازل مىكند و نامه من هيچ سودى براى آنها ندارد !\r\n( 2 ) رسول خدا صلّى اللّه عليه و آله گفتار او را تصديق كرد و عذر او را پذيرفت و پس از آن خداوند بخشى از سورهء ممتحنه را بر رسول خود نازل كرد :\r\n          يا أَيُّهَا الَّذِينَ آمَنُوا لا تَتَّخِذُوا عَدُوِّي وَ عَدُوَّكُمْ أَوْلِياءَ تُلْقُونَ إِلَيْهِمْ بِالْمَوَدَّةِ وَ قَدْ كَفَرُوا بِما جاءَكُمْ مِنَ الْحَقِّ يُخْرِجُونَ الرَّسُولَ وَ إِيَّاكُمْ أَنْ تُؤْمِنُوا بِاللَّهِ رَبِّكُمْ إِنْ كُنْتُمْ خَرَجْتُمْ جِهاداً فِي سَبِيلِي وَ ابْتِغاءَ مَرْضاتِي تُسِرُّونَ إِلَيْهِمْ بِالْمَوَدَّةِ وَ أَنَا أَعْلَمُ بِما أَخْفَيْتُمْ وَ ما أَعْلَنْتُمْ وَ مَنْ يَفْعَلْهُ مِنْكُمْ فَقَدْ ضَلَّ سَواءَ السَّبِيلِ . إِنْ يَثْقَفُوكُمْ يَكُونُوا لَكُمْ أَعْداءً وَ يَبْسُطُوا إِلَيْكُمْ أَيْدِيَهُمْ وَ أَلْسِنَتَهُمْ بِالسُّوءِ وَ وَدُّوا لَوْ تَكْفُرُونَ . لَنْ تَنْفَعَكُمْ أَرْحامُكُمْ وَ لا أَوْلادُكُمْ يَوْمَ الْقِيامَةِ يَفْصِلُ بَيْنَكُمْ وَ اللَّهُ بِما تَعْمَلُونَ بَصِيرٌ . قَدْ كانَتْ لَكُمْ أُسْوَةٌ حَسَنَةٌ فِي إِبْراهِيمَ وَ الَّذِينَ مَعَهُ إِذْ قالُوا لِقَوْمِهِمْ إِنَّا بُرَآؤُا مِنْكُمْ وَ مِمَّا تَعْبُدُونَ مِنْ دُونِ اللَّهِ كَفَرْنا بِكُمْ وَ بَدا بَيْنَنا وَ بَيْنَكُمُ الْعَداوَةُ وَ الْبَغْضاءُ أَبَداً حَتَّى تُؤْمِنُوا بِاللَّهِ          \r\n\r\n","description":"","footnote":"","page_name":" 158 ","page_number":158},
  {"content":"\r\n\r\n          وَحْدَهُ إِلَّا قَوْلَ إِبْراهِيمَ لِأَبِيهِ لَأَسْتَغْفِرَنَّ لَكَ وَ ما أَمْلِكُ لَكَ مِنَ اللَّهِ مِنْ شَيْءٍ رَبَّنا عَلَيْكَ تَوَكَّلْنا وَ إِلَيْكَ أَنَبْنا وَ إِلَيْكَ الْمَصِيرُ           « 1 »           . رَبَّنا لا تَجْعَلْنا فِتْنَةً لِلَّذِينَ كَفَرُوا وَ اغْفِرْ لَنا رَبَّنا إِنَّكَ أَنْتَ الْعَزِيزُ الْحَكِيمُ . لَقَدْ كانَ لَكُمْ فِيهِمْ أُسْوَةٌ حَسَنَةٌ لِمَنْ كانَ يَرْجُوا اللَّهَ وَ الْيَوْمَ الْآخِرَ وَ مَنْ يَتَوَلَّ فَإِنَّ اللَّهَ هُوَ الْغَنِيُّ الْحَمِيدُ عَسَى اللَّهُ أَنْ يَجْعَلَ بَيْنَكُمْ وَ بَيْنَ الَّذِينَ عادَيْتُمْ مِنْهُمْ مَوَدَّةً وَ اللَّهُ قَدِيرٌ وَ اللَّهُ غَفُورٌ رَحِيمٌ . لا يَنْهاكُمُ اللَّهُ عَنِ الَّذِينَ لَمْ يُقاتِلُوكُمْ فِي الدِّينِ وَ لَمْ يُخْرِجُوكُمْ مِنْ دِيارِكُمْ أَنْ تَبَرُّوهُمْ وَ تُقْسِطُوا إِلَيْهِمْ إِنَّ اللَّهَ يُحِبُّ الْمُقْسِطِينَ . إِنَّما يَنْهاكُمُ اللَّهُ عَنِ الَّذِينَ قاتَلُوكُمْ فِي الدِّينِ وَ أَخْرَجُوكُمْ مِنْ دِيارِكُمْ وَ ظاهَرُوا عَلى إِخْراجِكُمْ أَنْ تَوَلَّوْهُمْ وَ مَنْ يَتَوَلَّهُمْ فَأُولئِكَ هُمُ الظَّالِمُونَ »           ؛ اى كسانى كه ايمان آورده‌ايد ، دشمن من و دشمن خودتان را به دوستى مگيريد . با آنها طرح دوستى مىريزيد ، حال آنكه قطعا به آن حقيقتى كه براى شما آمده ، كافرند [ و 
  ] پيامبر [ خدا 
  ] و شما را [ از مكه 
  ] بيرون مىكنند كه [ چرا 
  ] به خدا ، پروردگارتان ، ايمان آورده‌ايد ، اگر براى جهاد در راه من و طلب خشنودى من بيرون آمده‌ايد . [ شما 
  ] پنهانى با آنها رابطهء دوستى برقرار مىكنيد در حالى كه من به آنچه پنهان داشتيد و آنچه آشكار نموديد داناترم . و هر كس از شما چنين كند ، قطعا از راه درست منحرف شده است . اگر بر شما دست يابند ، دشمن شما باشند و بر شما به بدى دست و زبان بگشايند و آرزو دارند كه كافر شويد .\r\nروز قيامت نه خويشان شما و نه فرزندانتان هرگز به شما سود نمىرسانند . [ خدا 
  ] ميانتان فيصله نمىدهد ، و خدا به آنچه انجام مىدهيد بيناست . قطعا براى شما در [ پيروى از 
  ] ابراهيم و كسانى كه با اويند سرمشقى نيكوست : آنگاه كه به قوم خود گفتند : « ما از شما و از آنچه به جاى خدا مىپرستيد بيزاريم . به شما كفر مىورزيم و ميان ما و شما دشمنى و كينه هميشگى پديدار شده تا وقتى كه تنها به خدا ايمان آوريد . خبر [ در 
  ] سخن ابراهيم [ كه 
  ] به [ نا 
  ] پدر [ ى 
  ] خود [ مىگفت : 
  ] « حتما براى تو آمرزش خواهم خواست ، با آنكه در برابر خدا اختيار چيزى را براى تو ندارم . » « اى پروردگار ما ! بر تو اعتماد كرديم و به سوى تو بازگشتيم و فرجام به سوى توست . پروردگارا ! ما را وسيلهء آزمايش [ و آماج آزار 
  ] براى كسانى كه كفر ورزيده‌اند مگردان ، و بر ما ببخشاى كه تو خود داناى سنجيده كارى . »\r\n\r\n\r\n","description":"","footnote":"\r\n( 1 ) . تفسير فرات كوفى ، ص 480 و قمى ، ج 2 ، ص 362 و تبيان ، ج 9 ، ص 575 و مجمع البيان ، ج 9 ، ص 404 و اين آيه سومين آيه از سوره مىباشد و قمى بر اين موضوع در نزول آيات تصريح كرده است ، در حالى كه آيات تا آيهء نهم داراى معناى متصلى هستند و ابن اسحاق در سيره ، ج 4 ، ص 41 بدان تصريح كرده و واقدى هم خبر را از مغازى ، ج 2 ، ص 797 - 798 نقل كرده و زبير را در مأموريت على عليه السّلام شريك نموده است .\r\n","page_name":" 159 ","page_number":159},
  {"content":"\r\n\r\nقطعا براى شما در [ پيروى 
  ] از آنان سرمشقى نيكوست [ يعنى 
  ] براى كسى كه به خدا و روز بازپسين اميد مىبندد . و هر كس روى برتابد [ بداند كه 
  ] خدا همان بىنياز ستوده [ صفات 
  ] است . اميد است كه خدا ميان شما و ميان كسانى از آنان كه [ ايشان را 
  ] دشمن داشتيد ، دوستى برقرار كند ، و خدا تواناست ، و خدا آمرزندهء مهربانست . [ اما 
  ] خدا شما را از كسانى كه در [ كار 
  ] دين با شما نجنگيده و شما را از ديارتان بيرون نكرده‌اند ، بازنمىدارد كه با آنان نيكى كنيد و با ايشان عدالت ورزيد ، زيرا خدا دادگران را دوست مىدارد . خدا شما را فقط از دوستى با كسانى بازمىدارد كه در [ كار 
  ] دين با شما جنگ كرده و شما را از خانه‌هايتان بيرون رانده و در بيرون راندنتان با يكديگر همكارى كرده‌اند و هر كس آنان را به دوستى گيرد ، آنان همان ستمگرانند .\r\n( 1 ) شيخ طوسى مىنويسد : بعد از آن رسول خدا صلّى اللّه عليه و آله نگذاشت كه هيچ كس به سوى مكه خارج شود . « 1 » و طبرسى اضافه كرده است : آن حضرت محافظانى را بر مدينه قرار داد كه فرماندهى آنان با حارثة بن نعمان بود . « 2 »\r\n( 2 )\r\n\r\nزنان مهاجر\r\nدر شروط صلح حديبيه ذكر شده بود : « هر يك از قريشيان كه بدون اذن ولىّ خود به محمد بپيوندند ، او را به وليش بازگردانند . . . » « 3 » بدين ترتيب هر كدام از مردان قريش كه بدون اذن ولىّ خود به محمد صلّى اللّه عليه و آله مىپيوست ، مشمول اين شرط مىشد ؛ امّا به زنان اشارهء صريحى نشده بود و سؤال اين بود كه آيا اين شرط شامل زنان هم مىشود ؟\r\n( 3 ) از جمله سوره‌هاى قرآن ، سورهء ممتحنه است . اين نام ، از يكى از كلمات آيهء دهم اين سوره گرفته شده است كه مىفرمايد :\r\n « يا أَيُّهَا الَّذِينَ آمَنُوا إِذا جاءَكُمُ الْمُؤْمِناتُ مُهاجِراتٍ فَامْتَحِنُوهُنَّ اللَّهُ أَعْلَمُ بِإِيمانِهِنَّ فَإِنْ \r\n\r\n\r\n","description":"","footnote":"\r\n( 1 ) . التبيان ، ج 9 ، ص 575 .\r\n( 2 ) . إعلام الورى ، ج 1 ، ص 217 و در مغازى واقدى ، ج 2 ، ص 796 آمده است كه فرماندهى با عمر بن خطاب بوده است و در خبرهاى آينده خواهد آمد كه مردم نمىدانستند رسول خدا صلى الله عليه و آله قصد كجا را دارد تا به منزلگاه عرج رسيدند . و آيات سورهء ممتحنه غير صريح مىباشد ، بنابراين خبر كوفى از ابن عباس ترجيح داده مىشود و اين با خبر مفيد هماهنگى ندارد زيرا باعث إعلان عمومى بوده است كه خلاف فرض و نقض غرض است و در آن آمده است كه خداوند اهل بدر را آمرزيده قرار داده است و اين ثابت نيست . علامهء طباطبايى در الميزان ، ج 19 ، ص 236 - 238 بحث مفصلى دربارهء اين روايت [ آمرزش رزمندگان بدر 
  ] دارد كه شايسته است مراجعه و مطالعه شود .\r\n( 3 ) . تفسير قمى ، ج 2 ، ص 314 .\r\n","page_name":" 160 ","page_number":160},
  {"content":"\r\n\r\n عَلِمْتُمُوهُنَّ مُؤْمِناتٍ فَلا تَرْجِعُوهُنَّ إِلَى الْكُفَّارِ لا هُنَّ حِلٌّ لَهُمْ وَ لا هُمْ يَحِلُّونَ لَهُنَّ وَ آتُوهُمْ ما أَنْفَقُوا وَ لا جُناحَ عَلَيْكُمْ أَنْ تَنْكِحُوهُنَّ إِذا آتَيْتُمُوهُنَّ أُجُورَهُنَّ وَ لا تُمْسِكُوا بِعِصَمِ الْكَوافِرِ وَ سْئَلُوا ما أَنْفَقْتُمْ وَ لْيَسْئَلُوا ما أَنْفَقُوا ذلِكُمْ حُكْمُ اللَّهِ يَحْكُمُ بَيْنَكُمْ وَ اللَّهُ عَلِيمٌ حَكِيمٌ »  ؛ اى كسانى كه ايمان آورده‌ايد ، چون زنان با ايمان مهاجر ، نزد شما آيند آنان را بيازماييد . خدا به ايمان آنان داناتر است . پس اگر آنان را با ايمان تشخيص داديد ، ديگر ايشان را به سوى كافران بازنگردانيد : نه آن زنان بر ايشان حلالند و نه آن [ مردان 
  ] بر اين زنان حلال . و هر چه خرج [ اين زنان 
  ] كرده‌اند به [ شوهران 
  ] آنها بدهيد ، و بر شما گناهى نيست كه - در صورتى كه مهرشان را به آنها بدهيد - با ايشان ازدواج كنيد و به پيوندهاى قبلى كافران متمسك نشويد [ و پاىبند نباشيد 
  ] و آنچه را شما [ براى زنان مرتد و فرارى خود كه به كفار پناهنده شده‌اند 
  ] خرج كرده‌ايد [ از كافران 
  ] مطالبه كنيد و آنها هم آنچه را خرج كرده‌اند [ از شما 
  ] مطالبه كنند . اين حكم خداست كه ميان شما داورى مىكند و او داناى حكيم است .\r\n( 1 ) تا آيهء نهم را توضيح داده و گفتيم كه در مورد اقدام حاطب بن ابى بلتعه نازل شده است كه مىخواست اهل مكه را از خطر حملهء پيامبر اكرم صلّى اللّه عليه و آله آگاه كند . « 1 » بنابراين نزول آن بعد از صلح حديبيه و عمرهء قضا و كمى قبل از فتح مكه بوده است . با اين وجود از مقاتل از ابن عباس روايت كرده‌اند : وقتى كه در حديبيه صلحنامه را نوشتند و امضا كردند ، سبيعه ، دختر حرث اسلميّه و همسر صيفى بن راهب يا مسافر مخزومى كه مسلمان شده بود و همسرش مشرك بود ، نزد مسلمانان آمد . پس از مدتى شوهرش در طلب وى آمد و به رسول خدا صلّى اللّه عليه و آله عرض نمود : اى محمد ، تو با ما شرط كرده‌اى كه زيردستان ما را به ما بازگردانى و هنوز مركّب صلح‌نامه خشك نشده است ، پس همسرم را به من بازگردان . در اين حال آيهء دهم از سورهء ممتحنه نازل شد كه :  « يا أَيُّهَا الَّذِينَ آمَنُوا . . . »  و رسول خدا صلّى اللّه عليه و آله كابين اين زن و آنچه را كه بر او انفاق كرده بود را به شوهرش داد و او را به آنها تحويل نداد . « 2 » اين مطلب اقتضا مىكند كه آيهء دهم اين سوره دو سال قبل از آيات نه‌گانه مذكور نازل شده باشد ، كه خلاف ظاهر و بسيار بعيد است .\r\n( 2 ) امّا شيخ طوسى در تبيان از عروة بن زبير در مورد شأن نزول اين آيه روايت مىكند : كلثم ، دختر ابى معيط كه مسلمان شده بود به مدينه هجرت كرد . دو تن از برادرانش آمدند و از رسول خدا صلّى اللّه عليه و آله درخواست كردند كه او را به آنها بازگرداند ؛ اما خداوند ، پيامبر صلّى اللّه عليه و آله را از اين كار نهى كرد . « 3 »\r\n\r\n\r\n","description":"","footnote":"\r\n( 1 ) . تفسير قمى ، ج 2 ، ص 362 و تفسير فرات كوفى ، ص 480 و سيرهء ابن هشام ، ج 4 ، ص 41 .\r\n( 2 ) . مجمع البيان ، ج 9 ، ص 410 .\r\n( 3 ) . التبيان ، ج 9 ، ص 584 .\r\n","page_name":" 161 ","page_number":161},
  {"content":"\r\n\r\n( 1 ) طبرسى اين را در مجمع البيان از حبّايى اين گونه نقل مىكند : رسول خدا صلّى اللّه عليه و آله فرمود : شرط ما در خصوص مردان بوده است نه زنان . و به نقل از زهرى اضافه كرده است : اميمة ، دختر بشر از دست شوهر كافرش ، ثابت بن دحداحه به مدينه فرار كرد و مسلمان شد و رسول خدا صلّى اللّه عليه و آله او را به تزويج سهل بن حنيف درآورد . و او همان مادر عبد اللّه بن سهل مىباشد . و ديگرى أروى ، دختر ربيعة بن حرث بن عبد المطّلب مىباشد كه به مدينه فرار كرد و رسول خدا صلّى اللّه عليه و آله او را به خالد بن سعيد بن عاص بن اميّه تزويج كرد . « 1 » و اين موارد با نزول آيات انسجام و هماهنگى دارد .\r\nهنگامى كه آيه دستور داد :  « فَلا تَرْجِعُوهُنَّ إِلَى الْكُفَّارِ »  ؛ آنها را به كفّار بازنگردانيد ، به دنبال آن استدلال كرد كه : « اين زنان براى كافران حلال نمىباشند و اين كافران براى اين زنان حلال نمىباشند . » و سپس حكم بعدى را ذكر مىكند كه :  « وَ لا تُمْسِكُوا بِعِصَمِ الْكَوافِرِ »  ؛ يعنى اينها را در عوض زنان كافر نگيريد .\r\n( 2 ) قمى در تفسير خود مىنويسد : شأن نزول آيه اين بوده است كه همسر عمر بن خطاب به نام : فاطمه دختر ابى اميّة بن مغيرهء مخزومى اسلام نياورد و همراه عمر هجرت نكرد و در نتيجه از هم جدا شدند .\r\nسپس معاوية بن ابى سفيان « 2 » اين زن را تزويج كرد . طبرسى هم در مجمع البيان از زهرى اين جريان را ذكر كرده و افزوده است : عمر همسر ديگرى به نام امّ كلثوم ، دختر عمرو بن جدول خزاعى ، مادر عبد اللّه بن عمر ، داشت كه به مدينه نيامد و ابو جهم بن حذافهء عدوى « 3 » او را تزويج كرد ، براى همين رسول خدا صلّى اللّه عليه و آله دستور داد كه از غنائم به مقدار كابين اين دو زن « 4 » به عمر بپردازند تا به آيهء بعدى عمل كرده باشند كه فرموده :\r\n « وَ إِنْ فاتَكُمْ شَيْءٌ مِنْ أَزْواجِكُمْ إِلَى الْكُفَّارِ فَعاقَبْتُمْ فَآتُوا الَّذِينَ ذَهَبَتْ أَزْواجُهُمْ مِثْلَ ما أَنْفَقُوا وَ اتَّقُوا اللَّهَ الَّذِي أَنْتُمْ بِهِ مُؤْمِنُونَ »  ؛ و در صورتى كه [ زنى 
  ] از همسران شما به سوى كفار رفت [ و كفار كابين مورد مطالبهء شما را ندادند 
  ] و شما غنيمت يافتيد ، پس به كسانى كه همسرانشان رفته‌اند ، معادل آنچه خرج كرده‌اند ، بدهيد و از خدايى كه به او ايمان داريد ، بترسيد .\r\n( 3 ) و آيهء بعدى مىفرمايد :  « يا أَيُّهَا النَّبِيُّ إِذا جاءَكَ الْمُؤْمِناتُ يُبايِعْنَكَ . . . »  اى پيامبر هنگامى كه زنان مؤمن نزد تو مىآيند و با تو بيعت مىكنند كه . . . » . اين آيه پس از فتح مكه و هنگام بيعت زنان قريش با رسول خدا صلّى اللّه عليه و آله نازل شده است كه دربارهء آن صحبت خواهد شد . بنابراين اين آيات به صورت متوالى نازل\r\n\r\n\r\n","description":"","footnote":"\r\n( 1 ) . مجمع البيان ، ج 9 ، ص 411 .\r\n( 2 ) . تفسير قمى ، ج 2 ، ص 363 .\r\n( 3 ) . مجمع البيان ، ج 9 ، ص 411 - 410 .\r\n( 4 ) . تفسير قمى ، ج 2 ، ص 363 .\r\n","page_name":" 162 ","page_number":162},
  {"content":"\r\n\r\nشده‌اند و نهايت امر اين است كه توالى آيات اقتضا مىكند كه اين زنان در نزديكىهاى فتح مكه و هنگامى كه حاطب بن ابى بلتعه براى جاسوسى تلاش كرد ، به مدينه هجرت كرده‌اند و در اين صورت ناهماهنگى به وجود نمىآيد .\r\n( 1 ) در آنچه از منابع تاريخى كه در دسترس ما قرار دارد ، مطلبى در مورد احتجاج مشركان به تفسير اين شرط وجود ندارد كه مسلمانان مىگفتند مخصوص برگرداندن مردان است و شامل زنان نمىشود ، در حالى كه مشركان مىتوانستند بدان احتجاج كنند و عدم برگرداندن زنان را نقض صلح‌نامه بدانند ، ولى آنها مىدانستند كه خودشان از مدت‌ها قبل ، صلح‌نامه را نقض كرده‌اند و اين احتجاج بهره و سودى برايشان ندارد ، به همين جهت دنبال آن بودند كه صلح‌نامه را تجديد كنند و در مورد زنان سكوت اختيار كرده بودند .\r\n( 2 )\r\n\r\nنزول سورهء نصر\r\nشيخ طوسى در تبيان از حسن و مجاهد روايت مىكند : سوره نصر وعدهء خداوند به پيامبرش مىباشد كه در مورد فتح مكه و پيروزى او بر كفار قريش قبل از وقوع فتح نازل شده است . و از قتاده روايت مىكند :\r\nپيامبر صلّى اللّه عليه و آله بعد از اين وعده تا دو سال زنده بود و سپس رحلت كرد . « 1 » و در خبرى كه در مورد ترتيب نزول سوره‌ها به آن اعتماد كرده‌ايم آمده كه اين سورهء صد و دوم است كه بعد از حشر و قبل از نور نازل شده و ده سوره بعد از ممتحنه قرار دارد . « 2 »\r\n\r\n\r\n","description":"","footnote":"\r\n( 1 ) . التبيان ، ج 10 ، ص 425 - 426 و خلاصهء آن در مجمع البيان ، ج 10 ، ص 844 آمده است .\r\n( 2 ) . التمهيد ، ج 1 ، ص 106 - 107 . و واقدى در ج 3 ، ص 889 از زهرى روايت مىكند كه گفت : رسول خدا صلّى اللّه عليه و آله مكه را در سيزدهم ماه رمضان فتح كرد و خدا در اين مورد نازل فرمود :   « إِذا جاءَ نَصْرُ اللَّهِ وَ الْفَتْحُ »   . و واحدى با سند خود از عكرمة از ابن عباس روايت مىكند : هنگامى كه آن حضرت صلّى اللّه عليه و آله از غزوهء حنين بازگشت ، خداوند نازل فرمود :   « إِذا جاءَ نَصْرُ اللَّهِ وَ الْفَتْحُ »   ، ص 401 . و اين هم بعد از فتح مكه بوده است . كلينى در كافى ، ج 2 ، ص 628 و صدوق در عيون الخبار الرضا عليه السّلام ، ج 2 ، ص 6 از پدرش از جدش امام صادق عليه السّلام روايت مىكند كه فرمود : آخرين سوره‌اى كه نازل شد :   « إِذا جاءَ نَصْرُ اللَّهِ وَ الْفَتْحُ »   بوده است و اين ، سخن قمى در تفسيرش ، ج 2 ، ص 446 را نزديك‌تر به واقع مىنمايد كه مىگويد : اين آيه در حجّة الوداع در منى نازل شد و طبرسى در مجمع البيان ، ج 10 ، ص 884 از ابن عباس روايت مىكند : هنگامى كه سورهء :   « إِذا جاءَ نَصْرُ اللَّهِ . . . »   نازل شد آن حضرت صلّى اللّه عليه و آله فرمود :\r\nبه خود گفتم كه امسال قاصد مرگ تو را خبر مىكند . و آنچه را از مقاتل روايت مىكند اين است كه : اين سوره ، سورهء توديع ناميده مىشود و اين منافات دارد با آنچه كه از او در همين كتاب روايت كرده است كه : وقتى اين سوره نازل شد ، رسول خدا صلّى اللّه عليه و آله آن را براى اصحاب قرائت كرد و آنان خوش‌حال شده و به همديگر تبريك مىگفتند [ ؟ 
  ] و عمويش عباس گريه مىكرد ، از او پرسيد : اى عمو چرا گريه مىكنى ؟ گفت : گمان مىكنم كه غزل خداحافظى را مىخوانى ، اى رسول خدا . پيامبر صلّى اللّه عليه و آله فرمود : همين طور است كه مىگويى . مقاتل مىگويد : پس از آن رسول خدا صلّى اللّه عليه و آله تا دو سال زنده بود !\r\nطبرسى اين دو روايت را نقل كرده و از ناهماهنگى ميان آن سخنى نگفته است .\r\n","page_name":" 163 ","page_number":163},
  {"content":"\r\n\r\n( 1 )\r\n\r\nگمراه كردن قريش به وسيلهء سريهء ابى قتاده\r\nواقدى مىنويسد : رسول خدا صلّى اللّه عليه و آله ابى قتادة بن ربعى را همراه هشتاد نفر به ناحيهء أصم [ در راه مكه به يمامه 
  ] فرستاد تا مردم گمان كنند كه او قصد آنجا را دارد . او و ابن اسحاق از ابى حدرد كه يكى از افراد شركت‌كننده در اين سريّه بوده است ، نقل كرده‌اند : عامر بن اضبط أشجعى از كنار ما ردّ شد و همانند مسلمانان به ما سلام كرد . از قبل بين او و بين محلّم بن جثّامه اختلافى وجود داشت . محلّم كه با ما بود ، به او حمله كرد و او را كشت و وسايلش را برداشت . « 1 »\r\n( 2 )\r\n\r\nحركت عمومى بدون اعلام قبلى\r\nرسول خدا صلّى اللّه عليه و آله تصميم به حركت به سوى مكه گرفته بود ؛ براى همين به قبايل اطراف مدينه پيغام فرستاد :\r\nهر كدام به خدا و روز قيامت ايمان دارند ، در ماه رمضان در مدينه حاضر شوند . « 2 » او هر كدام از رؤساى قبايل را فرامىخواند و به آنان دستور مىداد كه قوم خود را به مدينه بياورند . « 3 »\r\n( 3 ) واقدى روايت مىكند : آن حضرت صلّى اللّه عليه و آله اسماء و هند دو تن از پسران حارثه را به سوى بنى اسلم فرستاد تا به آنها بگويند : رسول خدا صلّى اللّه عليه و آله به شما دستور داده است كه در ماه رمضان در مدينه حاضر شويد . و رافع و جندب از پسران مكيث را به سوى جهينه فرستاد تا به آنها بگويند كه در مدينه حاضر شوند . و إيماء بن حضة و كلثوم بن حصن كه هر دو غفارى بودند را به سوى بنى غفار و ضمره فرستاد . و همين طور براى اشجع ؛ نعيم بن مسعود و معقل بن سنان أشجعى را فرستاد . و به سوى مدينه ؛ بلال بن حارث و عبد اللّه بن عمر و مزنى را فرستاد . و به سوى بنى سليم ؛ حجّاج بن علاط و عرباض بن ساريهء سلمى را فرستاد . و به سوى بنى كعب از خزاعه ؛ بديل بن ورقاء و بسر بن سفيان خزاعى را فرستاد .\r\n\r\n\r\n","description":"","footnote":"\r\n( 1 ) . واقدى مىنويسد : پس از آن كه اين عده با گروهى برخورد نكردند ، برگشتند تا به ذى خشب ( كه تا مدينه يك شبانه روز فاصله داشت ) رسيدند و متوجه شدند كه رسول خدا صلّى اللّه عليه و آله به سوى مكه حركت كرده است . آنها حركت كردند و در سقيا به آن حضرت پيوستند . ابن ابى حدرد مىگويد : هنگامى كه به پيامبر اكرم صلّى اللّه عليه و آله ملحق شديم ، اين آيه قرآن دربارهء ما نازل شد :  « يا أَيُّهَا الَّذِينَ آمَنُوا إِذا ضَرَبْتُمْ فِي سَبِيلِ اللَّهِ فَتَبَيَّنُوا وَ لا تَقُولُوا لِمَنْ أَلْقى إِلَيْكُمُ السَّلامَ لَسْتَ مُؤْمِناً ، تَبْتَغُونَ عَرَضَ الْحَياةِ الدُّنْيا فَعِنْدَ اللَّهِ مَغانِمُ كَثِيرَةٌ ، كَذلِكَ كُنْتُمْ مِنْ قَبْلُ فَمَنَّ اللَّهُ عَلَيْكُمْ فَتَبَيَّنُوا ، إِنَّ اللَّهَ كانَ بِما تَعْمَلُونَ خَبِيراً »  ، ( نساء ( 4 ) ، 94 ) ؛ اى كسانى كه ايمان آورده‌ايد ، چون در راه خدا سفر مىكنيد ، [ خوب 
  ] رسيدگى كنيد و به كسى كه نزد شما [ اظهار 
  ] سلام مىكند ، مگوييد : « تو مؤمن نيستى » [ تا بدين بهانه 
  ] متاع زندگى دنيا را بجوييد ، چرا كه غنيمت‌هاى فراوان نزد خداست . قبلا خودتان [ نيز 
  ] همين گونه بوديد و خدا بر شما منت نهاد . پس خوب رسيدگى كنيد ، كه خدا همواره به آنچه انجام مىدهيد آگاه است . مغازى واقدى ، ج 2 ، ص 757 و ابن اسحاق در سيرهء ابن هشام ، ج 4 ، ص 275 در مورد اين سريّه گفته است كه كمى قبل از فتح مكه بوده است . و در پايان غزوهء حنين ، خونبهاى عامر بن أضبط را طلب مىكند كه خبر آن در آنجا خواهد آمد .\r\n( 2 ) . مغازى واقدى ، ج 2 ، ص 799 .\r\n( 3 ) . اعلام الورى ، ج 1 ، ص 218 - 219 .\r\n","page_name":" 164 ","page_number":164},
  {"content":"\r\n\r\nآن حضرت لشكرگاه را چاه ابى عنبه « 1 » قرار داد و تمام اين اقدامات بدون بيان مقصد و هدف انجام مىگرفت !\r\n( 1 )\r\n\r\nخروج رسول خدا صلّى اللّه عليه و آله به سوى مكه\r\nطبرسى مىنويسد : آن حضرت صلّى اللّه عليه و آله ابا لبابة بن منذر « 2 » را جانشين خود در مدينه قرار داد و روز جمعه بعد از عصر كه دو شب از ماه رمضان گذشته بود ، از مدينه خارج شد . « 3 » و از امام باقر روايت كرده است : رسول خدا صلّى اللّه عليه و آله در حالى براى غزوهء فتح خارج شد كه حدود ده هزار نفر پياده و حدود چهارصد سواره در ركاب وى بودند . « 4 »\r\n( 2 ) واقدى با تفصيل بيشترى گفته است : انصار چهار هزار نفر بودند كه پانصد اسب داشتند و مهاجران هفتصد نفر بودند كه سيصد اسب داشتند . قبيلهء مزينه هزار نفر بودند كه صد اسب داشتند و جهينه هشتصد نفر بودند كه پنجاه اسب داشتند و أسلم چهار صد نفر بودند كه سى اسب داشتند . و افرادى از بنى كعب از خزاعه كه در مدينه بودند ، همراه آن حضرت صلّى اللّه عليه و آله حركت كردند و بقيه در قديد به او پيوستند و در مجموع پانصد نفر بودند . رسول خدا صلّى اللّه عليه و آله در حالى كه زبير بن عوّام به همراه دويست نفر از مسلمانان جلوى او بودند ، حركت كرد . به همراه آن حضرت صلّى اللّه عليه و آله ده هزار نفر حضور داشتند كه برخى بر شتر و برخى بر اسب سوار بودند و پيامبر اكرم صلّى اللّه عليه و آله هيچ حرفى نزد تا به صلصل رسيد . « 5 »\r\n( 3 ) واقدى مىنويسد : به عيينة بن حصن در نجد خبر رسيد كه تمام باديه‌نشين‌ها به رسول خدا صلّى اللّه عليه و آله پيوسته‌اند و مىخواهند به مقصدى بروند . عيينه همراه عده‌اى از افراد قوم خود حركت كرد و دو روز بعد از خروج رسول خدا صلّى اللّه عليه و آله وارد مدينه شد . او به حركت خود ادامه داد تا به عرج رسيد . وقتى كه رسول خدا صلّى اللّه عليه و آله در عرج اطراق كرده بود ، عيينه پيش وى آمد و عرض كرد : اى رسول خدا ، مطلع شدم كه مردم\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 799 - 800 .\r\n( 2 ) . ابن اسحاق در سيرهء ابن هشام ، ج 4 ، ص 42 مىنويسد : او أبا رهم كلثوم بن حصين غفارى بوده است و همين در مجمع البيان ، ج 10 ، ص 846 آمده است كه در چاپ اخير به ابا ذر تصحيف شده است !\r\n( 3 ) . واحدى در ج 2 ، ص 868 مىنويسد : در روز چهارشنبه ، دهم ماه رمضان از مدينه خارج شد . و با سند خود از ام سلمه روايت كرده است ، همراه پيامبر صلّى اللّه عليه و آله براى فتح مكه حركت كردم وقتى كه به ذى الحليفه رسيديم ، آن حضرت غسل كرد و من موهاى او را در چهار دسته بافتم . مطلب به همين صورت در سيرهء ابن هشام نيز آمده است .\r\n( 4 ) . إعلام الورى ، ج 1 ، ص 209 .\r\n( 5 ) . مغازى واقدى ، ج 2 ، ص 800 - 801 و صلصل در هفت مايلى ( 14 كيلومترى ) مدينه قرار داشته ، وفاء الوفاء ، ج 2 ، ص 336 . او در اينجا متذكر نشده است كه پيامبر اكرم صلّى اللّه عليه و آله در ماه رمضان از مدينه خارج شده و در منزلگاه سقيا در نزديكى مدينه افطار كرده است بلكه روايت مىكند كه افطار در دو منزلى مكه بوده است ، چنان كه خواهد آمد .\r\n","page_name":" 165 ","page_number":165},
  {"content":"\r\n\r\nدر اطراف تو جمع شده‌اند و قصد خروج داريد ، ما دير متوجه شديم ، ولى با اين حال زود حركت كرديم تا به تو رسيديم ؛ اما گويا قصد جنگ نداريد ؛ چون هيچ پرچم و علمى برنداشته‌ايد و گويا قصد عمره را هم نداريد ؛ زيرا احرام نبسته‌ايد ! در اين صورت قصد كجا را داريد ؟ آن حضرت صلّى اللّه عليه و آله جواب داد : هركجا كه خدا بخواهد !\r\n( 1 ) مردم هم نمىدانستند كه رسول خدا صلّى اللّه عليه و آله قصد كجا را دارد . آيا قصد قريش يا هوازن يا ثقيف را دارد ؟\r\nهمه دوست داشتند كه اين را بدانند . و كعب بن مالك انصارى كه يكى از شاعران پيامبر صلّى اللّه عليه و آله بود ، به رفقايش گفت : الان نزد رسول خدا صلّى اللّه عليه و آله مىروم و براى شما روشن مىكنم كه قصد كجا را دارد ! او به سوى پيامبر اكرم رفت و روبرويش زانو زد و اشعارى را سرود و از رسول خدا صلّى اللّه عليه و آله خواست كه مقصد را بيان كند ، امّا آن حضرت صلّى اللّه عليه و آله فقط تبسّمى كرد و چيزى نفرمود . وقتى او به ميان دوستانش برمىگشت ، گفتند :\r\nبه خدا سوگند كه چيزى براى تو بازگو نكرده و نمىدانيم كه از ثقيف يا هوازن شروع مىكند .\r\nرسول خدا صلّى اللّه عليه و آله همچنان كه به حركت ادامه داد تا به سقيا رسيد . در آنجا أقرع بن حابس تميمى را ديد كه همراه ده نفر از قوم خود آمده است و آنها هم به آن حضرت صلّى اللّه عليه و آله پيوستند .\r\n( 2 )\r\n\r\nجاسوس هوازن\r\nواقدى روايت مىكند : گروهى از سواره نظام پيشتاز سپاه اسلام از عرج حركت كردند . آنها وقتى بين عرج و طلوب رسيدند ، مردى را دستگير كردند و نزد رسول خدا صلّى اللّه عليه و آله آوردند و گفتند : اين مرد بر شتر خود سوار بود و هنگامى كه ما را ديد ، زود پنهان شد . ما به جستجوى او پرداختيم تا او را دستگير كرديم و پرسيديم : كيستى ؟ گفت : مردى از غفار هستم . پرسيديم : از كدام طايفهء غفار هستى ؟ از جواب دادن بازماند و نتوانست نسبى را بازگو كند . ما بيشتر به او شك كرديم و پرسيديم : اهل و عيالت كجا هستند ؟\r\nگفت : در همين نزديكى و به ناحيه‌اى اشاره كرد . پرسيديم : در كنار كدام آب مستقر هستند ؟ و در آنجا چه كسانى با تو هستند ؟ او نتوانست جواب درستى بدهد . وقتى كه ديديم پراكنده گويى مىكند ، گفتيم : راست بگو و گرنه گردنت را مىزنيم . گفت : اگر راست بگويم ، سودى برايم دارد ؟ گفتيم : بله . گفت : من از بنى نضر از هوازن هستم كه مرا به سوى مدينه فرستاده‌اند و گفته‌اند : به آنجا برو و ببين كه محمد مىخواهد دربارهء هم‌پيمانان خود [ خزاعه 
  ] چه كند . آيا لشكرى را به سوى قريش اعزام مىكند يا خود به جنگ قريش مىآيد ؟ اگر سريّه‌اى را فرستاد يا خود براى غزوه‌اى خارج شد ، به آنها ملحق شو تا به ناحيه سرف برسند ، آنگاه اگر قصد ما را داشته باشد از درهء سرف حركت مىكند تا به ما برسد و اگر قصد قريش را داشته باشد ، همان راه اصلى را پىمىگيرد .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\n( 1 ) رسول خدا صلّى اللّه عليه و آله پرسيد : الان هوازن كجا هستند ؟ گفت : وقتى كه از آنها جدا شدم در بقعاء بودند . افراد زيادى جمع‌آورى كرده و باديه‌نشين‌ها را فراخوانده بودند . همچنين از ثقيف كمك خواسته‌اند كه به آنها جواب مثبت داده‌اند . ثقيف را در ساق مشاهده كردم كه افراد خود را جمع‌آورى كرده بودند و افرادى را به جرش « 1 » فرستاده بودند تا براى آنها منجنيق و تانك بسازند . آنها در حال حركت به سوى هوازن بودند تا به آنها بپيوندند .\r\nرسول خدا صلّى اللّه عليه و آله پرسيد : چه كسى را فرماندهء خود قرار داده‌اند ؟\r\nگفت : مالك بن عوف را .\r\nپرسيد : آيا تمام هوازن از مالك اطاعت كرده‌اند ؟\r\nگفت : از بنى عامر ، بنى كعب و بنى كلاب از پيوستن به او خوددارى كرده‌اند .\r\nپرسيد : بنى هلال چه كرده‌اند ؟\r\nگفت : عدهء كمى از آنها به او پيوسته‌اند .\r\nسپس آن مرد گفت : ديروز از مكّه گذشتم و ديدم كه ابو سفيان جلوى آنها ايستاده و به خاطر خبرهايى كه در مورد تو به آنها رسيده به شدت دچار ترس و وحشت شده بودند .\r\nرسول خدا صلّى اللّه عليه و آله فرمود : حسبى اللّه و نعم الوكيل . مىبينم كه اين مرد راست مىگويد .\r\n( 2 ) سپس آن مرد پرسيد : آيا بيان اين خبرها بهره و سودى برايم نداشت ؟ مسلمانان ترسيدند كه او را رها كنند ، زيرا ممكن بود به سرعت پيش برود و ديگران را از رسيدن لشكر اسلام آگاه كند و در نتيجه آنها آماده شوند ، براى همين رسول خدا صلّى اللّه عليه و آله به خالد بن وليد گفت كه او را به بند بكشد و پيش خود نگه دارد تا داخل مكّه شوند و خالد اين چنين كرد . « 2 »\r\nجالب اين است كه رسول خدا صلّى اللّه عليه و آله نسبت به حيوانات هم عطوفت و مهربانى مىكرد . از جمله واقدى از ابن حزم روايت مىكند : در مسير بين عرج و طلوب نگاه رسول خدا صلّى اللّه عليه و آله به سگى افتاد كه توله‌هايش در اطرافش مشغول شيرخوارگى بودند . آن حضرت صلّى اللّه عليه و آله به جعال بن سراقهء حارثى دستور داد كه در كنار اين سگ و توله‌هايش بايستد تا آنها را از تعرض لشكريان اسلام مصون نگاه دارد ! « 3 »\r\n( 3 )\r\n\r\nمنهدم كردن بت مناة\r\nرسول خدا صلّى اللّه عليه و آله به اين دليل به سوى قريش لشكركشى كرد كه آنها صلح نامهء حديبيه را نقض كرده و به\r\n\r\n\r\n","description":"","footnote":"\r\n( 1 ) . جرش از شهرهاى يمن در جهت مكّه بوده است ، معجم البلدان .\r\n( 2 ) . مغازى واقدى ، ج 2 ، ص 804 - 806 .\r\n( 3 ) . همان ، ج 2 ، ص 804 .\r\n","page_name":" 167 ","page_number":167},
  {"content":"\r\n\r\nخزاعىها كه هم‌پيمان پيغمبر بودند ، شبيخون زده و عده‌اى از آنها را كشته بودند . اين در حالى بود كه اندكى از خزاعه مسلمان شده و اكثرا مشرك بودند و صاحب يكى از بت‌هاى بزرگ و مشهور بودند كه در قرآن هم نام آن آمده است :  « وَ مَناةَ الثَّالِثَةَ الْأُخْرى »  « 1 »\r\n( 1 ) كلبى در كتاب الاصنام مىنويسد : هنگامى كه رسول خدا صلّى اللّه عليه و آله در سال هشتم هجرى از مدينه به سوى مكّه حركت كرد ، پس از آنكه چهار يا پنج شبانه روز راه را طى كرد ، على عليه السّلام را فرستاد تا بت خزاعه و هذيل به نام مناة را منهدم و غنائم آن را بردارد . آن حضرت عليه السّلام اين بت را منهدم كرد و غنائم آن را برداشت كه از جمله عبارت بود از دو شمشير به نام‌هاى : مخذم و رسوب كه حارث بن ابى شمر عسّانى ، پادشاه غسّان آنها را به اين دو بت هديّه كرده بود و پيامبر اكرم صلّى اللّه عليه و آله آنها را به على بخشيد . « 2 »\r\n( 2 )\r\n\r\nسوء سابقه\r\nدر شأن نزول آيات 90 - 93 از سورهء إسراء خبرى از ابن عباس به اين صورت نقل كرديم : جمعى از قريش در كنار كعبه جمع شدند و فردى را به دنبال محمد فرستادند تا بيايد و با او بحث كنند . از جملهء اين افراد عبد اللّه بن ابى اميّهء مخزومى ، پسر عاتكه ، دختر عبد المطلّب و عمّهء رسول خدا صلّى اللّه عليه و آله بود .\r\nپس از بحث و مناظره و هنگامى كه رسول خدا صلّى اللّه عليه و آله از ميان آنها برخاست ، اين مرد هم با او برخاست و گفت : اى محمد ! قومت چيزهايى را بر تو عرضه كردند كه نپذيرفتى و براى خود امورى را درخواست كردند كه انجام ندادى . سپس از تو خواستند كه آنچه آنها را از آن مىترسانى ، سريع‌تر بياورى و چنين نكردى . در اين صورت به خدا به تو ايمان نخواهم آورد تا هنگامى كه نردبانى به سوى آسمان نصب كنى و از آن بالا به روى و من اين را ببينم و سپس تعدادى از ملائكه با تو بيايند و به رسالت تو شهادت بدهند و كتابى بياورى كه به سود تو گواهى دهد . به دنبال آن خداوند اين آيات از سورهء إسراء را نازل كرد . « 3 »\r\n( 3 ) قمى در تفسير خود مىنويسد : هنگامى كه رسول خدا صلّى اللّه عليه و آله ، براى فتح مكّه حركت كرد ، عبد اللّه بن ابى اميّه به استقبال او رفت و به او سلام كرد ؛ امّا رسول خدا صلّى اللّه عليه و آله از او روى برتافت و جواب او را نداد . در اين زمان امّ سلمهء مخزومى ، خواهر او با رسول خدا صلّى اللّه عليه و آله بود ، براى همين او بر امّ سلمه وارد شد و گفت : اى خواهر ، رسول خدا صلّى اللّه عليه و آله اسلام همهء مردم را پذيرفته و اسلام مرا نمىپذيرد و همانگونه كه ديگران را تحويل مىگيرد ، مرا تحويل نمىگيرد !\r\n\r\n\r\n","description":"","footnote":"\r\n( 1 ) . نجم ( 53 ) ، 20 .\r\n( 2 ) . الأصنام ، كلبى ، ص 14 - 15 .\r\n( 3 ) . مجمع البيان ، ج 6 ، ص 678 - 679 و در تفسير قمى ، ج 2 ، ص 26 و التبيان ، ج 6 ، ص 519 بدان اشاره شده است .\r\n","page_name":" 168 ","page_number":168},
  {"content":"\r\n\r\n( 1 ) هنگامى كه رسول خدا صلّى اللّه عليه و آله پيش امّ سلمه آمد ، به او عرض كرد : اى رسول خدا ، پدر و مادرم به فدايت باد . چرا تمام مردم از بخشش تو بهره‌مند شده‌اند و برادرم از ميان تمام قريش و اعراب مشمول لطف تو نشده و اسلام او را نپذيرفته‌اى ، در حالى كه اسلام همهء مردم را پذيرفته‌اى ؟ ! فرمود : اى امّ سلمه ، برادر تو چنان مرا تكذيب كرد كه هيچ كس آن گونه مرا تكذيب نكرده بود . او همان كسى است كه به من گفت : « تا از زمين چشمه‌اى براى ما نجوشانى ، هرگز به تو ايمان نخواهيم آورد . يا [ بايد 
  ] براى تو باغى از درختان خرما و انگور باشد و آشكارا از ميان آنها جويبارها روان سازى ، يا چنان كه ادعا مىكنى ، آسمان را پاره پاره بر [ سر 
  ] ما فرواندازى . يا خدا و فرشتگان را در برابر [ ما حاضر 
  ] آورى ، يا براى تو خانه زرى باشد ، يا به آسمان بالا به روى ، و با بالا رفتن تو هم اطمينان نخواهيم داشت ، تا بر ما كتابى نازل كنى كه آن را بخوانيم ! » امّ سلمه عرض كرد : پدر و مادرم به فدايت اى رسول خدا ؛ مگر نگفتيد كه اسلام گذشته‌ها را مىپوشاند ؟ ! فرمود : چرا و سپس اسلام او را قبول كرد . « 1 »\r\n( 2 ) من نديده‌ام كه كسى ، انگيزه‌اى را براى نزديك شدن اين خويشاوند رانده شده به پيامبر و اسلام در خصوص اين روزها كه كمى قبل از فتح مكه بود ، ذكر كرده باشد . البته بعيد نمىدانم كه آنچه وى را به اين اقدام واداشته ، همان چيزى بوده كه پسر دايىاش و پسر عموى پيامبر صلّى اللّه عليه و آله ابو سفيان بن حارث بن عبد المطلّب ، برادر عبيده بن حارث كه در بدر شهيد شد ، را به اين كار واداشته است . ابو سفيان بن حارث ، همزاد پيامبر و برادر رضاعىاش از حليمهء سعديه بود و قبل از بعثت از همنشينان و رفقاى آن حضرت صلّى اللّه عليه و آله بود .\r\n( 3 ) واقدى مىنويسد : هنگامى كه رسول خدا صلّى اللّه عليه و آله به پيامبرى مبعوث شد ، ابو سفيان بن حارث چنان با آن حضرت به دشمنى پرداخت كه هيچ كس اينچنين نكرد . او با آنها به شعب ابى طالب نرفت ، بلكه پيامبر اكرم صلّى اللّه عليه و آله و حسّان را هجو مىكرد كه از آن جمله اين است :\r\n ألا مبلغ حسّان عنى رسالة * فخلتك من شر الرجال الصعالك \r\n ابوك ابو سوء و خالك مثله * فلست بخير من ابيك و خالك \r\nآيا پيغام‌رسانى نيست كه از سوى من به حسّان پيغامى برساند ؟ من گمان مىكنم كه از بدترين گدايان هستى .\r\nپدرت ، مرد بدى بود و دايى تو مثل اوست و تو از پدر و دايىات بهتر نيستى . « 2 »\r\nدشمنى او با مسلمانان در حدود بيست سال طول كشيد . او در اين مدت ، مسلمانان را هجو مىكرد و او\r\n\r\n\r\n","description":"","footnote":"\r\n( 1 ) . تفسير قمى ، ج 2 ، ص 26 - 27 .\r\n( 2 ) . مغازى واقدى ، ج 2 ، ص 806 .\r\n","page_name":" 169 ","page_number":169},
  {"content":"\r\n\r\nرا هجو مىكردند و آنان در همهء جنگ‌هاى قريش عليه رسول خدا صلّى اللّه عليه و آله شركت مىكرد ؛ براى همين رسول خدا صلّى اللّه عليه و آله خون او را هدر اعلام كرده بود !\r\n( 1 ) واقدى با سند خود از او روايت كرده است : پيش خود گفتم ، با چه كسى همراه شوم ؟ و با كه باشم ؟ از آنجا كه اسلام مستقر و ريشه‌دار شده بود ، فرار كردم و پيش قيصر ، پادشاه روم [ ؟ ! 
  ] رفتم . از من پرسيد :\r\nچه كسى هستى ؟ گفتم : ابو سفيان بن حارث بن عبد المطلّب هستم . قيصر گفت : اگر راستى بگويى ، پسر عموى محمد بن عبد اللّه بن عبد المطلّب هستى ! گفتم : بله ، من پسر عموى او هستم ! سپس پيش خود گفتم : اوضاع به گونه‌اى شده است كه پيش قيصر به واسطهء محمد شناخته مىشوم ، در حالى كه از اسلام و محمد فرار كرده‌ام ! در آن روز فهميدم كه در شركى باطل هستم ! اسلام وارد جانم شد و به مكه بازگشتم . « 1 »\r\nالبته بايد گفت كه پسرش جعفر مسلمان شده و از مكّه به مدينه هجرت كرده بود و مىدانست كه پيامبر صلّى اللّه عليه و آله خون پدرش را هدر اعلام كرده است . بنابراين بعيد نيست كه مخفيانه به پدرش اطلاع داده باشد كه پيامبر اكرم صلّى اللّه عليه و آله قصد مكّه را دارد و به او پيشنهاد كرده كه به استقبال پيامبر صلّى اللّه عليه و آله آمده و اسلام بياورد . چنان كه جعفر را مىبينيم كه نزد پيامبر اكرم صلّى اللّه عليه و آله شفيع مىشود تا اسلام پدرش را بپذيرد . و بعيد نيست كه اين خبر از پدرش ابى سفيان به خواهرزاده‌اش عبد اللّه بن أبى أميه مخزومى رسيده باشد و با هم خارج شده‌اند تا پيامبر اكرم صلّى اللّه عليه و آله را ملاقات كنند .\r\n( 2 ) واقدى از ابو سفيان بن حارث جريان را اين گونه روايت مىكند : نزد خانواده‌ام رفتم و گفتم : آمادهء خروج شويد ، زيرا به زودى محمد صلّى اللّه عليه و آله به اينجا مىرسد . گفتند : وقت اين رسيده است كه چشم‌هايت را باز كنى و ببينى كه عرب و عجم پيرو محمد شده‌اند و تو هنوز به دشمنى با او ادامه مىدهى ؟ ! در حالى كه سزاوار بود اولين فردى باشى كه او را يارى مىكنى !\r\nآنگاه مىگويد : سپس حركت كرديم و همين كه در ابواء پياده شديم ، مقدمهء لشكر اسلام هم در آنجا پياده شد . اين در حالى بود كه رسول خدا خون مرا هدر اعلام كرده بود ، از اين رو خيلى مىترسيدم . صبح فرداى آن روز پيامبر صلّى اللّه عليه و آله به ابواء رسيد و مردم نيز گروه گروه از راه رسيدند و من از ترس اصحابش خود را پنهان مىداشتم . پس از آنكه مركب او را ديدم ، خودم را به روبرويش رساندم تا مرا ببيند . او مرا ديد ، امّا از من روى برتافت ! من دوباره به سويى رفتم كه مرا ببيند ، امّا باز از من روى برتافت ! و اين عمل چند بار تكرار شد !\r\n( 3 ) مسلمانان ديدند كه رسول خدا صلّى اللّه عليه و آله رويش را از من برمىتابد ، براى همين عمر بن خطاب مردى كوتاه قد و گندمگون به نام نعمان بن حارث از بنى نجار را تحريك كرد . او متوجه من شد و گفت : اى\r\n\r\n\r\n","description":"","footnote":"\r\n( 1 ) . همان ، ج 2 ، ص 811 - 812 .\r\n","page_name":" 170 ","page_number":170},
  {"content":"\r\n\r\nدشمن خدا ، تو بودى كه رسول خدا و اصحابش را مىآزردى و براى دشمنى با وى خاور و باختر جهان را در نورديدى ! او صدايش را بلند كرد تا مردم دور من جمع شدند و از اينكه مرا گرفته‌اند ، خرسند بودند . « 1 »\r\n( 1 ) ابن هشام از ابن شهاب روايت كرده است : عباس بن عبد المطلّب همراه خانواده‌اش از مكّه خارج شده بود و در جحفه كه بعد از ابواء و قبل از قديد قرار داشت ، رسول خدا صلّى اللّه عليه و آله را ملاقات كرد . او قبل از آن با اجازهء پيامبر اكرم صلّى اللّه عليه و آله در مكّه ساكن بود و به سقايت و تجارت خود سرگرم بود . « 2 » ابو سفيان بن حارث مىگويد : در جحفه بر عمويم عباس وارد شدم و گفتم : اى عمو ، مرا از دست اين مردى كه مرا مورد شماتت قرار مىدهد ، نجات بده ! او گفت : نشانه‌هايش را برايم توصيف كن . گفتم : مردى قد كوتاه و گندمگون است كه بين دو چشمش اثر زخمى وجود دارد . عباس او را شناخت و شخصى را به دنبال او فرستاد كه بگويد : ان نعمان ، اين ، ابو سفيان ، پسر عموى رسول خدا صلّى اللّه عليه و آله و برادرزادهء من است . اگر رسول خدا اكنون بر او خشمگين باشد ، به زودى از او راضى مىشود . پس دست از او بردار . او دست از آزار من برداشت ؛ ولى رهايم نكرد .\r\n( 2 ) سپس به عباس گفتم : اميدوار بودم كه رسول خدا صلّى اللّه عليه و آله از مسلمان شدن من خرسند شود ، چون از خويشاوندان او و از شرافتمندان هستم ( ! ) ؛ ولى الان اين گونه با من برخورد كرد . از تو مىخواهم كه با او سخن بگوئى تا از من راضى شود . او گفت : نه به خدا سوگند . . . من از رسول خدا صلّى اللّه عليه و آله شرم دارم . پس از آنكه از تو روى برگردانده است ، هرگز با او سخنى نخواهم گفت ، مگر آنكه بهانه‌اى پيش بيايد . گفتم : در اين صورت مرا به كه مىسپارى ؟ گفت : همين است كه گفتم ! به سراغ على عليه السّلام رفتم و با او سخن گفتم . او هم پاسخى ، همانند پاسخ عباس داد . حركت كردم و همراه پسرم جعفر بر در چادر رسول خدا صلّى اللّه عليه و آله نشستم تا اينكه [ از « 3 » 
  ] جحفه حركت كرد . در اين مدت با من سخنى نگفت و هرگاه مرا مىديد ، روى از من برمىتافت . « 4 »\r\n( 3 ) طبرسى در إعلام الورى روايت مىكند : عباس بن عبد المطّلب در جايى به نام نيق العقاب براى ديدار رسول خدا صلّى اللّه عليه و آله آمده بود . در آنجا پيامبر صلّى اللّه عليه و آله در چادر خود استراحت مىكرد . در آن روز زياد بن اسيد فرماندهء محافظان آن حضرت عليهما السّلام بود . عباس ، برادرزاده‌اش ابو سفيان بن حارث و پسر عمويش عبد اللّه\r\n\r\n\r\n","description":"","footnote":"\r\n( 1 ) . همان ، ج 2 ، ص 807 - 808 .\r\n( 2 ) . سيرهء ابن هشام ، ج 4 ، ص 42 .\r\n( 3 ) . در اصل [ به سوى 
  ] جحفه بود و اين اقتضا مىكند كه گفتگوى وى با عباس قبل از جحفه باشد در حالى كه گفته شد كه عباس در جحفه به آنها ملحق شد و اين اقتضا مىكند كه عبارت صحيح [ از 
  ] جحفه باشد نه به جحفه .\r\n( 4 ) . مغازى واقدى ، ج 2 ، ص 806 - 808 .\r\n","page_name":" 171 ","page_number":171},
  {"content":"\r\n\r\nبن ابى اميّه را همراه خود آورده بود ، ولى زياد بن اسيد جلوى آنها را گرفت و فقط به عباس اجازهء ورود داد و به دو نفر ديگر گفت كه برگرديد . عباس وارد چادر شد و به رسول خدا صلّى اللّه عليه و آله سلام كرد و گفت : پدر و مادرم به فدايت . اين عموزاده تو است كه آمده تا توبه كند و ديگرى عمّه‌زاده‌ات مىباشد . رسول اكرم صلّى اللّه عليه و آله فرمود : نيازى به آنها ندارم . اين عموزاده‌ام پردهء آبروى مرا پاره نمود و اين عمّه‌زاده‌ام ، همان كسى است كه در مكّه به من مىگفت : « به تو ايمان نمىآوريم تا چشمه‌اى از زمين بجوشانى » « 1 » . پس از آنكه عباس خارج شد ، امّ سلمه به وى عرض كرد : پدر و مادرم به فدايت ، همانا عموزاده‌ات براى توبه به سوى شما آمده ، مبادا كه او از همهء مردم نسبت به تو شقاوتمندتر و بدبخت‌تر باشد و برادرم كه عمّه عمه‌زاده‌ات و داماد شما است ، مبادا شقىتر و بدبخت‌تر از همه باشد . « 2 »\r\n( 1 )\r\n\r\nبستن پرچم‌ها در قديد\r\nواقدى با سند خود از عباس بن مرداس سلمى روايت مىكند : رسول خدا صلّى اللّه عليه و آله در حالى كه كاملا مسلح بود از تنگهء مشلّل پايين آمد و ما نيز كه مسلّح شده بوديم در برابر او به صف ايستاديم . « 3 »\r\nرسول خدا صلّى اللّه عليه و آله حجّاج بن علاط سلمى و عرباض بن ساريه « 4 » را به سوى بنى سليم فرستاد . آنها كه نهصد يا هزار نفر بودند به آن حضرت صلّى اللّه عليه و آله ملحق شدند . همهء آنها سوار بر اسب بودند و نيزه و سلاح خود را همراه داشتند . دو فرستادهء پيامبر صلّى اللّه عليه و آله در پيشاپيش آنها بودند و همراه خود دو پرچم و پنج علم سياه داشتند كه پيچيده شده بود و هنوز گره زده نشده بود .\r\n( 2 ) عيينة بن حصن پيش رفت و از پشت سر پيامبر صلّى اللّه عليه و آله فرياد زد : اين‌ها بنى سليم هستند كه با تجهيزات كامل حاضر شده‌اند و همگى سواره نظام هستند و مردان جنگ و پيكار مىباشند . يكى از آنها گفت : اى رسول خدا صلّى اللّه عليه و آله تو از ما دورى مىگزينى و از ما احتياط مىكنى در حالى كه ما دايىهاى « 5 » تو هستيم ، ما را به جلو بفرست تا ببينى چگونه هستيم . ما به هنگام جنگ صبوريم و هنگام رويارويى با دشمن ، پشت به دشمن نمىكنيم و سواركاران خوبى هستيم . پس پرچمى براى ما ببند و در هر جاى لشكر كه مىخواهى ما را مستقرّ فرما !\r\n\r\n\r\n","description":"","footnote":"\r\n( 1 ) . اسراء ( 17 ) ، 93 .\r\n( 2 ) . اعلام الورى ، ج 1 ، ص 219 ، مجمع البيان ، ج 10 ، ص 846 ؛ سيرهء ابن هشام ، ج 4 ، ص 42 - 43 ؛ مغازى واقدى ، ج 2 ، ص 810 - 811 .\r\n( 3 ) . مغازى واقدى ، ج 2 ، ص 813 .\r\n( 4 ) . همان ، ج 2 ، ص 799 .\r\n( 5 ) . اين بدان خاطر بوده است كه مادر هاشم بن عبد مناف ، عاتكه دختر مرة بن هلال سلمى از بنى سليم بوده است .\r\n","page_name":" 172 ","page_number":172},
  {"content":"\r\n\r\nرسول خدا صلّى اللّه عليه و آله فرمود : امروز پرچم شما را همان كسى حمل مىكند كه در جاهليت پرچمدار شما بود . كجا است آن جوان خوش سيما و سخنورى كه همراه هيأت شما به ديدار من آمده بود ؟\r\nگفتند : او فوت كرده است . « 1 »\r\n( 1 ) پس پرچم آنها را به فرستادهء خودش به سوى ايشان ، حجّاج بن علاط سلمى « 2 » داد و دو بيرق براى آنها قرار داد كه يكى را عباس بن مرداس و ديگرى را خفاف بن ندبه « 3 » برداشتند . سپس آنها را به فرماندهى خالد بن وليد به عنوان پيشتازان سپاه قرار داد و حركت كردند تا در منزلگاه مرّ الظّهران فرود آمدند . « 4 »\r\nهنگامى كه عيينه اين وضع را ديد ، انگشتان خود را گزيد ! ابو بكر پرسيد : بر چه چيزى متعجب هستى ؟\r\nگفت : بر قوم خودم كه بدون آنكه از محمد بپرسند ، قصد كجا را دارد ، به او ملحق شده‌اند . ابو بكر گفت :\r\nهركجا كه خدا بخواهد . « 5 »\r\nرسول خدا صلّى اللّه عليه و آله بسر بن سفيان و بديل بن ورقاء را به سوى بنى كعب بن عمرو از خزاعه فرستاد و بنى كعب نيز در قديد « 6 » به آن حضرت صلّى اللّه عليه و آله ملحق شدند . آنها پانصد نفر بودند كه سه پرچم براى آنها بست كه يكى را بسر بن سفيان و يكى را ابن شريح و ديگرى را عمرو بن سالم برداشته بودند . « 7 »\r\n( 2 ) بنى مزينه هم سه پرچم داشتند كه يكى با بلال بن حارث و يكى با عبد اللّه بن عمرو و ديگرى با نعمان بن مقرّن بود . و جهينه كه هشتصد نفر بودند ، چهار پرچم داشتند كه در دست ابى زرعه و ابى مكيث و سويد بن صخر و عبد اللّه بن بدر بود . و بنى اسلم كه چهار صد نفر بودند ، دو پرچم داشتند كه يكى به دست بريدة بن حصيب و ديگرى در دست ناجية بن أعجم بود . و پرچم‌هاى أوس عبارت بودند از : پرچم بنى عبد الأشهل كه در دست ابى نائله بود و پرچم بنى ظفر كه در دست قتادة بن نعمان بود و پرچم بنى حارثه كه در دست ابى بردة بن نيار بود و پرچم بنى معاويه كه در دست جبر بن عتيك بود و پرچم بنى خطمه كه در دست ابى لبابة بن منذر بود و پرچم بنى اميّه كه در دست نبيض بود و پرچم بنى ساعده كه در دست أبى\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 812 - 813 .\r\n( 2 ) . المواهب اللدنيّه ، ج 2 ، ص 364 به نقل از واقدى .\r\n( 3 ) . مغازى واقدى ، ج 2 ، ص 819 .\r\n( 4 ) . همان ، ج 2 ، ص 813 - 819 .\r\n( 5 ) . همان ، ج 2 ، ص 804 .\r\n( 6 ) . همان ، ج 2 ، ص 800 - 801 .\r\n( 7 ) . همان ، ج 2 ، ص 801 و اما بديل بن ورقاء در مكّه باقى ماند و برنگشت و سپس با ابى سفيان برگشت ، چنان كه خواهد آمد و معلوم نيست كه چرا در مكه باقى ماند ؟ و من بعيد نمىدانم كه رسول خدا صلّى اللّه عليه و آله به وى گفته باشد در مكّه بماند و قريشيان و ابو سفيان را شبانه به ديدن آتش‌هاى لشكر اسلام بياورد و بدين ترتيب با تسليم شدن ابو سفيان ، صخر بن حرب بن اميّه مكه بدون جنگ فتح شد .\r\n","page_name":" 173 ","page_number":173},
  {"content":"\r\n\r\nاسيد ساعدى بود . و پرچم‌هاى خزرج عبارت بودند از : پرچم حارث بن خزرج كه در دست عبد اللّه بن زيد بود و پرچم بنى سلمه كه در دست قطبة بن عامر بن حديدة بود و پرچم بنى مالك بن نجّار كه در دست عمارة بن حزم بود و پرچم بنى مازن كه در دست سليط بن قيس بود .\r\nو مهاجران سه پرچم داشتند كه يكى در دست على بن أبي طالب عليه السّلام و يكى در دست زبير و ديگرى در دست سعد بن ابى وقاص بود . « 1 »\r\n( 1 )\r\n\r\nافطار روزه و نافرمانان\r\nطبرسى در إعلام الورى از امام باقر عليه السّلام روايت مىكند : رسول خدا صلّى اللّه عليه و آله در حالى براى غزوهء فتح خارج شد كه خودش روزه‌دار بود و مردم نيز روزه‌دار بودند . وقتى در كراع الغميم « 2 » فرود آمد ، افطار كرد و مردم نيز افطار كردند ، مگر عدهء كمى كه عصاة ؛ يعنى نافرمانان ناميده شدند ؛ زيرا روزهء خود را نگه داشته بودند . « 3 »\r\n( 2 ) كلينى در فروع كافى با سند خود از امام صادق عليه السّلام روايت مىكند : رسول خدا صلّى اللّه عليه و آله در ماه رمضان همراه مردم از مدينه به سوى مكه حركت كرد و عده‌اى از ياران آن حضرت پياده بودند . وقتى كه به كراع الغميم رسيدند ، آن حضرت صلّى اللّه عليه و آله درخواست كرد كه ظرف آبى آوردند و آن را جلوى همه نوشيد و مردم نيز افطار كردند به جز عده‌اى كه روزهء خود را نگاه داشتند و عصاة ناميده شدند . « 4 »\r\n( 3 ) واقدى آن را با سند خود از جابر بن عبد اللّه انصارى اين گونه روايت كرده است : هنگامى كه ما بين ظهر و عصر در كديد بوديم ، رسول خدا صلّى اللّه عليه و آله ظرف آبى را به دست گرفت به طورى كه مسلمانان آن را ديدند و سپس روزهء خود را افطار كرد . به اطلاع آن حضرت رسيد كه عده‌اى روزهء خود را افطار نكرده‌اند . فرمود : كه آنها عصاة هستند . « 5 »\r\n( 4 ) و ابن اسحاق مىنويسد : رسول خدا صلّى اللّه عليه و آله با مردم خارج شد در حالى كه همه روزه‌دار بودند و وقتى كه\r\n\r\n\r\n","description":"","footnote":"\r\n( 1 ) . همان ، ج 2 ، ص 800 و خواهد آمد كه پرچم فتح در دست سعد بن عباده بود كه پيامبر صلّى اللّه عليه و آله آن را به على عليه السّلام منتقل كرد .\r\n( 2 ) . كراع الغميم ، كوه سياهى است كه 8 ميل بعد از منزل عسفان قرار دارد ؛ مجمع البحرين ، ج 4 ، ص 386 و معجم البلدان ، ج 4 ، ص 443 و أطلس تاريخ اسلام نقشه‌هاى شماره 41 و 42 .\r\n( 3 ) . إعلام الورى ، ج 1 ، ص 219 و تاريخ يعقوبى ، ج 1 ، ص 58 .\r\n( 4 ) . فروع كافى ، ج 4 ، ص 127 ، حديث 5 و كتاب الفقيه ، ج 2 ، ص 91 ، حديث 407 . تمام خبر به اين صورت است : تنها به آخرين فرمان رسول خدا صلّى اللّه عليه و آله عمل مىشود . و همين ثابت مىكند كه امر به افطار بعد از آن بوده است كه روزه و افطار در سفرها تخيير شده بود ، لذا در اينجا تا أواخر راه روزه بوده‌اند و سپس افطار نموده‌اند .\r\n( 5 ) . مغازى واقدى ، ج 2 ، ص 802 البته او قبلا در ج 1 ، ص 22 جريان غزوهء بدر روايت كرده است : پيامبر اكرم صلّى اللّه عليه و آله وقتى كه از مدينه خارج شد و به خانه‌هاى سقيا كه متصل به مدينه است ، رسيد روزه‌اش را افطار كرد . پس شايد اين افطارى كه در اواخر راه مكّه انجام شده ، مخصوص بنى سليم و بنى كعب بن عمرو از خزاعه بوده است كه در آنجا به او ملحق شده‌اند .\r\n","page_name":" 174 ","page_number":174},
  {"content":"\r\n\r\nبه منزلگاه كديد - بين عسفان و امجّ - رسيدند ، افطار كردند . « 1 »\r\n( 1 ) در مورد منزلگاه قديد ، ابن ابى الحديد از كتاب الجمل ابى مخنف با سند وى روايت كرده است : امّ سلمه به عايشه كه مىخواست به سوى بصره حركت كند ، گفت : آيا به ياد مىآورى روزى را كه با رسول خدا صلّى اللّه عليه و آله بوديم . او در سمت شمال قديد فرود آمد و با على خلوت كرد و با او به صحبت پرداخت .\r\nگفتگوى آنها طولانى شد . تو مىخواستى كه بر آنها وارد شوى و من تو را از اين كار منع كردم ، اما حرف مرا گوش نكردى و بر آنها وارد شدى . چيزى نگذشت كه با گريه برگشتى . از تو پرسيدم : چه شده است ؟\r\nگفتى : بر آنها وارد شدم در حالى كه با هم نجوا مىكردند . به على گفتم : اى پسر ابو طالب ، من فقط يك روز از نه روز را دارم كه با رسول خدا صلّى اللّه عليه و آله باشم و تو اين يك روز را براى من نمىگذارى ؟ ! رسول خدا صلّى اللّه عليه و آله كه از خشم چهره‌اش سرخ شده بود ، صورتش را به سوى من برگردانيد و فرمود : « برگرد به سر جايت ! به خدا سوگند ، هيچ كس نسبت به على عليه السّلام بغض و كينه و دشمنى به دل نمىگيرد مگر اينكه از ايمان خارج باشد » ، لذا من با خشم و پشيمانى برگشتم .\r\nعايشه گفت : آرى آن را به ياد مىآورم . « 2 »\r\n( 2 )\r\n\r\nآيا قريش از اين غزوه آگاه شدند ؟\r\nمنزلگاه بعدى مرّ الظّهران بوده است . به زودى از ابن اسحاق نقل خواهد شد كه رسول خدا صلّى اللّه عليه و آله وقتى كه در مرّ الظّهران فرود آمد ، قريش هنوز بىخبر بودند و خبرى از لشكر اسلام نداشتند و نمىدانستند كه او چه خواهد كرد . « 3 »\r\n( 3 ) سپس روايت مىكند كه حماس بن قيس بن خالد از بنى بكر [ از كنانه 
  ] قبل از دخول رسول خدا صلّى اللّه عليه و آله سلاحش را آماده و اصلاح مىكرد . وقتى همسرش از او پرسيد : براى چه كسى سلاحت را آماده مىكنى ؟ جواب داد : براى محمّد و اصحابش ! و اميدوارم كه بعضى از آنها را اسير كرده و نوكر تو گردانم و سپس اين رجز را خواند :\r\n إن يقبلوا اليوم فما لى علّة * هذا سلاح كامل و إلّة \r\n و ذو غرارين سريع السلّة \r\n اگر امروز بيايند من آمادگى كامل دارم * و اين سلاح كامل و اين حربهء من است \r\n و اين شمشير دو لبه و تيز و برندهء من است . \r\n\r\n\r\n","description":"","footnote":"\r\n( 1 ) . ابن اسحاق در سيرهء ابن هشام ، ج 4 ، ص 42 .\r\n( 2 ) . شرح نهج البلاغه ابن ابى الحديد معتزلى ، ج 6 ، ص 217 به نقل از كتاب الجمل أبى مخنف .\r\n( 3 ) . ابن اسحاق در سيرهء ابن هشام ، ج 4 ، ص 49 - 50 و نگاه كنيد به مغازى واقدى ، ج 2 ، ص 823 .\r\n","page_name":" 175 ","page_number":175},
  {"content":"\r\n\r\nاين روايت اقتضا مىكند كه خبرى از رسول خدا صلّى اللّه عليه و آله به آنها رسيده باشد و بدانند كه حركت كرده و قصد آنها را دارد و همين امروز يا فردا به سراغشان مىآيد .\r\n( 1 ) گمان مىكنم كه همين دليل خروج عباس بن عبد المطّلب با خانواده‌اش و برادرزاده‌اش ابو سفيان بن حارث بن عبد المطّلب و خواهرزاده‌اش ، عبد اللّه بن ابى اميّهء مخزومى [ كه عمّه‌زادهء ابو سفيان بن حارث و برادر امّ سلمهء مخزومى از طرف پدرش بوده است 
  ] از مكّه مىباشد . و همين دليل خروج ابو سفيان صخر بن حرب به همراه حكيم بن حزام مىباشد كه در همان شب وصول لشكر اسلام به مرّ الظّهران در پشت مكّه بيرون آمده بودند و الّا چه دليلى داشته است كه او در آن وقت شب خارج شود و در هر حال اين اخبار خواهد آمد .\r\n( 2 )\r\n\r\nدر مرّ الظّهران ، پشت مكه\r\nطبرسى مىنويسد : رسول خدا صلّى اللّه عليه و آله در مرّ الظّهران فرود آمده بود ، در حالى كه قريش بىخبر مانده بودند و خبرى از پيامبر صلّى اللّه عليه و آله به آنها نمىرسيد . « 1 »\r\nواقدى مىنويسد : مسلمانان در مرّ الظّهران اردو زده بودند و قريش هيچ اطلاعى از حركت رسول خدا صلّى اللّه عليه و آله به سوى آنها نداشتند .\r\nرسول خدا صلّى اللّه عليه و آله به هنگام عشاء به مرّ الظّهران رسيد و به اصحابش دستور داد كه آتش روشن كنند و آنها ده هزار آتش روشن كردند ! قريشيان به اتفاق نظر ، ابو سفيان بن حرب را فرستادند تا اخبارى را كسب كند و به او گفتند : وقتى محمد را ملاقات كردى ، اگر در ميان اصحابش سستى و بىحالى را مشاهده كردى به او اعلام جنگ كن و الّا براى ما امان بگير !\r\n( 3 ) ابو سفيان و حكيم بن حزام خارج شدند . در راه بديل بن ورقاء را ديدند . آنها همگى با هم حركت كردند ، وقتى كه به أراك در مرّ الظّهران رسيدند ، خيمه‌هاى لشكر و آتش‌ها را ديدند و صداى مداوم اسب‌ها و شترها را شنيدند . همين ترس و وحشت شديدى در آنها ايجاد كرد . « 2 » آنها به بديل گفتند : اين‌ها بنى كعب از خزاعه هستند كه براى جنگ اجتماع كرده‌اند ! بديل گفت : اين‌ها بيشتر از بنى كعب هستند ! بعضى از آنها گفتند : آيا هوازن هستند كه به دنبال آب و علف وارد سرزمين ما شده‌اند ؟ گفتند : به خدا سوگند كه نمىدانيم ، ولى فراوانى اين لشكر همانند روزى است كه عدهء زيادى از حجّاج جمع مىشوند . « 3 »\r\n\r\n\r\n","description":"","footnote":"\r\n( 1 ) . مجمع البيان ، ج 10 ، ص 846 .\r\n( 2 ) . بنابراين ، قريشيان ابو سفيان را فرستادند تا كسب خبر كند و اين به خاطر ديدن آتش‌ها نبوده است و همچنين حتى يك كلمه به آنها نرسيده بود كه رسول خدا صلّى اللّه عليه و آله به سوى آنها حركت كرده است ؛ بنابراين براى چه متّفق القول شدند كه ابو سفيان را بفرستند ؟ ! مگر اينكه همان چيزى را بگوييم كه كمى قبل ترجيح داديم .\r\n( 3 ) . مغازى واقدى ، ج 2 ، ص 814 .\r\n","page_name":" 176 ","page_number":176},
  {"content":"\r\n\r\n( 1 )\r\n\r\nحاضر شدن ابو سفيان نزد پيامبر اكرم صلّى اللّه عليه و آله\r\nواقدى با سند خود از ابن عباس از پدرش روايت مىكند : هنگامى كه رسول خدا صلّى اللّه عليه و آله در مرّ الظّهران فرود آمد ، پيش خود گفتم : واى به حال قريش ! به خدا سوگند كه اگر رسول خدا صلّى اللّه عليه و آله با زور وارد مكه شود ؛ قريش تا ابد هلاك خواهد شد ! براى همين سوار يكى از اسب‌هاى رسول خدا صلّى اللّه عليه و آله به نام شهباء شدم و به دنبال كسى بودم كه او را به سوى قريش بفرستم تا با رسول خدا صلّى اللّه عليه و آله مذاكره كنند ، پيش از آنكه به زور وارد مكه شود . در همين حال كه در أراك ( ناحيه‌اى از مرّ الظّهران ) بودم و به دنبال كسى مىگشتم ، شنيدم كه كسى مىگويد : به خدا سوگند كه تا به حال اين همه آتش در شب نديده بودم ! ناگهان ديدم كه ابو سفيان است . صدا زدم : ابو حنظله ! صدايم را شناخت و گفت : لبّيك اى ابو الفضل ، پدر و مادرم به فدايت چه كار دارى ؟ گفتم : واى به حال تو ، اين رسول خدا صلّى اللّه عليه و آله است كه با ده هزار مرد جنگى آمده است ! گفت : پدر و مادرم به فدايت ، چه دستور مىدهى و آيا راه چاره‌اى به نظرت مىرسد ؟ گفتم : بله . در رديف من بر اين اسب سوار شو تا تو را نزد رسول خدا صلّى اللّه عليه و آله ببرم . به خدا سوگند كه اگر وارد جنگ شويد و رسول خدا صلّى اللّه عليه و آله بر شما پيروز شود ، كشته خواهى شد ! گفت : اين را مىدانم .\r\n( 2 ) بديل كه همراه او بود ، بازگشت و ابو سفيان در ركاب من سوار شد و حركت كرديم . هرگاه از كنار يكى از آتش‌هاى مسلمانان عبور مىكرديم ، مىپرسيدند : كيستى ؟ من مىگفتم : عباس . و آنها مىگفتند : عموى رسول خدا صلّى اللّه عليه و آله است كه بر اسب وى سوار شده است . تا اينكه از كنار آتش عمر بن خطاب عبور كردم .\r\nوقتى كه مرا ديد ، برخاست و گفت : كيستى ؟ گفتم : عباس . او نگاه كرد و ابو سفيان را ديد كه پشت سرم سوار شده است و فرياد زد : اين دشمن خدا ، ابو سفيان است ؟ ! سپاس خداى را كه بدون عهد و پيمانى ما را بر تو مسلّط كرد . سپس به سرعت به سوى رسول خدا صلّى اللّه عليه و آله حركت كرد و من نيز اسب را به سرعت راندم تا همگى جلو در خيمهء رسول خدا صلّى اللّه عليه و آله جمع شديم . من بر آن حضرت صلّى اللّه عليه و آله وارد شدم و پشت سرم ، عمر نيز داخل شد و گفت : اى رسول خدا ، اين ابو سفيان ، دشمن خداست كه با پاى خودش و بدون هيچ عهد و پيمانى آمده است ، اجازه بدهيد كه گردنش را بزنم !\r\n( 3 ) گفتم : اى رسول خدا ، من به او پناه داده‌ام . سپس به عمر گفتم : صبر كن اى عمر ! اگر او يكى از افراد طايفهء بنى عدىّ بن كعب بود ، اين حرف را نمىزدى ، زيرا وى يكى از افراد طايفهء تو محسوب مىشد ؛ و لكن او يكى از افراد بنى عبد مناف است ! رسول خدا صلّى اللّه عليه و آله فرمود : او را ببر ، به خاطر تو به او أمان دادم . نزد تو بماند و صبح او را پيش من بياور و من او را بردم . « 1 »\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 816 - 817 به صورت مسند و ابن اسحاق در سيره ، ج 4 ، ص 44 - 45 آن را آورده است و شبيه آن در إعلام الورى ، ج 1 ، ص 219 و مجمع البيان ، ج 10 ، ص 846 - 847 آمده است .\r\n","page_name":" 177 ","page_number":177},
  {"content":"\r\n\r\n( 1 ) در نقل ديگرى از واقدى آمده است : عباس بر حكيم بن حزام و بديل بن ورقاء وارد شد و گفت :\r\nمسلمان شويد كه من به شما امان مىدهم تا نزد رسول خدا صلّى اللّه عليه و آله برويد ؛ زيرا مىترسم كه بدون امان وى قطعه‌قطعه شويد ! آنها قبول كردند و عباس آنها را همراه خود نزد رسول خدا صلّى اللّه عليه و آله برد . آنگاه خودش وارد خيمهء آن حضرت صلّى اللّه عليه و آله شد و عرض كرد :\r\nاى رسول خدا ، ابو سفيان و حكيم بن حزام و بديل بن ورقا را امان داده‌ام . آيا بر تو وارد شوند ؟ فرمود :\r\nآنها را بياور . آنگاه بر آن حضرت وارد شدند . . . پيامبر اكرم صلّى اللّه عليه و آله فرمود : آيا شهادت مىدهيد كه لا إله الّا اللّه ، محمد رسول اللّه ؟ ! همگى شهادت دادند كه لا إله الا اللّه و بديل و حكيم شهادت دادند كه محمد رسول اللّه و ابو سفيان شهادت به رسالت پيامبر اكرم صلّى اللّه عليه و آله نداد !\r\nپيامبر اكرم صلّى اللّه عليه و آله فرمود : و شهادت بده كه من رسول خدا هستم . ابو سفيان گفت : اى محمد ! به خدا سوگند كه در دلم نسبت به اين جمله كمى ترديد هست ! و در آينده آن را خواهم گفت ! رسول خدا صلّى اللّه عليه و آله فرمود : ما به آنها امان داديم . آنها را به منزل خود ببر . و او آنها را برد .\r\n( 2 )\r\n\r\nهنگام سپيده‌دم\r\nعباس مىگويد : پس از سپيده دم تمام لشكريان اذان گفتند . ابو سفيان از اذان آنها دچار وحشت شد و پرسيد : اين چيست ؟ گفتم : وقت نماز است . پرسيد : در شبانه روز چند بار نماز مىخوانند ؟ گفتم : پنج بار .\r\nگفت : به خدا كه زياد است !\r\nسپس از خيمه خارج شديم و در جايى ايستاديم كه رسول خدا صلّى اللّه عليه و آله را مىديديم . او در حال وضو گرفتن بود . ابو سفيان ديد كه مسلمانان براى تبرك جستن به آب وضوى پيامبر صلّى اللّه عليه و آله دور او جمع شده‌اند « 1 » و دست‌هايشان زير محاسن آن حضرت صلّى اللّه عليه و آله است تا قطره‌اى آب بچكد و آن را به صورت خود بمالند و تبرك جويند ! « 2 »\r\nابو سفيان گفت : اى ابو الفضل ، هرگز چنين پادشاهى نديده‌ام ! نه پادشاهان كسرى و نه پادشاهان روم ! و پس از آنكه پيامبر صلّى اللّه عليه و آله نماز خواند « 3 » ، گفت : مرا نزد او ببر اى ابو الفضل . « 4 »\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 815 - 816 .\r\n( 2 ) . اعلام الورى ، ص 221 .\r\n( 3 ) . همان ، ص 102 و در آن آمده است كه ابو سفيان در آن شب اسلام آورد و عباس وضو و نماز را به او ياد داد و او با آنها نماز خواند .\r\n( 4 ) . مغازى واقدى ، ج 2 ، ص 816 .\r\n","page_name":" 178 ","page_number":178},
  {"content":"\r\n\r\n( 1 )\r\n\r\nگفتگوى ابو سفيان با رسول اللّه صلّى اللّه عليه و آله\r\nعباس مىگويد : پس از فرا رسيدن صبح ، ابو سفيان را نزد آن حضرت صلّى اللّه عليه و آله بردم ، هنگامى كه چشم رسول خدا صلّى اللّه عليه و آله بر وى افتاد ؛ فرمود : واى بر تو اى ابو سفيان ، آيا وقت آن نرسيده است كه بدانى هيچ خدايى جز خداى يكتا نيست ؟ !\r\nگفت : پدر و مادرم به فدايت ، بردبار و بزرگوارى ! گذشت و بخشش تو چقدر زياد است ! پيش خود مىگفتم كه اگر آلههء ديگرى غير از خدا وجود داشت ، مرا يارى مىكرد . « 1 » اى محمّد ، من از خداى خود طلب يارى كردم و تو از خدايت يارى خواستى و به خدا سوگند كه هر بار با تو درگير شدم ، بر من پيروز شدى ! اگر خداى من حق بود و خداى تو باطل بود ، در اين صورت بر تو پيروز مىشدم . « 2 »\r\n( 2 ) پيامبر صلّى اللّه عليه و آله فرمود : اى ابو سفيان ، آيا وقت آن نرسيده است كه بدانى من فرستادهء خدا هستم ؟ ! ابو سفيان گفت : پدر و مادرم به فدايت ، چقدر بردبار و بزرگوارى ! و گذشت و بخشش تو چقدر زياد است . امّا به خدا سوگند كه در اين مورد دچار ترديد هستم و بعدا گواهى خواهم داد !\r\nمن به او گفتم : واى بر تو اى ابو سفيان . شهادت بده كه لا إله الا اللّه و أنّ محمدا عبده و رسوله . « 3 »\r\nگفت : اشهد ان لا إله الا اللّه و أنّ محمدا عبده و رسوله . « 4 »\r\nسپس گفت : اى محمد ! با مردمى كه بعضى را مىشناسيم و بعضى را نمىشناسيم به سوى اصل و عشيرهء خود هجوم آورده‌اى ؟ !\r\nرسول خدا صلّى اللّه عليه و آله فرمود : تو ستمكارترين و نارواترين فرد هستى ! پيمان حديبيه را شكستيد و از روى ستم به بنى كعب ( از خزاعه ) يورش برديد و در حرم أمن الهى آنها را قتل عام كرديد !\r\nابو سفيان گفت : اى رسول خدا ، چرا به ما حمله كرديد و به هوازن حمله نكرديد كه از ارحام تو نيستند و دشمنى بيشترى با تو دارند ؟ !\r\nرسول خدا صلّى اللّه عليه و آله فرمود : از خداى خود اميد دارم كه پس از فتح مكه و برافراشته شدن پرچم اسلام در آن ، مرا يارى كند كه هوازن را شكست بدهم ! و خداوند اموال و ذريهء آنان را از غنائم ما قرار دهد . من در اين مورد به خدا اميدوار هستم ! « 5 »\r\n\r\n\r\n","description":"","footnote":"\r\n( 1 ) . همان ، ج 2 ، ص 818 .\r\n( 2 ) . همان ، ج 2 ، ص 816 .\r\n( 3 ) . در إعلام الورى ، ص 22 آمده است كه به وى گفتند : گردنت را مىزنيم يا شهادت به رسالت بده . و در سيره ابن اسحاق ، ج 4 ، ص 46 آمده است : شهادت بده پيش از آن كه گردنت زده شود ، و نيامده كه عباس به وى امان داده است .\r\n( 4 ) . مغازى واقدى ، ج 2 ، ص 818 .\r\n( 5 ) . همان ، ج 2 ، ص 816 .\r\n","page_name":" 179 ","page_number":179},
  {"content":"\r\n\r\n( 1 ) ابو سفيان به من گفت : با لات و عزّى چه كنيم ؟ ! عمر جواب داد : آنها را به زباله‌دان بينداز . ابو سفيان به او گفت : واى بر تو ! چه چيز تو را اين قدر بد زبان كرده است ؟ ! چه چيز باعث شده كه در سخن من و عموزاده‌ام دخالت كنى ؟ !\r\nسپس ابو سفيان گفت : اى رسول خدا ، دوست دارم كه اجازه دهيد تا ميان قومت بروم و آنها را هشدار دهم و به سوى خدا و رسولش دعوت كنم ! رسول خدا صلّى اللّه عليه و آله به وى اجازه داد . آنگاه ابو سفيان به عباس گفت : چگونه آنها را دعوت كنم تا به آن اطمينان كنند ؟\r\nرسول خدا صلّى اللّه عليه و آله فرمود : به آنها بگو : هر كسى كه بگويد : لا إله الا اللّه وحده لا شريك له و انّ محمّدا رسول اللّه و دست از جنگ بردارد در أمان است ! و هر كسى كه كنار كعبه بنشيند و سلاحش را زمين بگذارد در امان است !\r\n( 2 ) عرض كردم : اى رسول خدا ، ابو سفيان مردى است كه فخر و مباهات را دوست دارد ، پس اگر به او امتياز ويژه‌اى بدهيد ، خوب است ! آن حضرت صلّى اللّه عليه و آله فرمود : و هر كسى كه به خانه ابو سفيان برود در أمان است !\r\nابو سفيان با تعجب پرسيد : خانهء من ؟ !\r\nپيامبر صلّى اللّه عليه و آله فرمود : بله ، خانهء تو . سپس افزود : و هر كسى كه در خانه‌اش را ببندد در امان است !\r\nآنگاه ابو سفيان برخاست تا برود . من به رسول خدا صلّى اللّه عليه و آله عرض كردم : ابو سفيان فردى است كه ذاتا حيله‌گر مىباشد و الان ديده است كه مسلمانان بسيار پراكنده‌اند و زياد آتش روشن كرده‌اند تا زياد جلوه نمايند ! آن حضرت صلّى اللّه عليه و آله فرمود : پس خود را به او برسان و او را در همين درّه نگه‌دار تا از لشكر خدا سان ببيند !\r\nخود را به او رساندم و صدا زدم : ابو حنظله ! ايستاد و گفت : يعنى بنى هاشم هم اهل حيله و خيانت هستند ؟ ! گفتم : به زودى خواهى خواهى فهميد كه مكر و حيله دور از شأن ما هست ، لكن كمى درنگ كن تا از لشكر خدا سان ببينى . « 1 » به اين ترتيب عباس در آن شب ابو سفيان را در خيمهء خود نگاه داشت .\r\n( 3 ) در اينجا شيخ صدوق به صورت مرسل در اكمال الدين نقل مىكند : ابو سفيان پيش خود گفت : آيا كسى كارى را مىكند كه من كردم ؟ ! با پاى خودم آمدم و دست در دست او گذاشتم ! آيا نمىتوانستم كه هم‌پيمانان خود را گرد آورم و در مقابل او بايستم و شايد كه مىتوانستم او را دفع كنم ؟ ! در همين افكار بود كه رسول خدا صلّى اللّه عليه و آله از خيمه خود به او فرمود : اى ابو سفيان ، اگر خدا بخواهد تو را خوار و ذليل مىكند . « 2 »\r\n\r\n\r\n","description":"","footnote":"\r\n( 1 ) . اكمال الدين ، ص 312 ، چاپ نجف اشرف .\r\n( 2 ) . همان مدرك .\r\n","page_name":" 180 ","page_number":180},
  {"content":"\r\n\r\n( 1 )\r\n\r\nرژهء لشكر اسلام\r\nواقدى مىنويسد : رسول خدا صلّى اللّه عليه و آله سپاه خود را مهيا كرد تا از آنها سان ببيند . به اين ترتيب بنى سليم كه هزار نفر بودند به فرماندهى خالد بن وليد در پيشاپيش لشكر اسلام حركت كردند در حالى كه پرچم آنها در دست حجّاج بن علاط سلمى بود . آنها دو علم داشتند كه يكى در دست عباس بن مرداس و ديگر در دست خفاف بن ندبة بود . هنگامى كه خالد به موازات عباس و ابو سفيان رسيد سه بار تكبير گفت و مسلمانان به دنبال او تكبير گفتند . ابو سفيان از عباس پرسيد : اين چه كسى بود ؟ جواب داد : خالد بن وليد .\r\nابو سفيان گفت : همان جوان خودمان ؟ جواب داد : بله .\r\n( 2 ) سپس زبير بن عوّام عبور كرد در حالى كه پرچم سياهى در دست داشت و مهاجران و باديه‌نشينان به دنبالش بودند . او وقتى كه به موازات آن دو رسيد ، تكبير گفت و افرادش نيز تكبير گفتند . ابو سفيان پرسيد :\r\nاين چه كسى بود ؟\r\nجواب داد : زبير بن عوّام . پرسيد : پسر خواهرت ( صفيّه ) ؟ جواب داد : بله .\r\nسپس ابو ذر غفارى يا ايماء بن رحضه همراه سيصد نفر از بنى غفار عبور كرد . آنها هم وقتى به موازات آن دو رسيدند ، تكبير گفتند . ابو سفيان پرسيد : اى ابو الفضل ، اين‌ها هستند ؟ جواب داد : بنى غفار .\r\nابو سفيان با تعجب گفت : اينها چه كارى با ما دارند ؟ !\r\nسپس بريدة بن حصيب أسلمى همراه دويست نفر از بنى اسلم و ناجية بن أعجم به همراه دويست نفر ديگر از آنها پيش آمدند و وقتى به موازات آن دو رسيدند ، تكبير گفتند . ابو سفيان پرسيد : اين‌ها كى هستند ؟ جواب داد : بنى أسلم . ابو سفيان پرسيد : اى ابو الفضل ، بنى اسلم از ما چه مىخواهند ؟ ! عباس جواب داد : آنها اسلام را پذيرفته و ديگر مسلمان شده‌اند .\r\nسپس بسر بن سفيان خزاعى به همراه پانصد نفر از خزاعة پيش آمدند و تكبير گفتند . ابو سفيان پرسيد :\r\nاينها كه هستند ؟ جواب داد : بنى كعب بن عمرو ( از طايفهء خزاعه ) هستند . گفت : بله ، اينها از هم‌پيمانان محمد هستند ( و نگفت پيامبر ) !\r\n( 3 ) سپس طايفهء مزينه از مقابل آنها عبور كردند كه هزار نفر بودند و دويست اسب داشتند . آنها داراى سه علم بودند كه در دست بلال بن حارث و عبد اللّه بن عمرو و نعمان بن مقرّن بود . آنها با صداى بلند تكبير گفتند . ابو سفيان پرسيد : اينها چه كسانى هستند ؟ جواب داد : از مزينه هستند . ابو سفيان گفت : اى ابو الفضل ، مزينه را با ما چه مربوط كه الان بايد صداى تكبير و به هم خوردن اسلحه‌هاى آن‌ها را بشنوم ؟ !\r\nسپس طايفهء جهينه كه هشتصد نفر بودند ، عبور كردند و هر دويست نفر از آنها داراى يك علم بودند كه در دست رافع بن مكيث و سويد بن صخر و عبد اللّه بن بدر و معبد بن خالد بود و هنگام عبور سه بار تكبير گفتند .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\n( 1 ) سپس ابو واقد ليثى به همراه دويست نفر از بنى ليث و بنى بكر و بنى ضمرة ( از كنانه ) عبور كرد .\r\nابو سفيان پرسيد : اينها كى هستند ؟ جواب داد : بنى بكر ( از كنانه ) هستند . گفت : بله ، به خدا سوگند اينها بودند كه باعث شدند تا محمد بر ما حمله كند ( ! ) . به خدا سوگند كه مردم شومى هستند . به خدا قسم كه در قضيهء حمله بر بنى بكر مورد مشورت قرار نگرفتم و حتى آگاه نشدم و هنگامى كه جريان را فهميدم ، بسيار ناراحت شدم ، اما كار از كار گذشته بود . عباس گفت : شايد خدا نخواسته است كه محمد صلّى اللّه عليه و آله بر شما حمله كند تا همگى وارد اسلام شويد !\r\nگفته شده است : علم بنى ليث در دست صعب بن جثامهء ليثى بوده است كه همراه دويست و پنجاه نفر حركت مىكرد . وقتى مقابل ابو سفيان رسيدند : تكبير گفتند . او پرسيد : اين‌ها كى هستند ؟ عباس جواب داد : بنى ليث . در آخر سيصد نفر از أشجعىها گذشتند كه يك علم آنها در دست نعيم بن مسعود أشجعى و ديگرى در دست معقل بن سنان أشجعى بود . آنها هنگام عبور از مقابل ابو سفيان با صداى بلند تكبير گفتند . او پرسيد : اينها كى هستند ؟ عباس گفت : از أشجع هستند ! ابو سفيان با تعجّب گفت : اينها كه از سرسخت‌ترين دشمنان محمّد بودند ! عباس گفت : خدا اسلام را در دل‌هاى آنان وارد نموده است و اين از فضل خداوند - عز و جل - مىباشد و ساكت شد . « 1 »\r\n( 2 )\r\n\r\nمهاجران و انصار\r\nانصار چهار هزار نفر بودند كه پانصد اسب داشتند و مهاجران هفتصد نفر بودند كه سيصد اسب داشتند . « 2 »\r\nعده‌اى از مهاجران همراه جمع پانصد نفرى زبير بن عوّام عبور كرده بودند و حدود پانصد نفر باقى مانده بودند كه بعد از جمع چهار هزار نفرى انصار حركت مىكردند .\r\nهر طايفه‌اى از انصار داراى پرچم و علمى بودند و در ميان آنها هزار نفر خود را چنان با زره و كلاه‌خود مسلح كرده بودند كه جز چشمهايشان ديده نمىشد « 3 » ، براى همين به آنها الكتيبة الخضراء ؛ يعنى گردان سياهپوش گفته شد . « 4 »\r\n( 3 )\r\n\r\nالكتيبة الخضراء و پرچم\r\nواقدى روايت مىكند : وقتى كتيبهء خضراء رسول خدا صلّى اللّه عليه و آله به پيش آمد ، گرد و غبار زيادى از زير سم\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 819 - 820 .\r\n( 2 ) . همان ، ج 2 ، ص 800 .\r\n( 3 ) . مغازى واقدى ، ج 2 ، ص 821 و سيرهء ابن هشام ، ج 4 ، ص 47 .\r\n( 4 ) . سيرهء ابن هشام ، ج 4 ، ص 46 - 47 .\r\n","page_name":" 182 ","page_number":182},
  {"content":"\r\n\r\nاسبان به هوا برخاست . تا اين هنگام ابو سفيان با عبور هر طايفه‌اى مىپرسيد كه آيا محمّد عبور نكرده است ؟ ! عباس جواب مىداد : نه . پيامبر صلّى اللّه عليه و آله پرچم خود را به دست سعد بن عبادهء خزرجى داده بود و او جلوى كتيبه ( گردان سواره نظام ) حركت مىكرد .\r\nهنگامى كه سعد با پرچم محمد صلّى اللّه عليه و آله از جلوى ابو سفيان گذشت ، فرياد زد : اى ابو سفيان ، امروز روز انتقام است ، امروز روزى است كه حرمت‌ها شكسته مىشود ! و همراهانش آن را تكرار كردند .\r\n( 1 ) كم‌كم رسول اللّه صلّى اللّه عليه و آله پيش آمد در حالى كه بر ناقهء قصواء « 1 » سوار شده بود و با نصف برد يمانى قرمز « 2 » يا سياه « 3 » ، عمامه‌اى را بدون تحت الحنك به سر بسته بود . آن حضرت در ميان أقرع بن حابس و عيينة بن حصن « 4 » و اسيد بن حضير انصارى و ابى بكر حركت مىكرد و عمر بن خطاب كه خود را در سلاح پيچيده بود و شناخته نمىشد ، با صداى بلند شعر مىخواند . ابو سفيان او را نشناخت و از عباس پرسيد : اى ابو الفضل ، اين آوازخوان كيست ؟ جواب داد : او عمر بن خطاب است . ابو سفيان گفت : به خدا سوگند كه كار طايفهء بنى عدى بالا گرفته است ، پس از آنكه قليل و ذليل بودند . عباس گفت : اى ابو سفيان ، همانا خداوند هر كه را بخواهد به وسيله‌اى بالا مىبرد و عمر از كسانى است كه اسلام او را بالا برده است . « 5 » سپس ابو سفيان گفت : اى ابو الفضل ، هيچ‌گاه چنين كتيبه‌اى را نديده بودم و هيچ كسى همچنين كتيبه‌اى را براى من توصيف نكرده بود . سبحان اللّه ، هيچ كس چنين نيرويى ندارد و نمىتواند آن را فراهم كند ! آنگاه گفت : به درستى كه پادشاهى برادرزاده‌ات به زودى بسيار بزرگ و با شكوه مىشود ! از عباس روايت شده است كه به او گفتم : واى بر تو اى ابو سفيان ! اين پادشاهى نيست ، بلكه نبوت است ! و ابو سفيان گفت : « 6 » آرى همين طور است . « 7 »\r\n( 2 ) رسول خدا صلّى اللّه عليه و آله به پيش آمد تا به موازات ابو سفيان رسيد . ابو سفيان او را صدا زد و گفت : اى رسول خدا ، آيا به قتل و غارت قومت دستور داده‌اى ؟ ! همانا سعد - و كسانى كه با او بودند - وقتى كه از كنار ما گذشتند ، گفتند : اى ابو سفيان ، امروز روز انتقام است ، امروز روزى است كه حرمت‌ها شكسته مىشود ، امروز روزى است كه خدا قريش را خوار مىگرداند ! من تو را به خدا قسم مىدهم كه به قوم خود رحم كنى و همانا تو نيكوكارترين و مهربان‌ترين و نزديك‌ترين فرد نسبت به آنها هستى ! « 8 »\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 821 .\r\n( 2 ) . سيرهء ابن اسحاق ، ج 4 ، ص 47 .\r\n( 3 ) . مغازى واقدى ، ج 2 ، ص 823 - 824 .\r\n( 4 ) . همان ، ج 2 ، ص 804 .\r\n( 5 ) . همان ، ج 2 ، ص 821 .\r\n( 6 ) . مغازى واقدى ، ج 2 ، ص 822 و تاريخ يعقوبى ، ج 1 ، ص 59 .\r\n( 7 ) . سيرهء ابن اسحاق ، ج 4 ، ص 47 .\r\n( 8 ) . مغازى واقدى ، ج 2 ، ص 821 .\r\n","page_name":" 183 ","page_number":183},
  {"content":"\r\n\r\n( 1 ) عباس به پيامبر اكرم صلّى اللّه عليه و آله عرض كرد : اى رسول خدا ، بعيد نمىدانم كه سعد قصد حمله نداشته باشد . « 1 »\r\nو بنا به قولى اين جمله را عمر بن خطاب « 2 » يا عثمان بن عفّان و يا عبد الرحمن بن عوف « 3 » گفته است . براى همين پيامبر اكرم صلّى اللّه عليه و آله به على عليه السّلام فرمود : خود را به او برسان و پرچم را از او بگير و خودت پرچم را وارد شهر مكه كن . « 4 »\r\nعلى پيش رفت و پرچم را از او درخواست كرد . سعد بدون هيچ چون و چرايى پرچم را به او تحويل داد . « 5 »\r\nآنگاه حكيم بن حزام و بديل بن ورقاء « 6 » و جبير بن مطعم عدوى « 7 » نزد رسول خدا صلّى اللّه عليه و آله آمدند و اسلام آوردند و با او بيعت كردند . آن حضرت صلّى اللّه عليه و آله دو نفر اول را پيشاپيش سپاه اسلام به مكه فرستاد تا آنها را به اسلام ( يا تسليم ) دعوت كنند و از آنجا كه خانهء ابو سفيان در بالاى مكه و خانهء حكيم بن حزام در پايين مكه بود ، آن حضرت صلّى اللّه عليه و آله اضافه كرد : هر كسى وارد خانهء حكيم بن حزام شود در أمان است و هر كس در خانه‌اش را ببندد و دست از جنگ بردارد در أمان است . « 8 »\r\n( 2 )\r\n\r\nاعلان ابو سفيان\r\nواقدى روايت مىكند : عباس به ابى سفيان گفت : واى بر تو ، بشتاب و قوم خود را درياب ، قبل از آنكه رو در روى لشكر اسلام قرار گيرند ! ابو سفيان حركت كرد و پيش از همه از طرف كوه كداء ( در بالاى مكه )\r\n\r\n\r\n","description":"","footnote":"\r\n( 1 ) . ارشاد ، ج 1 ، ص 135 و در ص 60 آمده است : بعضى از افراد .\r\n( 2 ) . در سيرهء ابن هشام ، ج 4 ، ص 49 آمده است : ابن اسحاق گفت كه مردى از مهاجرين . و ابن هشام افزوده است : او همان عمر بن خطاب بوده است .\r\n( 3 ) . مغازى واقدى ، ج 2 ، ص 821 - 822 .\r\n( 4 ) . ارشاد ، ج 1 ، ص 60 و مثل آن در سيرهء ابن هشام ، ج 4 ، ص 47 نقل شده است و در مغازى واقدى ، ج 2 ، ص 822 آمده است :\r\nگفته مىشود كه رسول خدا صلّى اللّه عليه و آله على عليه السّلام را فرستاد و او پرچم را گرفت و وارد مكه كرد .\r\n( 5 ) . ارشاد ، ج 1 ، ص 134 و در مغازى واقدى ، ج 2 ، ص 822 آمده است : « پيامبر اكرم صلّى اللّه عليه و آله كسى را به سوى سعد فرستاد و او را از پرچمدارى عزل كرد و آن را به پسرش قيس بن سعد واگذار كرد . سعد از اينكه پرچم را به دست پسرش بسپارد خوددارى كرد و خواستار نشانه‌اى از طرف رسول خدا شد ! و آن حضرت صلّى اللّه عليه و آله عمامه‌اش را به عنوان علامت فرستاد . سعد آن را شناخت و پرچم را به پسرش تحويل داد ! و گفته شده است : پيامبر اكرم صلّى اللّه عليه و آله او را از پرچمدارى عزل نكرد ! » و به اين ترتيب خواسته‌اند كه كينه و دشمنى خود را با على بن أبي طالب عليه السّلام ابراز كنند ! و اين در حالى است كه ابن اسحاق آن را در جريان ورود به مكه نقل كرده و شيخ مفيد هم در ارشاد آن را آورده است !\r\n( 6 ) . اعلام الورى ، ج 1 ، ص 223 و مجمع البيان ، ج 10 ، ص 847 .\r\n( 7 ) . همان ، ج 1 ، ص 223 .\r\n( 8 ) . تفسير قمى ، ج 2 ، ص 321 و مجمع البيان ، ج 10 ، ص 848 و علّامه حلّى در كشف الحق و حميدى در الجمع بين الصحيحين از مسند ابى هريره در صحيح مسلم آورده است : وقتى انصار اين انتقال پرچم را شنيدند ، به همديگر مىگفتند : اين مرد [ همينطور آمده است 
  ] دچار رحم و عطوفت نسبت به عشيره‌اش و علاقه و محبت به خاك وطنش شده است ! چنان كه در دلائل الصدق ، ج 2 ، ص 26 ، چاپ بغداد هم آمده است .\r\n","page_name":" 184 ","page_number":184},
  {"content":"\r\n\r\nوارد شهر شد و با صداى بلند فرياد زد « 1 » : اى جماعت قريش ! اين محمد است كه با لشكرى گران كه نظير آن را نديده‌ايد به شما رو آورده است ! هر كس كه وارد خانهء ابى سفيان شود در أمان است ! « 2 » او همين طور خبر را اعلان مىكرد و پيش مىرفت تا در خانه بر همسرش هند دختر عتبهء مخزومى وارد شد . هند سر ابى سفيان را در دست گرفت و پرسيد : چه خبر ؟ ابو سفيان گفت : محمد با ده هزار نفر كه غرق در سلاح هستند ، پيش آمده است ! به من گفت كه إعلان كنم : هر كس وارد خانه‌ام شود در أمان است و هر كس سلاحش را بر زمين بگذارد در أمان است ! هند گفت : خدا رويت را سياه كند كه پيام‌آور بدى براى قومت بودى ! « 3 » سپس سبيل او را گرفت و گفت : اين چاق و چلّه بىخاصيت را بكشيد كه پيام‌آور بدى براى قومش بود ! ابو سفيان گفت : واى بر شما ! حرف‌هاى بيهودهء اين ضعيفه شما را مغرور نكند . او با لشكرى آمده كه نظير آن را نديده‌ايد . هر كس وارد خانهء ابو سفيان شود در أمان است . آنها گفتند : خدا تو را بكشد ! خانهء تو چه مشكلى از ما را حل مىكند ؟ ابو سفيان گفت : و هر كسى كه در خانه‌اش را به روى خود ببندد در أمان است و هر كسى كه در مسجد الحرام برود در أمان است . « 4 » واى بر شما ، من چيزى را ديده‌ام كه شما نديده‌ايد ! من مردان جنگى و اسلحه و مهماتى را ديده‌ام كه هيچ كس قدرت مقابله با آن را ندارد . « 5 »\r\n( 1 )\r\n\r\nخروش احمقانه\r\nخبرى با سندى از ابن اسحاق گذشت كه حماس بن قيس بن خالد الدّيلى از بنى بكر ( از كنانه ) ، قبل از دخول رسول خدا صلّى اللّه عليه و آله مشغول تعمير و اصلاح شمشيرش بود . همسرش از او پرسيد : شمشيرت را براى چه آماده مىكنى ؟\r\nگفت : براى محمد و اصحابش ! همسرش گفت : به خدا سوگند كه گمان نمىكنم اين شمشير در مقابل محمد و اصحابش كارى از پيش ببرد !\r\nاو و صفوان بن اميّه و عكرمة بن ابى جهل مخزومى و سهيل بن عمرو عده‌اى را در ناحيه‌اى به نام خندمه جمع كردند تا به جنگ و مقاومت در مقابل لشكر اسلام بپردازند . « 6 » كم‌كم عده‌اى از قريش و\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 822 .\r\n( 2 ) . سيرهء ابن اسحاق ، ج 4 ، ص 47 .\r\n( 3 ) . مغازى واقدى ، ج 2 ، ص 823 - 822 .\r\n( 4 ) . سيرهء ابن اسحاق ، ج 4 ، ص 47 .\r\n( 5 ) . مغازى واقدى ، ج 2 ، ص 823 .\r\n( 6 ) . سيرهء ابن اسحاق ، ج 4 ، ص 49 - 50 و خندمه ، بلكه خنادم سلسله‌اى از كوه‌هاى خشن است كه از شعب عامر در نزديكى مسجد الحرام شروع مىشود و در جهت شرق تا مفجر ادامه دارد و سپس از طرف جنوب تا كوه سدير در مقابل حجون ادامه دارد . -\r\n","page_name":" 185 ","page_number":185},
  {"content":"\r\n\r\nعده‌اى از بنى بكر از كنانه و هذيل مسلّح شده و به آنها پيوستند و قسم خوردند كه نگذارند محمّد بدون جنگ و خونريزى وارد مكه شود .\r\n( 1 )\r\n\r\nپيامبر اكرم صلّى اللّه عليه و آله در ذى طوى\r\nمسلمانان پيش‌تاز به ذى طوى رسيدند . در آنجا توقف كردند و به همديگر ملحق شدند تا ببينند كه رسول خدا صلّى اللّه عليه و آله چه مىگويد . « 1 »\r\nابن اسحاق روايت كرده است : رسول خدا صلّى اللّه عليه و آله وقتى به ذى طوى رسيد ، بر روى مركب خود ايستاد و لشكر خود را به اين ترتيب تقسيم كرد : زبير بن عوّام را فرماندهء جناح چپ قرار داد و به وى دستور داد كه از تنگهء كدى ( در پايين مكّه ) وارد شود . خالد بن وليد را فرماندهء جناح راست قرار داد كه قبايل أسلم ، جهينه ، مزينه و غفار تحت فرمان وى بودند و به او دستور داد كه از ليط كه آن هم در پايين مكه قرار دارد ، وارد شود . « 2 » و پرچم خود را نزديك خانه‌هاى مكه بر زمين بكوبد و به زبير دستور داد كه پرچم خود را در بالاى مكه در حجون بر زمين بكوبد و به او فرمود : از جاى خود تكان نخور تا نزد تو بيايم . سعد بن عباده را به فرماندهى كتيبهء انصار انتخاب نمود و او را پيشاپيش خود فرستاد « 3 » و فرمود كه از تنگهء كداء در بالاى مكه وارد شهر شود . « 4 »\r\n( 2 )\r\n\r\nافراد مهدور الدم\r\nابن اسحاق مىنويسد : رسول خدا صلّى اللّه عليه و آله به فرماندهان لشكر اسلام دستور داد كه در مكّه با كسى درگير\r\n\r\n\r\n","description":"","footnote":"\r\n- خنادم بر تمام بالاى مكه تا مسجد الحرام مشرف و مسلّط است . و در مقالهء عبد الرحمن خويلد در مجلهء ميقات ، ش 4 ، ص 203 - 204 آمده است كه چون رسول خدا صلّى اللّه عليه و آله مىخواست از آن طرف وارد مكه شود ، آنها مىخواستند كه در مقابل وى مقاومت كنند .\r\n( 1 ) . مغازى واقدى ، ج 2 ، ص 823 .\r\n( 2 ) . سيرهء ابن اسحاق ، ج 4 ، ص 47 - 49 و مغازى واقدى ، ج 2 ، ص 825 ازرقى در أخبار مكه اسم ليط را براى بخشى از درهء ذى طوى نام برده است كه در طرف غرب كعبه قرار دارد و امروزه تنضباوى ناميده مىشود و اين به خاطر درختچه‌هاى تنضب است كه بر روى آن مىروييده . اين مطلب در معجم معالم مكه التاريخية اثر عاتق بن غيث بلادى آمده و در مجلهء ميقات ، ج 3 ، ص 151 به نقل از وى ذكر شده است .\r\n( 3 ) . مجمع البيان ، ج 10 ، ص 848 .\r\n( 4 ) . مغازى واقدى ، ج 2 ، ص 825 و سيرهء ابن اسحاق ، ج 4 ، ص 49 . معروف اين است كه لشكر فتح از سه جهت وارد مكّه شدند :\r\nاذاخر كه رسول خدا صلّى اللّه عليه و آله از آنجا وارد شدند و كداء كه زبير و كتيبه‌هاى انصار از آنجا وارد شدند و كدى كه امروزه به ريع الرّسام معروف است و خالد بن وليد از آنجا داخل شد و امروزه خيابانى كه وى آن را طى كرده است ، خيابان خالد بن وليد ناميده مىشود و در آن مسجدى قرار دارد كه به وى منسوب است و در غرب مسجد الحرام قرار دارد . امّا زبير از محلهء معلاة در بالاى مكّه كه امروزه ريع الحجون است به سوى تنگه مدنىها در پايين كوه خنادم و از آنجا به سوى مسجد الحرام كه محل اجتماع لشكر اسلام بود ، رفت .\r\n","page_name":" 186 ","page_number":186},
  {"content":"\r\n\r\nنشوند ، مگر آنكه قصد جنگ داشته باشد ، به استثناى عده‌اى كه نبى اكرم صلّى اللّه عليه و آله را اذيت مىكردند و آن حضرت صلّى اللّه عليه و آله دستور قتل آنها را صادر كرده بود ، حتى اگر به پردهء كعبه آويزان شده باشند . « 1 »\r\n( 1 ) اسم اين افراد در خبرى كه حميرى آن را در قرب الاسناد از امام باقر عليه السّلام نقل كرده به اين صورت آمده است : عبد اللّه بن سعد بن ابى سرح ( مرتدى كه برادر رضاعى عثمان بود ) ، عبد اللّه بن خطل الأدرمى ، به خاطر اينكه غلام مسلمان خود را كشته بود و پس از ارتداد به مكه فرار كرده بود ، مقيس بن صبابه ليثى ، به خاطر اينكه مسلمانى را عمدا به جاى برادرش كه به خطا كشته شده بود ، به قتل رسانيد و پس از ارتداد به مكه فرار كرد ، و فرتنا و ساره كه دو زن خواننده‌اى بودند كه اشعارى در هجو پيامبر اكرم صلّى اللّه عليه و آله مىخواندند و در روز احد مشركان را به جنگ با رسول خدا صلّى اللّه عليه و آله مىشوراندند . « 2 »\r\n( 2 ) ابن اسحاق ، حويرث بن نقيذ را هم نيز اضافه كرده است . او از كسانى بوده كه در مكه آن حضرت صلّى اللّه عليه و آله را اذيت مىكرده است . « 3 » و عكرمة بن ابى جهل مخزومى . « 4 » و واقدى هبّار بن أسود و هند دختر عتبة بن ربيعهء مخزومى ، همسر ابو سفيان « 5 » و مادر معاويه را اضافه كرده است . و حلبى صفوان بن اميهء مخزومى را اضافه كرده است . « 6 »\r\nبه دنبال تقسيم رسول خدا صلّى اللّه عليه و آله زبير به سمتى رفت كه رسول خدا صلّى اللّه عليه و آله دستور داده بود و خالد بن وليد هم به سوى ليط در پايين مكه حركت كرد . و آزاد كردهء رسول خدا صلّى اللّه عليه و آله ، ابو رافع قبطى به دستور آن حضرت - چنان كه در عمرهء قضا نقل شد - به حجون در أبطح رفت و در آنجا چادرى از جنس پوست براى\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 4 ، ص 51 .\r\n( 2 ) . قرب الاسناد ، ص 61 و در ارشاد ، ج 1 ، ص 136 آمده است : امير المؤمنين يكى از اين آوازه‌خوان‌ها را كشت و ديگرى پنهان شد تا بعدا به او امان دادند و در زمان خلافت عمر بن خطاب اسبى در سرزمين ابطح او را لگد زد و كشت . و در مغازى واقدى ، ج 2 ، ص 860 آمده است : أرنبة كشته شد ؛ اما به فرتنا امان داده شد و تا زمان عثمان زنده بود تا اينكه يكى از دنده‌هايش شكست و به همين علت فوت كرد . و عثمان حكم كرد كه هشت هزار درهم به ورثه‌اش پرداخت شود كه شش هزار درهم ديه‌اش بود و دو هزار درهم به خاطر سختى جرم !\r\n( 3 ) . در ارشاد ، ج 1 ، ص 136 آمده است : على او را كشت . و همچنين در اعلام الورى ، ج 1 ، ص 224 و مجمع البيان ، ج 10 ، ص 848 آمده است .\r\n( 4 ) . مطلب به همين صورت در خبر طبرسى در مجمع البيان ج 8 ، ص 506 - 507 از سدّى از مصعب بن سعد از پدرش آمده است .\r\n( 5 ) . مغازى واقدى ، ج 2 ، ص 825 و تاريخ يعقوبى ، ج 1 ، ص 59 - 60 و مناقب حلبى ، ج 1 ، ص 208 .\r\n( 6 ) . مناقب آل ابى طالب ، ج 1 ، ص 208 و به زودى تفصيل آن خواهد آمد . و يكى از كسانى كه پس از هجرت حضرت رسول از مكه به مدينه ، از مدينه به مكه هجرت كرد : ابو عامر راهب فاسق بود . هنگام فتح مكه در آنجا بوده است ، و گويا پيامبر به همين اكتفا فرموده كه بر او لقب فاسق نهاد و ديگر خونش را در روز فتح مكه هدر ننمود ، گرچه او نيز از آزاردهندگان و بدزبانان و تحريك كنندگان عليه آن حضرت بود ، و شايد اين به رعايت فرزند شهيدش در أحد ، حنظلهء غسيل الملائكة بوده است ، اما او از مكه به طائف فرار كرد ، شايد براى اينكه آنان را عليه آن حضرت بشوراند ، التبيان ، ص 298 و از آن در مجمع البيان ، ج 5 ، ص 110 .\r\n","page_name":" 187 ","page_number":187},
  {"content":"\r\n\r\nآن حضرت صلّى اللّه عليه و آله زد . عقيل بن أبي طالب منزل رسول خدا صلّى اللّه عليه و آله و منزل برادران و خواهرانش را در مكه فروخته بود ، براى همين وقتى به رسول خدا صلّى اللّه عليه و آله عرض شد : آيا در منزل خود در شعب اقامت نمىكنى ؟\r\nپرسيد : مگر عقيل منزلى براى ما باقى گذاشته است ؟ ! گفته شد : در منازل ديگران اقامت كن . فرمود : به خانهء ديگران نمىروم . « 1 »\r\n( 1 )\r\n\r\nبرخورد عكرمة بن ابى جهل مخزومى با خالد بن وليد مخزومى\r\nدر خبر ابن اسحاق گذشت كه عكرمة بن ابى جهل مخزومى و صفوان بن اميّه و سهيل بن عمرو افرادى را در خندمه جمع كردند تا با مسلمانان مقابله كنند . « 2 » در اين حال خالد بن وليد به همراه افرادش از ليط در كدى در جهت پايين مكه وارد شهر شد .\r\n( 2 ) واقدى مىنويسد : خالد عده‌اى از قريش را ديد كه همراه عكرمة بن ابى جهل و سهيل بن عمرو و صفوان بن اميّه جمع شده‌اند . آنها به مسلمانان تيراندازى كرده و شمشيرهايشان را كشيدند و به خالد گفتند : هرگز نمىگذاريم كه بدون جنگ و خونريزى وارد شهر شويد ! خالد اصحابش را مورد خطاب قرار داد كه با آنها وارد جنگ شوند و در نتيجه بيست و چهار نفر از آنها كشته شدند و چهار نفر از هذيلىها هم شهيد گشتند . « 3 »\r\n( 3 ) ابن اسحاق مىنويسد : همراه خالد بن وليد ، خنيس بن خالد ( خزاعى ) و كرز بن جابر فهرى حضور داشتند كه سواره نظام همراه خالد را از تنگهء تنگى عبور دادند و با مشركان در اين نقطه درگير شدند . در\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 829 و اين خبر عقيل در مجمع البيان ، ج 9 ، ص 221 و الدرجات الرفيعه ، ص 54 نيز آمده است و در مجمع البحرين مىگويد : بطىء : سرزمين هموارى است كه در آن سنگريزه باشد ، و راه سيلاب وسيعى در مكه بوده است كه ابتدايش از انتهاى سه گوشهء كوه در درهء منى شروع و آخرش كنار گورستان معلاة بوده است . و بلادى در معجم معالم مكة التاريخيه مىگويد : مردم مكه مىگويند : بطىء از سرازيرى ريع الحجون تا مسجد الحرام است و ابطح از ريع الحجون به سوى شرق تا چاه شيبى است .\r\n( 2 ) . سيرهء ابن اسحاق ، ج 4 ، ص 49 .\r\n( 3 ) . با تكيه بر توصيفى كه از كوه خندمه آورديم و با توجه به تصريح متون ابن اسحاق و واقدى بر اينكه درگيرى در خندمه صورت گرفته است ؛ عاتق بن غيث بلادى در معجم معالم مكّة التاريخية در حاشيه اين خبر گفته است : اين ناشى از اين است كه خالد بن وليد به عنوان يك قهرمان در ذهن مسلمانان جاى گرفته است و به ذهنشان نمىرسد كه كس ديگرى چنين حماسه‌اى را فرماندهى كرده باشد ، مگر خالد بن وليد . ولى اين توهّمى بيش نيست ؛ زيرا خالد از كدى وارد شهر مكه شده است و كدى در غرب مسجد الحرام قرار دارد . . . در اين صورت چگونه خالد بن وليد در خندمه كه در بالاى مكه قرار دارد ، جنگيده است ؟ ! بلكه اين‌ها گروهى از مسلمانان بوده‌اند كه بدون شك زبير آنها را فرستاده است تا بر كوه خندمه كه بر تمام محلهء معلاة مكه تا مسجد الحرام مشرف بوده است ، مسلّط شوند تا زمينهء نزول رسول خدا صلّى اللّه عليه و آله در أبطح فراهم شود . فرماندهء آنها ، زبير دستور داده بود كه اين منطقه را پاكسازى كنند تا منطقهء معلاة از دشمن تخليه شده و أمن شود . امروزه اين منطقه در ريع الحجون ، بين تنگهء مدنىها و مسجد الحرام واقع شده است ، مجلهء ميقات ، ج 4 ، ص 203 - 204 .\r\n","page_name":" 188 ","page_number":188},
  {"content":"\r\n\r\nنتيجه خنيس بن خالد خزاعى شهيد شد و كرز بن جابر در حالى كه رجز مىخواند بر مشركان حمله كرد و آن قدر جنگيد تا شهيد شد و سلمة بن الميلاء جهنى هم مجروح شد . « 1 »\r\n( 1 ) واقدى مىگويد : به دختران سعيد بن عاص اموى گفته شد كه رسول خدا صلّى اللّه عليه و آله وارد مكه شده است ! آنها بلافاصله روسرىهاى خود را درآوردند و با آن بر صورت اسب‌هاى مشركان مىزدند و آنها را به جنگ تحريك مىكردند . در همين حال عبد اللّه بن هلال بن خطل أدرمى ( مهدور الدم ) در حالى كه غرق در سلاح بود و بر اسبى دم دراز سوار شده بود و نيزه‌اى در دست داشت از كنار آنها گذشت . آنها با روسرىهاى خود بر صورت اسب او زدند تا او را به جنگ تحريك كنند . او گفت : به خدا سوگند كه آنها وارد مكه نمىشوند مگر اينكه از زخم‌هاى شمشير من ، خون مثل دهانه‌هاى مشك‌ها فوّاره كند ! امّا وقتى كه به خندمه رسيد و صحنهء جنگ و مبارزان مسلمان را مشاهده كرد ، ترس و وحشت او را فراگرفت به گونه‌اى كه نمىتوانست خود را روى اسب نگاه دارد . « 2 »\r\n( 2 ) هنگامى كه رسول خدا بر تنگه أذاخر « 3 » مشرف شد ، نگاهى به خانه‌هاى مكّه انداخت و خدا را به خاطر اين پيروزى حمد و ثنا گفت ، و به چادر خودش نگاه كرد . جابر بن عبد اللّه انصارى مىگويد : من ملازم آن حضرت صلّى اللّه عليه و آله بودم . ما در أبطح در جهت شعب ابى طالب ، همان جايى كه رسول خدا صلّى اللّه عليه و آله و بنى هاشم به مدت سه سال در آنجا محاصره شده بودند ، اطراق كرده بوديم . در آنجا پيامبر صلّى اللّه عليه و آله به من فرمود :\r\nاى جابر ، اينجا در مدتى كه قريشيان به علّت كفر خويش عليه ما هم‌قسم شده بودند منزلگاه ما بود . « 4 » و در روز جمعه بيستم ماه مبارك رمضان بود « 5 » و آن حضرت صلّى اللّه عليه و آله از آنجا برق شمشيرها را در خندمه ديد و پرسيد : اين درگيرىها چيست ؟ مگر همه را از جنگ منع نكرده بودم ؟ ! عرض شد : اى رسول خدا ، خالد است كه وارد جنگ شده و اگر آنها شروع نمىكردند ، او وارد جنگ نمىشد .\r\nرسول خدا صلّى اللّه عليه و آله فرمود : خدا به خير بگذراند . « 6 »\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 4 ، ص 50 . واقدى اين فرد را از همراهان زبير دانسته و دوّمى را خالد أشعر ناميده است و قاتل وى را خالد بن ابى جزع جمحى دانسته است ، مغازى واقدى ، ج 2 ، ص 828 .\r\n( 2 ) . مغازى واقدى ، ج 2 ، ص 827 .\r\n( 3 ) . ازرقى در كتاب اخبار مكّه ، ج 2 ، ص 289 مىنويسد : در روز فتح مكه رسول خدا صلّى اللّه عليه و آله از راه أذاخر وارد مكه شد و اين همان تنگه‌اى است كه بر ديوار خرمان مشرف است و بلادى در معجم معالم مكه مىگويد : ديوار خرمان امروزه خرمانيه ناميده مىشود و در ابتداى مكه قرار دارد .\r\n( 4 ) . مغازى واقدى ، ج 2 ، ص 827 و امروزه جايگاه امانات و ايستگاه تاكسىها است .\r\n( 5 ) . سيرهء ابن هشام ، ج 4 ، ص 80 و مغازى واقدى ، ج 3 ، ص 873 گفته شد كه شروع حركت آن حضرت از مدينه در دهم آن ماه بوده است . و در اعلام الورى ، ج 1 ، ص 218 آمده است كه خروج در روز سوم آن ماه بوده و ورود او به مكه در سيزدهم رمضان بوده است ، ج 1 ، ص 226 .\r\n( 6 ) . مغازى واقدى ، ج 2 ، ص 826 .\r\n","page_name":" 189 ","page_number":189},
  {"content":"\r\n\r\n( 1 )\r\n\r\nشكست مقاومت كنندگان\r\nواقدى مىنويسد : مقاومت كنندگان شكست سختى خوردند و به هر سو فرار كردند . مسلمانان به تعقيب آنها پرداختند و بعضى از آنها در بازار حزورة ( در مسعى ) كشته شدند و عده‌اى به بالاى كوه‌ها فرار كردند . عبد اللّه بن هلال بن خطل أدرمى خود را به كعبه رساند و از اسب پياده شد و سلاحش را انداخت و زير پردهء كعبه رفت ! مردى از بنى كعب [ بن عمرو از خزاعه به او رسيد و او را نكشت ؛ ولى 
  ] كلاه‌خود و مغفر و زره و لباس زير زره‌اش را برداشت و اسبش را گرفت و سوار شد و به پيامبر اكرم صلّى اللّه عليه و آله ملحق شد « 1 » .\r\nبه دنبال آن عمار بن ياسر و سعيد بن حريث مخزومى به سرعت به سوى او رفتند كه سعيد از عمّار جلو افتاد و او را كشت . « 2 »\r\n( 2 ) ابو سفيان و حكيم بن حزام از راه رسيدند و فرياد زدند : اى جماعت قريش ، چرا خود را به كشتن مىدهيد ؟ ! هر كس وارد خانه‌اش شود در أمان است ! هر كس سلاحش را بر زمين بگذارد در أمان است ! مردم اسلحه‌هاى خود را در كوچه‌ها مىانداختند و به سرعت وارد خانه‌هاى خود شده و در را مىبستند ! در اين حال حماس بن قيس بن خالد الدّيلى فرار كرد و در حالى كه از ترس رنگ بر چهره نداشت ، به پشت در خانه‌اش رسيد و در زد . همسرش در را باز كرد و او وارد خانه شد . « 3 »\r\n( 3 ) ابن اسحاق و واقدى با سند خود از اسماء دختر ابو بكر از عمّه‌اش ، قريبه دختر ابى قحافه روايت كرده‌اند : پدرم كه كور بود به من گفت : دخترم ، دستم را بگير و به كوه ابو قبيس ببر تا ببينم كه چه خبر است .\r\nاو را بالاى كوه ابو قبيس بردم . از من پرسيد : دخترم ، چه مىبينى ؟ گفتم : افراد زيادى را مىبينم كه ( در ذى طوى ) جمع شده‌اند . او گفت : آن‌ها سواره نظام هستند . سپس آن جمع متفرق شد و من جريان را به او گفتم . او گفت : لشكريان متفرق شده‌اند ، پس به سوى خانه برويم ! او را به سوى خانه حركت دادم كه در مسير بازگشت يكى از سربازان مسلمان گردنبند نقرهء مرا از گردنم كند و برد . « 4 »\r\n\r\n\r\n","description":"","footnote":"\r\n( 1 ) . همان ، ج 2 ، ص 826 - 827 .\r\n( 2 ) . إعلام الورى ، ص 222 و مجمع البيان ، ج 10 ، ص 848 و واقدى در ج 2 ، ص 159 ، مىنويسد : گفته مىشود كه عمّار بن ياسر يا سعيد بن حريث يا شريك بن عبده او را كشته است اما آنچه كه به نظر ما صحيح‌تر است اين است كه ابو برزهء أسلمى او را كشته است .\r\n( 3 ) . همسرش از روى تمسخر به او گفت : تا الان منتظر بودم كه بيايى و حال كه آمده‌اى ، خادمى را كه وعده داده بودى ، نياورده‌اى ؟ ! حماس گفت : اين حرف‌ها را رها كن و در را محكم ببند !\r\nهمسرش گفت : مگر چه شده است ؟\r\nگفت : هر كسى كه در خانه‌اش را ببندد در امان است و سپس شعرى خواند به اين مضمون كه اگر در خندمه حاضر بودى ، مىديدى كه عكرمة بن ابى جهل و صفوان بن اميّه و ابو يزيد فرار كردند و مىديدى كه شمشيرهاى مسلمانان چگونه جمجمه‌ها را مىشكست و سرها را مىپراند !\r\nاين خبر در مغازى واقدى ، ج 2 ، ص 826 - 827 و سيرهء ابن هشام ، ج 4 ، ص 50 - 51 آمده است .\r\n( 4 ) . سيرهء ابن اسحاق ، ج 4 ، ص 48 و مغازى واقدى ، ج 2 ، ص 824 .\r\n","page_name":" 190 ","page_number":190},
  {"content":"\r\n\r\n( 1 )\r\n\r\nأمان دادن امّ هانى\r\nابن اسحاق با سند خود از ابى مرّه ، آزاد كردهء عقيل بن ابى طالب از خواهرش ام هانى ، دختر ابو طالب و همسر هبيرة بن أبى وهب مخزومى نقل مىكند : هنگامى كه رسول خدا صلّى اللّه عليه و آله از بالاى مكه وارد شهر شد ، دو نفر از خويشاوندان من از بنى مخزوم به خانه من پناهنده شدند . « 1 »\r\n( 2 ) مفيد در ارشاد مىنويسد : به على عليه السّلام خبر رسيد كه خواهرش امّ هانى به عده‌اى از بنى مخزوم پناه داده است كه از جملهء آنها حارث بن هشام و قيس بن سائب بودند . او در حالى كه سر و صورتش را با كلاه‌خود پوشانده بود به سوى منزل خواهرش حركت كرد و فرياد زد : هر كه را پناه داده‌ايد ، اخراج كنيد ! امّ هانى كه على عليه السّلام را نشناخته بود ، خارج شد و گفت : اى بندهء خدا ، من امّ هانى ، دختر عموى رسول خدا صلّى اللّه عليه و آله و خواهر على بن أبي طالب هستم . زودتر از خانه من فاصله بگير . امير المؤمنين عليه السّلام گفت : ممكن نيست ، آنها را اخراج كن ! امّ هانى گفت : به خدا سوگند كه نزد رسول خدا مىروم و از تو شكايت خواهم كرد ! پس على عليه السّلام كلاه‌خود را از سرش برداشت . ام هانى او را شناخت و به سرعت به سوى او رفت و او را در آغوش كشيد و گفت : فدايت شوم ، قسم خورده‌ام كه نزد رسول خدا صلّى اللّه عليه و آله از تو شكايت كنم ! على عليه السّلام فرمود : نزد او برو تا به قسمت عمل كرده باشى . او در بالاى مكّه است . « 2 »\r\n( 3 ) همچنين واقدى با سند خود از ابى مرّة آزاد كردهء عقيل ، از امّ هانى روايت مىكند : به خيمهء رسول خدا صلّى اللّه عليه و آله در بطحاء رفتم . فاطمه را در آن ديدم . به او گفتم : از دست برادرم على عليه السّلام چه كشيدم ؟ ! به دو تن از خويشاوندان شوهرم كه مشرك هستند ، پناه داده‌ام ، اما او آمده است تا آنها را بكشد . « 3 » فاطمه گفت : تو به مشركان پناه مىدهى ؟ ! گويى از شوهرش نسبت به من سخت‌گيرتر بود ! در همين هنگام رسول خدا صلّى اللّه عليه و آله از راه رسيد در حالى كه يك لباس بر تن داشت و گرد و غبار چهره‌اش را فراگرفته بود . وقتى چشمش بر من افتاد ، مرا شناخت و گفت : مرحبا به فاخته ، ام هانئ ! عرض كردم : از پسر مادرم على عليه السّلام چه ديدم ! نزديك بود كه از دست او رها نشوم ! به دو تن از مشركانى كه از خويشاوندان شوهرم هستند ، پناه دادم ، اما او آمده و مىخواهد تا آنها را بكشد ! فاطمه گفت : اى امّ هانى ، آيا آمده‌اى از على عليه السّلام شكايت كنى كه دشمنان خدا و رسولش را ترسانده است ؟ !\r\n( 4 ) رسول خدا صلّى اللّه عليه و آله فرمود : خداوند به سعى و تلاش على اجر و مزد دهد . من به كسانى كه پناه داده‌اى ،\r\n\r\n\r\n","description":"","footnote":"\r\n( 1 ) . در سيرهء ابن هشام ، ج 4 ، ص 52 آمده است كه اين دو نفر : حارث بن هشام و زهير بن ابى اميّه بوده‌اند و واقدى ، ج 2 ، ص 829 مىگويد : و عبد اللّه بن ابى ربيعه هم بوده است و امّا همسر ام هانى ، هبيرة به منطقهء نجران در يمن فرار كرد و در همانجا ماند تا بر شرك خويش فوت كرد .\r\n( 2 ) . ارشاد ، ج 1 ، ص 137 .\r\n( 3 ) . مغازى واقدى ، ج 2 ، ص 830 .\r\n","page_name":" 191 ","page_number":191},
  {"content":"\r\n\r\nپناه دادم و اين به خاطر خويشاوندى تو با على بن أبي طالب است . « 1 » سپس به فاطمه گفت كه مقدارى آب برايش بياورد . « 2 » و از ظرفى كه اثر خمير و آرد در آن ديده مىشد ، مقدارى آب بر روى خود ريخت و رو به قبله ايستاد . هنگامهء ظهر بود و آن حضرت صلّى اللّه عليه و آله هشت ركعت نماز خواند و ركوع‌ها را آنچنان طولانى به جاى آورد كه قبل و بعد از آن از وى ديده نشد . « 3 »\r\n( 1 )\r\n\r\nورود رسول خدا صلّى اللّه عليه و آله به بيت اللّه الحرام\r\nرسول خدا صلّى اللّه عليه و آله غسل كرد و مقدارى از روز را در منزلگاه خود استراحت كرد . مردم براى ديدن او صف كشيده بودند . لشكريان اسلام از حجون تا خندمه را پر كرده بودند . سپس درخواست كرد كه شتر قصواء را آوردند آنگاه كلاه‌خود را بر سر گذاشت و خود را كاملا مسلح كرد و بر قصواء سوار شد در حالى كه محمد بن مسلمه افسار آن را به دست گرفته بود . مشركان از بالاى كوه‌ها او را مىنگريستند . رسول خدا صلّى اللّه عليه و آله همانطور كه بر قصواء سوار بود ، پيش آمد تا كنار كعبه رسيد و با عصاى خود حجر الاسود را استلام نمود و تكبير گفت . به دنبال وى مسلمانان هم تكبير گفتند و تكبير را ادامه دادند ، به طورى كه از صداى تكبير آنها ، مكه به لرزه درآمد تا اينكه رسول خدا صلّى اللّه عليه و آله به آنها اشاره نمود كه سكوت اختيار كنند .\r\nدر اطراف كعبه سيصد بت نصب شده بود . شصت عدد از بت‌ها به وسيلهء قلع و سرب در جاى خود نصب شده بودند و بزرگترين آنها هبل بود كه بالاى در كعبه نصب شده بود .\r\n( 2 ) رسول خدا صلّى اللّه عليه و آله همانطور كه سوار قصواء بود به طواف كعبه پرداخت . مقابل هر بتى كه مىرسيد ، با چوبدستىاش بدان اشاره مىكرد و مىفرمود :  « جاءَ الْحَقُّ وَ زَهَقَ الْباطِلُ إِنَّ الْباطِلَ كانَ زَهُوقاً »  « 4 » . آن حضرت صلّى اللّه عليه و آله با عصايش به بت‌ها اشاره مىكرد . « 5 » و به صورت هيچ بتى اشاره نمىكرد مگر آنكه از پشت بر زمين واژگون مىشد و به پشت هيچ بتى اشاره نمىكرد مگر آنكه از طرف صورت بر زمين واژگون مىشد . تا اينكه تمام بت‌ها واژگون شدند ! « 6 »\r\n\r\n\r\n","description":"","footnote":"\r\n( 1 ) . ارشاد ، ج 1 ، ص 138 .\r\n( 2 ) . مغازى واقدى ، ج 2 ، ص 830 .\r\n( 3 ) . فروع كافى ، ج 1 ، ص 125 - 126 و همچنين در واقدى ، ج 2 ، ص 830 و 868 آمده است : ام هانى در صحبت‌هايش مىگفت :\r\nهيچ كس را نديدم كه دندان‌هايى به زيبايى دندان‌هاى رسول خدا صلّى اللّه عليه و آله داشته باشد و آن حضرت صلّى اللّه عليه و آله موهاى خود را به صورت چهار گيسو به هم بافته بود .\r\n( 4 ) . اسراء ( 17 ) ، 81 .\r\n( 5 ) . مغازى واقدى ، ج 2 ، ص 831 - 832 .\r\n( 6 ) . سعد السعود ، ص 220 به نقل از تفسير كلبى كه تمام آن چنين است : اهل مكه از ديدن اين واقعه تعجب كردند و به همديگر مىگفتند : مردى را نديده‌ايم كه از محمّد ساحرتر باشد ! .\r\n","page_name":" 192 ","page_number":192},
  {"content":"\r\n\r\n( 1 ) در ارشاد شيخ مفيد آمده است كه به امير المؤمنين عليه السّلام فرمود : اى على ، مشتى از شن را به من بده .\r\nامير المؤمنين عليه السّلام مشتى سنگريزه را برداشت و به رسول خدا صلّى اللّه عليه و آله داد . آن حضرت صلّى اللّه عليه و آله سنگريزه‌ها را به سوى بت‌ها پرتاب مىكرد و آيهء شريفه را خواند . و هيچ بتى نماند مگر آنكه واژگون شد . سپس دستور داد كه آنها را از مسجد الحرام بيرون ببرند و متلاشى كنند و به دور بريزند . « 1 »\r\n( 2 ) واقدى با سند خود از عكرمه از ابن عباس روايت مىكند : پس از آنكه آن حضرت صلّى اللّه عليه و آله از طواف فارغ شد از قصواء پياده شد و معمر بن عبد اللّه بن نضلة پيش آمد و شتر را از مسجد خارج كرد . آنگاه رسول اللّه صلّى اللّه عليه و آله متوجّه مقام ابراهيم شد كه در آن زمان به كعبه چسبيده بود . « 2 »\r\n\r\n\r\n","description":"","footnote":"\r\n( 1 ) . ارشاد ، ج 1 ، ص 832 . و ابن هشام در ج 4 ، ص 59 از فضالة بن عمير بن ملوّح ليثى روايت مىكند كه او به پيامبر اكرم صلّى اللّه عليه و آله نزديك شد در حالى كه آن حضرت صلّى اللّه عليه و آله مشغول طواف بود و مىخواست كه او را بكشد . پس از آنكه به پيامبر صلّى اللّه عليه و آله نزديك شد ، آن حضرت صلّى اللّه عليه و آله از او پرسيد : آيا فضاله هستى ؟ جواب داد : بله يا رسول اللّه . پرسيد : پيش خود چه مىگفتى ؟ جواب داد : چيزى نمىگفتم ، مشغول ذكر خدا بودم . پيامبر صلّى اللّه عليه و آله لبخندى زد و فرمود : از خدايت آمرزش بخواه . سپس دست مباركش را بر سينهء فضاله گذاشت ! فضاله مىگويد : وقتى كه دست خود را برداشت ، هيچ كس در نظر من محبوب‌تر از او نبود ! البته بايد گفت كه پيامبر اكرم صلّى اللّه عليه و آله در روز فتح طواف را به صورت سواره انجام داده ، در اين صورت برايش ممكن نبوده است كه دست بر سينهء فضاله بگذارد ، مگر اينكه بگوييم اين جريان در طواف روز ديگرى روى داده است .\r\n( 2 ) . در خبر مربوط به نماز آن حضرت صلّى اللّه عليه و آله در پشت مقام ابراهيم عليه السّلام در عمرهء قضا خبرى را از كلينى نقل كرديم . كلينى در فروع كافى ، ج 4 ، ص 223 ، حديث 2 و صدوق در كتاب من لا يحضره الفقيه ، ج 2 ، ص 185 ، حديث 12 با سندهاى خودشان از امام باقر عليه السّلام روايت مىكنند كه فرمود : مكانى كه حضرت ابراهيم صلّى اللّه عليه و آله مقام را در آنجا قرار داده بود ، در كنار كعبه بود . مقام در همانجا بود تا اهل جاهليت آن را به جايى كه امروزه قرار دارد ، منتقل كردند . هنگامى كه رسول خدا صلّى اللّه عليه و آله مكه را فتح كرد ، آن را به مكانى برگرداند كه ابراهيم عليه السّلام آن را در آنجا قرار داده بود .\r\nسجستانى در مسند عايشه ، ص 82 ، حديث 73 از هشام بن عروه از پدرش عروة بن زبير ( از خاله‌اش عايشه ) نقل مىكند :\r\nرسول خدا صلّى اللّه عليه و آله در كنار كعبه نماز مىخواند به طورى كه چيزى بين او و كعبه حايل نبود و ابو بكر همچنين مىكرد و عمر هم در ابتداى حكومت چنين مىكرد تا اينكه مردم را مجبور كرد كه در مقام فعلى نماز بخوانند .\r\nبيهقى در السنن الكبرى ، ج 5 ، ص 75 و أزرقى در اخبار مكه ، ج 2 ، ص 30 و همچنين فاكهى ، در اخبار مكه ج 1 ، ص 442 و ابن حجر در فتح البارى ، ج 6 ، ص 406 و ج 8 ، ص 169 و ابن كثير در تفسير ، ج 1 ، ص 384 و عبد الرزاق در المصنف ، ج 5 ، ص 48 آن را روايت كرده‌اند . تمام خبر سابق از كلينى و صدوق از امام باقر عليه السّلام چنين است : مقام در همانجا بود تا اينكه عمر به حكومت رسيد و از مردم پرسيد : كداميك از شما جاى سابق مقام را مىشناسد ؟ !\r\nمردى گفت : من ؛ زيرا فاصلهء آن را از كعبه با بندى چرمى اندازه گرفته‌ام و آن هنوز پيش من است .\r\nعمر گفت : آن را بياور . او آن را آورد و عمر اندازه را گرفت و مقام را به اين مكان منتقل كرد .\r\nهمچنين كلينى در روضهء كافى ، ص 51 خطبه‌اى را از على عليه السّلام روايت كرده است كه در آن مىفرمايد : « حاكمان قبل از من ، اعمالى را مرتكب شده‌اند كه در آنها با رسول خدا صلّى اللّه عليه و آله مخالفت ورزيدند . آنها عمدا با رسول خدا صلّى اللّه عليه و آله مخالفت كردند و پيمان‌شكنى كرده و راه و روش و سنّتش را دگرگونه نمودند ! و اگر مىخواستم كه مردم را به ترك اين كارها وادارم و كارها را به صورت نخست بازگردانم ، به همان صورتى كه در زمان رسول خدا صلّى اللّه عليه و آله بوده است ، سربازانم از اطرافم پراكنده مىشدند و تنها مىماندم . . . چه مىگوييد اگر دستور مىدادم كه مقام ابراهيم را به جايى كه رسول خدا صلّى اللّه عليه و آله آن را در آنجا قرار داده بود ، بازگردانند . . . در اين صورت از اطرافم پراكنده مىشدند . . . » .\r\n","page_name":" 193 ","page_number":193},
  {"content":"\r\n\r\nپيامبر اكرم صلّى اللّه عليه و آله در آنجا دو ركعت نماز به جاى آورد در حالى كه زره و كلاه‌خود و عمامه بر تن و سر داشت .\r\n( 1 ) از جابر بن عبد اللّه انصارى روايت كرده‌اند : وقتى كه همهء بت‌ها بر زمين واژگون شدند و فقط بت بزرگ هبل باقى مانده بود كه جلوى در كعبه نصب شده بود ؛ پيامبر اكرم صلّى اللّه عليه و آله به على عليه السّلام نگاه كرد و فرمود :\r\nاى على ، آيا بر شانه‌ام مىنشينى يا بر شانه‌ات بنشينم تا هبل را سرنگون كنيم ؟ على عليه السّلام عرض كرد : بلكه شما بر شانه من بنشينيد . وقتى كه على عليه السّلام نشست و پيامبر صلّى اللّه عليه و آله بر شانه‌اش رفت ، على عليه السّلام عرض كرد : بلكه من بر شانهء شما مىروم اى رسول خدا .\r\nپيامبر صلّى اللّه عليه و آله پايين آمد و خنديد و پشت خود را خم كرد و فرمود : بر شانه‌هاى من بالا برو . على عليه السّلام بر شانه‌اش سوار شد و سپس پيامبر صلّى اللّه عليه و آله از جاى خود برخاست تا على عليه السّلام از كعبه بالا رفت . رسول خدا صلّى اللّه عليه و آله از آنجا كنار رفت . هبل ، بت بزرگ قريش بود كه از مس بود و بر كعبه ميخ‌كوب شده بود . نبى اكرم صلّى اللّه عليه و آله به على عليه السّلام فرمود : او را بكن و على عليه السّلام زور مىزد كه آن را بكند و رسول خدا صلّى اللّه عليه و آله او را تشويق مىنمود .\r\nسپس به او فرمود : به آن ضربه بزن و على عليه السّلام ضربه زد تا آن را شكست . آنگاه به او فرمود ، آن را پرت كن و على آن را به پايين پرت كرد و بت تكه‌تكه شد . هنگامى كه على عليه السّلام مىخواست پايين بيايد براى رعايت ادب و به خاطر دلسوزى نسبت به پيامبر اكرم صلّى اللّه عليه و آله از طرف ناودان كعبه خود را پايين انداخت و پس از آن كه از جايش بلند شد ، خنديد . پيامبر صلّى اللّه عليه و آله از علّت خندهء او سؤال كرد . على عليه السّلام فرمود : زيرا كه از اين ارتفاع بلند خودم را پرتاب كردم و هيچ احساس درد نكردم . پيامبر صلّى اللّه عليه و آله گفت : چگونه احساس درد كنى در حالى كه محمد تو را بالا برد و جبرئيل تو را پايين آورد . « 1 »\r\n( 2 ) واقدى مىنويسد : در اين حال ابو سفيان شاهد ماجرا بود و زبير بن عوّام به او گفت : اى ابو سفيان ؛ همانا هبل شكسته شد ! تو در روز احد با غرور مىگفتى كه هبل پيروزى را بر شما ارزانى داشته است ؟ !\r\nابو سفيان گفت : اين‌ها را واگذار اى پسر عوّام . به نظر من اگر غير از خداى محمد [ ؟ ! 
  ] خداى ديگرى بود ، غير از اين مىشد . « 2 » سپس پيامبر همراه عباس بن عبد المطّلب به سوى چاه زمزم رفت و عباس يا ابو سفيان بن حارث بن عبد المطّلب دلوى از آب را كشيد و او از آن نوشيد . « 3 »\r\n\r\n\r\n","description":"","footnote":"\r\n( 1 ) . عده‌اى از مورخان و محدثان اين حادثه را نقل كرده‌اند كه علامهء امينى چهل منبع را در الغدير ، ج 7 ، ص 10 - 13 معرفى كرده كه آن را روايت كرده‌اند . و در كتاب من لا يحضره الفقيه ، ج 2 ، ص 238 ، چاپ تهران ، و ص 154 ، چاپ نجف ، شيخ صدوق با سند خود از امام صادق عليه السّلام روايت مىكند : على عليه السّلام از دوش پيامبر صلّى اللّه عليه و آله بالا رفت و هبل را پايين انداخت . رسول خدا صلّى اللّه عليه و آله دستور داد كه آن را جلوى در بنى شيبه دفن كنند ، لذا دخول به مسجد الحرام از در بنى شيبه سنت گرديد . البته در سيرهء ابن هشام مطلبى در مورد شكستن هبل نيامده است . و واقدى در ج 2 ، ص 832 هم به جملهء مجملى اكتفا كرده و گفته است : سپس رسول خدا صلّى اللّه عليه و آله بالاى بت هبل ايستاد و دستور داد كه آن را بشكنند . بت را شكستند در حالى كه آن حضرت صلّى اللّه عليه و آله همراه زبير و ابو سفيان بر سر آن ايستاده بود و اسمى از على عليه السّلام به ميان نياورده است !\r\n( 2 ) . مغازى ، ج 2 ، ص 832 .\r\n( 3 ) . همان .\r\n","page_name":" 194 ","page_number":194},
  {"content":"\r\n\r\n( 1 )\r\n\r\nكليد كعبه\r\nخبرى دربارهء ورود عثمان بن طلحه از بنى عبد الدار همراه عمرو بن عاص سهمى و خالد بن وليد مخزومى به مدينه نقل كرديم و گفتيم كه اينها در اول ماه صفر سال هشتم هجرى از مكه به مدينه رفتند و مسلمان شدند . عثمان بن طلحه بعد از پدرش كه پرچمدار قريش در بدر بود و در اين جنگ كشته شد ، خادم و كليددار ارثى كعبه گرديد . او در هجرتش به مدينه كليد را نزد مادرش گذاشته بود و او دختر شيبهء مخزومى بود كه در بدر به دست مسلمانان كشته شده بود .\r\n( 2 ) واقدى با سند خود از ابن عمر روايت كرده است : در روز فتح ، رسول خدا در حالى كه سوار شتر بود ، وارد مكه شد و بلال بن أبى رباح و اسامة بن زيد و عثمان بن طلحه همراهش بودند . وقتى كه آن حضرت صلّى اللّه عليه و آله به بالاى تنگه رسيد ، عثمان را نزد مادرش فرستاد تا كليد كعبه را بياورد . « 1 » سپس رسول خدا صلّى اللّه عليه و آله وارد مسجد الحرام شد و طواف را به جاى آورد . و پس از آن در گوشه‌اى از مسجد نشست و مردم دور او را گرفتند . « 2 » سپس بلال را به دنبال عثمان بن طلحه فرستاد تا كليد كعبه را بياورد . « 3 »\r\n( 3 ) طبرسى در إعلام الورى از أبان بن عثمان احمر بجلى كوفى از بشير نبّال از امام صادق عليه السّلام روايت مىكند : رسول خدا صلّى اللّه عليه و آله از كليد كعبه سؤال كرد . گفتند : نزد امّ شيبه است . پيامبر صلّى اللّه عليه و آله عثمان بن طلحه را فراخواند و فرمود : نزد مادرت برو و بگو كليد را بفرستد . « 4 » عثمان گفت : بله يا رسول اللّه صلّى اللّه عليه و آله و نزد مادرش رفت و گفت : اى مادر ، كليد را بده كه رسول خدا صلّى اللّه عليه و آله مرا فرستاده است تا كليد را ببرم . مادرش گفت : با جنگجويان ما مىجنگى و حالا مىخواهى كه كرامت را از ما بگيرى ؟ ! « 5 »\r\nعثمان گفت : بايد كليد را بفرستى يا تو را مىكشم ! او كليد را به دست غلامى داد و او آن را نزد رسول خدا صلّى اللّه عليه و آله آورد . آن حضرت صلّى اللّه عليه و آله كليد را گرفت و عمر را فراخواند و فرمود : « اين تأويل آن رؤياى قبل من است » . « 6 »\r\n( 4 ) سپس همراه عثمان بن طلحه و بلال بن رباح و اسامة بن زيد « 7 » پيش رفت و در را باز كرد . خالد بن وليد جلوى در ايستاد تا مانع ورود مردم شود . در آن زمان داخل كعبه داراى شش ستون بود . « 8 » واقدى از\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 834 .\r\n( 2 ) . واقدى در ج 2 ، ص 867 از عامر بن واثله روايت مىكند : روز فتح مكه با مادرم بودم و رسول خدا صلّى اللّه عليه و آله را ديدم كه راه مىرود و مردم نيز با او حركت مىكنند و عده‌اى از او كوتاهتر و عده‌اى بلندتر هستند و هرگز چهرهء بسيار سفيد و موى بسيار سياه او را فراموش نمىكنم .\r\n( 3 ) . مغازى واقدى ، ج 2 ، ص 832 - 833 .\r\n( 4 ) . إعلام الورى ، ج 1 ، ص 225 .\r\n( 5 ) . مغازى واقدى ، ج 2 ، ص 833 .\r\n( 6 ) . عمر به درستى رؤياى آن حضرت صلّى اللّه عليه و آله در روز صلح حديبيه بدگمان شده بود !\r\n( 7 ) . مغازى واقدى ، ج 2 ، ص 835 و فقط در تهذيب ، ج 1 ، ص 245 از امام صادق عليه السّلام روايت شده كه اسامه در آن جمع بوده است .\r\n( 8 ) . مغازى واقدى ، ج 2 ، ص 835 .\r\n","page_name":" 195 ","page_number":195},
  {"content":"\r\n\r\nاسامة بن زيد روايت كرده است : هنگامى كه با رسول خدا صلّى اللّه عليه و آله وارد كعبه شديم ، بر ديوارهاى آن تصويرهايى را ديد . به من فرمود كه ظرف آبى بياورم . من ظرف آب را آوردم و او پارچه‌اى را خيس كرد و تصويرها را پاك مىكرد و مىفرمود : خدا نابود كند قومى را كه به تصوير مىكشند آنچه را كه خودشان نمىآفرينند . و از زهرى روايت كرده است كه آن حضرت صلّى اللّه عليه و آله تصوير ملائكه و مريم را ديد و مشاهده كرد كه تصوير ابراهيم را به صورت پيرمردى كشيده‌اند كه با چوب‌هاى أزلام بازى مىكند ! فرمود : خدا نابود كند قومى را كه او را پيرمردى قرار داده‌اند كه با چوب‌هاى أزلام بازى مىكند ! « 1 » و يا فرمود : شيخ ما را بازيگر با أزلام قرار داده‌اند ، ابراهيم را چه به أزلام ؟ ! « ما كان ابراهيم يهوديا و لا نصرانيا و لكن كان حنيفا مسلما و ما كان من المشركين » ؛ ابراهيم يهودى و نصرانى نبود ، بلكه حنيف و مسلمان بود و از مشركان نبود . و دستور داد كه تمام آن تصويرها پاك شود . « 2 » همچنين در كعبه مجسمه‌اى از كبوتر را ديد كه با دست خود آن را شكست . سپس دو ستون ( از ستون‌هاى كعبه ) را در سمت راست و يك ستون را در سمت چپ و سه ستون را پشت سر خود قرار داد « 3 » و در حالى كه در را پشت سر خود قرار داده بود و تا ديوار سه ذراع فاصله داشت « 4 » ، ايستاد و دو ركعت نماز به جاى آورد و از كعبه خارج شد و به ميان مردم رفت كه براى ديدن او اجتماع كرده بودند .\r\n( 1 )\r\n\r\nخطبهء فتح و عفو عمومى\r\nكلينى با سند خود از امام صادق عليه السّلام روايت مىكند : رسول خدا صلّى اللّه عليه و آله دو چارچوب در كعبه را گرفت و با صداى بلند فرمود : لا إله الا الله وحده لا شريك له ، صدق وعده و نصر عبده و هزم الاحزاب وحده . چه مىگوييد و چه گمان مىكنيد ؟\r\nگفتند : خير و نيكى مىگوييم و اميد خير داريم ، برادرى بزرگوار و برادرزاده‌اى بزرگوار هستى كه قدرت يافته‌اى .\r\nرسول خدا صلّى اللّه عليه و آله فرمود : همان را مىگويم كه برادرم يوسف فرمود :  « لا تَثْرِيبَ عَلَيْكُمُ الْيَوْمَ يَغْفِرُ اللَّهُ لَكُمْ \r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 834 و در قرب الاسناد ، ص 61 از امام باقر عليه السّلام آمده است : آن حضرت صلّى اللّه عليه و آله دو تصوير ( از ابراهيم و مريم ) ديد كه دستور داد آب و پارچه‌اى بياورند و آنها را پاك كرد .\r\n( 2 ) . سيرهء ابن هشام ، ج 4 ، ص 55 و مثل آن در فروع كافى ، ج 1 ، ص 227 از امام صادق عليه السّلام روايت شده و در تاريخ يعقوبى ، ج 1 ، ص 60 هم آمده است .\r\n( 3 ) . مغازى واقدى ، ج 2 ، ص 835 و قريب به همين مضمون در التهذيب ، ج 1 ، ص 245 .\r\n( 4 ) . سيرهء ابن هشام ، ج 4 ، ص 56 و عجيب اين است كه واقدى روايت كرده است كه پيامبر اكرم صلّى اللّه عليه و آله عمر بن خطاب را همراه عثمان بن طلحه از بطحاء فرستاد و به او دستور داد كه پيش بيفتد و در كعبه را باز كند و همهء تصويرها را پاك كند ، مگر تصوير ابراهيم را ! و از زهرى نقل شده است : تمام تصويرها را پاك كنيد مگر تصوير حضرت ابراهيم را ! .\r\n","page_name":" 196 ","page_number":196},
  {"content":"\r\n\r\n وَ هُوَ أَرْحَمُ الرَّاحِمِينَ  « 1 »  »  ؛ امروز سرزنشى بر شما نيست . خدا شما را مىآمرزد و او مهربان‌ترين مهربانان است .\r\nهمانا خداوند مكه را از روزى كه آسمان‌ها و زمين را آفريده ، حرام نموده است و تا روز قيامت حرم خواهد بود و شكارى در آن صيد نمىشود و درختى قطع نمىشود و گياهى بريده نمىگردد و چيزى كه پيدا مىشود حلال نيست مگر براى كسى كه به دنبال صاحبش بگردد .\r\n( 1 ) عباس عرض كرد : اى رسول خدا ، قطع گياهان حرام بوده مگر گياه إذخر ( خوشبو ) كه براى قبرها و خانه‌ها به كار مىرود . رسول خدا صلّى اللّه عليه و آله فرمود : مگر إذخز . « 2 »\r\nاى مردم ، حاضران به غائبان برسانند كه خداوند تبارك و تعالى به وسيلهء اسلام ، غرور و نخوت جاهليت و فخرفروشى به پدران و خاندان را از ميان برده است . اى مردم ، شما از ( نسل ) آدم هستيد و آدم از گل بوده است . آگاه باشيد كه بهترين شما نزد خداوند و گرامىترين شما باتقواترين و مطيع‌ترين فرد نسبت به خداوند است . آگاه باشيد كه عربيّت ، پدر ما نيست ، عربى تنها يك زبان است و هر كسى كه عملش كم باشد ، حسب و نسب او را به جايى نمىرساند .\r\nآگاه باشيد كه هر خون خواهى يا ستم و دادخواهى يا رياستى كه در جاهليت بوده است ، الان به زير اين پايم خواهد بود تا روز قيامت ، « 3 » مگر خدمت و كليددارى كعبه و سقايت حاجيان ، كه اين دو به صاحبانش بازگردانده مىشود .\r\n( 2 ) سپس فرمود : آگاه باشيد كه همسايه‌هاى بسيار بدى براى پيامبر خدا بوديد . او را تكذيب كرديد و از مكّه بيرون را نديد و در كار او مانع ايجاد كرديد . بلكه به اين مقدار راضى نشديد و به سرزمين من آمديد و با من جنگيديد ! با اين همه ، برويد كه همگى آزاد هستيد ! « 4 »\r\n( 3 ) ابن اسحاق اضافه كرده كه فرمود : آگاه باشيد كه اگر كسى از روى خطا با تازيانه و چوبدستى كشته شده باشد ، قتل آن شبه عمد است و ديهء آن شديدتر است ، يعنى صد شتر كه چهل تا از آنها باردار باشند . « 5 » و واقدى اضافه كرده است كه فرمود : سفارش اضافى براى وارث مشروع نيست و فرزند تنها از فراش ( شرعى ) است و براى زناكار تنها سنگ خواهد بود و براى زن روا نيست كه از دارايى خود به كسى چيزى\r\n\r\n\r\n","description":"","footnote":"\r\n( 1 ) . يوسف ( 12 ) ، 92 .\r\n( 2 ) . فروع كافى ، ج 1 ، ص 126 .\r\n( 3 ) . بحار الانوار ، ج 20 ، ص 127 - 128 . به نقل از روضهء كافى و كتاب المؤمنين از حسين بن سعيد اهوازى و إعلام الورى ، ج 1 ، ص 225 .\r\n( 4 ) . إعلام الورى ، ج 1 ، ص 226 و قصص الأنبياء ، ص 35 و مناقب حلبى ، ج 1 ، ص 209 و ابن اسحاق در سيره ، ج 4 ، ص 55 - 54 نقل كرده است كه فرمود : برويد كه همگى آزاد هستيد و يعقوبى هم آن را در ج 1 ، ص 60 آورده و واقدى آن را روايت نكرده است !\r\n( 5 ) . سيرهء ابن هشام ، ج 4 ، ص 54 .\r\n","page_name":" 197 ","page_number":197},
  {"content":"\r\n\r\nبدهد مگر با اجازهء شوهرش . و مسلمان برادر مسلمان است و در مقابل ديگران يد واحده هستند و خونشان همتراز است . دور افتادگانشان به ايشان برگردانده مىشوند و كمترينشان مىتواند از سوى آنان به كسى امان بدهد . مسلمان در برابر كافر و كسانى كه در ذمّهء اسلام هستند تا وقتى كه بر عهد خود باشند ، قصاص نمىشود . و اهل دو دين مختلف از همديگر ارث نمىبرند . و زكات مسلمانان گرفته نمىشود مگر در خانه‌هايشان و كنارشان « 1 » و هيچ زنى نبايد بر عمّه و خاله‌اش به هوويى تزويج شود و بيّنه بر عهده مدّعى و قسم خوردن بر عهدهء انكاركننده است . . . و بعد از نماز صبح و عصر نمازى مشروعيت ندارد و شما را از روزه گرفتن در روز عيد فطر و عيد قربان نهى مىكنم . « 2 »\r\n( 1 ) طبرسى در إعلام الورى در خبر أبان از بشير نبّال از امام صادق عليه السّلام روايت مىكند كه سپس آن حضرت صلّى اللّه عليه و آله عثمان بن طلحه را فراخواند و فرمود : عباى خود را بگير ، و كليد كعبه را در عباى او نهاد و فرمود : آن را به مادرت بده . « 3 » ابن اسحاق روايت كرده است : سپس رسول خدا صلّى اللّه عليه و آله در مسجد الحرام نشست در حالى كه كليد كعبه در دستش بود . على بن أبي طالب نزد آن حضرت صلّى اللّه عليه و آله رفت و عرض كرد : اى رسول خدا ، پرده‌دارى را با سقايت براى ما ( بنى هاشم ) جمع كن كه درود خدا بر تو باشد . آن حضرت صلّى اللّه عليه و آله سكوت كرد و آنگاه فرمود : عثمان بن طلحه كجاست ؟ عثمان را صدا زدند و آمد . به عثمان فرمود : كليدت را بگير كه امروز ، روز نيكى و وفادارى است . « 4 »\r\n( 2 ) واقدى از عثمان بن طلحه روايت كرده است : با خنده و شادمانى به استقبال او رفتم . او با خوش‌رويى مرا تحويل گرفت و فرمود : اى فرزندان ابى طلحه ، اين كليد را بگيريد و براى هميشه پيش شما باشد . كسى آن را از شما نمىگيرد ، مگر اينكه ظالم باشد . اى عثمان ، خداوند شما را امين خانه خود قرار داده است . . .\r\nپس به انجام كارهاى آن اقدام كن و نان حلال بخور . و خطاب به مردم فرمود : او را يارى كنيد .\r\n( 3 ) سپس خالد بن وليد نزد آن حضرت صلّى اللّه عليه و آله آمد . حضرت از او پرسيد : اى خالد ، چرا درگير شدى در حالى كه از جنگ نهى كرده بودم ؟ ! گفت : اى رسول خدا ، آنها جنگ را شروع كردند . در ابتدا ما را تيرباران كردند ، سپس بر روى ما شمشير كشيدند . تا جايى كه مىتوانستم از جنگ خوددارى كرده و آنها را به اسلام دعوت كردم و به آنها گفتم كه همانند ديگران وارد اسلام شويد ؛ اما قبول نكردند و چاره‌اى\r\n\r\n\r\n","description":"","footnote":"\r\n( 1 ) . در اينجا چنين آمده در صورتى كه هنوز زكات واجب نشده بود .\r\n( 2 ) . مغازى واقدى ، ج 2 ، ص 836 - 837 و نگاه كنيد به بحث مفصل درباره آن در كتاب مكاتيب الرسول ، ج 1 ، ص 54 و ج 2 ، ص 521 - 525 در آنجا هست كه شخصى از مسلمانان از آن حضرت خواست كه دستور دهد اين خطبه را براى وى بنويسند ، و نوشتند .\r\n( 3 ) . إعلام الورى ، ج 1 ، ص 225 .\r\n( 4 ) . سيرهء ابن هشام ، ج 4 ، ص 55 .\r\n","page_name":" 198 ","page_number":198},
  {"content":"\r\n\r\nجز جنگ نداشتم . خداوند ما را پيروز كرد و آنها به هر سو فرار كردند . رسول خدا صلّى اللّه عليه و آله فرمود : خداوند به خير بگذراند . آنگاه رسول خدا صلّى اللّه عليه و آله فرمود : سلاح‌ها را بر زمين بگذاريد ، مگر خزاعىها عليه بنى بكر كه تا نماز عصر وقت دارند . و اين ساعتى است كه تنها براى رسول خدا صلّى اللّه عليه و آله تجويز شده است و براى هيچ كس پيش از او تجويز نشده است . « 1 » در نتيجه خزاعىها ، عده‌اى از بنى بكر را پيش از نماز عصر به قصاص كشته‌هاى خود به قتل رساندند .\r\n( 1 )\r\n\r\nاذان ظهر\r\nطبرسى در إعلام الورى در خبر أبان از بشير نبّال از امام صادق عليه السّلام روايت كرده است : ظهر « 2 » فرا رسيد و رسول اللّه صلّى اللّه عليه و آله دستور داد كه بلال بالاى كعبه برود و اذان بگويد . . . عكرمه گفت : به خدا قسم كه دوست نداشتم ببينم ، بلال بر بالاى كعبه عرعر مىكند ! و [ عتّاب « 3 » 
  ] بن اسيد گفت : شكر خداى را كه ابو عتّاب مرد و نبود تا اين روز را ببيند كه بلال بن رباح بر بالاى كعبه ايستاده است ! و با انصاف‌ترين آنها سهيل بن عمرو بود كه گفت : كعبه ، خانهء خداست و اين را مىبيند و اگر بخواهد آن را تغيير مىدهد . « 4 » ابو سفيان گفت : من چيزى نمىگويم . به خدا قسم گمان مىكنم كه اگر حرفى بزنم اين ديوارها محمد را باخبر مىكنند . « 5 »\r\n( 2 ) ابن هشام مىافزايد : آنها كنار كعبه بودند كه پيامبر اكرم صلّى اللّه عليه و آله بر آنها وارد شد و فرمود : مطلع شدم كه چه گفتيد . سپس سخنانشان را بر آنها بازگو كرد . حارث بن هشام و عتّاب بن اسيد گفتند : به خدا قسم كه هيچ كدام از ما ، پيش تو نيامده است كه بگوييم او تو را مطلع كرده است ؛ بنابراين شهادت مىدهيم كه تو پيامبر خدا هستى . « 6 » و در خبر أبان آمده است كه عتّاب گفت : اى رسول خدا ، به خدا سوگند كه اين سخنان را گفته‌ايم و از خدا آمرزش مىخواهيم . سپس اسلام آورد و رسول خدا صلّى اللّه عليه و آله او را عامل خود در مكّه قرار داد . « 7 »\r\n( 3 ) اين مطلب را واقدى با سند خود از ابن مسيّب چنين نقل مىكند : هنگامى كه بلال اذان مىگفت ، صدايش را تا حد امكان بلند كرد . وقتى كه به « اشهد انّ محمدا رسول اللّه » رسيد ، خالد بن اسيد گفت :\r\nسپاس خداى را كه به پدرم لطف كرد و از دنيا رفت و نبود تا اين صدا را بشنود ! و حارث بن هشام گفت :\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 838 - 839 .\r\n( 2 ) . الخرائج و الجرائح ، ج 1 ، ص 98 ، حديث 158 و صفحهء 162 ، حديث 252 و همچنين در مغازى واقدى ، ج 2 ، ص 737 و در دلائل النبوّة بيهقى ، ج 4 ، ص 328 . در اين خبر نماز عصر آمده است .\r\n( 3 ) . در منبع آمده است : خالد و سپس عذر خواهى عتّاب را ذكر مىكند .\r\n( 4 ) . خواهد آمد كه وى وارد منزل رسول خدا صلّى اللّه عليه و آله شد تا به او امان دهد و شايد كه اين بعد از امان دادن به او باشد .\r\n( 5 ) . مگر او مسلمان نشده بود ؟ ! بنابراين به جمع آنها مىرود و چنين سخنانى مىگويد ؟ ! .\r\n( 6 ) . سيرهء ابن هشام ، ج 4 ، ص 56 .\r\n( 7 ) . إعلام الورى ، ص 226 و الخرائج و الجرائح ، ج 1 ، ص 98 ، حديث 158 و 163 ، حديث 252 .\r\n","page_name":" 199 ","page_number":199},
  {"content":"\r\n\r\nاى واى ! اى كاش مىمردم و نمىشنيدم كه بلال ، بالاى كعبه عرعر مىكند .\r\nو حكم بن ابى العاص گفت : به خدا قسم كه اين واقعه بزرگى است كه بردهء بنى جمح ، بر بالاى ساختمان ابى طلحه [ ! 
  ] جيغ بكشد ! و سهيل بن عمرو گفت : اگر خدا از اين كار خشمگين باشد ، آن را تغيير مىدهد و اگر مورد رضايتش باشد ، آن را به حال خود وامىگذارد ! و ابو سفيان گفت [ ؟ ! 
  ] : من چيزى نمىگويم :\r\nچون اين سنگريزه‌ها براى محمّد خبر مىبرند ! آن‌ها از ترس كشته شدن در بالاى كوه‌ها پنهان شده بودند « 1 » و جبرئيل بر رسول خدا صلّى اللّه عليه و آله نازل شد و او را از سخنان آنها آگاه كرد . « 2 »\r\n( 1 )\r\n\r\nخطبهء روز دوم\r\nگفته شد كه پيامبر اكرم صلّى اللّه عليه و آله وارد مسجد الحرام شد و طواف به جاى آورد و سپس داخل كعبه شد و پس از آن خطبه‌اى ايراد كرد . آنگاه نماز را به جاى آورد و سپس گفت : اى جماعت مسلمانان ! سلاح‌هاى خود را بر زمين بگذاريد و تنها خزاعه تا هنگام نماز عصر مىتوانند از بنى بكر انتقام بگيرند . « 3 » با دخول وقت نماز عصر ، ساعتى كه رسول خدا صلّى اللّه عليه و آله آن را براى قصاص گرفتن خزاعه ، از بنى بكر تعيين كرده بود ، به اتمام رسيد . از جمله خونخواهىهاى خزاعه از غير بنى بكر ، از هذيل بود ؛ زيرا هذيلىها در زمان جاهليت بر طايفهء بنى اسلم از خزاعه يورش برده بودند . جنيدب بن أدلع هذلى ، فرماندهى بنى هذيل را بر عهده داشت . او يكى از شجاعان بنى اسلم از خزاعه به نام أحمر را به قتل رسانده بود . و گويى كه در پناه اسلام امان يافته و در فرداى روز فتح وارد مكه شده بود . « 4 »\r\n( 2 ) مردم همگى امان داده شده بودند . او راه مىرفت و از مردم در مورد جريان فتح مكه سؤال مىكرد و اين در حالى بود كه هنوز مشرك بود . « 5 » در اين حال عده‌اى دور او جمع شدند تا چگونگى كشتن أحمر كه فردى شجاع بود و چگونگى يورش بر بنى اسلم از خزاعه را تعريف كند . جندب بن أعجم اسلمى\r\n\r\n\r\n","description":"","footnote":"\r\n( 1 ) . در اين صورت ابو سفيان چه تناسبى با آنها دارد ؟ و اين دلالت بر چه مىكند ؟ ! .\r\n( 2 ) . مغازى واقدى ، ج 2 ، ص 846 و خبرى مثل همين گذشت كه در مورد عمرهء قضا از سعيد بن مسيّب نقل شده بود و آن مناسب‌تر است . و با سندى از زهرى روايت كرده است : رسول خدا صلّى اللّه عليه و آله پانزده روز در مكه اقامت كرد - و بنابر خبرى بيست شب - و در اين مدت نمازهايش را شكسته مىخواند ، ج 2 ، ص 871 و شيخ طوسى در التبيان ، ج 3 ، ص 448 از سليمان بن بريده از پدرش نقل كرده است : رسول خدا صلّى اللّه عليه و آله براى هر نمازى وضو مىگرفت و در سال فتح چند نماز را با يك وضو مىخواند . براى همين عمر از او سؤال كرد : كارى را انجام مىدهى كه قبلا انجام نمىدادى ؟ فرمود : آن را عمدا انجام مىدهم ، اى عمر ! و از او در مجمع البيان ، ج 3 ، ص 253 آمده است .\r\n( 3 ) . مغازى واقدى ، ج 2 ، ص 838 - 839 .\r\n( 4 ) . سيرهء ابن هشام ، ج 4 ، ص 57 .\r\n( 5 ) . سيرهء ابن هشام ، ج 4 ، ص 57 .\r\n","page_name":" 200 ","page_number":200},
  {"content":"\r\n\r\nخزاعى وقتى كه او را ديد ، پرسيد : تو جنيدب بن أدلع ، قاتل أحمر هستى ؟ ! گفت : بله « 1 » ، من قاتل أحمرم ، مگر چيست ؟ !\r\n( 1 ) جندب به سرعت رفت و خراش بن اميّهء كعبى خزاعى را ملاقات كرد و او را از آمدن جنيدب با خبر كرد و او را به كشتن وى تشويق نمود . خراش شمشيرش را برداشت و همراه جندب به آن محل آمد و جنيدب را ديد كه به ديوار تكيه كرده و براى مردمى كه اطرافش جمع شده‌اند ، صحبت مىكند . او فرياد زد : از اين مرد فاصله بگيريد ! مردم كنار رفتند و خراش با شمشير به او حمله كرد و آن را در شكمش فرو كرد . دل و روده‌اش بيرون ريخت و در حالى كه خون از جاى شمشير فواره مىزد ، گفت : اى بنى خزاعه ، آخر كار خودتان را كرديد ؟ ! و بر زمين افتاد و جان داد .\r\n( 2 ) اين خبر به گوش رسول خدا صلّى اللّه عليه و آله رسيد و فرمود : « به درستى كه خراش قاتل است » . و ابن اسحاق با سند خود از ابى شريح خزاعى روايت كرده است : يك روز پس از فتح كه خزاعه ، هذلى را كه هنوز مشرك بود به قتل رساندند ، پيامبر صلّى اللّه عليه و آله پس از نماز ظهر برخاست و فرمود :\r\n« اى مردم ، همانا خداوند مكّه را از روزى كه آسمان‌ها و زمين را آفريد ، حرم أمن قرار داد و هميشه حرام خواهد بود تا روز قيامت ؛ بنابراين براى هر مردى كه به خدا و روز قيامت ايمان دارد ، جايز نيست كه در آن خونى را بريزد يا درختى را قطع كند و اين براى هيچ كس كه قبل از من بوده و يا بعد از من مىآيد ، حلال نبوده و نيست . و براى من هم جز در يك ساعت از روز حلال نبوده است « 2 » و آن هم از روى خشم بر اهل آن بوده است ! آگاه باشيد كه پس از آن ساعت حرمت حرم به حالت قبلى خود بازگشته است و اين را شاهدان به غايبان برسانند . اگر كسى گفت كه رسول خدا صلّى اللّه عليه و آله در حرم افرادى را به قتل رسانده است ، بگوييد : خداوند آن را براى رسول خودش حلال كرده بود و براى شما حلال نكرده است . اى جماعت خزاعه ، از كشتن افراد دست برداريد كه كشتن زياد شد ، اگر نفعى داشته باشد . شما كسى را كشتيد كه بايد ديهء او را حتما بدهم . و بعد از اين اگر كسى كشته شود ، صاحبان خون او مىتوانند او را قصاص كنند يا ديه بگيرند » .\r\n( 3 ) ابن هشام گفته است : رسول خدا صلّى اللّه عليه و آله براى آن مرد كه خزاعه او را كشته بودند ، صد شتر ديه داد . « 3 » امّا واقدى با سند خود از عمران بن حصين روايت كرده است : رسول خدا صلّى اللّه عليه و آله فرمود : اگر مىتوانستم كه مسلمانى را به جاى كافرى قصاص كنم ، هرآينه خراش را به جاى هذلى مىكشتم . سپس به خزاعه دستور\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 832 و در سيرهء ابن اسحاق گاهى ابن أثوع و گاهى ابن أكوع ضبط گرديده است .\r\n( 2 ) . همان ، ج 2 ، ص 844 و تا اينجا در فروع كافى ج 1 ، ص 228 آمده است .\r\n( 3 ) . سيرهء ابن هشام ، ج 4 ، ص 58 .\r\n","page_name":" 201 ","page_number":201},
  {"content":"\r\n\r\nداد كه ديهء هذلى را بپردازند و خزاعه ديه او را آماده كردند . در اين ديه يك گوسفند سفيد از بنى مدلج از خزاعه به جاى شتر پرداخت شده بود . « 1 »\r\nسپس رسول خدا صلّى اللّه عليه و آله تميم بن أسد خزاعى را فرستاد تا محدودهء حرم را تجديد كند . اين محدوده ، بر اساس حدّى بود كه قصى بن كلاب آن را بر اساس علائم اسماعيل بن ابراهيم تعيين كرده بود و او آن را با تعليم جبرئيل به ابراهيم معيّن نموده بود . « 2 »\r\n( 1 )\r\n\r\nسرانجام نمايندهء صلح حديبيه\r\nنمايندهء مشركان براى صلح با رسول خدا صلّى اللّه عليه و آله در حديبيه ، سهيل بن عمرو مخزومى مشرك ، پدر عبد اللّه مسلمان بود . و سؤال اين است كه او در روز فتح كجا بود ؟\r\n( 2 ) واقدى با سند خود از او نقل مىكند : هنگامى كه رسول خدا صلّى اللّه عليه و آله با پيروزى وارد مكه شد و جارچىاش اعلام كرد : هر كسى وارد خانه‌اش شود و در را به روى خود ببندد در امان است ، من نيز وارد خانه‌ام شدم و در را بستم . « 3 » و حال كه سابقهء سوء خود را نزد محمد و اصحابش مرور مىكنم ، مىبينم كه كسى از من بدسابقه‌تر نبود . من در روز حديبيه رفتار بدى نسبت به رسول خدا صلّى اللّه عليه و آله داشتم كه هيچ كس آنگونه نبود . من بودم كه صلح‌نامه را با وى نوشتم و علاوه بر آن در بدر و احد شركت كردم و هرگاه قريش براى جنگ با وى حركت مىكرد با آنها بودم . براى همين حدس مىزدم كه از كشته شدن در أمان نيستم ! و از آنجا كه پسرم ، عبد اللّه همراه رسول خدا صلّى اللّه عليه و آله بود ، فردى را به دنبال وى فرستادم تا از محمد براى من أمان بگيرد ! پسرم ، عبد اللّه نزد رسول خدا صلّى اللّه عليه و آله رفت و عرض كرد : اى رسول خدا ، آيا به سهيل بن عمرو أمان مىدهى ؟ فرمود : او در امان است به امان خدا ، و مىتواند در جمع ظاهر شود . سپس به كسانى كه اطرافش بودند ، فرمود : هر كس كه سهيل بن عمرو را ديد ، با تندى به او نگاه نكند . او بايد از مخفيگاه خارج شود و به جانم سوگند كه از شخص با عقل و شرافتى مثل سهيل بعيد است كه نسبت به اسلام جاهل باشد ، در حالى كه فهميده است ، تمام شرايطى را كه در صلح‌نامه گنجانيد ، به نفع او نبود .\r\n( 3 ) پسرم ، نزد من آمد و سخنان رسول خدا صلّى اللّه عليه و آله را برايم بازگو كرد . گفتم : به خدا سوگند كه او در كودكى و بزرگسالى مرد نيكوكارى بود و در حالى كه بر شرك خود باقى بودم ، در شهر رفت و آمد مىكردم . « 4 »\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 845 .\r\n( 2 ) . همان ، ج 2 ، ص 842 .\r\n( 3 ) . در اينجا چنين آمده است ، در صورتى كه از خود واقدى سخنان وى به هنگام شنيدن صداى اذان بلال به همراه برخى از قريشيان در قلهء كوه‌ها نقل شده است [ ! 
  ] و شايد كه آن مطلب بعد از اين بوده است .\r\n( 4 ) . تمام اين خبر چنين است : همراه پيامبر صلّى اللّه عليه و آله براى شركت در حنين خارج شدم در حالى كه هنوز مشرك بودم و در جعرانه\r\n","page_name":" 202 ","page_number":202},
  {"content":"\r\n\r\nحويطب بن عبد العزّى در منزل عوف پنهان شده بود . ابو ذر غفارى به خاطر كارى وارد اين منزل شد .\r\nوقتى كه حويطب ، ابو ذر را ديد فرار كرد . ابو ذر فرياد زد : بيا تو در امان هستى ! او بازگشت . سپس ابو ذر به او سلام كرد و گفت : تو در امان هستى ، اگر مىخواهى به منزل خود برو و اگر بخواهى تو را نزد رسول خدا صلّى اللّه عليه و آله ببرم . حويطب گفت : اگر بخواهم به منزلم بروم ، ممكن است در راه يكى از مسلمانان مرا ببيند و كشته شوم و يا اينكه به منزل من وارد شوند و مرا بكشند ! ابو ذر گفت : من تو را به منزلت مىرسانم و او را تا منزل همراهى كرد . سپس جلوى در خانه‌اش ايستاد و با صداى بلند اعلام كرد : همانا حويطب در أمان است ، كسى متعرض او نشود . سپس ابو ذر نزد رسول خدا صلّى اللّه عليه و آله رفت و جريان را برايش تعريف كرد . آن حضرت صلّى اللّه عليه و آله فرمود : مگر ما به همه ، غير از اين چند نفرى كه اعلام كردم ، امان نداده بوديم ؟ « 1 »\r\n( 1 )\r\n\r\nافراد مهدور الدم\r\nاز جملهء اين افراد : مقيس بن صبابهء ليثى بوده است كه مادرش از بنى سهم بود . او در ميان آنها پنهان شده بود . نميلة بن عبد اللّه ليثى به دنبال محل اختفاى وى بود تا آن را پيدا كرد . به پشت در خانه آمد و او را فراخواند . او كه شراب خورده و مست بود از خانه خارج شد . گويى اين خانه بين كوه‌هاى صفا و مروه قرار داشته است . او پس از خارج شدن و در حالت مستى شعر مىخواند . نميله به او حمله كرد و ضربه‌اى بر او وارد كرد . مسلمانان نيز با ديدن او ، بر وى حمله‌ور شدند و ضرباتى را بر وى وارد ساخته و او را به هلاكت رساندند . « 2 » او پنجمين نفرى بود كه كشته شد و قبل از وى : عبد اللّه بن هلال بن خطل أدرمى ، حويرث بن نقيد ، مقيس بن صبابه و كنيز آوازه‌خوان ابن خطل ، ساره ، آزاده كردهء عمرو بن هاشم ، كشته شده بودند .\r\n( 2 ) اما چنان كه خواهد آمد ، هند دختر عتبه و همسر ابو سفيان اسلام آورد و امّ حكيم ، همسر عكرمة بن ابى جهل مخزومى هم اسلام آورد و تقاضاى أمان از رسول خدا صلّى اللّه عليه و آله كرد كه آن حضرت صلّى اللّه عليه و آله به وى امان داد . و عبد اللّه بن سعد بن ابى سرح اموى از برادر رضاعىاش ، عثمان بن عفّان درخواست امان كرد كه جريان آن نقل خواهد شد . و وحشى ، قاتل حمزه مسلمان شد و هبّار بن اسود ، كه محمل زينب دختر رسول خدا صلّى اللّه عليه و آله را واژگون كرده بود ، كشته نشد و فقط همان پنج نفرى كه نقل شد ، كشته شدند .\r\nواقدى روايت مىكند كه وقتى اين پنج نفر كشته شدند ، صداى گريه در عزاى آنها در مكه شنيده شد !\r\n\r\n\r\n","description":"","footnote":"\r\n- مسلمان شدم . مغازى واقدى ، ج 2 ، ص 847 . بنابراين وى در خطبهء فتح حضور نداشته است . و در خبر طبرسى از أبان از بشير آمده است : كسى كه گفت : محمد ، برادرى بزرگوار و برادرزاده‌اى بزرگوار است ، سهيل بن عمرو بوده است . و در تاريخ يعقوبى ، ج 1 ، ص 60 هم مطلب به همين صورت آمده است ، بنابراين مطلب فوق صحيح نمىباشد .\r\n( 1 ) . مغازى واقدى ، ج 2 ، ص 849 - 850 .\r\n( 2 ) . همان ، ج 2 ، ص 860 - 861 و علّت مهدور الدم شدن وى در هنگام دخول به مكه نقل شد .\r\n","page_name":" 203 ","page_number":203},
  {"content":"\r\n\r\nابو سفيان بن حرب نزد رسول خدا صلّى اللّه عليه و آله آمده و عرض كرد : پدر و مادرم به فدايت ! نسبت به قوم خودت لطفى بكن ! آن حضرت صلّى اللّه عليه و آله فرمود : بعد از امروز ، قريش به خاطر بقاى بر كفر كشته نمىشوند . « 1 »\r\n( 1 )\r\n\r\nكسانى كه مورد عفو قرار گرفتند\r\nكلينى در فروع كافى با سند خود از ابى بصير از امام باقر عليه السّلام يا امام صادق عليه السّلام روايت مىكند : عبد اللّه بن سعد بن ابى سرح از كسانى بود كه رسول خدا صلّى اللّه عليه و آله خونش را هدر اعلام كرده بود . « 2 » و قمى در تفسير خود از امام صادق عليه السّلام مىنويسد : پس از فتح مكه ، رسول خدا صلّى اللّه عليه و آله فرمود كه عبد اللّه بن سعد بن ابى سرح ، برادر رضاعى عثمان عفّان كشته شود . پس از آن ، عثمان در حالى كه دستش را گرفته بود ، او را به مسجد آورد و عرض كرد : اى رسول خدا صلّى اللّه عليه و آله او را ببخش . آن حضرت صلّى اللّه عليه و آله سكوت كرد . عثمان درخواست خود را دوباره تكرار كرد و بازهم آن حضرت صلّى اللّه عليه و آله سكوت كرد ، تا اينكه عثمان براى بار سوم درخواست خود را مطرح كرد و آن حضرت صلّى اللّه عليه و آله فرمود : او را به تو بخشيدم . پس از آنكه او رفت ، رسول خدا صلّى اللّه عليه و آله به اصحابش فرمود : مگر نگفتم ؛ هر كس عبد اللّه را ديد او را به قتل برساند ؟ ! يكى از آنها گفت : اى رسول خدا صلّى اللّه عليه و آله چشمانم به شما بود تا اشاره‌اى بكنيد و او را به قتل برسانم ! آن حضرت صلّى اللّه عليه و آله فرمود : پيامبران با اشاره دستور به قتل نمىدهند . و به اين ترتيب عبد اللّه بخشوده شد . « 3 »\r\n( 2 ) ابن اسحاق مىافزايد : پس از فتح مكه او به سرعت نزد برادر رضاعىاش عثمان رفت و عثمان او را در جايى پنهان كرد تا اوضاع آرام شد . سپس او را نزد پيامبر اكرم صلّى اللّه عليه و آله آورد و براى او أمان خواست . آن حضرت به مدت طولانى سكوت كرد و سپس فرمود : باشد . و وقتى كه وى رفت ، پيامبر صلّى اللّه عليه و آله به اصحابش فرمود : به مدت طولانى سكوت كردم تا يكى از شما گردنش را بزند و چنين نكرديد ؟ « 4 »\r\n( 3 ) واقدى مىنويسد : ابن ابى سرح در روز فتح نزد عثمان بن عفّان آمد و گفت : اى برادر ، به خدا سوگند كه من تو را براى پناه آوردنم ، اختيار نموده‌ام ، مرا پنهان كن و نزد محمد برو و با او صحبت كن ؛ زيرا كه اگر محمد صلّى اللّه عليه و آله مرا ببيند گردنم را مىزند ، چون گناه من بزرگترين گناه بوده است [ ارتداد 
  ] و اكنون براى توبه آمده‌ام . به خدا سوگند هرگاه مرا ببيند گردنم را مىزند و ياران او در هر جا به دنبال من مىگردند . عثمان گفت : حركت كن و همراه من بيا و به خواست خدا كسى تو را نمىكشد . عثمان در حالى كه دست عبد اللّه\r\n\r\n\r\n","description":"","footnote":"\r\n( 1 ) . همان ، ج 2 ، ص 862 .\r\n( 2 ) . فروع كافى ، ج 8 ، ص 200 و تفسير عياشى ، ج 1 ، ص 369 .\r\n( 3 ) . تفسير قمى ، ج 1 ، ص 211 .\r\n( 4 ) . سيرهء ابن اسحاق ، ج 4 ، ص 52 .\r\n","page_name":" 204 ","page_number":204},
  {"content":"\r\n\r\nبن سعد را گرفته بود ، او را نزد رسول خدا صلّى اللّه عليه و آله آورد و عرض كرد : اى رسول خدا ، مادرش از من نگهدارى مىكرد و مرا شير مىداد و مرا مورد ملاطفت و مهربانى خويش قرار مىداد ، پس او را به من ببخش . رسول خدا صلّى اللّه عليه و آله روى خود را برگرداند ، اما عثمان فورا روبروى وى قرار گرفت و سخن خود را تكرار كرد . سپس جلوتر رفت و شروع به بوسيدن سر پيامبر اكرم صلّى اللّه عليه و آله كرد و مىگفت : پدر و مادرم به فدايت ، آيا او را مىپذيرى ؟ رسول خدا صلّى اللّه عليه و آله فرمود : بله . سپس با او بيعت كرد ؛ يعنى توبهء بازگشت او به اسلام را پذيرفت . پس از آنكه آن دو رفتند ، رسول خدا صلّى اللّه عليه و آله به اصحابش گفت : چه چيزى مانع شد كه يكى از شما برنخيزد تا اين فاسق - يا اين سگ - را بكشد ؟ ! عبّاد بن بشر گفت : چرا اشاره‌اى به من نكرديد اى رسول خدا ؟ قسم به آنكه تو را به حق برانگيخته است ، چشمان من در چشم شما بود تا اشاره‌اى بكنيد و گردنش را بزنم ! رسول خدا صلّى اللّه عليه و آله فرمود : من كسى را با اشاره نمىكشم و يا اينكه فرمود : چشم پيامبر صلّى اللّه عليه و آله خيانت نمىكند « 1 » [ با اشارهء چشم دستور قتل نمىدهد . 
  ]\r\n( 1 )\r\n\r\nصفوان بن اميه جمحى\r\nكسى غير از حلبى نگفته است كه رسول خدا صلّى اللّه عليه و آله فرمان كشتن صفوان بن اميّه را هم صادر كرده بود . « 2 » او از اطعام كنندگان سپاه مشركان در حركت به سوى بدر بود و پدرش اميّه بن خلف از جملهء كسانى بود كه در بدر كشته شد . براى همين كفالت خانواده عمير بن وهب جمحى را پذيرفت تا او به بهانهء آزاد كردن پسر اسيرش ، وهب به مدينه برود و رسول خدا صلّى اللّه عليه و آله را بكشد . امّا پيامبر صلّى اللّه عليه و آله او را از آنچه در ذهن داشت آگاه كرد و در نتيجه عمير مسلمان شد و صفوان قسم خورد كه ديگر با او سخن نگويد . با اين وجود اسم وى در ليستى كه رسول خدا صلّى اللّه عليه و آله فرمان كشتن آنها را داده بود ، نيامده است ؛ اما با اين حال از جان خود در أمان نبود .\r\n( 2 ) ابن اسحاق از عروة بن زبير روايت مىكند : صفوان بن اميّه از مكه خارج شد « 3 » . . . و واقدى مىنويسد :\r\nهمراه غلام خودش ، يسار خارج شد و مىخواست به شعيبه « 4 » برود و از آنجا سوار كشتى شده و به يمن برود . ابن اسحاق مىنويسد : عمير بن وهب نزد رسول خدا صلّى اللّه عليه و آله آمد و عرض كرد : اى پيامبر خدا ، صفوان بن اميّه از بزرگان قوم و قبيلهء خويش است و حال فرار كرده است و مىخواهد كه خود را به دريا بسپارد ، به\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 856 .\r\n( 2 ) . مناقب آل ابى طالب ، ج 1 ، ص 208 .\r\n( 3 ) . سيرهء ابن اسحاق ، ج 4 ، ص 60 .\r\n( 4 ) . شعيبه ، يكى از بندرهاى حجاز در ساحل درياى احمر و قبل از جدّه است و ابن اسحاق مىگويد كه وى قصد جدّه را داشته است .\r\n","page_name":" 205 ","page_number":205},
  {"content":"\r\n\r\nاو امان دهيد كه صلوات خدا بر شما باد ! فرمود : او در أمان است . پس از آن عمير به سرعت به دنبال وى حركت كرد تا به او رسيد كه مىخواست سوار كشتى شود . . .\r\n( 1 ) واقدى مىنويسد : صفوان ، عمير را ديد و به غلامش يسار گفت : واى بر ما ، نگاه كن ، چه مىبينى ؟\r\nگفت : عمير بن وهب است . صفوان گفت : با عمير چه كنم كه به حمايت از محمد عليه من اقدام كرد ؟ ! به خدا قسم كه نيامده است ، مگر براى كشتن من . عمير خود را به او رساند . صفوان گفت : اى عمير ، همان بلايى كه بر سرم آوردى ، كافى نبود ؟ ! بدهكارىها و نگهدارى از اهل و عيالت را بر دوش من گذاشتى و حال آمده‌اى و قصد جان مرا دارى ؟ !\r\n( 2 ) ابن اسحاق مىنويسد : عمير گفت : اى صفوان ، پدر و مادرم به فدايت ، تو را به خدا ، خود را در معرض هلاكت قرار نده . أمان رسول خدا صلّى اللّه عليه و آله را براى تو آورده‌ام ! صفوان گفت : واى بر تو ، از من دور شو و با من صحبت نكن ! عمير گفت : اى صفوان ، پدر و مادرم به فدايت ! بهترين مردم و نيكوكارترين مردم و حليم‌ترين و شريف‌ترين مردم ، پسر عموى توست . عزت او ، عزت توست و شرف او شرف توست و حكومت او حكومت توست ! صفوان گفت : بر جانم مىترسم ! گفت : او حليم‌تر و كريم‌تر از آن است كه فكر مىكنى . او به تو امان داده است !\r\n( 3 ) واقدى مىنويسد : صفوان گفت : نه خير ، به خدا قسم كه بازنمىگردم تا نشانه‌اى بياورى كه آن را بشناسم ! عمير نزد رسول خدا صلّى اللّه عليه و آله بازگشت و عرض كرد : اى رسول خدا ، صفوان را ديدم كه فرار مىكرد و مىخواست كه خودش را با عبور كردن از دريا در معرض هلاكت قرار دهد . به او گفتم كه وى را أمان داده‌اى ؛ اما گفت : برنمىگردم تا علامتى را از رسول خدا صلّى اللّه عليه و آله بياورى كه آن را بشناسم . پس چيزى را به من بدهيد تا نشانهء أمان شما باشد . رسول خدا صلّى اللّه عليه و آله عمامهء خود را به وى داد كه سياه رنگ بود و آن روز آن را بر سر گذاشته بود . عمير حركت كرد تا به صفوان رسيد كه قصد سوار شدن بر كشتى را داشت . به او گفت : اى ابو وهب ، از نزد بهترين و نيكوترين و صبورترين مردم مىآيم كه بزرگى او ، بزرگى توست و عزت او ، عزّت توست و سرافرازى او ، سرافرازى توست . او از خاندان توست . تو را قسم مىدهم كه خود را به هلاكت نيفكن ! صفوان گفت : مىترسم كه كشته شوم ! گفت : او تو را به اسلام دعوت كرده است و اگر قبول نكردى تا دو ماه به تو وقت مىدهد . او نيكوكارترين و وفادارترين مردم است . و عمامه خود را به عنوان علامت به من داده است ، آيا آن را مىشناسى ؟ گفت : بله . سپس عمامه را بيرون آورد . صفوان گفت : بله ، اين عمامهء خودش است . صفوان همراه غلامش يسار و عمير بن وهب بازگشتند تا به مسجد الحرام رسيدند . رسول خدا صلّى اللّه عليه و آله نماز عصر را ( به صورت شكسته ) با مسلمانان به جاى آورد . پس از آنكه نماز را سلام داد ، صفوان او را مورد خطاب قرار داد و گفت : اى محمد ! عمير بن وهب نشانه‌اى از\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nتو برايم آورده است و مىگويد كه تو مرا دعوت كرده‌اى . حال اگر به اسلام راضى شدم كه هيچ و الّا تا دو ماه به من مهلت بدهيد ! رسول خدا صلّى اللّه عليه و آله فرمود : بيا پايين اى ابو وهب . گفت : نه به خدا قسم ، تا وضعيت مرا روشن نكنى ، پايين نمىآيم ! فرمود : بلكه تا چهار ماه به تو مهلت مىدهم ! و صفوان پياده شد . « 1 »\r\n( 1 )\r\n\r\nبيعت همسر ابو سفيان و عكرمة بن ابى جهل\r\nاخبار مربوط به نزول آيات نه‌گانهء سورهء ممتحنه گذشت كه مربوط به تلاش حاطب بن ابى بلتعه بود كه سعى مىكرد اهل مكه را از عواقب فتح مكه بترساند . و دو آيهء دهم و يازدهم در شأن زنان مسلمانى بود كه قبل از فتح ، به مدينه مهاجرت كرده بودند . و آيهء دوازدهم در شأن بيعت زنان مسلمان بعد از فتح مىباشد كه مىفرمايد :  « يا أَيُّهَا النَّبِيُّ إِذا جاءَكَ الْمُؤْمِناتُ يُبايِعْنَكَ عَلى أَنْ . . .   فَبايِعْهُنَّ »  ؛ اى رسول ما ، هنگامى كه زنان مؤمن مىآيند كه با تو بيعت كنند كه . . . با آنها بيعت كن . هيچ اختلافى در شأن نزول اين آيه نيست و آيه‌اى در مورد بيعت با مردان وارد نشده است و خبر مربوط به بيعت زنان در اينجا پيش كشيده شده است و همين دلالت مىكند كه قبل از آن بيعت با مردان صورت گرفته است .\r\n( 2 ) معمول اين است كه بيعت براى كمك و يارى به همديگر در جنگ‌ها انجام مىشود و از زنها چنين انتظارى نمىرود ، براى همين شيخ طوسى در التبيان گفته است : علّت بيعت با زنان با توجه به اينكه آنها اهل جنگ و جهاد نمىباشند ، اين بوده است كه از آنها در مورد امورى كه مربوط به دين و همسرانشان كه در صلاحيت آنها مىباشد ، بيعت بگيرد . و اين در ابتداى اسلام بوده است تا به وسيلهء زنان ، احكام اسلام مورد بىاعتنايى قرار نگيرد و پيامبر اكرم صلّى اللّه عليه و آله براى تأكيد در عمل به احكام و قوانين اسلامى از آنها بيعت گرفت . « 2 »\r\n( 3 ) همچنين خبرى را نقل كرده و گفتيم كه رسول خدا صلّى اللّه عليه و آله خون چند نفر از زنان را هدر اعلام كرده بود كه عبارت بودند از : هند دختر عتبهء مخزومى و همسر ابو سفيان « 3 » ، كه حلبى دربارهء او مىگويد : وى وارد خانهء ابو سفيان شد ، سپس ابو سفيان با پيامبر اكرم صلّى اللّه عليه و آله در مورد بيعت با زنان صحبت كرد و ام الفضل نيز در اين امر او را يارى داد تا اينكه رسول خدا صلّى اللّه عليه و آله بيعت زنان را پذيرفت . « 4 » در مورد تعداد زنان و محل بيعت آنان با رسول خدا صلّى اللّه عليه و آله ، واقدى با سند خود از عبد اللّه بن زبير روايت مىكند : ده نفر از زنان قريش نزد رسول\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 853 - 854 .\r\n( 2 ) . التبيان ، ج 9 ، ص 589 و از او در مجمع البيان ، ج 9 ، ص 415 .\r\n( 3 ) . مغازى واقدى ، ج 2 ، ص 825 و تاريخ يعقوبى ، ج 2 ، ص 60 - 59 و مناقب حلبى ، ج 1 ، ص 208 .\r\n( 4 ) . مناقب آل ابى طالب ، ج 1 ، ص 208 .\r\n","page_name":" 207 ","page_number":207},
  {"content":"\r\n\r\nخدا صلّى اللّه عليه و آله در أبطح آمدند در حالى كه دخترش فاطمه عليها السّلام و همسرش امّ سلمه و تعدادى از زنان بنى عبد المطلب نزد وى بودند . او نام پنج نفر از آنها را اين گونه ذكر كرده است : هند دختر عتبه ، هند دختر منبّه بن حجّاج و همسر عمرو بن عاص مادر عبد اللّه ، امّ حكيم دختر حارث بن هشام مخزومى و همسر عكرمة بن ابى جهل ، بغوم دختر معذّل كنانيه و همسر صفوان بن اميّه ، و فاطمه دختر وليد بن مغيرهء مخزومى . « 1 » ( 1 ) اين در حالى است كه طبرسى در مجمع البيان روايت مىكند : نبى اكرم صلّى اللّه عليه و آله وقتى كه در كوه صفا بود با زنان بيعت كرد و عمر بن خطاب پايين‌تر از وى نشسته بود . پيامبر اكرم صلّى اللّه عليه و آله فرمود : با شما بيعت مىكنم كه چيزى را شريك خدا قرار ندهيد . هند دختر عتبه از ترس اينكه رسول خدا صلّى اللّه عليه و آله او را بشناسد ، نقاب زده و به صورت ناشناس در مجلس حاضر شده بود و رسول خدا صلّى اللّه عليه و آله در آن روز از مردان فقط بر سر اسلام و جهاد بيعت گرفته بود ، براى همين هند گفت : تو از ما بر سر چيزى بيعت مىگيرى كه از مردان چنين بيعتى نگرفتى ؟ ! رسول خدا صلّى اللّه عليه و آله در مورد سخن وى سكوت كرد و در ادامه سخنانش فرمود : و از شما بيعت مىگيريم كه دزدى نكنيد . در همين حال ابو سفيان در گوشه‌اى ايستاده بود و حرف‌هاى آنها را مىشنيد كه هند گفت : ابو سفيان مرد خسيسى است ، براى همين مقدارى از مالش را بدون اجازه‌اش بر مىدارم و نمىدانم كه حلال است يا نه ؟ ! ابو سفيان گفت : آنچه را كه قبلا برداشته‌اى و مصرف كرده‌اى براى تو حلال است ! رسول خدا صلّى اللّه عليه و آله او را شناخت و خنديد و پرسيد : آيا تو دختر عتبه هستى ؟ ! جواب داد : بله يا رسول اللّه ، از گذشته‌ها بگذر ، خدا از تو بگذرد ! رسول خدا صلّى اللّه عليه و آله در ادامه سخنانش فرمود : و زنا نكنيد . هند دوباره به سخن آمد و گفت : مگر زن آزاد هم تن به زنا مىدهد ؟ ! عمر بن خطاب به خاطر رابطه‌اى كه بين او هند در جاهليت بود به خنده افتاد ! سپس فرمود : و فرزندان خود را نكشيد . هند گفت :\r\nآنها را در كودكى بزرگ كرديم و در بزرگى آنها را كشتيد [ و منظورش فرزندش ، حنظلة بن ابى سفيان بود كه بدر به دست على بن أبي طالب كشته شده بود 
  ] . رسول خدا صلّى اللّه عليه و آله لبخندى زد و فرمود : و به كسى بهتان نزنيد . هند گفت : به خدا قسم كه بهتان و افترا زشت است و ما را جز به مكارم اخلاق و راه رشد امر نمىكنى . آن حضرت در ادامه اين آيهء شريفه را خواند :  « وَ لا يَعْصِينَكَ فِي مَعْرُوفٍ . . . »  ؛ و در معروف از تو نافرمانى نكنند . هند گفت : وقتى كه به اين مجلس آمده‌ايم منظور ما اين بوده است كه در هيچ معروفى از تو نافرمانى نكنيم . « 2 »\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 850 و در مورد أبطح ، بلادى در معجم معالم مكه مىنويسد : هنگامى كه از طرف مشرق از ريع الحجون به سوى منحنى چاه شيبه گذشتى ، آنجا ابطح است و امّا بطحاء از ابتداى سرازيرى ريع الحجون به سوى مسجد الحرام است .\r\n( 2 ) . مجمع البيان ، ج 9 ، ص 414 .\r\n","page_name":" 208 ","page_number":208},
  {"content":"\r\n\r\n( 1 ) ام حكيم دختر حارث و همسر عكرمه گفت : اى رسول خدا ، آن معروفى كه خداوند به ما فرمان داده كه در آن از تو نافرمانى نكنيم ، چيست ؟ آن حضرت صلّى اللّه عليه و آله فرمود : در مصيبت‌ها به گونه‌هاى خود سيلى نزنيد و صورت‌هاى خود را نخراشيد و موهاى خود را نكنيد و گريبان‌هاى خود را چاك نزنيد و لباس‌هاى خود را سياه نكنيد و آه و وا ويلا به راه نيندازيد . « 1 » سپس پرسيد : اى رسول خدا ، چگونه با تو بيعت كنيم ؟ فرمود : من با زنان مصافحه نمىكنم . براى همين درخواست كرد كه ظرف آبى را بياورند و دست خود را در آن فرو برد و بيرون آورد و آنگاه به آنها فرمود : دست‌هاى خود را براى بيعت در اين ظرف آب فرو ببريد . « 2 » سپس ام حكيم ، همسر عكرمه گفت : اى رسول خدا : عكرمه از ترس اينكه او را بكشى ، به سوى يمن فرار كرده است ، به او أمان بده . رسول خدا صلّى اللّه عليه و آله فرمود : او در أمان است . ام حكيم همراه غلام رومى خود حركت كرد تا در ساحل سرزمين تهامه ، عكرمه را پيدا كرد كه قصد سوار شدن بر كشتى را داشت . هنگامى كه او را ديد ، گفت : اى عموزاده ، از پيش مهربان‌ترين و نيكوكارترين مرد پيش تو مىآيم . خود را به هلاكت نيفكن ! من از محمد رسول خدا صلّى اللّه عليه و آله براى تو امان گرفته‌ام . عكرمه با تعجب پرسيد : آيا تو امان گرفته‌اى ؟ گفت : بله ، من با او صحبت كردم و امان گرفتم .\r\n( 2 ) آنها با هم برگشتند و هنگامى كه داخل مكه شد و همراه همسرش به سوى رسول خدا صلّى اللّه عليه و آله رفت - و يا قبل از آن - پيامبر اكرم صلّى اللّه عليه و آله به اصحابش فرمود : عكرمه بن ابى جهل در حالى كه ايمان آورده است « 3 » به سوى شما مىآيد ، مواظب باشيد كه به پدرش دشنام ندهيد ؛ زيرا دشنام به ميت ، بازماندگان را آزار مىدهد و ضررى به ميّت نمىزند . عكرمه همراه همسرش كه نقاب زده بود به رسول خدا صلّى اللّه عليه و آله نزديك شد . آن حضرت صلّى اللّه عليه و آله در گوشه‌اى نشسته بود . آنها در مقابلش ايستادند . عكرمه به همسرش اشاره كرد و گفت : اى محمد ، او به من خبر داده است كه به من امان داده‌اى !\r\n( 3 ) رسول خدا صلّى اللّه عليه و آله فرمود : درست مىگويد ، تو در امان هستى . عكرمه گفت : اى محمد ، ما را به چه چيزى دعوت مىكنى ؟ فرمود : تو را دعوت مىكنم كه شهادت بدهى : لا إله الا الله و اينكه من رسول خدا هستم و نماز بپاىدارى و زكات بپردازى « 4 » و تعدادى از خصلت‌هاى اسلامى را برشمرد . عكرمه گفت : به خدا قسم كه جز به سوى حق و به امور نيكو و زيبا دعوت نمىكنى . قبل از آنكه به پيامبرى مبعوث شوى در\r\n\r\n\r\n","description":"","footnote":"\r\n( 1 ) . در تبيان ، ج 9 ، ص 588 آن را از زيد بن أسلم نقل مىكند و در مجمع البيان ، ج 9 ، ص 414 از مقاتل و كلبى .\r\n( 2 ) . بحار الانوار ، ج 21 ، ص 134 از فروع كافى ، ج 2 ، ص 66 ، به سه طريق از امام صادق عليه السّلام و در تفسير قمى ، ج 2 ، ص 364 آمده است : آن حضرت صلّى اللّه عليه و آله از صبح تا عصر در مسجد نشست و با مردان بيعت كرد و پس از آن با زنان بيعت كرد .\r\n( 3 ) . در متن مغازى واقدى آمده است : « مؤمنا و مهاجرا » ، گمان مىكنم كه مهاجرا اضافه شده است ، زيرا با حديث آن حضرت صلّى اللّه عليه و آله كه مىفرمايد : « لا هجرة بعد الفتح » منافات دارد .\r\n( 4 ) . در صورتى كه هنوز زكات واجب نشده بود و شايد كه منظور همان صدقات باشد .\r\n","page_name":" 209 ","page_number":209},
  {"content":"\r\n\r\nميان ما راستگوترين و نيكوكارترين ما بودى . . . پس من شهادت مىدهم كه لا إله الا الله و شهادت مىدهم كه تو بنده خدا و رسول او هستى . آنگاه رسول خدا صلّى اللّه عليه و آله همسرش را با همان نكاح سابق « 1 » به او برگرداند و اين بدان جهت بود كه اسلام آوردن عكرمه در زمان عدهء همسرش بود ؛ زيرا همسرش قبل از وى اسلام آورده بود و دوران عدّه را مىگذراند . « 2 »\r\n( 1 )\r\n\r\nفضل و بخشش رسول خدا صلّى اللّه عليه و آله\r\nنقل شده است كه خواهر حليمهء سعديه از بنى سعد بن بنى بكر بعد از فتح مكه بر رسول خدا صلّى اللّه عليه و آله كه در أبطح به سر مىبرد ، وارد شد . پس از آنكه وى خودش را معرفى كرد ، آن حضرت صلّى اللّه عليه و آله او را شناخت . وى همراه خود ظرفى از كشك و خيكى از روغن آورده بود كه به رسول خدا صلّى اللّه عليه و آله هديه كند . رسول خدا صلّى اللّه عليه و آله او را به اسلام دعوت كرد . پس از آن كه اسلام آورد ، دستور داد كه هديه‌اش را قبول كنند . سپس از او دربارهء حليمهء سعديه سؤال كرد . گفت : او مدتى قبل فوت كرده است . اشك از چشمان رسول خدا صلّى اللّه عليه و آله جارى شد . سپس از او درباره بازماندگان حليمه سؤال كرد . گفت : برادران و خواهرانت باقى مانده‌اند .\r\nآنها به علت از دست دادن سرمايهء خود ، احتياج به كمك شما دارند . رسول خدا صلّى اللّه عليه و آله دستور داد كه يك لباس و يك شتر و دويست درهم به او بدهند . او در حالى كه مىرفت ، مىگفت : به خدا سوگند كه خوب نعمتى در ايام كودكىات بودى و مردى خوب و پربركت در بزرگىات هستى ! « 3 »\r\n( 2 ) واقدى با سند خود از ابن عباس روايت مىكند : يكى از دوستان رسول خدا صلّى اللّه عليه و آله از طايفهء ثقيف بعد از فتح مكه بر آن حضرت صلّى اللّه عليه و آله وارد شد . او همراه خود ظرفى از شراب به عنوان هديّه آورده بود ! آن حضرت صلّى اللّه عليه و آله به وى فرمود : مگر نمىدانى كه خدا آن را تحريم كرده است ؟ ! آن مرد غلامش را همراه ظرف شراب به جايى فرستاد . رسول خدا صلّى اللّه عليه و آله از او پرسيد : او را به كجا فرستادى ؟ گفت : او را فرستادم كه اين شراب را بفروشد ! آن حضرت فرمود : خدايى كه شراب‌خوارى را حرام كرده است ، خريدوفروش آن را هم حرام كرده است و دستور داد كه آن را بر زمين ريختند .\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 852 و در بقيهء خبر آمده است : نبى اكرم صلّى اللّه عليه و آله به عكرمه فرمود : بگو من مسلمان مهاجر هستم ، در حالى كه از آن حضرت صلّى اللّه عليه و آله نقل شده است كه فرمود : « لا هجرة بعد الفتح » .\r\n( 2 ) . مغازى واقدى ، ج 2 ، ص 855 عده‌اى از كسانى كه رسول اللّه صلّى اللّه عليه و آله آنها را مهدور الدم اعلام كرده بود و بعدا اسلام آوردند و امان گرفتند ، عبارتند از : وحشى ، قاتل حمزه كه به طائف فرار كرد تا اينكه به همراه هيأتى از طائفىها به مكه آمد و مسلمان شد و امان گرفت . هبّار بن اسود كه در روز هجرت زينب ، دختر رسول خدا صلّى اللّه عليه و آله او را ترسانده و باعث سقط جنين او شده بود . پيامبر اكرم صلّى اللّه عليه و آله او را مهدور الدم اعلام كرده بود و براى همين در روز فتح فرار كرده بود و بعدا از جعرانه به مدينه رفت و اسلام آورد و أمان گرفت . خبر اين‌ها را به ترتيب تاريخى در جاى خود نقل خواهيم كرد .\r\n( 3 ) . مغازى واقدى ، ج 2 ، ص 869 .\r\n","page_name":" 210 ","page_number":210},
  {"content":"\r\n\r\n( 1 ) از زهرى روايت مىكنند كه آن حضرت صلّى اللّه عليه و آله بعد از فتح ، از خريدوفروش شراب ، بت ، ميته ، خوك و متعهء زنان « 1 » نهى كردند . و آن حضرت صلّى اللّه عليه و آله فرمود : همانا اسلام هم‌قسم شدن‌هاى ( خوب ) جاهليت را به صورت شديدترى تأييد مىكند ، ولى در اسلام هم‌قسم شدن وجود ندارد . « 2 » و از عطاء بن ابى رياح روايت مىكند : مردى بعد از فتح مكه نزد رسول خدا صلّى اللّه عليه و آله آمد و عرض كرد : نذر كرده‌ام كه اگر خداوند فتح مكه را نصيب تو گرداند ، دو ركعت در بيت المقدس به جاى آورم ! پيامبر اكرم صلّى اللّه عليه و آله فرمود : اينجا افضل است و اين جمله را سه بار تكرار كردند و سپس فرمودند : قسم به خدايى كه جانم به دست اوست ، يك ركعت نماز در اينجا بهتر از هزار ركعت نماز در جاى ديگر است . « 3 »\r\n( 2 )\r\n\r\nبت‌هاى مكه و اطراف آن\r\nواقدى از سعيد بن عمرو هذلى نقل مىكند : مىديدم كه ابو تجرأة در مكه بت مىسازد و آنها را مىفروشد . و از حبير بن مطعم روايت مىكند : بت‌ها را مىديدم كه در مكه آنها را طواف مىدادند و هيچ مرد قريشى نبود ، مگر اينكه در خانه‌اش بتى وجود داشت و هنگام ورود و خروج از خانه ، براى تبرك به روى آن دست مىكشيد . باديه‌نشين‌ها نيز اين بت‌ها را مىخريدند و به منازل خود مىبردند . پس از فتح مكه ، منادى رسول خدا صلّى اللّه عليه و آله اعلام كرد : هر كس به خدا ايمان دارد ، هيچ بتى را در خانه نگاه ندارد و آن را بشكند يا بسوزاند و خريدوفروش بت حرام است . به دنبال آن مسلمانان به شكستن بت‌ها پرداختند .\r\nعكرمة بن ابى جهل كه مسلمان شده بود ، شنيد كه در يكى از خانه‌هاى مكه بتى وجود دارد ؛ براى همين به آنجا رفت تا آن را بشكند .\r\n( 3 ) رسول خدا صلّى اللّه عليه و آله سريّه‌هايى را براى شكستن بت‌ها اعزام كرد . از جمله سعد بن زيد الاشهل را براى شكستن بت مناة در مشلّل فرستاد كه او آن را منهدم كرد . « 4 » و عمرو بن عاص سهمى را براى شكستن بت\r\n\r\n\r\n","description":"","footnote":"\r\n( 1 ) . همان ، ج 2 ، ص 864 و از زهرى اين مطلب را اضافه كرده است : در آن روز متعهء زنان را تحريم كرد ! پس چنين به نظر مىرسد كه متعه زنان همانند موارد قبلى در مكه شايع و مورد ابتلاى همگانى بوده است .\r\n( 2 ) . مغازى واقدى با سند وى از ربيعة بن عبّاد ، ج 2 ، ص 867 و شايد كه وى به هم قسم شدن‌هايى از قبيل حلف الفضول براى حمايت از غريبان و ضعيفان اشاره مىكند .\r\n( 3 ) . مغازى واقدى ، ج 2 ، ص 866 البته از امام صادق عليه السّلام روايت شده است : يك نماز در مكه معادل صد هزار نماز در جاى ديگر است ، الوافى ، ج 8 ، ص 510 . و از همين نكته فقهاء استنباط كرده‌اند كه در منذور رجحان شرعى شرط است .\r\n( 4 ) . قبلا خبرى را از كلبى نقل كرديم مبنى بر اينكه رسول خدا صلّى اللّه عليه و آله بعد از خروج از مدينه و پس از آنكه چهار يا پنج شبانه روز راه طى كرد ، على عليه السّلام را به سوى مناة كه بت طايفه‌هاى هذيل و خزاعة بود فرستاد و آن حضرت صلّى اللّه عليه و آله مناة را منهدم كرد و دو شمشير به نام‌هاى مخذّم و رسوب را كه حارث غسّانى به اين بت هديّه كرده بود به غنيمت گرفت و نزد پيامبر اكرم صلّى اللّه عليه و آله آورد كه -\r\n","page_name":" 211 ","page_number":211},
  {"content":"\r\n\r\nسواع كه مال طايفهء بنى هذيل بود ، فرستاد . واقدى از وى نقل مىكند : وقتى به بت‌خانهء سواع رسيديم ، خادم آن از من پرسيد : چه مىخواهى ؟ گفتم : قصد انهدام سواع را دارم ! گفت : چه كار به او دارى ؟ گفتم :\r\nرسول خدا صلّى اللّه عليه و آله به من دستور داده است . گفت : بت از اين كار تو ممانعت مىكند ! گفتم : تو هنوز هم بر عقيدهء باطل خود هستى ؟ ! واى بر تو آيا او مىبيند يا مىشنود ؟ ! سپس به بت نزديك شدم و آن را شكستم و به همراهانم فرمان دادم كه خزانهء آن را خراب كنند ، اما چيزى در آن نبود . « 1 »\r\n( 1 ) ابن اسحاق مىنويسد : بت عزّى در كوهى در ناحيهء نخله و در خانه‌اى قرار داشت . قبيله‌هاى قريش ، مضر و كنانه به آن احترام مىگذاشتند و پرده‌داران و خادمان آن از بنى شيبان از بنى سليم بودند . « 2 » ابن اسحاق مىنويسد : قبل از فتح ، خادم آن أفلح بن نضر شيبانى از بنى سليم بود . او همان كسى است كه ابو لهب به عيادت او رفت كه در آستانهء مرگ قرار داشت و ديد كه بسيار ناراحت است . از او پرسيد : چه شده است كه تو را اندوهگين مىبينم ؟ گفت : مىترسم كه بعد از من به عزّى بىاحترامى شود !\r\nخالد به رسول خدا صلّى اللّه عليه و آله عرض كرد : اى رسول خدا ، حمد و سپاس خداى را كه ما را مورد لطف خويش قرار داد و از هلاكت نجات بخشيد ! من پدرم ( وليد بن مغيره ) را مىديدم كه صد شتر و گوسفند براى عزّى هديه مىبرد و آنها را در پاى اين بت قربانى مىكرد و سه روز در آنجا اقامت مىكرد و سپس با خوش‌حالى و سرور از انجام اين كار بازمىگشت ! امروز مىبينم كه پدرم با چه عقيده‌اى از دنيا رفت و آن عقيده چگونه او را فريب مىداد كه براى سنگى كه نه مىشنود و نه مىبيند و سود و زيانى نمىرساند ، قربانى كند ! رسول خدا صلّى اللّه عليه و آله فرمود : اين امر در دست خداست . هر كسى كه هدايت را براى او آسان كند به راحتى هدايت مىشود و هر كسى كه گمراهى را براى او آسان كند ، در همان باقى مىماند . سپس رسول خدا صلّى اللّه عليه و آله او را براى انهدام عزّى فرستاد . او همراه سى نفر سواره حركت كرد . وقتى كه به بتخانه رسيد ، شمشيرش را از غلاف كشيد . خادم عزى با ديدن اين منظره فرياد كشيد : اى عزّى بر خالد سخت بگير و چيزى از او باقى نگذار . اى عزّى اگر خالد را نابود نكنى ، گناه بزرگى مرتكب شده و از دين خود خارج گشته‌اى ! « 3 »\r\n( 2 ) خالد مىگويد : با سخنان خادم بت‌خانه ، بدنم به لرزه درآمد ! امّا شمشيرم را حوالهء او كردم و گفتم : اى عزّى ، تو باعث كفر هستى و پاك و منزه نيستى . من به اين رسيده‌ام كه خداوند تو را خوار كرده است . پس آن را با شمشير دونيم كردم و سپس آن را تكه تكه كردم . . . انهدام عزّى در بيست و پنجم ماه رمضان\r\n\r\n\r\n","description":"","footnote":"\r\n- آن حضرت صلّى اللّه عليه و آله آن‌ها را به او بخشيد و همچنين او را به سوى قليّس ، بت طايفهء طى فرستاد و آن را منهدم كرد . و گفته شده است كه هداياى حارث غسّانى در اينجا بوده است .\r\n( 1 ) . مغازى واقدى ، ج 2 ، ص 870 - 871 .\r\n( 2 ) . سيرهء ابن اسحاق ، ج 4 ، ص 79 .\r\n( 3 ) . همان .\r\n","page_name":" 212 ","page_number":212},
  {"content":"\r\n\r\nبود . « 1 » پس از آنكه خالد نزد پيامبر اكرم صلّى اللّه عليه و آله بازگشت ، از او سؤال كرد : آيا آن را منهدم كردى ؟ گفت : بله ، اى رسول خدا . آنگاه آن حضرت صلّى اللّه عليه و آله فرمود : ديگر عزّى در سرزمين شما پرستش نخواهد شد . « 2 »\r\n( 1 ) واقدى از سعيد هذلى روايت مىكند : رسول خدا صلّى اللّه عليه و آله در روز جمعه ، كه ده شب از ماه رمضان باقى مانده بود ، وارد مكه شد و سريّه‌هايى را به اطراف فرستاد و به آنها فرمود : بر كسانى كه مسلمان نشده‌اند ، حمله كنند ( ؟ ! )\r\n( 2 ) به دنبال آن هشام بن عاص همراه دويست نفر به سوى يلملم [ كوهى است در باديه كه تا مكه سه شبانه روز راه است 
  ] حركت كرد . و خالد بن سعيد بن عاص همراه سيصد نفر به سوى وادى عرنه [ بعد از عرفه 
  ] حركت كرد . « 3 » اين در حالى است كه طبرسى در اعلام الورى روايت كرده است : پيامبر اكرم صلّى اللّه عليه و آله عبد الله بن سهيل بن عمرو مخزومى را ( كه بعد از فتح و با اسلام آوردن پدرش سهيل ، به پيامبر و مسلمانان ملحق شده بود ) به سوى بنى محارب بن فهر فرستاد . در نتيجه آنها اسلام را پذيرفتند و عده‌اى از آنها براى بيعت به نزد رسول خدا صلّى اللّه عليه و آله آمدند . و عمرو بن اميّة ضمرى را به سوى بنى الدّيل كه خزاعى بودند ، فرستاد . او آنها را به سوى خدا و رسولش دعوت كرد ؛ امّا آنها از قبول دعوت به شدت امتناع ورزيدند .\r\nيارانش او را به جنگ تشويق كردند ؛ امّا او گفت : الان رئيسشان در حالى كه اسلام آورده است ، مىآيد و به آنها مىگويد : اسلام را بپذيريد و قبول مىكنند ( و همين طور شد ) . و غالب بن عبد الله را به سوى بنى مدلج گسيل داشت . آنها گفتند : ما بىطرف هستيم . همراهان غالب او را تشويق به جنگ كردند ؛ امّا وى گفت : آنها رئيس اديب و عاقلى دارند و چه بسا جنگجويى از بنى مدلج كه در راه خدا شهيد مىشود ( و همانطور شد كه گفته بود ) . « 4 » اين در حالى است كه ابن اسحاق تصريح كرده است كه رسول خدا صلّى اللّه عليه و آله سريه‌هايى را به اطراف مكه فرستاد تا مردم را به سوى خدا دعوت كنند و به آنها دستور جنگ نداد . « 5 »\r\n( 3 )\r\n\r\nرفتار خالد با بنى جذيمه\r\nابن اسحاق مىنويسد : مردى از بنى جذيمة بن عامر از بنى كنانه در جاهليت براى تجارت به يمن رفته بود .\r\nدر همين زمان افرادى از قريش و از جمله : عفّان بن ابى العاص بن اميّه همراه پسرش عثمان و ابو عبد\r\n\r\n\r\n","description":"","footnote":"\r\n( 1 ) . اين در حالى است كه در المنتقى آمده است : او را در پنج شب باقى مانده به آخر ماه رمضان به سوى عزّى اعزام كرد و او آن را در سىام ماه رمضان منهدم نمود .\r\n( 2 ) . مغازى واقدى ، ج 2 ، ص 873 - 874 .\r\n( 3 ) . همان ، ج 2 ، ص 873 .\r\n( 4 ) . إعلام الورى ، ص 227 .\r\n( 5 ) . سيرهء ابن اسحاق ، ج 4 ، ص 70 - 71 .\r\n","page_name":" 213 ","page_number":213},
  {"content":"\r\n\r\nالرحمن عوف بن عبد عوف زهرى و فاكه بن مغيرهء مخزومى براى تجارت به يمن رفته بودند . اين مردى كه از بنى جذيمه بود ، در يمن مريض شد و قبل از مرگ به تاجران قريش وصيت كرد اموالش را به خانواده‌اش كه در سرزمين غميصاء در نزديكى مكه ساكن بودند ، برسانند . آنها اموال را با خود برداشتند .\r\n( 1 ) در اين ميان مردى از بنى جذيمه به نام خالد بن هشام از موضوع آگاه شد و عده‌اى از افراد قومش را با خود همراه كرد تا اموال را قبل از آنكه به دست خانوادهء ميّت برسد ، از تاجران قريش بگيرند و اگر تاجران قريش از دادن اموال خوددارى كردند ، با آنها بجنگند . آنها خود را به تاجران قريش رساندند و اموال را طلب كردند . تاجران از تحويل آنها خوددارى كردند . در نتيجه درگيرى پيش آمد كه در اين ميان ابو عبد الرحمن عوف بن زهرى و كفالة بن مغيرهء مخزومى كشته شدند و عفّان بن ابى العاص و پسرش عثمان فرار كردند . قريش تصميم به جنگ با بنى جذيمه گرفت كه بنى جذيمه به قريش پيغام دادند :\r\nضررى كه به شما رسيده با موافقت و همكارى ما نبوده است ؛ بلكه عده‌اى كه آنها را نمىشناسيم بر تاجران شما حمله كرده‌اند و ما حاضريم كه ديهء آنها را بپردازيم و خسارت‌ها را جبران كنيم .\r\nاز سوى ديگر عبد الرحمن بن عوف در كمين قاتل پدرش بود تا او را به قتل رساند و پس از آن ، قريشيان سخن آنها را پذيرفتند و جنگ را كنار گذاشتند . « 1 » امّا انتقام خون فاكة بن مغيرهء مخزومى ، عموى خالد بن وليد بن مغيره گرفته نشد و كسى از بنى جذيمه به جاى او قصاص نگرديد . اين عقده در دل خالد باقى ماند و او تسليم دستور رسول خدا نشد ، كه بعد از فتح مكه ، تمام خون‌هاى ريخته‌شدهء در جاهليت را زير پاى خود گذاشت و حتى از خون عمويش ، حارث بن عبد المطلب از بنى هاشم گذشت و كسى را قصاص نكرد .\r\n( 2 ) آن حضرت صلّى اللّه عليه و آله چنان كه شيخ مفيد مىگويد ، مىخواست از اين فرصت استفاده كند و كينه‌اى كه بين خالد بن وليد و بنى جذيمه وجود داشت را به صلاح اسلام زايل كند ؛ براى همين مىنويسد : « و اگر چنين نبود ، خالد را به فرماندهى مسلمانان انتخاب نمىكرد . . . و براى همين منظور عبد الرحمن بن عوف را هم به همراه او فرستاد تا كينه‌اى كه بين او و بنى جذيمه بود ، زايل شود . » « 2 »\r\n( 3 ) و مىنويسد : « آن حضرت صلّى اللّه عليه و آله خالد را به سوى بنى جذيمه فرستاد تا آنها را به اسلام دعوت كند و به او اجازهء جنگ نداده بود » . « 3 » اين چيزى است كه ابن اسحاق آن را در سيرهء خود از حكيم بن حكيم بن عبّاد بن حنيف انصارى « 4 » از امام باقر عليه السّلام روايت مىكند . و واقدى هم آن را از او به واسطهء عبد الرحمن بن\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 4 ، ص 74 .\r\n( 2 ) . ارشاد ، ج ، ص 139 .\r\n( 3 ) . همان ، ج 1 ، ص 55 .\r\n( 4 ) . اين مرد از نسل انصار و از بنى حنيف مىباشد . جدّ او عبّاد ، برادر سهل و عثمان فرزندان حنيف بوده و از عاملان على عليه السّلام در بصره ، -\r\n","page_name":" 214 ","page_number":214},
  {"content":"\r\n\r\nعبد العزيز با تفصيل بيشترى چنين نقل مىكند : پس از آنكه خالد بن وليد عزّى را منهدم كرد و نزد رسول خدا صلّى اللّه عليه و آله در مكه آمد ، آن حضرت صلّى اللّه عليه و آله او را به سوى بنى جذيمه فرستاد تا آنها را به اسلام دعوت كند و او را براى جنگ نفرستاد . او به همراه سيصد و پنجاه نفر كه از مهاجر و انصار و بنى سليم بودند ، حركت كرد . وقتى به پايين مكه رسيد ، به بنى جذيمه اطلاع داده شد ؛ اين خالد بن وليد است كه همراه مسلمانان به سوى شما مىآيد . آنها گفتند : ما اسلام آورده و محمد را تصديق كرده‌ايم و مساجدى را بنا كرده و در آنها اذان گفته و نماز خوانده‌ايم . ( ولى با اين وجود خود را مسلح كردند ) و وقتى كه خالد بن وليد به آنها رسيد ، پرسيد : اسلام آورده‌ايد ؟ گفتند : بله ، ما مسلمان شده‌ايم . پرسيد : پس چرا مسلح هستيد ؟ گفتند : بين ما و يكى از اقوام باديه‌نشين عداوتى هست و ترسيديم كه شما ، همان‌ها باشيد ، براى همين مسلح شديم تا از خود دفاع كنيم . . . خالد گفت : اسلحه‌هايتان را بر زمين بگذاريد ! آنها شروع به زمين گذاشتن سلاح‌هايشان كردند ؛ اما يكى از آنها به نام جحدم گفت : اى بنى جذيمه ، محمد از كسى ، چيزى بيش از اقرار به اسلام نمىخواهد و ما اقراركنندهء به اسلام هستيم ؛ اما خالد از ما چيز ديگرى مىخواهد كه از مسلمانان خواسته نمىشود ! قومش به وى گفتند : محمد مكه را فتح كرده است و همهء مردم مسلمان شده‌اند و ما هم مسلمان هستيم و براى چه از خالد بترسيم ؟ او گفت : به خدا سوگند كه او مىخواهد كينه‌هاى گذشته را از شما بگيرد ! و از اينكه سلاحش را بر زمين بگذارد ، خوددارى مىكرد ؛ امّا افراد قومش با او صحبت كردند تا راضى شد و سلاح را بر زمين گذاشت . « 1 » پس از آنكه سلاح‌هاى خود را بر زمين گذاشتند ، خالد گفت : همگى بايد اسير شويد ! و دستور داد كه دست‌هاى خود را بر روى كتف‌هاى خود بگذارند . سپس دست‌هايشان را به كتف‌هايشان بست و هر دو نفر يا يك نفر را به دست يكى از مسلمانان سپرد . . .\r\n( 1 ) بين مسلمانان بر سر اسارت بنى جذيمه اختلاف افتاد ، عده‌اى مىگفتند : آنها را امتحان مىكنيم تا ببينيم كه آيا از ما اطاعت مىكنند و حرف ما را مىپذيرند يا نه ! و عده‌اى گفتند : آنها را نزد پيامبر اكرم صلّى اللّه عليه و آله مىبريم . هنگامى كه وقت نماز فرامىرسيد ، آنها را باز مىكردند تا نماز بخوانند و دوباره آنها را مىبستند ! و به همين صورت آنها را دست بسته در آن شب نگاه داشتند تا هنگام سحر خالد فرياد زد : هر كسى كه اسيرى در دست دارد ، او را بكشد ! بنى سليم تمام اسيرانى را كه در دست داشتند به قتل رساندند ؛ اما مهاجر و انصار اسيران خود را آزاد كردند . « 2 »\r\n\r\n\r\n","description":"","footnote":"\r\n- قبل از جمل و بعد از آن بودند . نجاشى اين را ذكر نكرده ؛ ولى شيخ طوسى در رجال امام سجّاد عليه السّلام ، 87 آن را نقل كرده و اردبيلى هم آن را در جامع الرواة ، ج 1 ، ص 268 به روايت از امام باقر عليه السّلام و امام صادق عليه السّلام آورده است و همين صحيح مىباشد .\r\n( 1 ) . اين مطلب در مغازى واقدى در ضمن خبرى از امام باقر عليه السّلام آمده است در حالى كه ابن اسحاق خبر را قطع كرده است تا خبر جحدم را از بعضى از آگاهان به مسائل بنى جذيمه روايت كند و سپس به بيان باقيماندهء خبر از امام باقر عليه السّلام مىپردازد .\r\n( 2 ) . مغازى واقدى ، ج 2 ، ص 875 - 876 واقدى بعد از نقل اين جريان ، به نقل آنچه كه ابن اسحاق در سيرهء خود ، ج 4 ، ص 71 - 72 -\r\n","page_name":" 215 ","page_number":215},
  {"content":"\r\n\r\n( 1 ) واقدى مىنويسد : بنى سليم از بنى جذيمه كينه به دل داشتند و نسبت به آنها بسيار خشن بودند و مىخواستند كه از ايشان انتقام بگيرند ؛ زيرا در جاهليت بنى جذيمه در سرزمين برزه بر آنها غالب شده بودند و در اينجا بنى سليم بر بنى جذيمه مسلط شده و انتقام خويش را گرفتند . « 1 » و از زيد بن ثابت روايت مىكند : هنگامى كه خالد بن وليد فرياد كشيد كه اسيران را گردن بزنيد ، بنى سليم به سرعت اسراى خود را گردن زدند ؛ ولى انصار و مهاجرين اسراى خود را رها كردند كه همين باعث خشم خالد شد . سپس ابو اسيد ساعدى گفت : اى خالد ، از خدا بترس . به خدا قسم كه ما قوم مسلمانى را كشتيم ! خالد پرسيد : به چه دليل اين حرف را مىزنى ؟ گفت : اين مساجد را در ميانشان مىبينيم و مىشنويم كه به اسلام اقرار مىكنند . « 2 » و از ابى قتاده روايت كرده است : هنگامى كه در سحر خالد اعلام كرد : هر كسى اسير خودش را گردن بزند ، من اسير خود را رها كردم و به خالد گفتم : از خدا بترس . به درستى كه خودت را هلاك كردى ! اين‌ها مسلمان هستند ! خالد گفت : اى ابو قتاده ، تو نسبت به اينها آگاه نيستى . ابو قتاده گفت : خالد طورى با من صحبت مىكرد كه آثار انتقام خواهى و كينه از سخنانش هويدا بود . « 3 » و از ابى بشر مازنى روايت مىكند : هنگامى كه خالد فرياد زد : هر كسى اسير خودش را گردن بزند ! من شمشيرم را درآوردم تا اسيرم را گردن بزنم ، امّا اسيرم گفت : اى برادر انصارى ، به رفقاى خودت نگاه كن ! نگاه كردم و ديدم كه آنها اسيران خود را رها ساخته‌اند . به او گفتم : هر جا كه مىخواهى برو . او گفت : آفرين بر شما باد ؛ ولى كسانى كه خويشاوند نزديك ما بودند ؛ يعنى بنى سليم ما را كشتند . « 4 »\r\n( 2 ) و از خالد بن الياس روايت كرده است : به ما خبر رسيد كه حدود سى نفر از بنى جذيمه كشته شده‌اند . « 5 »\r\nو ابن هشام روايت كرده است : يكى از افراد بنى جذيمه فرار كرد و به سرعت خود را به رسول خدا صلّى اللّه عليه و آله رسانيد و او را از جريان آگاه نمود . رسول خدا صلّى اللّه عليه و آله پرسيد : آيا كسى به او اعتراض كرد ؟ اين مرد كه مسلمانان را نمىشناخت ، عرض كرد : بله يا رسول الله ، مردى سفيد چهره و با قد متوسط به او ايراد گرفت ؛ اما خالد بر سرش فرياد كشيد و او ساكت شد و مردى بلند قد به او اعتراض كرد كه با هم به جرّ و بحث پرداختند . عمر بن خطاب گفت : اولى پسرم عبد الله . و ديگرى سالم ، آزاد كردهء ابى حذيفه بوده است . « 6 »\r\n\r\n\r\n","description":"","footnote":"\r\n- آورده است ، نمىپردازد و جريان برائت پيامبر اكرم صلّى اللّه عليه و آله از اعمال خالد و ارسال على عليه السّلام به همراه ديهء كشته‌شدگان بنى جذيمه را نقل نمىكند و اين خبر در كتاب‌هايى كه در دسترس ماست ، نيست ؟ !\r\n( 1 ) . مغازى واقدى ، ج 2 ، ص 878 .\r\n( 2 ) . همان ، ج 2 ، ص 877 .\r\n( 3 ) . همان ، ج 2 ، ص 881 .\r\n( 4 ) . همان ، ج 2 ، ص 877 .\r\n( 5 ) . همان ، ج 2 ، ص 884 .\r\n( 6 ) . سيرهء ابن هشام ، ج 4 ، ص 72 .\r\n","page_name":" 216 ","page_number":216},
  {"content":"\r\n\r\n( 1 ) ابن اسحاق در ادامهء خبر حكيم بن حكيم از امام باقر عليه السّلام آورده است : هنگامى كه رسول خدا صلّى اللّه عليه و آله از جريان مطلع شد ، دستهايش را به آسمان گرفت و فرمود : بار خدايا ! من از آنچه كه خالد مرتكب شده است ، بيزارى مىجويم . « 1 » و واقدى روايت مىكند : رسول خدا صلّى اللّه عليه و آله از سه نفر از قريشيان بعد از آنكه اسلام آورده بودند پول قرض گرفت .\r\nوى از حويطب بن عبد العزى چهل هزار درهم و از صفوان بن يحيى پنجاه هزار درهم و از عبد الله بن ابى ربيعهء مخزومى چهل هزار درهم قرض گرفت كه در مجموع صد و سى هزار درهم مىشد و آن را بين اصحاب فقير خود تقسيم كرد . كه به هر نفر پنجاه درهم يا كمتر يا بيشتر مىرسيد و مقدارى از همين پول را براى بنى جذيمه فرستاد . « 2 »\r\n( 2 )\r\n\r\nعلى عليه السّلام اين زخم را التيام مىبخشد\r\nدر باقيماندهء خبر ابن اسحاق از حكيم از امام باقر عليه السّلام آمده است : سپس رسول خدا صلّى اللّه عليه و آله على بن أبي طالب عليه السّلام را فراخواند و فرمود : به سوى بنى جذيمه برو و اوضاع و احوال آنها را بررسى كن و امور مربوط به جاهليت را زير پايت بگذار . ( و مقدارى پول به همراه وى فرستاد ) . على عليه السّلام به همراه مالى كه رسول خدا صلّى اللّه عليه و آله در اختيار وى گذارد بود ، به ميان بنى جذيمه رفت و ديهء افراد و خسارت‌هاى وارد شده را پرداخت . و حتى خسارت ظروفى را كه سگ‌ها در آن آب و غذا مىخوردند ، پرداخت كرد . آنگاه مقدارى از پول باقى مانده بود . براى همين از آنها سؤال كرد : آيا خون يا مالى مانده است كه ديه يا خسارت آن را نداده باشم ؟ گفتند : نه . گفت : پس باقيماندهء اين اموال را احتياطا به شما مىدهم تا اگر خسارتى يا ديه‌اى فراموش شده ، به جاى آن باشد . آنگاه رسول خدا صلّى اللّه عليه و آله برخاست و رو به قبله ايستاد و دست‌هايش را به سوى آسمان گرفت ، به گونه‌اى كه زير بغل‌هايش ديده مىشد و سه مرتبه فرمود :\r\nپروردگارا ! من از كارى كه خالد بن وليد مرتكب شده است ، بيزارى مىجويم . « 3 »\r\n( 3 ) واقدى مىنويسد : پس از آنكه على عليه السّلام بازگشت ، بر رسول خدا صلّى اللّه عليه و آله وارد شد . آن حضرت صلّى اللّه عليه و آله\r\n\r\n\r\n","description":"","footnote":"\r\n( 1 ) . همان ، ج 4 ، ص 72 و واقدى در ج 2 ، ص 881 آن را در ادامهء خبر حكيم بن حكيم از امام باقر عليه السّلام روايت نكرده ، بلكه آن را به صورت مرسل روايت كرده است .\r\n( 2 ) . مغازى واقدى ، ج 2 ، ص 863 - 864 و تمام خبر به اين صورت است : پس از آنكه خداوند پيامبر صلّى اللّه عليه و آله را بر هوازن پيروز كرد ، اين بدهكارى را پس داد . و در ج 2 ، ص 882 آمده است : گفته مىشود كه مالى را كه على همراه خودش برد ، پيامبر صلّى اللّه عليه و آله از ابن ابى ربيعه و صفوان بن اميّه و حويطب بن عبد العزى قرض كرده بود . و يعقوبى در ج 2 ، ص 61 مىنويسد : او را با مالى كه از يمن رسيده بود ، به سوى بنى جذيمه فرستاد .\r\n( 3 ) . سيرهء ابن اسحاق ، ج 4 ، ص 72 - 73 .\r\n","page_name":" 217 ","page_number":217},
  {"content":"\r\n\r\nپرسيد : چه كردى ؟ عرض كرد : اى رسول خدا ، بر قوم مسلمانى وارد شديم كه مساجدى را برپا كرده بودند . ديهء تمام كسانى را كه خالد به قتل رسانده بود ، پرداخت كردم و حتى خسارت ظروف سگهايشان را دادم . سپس مقدارى از مال زياد آمد كه به آنها دادم و گفتم : اين از طرف رسول خداست براى مواردى كه او و شما آن را نمىدانيد . رسول خدا صلّى اللّه عليه و آله فرمود : خوب كردى ! من به خالد دستور قتل نداده بودم ، بلكه به او دستور داده بودم كه آنها را به اسلام دعوت كند . « 1 » و صدوق در خصال با سند خود از على عليه السّلام روايت مىكند : به سوى آنها رفتم و ديه و خسارت‌ها را پرداختم و سپس آنها را سوگند دادم و گفتم : آيا چيزى باقى مانده است ؟ گفتند : حال كه ما را قسم داده‌اى ، بايد بگوييم كه ظروف سگ‌ها و افسار شترهاى ما را از بين برده‌اند ! پس مقدارى پول بابت اين خسارت‌ها دادم ؛ ولى با اين وجود طلاى زيادى باقى مانده بود كه آن را هم به ايشان دادم و گفتم : اين براى برى الذّمة شدن رسول خدا صلّى اللّه عليه و آله است از مواردى كه نمىدانيد و براى به دست آوردن دل زنان و كودكانى مىباشد كه در اين جريان دچار مصيبت شده‌اند .\r\nسپس نزد رسول خدا صلّى اللّه عليه و آله برگشتم و او را از جريان آگاه نمودم . او فرمود : اى على ، به خدا سوگند آن قدر مرا خوش‌حال كردى كه حد و اندازه ندارد . « 2 »\r\n( 1 ) شيخ طوسى در أمالى با سند خود از امام باقر عليه السّلام و همچنين از جابر بن عبد الله انصارى در خبرى نقل مىكند : على عليه السّلام نزد پيامبر صلّى اللّه عليه و آله بازگشت . پيامبر صلّى اللّه عليه و آله از پرسيد : چه كردى ؟ او جريان را تعريف كرد و عرض كرد كه همگى راضى شدند . رسول خدا صلّى اللّه عليه و آله فرمود : « حال كه براى من رضايت گرفتى ، خدا هم از تو راضى باشد . اى على ، تو هدايتگر امت من هستى ، همانا سعادتمند واقعى كسى است كه تو را دوست بدارد و از تو پيروى كند و بدبخت حقيقى كسى است كه با تو مخالفت كند و از راه تو بيرون رود تا روز قيامت » . « 3 »\r\n( 2 ) در اينجا از خبر طبرسى در الاحتجاج چنين به نظر مىرسد كه رسول خدا صلّى اللّه عليه و آله عموزاده‌اش ، عبد الله بن عباس « 4 » را به دنبال معاويه فرستاد تا بيايد و براى بنى جذيمه قراردادى بنويسد . ابن عباس برگشت و عرض كرد : او مشغول خوردن است ! پس رسول خدا صلّى اللّه عليه و آله تا سه مرتبه ابن عباس را به دنبال وى فرستاد و او هر بار بازمىگشت و عرض مىكرد : او مشغول خوردن است و بعدا مىآيد . آنگاه رسول خدا صلّى اللّه عليه و آله فرمود : خدايا هيچ‌گاه او را سير نكن ! « 5 »\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 882 وى آن را به نقل از حكيم از امام باقر عليه السّلام روايت نكرده است ، با وجودى كه بخش اول آن را روايت كرده است . و چنان كه گذشت ؛ ابن اسحاق در سيرهء خود به طور مختصر آن را از او روايت كرده است .\r\n( 2 ) . خصال ، ج 2 ، ص 562 ، او خبر را مختصر كرده و يعقوبى در ج 2 ، ص 61 آخر آن را ذكر كرده است و اضافه كرده است كه در آن روز پيامبر صلّى اللّه عليه و آله به على عليه السّلام فرمود : پدر و مادرم به فدايت !\r\n( 3 ) . امالى شيخ طوسى ، ص 497 .\r\n( 4 ) . صحيح مسلم ، ج 1 ، ص 155 ؛ الاستيعاب ، ج 4 ، ص 474 ؛ و اسد الغابة ، ج 4 ، ص 368 .\r\n( 5 ) . الاحتجاج على اهل اللجاج ، ج 1 ، ص 408 در احتجاجات امام حسن عليه السّلام . و از ابن عباس در صحيح مسلم و از او تذكرة -\r\n","page_name":" 218 ","page_number":218},
  {"content":"\r\n\r\n( 1 )\r\n\r\nبازگشت خالد\r\nهنگامى كه خالد بن وليد وارد مكه شد ، عبد الرحمن بن عوف و عثمان بن عفّان و عمر بن خطّاب او را ديدند . ابن عوف به او گفت : اى خالد ، چرا امور جاهليت را زنده كردى ؟ ! چرا آنها را به جاى عمويت فاكه به قتل رساندى ؟ خدا تو را بكشد ! خالد گفت : بلكه آنان را به جاى پدرت به قتل رساندم .\r\nعبد الرحمن گفت : به خدا كه دروغ مىگويى ! من قاتل پدرم را با دست‌هاى خودم كشتم و عثمان بن عفّان را بر قتل وى شاهد گرفتم . سپس رو به عثمان كرد و گفت : تو را به خدا سوگند ، آيا گواهى نمىدهى كه من قاتل پدرم را به هلاكت رساندم ؟ عثمان گفت : چرا . سپس عبد الرحمن به خالد گفت : اى خالد ، واى به حال تو كه چنين كردى ! بر فرض كه من قاتل پدرم را نكشته بودم ، آيا سزاوار بود كه افراد مسلمانى را در مقابل خون پدرم در جاهليت ، بكشم ؟ ! خالد پرسيد : چه كسى گفته كه آنان مسلمان بوده‌اند ؟ ! ابن عوف گفت : تمام اهل سريّه گفته‌اند كه آنها مسجد بنا كرده بودند و به اسلام اقرار مىكردند و با اين وجود آنها را از دم شمشير گذراندى . خالد گفت : فرستادهء رسول خدا صلّى اللّه عليه و آله پيش من آمد و پيغام داد كه بر آنها سخت بگيرم و من به دستور پيامبر صلّى اللّه عليه و آله آنها را از دم تيغ گذراندم ! ! ابن عوف گفت : بر رسول خدا صلّى اللّه عليه و آله دروغ بستى . « 1 » و عمر به خالد گفت : واى بر تو خالد ، بنى جذيمه را به خاطر خونخواهى در جاهليت ، كشتى ؟\r\nمگر اسلام خون‌هاى زمان جاهليت را زير پا نگذاشته بود ؟ ! خالد گفت : اى عمر ، به خدا سوگند كه جز براى حق آنها را قتل عام نكردم ! من به طايفهء مشركى حمله كردم كه از پذيرش اسلام خوددارى كردند .\r\nپس اسيرشان كردم و با شمشير بر آنها حمله كردم ! ! عمر گفت : پسرم عبد اللّه را چگونه مىبينى ؟ گفت : به خدا سوگند كه او را مردى صالح مىبينم ؟ عمر گفت : او در لشكر تو بوده است و چيزى غير از آنچه مىگويى ، مىگويد ! خالد گفت : پس در اين صورت استغفار كرده و به درگاه خدا توبه مىكنم ! عمر گفت :\r\nواى بر تو ، نزد رسول خدا صلّى اللّه عليه و آله برو تا براى تو آمرزش بخواهد !\r\n( 2 ) خالد بر رسول خدا صلّى اللّه عليه و آله وارد شد . آن حضرت صلّى اللّه عليه و آله از او ناراحت و خشمگين بود و از او روى برمىتافت و به او نگاه نمىكرد . خالد دائما خود را روبروى رسول خدا صلّى اللّه عليه و آله قرار مىداد و سوگند مىخورد كه آنها را به خاطر دشمنى و خونخواهى گذشته به قتل نرسانده است . « 2 » در اين حال عمار بن ياسر كه هم‌پيمان بنى مخزوم بود ، بر رسول خدا صلّى اللّه عليه و آله وارد شد و در اين حال خالد نشسته بود . عمّار گفت :\r\nاى رسول خدا صلّى اللّه عليه و آله ، او بر قومى آتش افروخته كه مسلمان شده و نماز مىخواندند . سپس جلوى\r\n\r\n\r\n","description":"","footnote":"\r\n- خواص الامّة بخصائص الائمه ، ص 200 در استيعاب و اسد الغابه با اين لفظ آمده است : « لا اشبع اللّه بطنه » ؛ خدا هيچ‌گاه شكمش را سير نكند .\r\n( 1 ) . يعقوبى در ج 2 ، ص 61 اين خبر را به صورت مختصر آورده است .\r\n( 2 ) . مغازى واقدى ، ج 2 ، ص 880 - 883 .\r\n","page_name":" 219 ","page_number":219},
  {"content":"\r\n\r\nپيامبر صلّى اللّه عليه و آله خالد را مورد عتاب و سرزنش قرار داد و در اين حال خالد ساكت بود و چيزى نگفت . پس از اينكه عمّار برخاست و بيرون رفت ، خالد به بدگويى از او نزد پيامبر اكرم صلّى اللّه عليه و آله پرداخت . امّا نبى اكرم صلّى اللّه عليه و آله او را مورد خطاب قرار داد و فرمود : « بس كن اى خالد ! از ابو يقظان ( عمّار ) بدگويى نكن . هر كس با وى دشمن باشد ، خدا با او دشمن است و هر كس او را به خشم آورد ، خدا را به خشم آورده است و هر كس او را جاهل و نادان بداند ، خدا او را جاهل و نادان مىكند ! » « 1 »\r\n( 1 )\r\n\r\nچه كسى خالد را معذور مىدارد ؟ !\r\nپس از تمام اين مطالب ، واقدى به نقل قول از شخصى به بنام عبد الملك مىپردازد كه گفته است : رسول خدا صلّى اللّه عليه و آله به خالد بن وليد فرموده بود : بر بنى كنانه سخت بگيرد ، مگر آنكه صداى اذان آنها را بشنود و يا مطمئن شود كه مسلمان شده‌اند . او حركت كرد تا به بنى جذيمه رسيد كه مسلّح شده بودند و از قبول دعوت خالد به شدت خوددارى مىكردند . او منتظر ماند تا وقت نماز عصر و مغرب و عشاء شد ؛ و صداى اذانى از آنها شنيده نشد ؛ براى همين بر آنها حمله كرد و عده‌اى را اسير كرد و تعدادى را كشت .\r\nآنها بعدا ادّعاى اسلام كردند ، براى همين رسول خدا صلّى اللّه عليه و آله خالد را سرزنش نكرد . وى مىگويد : رسول خدا صلّى اللّه عليه و آله از خالد روى برمىگرداند تا اينكه على عليه السّلام از راه رسيد كه ديهء آنها را پرداخت كرده بود . پس از آن رسول خدا صلّى اللّه عليه و آله رو به او كرد . خالد از بزرگان اصحاب آن حضرت صلّى اللّه عليه و آله به شمار مىرفت و پيامبر صلّى اللّه عليه و آله اصحاب خود را از سبّ خالد منع مىكرد و مىفرمود : خالد بن وليد را سبّ نكنيد ؛ زيرا كه شمشيرى از شمشيرهاى خداست كه آن را بر مشركان آخته نموده است ! و بلكه فرمود : خالد بن وليد بندهء خوب خدا و برادر خوبى براى عشيره‌اش مىباشد . او شمشيرى از شمشيرهاى خداست كه آن را عليه كفار و منافقان آخته كرده است . « 2 »\r\n( 2 ) ابن اسحاق از خالد روايت مىكند : وارد جنگ نشدم تا اينكه عبد الله بن حذافهء سهمى آمد و گفت :\r\nرسول خدا صلّى اللّه عليه و آله دستور داده است كه به خاطر خوددارى آنها از قبول اسلام ، با آنان بجنگ ! اما ابن اسحاق\r\n\r\n\r\n","description":"","footnote":"\r\n( 1 ) . همان ، ج 2 ، ص 881 - 882 و مىگويد : به اطلاع پيامبر صلّى اللّه عليه و آله رسيد كه خالد چه رفتارى با عبد الرحمن بن عوف داشته است ، براى همين فرمود : اى خالد ، اصحاب مرا براى من واگذار ! اگر به اندازهء كوه احد طلا داشتى و آنها را به صورت قيراط قيراط در راه خدا صدقه بدهى ثواب يكى از رفت و آمدهاى عبد الرحمن را درك نمىكنى ! ! : و در ص 881 مىنويسد : سپس خالد ، عثمان بن عفان را پيش عبد الرحمن فرستاد تا از او عذر خواهى كرده و او را راضى كند : 881 ؛ ولى بىاحترامى به عمار كه هم‌پيمانشان بود ، برايش مهم نبود !\r\n( 2 ) . مغازى واقدى ، ج 2 ، ص 883 .\r\n","page_name":" 220 ","page_number":220},
  {"content":"\r\n\r\nاين مطلب را اين گونه آورده است : « و بعضى از كسانى كه خالد را معذور دانسته‌اند ، گفته‌اند « 1 » . . . » و همهء اين‌ها براى معذور كردن خالد و دور كردن وى از بيزارى جستن پيامبر اكرم صلّى اللّه عليه و آله مىباشد كه رو به قبله ايستاد و دست‌هايش را آن قدر بالا برد تا زير بغل‌هايش ديده شد و فرمود : خدايا من از كارهاى خالد بيزارم !\r\n( 1 ) چنان كه نقل كرديم ، خالد قاتل سى نفر بود و اين قتل هم از روى عمد انجام گرفته بود ، بنابراين اگر چه خالد مباشر قتل نبوده ؛ ولى به واسطهء آمريّت در قتل ، مىبايست قصاص شود و حكم آمر به قتل در اسلام ، حبس أبد است . « 2 » چرا اين حكم در مورد او اجرا نشد ؟ آيا در آن روز اين حكم تشريع نشده بود ؟\r\nيا اينكه اجراى حكم منوط به درخواست اولياى خون بوده است كه رسول خدا صلّى اللّه عليه و آله ديهء آنها را پرداخت كرده و افراد بالغ بدان راضى شده‌اند و افراد غير بالغ قادر به طلب اجراى حكم در مورد خالد نبودند و بدين وسيله حكم اجرا نشد يا متوقف گرديد . و امّا حكم افرادى از بنى سليم كه به دستور خالد ، مباشر در قتل بوده‌اند چه مىشود ؟ بنا بر آنچه كه از واقدى نقل شد : در زمان جاهليت بنى جذيمه بر بنى سليم يورش برده و عده‌اى از آنها را كشته بودند ، لذا آنها مىخواستند كه انتقام كشته‌هاى خود را بگيرند . « 3 » بنابراين حدّ قتل كه قصاص است از آنها ساقط شد ؛ چنان كه حكم عليه خالد نيز با احراز رضايت به وسيله پرداخت ديه از اولياى مقتولين ساقط شد و حضرت على عليه السّلام همهء آنها را راضى كرد و قاصرين آنها نيز از طلب قصاص و خونخواهى قاصر بودند . علاوه بر اين شبههء اطاعت از خالد كه فرمانده بوده است وجود دارد . و مقرر شده است كه : حدود با وجود شبهه ساقط مىشوند . « 4 »\r\n\r\n\r\n","description":"","footnote":"\r\n( 1 ) . همان ، ج 2 ، ص 878 .\r\n( 2 ) . نك : موارد السجن فى الاسلام فى النصوص و الفتاوى ، شيخ نجم الدين طبسى نجفى .\r\n( 3 ) . مغازى واقدى ، ج 2 ، ص 878 .\r\n( 4 ) . هيچ كدام از علماى ما متعرض اين نشده‌اند كه در اينجا شبهه‌اى رخ داده است : براى مثل شيخ مفيد در ارشاد ، طبرسى در إعلام الورى يا مجلسى در بحار الانوار در اين موضوع و يا در موضوع « باب عصمته و تأويل بعض ما يوهم خلاف ذلك » ، ج 1 ، ص 34 - 97 و يا سيد مرتضى نه در كتاب تنزيه الانبياء و نه در امالى خودش ، غرر الفوائد و درر القلائد و نه در كتاب العصمة من الذخيرة فى الكلام ، متعرض اين موضوع نشده‌اند و در ساير كتاب‌هاى كلام و عقايد بدان نپرداخته‌اند ؛ مگر مطلبى كه در مرحوم مظفر در دلائل الصدق ، القسم الثانى ، ص 35 آورده است .\r\nاو مىنويسد : رسول خدا صلّى اللّه عليه و آله خالد را در مقابل كشتن مسلمانان قصاص نكرد ، زيرا اولياى خون ، ديه را قبول كردند ، و يا به خاطر ادعاى شبهه از طرف خالد او را قصاص نكرد ؛ زيرا وى چنان كه طبرى نقل مىكند ، گفت كه عبد الله بن حذافه براى من از طرف رسول خدا صلّى اللّه عليه و آله پيغام آورد كه چنين كنم ، و يا به خاطر آنچه باشد كه ابن عمر نقل مىكند مبنى بر اينكه آنها گفتند : ما نادانى و جهالت كرديم .\r\nالبته به نظر ما شبهه در اينجا هيچ جايگاهى ندارد ؛ زيرا پيامبر اكرم صلّى اللّه عليه و آله از كار خالد به درگاه خدا بيزارى جست . همين بيزارى جستن رسول خدا صلّى اللّه عليه و آله از كار خالد ، دليل است بر دروغگويى در عذر آوردنش يا دروغگويى كسانى است كه در صدد توجيه خطاى وى بوده‌اند .\r\n","page_name":" 221 ","page_number":221},
  {"content":"\r\n\r\n\r\nازدواج و جدايى\r\nاز جملهء اخبار مربوط به پيامبر اكرم صلّى اللّه عليه و آله بعد از فتح مكه و قبل از جنگ حنين و طائف ، ازدواج آن حضرت صلّى اللّه عليه و آله با مليكه ، دختر داود ليث است . او زنى بود كه پدرش در فتح مكه كشته شده بود . پيامبر اكرم صلّى اللّه عليه و آله مىخواست با اين وصلت دل آنها را به دست آورد . در اين سفر ، امّ سلمه و زينب دختر جحش همراه آن حضرت صلّى اللّه عليه و آله بودند . گويى زينب ، مليكه را كه زنى زيبا بود سرزنش كرده و گفت : آيا خجالت نمىكشى با مردى ازدواج مىكنى كه پدرت را كشته است ؟ ! وقتى كه بر تو وارد شد ، بگو : پناه مىبرم به خدا از تو ! هنگامى كه رسول خدا صلّى اللّه عليه و آله بر مليكه وارد شد ، او گفت : پناه مىبرم به خدا از تو ! رسول خدا صلّى اللّه عليه و آله با شنيدن اين سخن او را ترك كرد و از او جدا شد .\r\nاين مطلب در تاريخ طبرى ، ج 3 ، ص 5 به نقل از واقدى آمده است ، اگر چه آن را در مغازى نيافتيم . و طبرسى آن را يك بار ديگر از واقدى ج 3 ، ص 95 نقل كرده و اين زن را فاطمه دختر ضحاك كندى ناميده است . و مجلسى آن را در بحار الانوار ج 21 ، ص 83 از باب هشتم كتاب المنتقى ، تأليف كازرونى نقل كرده است . و حلبى در مناقب ، ج 1 ، ص 160 ، اين زن را اسماء دختر نعمان بن اسود كندى ناميده و گفته است : يكى از زنان پيغمبر كه در فتح آمده بود به او گفت : با ورود رسول خدا صلّى اللّه عليه و آله به خدا پناه ببر . اين زن به هنگامى كه رسول خدا صلّى اللّه عليه و آله بر او وارد شد ، گفت : اعوذ باللّه منك ! پيامبر اكرم صلّى اللّه عليه و آله فرمود : به تو پناه دادم ، نزد خانواده‌ات برو ! اين مطلبى است كه يعقوبى در ج 2 ، ص 85 آن را ذكر كرده است مثل همين مطلب را در مورد جوينهء كندية تكرار كرده و گفته است : عايشه و حفصه او را آرايش كردند تا يكى از آنها به او گفت : وقتى رسول خدا صلّى اللّه عليه و آله بر تو وارد شد ؛ بگو : پناه مىبرم به خدا از تو . او اين كار را انجام داد و رسول خدا صلّى اللّه عليه و آله از او جدا شد . بعدها او با ناراحتى و غصه فوت كرد !\r\n( 1 )\r\n\r\nجنگ با هوازن در حنين « 1 »\r\nقمى مىنويسد : وقتى رسول خدا صلّى اللّه عليه و آله براى فتح مكه از مدينه خارج شد . چنين وانمود كرد كه مىخواهد به جنگ هوازن برود . هوازن مطلع شده و به حالت آماده‌باش كامل درآمدند . رؤساى هوازن گرد مالك بن عوف نصرى جمع شدند و او را فرماندهء خود قرار دادند . « 2 »\r\n\r\n\r\n","description":"","footnote":"\r\n( 1 ) . ناحيه‌اى است بين مكه و طائف در جهت ذى الحجاز كه تقريبا چهل كيلومتر از مكه فاصله دارد و تا مكه سه شبانه روز است ؛ چنان كه در التنبيه و الاشراف : 234 آمده و در اقبال ج 2 ، ص 42 آمده است : آن حضرت پس از فتح مكه عتاب بن اسيد را به فرماندارى آن مقرر فرمود ، و سپس براى جنگ با هوازن آماده شدند .\r\n( 2 ) . تفسير قمى ، ج 1 ، ص 285 و شرح الاخبار ، ج 1 ، ص 311 . واقدى در وصف مالك بن عوف ، واقدى مىنويسد : مرد محترمى بود كه از روى تكبر و نخوت پيراهن بلندى مىپوشيد كه بر زمين مىكشيد .\r\n","page_name":" 222 ","page_number":222},
  {"content":"\r\n\r\n( 1 ) ابن اسحاق مىنويسد : از هوازن قبيله‌هاى : نصر ، جشم ، سعد بن بكر [ همان قبيلهء حليمهء سعديّه ، مادر رضاعى پيامبر صلّى اللّه عليه و آله 
  ] و عدهء كمى از بنى هلال دور مالك جمع شدند و قبايل كعب و كلاب به او نپيوستند .\r\nهمچنين قبيله‌هاى بنى مالك كه : احمر بن حارث و برادرش سبيع بن حارث ذو الخمار رئيس آنها بودند ، به هوازن پيوستند . و أحلاف به همراه رئيسشان : قارب بن أسود بن مسعود به هوازن پيوستند و همگى فرماندهى مالك بن عوف نصرى را پذيرفتند . « 1 »\r\n( 2 ) واقدى هم مثل همين مطلب را نقل كرده و اضافه نموده است : كنانة بن عبد ياليل ثقفى به آنها گفت :\r\nاى جماعت ثقيف ؛ شما از قلعه‌هاى خود خارج مىشويد و به سوى مردى مىرويد كه نمىدانيد بر او پيروز مىشويد يا نه ! پس ويرانىهاى قلعهء خود را مرمّت كنيد ، شايد كه به آن محتاج شويد . آنها مردى را مأمور كردند كه بماند و به تعمير قلعه بپردازد و خودشان رفتند . بنى كلاب با وجودى كه از نزديكان هوازن بودند ، آنها را همراهى نكردند ؛ زيرا رئيسشان ابن ابى البراء آنها را از حضور در اين جنگ نهى كرد و گفت : به خدا سوگند كه اگر با نيروهايشان از مشرق تا مغرب ، محمد صلّى اللّه عليه و آله را محاصره كنند ، بر آنها پيروز خواهد شد . « 2 »\r\n( 3 )\r\n\r\nخروج هوازن به همراه خانوادهء خود\r\nنظر مالك بن عوف اين بود كه عائله خود را هم با خود ببرند ، از اين رو با اهل و خانوادهء خود براى جنگ خارج شدند . طبرسى در إعلام الورى از امام صادق عليه السّلام روايت مىكند : دريد بن صمّه ( جشمى ) كه پيرمرد كهنسالى بود ، همراه هوازن بود . آنها او را همراه خود آورده بودند تا از رأى و نظراتش استفاده كنند . وقتى كه در أوطاس [ در سه منزلى جنوب مكه اطراق كردند 
  ] گفت : جاى خوبى براى تاخت‌وتاز اسب است ، زيرا نه زياد سنگلاخ و خشن است و نه زياد نرم و ماسه‌اى ؛ ولى چرا صداى شتر و الاغ و گريهء اطفال را مىشنوم ؟ ! گفتند : مالك به افراد دستور داده كه زن و فرزند خويش را هم بياورند . پرسيد : مالك كجاست ؟ مالك را فراخواندند و او آمد . به او گفت : اى مالك ، رئيس قوم خود گشته‌اى و اين روزى است كه ممكن است بعدا چنين روزى نيايد ! چرا صداى شتر و الاغ و گريهء اطفال را مىشنوم ؟ گفت :\r\nمىخواستم كه پشت سر هر مردى اهل و عيال و اموالش را قرار دهم تا براى حفظ آنها به شدت بجنگد و فرار نكند ! گفت : واى بر تو ! كار خوبى نكردى كه ناموس هوازن را به زير دست و پاى اسبان آورده‌اى ! مگر چيزى مىتواند آدم شكست خورده را به جنگ بازگرداند ؟ ! بدان كه جز مردان شمشير زن به دردت\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 4 ، ص 8 .\r\n( 2 ) . مغازى واقدى ، ج 2 ، ص 886 .\r\n","page_name":" 223 ","page_number":223},
  {"content":"\r\n\r\nنمىخورند و اگر اينها همراهت باشند ، مال و اهل و عيال خود را رسوا كرده‌اى ! مالك گفت : تو پير شده‌اى و عقلت هم پير شده است ! دريد گفت : اگر من پير شده‌ام ، تو بايد بدانى كه به خاطر بىعقلى و كوتاه نظرى ، قوم خود را ذليل كرده‌اى ! من چنين روزهايى را شاهد بوده‌ام و از غايبان نبوده‌ام ! « 1 » سپس دريد پرسيد : قبايل كعب و كلاب چه كرده‌اند ؟ گفتند : هيچ كدام از آنها در جنگ حاضر نشدند .\r\nگفت : تلاش و دورانديشى از شما رخت بربسته است . اگر امروز روز پيروزى و رستگارى بود ، كعب و كلاب غايب نمىشدند . سپس پرسيد : كدام يك از قبايل هوازن حاضر شده‌اند ؟ گفتند : بنى عمرو بن عامر و بنى عوف بن عامر . گفت : آن دو قبيلهء جوان نه سودى دارند و نه زيانى ! سپس نفسى كشيد و گفت :\r\nبحبوحهء جنگ است ! اى جماعت هوازن ، به خدا سوگند كه اين راه خوبى نيست كه در پيش گرفته‌ايد . اين باعث رسوايى ناموس شما مىشود و دشمن را بر شما چيره مىكند . به قلعه‌هاى ثقيف پناه ببريد و مالك بن عوف را رها كنيد و بازگرديد ! مالك دوست نداشت كه نظر دريد پذيرفته شود ؛ براى همين شمشيرش را وارونه بر زمين گذاشت و گفت : اى جماعت هوازن ، به خدا سوگند ، يا بايد از من اطاعت كنيد و يا اينكه بر نوك شمشيرم مىخوابم تا از پشتم بيرون آيد ! او مىخواست كه ذكرى از دريد در ميان نباشد و به نظر وى عمل نشود ! بعضى از هوازن به بعضى ديگر گفتند : به خدا اگر از دستورات مالك سرپيچى كنيم ، او كه جوان است خود را مىكشد و ما با اين پيرمرد باقى مىمانيم كه اهل جنگ نيست . براى همين تصميم گرفتند كه با مالك باشند . « 2 »\r\n( 1 )\r\n\r\nآمادگى براى جهاد\r\nطبرسى مىنويسد ، اخبار مربوط به هوازن براى رسول خدا صلّى اللّه عليه و آله نقل شد و به اطلاع وى رسيد كه صفوان بنى اميّه صد زره در اختيار دارد . « 3 » كلينى با سند خود از امام صادق عليه السّلام روايت كرده است : رسول خدا صلّى اللّه عليه و آله قاصدى را نزد صفوان بن اميّه فرستاد تا هفتاد زره را با كلاه‌خودش از او تحويل بگيرد .\r\nصفوان بن اميّه كه مسلمان شده بود ، گفت : اى محمد آيا اينها را غاصبانه مىگيرى ؟ ! فرمود : نه ، به عنوان عاريهء مضمونه مىگيرم . « 4 »\r\n( 2 ) قمى مىنويسد : هنگامى كه رسول خدا آگاه شد هوازن در أوطاس اجتماع كرده‌اند ، قبايل مختلف را\r\n\r\n\r\n","description":"","footnote":"\r\n( 1 ) . إعلام الورى ، ج 1 ، ص 229 .\r\n( 2 ) . مغازى واقدى ، ج 2 ، ص 888 .\r\n( 3 ) . إعلام الورى ، ج 1 ، ص 228 .\r\n( 4 ) . فروع كافى ، ج 5 ، ص 40 ، ك 1 ، باب 111 ، حديث 10 ، و در الفقيه ، ج 3 ، ص 193 ، باب 93 ، حديث 4 آمده است : هفتاد زره حطميه . و در تهذيب ، ج 7 ، ص 182 ، باب 17 حديث 5 آمده است : هشتاد زره بوده است .\r\n","page_name":" 224 ","page_number":224},
  {"content":"\r\n\r\nجمع كرده و آنها را به جهاد تشويق نمود و به آنها وعدهء پيروزى داد و فرمود : خداوند به او وعده داده است كه اموال و زنان و فرزندانشان را غنيمت او قرار خواهد داد . و در روايت ابى جارود از امام باقر عليه السّلام آمده است : هزار نفر از بنى سليم همراه رسول خدا صلّى اللّه عليه و آله حضور داشتند كه رئيسشان عباب بن مرداس سلمى « 1 » بود . و پرچمى در دست داشت و پرچمدار ديگر ، حجاج بن علاط سلمى و ديگرى خفاف بن ندبه بودند . رسول خدا صلّى اللّه عليه و آله خالد بن وليد را به فرماندهى اين هزار نفر تعيين كرد و آنها را به عنوان مقدمهء لشكر ، پيش فرستاد . « 2 » قمى در ادامه مىنويسد : رسول خدا صلّى اللّه عليه و آله دستور داد ، همان افرادى كه به هنگام ورود به مكه ، پرچمدار بوده‌اند ، پرچم‌ها را بردارند و پرچم بزرگ را بست و به على عليه السّلام داد . « 3 » واقدى هم اين مطلب را نقل كرده و اضافه نموده است : پرچم أوس در دست اسيد بن حضير و پرچم خزرج در دست سعد بن عباده يا حباب بن منذر بود و تمام پرچم‌ها سفيد رنگ بود . هر كدام از طايفه‌هاى أوس و خزرج نيز پرچمى داشتند : پرچم طايفهء بنى عبد الاشهل در دست ابى نائله و پرچم بنى حارثه در دست أبى بردة بن نيار و پرچم بنى ظفر در دست قتادة بن نعمان و پرچم بنى معاويه در دست جبر بن عتيك و پرچم بنى واقف در دست هلال بن اميّه و پرچم بنى عمرو بن عوف در دست ابى لبابة بن منذر و پرچم بنى ساعده در دست ابى اسيد ساعدى ، و پرچم بنى مالك بن نجّار در دست عمارة بن حزم و پرچم بنى عدوى بن نجار در دست أبى سليط و پرچم بنى مازن در دست سليط بن قيس بود . پرچم‌هاى اينها قبلا سبز و قرمز بود كه آن حضرت آنها را تغيير نداد .\r\n( 1 ) قبايل اعراب نيز براى خود پرچم داشتند : قبيلهء أسلم دو پرچم داشتند كه يكى به دست بريدة بن حصيب و ديگرى در دست جندب بن أعجم بود . و پرچم غفار در دست ابو ذر غفارى و پرچم بنى ضمرة و ليث و سعد بن ليث در دست ابى واقد حارث بن مالك ليثى بود . و بنى كعب بن عمرو دو پرچم داشتند كه يكى در دست ابى شريع و ديگرى در دست بسر بن سفيان بود . و پرچم‌هاى بنى أشجع در دست نعيم بن مسعود أشجعى و معقل بن سنان بود . و پرچم‌هاى بنى مزينه در دست بلال بن حارث و نعمان بن مقرّن و عبد الله بن عمرو بود و پرچم‌هاى جهينه در دست أبو زرعه معبد بن خالد و سويد بن صخر و رافع بن مكيث و عبد الله بن يزيد بود . رسول خدا صلّى اللّه عليه و آله عتاب بن اسيد اموى را سرپرست كسانى قرار داد كه در جنگ شركت نمىكردند تا براى آنها نماز جماعت را اقامه كند و معاذ بن جبل را معين كرد تا فقه و سنت را به مردم بياموزد . آن حضرت در صبح روز شنبه مصادف با ششم شوال از مكه خارج شد . « 4 »\r\n\r\n\r\n","description":"","footnote":"\r\n( 1 ) . تفسير قمى ، ج 1 ، ص 286 .\r\n( 2 ) . مغازى واقدى ، ج 2 ، ص 896 - 897 و شايد اين براى تأليف قلوب بوده است .\r\n( 3 ) . تفسير قمى ، ج 1 ، ص 286 .\r\n( 4 ) . مغازى واقدى ، ج 2 ، ص 889 .\r\n","page_name":" 225 ","page_number":225},
  {"content":"\r\n\r\n( 1 )\r\n\r\nغرور ناشى از لشكريان زياد\r\nشيخ مفيد در ارشاد مىنويسد : هنگامى كه رسول خدا صلّى اللّه عليه و آله به همراه جمع كثيرى براى جنگ حنين آماده شد و همراه ده هزار نفر به سوى هوازن حركت كرد ، مسلمانان كه تعداد زياد لشكر خود را ديدند ، گمان كردند كه هيچ‌گاه شكست نخواهند خورد و كثرتشان باعث غرور ابو بكر شد و گفت : امروز هرگز مغلوب آن عدهء كم نمىشويم . « 1 »\r\n( 2 ) طبرسى مىنويسد : آن حضرت صلّى اللّه عليه و آله با ده هزار نفر وارد مكه شد و پانزده روز در مكه اقامت كرد و سپس از مكه خارج شد در حالى كه دو هزار نفر ديگر به وى ملحق شده بودند . « 2 » واقدى مىنويسد :\r\nصفوان بن اميه همراه رسول خدا صلّى اللّه عليه و آله خارج شده بود . او در مهلتى بود كه رسول خدا صلّى اللّه عليه و آله براى او قرار داده بود تا در آن فكر كند و اسلام بياورد . همچنين حكيم بن حزام ، حويطب بن عبد العزى ، سهيل بن عمرو مخزومى ، حارث بن هشام مخزومى و عبد الله بن ربيعه همراه آن حضرت صلّى اللّه عليه و آله بودند . ابو سفيان بن حرب نيز در عقب لشكر حركت مىكرد و هرگاه سپرى يا نيزه يا كالايى را مىديد كه بر زمين افتاده است ، برمىداشت .\r\nهمچنين افرادى بىدين به صورت سواره و پياده همراه آن حضرت صلّى اللّه عليه و آله از مكه خارج شده بودند .\r\nآنها منتظر بودند كه ببينند چه كسى پيروز مىشود تا بهره‌اى از غنائم ببرند و كراهتى هم نداشتند كه محمد و يارانش شكست بخورند . « 3 »\r\n\r\n\r\n","description":"","footnote":"\r\n( 1 ) . ارشاد ، ج 1 ، ص 140 . وى مىگويد : كثرت لشكر اسلام باعث عجب و غرور ابو بكر شد . . . و خداوند در مورد تعجب و غرور ابو بكر فرمود :  « وَ يَوْمَ حُنَيْنٍ إِذْ أَعْجَبَتْكُمْ كَثْرَتُكُمْ فَلَمْ تُغْنِ عَنْكُمْ شَيْئاً »  ، توبه ( 9 ) ، 25 ؛ در روز حنين كه تعداد زيادتان شما را به شگفت آورده بود ؛ ولى به هيچ وجه خطر را از شما دفع نكرد . و همين در إعلام الورى ، ص 113 و در مناقب آل ابى طالب ج 1 ، ص 210 آمده است . امّا ابن اسحاق در ج 4 ، ص 87 نوشته است . بعضى از مردم گمان كرده‌اند كه فردى از بنى بكر اين حرف را زده است [ ؟ ! 
  ] بعد نوشته است : بعضى از اهل مكه [ ؟ ! 
  ] براى من گفته‌اند وقتى رسول خدا صلّى اللّه عليه و آله از مكه به سوى حنين حركت كرد و كثرت لشكريان اسلام را مشاهده كرد ، فرمود : امروز مغلوب اين عدهء كم نمىشويم . در حالى كه يعقوبى در ج 2 ، ص 62 نوشته است :\r\nبعضى گفتند : از اين عدهء كم شكست نمىخوريم ! رسول خدا صلّى اللّه عليه و آله از اين حرف خوشش نيامد ، ج 2 ، ص 62 . و لكن واقدى در ج 3 ، ص 890 با سند خود از زهرى از سعيد بن مسيّب روايت كرده است : كسى كه اين حرف را زد ، ابو بكر بود . الا اينكه وى روايت ديگرى را از خود زهرى از ابن عباس از پيامبر اكرم صلّى اللّه عليه و آله در رديف همين روايت آورده است كه آن حضرت صلّى اللّه عليه و آله فرمود : بهترين اصحاب چهار نفرند ! و بهترين سريه‌ها آن است كه با چهارصد نفر باشد و بهترين لشكر آن است كه با چهار هزار نفر باشد ، و هيچ‌گاه يك لشكر دوازده هزار نفرى از عدهء كمى شكست نمىخورد . گويى آنها خواسته‌اند با اين نوشته‌ها ، توبيخ قرآنى را كه فرموده :\r\n « إِذْ أَعْجَبَتْكُمْ كَثْرَتُكُمْ فَلَمْ تُغْنِ عَنْكُمْ شَيْئاً »  را از ابو بكر به سوى ديگران متوجّه كنند ، گرچه نبى اكرم صلّى اللّه عليه و آله باشد ؟ ! و از جمله كسانى كه إعجاب ابو بكر را نقل كرده ، بلاذرى در أنساب الاشراف ج 1 ، ص 365 مىباشد .\r\n( 2 ) . در مجمع البيان ، ج 5 ، ص 29 و سيرهء ابن هشام ، ج 4 ، ص 83 آمده است : دو هزار نفر از اهالى مكه همراه آن حضرت صلّى اللّه عليه و آله بودند و در التنبيه و الاشراف ، ج 234 آمده است : دويست سواره يا بيشتر از اهل مكه به آن حضرت صلّى اللّه عليه و آله ملحق شده بودند .\r\n( 3 ) . مغازى واقدى ، ج 2 ، ص 894 - 895 .\r\n","page_name":" 226 ","page_number":226},
  {"content":"\r\n\r\n( 1 ) از جملهء اين افراد : عكرمة بن ابى جهل مخزومى و زهير و برادرش عبد الله ، از پسران ابو اميّهء مخزومى و هشام بن مغيره مخزومى و أقرع بن حابس و عيينة بن حصن بوده‌اند . « 1 » و چنان كه يعقوبى مىگويد : كلدة بن حنبل ، برادر مادرى صفوان بن امية و شيبة بن عثمان بن ابى طلحه از بنى عبد الدار « 2 » كه پدرش عثمان و جدش ابو طلحه از پرچمداران قريش در احد بودند كه هر دو به دست على بن أبي طالب عليه السّلام كشته شدند و حارث بن حارث بن كلدهء عبدرى و علاء بن حارثهء ثقفى و معاوية بن ابى سفيان از جملهء اين افراد بودند . « 3 »\r\n( 2 )\r\n\r\nآداب و رسوم گذشتگان\r\nابن اسحاق از زهرى با سند خود از ابو واقد ليثى حارث بن مالك روايت مىكند : كفار قريش و عده‌اى از باديه‌نشين‌ها ، درخت سبز بزرگى داشتند كه سالى يك روز زير آن جمع مىشدند و براى آن گوسفند و شتر قربانى مىكردند و اسلحه‌هاى خود را بدان آويزان مىكردند و بدان درخت ذات أنواط مىگفتند . از آنجا كه ما تازه مسلمان بوديم ، به هنگام حركت به سوى حنين ، وقتى درخت سدر بزرگ و سرسبزى را ديديم ، رسول خدا صلّى اللّه عليه و آله را از هر طرف مورد خطاب قرار داديم و گفتيم : براى ما هم ذات أنواط بزرگ قرار بده ، چنان كه آنها صاحب ذات أنواط هستند ! رسول خدا صلّى اللّه عليه و آله فرمود : الله اكبر . سوگند به آنكه جانم در دست اوست ، همان حرفى را زديد كه بنى اسرائيل به موسى گفتند :  « اجْعَلْ لَنا إِلهاً كَما لَهُمْ آلِهَةٌ ، قالَ إِنَّكُمْ قَوْمٌ تَجْهَلُونَ »  « 4 » ؛ آنها گفتند براى ما هم الهه‌اى قرار بده ، چنان كه آنها داراى الهه هستند ، فرمود : اى قوم شما در جهالت هستيد . اين كار از سنت‌هاى جاهليت است و آيا شما مىخواهيد كه به سنت‌هاى جاهليت عمل كنيد ؟ « 5 »\r\n( 3 ) ابن اسحاق روايت كرده است : رسول خدا صلّى اللّه عليه و آله از كنار زنى كه به قتل رسيده بود و مردم در اطرافش جمع شده بودند ، عبور كرد . از آنها پرسيد : چه خبر است ؟ گفتند : زنى است كه خالد وليد او را كشته است !\r\n\r\n\r\n","description":"","footnote":"\r\n( 1 ) . ارشاد ، ج 1 ، ص 145 .\r\n( 2 ) . سيرهء ابن اسحاق ، ج 4 ، ص 86 - 87 .\r\n( 3 ) . تاريخ يعقوبى ، ج 2 ، ص 63 ، و ارشاد ، ج 1 ، ص 145 . اين‌ها از مؤلفة قلوبهم شناخته شده‌اند كه رسول خدا صلّى اللّه عليه و آله به هر كدام از آنها صد شتر غنيمتى هديه كرد .\r\n( 4 ) . اعراف ( 7 ) ، 138 .\r\n( 5 ) . سيرهء ابن اسحاق ، ج 4 ، ص 85 و در آن آمده است : از ابى واقدى ليثى نقل شده است كه حارث بن مالك گفت : . . . در حالى كه در مغازى واقدى ، ج 2 ، ص 890 از ابى واقد ليثى كه همان حارث باشد ، نقل شده است . . . و همين صحيح است و در آن آمده است :\r\nاين از سنت‌هاى پيشينيان شما است و بقيهء جمله را ندارد . و مطلب را به همين صورت از عكرمه از ابن عباس روايت كرده است .\r\nالبته ما در اوايل جلد اول اين كتاب از طبرسى در مجمع البيان ، ج 9 ، ص 266 ، از مجاهد به نقل از ابن عباس نقل كرديم كه اين درخت در وادى نخلة در شرق مكه به سوى طائف قرار داشته و عزّى ناميده مىشده است و در كتاب الأصنام ، تأليف كلبى ، ص 17 و معجم البلدان ، مادهء عزّى به اين مطلب اشاره شده است .\r\n","page_name":" 227 ","page_number":227},
  {"content":"\r\n\r\nرسول خدا صلّى اللّه عليه و آله به يكى از افرادى كه همراهش بود ، فرمود : خالد را پيدا كن و به او بگو كه رسول خدا تو را از كشتن اطفال ، زنان و پيران نهى نموده است . « 1 » در اين هنگام يكى از افرادى كه همراه خالد بود ، پيش آمد و جريان قتل آن زن را بازگو كرد . و ادّعا كرد كه وى مىخواسته خالد بن وليد را به قتل برساند . سپس رسول خدا صلّى اللّه عليه و آله فرمود تا او را دفن كنند . « 2 »\r\n( 1 ) رسول خدا صلّى اللّه عليه و آله به سرعت حركت مىكرد تا اينكه مردى پيش آمد و عرض كرد : اى رسول خدا ، عده‌اى از لشكريان عقب مانده‌اند ! آن حضرت صلّى اللّه عليه و آله از اسب پياده شد و توقف كرد تا همه به او رسيدند و از اسب پياده شدند و نماز عصر را به جاى آوردند . پس از نماز ، سواره‌اى نزد آن حضرت صلّى اللّه عليه و آله آمد و عرض كرد : اى رسول خدا ، من از فلان كوه بالا رفتم و هوازن را ديدم كه همراه زنان و فرزندان و اموال و شترهايشان در درهء حنين مستقر شده‌اند . رسول خدا صلّى اللّه عليه و آله لبخندى زد و فرمود : به خواست خدا ، فردا آنها از غنائم مسلمين خواهند بود ! سپس رسول خدا صلّى اللّه عليه و آله فرمود : آيا كسى نيست كه امشب نگهبانى بدهد ؟\r\nانيس بن ابى مرثد غنوى گفت : من چنين خواهم كرد اى رسول خدا . آن حضرت صلّى اللّه عليه و آله فرمود : برو بالاى فلان كوه بايست و از اسب خود پياده نشو ، مگر براى نماز يا قضاى حاجت و مواظب باش كه از پشت سر به تو حمله نشود ! « 3 » و نقل كرده‌اند كه رسول خدا صلّى اللّه عليه و آله در غروب شب سه شنبه در دهم شوال سال هشتم هجرى به حنين رسيد . « 4 »\r\n( 2 )\r\n\r\nجاسوسان دو طرف\r\nابن عوف مطّلع شد كه مسلمانان به حنين رسيده‌اند ؛ براى همين سه نفر را از لشكر خود انتخاب كرد و به آنها گفت كه به ميان لشكر محمد و يارانش بروند و اطلاعات جمع‌آورى كنند . آنها رفتند و برگشتند در حالى كه ترس و وحشت آنها را فراگرفته بود . به آنها گفت : واى بر شما ، اين چه وضعى است ؟ گفتند : ما با اهل زمين روبرو نيستيم ، بلكه بايد با اهل آسمان‌ها بجنگيم . ما افرادى سفيد را ديديم كه بر اسب‌هاى أبلق ( سياه و سفيد ) سوار بودند . به خدا سوگند وقتى كه آنها را ديديم به اين حالت دچار شديم ! اگر حرف ما را مىشنوى ، قوم خودت را بردار و برگرد ، زيرا اگر مردم آنچه را كه ما ديده‌ايم ، ببينند ، مثل ما دچار ترس و دلهره مىشوند .\r\n\r\n\r\n","description":"","footnote":"\r\n( 1 ) . سيرهء ابن اسحاق .\r\n( 2 ) . مغازى واقدى ، ج 2 ، ص 912 .\r\n( 3 ) . همان ، ج 2 ، ص 894 .\r\n( 4 ) . همان ، ج 2 ، ص 892 .\r\n","page_name":" 228 ","page_number":228},
  {"content":"\r\n\r\n( 1 ) ابن عوف گفت : واى بر شما . شما از ترسويان اين لشكر هستيد ! و از ترس اينكه اين شايعه در لشكر پخش شود ، آنها را نزد خودش زندانى كرد . سپس گفت : مردى شجاع را به من معرفى كنيد ! همگى بر روى يك فرد اتفاق نظر كردند . او را پيش ابن عوف فرستادند . او به سوى لشكر اسلام رفت و پس از مدتى با ترس و وحشت بازگشت و گفت : افراد سفيدى را ديديم كه بر اسبهاى ابلق سوار بوده و بسيار زياد بودند . با ديدن آنها به اين حالتى كه مىبينى دچار شدم ! « 1 »\r\nسپس رسول خدا صلّى اللّه عليه و آله عبد اللّه بن ابى حدرد را به عنوان جاسوس به سوى آنها فرستاد . او به لشكرگاه ابن عوف رفت و شنيد كه مىگويد : اى جماعت هوازن ! شما مجهزترين و قوىترين اعراب هستيد ! اين مرد با قومى برخورد نكرده است كه جنگ‌آزموده باشند ! وقتى به مقابل آنها رفتيد ، شمشيرها را بكشيد و به يكباره بر آنها حمله كنيد ! ابن أبى حدرد نزد رسول خدا صلّى اللّه عليه و آله آمد و جريان را گفت . عمر گفت : اى رسول خدا ، به آنچه ابن أبى حدرد « 2 » مىگويد ، گوش فرا ندهيد ، زيرا وى دروغ مىگويد ! ابن أبى حدرد گفت : چگونه مرا تكذيب نكنى در حالى كه قبلا حق را بسيار تكذيب مىكردى ؟ عمر گفت : اى رسول خدا آيا نمىشنوى كه ابن ابى حدرد چه مىگويد ؟ ! فرمود : راست مىگويد . گمراه بودى و خداوند تو را هدايت كرد . « 3 »\r\n( 2 )\r\n\r\nآمادگى براى جهاد\r\nدر تفسير قمى آمده است : مالك بن عوف به قوم خود گفت : هر كدام از شما بايد كه زن و فرزند و اموالش را پشت سر خود حركت دهد و غلاف شمشيرهايتان را بشكنيد و در شيارهاى اين منطقه و در لابلاى درختان مخفى شويد و فردا صبح كه هنوز هوا خوب روشن نشده است به طور دسته جمعى به يكباره بر آنها حمله‌ور شويد و آنها را نابود كنيد . همانا محمد تا كنون با قومى برخورد نكرده است كه فنون جنگ را خوب بدانند . « 4 » آن شب ابن عوف افراد خودش را در درهء حنين آماده كرد . حنين منطقه‌اى بود كه داراى شيارها و پستى و بلندهاى زيادى بود . او به افرادش دستور داد كه متفرق شوند و در اين شيارها پناه بگيرند و به يكباره بر محمد و اصحابش حمله‌ور شوند .\r\n( 3 ) رسول خدا صلّى اللّه عليه و آله نيز اصحابش را آماده كرد و صف‌هاى آنها را منظم نمود . . . خودش بر قاطر سفيدش ،\r\n\r\n\r\n","description":"","footnote":"\r\n( 1 ) . همان ، ج 2 ، ص 892 .\r\n( 2 ) . إعلام الورى ، 228 .\r\n( 3 ) . مغازى واقدى ، ج 2 ، ص 893 ، و قبل از او ابن اسحاق در سيره ، ج 4 ، ص 83 ، آن را ذكر كرده است و گويى كه اين خبر بر بعضى ثقيل آمده است . لذا بعضى آن را از بعضى از نسخه‌هاى سيره حذف كرده‌اند ، چنان كه در حاشيهء آن به شمارهء ( 1 ) آمده است .\r\n( 4 ) . تفسير قمى ، ج 1 ، ص 286 - 287 .\r\n","page_name":" 229 ","page_number":229},
  {"content":"\r\n\r\nدلدل سوار شد « 1 » و دو زره و يك كلاه‌خود پوشيد و در ميان لشكريان خود حركت كرده و آنها را به جنگ تشويق مىكرد و به آنها بشارت مىداد كه اگر ثابت قدم و استوار باشند ، پيروز مىشوند . « 2 »\r\nآن حضرت صلّى اللّه عليه و آله شعار مهاجران را بنى عبد الرحمن و شعار أوس را بنى عبيد الله قرار داد و لشكر را خود خيل اللّه ناميد . « 3 » و از سهل بن حنظليّهء انصارى روايت كرده است : آن شب را تا سپيده‌دم خوابيديم . در سپيده‌دم آمادهء نماز شديم . رسول خدا صلّى اللّه عليه و آله از چادرش خارج شد و نماز را براى ما اقامه كرد . پس از آنكه نماز را سلام داد ، او را ديدم كه به لابلاى درختان نگاه مىكند . . . انيس بن ابى مرثد غنوى كه رسول خدا صلّى اللّه عليه و آله او را همراه عده‌اى نگهبان آن شب قرار داده بود ، آمد و عرض كرد : اى رسول خدا ، تا سپيده‌دم بيدار بودم و در اين مدت كسى را نديدم . آن حضرت صلّى اللّه عليه و آله به وى فرمود : برو از اسب پياده شو . سپس فرمود : از عهدهء اين شخص برنمىآيد كه بعد از اين كارى را به او بسپاريم . « 4 »\r\n( 1 )\r\n\r\nعقب‌نشينى در ابتداى جنگ\r\nواقدى از أنس بن مالك روايت مىكند : مقدمهء سپاه را سواره نظام بنى سليم تشكيل مىدادند و پس از آن اهل مكه قرار داشتند . پس از آنكه به درهء حنين رسيديم ، هوازن در ناحيه‌اى از آن مستقر شده بودند و ما هم پشت سر آنها مستقر شديم . در صبحگاه كه هنوز هوا خوب روشن نشده بود ، ناگهان گروههاى هوازن از شيارها و گودال‌هاى آن ناحيه بيرون آمدند و به طور دسته جمعى و به يكباره بر ما حمله كردند . به دنبال آن سواره نظام بنى سليم از هم پاشيده شد و عقب‌نشينى كردند . و به دنبال آنها ، اهل مكه و به تبع آنها همهء مردم عقب نشستند و به پشت سر خود هم نگاه نكردند . « 5 »\r\n( 2 ) ابن اسحاق با سند خود از جابر بن عبد اللّه انصارى روايت مىكند : هوازن قبل از ما به درهء حنين رسيده و در گودال‌ها و شيارهاى آن مخفى شده بودند . ما پيش از آن كه منطقه را خوب بررسى كنيم در تاريكى صبح در منطقه پياده شديم كه ناگهان گروههاى هوازن به يك‌باره بر ما هجوم آوردند . لشكريان اسلام فرار كردند به طورى كه هيچ كدام به پشت سر خود نگاه نمىكردند . « 6 » طبرسى نيز در إعلام الورى اين را روايت كرده و افزوده است : مالك بن عوف جلو آمده و فرياد مىزد : محمد را به من نشان دهيد ! محمد\r\n\r\n\r\n","description":"","footnote":"\r\n( 1 ) . در خبر عباس خواهد آمد كه آن حضرت صلّى اللّه عليه و آله بر قاطر شهباء سوار بود .\r\n( 2 ) . مغازى واقدى ، ج 2 ، ص 897 .\r\n( 3 ) . همان ، ج 2 ، ص 903 .\r\n( 4 ) . همان ، ج 2 ، ص 894 .\r\n( 5 ) . همان ، ج 2 ، ص 897 .\r\n( 6 ) . سيرهء ابن اسحاق ، ج 4 ، ص 85 و طبرسى در إعلام الورى ، ج 1 ، ص 230 .\r\n","page_name":" 230 ","page_number":230},
  {"content":"\r\n\r\nرا به او نشان دادند و او كه مردى دلير و متهوّر بود به رسول خدا صلّى اللّه عليه و آله حمله‌ور شد . در اين حال يكى از مسلمانان جلوى او را گرفت كه مالك او را كشت . گفته شده است كه اين فرد أيمن بن عبيد خزرجى ، پسر ام ايمن ، بوده است كه حضانت و دايگى پيامبر اكرم صلّى اللّه عليه و آله را بر عهده داشت . و در آينده به نقش ايمن در ميان ثابت قدمان اشاره خواهيم كرد .\r\nسپس اسب خود را به سوى رسول خدا صلّى اللّه عليه و آله هى كرد ، اما اسب از جلو رفتن خوددارى كرده و به عقب بازگشت . « 1 » ( 1 ) و قمى در تفسير خود مىنويسد : بنى سليم در مقدمهء سپاه پيامبر اكرم صلّى اللّه عليه و آله بودند كه ناگهان گروههاى هوازن از هر گوشه بر آنها حمله‌ور شدند . به دنبال آن بنى سليم شكست خورده و عقب‌نشينى كردند و به دنبال آن بقيه افراد هم فرار كردند و تنها امير المؤمنين به همراه تعداد اندكى باقى مانده بودند كه ثابت قدم مانده و جنگيدند . « 2 » و ابن اسحاق با سند خود از عباس بن عبد المطلب روايت مىكند : وقتى كه در جنگ حنين ، مسلمانان و مشركان با هم درگير شدند ، مسلمانان فرار كردند به طورى كه رسول خدا صلّى اللّه عليه و آله را ديدم كه هيچ كس با او نيست مگر برادرزاده‌ام ابو سفيان بن حارث بن عبد المطلب كه در عقب قاطر پيامبر اكرم صلّى اللّه عليه و آله به نام بيضا « 3 » حركت مىكرد و آن حضرت صلّى اللّه عليه و آله به سرعت به سوى مشركين پيش مىرفت ! پيش رفتم و افسار قاطر را گرفتم و بر صورتش زدم تا ايستاد . « 4 »\r\n( 2 ) سپس فضل بن عباس به آنها ملحق شد . مردم از اطراف رسول خدا صلّى اللّه عليه و آله متفرق شده بودند . عباس كه على عليه السّلام را نمىديد ، گفت : يعنى چه ؟ در چنين موقعيتى پسر ابو طالب از رسول خدا صلّى اللّه عليه و آله جدا شده ؟ ! در حالى كه او شايستهء چنين موقعيت‌هايى است . پسرش ، فضل مىگويد : به او گفتم : پدر جان سخنت را در مورد برادرزاده‌ات كم كن ! پرسيد : منظورت چيست اى فضل ؟ گفتم : مگر او را در صف مقدم نمىبينى ؟ ! مگر او را در ميان گرد و غبار نمىبينى ؟ ! گفت : پسرم ، او را نشان بده . گفتم : او همان است كه فلان عبا را بر دوش دارد و . . . تا اينكه او را شناخت . سپس گفتم : و آن برق شمشير وى است كه او را از ميان ديگران مشخص مىكند !\r\nعباس گفت : مرد نيكى كه پسر مرد نيكى است ! عمو و دايىاش به فدايش باد ! « 5 »\r\n( 3 ) در تفسير قمى آمده است : عباس لگام قاطر پيامبر اكرم صلّى اللّه عليه و آله را از سمت راست به دست گرفت و ابو سفيان بن حارث از سمت چپ او را حمايت مىكرد . در اين حال پيامبر اكرم صلّى اللّه عليه و آله شمشير در دست\r\n\r\n\r\n","description":"","footnote":"\r\n( 1 ) . إعلام الورى ، ج 1 ، ص 23 .\r\n( 2 ) . تفسير قمى ، ج 1 ، ص 287 .\r\n( 3 ) . در مغازى واقدى ج 2 ، ص 898 آمده است : شهباء .\r\n( 4 ) . سيرهء ابن اسحاق ، ج 4 ، ص 87 .\r\n( 5 ) . امالى شيخ طوسى ، ص 574 ، حديث 1187 .\r\n","page_name":" 231 ","page_number":231},
  {"content":"\r\n\r\nداشت ، دست‌هايش را به سوى آسمان بلند كرد و فرمود : خدايا ، حمد و سپاس تو راست و به درگاه تو شكوه مىكنيم . تو يار و ياور ما هستى ! پس از آن جبرئيل بر آن حضرت صلّى اللّه عليه و آله نازل شد و فرمود : اى رسول خدا ، همان دعايى را بگو كه موسى عليه السّلام به هنگامى كه خدا دريا را براى او شكافت و او را از فرعون نجات داد . « 1 » پيامبر صلّى اللّه عليه و آله رو به آسمان كرد و دعا كرد : پروردگارا ، اگر اين جمع شكست خورده و كشته شوند ، ديگر عبادت نمىشوى مگر اينكه بخواهى كه عبادت نشوى ! « 2 » پروردگارا ، تو را به آنچه كه وعده داده‌اى قسم مىدهم ، پروردگارا ، سزاوار نيست كه آنها بر ما غالب شوند ! « 3 »\r\n( 1 )\r\n\r\nتلاش براى كشتن رسول الله صلّى اللّه عليه و آله\r\nاز جمله بزرگان قريش كه در بدر كشته شدند ، پدر صفوان ، امية بن خلف جمحى بود ، براى همين پسرش صفوان اموالى را به عنوان جايزه براى كسى تعيين كرده بود كه رسول خدا صلّى اللّه عليه و آله را بكشد براى همين آن حضرت صلّى اللّه عليه و آله صفوان بن اميّه را مهدور الدم اعلام كرده بود تا اينكه پس از فتح أمان خواست و رسول الله صلّى اللّه عليه و آله به او امان داد . و چهار ماه به او مهلت داد تا دربارهء اسلام فكر كند تا شايد آن را بپذيرد . سپس رسول خدا صلّى اللّه عليه و آله صد زره از او عاريه گرفت . او با آن حضرت به سوى حنين خارج شد . همچنين عثمان بن ابى طلحه از بنى عبد الدار از پرچمداران مشركان بود كه در احد به دست حمزه يا على عليه السّلام كشته شده بود .\r\nبراى همين پسرش شيبه با صفوان قرار گذاشته بودند كه اگر حوادث عليه رسول خدا صلّى اللّه عليه و آله رقم خورد ، بر او حمله كنند و انتقام خود را بگيرند . « 4 » ظاهرا شيبه در اين مدت براى اين كار اقدام كرد ، چون در خبرى از وى نقل شده است : هيچ كس همانند من ، بغض محمد را به دل نداشت ؛ زيرا در احد هشت نفر از پرچمداران عبد الدار را به قتل رسانده بود ، براى همين آرزو داشتم كه او را بكشم تا اينكه مكه را فتح كرد و من نااميد شدم و پيش خود گفتم : همهء عرب دين او را پذيرفته‌اند و چگونه مىتوانم انتقام خودم را از او بگيريم ؟ ! تا اينكه هوازن در حنين جمع شدند و من هم به سوى آنها حركت كردم به اين اميد كه او را غافلگير كرده و بكشم ! پس از آنكه مردم شكست خورده و فرار كردند و عدهء كمى در كنار محمد صلّى اللّه عليه و آله باقى ماندند ، از پشت به او نزديك شدم و شمشيرم را بالا بردم و نزديك بود كه ضربه‌ام را فرود آورم ، اما حالتى مرا فراگرفت و نتوانستم كه طاقت بياورم و شمشيرم را پايين آوردم ! و فهميدم كه او از سوى غيب\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 901 .\r\n( 2 ) . تفسير قمى ، ج 1 ، ص 287 .\r\n( 3 ) . مغازى واقدى ، ج 2 ، ص 899 و إعلام الورى ، ج 1 ، ص 232 .\r\n( 4 ) . مغازى واقدى ، ج 2 ، ص 909 .\r\n","page_name":" 232 ","page_number":232},
  {"content":"\r\n\r\nمحافظت مىشود . سپس متوجه من شد و گفت : اى شيبه ، نزديك من بيا و بجنگ . من به او نزديك شدم و او دستش را بر قلبم گذاشت و همين باعث شد كه محبت او به دلم وارد شد . و جلو رفتم و در جلوى او با دشمنانش جنگيدم . او به من گفت كه پيش خودم چه مىگفته‌ام ! من با شنيدن اين غيب‌گويى ، گفتم : جز خدا كسى حرف‌هاى دلم را به آگاهى وى نرسانده است و ايمان آوردم ! « 1 » صفوان نيز به همراه شيبه در پشت سر پيامبر اكرم صلّى اللّه عليه و آله بود . « 2 » امّا او نيز همانند شيبه از كشتن پيامبر اكرم صلّى اللّه عليه و آله روى برتافت . در اين هنگام برادر مادرىاش ، كلدة بن حنبل فرياد زد : آيا امروز قهرمان دلاورى نيست كه چشم‌ها را خيره كند ؟\r\nصفوان فرياد زد : ساكت باش كه خداوند دهانت را بشكند ! به خدا قسم اگر مردى از قريش بر من سرورى كند برايم بهتر است كه مردى از هوازن بر من آقايى كند ! « 3 »\r\n( 1 )\r\n\r\nمقاومت كنندگان\r\nمفيد در ارشاد مىنويسد : هنگامى كه مسلمانان با مشركان روبرو شدند ، چيزى نگذشت كه همگى شكست خوردند ! در نتيجهء فقط ده نفر در كنار پيامبر اكرم صلّى اللّه عليه و آله باقى ماندند كه هشت نفر از بنى هاشم بودند و نهمين آنها على عليه السّلام بود . آنها عبارت بودند از : ابو سفيان بن حارث كه افسار مركب رسول خدا صلّى اللّه عليه و آله را در دست گرفته بود و سپس عباس بن عبد المطلب از سمت راست به وى پيوست و سپس پسرش فضل بن عباس نيز از سمت چپ به آنها پيوست و نوفل و ربيعه از پسران حارث بن عبد المطلب و از برادران ابو سفيان و عتبه و معتّب از پسران ابو لهب ! و عبد الله بن زبير بن عبد المطلّب . اينها نه نفر از بنى هاشم بودند و دهمين نفر أيمن پسر امّ أيمن بود كه به شهادت رسيد . « 4 »\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 909 - 910 و إعلام الورى ، ج 1 ، ص 231 كه مثل همين است و نزديك به آن در مجمع البيان ، ج 5 ، ص 30 از زهرى روايت شده است و در الخرائج و الجرائح ، ج 1 ، ص 117 ، ح 194 .\r\n( 2 ) . مغازى واقدى ، ج 2 ، ص 909 .\r\n( 3 ) . سيرهء ابن هشام ، ج 4 ، ص 86 و طبرسى آن را در إعلام الورى ج 1 ، ص 230 بدون سند ذكر كرده است .\r\n( 4 ) . در اين مورد شعرى از ابن عباس روايت شده است كه مىگويد : در جنگ حنين فقط ما نه نفر بوديم كه از رسول خدا صلّى اللّه عليه و آله حمايت مىكرديم . . . و مالك بن عبادهء غافقى نيز در شعرى مىگويد : در جنگ حنين غير از شمشيرهاى بنى هاشم كسى به دفاع و محافظت از پيامبر صلّى اللّه عليه و آله اقدام نكرد . . .\r\nدر ارشاد ، ج 1 ، ص 141 و در تاريخ يعقوبى ، ج 2 ، ص 62 تعداد افراد ثابت قدم در كنار رسول خدا صلّى اللّه عليه و آله را نه يا ده نفر دانسته‌اند . و ابن اسحاق در ج 4 ، ص 85 به اين افراد ، جعفر بن ابى سفيان بن حارث ، اسامة بن زيد بن حارثهء كلبى و ابو بكر و عمر را اضافه كرده است . همچنين واقدى ، ج 2 ، ص 900 عثمان بن عفان و ابو دجانهء انصارى و ابو طلحه زيد بن سهيل انصارى به همراه همسر باردارش امّ سليم دختر ملحان و مادر أنس بن مالك را افزوده است و به زودى زنانى كه ثابت قدم ماندند را ذكر مىكنيم كه از جملهء آنها ام حارث بوده است كه همراه شوهرش بود . -\r\n","page_name":" 233 ","page_number":233},
  {"content":"\r\n\r\n( 1 )\r\n\r\nزنان ثابت قدم\r\nواقدى مىنويسد : امّ حارث انصارى مردم را ديد كه فرار مىكنند ، براى همين فرياد زد : به خدا سوگند كه چنين روزى را نديده بودم كه مردم اين گونه فرار كنند ! هر كس از شترم عبور كند او را مىكشم ! در همين حال همسرش ابو حارث را ديد كه بر شتر خود سوار است و مىخواهد كه به ديگران بپيوندد ! جلوى او را گرفت و گفت : اى حارث ! آيا رسول خدا صلّى اللّه عليه و آله را تنها مىگذارى ؟ ! و افسار شترش را در دست گرفت و آن را رها نمىكرد تا او را برگرداند . و در همين حال عمر بن خطاب از كنار او گذشت . ام حارث به او گفت :\r\nاى عمر ! چه شده است ؟ ! عمر گفت : تقدير الهى است ! « 1 »\r\n( 2 ) و در تفسير قمى آمده است : نسيبه دختر كعب مازنى خاك به صورت فراريان مىپاشيد و فرياد مىكشيد : از خدا و رسولش به كجا فرار مىكنيد ؟ ! و وقتى كه [ فلانى ؟ 
  ] از كنارش گذشت به او گفت : واى بر تو ، اين چه كارى است كه مىكنى ؟ ! جواب داد : اين تقدير الهى است . « 2 »\r\n( ) واقدى اشاره كرده است كه ابو طلحه زيد بن سهيل انصارى از ثابت قدم‌ها و يا از اولين كسانى بود كه به سوى رسول خدا صلّى اللّه عليه و آله بازگشت . او همسر ام سليم ، دختر ملحان و مادر أنس بن مالك انصارى بوده است .\r\nو از او - امّ عمارة - روايت شده است كه او شمشيرى به دست گرفته و ثابت قدم مانده بود و امّ سليط و ام سليم نيز كه به عبد الله بن ابى طلحه حامله بود در كنارش مقاومت مىكردند . او خنجرى در دست گرفته بود و بر سر انصار فرياد مىكشيد : اين چه بازگشتى است اى انصار ؟ ! چرا فرار مىكنيد ؟ ! در همين حال يكى از افراد هوازن را ديد كه بر شترى سوار است و پرچمى در دست دارد و مسلمانان را تعقيب مىكند .\r\nاو فورا جلويش را گرفت و شترش را پى كرد . شتر بر زمين ساقط شد و او با خنجرش به آن مرد حمله كرد و او را از پاى درآورد و شمشيرش را برداشت ! او مىگويد : بعضى از مسلمانان تا نزديكىهاى مكه فرار كرده بودند ! و رسول خدا صلّى اللّه عليه و آله شمشير را بلند كرده بود و فرياد مىزد : اى اصحاب سورهء بقره ! پس از آن مسلمانان بازگشتند ، در حالى كه انصار شعار خودشان را كه همان شعار اوس بود ، مىدادند و مىگفتند :\r\nبنى عبيد اللّه و مهاجران شعار مىدادند : بنى عبد الرحمن و ساير مسلمانان شعار مىدادند : يا خيل اللّه ! و بدين ترتيب دو پسرم ! حبيب و عبد الله هم با آنها بازگشتند . « 3 »\r\n\r\n\r\n","description":"","footnote":"\r\n- به اين ترتيب تعداد افراد از بنى هاشم و غيره به هفده نفر مىرسد و شايد كه آن نه نفرى را كه ذكر كرديم در اول برگشته بودند و سپس ديگران به دور پيامبر صلّى اللّه عليه و آله جمع شده‌اند . و در مورد عمر خبر خاصى را از يكى از زنانى كه ثابت قدم مانده بود ، نقل خواهيم كرد و در مورد عقيل بن أبي طالب سخن خواهيم گفت كه چگونه با مشركان جنگيد و در حالى كه از شمشيرش خون مىچكيد ، وارد مكه شد .\r\n( 1 ) . مغازى واقدى ، ج 2 ، ص 904 و در ج 3 ، ص 908 مثل همين از ابى قتاده روايت شده است .\r\n( 2 ) . تفسير قمى ، ج 1 ، ص 287 و اين سخن از اولين سخنانى است كه قضا و قدر را به معناى جبرى مىداند !\r\n( 3 ) . مغازى واقدى ، ج 2 ، ص 903 . البته قبلا گفته شد كه وى به عبد الله حامله بوده است و شايد كه يكى از اين دو پسر ، عبيد الله بوده است .\r\n","page_name":" 234 ","page_number":234},
  {"content":"\r\n\r\n( 1 ) از ابن عباس روايت شده است كه ثابت قدم‌ها هيجده نفر بودند كه از جملهء آنها حارثة بن نعمان بود . « 1 »\r\nو از حارثة بن نعمان روايت شده است كه : وقتى مسلمانان فرار كردند ، رسول خدا صلّى اللّه عليه و آله به من گفت : اى حارثه ، چه تعداد از افراد ثابت قدم مانده‌اند ؟ به چپ و راستم نگاه كردم و آنها را صد نفر تخمين زدم و گفتم : اى رسول خدا ، صد نفرى هستند و به خاطر درگيرى شديد به پشت سرم نگاه نكردم . « 2 » و گفته مىشود كه صد نفر در آن روز ثابت قدم ماندند كه سى و سه نفر از مهاجرين و شصت و هفت نفر از انصار بودند كه آن حضرت صلّى اللّه عليه و آله را در ميان گرفته بودند و شايد كه اين‌ها اولين نفرهايى بوده‌اند كه بازگشته‌اند .\r\n( 2 )\r\n\r\nسرزنش كفار\r\nابن اسحاق مىنويسد : هنگامى كه جفاكاران مكه ، شكست مسلمانان را مشاهده كردند ، برخى از آنها با برخى ديگر صحبت كرده و كينه دل خود را آشكار ساختند . براى مثال ابو سفيان بن حرب گفت : اين‌ها تا لب دريا فرار مىكنند ! ابو مقيت اسلمى سخن او را شنيد و گفت : به خدا سوگند اگر از رسول خدا صلّى اللّه عليه و آله نمىشنيدم كه كشتن تو را نهى كرده بود ، تو را مىكشتم ! و سهيل بن عمرو مخزومى گفت : اين جنگى است كه محمد و اصحابش از پس آن برنمىآيند ! عكرمة بن هشام مخزومى آن را شنيد و گفت : كارها كه در دست محمد نيست ، همهء كارها در دست خداست ، اگر هم امروز بر او غالب شوند ، عاقبت كار و سرانجام از آن محمد است . سهيل گفت : اين كه در پشت سرش از او طرفدارى مىكنى ، امر جديدى است ! عكرمه گفت : ما در باطل غوطه‌ور بوديم و سنگى را مىپرستيديم كه سود و زيانى نداشت ! « 3 »\r\n( 3 ) شيخ مفيد در إرشاد از معاويه بن ابى سفيان روايت مىكند : وقتى كه در جنگ حنين شكست خورديم ، بنى اميه و پدرم را ديدم كه فرار مىكردند . در اين حال پدرم را صدا زدم و گفتم : اى پسر حرب ، چرا در راه دينت نجنگيدى و در كنار عموزاده‌ات مقاومت نكردى و اين باديه‌نشين‌ها را از حريمت دور نكردى ؟ ! پرسيد : تو كيستى ؟ ! گفتم : معاويه . پرسيد : پسر هند هستى ؟ ! گفتم : بله . گفت : پدر و مادرم به فدايت ! آنگاه توقف كرد و عده‌اى از اهل مكه به دور او جمع شدند تا مقاومت كنند . « 4 »\r\n( 4 )\r\n\r\nكشته شدن ابى جرول\r\nدر ارشاد آمده است : يكى از افراد قبيلهء هوازن بر روى شترى سرخ رنگ سوار بود و نيزه‌اى بلند در دست\r\n\r\n\r\n","description":"","footnote":"\r\n( 1 ) . همان ، ج 2 ، ص 901 .\r\n( 2 ) . همان ، ج 2 ، ص 900 .\r\n( 3 ) . همان ، ج 2 ، ص 910 - 911 .\r\n( 4 ) . ارشاد ، ج 1 ، ص 144 و قبلا از يعقوبى ، ج 2 ، ص 63 گفته شد كه وى معاويه را از جمله كسانى دانسته است كه مشمول آيهء :  « وَ الْمُؤَلَّفَةِ قُلُوبُهُمْ »  شد و نبى اكرم صلّى اللّه عليه و آله به هر كدام از اين افراد صد شتر عطا كرد .\r\n","page_name":" 235 ","page_number":235},
  {"content":"\r\n\r\nداشت كه پرچمى سياه رنگ بالاى آن بسته بود . او به پيش مىرفت و پرچم را برافراشته نگاه مىداشت تا مشركان به دنبال او پيشروى كنند . او وقتى كه مشاهده كرد به پيروزىهايى دست يافته‌اند ، بر مسلمانان حمله‌ور شده و رجز مىخواند :\r\nمن ابو جرول هستم كه بازنمىگردم تا بر اين قوم پيروز شويم يا مغلوب شويم .\r\nعلى عليه السّلام بر او حمله‌ور شد و ضربه‌اى بر شترش زد و آن را ساقط كرد و سپس ضربه‌اى به خودش زد و او را به هلاكت رساند و در همين حال اين رجز را مىخواند :\r\nبه درستى كه اين قوم از صبح مىدانستند كه من در صحنهء كارزار مردى كار كشته هستم .\r\nپس از آن كه على عليه السّلام ابو جرول را ساقط كرد ، قومش متلاشى شدند و مسلمانان به طور دسته جمعى بر آنها حمله‌ور شدند كه على عليه السّلام در پيشاپيش آنها حركت مىكرد و به تنهايى چهل نفر را هلاكت رساند . « 1 »\r\nبه دنبال قتل ابو جرول و چهل نفر از مشركان به دست على عليه السّلام ، نظم و آرايش و اتحاد مشركان از هم متلاشى شد و همين باعث شكست آنها و پيروزى مسلمانان گرديد . « 2 »\r\n\r\n\r\n","description":"","footnote":"\r\n( 1 ) . كلينى آن را با سند خود از أبان أحمر بجلى از امام صادق عليه السّلام در روضه كافى ، ص 308 روايت مىكند و مرحوم مجلسى آن را از او در بحار الانوار ، ج 21 ، ص 176 نقل مىكند و در كتاب روضهء كافى كلمهء أبان جا افتاده است .\r\n( 2 ) . ارشاد ، ج 1 ، ص 143 ، 144 و 150 . و يعقوبى در ج 2 ، ص 63 مىنويسد : على عليه السّلام به پرچمدار هوازن نزديك شد و او را به قتل رساند و همين باعث شكست آنها گرديد . و منظور وى همان ابو جرول بوده است .\r\nو ابن اسحاق در ج 4 ، ص 86 - 88 با سند خود از جابر بن عبد الله انصارى روايت مىكند : على بن أبي طالب عليه السّلام و يكى از انصار قصد ابو جرول را كردند كه على عليه السّلام از پشت به او نزديك شد و شتر را پى كرد و مرد انصارى ضربه‌اى بر ساق پاى او زد و آن را قطع كرد .\r\nامّا واقدى در ج 2 ، ص 902 آن را به صورت مرسل نقل كرده و مرد انصارى را ابو دجانه دانسته و گفته است : او بود كه شتر را پى كرد و به همراه على عليه السّلام به ابو جرول حمله‌ور شدند و على دست راست و ابو دجانه دست چپ او را قطع كردند .\r\nپس از آن اسب سوارى پيش آمد كه پرچمى در دست داشت كه على و ابو دجانه بر او حمله‌ور شدند و او را كشتند و هيچ كدام غنائم اين دو نفر را برنداشتند و ابو طلحه زيد بن سهل وسايل آنها را برداشت ؛ امّا اين دو نفر به شدت مشغول كارزار در پيش روى پيامبر اكرم صلّى اللّه عليه و آله بودند .\r\nاما در مورد تعداد كشته‌هاى هوازن به زودى از ابن اسحاق در سيره‌اش ، ج 4 ، ص 92 نقل خواهد شد كه هفتاد نفر از آنها كشته شدند . و در مغازى واقدى ، ج 2 ، ص 907 آمده است كه نزديك صد نفر كشته شده‌اند . در مجمع البيان ، ج 5 ، ص 30 هم مطلب به همين صورت آمده است . و مسعودى در التنبيه و الاشراف ، ص 235 نقل كرده است كه آنها صد و پنجاه نفر بودند . بنابراين واقدى سى نفر و مسعودى پنجاه نفر را افزوده است و بنابر قول اول نيمى از افراد را على عليه السّلام به هلاكت رسانده و بنا بر قول دوم ، يك سوم مشركان را به هلاكت رسانده و دو سوم باقيمانده را ساير مسلمانان به قتل رسانده‌اند و شايد براى همين در دعاى ندبه آمده است : « فأودع قلوبهم احقادا بدرية و خيبرية و حنينية » .\r\n","page_name":" 236 ","page_number":236},
  {"content":"\r\n\r\n( 1 )\r\n\r\nبازگشت شكست‌خوردگان\r\nقمى در تفسير خود مىنويسد : پيامبر اكرم صلّى اللّه عليه و آله به عمويش عباس فرمود : اى عباس ، بالاى اين تپه برو و فرياد بزن : اى اصحاب بقره ! اى اصحاب شجره ! به كجا فرار مىكنيد ؟ ! اين رسول خدا صلّى اللّه عليه و آله است كه شما را فرامىخواند . عباس اين كار را انجام داد و هنگامى كه انصار صداى او را شنيدند ، برگشتند در حالى كه مىگفتند : لبيك لبيك . . . و غلاف شمشيرهاى خود را مىشكستند ، امّا از روبرو شدن با رسول خدا صلّى اللّه عليه و آله شرم داشتند ، از اين رو به زير پرچم‌هاى خودشان بازگشتند و نزد پيامبر صلّى اللّه عليه و آله نيامدند . پس از مدتى رسول خدا صلّى اللّه عليه و آله از عباس سؤال كرد : اين‌ها چه كسانى هستند ، اى ابو الفضل ؟ ! جواب داد : اينها انصار هستند كه با مشركان درگير شده‌اند ، اى رسول خدا . « 1 »\r\n( 2 ) شيخ مفيد مىنويسد : هنگامى كه رسول خدا صلّى اللّه عليه و آله آنها را ديد ، پا در ركاب گذاشته و به حالت ايستاده در آمد و فرمود : الان آتش تنور جنگ گرم شده است . و اين شعر را خواند :\r\n همانا من پيامبر خدا هستم و هيچ دروغى در اين نيست * و همانا من پسر عبد المطلب هستم . « 2 » \r\nقمى مىنويسد : سپس رسول خدا صلّى اللّه عليه و آله به ابو سفيان بن حارث گفت : مشتى از سنگريزه‌ها را به من بده .\r\nپس از آنكه كه سنگريزه‌ها را گرفت ، آنها را به روى مشركان پاشيد و فرمود : رويتان زشت باد ! « 3 »\r\n( 3 ) و طبرسى در إعلام الورى از سلمة بن اكوع روايت مىكند : رسول خدا صلّى اللّه عليه و آله خودش از قاطر پياده شد و مشتى سنگريزه برداشت و سپس سوار مركب شد و آنها را به روى مشركان پاشيد و فرياد زد : رويتان زشت باد ! به دنبال آن هيچ كدام از مشركان نبودند ، مگر اينكه مقدارى از آن يك مشت سنگريزه به چشمش ريخته بود ، براى همين فرار كردند و مسلمانان آنها را تعقيب كرده و به قتل مىرساندند و در اين اوضاع مالك بن عوف هم فرار كرد . « 4 »\r\n( 4 ) در اين قسمت واقدى روايتى را نقل مىكند كه شكست اوليهء خالد بن وليد را به همراه بنى سليم كه در مقدمه سپاه بودند بيشتر توضيح مىدهد . او مىنويسد : وقتى كه مسلمانان بازگشتند و به تعقيب هوازن پرداخته و آنها را مىكشتند افرادى از بنى سليم در ميان خود فرياد مىزدند : دست از كشتن فرزندان\r\n\r\n\r\n","description":"","footnote":"\r\n( 1 ) . تفسير قمى ، ج 1 ، ص 287 .\r\n( 2 ) . ارشاد ، ج 1 ، ص 143 ، و مرحوم صدوق در الفقيه ، ج 4 ، ص 377 آن را روايت كرده است .\r\n( 3 ) . تفسير قمى ، ج 1 ، ص 287 . و واقدى در ج 3 ، ص 810 آن را با سند خود از جابر بن عبد اللّه انصارى روايت كرده است . و بعد از آن در ج 3 ، ص 898 - 899 از زهرى از كثير بن عباس بن عبد المطلب روايت كرده است : كه نبى اكرم صلّى اللّه عليه و آله به عباس گفت : مشتى سنگريزه بده ! و شكى نيست كه جابر بن عبد الله انصارى در نقل روايت مطمئن‌تر است .\r\n( 4 ) . مغازى واقدى ، ج 2 ، ص 912 - 913 .\r\n","page_name":" 237 ","page_number":237},
  {"content":"\r\n\r\nمادرانتان برداريد ! آنها هم نيزه‌ها را بالا بردند و از كشتن هوازن دست كشيدند ! وقتى رسول خدا صلّى اللّه عليه و آله اين را مشاهده كرد ، فرمود : خدايا بر تو باد به بنى بكمة ! آنهايى كه قوم مرا از دم سلاح‌هايشان گذراندند و در مورد قوم خودشان سلاح‌ها ( نيزه‌ها ) را بالا بردند و از جنگ دست كشيدند ! بكم دختر مرة ، ام سليم ، جدّ مادرى بنى سليم از هوازن بود ! [ و شايد كه براى همين در وهلهء اول شكست خوردند ؛ زيرا نمىخواستند با اقوام خود بجنگند 
  ] .\r\nو آن حضرت صلّى اللّه عليه و آله به لشكريان خود فرمود : اگر بر بجاد دست يافتيد ، او را زنده نگذاريد ! بجاد از طايفهء بنى سعد بن بكر از قبيلهء هوازن [ قبيلهء حليمهء سعديه ، مادر رضاعى پيامبر اكرم صلّى اللّه عليه و آله 
  ] بود كه وقتى مسلمانى نزد وى فرود آمده بود ، او را اسير كرده و در حالى كه زنده بود ، او را قطعه‌قطعه كرده و سوزانده بود . « 1 »\r\n( 1 )\r\n\r\nنزول پيروزى\r\nقمى در تفسير خود مىنويسد : در حالى پيروزى از آسمان نازل شد كه هوازن صداى ضربات شمشيرها را در هوا مىشنيدند . به دنبال آن شكست خوردند و به هر طرف فرار كردند . خداوند در اين مورد فرمود :\r\n « لَقَدْ نَصَرَكُمُ اللَّهُ فِي مَواطِنَ كَثِيرَةٍ وَ يَوْمَ حُنَيْنٍ »  « 2 » ؛ به درستى كه خداوند در جاهاى بسيار و در روز حنين شما را يارى كرد . طبرسى در مجمع البيان از سعيد بن مسيّب از مردى از هوازن كه در روز حنين با آنها بوده است نقل مىكند : هنگامى كه در روز حنين با مسلمانان درگير شديم ، آنها را شكست داده و عقب رانديم تا به رسول خدا صلّى اللّه عليه و آله نزديك شديم كه بر قاطر خود ، شهباء سوار بود . در اين حال مردانى با صورت‌هاى سفيد به ما حمله كردند و ما را عقب راندند و منظور وى ملائكه بوده است . « 3 » و واقدى از افرادى از هوازن كه مسلمان شده بودند ، روايت مىكند : به يكباره بر مسلمانان حمله كرديم و آنها را از هم متلاشى كرديم تا خود را به رسول خدا صلّى اللّه عليه و آله رسانديم كه بر قاطر شهباء سوار بود و افراد سفيدرو و خوش سيمايى در اطرافش حلقه زده بودند . با نزديك شدن ما ، آن حضرت صلّى اللّه عليه و آله فرياد كشيد ، رويتان زشت باد ! در نتيجه ما شكست خورده و فرار كرديم و مسلمانان به تعقيب ما پرداختند . ما به شدت ترسيده بوديم و به هر طرف فرار مىكرديم و هر بار كه به پشت سر خود نگاه مىكرديم ، اين افراد را مىديديم كه ما را تعقيب مىكنند .\r\nچنان ترس و لرز ما را فراگرفته بود كه وقتى به بلندىهاى منطقهء خودمان رسيديم ، همچنان مىلرزيديم ! و از عده‌اى ديگر روايت كرده است : وقتى رسول خدا صلّى اللّه عليه و آله آن يك مشت سنگريزه را به روى ما پاشيد ،\r\n\r\n\r\n","description":"","footnote":"\r\n( 1 ) . همان ، ج 2 ، ص 912 - 913 .\r\n( 2 ) . تفسير قمى ، ج 1 ، ص 288 .\r\n( 3 ) . مجمع البيان ، ج 5 ، 30 .\r\n","page_name":" 238 ","page_number":238},
  {"content":"\r\n\r\nهيچ كدام از ما نبود ، مگر اينكه ذره‌اى به چشم وى افتاده بود و در دل‌هايمان چنان احساس ترس و ناآرامى مىكرديم كه گويى اين سنگريزه‌ها به قلب‌هاى ما اصابت كرده است . ما مردان سفيدى را مىديديم كه بر اسب‌هاى أبلق ( سفيد و سياه ) سوار بودند و دستارهاى سرخ رنگ بر سر گذاشته و دستك‌هاى آن را بين شانه‌هايشان انداخته بودند و گروه گروه بين زمين و آسمان رفت و آمد مىكردند و هيچ سلاحى در دستشان نبود ، ولى ما از ترس نمىتوانستيم به آنها نزديك شويم . « 1 »\r\n( 1 ) بدين ترتيب ملائكه با اين تركيب براى هوازن ظاهر شدند ، در حالى كه خداوند در اين باره فرموده است :  « وَ أَنْزَلَ جُنُوداً لَمْ تَرَوْها »  ؛ سربازانى را نازل كرد كه شما آنها را نديديد . براى همين از مسلمانان روايت نشده است كه ملائكه را ديده‌اند . همچنين از مشركان قريش نيز چيزى روايت نشده است ؛ مگر آنچه را كه واقدى از پيرمردان انصار نقل كرده كه مىگفتند : در آن روز چيزى همانند يك پردهء راه‌راه يا همانند يك تودهء ابر را ديديم كه از آسمان بر زمين فرود آمد و در روى زمين پراكنده و منتشر گرديد و اين همان نصرت الهى بود كه خدا ما را به وسيلهء آن تأييد كرد . « 2 »\r\nو آنچه را كه ابن اسحاق از پدرش از جبير بن مطعم عدوى روايت مىكند : به هنگام كارزار و قبل از شكست هوازن چيزى همانند پردهء سياهى را ديدم كه از آسمان فرود آمد و بين ما و آن قوم منتشر گرديد و تمام آنجا را پر كرد . پس از آن طولى نكشيد كه هوازن شكست خوردند و شكى ندارم كه آنها مأمور الهى بوده‌اند . « 3 »\r\n( 2 ) و در چگونگى شكست و مقاومتشان ، ابن اسحاق مىگويد : هنگامى كه هوازن شكست خوردند ، كشتار ثقيف از بنى مالك شدت گرفت . پرچم آنها در دست عوف بن ربيع ذى الخمار بود كه كشته شد .\r\nپس از او عثمان بن عبد الله آن را برداشت كه او هم كشته شد و پس از اندكى زير پرچم وى هفتاد نفر كشته شدند . پرچم أحلاف در دست قارب بن أسود بود . او هنگامى كه شكست قوم خودش را مشاهده كرد ، پرچمش را به درختى تكيه داد و همراه عموزاده‌ها و اقوامش فرار كرد و فقط دو نفر از آنها كشته شدند . « 4 »\r\n( 3 )\r\n\r\nكشتن كودكان و أسيران\r\nواقدى روايت مىكند كه خزرج به همراه رئيس خود سعد بن عباده به صحنهء كارزار بازگشتند در حالى كه\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 906 .\r\n( 2 ) . مغازى واقدى ، ج 2 ، ص 905 .\r\n( 3 ) . سيرهء ابن اسحاق ، ج 4 ، ص 91 و مغازى واقدى ، ج 2 ، ص 905 .\r\n( 4 ) . همان ، ج 4 ، ص 92 و مغازى واقدى ، ج 2 ، ص 907 . وى گفته است : حدود صد نفر از آنها كشته شدند و مسعودى در التنبيه و الاشراف ، ص 235 مىنويسد : صد و پنجاه نفر كشته شدند .\r\n","page_name":" 239 ","page_number":239},
  {"content":"\r\n\r\nوى فرياد مىزد : يا للخزرج ، يا للخزرج ! و أوسىها هم به دور رئيس خود جمع شدند كه فرياد مىزد : يا للاوس ، للاوس !\r\nآنها چنان از هوازن خشمگين شده بودند كه حتى كودكان را مىكشتند . وقتى اين خبر به رسول خدا صلّى اللّه عليه و آله رسيد ، أوس را مورد خطاب قرار داد و فرمود : چه شده است كه عده‌اى كودكان را مىكشند ؟ ! آگاه باشيد كه كودكان را نبايد كشت ! و اين را سه بار تكرار كرد .\r\nاسيد بن حضير عرض كرد : اين‌ها از فرزندان مشركان هستند ! رسول خدا صلّى اللّه عليه و آله فرمود : مگر بهترين‌هاى شما از فرزندان مشركان نيستند ؟ ! هر بچه‌اى بر فطرت الهى خود خلق مىشود تا اينكه به زبان آيد و زبانش حرف دلش را بيان كند . و پدر و مادر هستند كه بچه‌ها را يهودى يا مسيحى مىگردانند ! « 1 »\r\n( 1 ) شيخ مفيد مىنويسد : مسلمانان همچنان به كشتار و اسير كردن مشركان مشغول بودند تا روز بالا آمد و رسول خدا صلّى اللّه عليه و آله دستور داد كه از كشتن آنها دست بردارند و هيچ اسيرى را نكشند ؛ امّا عمر بن خطاب از كنار اسيرى به نام ابن اكوع گذشت كه جاسوس هوازن به هنگام حركت به سوى فتح مكه بود . او اسير شده و آزاد گشته بود ؛ ولى به هوازن پيوسته و در جنگ شركت كرده و دوباره اسير شده بود . عمر به يكى از انصار نزديك شد و گفت : اين دشمن خداست كه قبلا اسير شده بود و آزاد گشته و دوباره اسير شده است ، پس او را بكش و انصارى به گفتهء عمر او را كشت . اين خبر به گوش رسول خدا صلّى اللّه عليه و آله رسيد كه ناراحت شد و فرمود : مگر شما را از كشتن اسير نهى نكردم ؟ ! با اين وجود به اطلاع آن حضرت صلّى اللّه عليه و آله رسيد كه اسير ديگرى به نام جميل بن معمر بن زهير كشته شده است . آن حضرت صلّى اللّه عليه و آله ناراحت شد و پيغام فرستاد : چرا اسيرى را كشتيد در حالى كه اعلام كرده بودم ، اسيرى را نكشيد ؟ ! گفتند : او را به گفتهء عمر كشتيم ! پس از آن پيامبر صلّى اللّه عليه و آله به او نگاه نمىكرد تا اينكه عمير بن وهب براى عفو او واسطه شد . « 2 »\r\n( 2 ) گفته شد كه آن حضرت صلّى اللّه عليه و آله از كشتن زن و بچه‌ها و پيرمردان نهى كرده بود و مسلمانان از تعقيب كسانى كه به كوهها و شيارها پناه برده بودند ، خوددارى كردند ، مگر بنى سليم كه بنى عنزه از طايفهء ثقيف را تعقيب كردند كه به سوى تنگهء نخله فرار مىكردند و پيرمردى به نام دريد بن ضمه را نيز به همراه داشتند . ابن اسحاق مىنويسد : ربيعة بن رفيع سلمى به دريد بن صمّه ( در منطقهء سميره ) رسيد . دريد بر شترى بىجهاز و هودج سوار بود . ربيعه فكر كرد كه زنى بر آن سوار است و مىخواست كه او را اسير كند .\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 905 و قابل ذكر است كه در آن آمده است : « حتّى يعرب عنها لسانها » و نيامده است : « يمجّسانه يا يمجّسانها » ؛ بنابراين اين كلمه به صورت زائد به اين حديث اضافه شده است و بنا بر قول مشهور ، حديث اين گونه است : « كلّ مولود . . . » و در آن نيامده است : « حتى يعرب . . . » .\r\n( 2 ) . ارشاد ، ج 1 ، ص 144 - 145 .\r\n","page_name":" 240 ","page_number":240},
  {"content":"\r\n\r\nبراى همين شتر را خواباند كه ناگهان ديد پيرمردى كهنسال كه صد و شصت سال دارد بر شتر سوار است .\r\nربيعه او را نشناخت و با شمشير ضربه‌اى به او زد كه كارگر نشد . دريد گفت : مادرت با چه شمشير بدى تو را مسلّح كرده است ؟ ! شمشيرم را از ميان اثاثيه‌ام بردار و ضربه‌ات را بالاى دهان و پايين دماغ بزن و هنگامى كه نزد مادرت رفتى بگو كه دريد بن صمّه را كشتم ! او با شمشير ضربه‌اى به او زد و او را كشت « 1 » در حالى كه اسير بود و يا مىخواست اسير شود و از طرف ديگر پيرمردى كهنسال بود « 2 » و پيامبر اكرم صلّى اللّه عليه و آله از قتل آنها نهى كرده بود . و واقدى از امّ عماره از امّ سليم دختر ملحان و مادر أنس بن مالك روايت مىكند :\r\nپسرانم حبيب و عبد الله - فرزندان زيد انصارى - اسيرانى را دست بسته آورده بودند و من از روى خشم برخاستم و يكى از آنها را كشتم . « 3 » در حالى كه رسول خدا صلّى اللّه عليه و آله به طور مكرّر از قتل اسيران نهى كرده بود .\r\n( 1 )\r\n\r\nعاقبت مالك بن عوف\r\nمنطقهء نخله در جهت طائف قرار داشت و فرماندهء هوازن ، مالك بن عوف نصرى به همراه عده‌اى از سواره نظام و غيره اين راه را به سوى طائف در پيش گرفتند ، مگر عده‌اى از بنى عنزه كه ثقفى بودند و از راه ديگرى فرار كردند . ابن اسحاق مىنويسد : او طى مسافتى در يكى از گذرگاهها توقف كرد و به اصحاب خود گفت : كمى صبر مىكنيم تا ضعيفان استراحت كنند و بازماندگان به ما برسند . آنها ايستادند تا عقب افتادگان به آنها ملحق شدند . ابن هشام مىنويسد : هنگامى كه مالك و همراهانش مشغول استراحت بودند ، عده‌اى اسب سوار را ديدند كه پيش مىآيند . مالك از همراهانش پرسيد : چه مىبينيد ؟ گفتند :\r\nعده‌اى را مىبينيم كه نيزه‌هاى خود را بين گوشهاى اسب خويش نگاه داشته‌اند و درشت‌هيكل‌اند . او گفت : اين‌ها بنى سليم هستند كه آسيبى از جانب آنها به شما نمىرسد ! آنها همانطور پيش آمدند و آن دشت را پشت سر گذاشتند و رفتند و به بالاى تنگه نيامدند . سپس سواره‌هاى ديگرى ظاهر شدند . مالك از اصحابش پرسيد : چه مىبينيد ؟ گفتند : قومى را مىبينيم كه نيزه‌هاى خود را بر روى اسب‌هاى خود گذاشته‌اند و علامتى براى شناسايى ندارند . مالك گفت : اينها از أوس يا خزرج هستند و آسيبى از جانب آنها به شما نمىرسد ! آنها نيز وقتى كه به پايين تنگه رسيدند ، همان راه بنى سليم را در پيش گرفتند و بالاى تنگه نيامدند . سپس اسب سوارى ظاهر شد كه مالك پرسيد : چه مىبينيد ؟\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 4 ، ص 95 و مغازى واقدى ، ج 2 ، ص 915 - 914 ، الا اينكه وى ادّعا كرده است كه رسول خدا صلّى اللّه عليه و آله آن سواره نظام را به تعقيب دشمن فرستاده بود .\r\n( 2 ) . النهاية ، ج 3 ، ص 96 .\r\n( 3 ) . مغازى واقدى ، ج 2 ، ص 903 .\r\n","page_name":" 241 ","page_number":241},
  {"content":"\r\n\r\n( 1 ) گفتند : اسب سوارى بلند قامت مىبينيم كه نيزه‌اش را بر دوشش گذاشته و سرش را با پارچهء قرمزى بسته است . گفت : اين زبير بن عوّام است . به بت لات سوگند كه با شما درگير خواهد شد ، پس ثابت قدم باشيد و مقاومت كنيد !\r\nهنگامى كه زبير به پايين تنگه رسيد ، آنها را ديد و به سويشان حركت كرد . « 1 » مالك با ديدن اين وضع از اسب پياده شد و با چنگ زدن به درختچه‌ها از كوهى بالا رفت كه امروزه اليسوم ناميده مىشود و بالاتر از منطقهء نخله قرار دارد . زبير آنها را ديد و به آنها حمله‌ور شد و آنها را مجبور كرد كه از تنگه پايين بيايند ؛ اما مالك بن عوف به ناحيهء « ليّه » كه يكى از مناطق طائف است ، فرار كرد و وارد قلعه‌اى شده در آن متحصّن گرديد . « 2 »\r\n( 2 )\r\n\r\nبه سوى اوطاس\r\nشيخ مفيد مىنويسد : ثقيف و كسانى كه با ايشان همراه شده بودند ، به سوى طائف فرار كردند و باديه‌نشين‌ها و كسانى كه با آنها همراه شده بودند ، به سوى أوطاس ( جايى كه از آن آمده بودند ) فرار كردند .\r\nرسول خدا صلّى اللّه عليه و آله ابو عامر أشعرى را همراه عده‌اى و از جمله ابو موسى اشعرى ( قيس بن عبد الله « 3 » ) به دنبال آنها فرستاد . آنها پس از مدتى فرار ، ايستادند تا بجنگند .\r\n( 3 ) ابن هشام مىنويسد : براى جنگ با ابو عامر ، ده برادر ، يكى پس از ديگرى به ميدان مبارزه آمدند . در ابتدا ابو عامر آنها را به اسلام دعوت مىكرد ، امّا نمىپذيرفتند و بر وى حمله‌ور مىشدند كه ابو عامر همه را يكى پس از ديگرى به قتل رسانيد تا اينكه نوبت به دهمين برادر رسيد . ابو عامر به او حمله كرد در حالى كه مىگفت : خدايا ، عليه او شاهد باش .\r\nآن مرد گفت : خدايا عليه من شاهد نباش ! به دنبال اين سخن ، ابو عامر از او دست كشيد و او برگشت .\r\nدر اين هنگام دو نفر ديگر كه برادر بودند او را هدف تير قرار دادند . يكى از تيرها به زانويش و ديگرى به قلبش اصابت كرد و او را به شهادت رسانيد . بعدا ابو موسى آن دو برادر را كشت . « 4 »\r\nنقل شده است كه ابو عامر ، پسرعمويش ، ابو موسى را وصى خود قرار داد و پرچم را به وى سپرد و گفت : اسب و سلاح مرا به رسول خدا صلّى اللّه عليه و آله برسان و بگو كه براى من طلب استغفار كند . ابو موسى و همراهانش\r\n\r\n\r\n","description":"","footnote":"\r\n( 1 ) . سيرهء ابن هشام ، ج 4 ، ص 97 - 99 .\r\n( 2 ) . مغازى واقدى ، ج 2 ، ص 916 - 917 .\r\n( 3 ) . سيرهء ابن هشام ، ج 4 ، ص 97 - 100 .\r\n( 4 ) . مغازى واقدى ، ج 2 ، ص 916 .\r\n","page_name":" 242 ","page_number":242},
  {"content":"\r\n\r\nبازگشتند . او اسب و سلاح ابو عامر را به رسول خدا صلّى اللّه عليه و آله تقديم كرد و پيغام ابو عامر را به وى رسانيد . رسول خدا صلّى اللّه عليه و آله برخاست و دو ركعت نماز به جاى آورد و آنگاه فرمود : پروردگارا ، ابو عامر را بيامرز و او را در زمرهء بالاترين مقام امت من در بهشت قرار بده . سپس فرمود كه اموال ابو عامر به پسرش سپرده شود . « 1 »\r\n( 1 )\r\n\r\nغنائم و اسرا\r\nابن اسحاق با سند خود از ابى قتادهء انصارى روايت مىكند : وقتى آتش جنگ سرد شد و از درگيرى فارغ شديم ، رسول خدا صلّى اللّه عليه و آله فرمود : هر كسى كه كس را كشته است ، وسايلش مال او باشد . « 2 » و با سندى از أنس بن مالك از شوهر مادرش ، ابى طلحه زيد بن سهل انصارى روايت مىكند كه وى در روز حنين به تنهايى غنائم بيست كشته را برداشته بود . « 3 » و واقدى از مادر أنس بن مالك ، امّ سليم دختر ملحان ، همسر ابى طلحه انصارى روايت مىكند : پس از آنكه هوازن شكست خورده و هر كدام به يك سو فرار كردند . مسلمانان به جمع‌آورى اموال و اسيران پرداختند و ديدم كه بنى مازن بن نجار سى اسير جمع كرده بودند و پسرانم :\r\nحبيب و عبد الله از زيد بن سهل ( ابو طلحهء انصارى ) اسيرانى را دست بسته آورده بودند . من از روى خشم يكى از آنها را كشتم « 4 » در حالى كه پيامبر اكرم صلّى اللّه عليه و آله ما را از اين كار نهى كرده بود .\r\n( 2 ) نقل شده است كه رسول خدا صلّى اللّه عليه و آله فرمود : غنائم در جايى جمع‌آورى شود . و منادى رسول خدا صلّى اللّه عليه و آله اعلام مىكرد ؛ هر كسى كه به خدا و روز قيامت ايمان دارد ، چيزى از غنائم را براى خود برندارد ! و هر كسى كه چيزى را براى خود برداشته ، آن را بازگرداند ! در اين مورد واقدى از عمارة بن غزيّه روايت كرده است كه عبد الله بن زيد مازنى ، كمانى را برداشته بود كه با آن به سوى دشمن تيراندازى مىكرد و با شنيدن اين إعلام ، آن را به غنائم برگردانيد . و مردى كه طنابى در دست داشت نزد رسول خدا صلّى اللّه عليه و آله آمد و عرض كرد : اى رسول خدا صلّى اللّه عليه و آله ، اين طناب را پس از شكست و فرار دشمن پيدا كرده‌ام ، آيا مىتوانم با آن بارهايم را ببندم ؟ آن حضرت صلّى اللّه عليه و آله فرمود : قسمتى از اين طناب مال توست ، با بقيهء آن كه مال مسلمانان است چه خواهى كرد ؟ ! « 5 » و ابن اسحاق مىنويسد : يكى از انصار با مقدارى نخ نزد آن حضرت صلّى اللّه عليه و آله آمد و عرض كرد : آيا مىتوانم با اين نخ‌ها پالان شترم را اصلاح كنم ؟ به فرمود : نصيب من از اين غنيمت مال تو\r\n\r\n\r\n","description":"","footnote":"\r\n( 1 ) . همان ، ج 2 ، ص 916 .\r\n( 2 ) . در مغازى واقدى ج 2 ، ص 908 آمده است كه رسول خدا صلّى اللّه عليه و آله فرمود : هر كسى كه فردى را كشته و بيّنه ( دو شاهد ) دارد ، مىتواند غنائمش را بردارد .\r\n( 3 ) . سيرهء ابن اسحاق ، ج 4 ، ص 91 .\r\n( 4 ) . مغازى واقدى ، ج 2 ، ص 903 .\r\n( 5 ) . همان ، ج 2 ، ص 918 .\r\n","page_name":" 243 ","page_number":243},
  {"content":"\r\n\r\nباشد ؛ اما در مورد مسلمانان چه مىكنى ؟ او گفت : حال كه اين طور است احتياجى بدان ندارم و آن را به غنائم برگردانيد . « 1 » در ميان اثاثيهء يكى از اصحابش ، مقدارى از غنائم ديده شد كه آنها را بدون اجازه برداشته بود ؛ امّا بارش را باز نكرد و او را تنبيه نكرد و فقط به سرزنش و توبيخ او اكتفا كرد . « 2 » البته آن حضرت صلّى اللّه عليه و آله دستور مىداد بر روى فردى كه زنى را كشته است خاك بپاشند . در اين مورد واقدى از زهرى از عبد الرحمن بن أزهر روايت مىكند : در روز حنين با پيامبر اكرم صلّى اللّه عليه و آله بودم . او را ديدم از ميان مردان مىگذرد و از چادر خالد بن وليد سؤال مىكند . چادر خالد را - كه در آن هنگام جوان بود - به آن حضرت نشان دادند . او مقدارى خاك بر وى پاشيد ! و به كسانى كه همراه وى بودند فرمود : آنچه در دست دارند به سوى او پرتاب كنند « 3 » ! و اين به خاطر آن بود كه وى زنى را كشته بود . و ابن هشام با سند خود روايت مىكند : عقيل بن ابى طالب داماد شيبة بن ربيعه مخزومى « 4 » از دخترش فاطمه بود . او در جنگ حنين شركت كرده و سوزنى برداشته بود . آن را به منزل برده و به فاطمه گفته بود : اين سوزن را بگير و با آن لباس‌ها را بدوز ! پس از آن شنيد كه منادى رسول خدا صلّى اللّه عليه و آله در مكه اعلام مىكند : هر كس چيزى از غنائم را با خود برده ، آن را بازگرداند ! عقيل نزد همسرش رفت و گفت : به خدا سوگند كه سوزنت از دستت رفت و آن را به غنائم برگردانيد ! « 5 »\r\n( 1 ) طبرسى در إعلام الورى از أبان احمر بجلى كوفه از امام صادق عليه السّلام روايت كرده است : رسول خدا صلّى اللّه عليه و آله در روز حنين چهار هزار رأس را اسير كرد ؟ [ به قرينهء اسير كرد مىفهميم كه چهار هزار انسان بوده است . 
  ] و دوازده هزار شتر را به غنيمت گرفت و اين غير از غنائمى است كه آنها را نمىدانيم . « 6 » و ظاهرا با توجه به قرائن ، منظور در اينجا غنم ( گوسفند ) بوده است و سخن واقدى كه مىگويد : « و تعداد گوسفندان كه معلوم نبود چهل هزار يا بيشتر يا كمتر بود » ، اين احتمال را تقويت مىكند . و لكن وى تعداد شتران را دو برابر كرده و آنها را بيست و چهار هزار نفر دانسته است ؛ اما ابن اسحاق اين دو را ذكر نكرده است . و تنها در مورد اسيران اتفاق نظر دارند . با اين تفاوت كه واقدى آنها را دو هزار نفر بيشتر مىداند و مىگويد : اسيران شش هزار نفر بودند « 7 » كه شامل زنان و فرزندانشان مىشوند « 8 » و شايد آنچه كه در خبر أبان از امام\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 4 ، ص 135 .\r\n( 2 ) . مغازى واقدى ، ج 2 ، ص 918 - 919 .\r\n( 3 ) . همان ، ج 2 ، ص 922 .\r\n( 4 ) . در مغازى واقدى ، ج 2 ، ص 918 آمده است : وليد بن عتبة بن ربيعه .\r\n( 5 ) . سيرهء ابن هشام ، ج 4 ، ص 135 .\r\n( 6 ) . إعلام الورى ، ج 1 ، ص 233 و در كتاب أبان المعاد ، المغازى و المبعث ، ص 111 .\r\n( 7 ) . مغازى واقدى ، ج 2 ، ص 943 .\r\n( 8 ) . سيرهء ابن اسحاق ، ج 4 ، ص 131 .\r\n","page_name":" 244 ","page_number":244},
  {"content":"\r\n\r\nصادق عليه السّلام آمده در مورد يكى از آنها ، يعنى بچه‌ها يا زنها باشد . البته وقتى كه كلمهء اسير را به كار مىبريم و لفظ ذرّيه را نمىآوريم همين آخرى متبادر به ذهن مىباشد . و اما در مورد مردانى كه اسير شده‌اند ، چيزى گفته نشده است و شايد اين به خاطر كمى تعدادشان بوده است .\r\n( 1 )\r\n\r\nخبر بجاد و شيماء\r\nواقدى مىنويسد : قبل از جنگ حنين ، مسلمانى نزد بجاد رفته بود كه بجاد او را كشته و قطعه‌قطعه كرده و سوزانده بود . و چون جنايتش فاش شد ، فرار كرده بود . « 1 » ابن اسحاق روايت مىكند : رسول خدا صلّى اللّه عليه و آله در آن روز فرمود : اگر بر بجاد دست يافتيد ، مواظب باشيد كه از دستتان فرار نكند ! تا اينكه مسلمانان بر او و خانواده‌اش دست يافتند و نزديك به آنها ، شيماء دختر حارث سعدى و خواهر رضاعى پيامبر اكرم صلّى اللّه عليه و آله بود . همگى را دستگير كرده و با عجله و با شدت آنها را به سوى پيامبر صلّى اللّه عليه و آله حركت مىدادند . شيماء مىگفت : بدانيد كه من خواهر رضاعى رئيس شما هستم ! امّا كسى او را تصديق نمىكرد تا اينكه او را نزد رسول خدا صلّى اللّه عليه و آله آوردند . او گفت : اى رسول خدا ، من خواهر رضاعى تو هستم . رسول خدا صلّى اللّه عليه و آله پرسيد :\r\nعلامت آن چيست ؟ گفت : گازى كه به پشتم گرفتى آن هنگام كه تو را به پشتم سوار كرده بودم ! رسول خدا صلّى اللّه عليه و آله علامت را شناخت و رداى خود را پهن كرد و او را بر آن نشايند و به وى فرمود : اگر پيش ما بمانى تو را گرامى مىداريم و اگر بخواهى به روى ، هدايايى به تو مىدهيم و تو را به سوى قومت مىفرستيم .\r\nشيماء گفت : دوست دارم كه هدايايى بدهى و مرا به سوى قومم بفرستى . رسول خدا صلّى اللّه عليه و آله كنيز و غلامى به وى هديه كرد . « 2 »\r\n( 2 ) واقدى اضافه مىكند : اين زن اسلام آورد و زنان با او در مورد بجاد صحبت كردند و از او خواستند كه واسطه شود . او نزد رسول خدا صلّى اللّه عليه و آله بازگشت و از او خواست كه از بجاد را بگذرد و او را به وى ببخشد .\r\nرسول خدا صلّى اللّه عليه و آله از وى دربارهء برادران و خواهران رضاعى خودش سؤال كرد كه شيماء گفت : عمويش أبى برقان و برادر و خواهرش زنده هستند . آنگاه رسول خدا صلّى اللّه عليه و آله فرمود كه دو شتر به وى بدهند و سپس فرمود : به جعرانه بازگرد و همراه قومت باش . « 3 » ابن اسحاق مىنويسد : عيينة بن حصن زن عجوزه‌اى از\r\n\r\n\r\n","description":"","footnote":"\r\n( 1 ) . از ابن اسحاق در إعلام الورى ، ج 1 ، ص 239 آمده است كه رسول خدا صلّى اللّه عليه و آله برد خود را در آورد و آن را پهن كرد و شيماء را بر آن نشايند .\r\n( 2 ) . سيرهء ابن اسحاق ، ج 4 ، ص 100 - 101 .\r\n( 3 ) . مغازى واقدى ، ج 2 ، ص 914 و تمام آن اين چنين است : هنگامى كه از طائف به جعرانه بازگشت ، گوسفندانى را به او و كسانى از خانواده‌اش كه باقى مانده بودند ، عطا كرد . و در خبر وى آمده است : آن حضرت صلّى اللّه عليه و آله از او دربارهء پدر و مادر رضاعى سؤال كرد -\r\n","page_name":" 245 ","page_number":245},
  {"content":"\r\n\r\nهوازن را گرفته و مىگفت : اميدوارم فاميل او را در ميان زندگان بيابم تا فديه‌اش زياد شود !\r\n( 1 ) رسول خدا صلّى اللّه عليه و آله كنيزى را به عمر به خطاب داد كه وى آن را به پسرش ، عبد اللّه بخشيد و او كنيز را نزد خاله‌هايش در مكه فرستاد تا خودش هم به مكه بازگردد . و زينب دختر حيّان را به عثمان داد و ريطه دختر هلال سعديّه را به على عليه السّلام داد « 1 » ؛ امّا على عليه السّلام با او ازدواج نكرد . و به عبد الرحمن بن عوف كنيزى از هوازن را داد و او كه در حنين بود ، اين زن را به جعرانه فرستاد . « 2 » و كنيز ديگرى را به طلحة بن عبيد الله داد و كنيزى را به سعد بن ابن وقاص داد و كنيز ديگرى را به ابو عبيدة بن جرّاح داد و ديگرى را به زبير بن عوّام داد و تمام اين‌ها در حنين بوده است . پس از آن منادى رسول خدا صلّى اللّه عليه و آله اعلام كرد : اسيران خود را با يك بار عادت ماهانه زنانه استبراء كنيد . « 3 » و فرمود : با زن آبستنى كه اسير شده است ، كسى همبستر نشود تا بار خود را بنهد و با زن غير آبستن كسى همبستر نشود تا يك بار عادت ماهانه زنانه ببيند . در آن روز از رسول خدا صلّى اللّه عليه و آله در مورد عزل ( بيرون ريختن منى ) پرسيدند ، فرمود : بچه از همهء آب منى نيست و اگر خدا اراده كند كه چيزى را بيافريند ، چيزى نمىتواند مانع بشود . « 4 » و ابن اسحاق مىنويسد : پس از جمع‌آورى اموال و اسيران ، رسول خدا صلّى اللّه عليه و آله مسعود بن عمر و غفارى را مسئول نگهدارى آنها كرد و به وى دستور داد كه آنها را به جعرانه حمل كند . و واقدى مىنويسد : آن حضرت صلّى اللّه عليه و آله بديل بن ورقاء خزاعى را مسئول غنائم قرار داد . « 5 »\r\n( 2 )\r\n\r\nشهداء\r\nگفته شد كه ابو عامر أشعرى در اوطاس شهيد و در همان جا دفن شد . و قبل از آن گفته شد كه أيمن بن عبيد\r\n\r\n\r\n","description":"","footnote":"\r\n- و وى گفت : آنها مرده‌اند . اشك رسول خدا صلّى اللّه عليه و آله با شنيدن اين خبر جارى شد . اين در حالى است كه در آخر اخبار مربوط به فتح مكه به نقل از ابى الحصين خبرى در اين مورد نقل كرديم كه گفت : خاله يا عمه‌اش از بنى سعد بر وى وارد شد و خود را معرفى كرد . رسول خدا صلّى اللّه عليه و آله او را شناخت و از او در مورد حليمهء سعديه سؤال كرد كه وى جواب داد : حليمه مرده است :\r\nاشك‌هاى رسول خدا صلّى اللّه عليه و آله با اين خبر جارى شد و سپس از او در مورد باقيماندهء اين خانواده سؤال كرد كه وى گفت : برادران و خواهرانت زنده هستند . بنابراين وى نسبت به مرگ مادر رضاعىاش ، حليمهء سعديه آگاه بوده است و در اينجا خواهرش شيماء او را از مرگ حارث بن عبد العزّى آگاه نموده است .\r\n( 1 ) . سيرهء ابن اسحاق ، ج 4 ، ص 133 - 132 .\r\n( 2 ) . جعرانه در راه مكه به سوى طائف قرار دارد و به مكه نزديك‌تر است و از مواقيت حدود حرم به شمار مىرود و جعرانه ، لقب ريطه ، دختر سعد مىباشد كه صاحب ضرب المثل معروف قرآنى :  « كَالَّتِي نَقَضَتْ غَزْلَها مِنْ بَعْدِ قُوَّةٍ أَنْكاثاً »  مىباشد و اين منطقه به اسم وى ناميده شده است .\r\n( 3 ) . مغازى واقدى ، ج 2 ، ص 944 .\r\n( 4 ) . تهذيب ، ج 8 ، ص 176 ، حديث 615 با سندى از امام صادق عليه السّلام .\r\n( 5 ) . مغازى واقدى ، ج 2 ، ص 919 .\r\n","page_name":" 246 ","page_number":246},
  {"content":"\r\n\r\nخزرجى ، پسر امّ أيمن حبشيه كه در كودكى رسول خدا صلّى اللّه عليه و آله را بزرگ كرده بود ، به دست فرماندهء هوازن كشته شد و در همان جا دفن شد . و از انصار : سراقة بن حارث عجلانى كشته شد . و واقدى تنها كسى است كه رقيم بن ثابت از بنى لوزان را نقل مىكند . و ابن اسحاق تنها كسى است كه خبر كشته شدن يزيد بن زمعه از قريش را نقل مىكند كه اسبش سركشى كرد و او را كشت و همهء اينها در همان جا دفن شدند . واقدى مىنويسد : به رسول خدا صلّى اللّه عليه و آله عرض كردند : يكى از مسلمانان به شدّت جنگيده و زخمى شده است و از اين زخم خيلى درد مىكشد . آن حضرت صلّى اللّه عليه و آله فرمود : او از اهل آتش است ! افرادى كه در آنجا بودند و اين را شنيدند ، دچار شك و ترديد شدند و نگاه معنىدارى به پيامبر اكرم صلّى اللّه عليه و آله كردند . كم‌كم درد زخم آن مرد زياد شد و او تيرى را از تيردان بيرون كشيده و با آن خودكشى كرد . پس از آن رسول خدا صلّى اللّه عليه و آله به بلال فرمود اعلام كند : همانا خداوند دين خود را به وسيلهء مرد فاجر كمك مىكند ! اما بدانيد كه غير از مؤمن كسى داخل بهشت نمىشود ! « 1 »\r\n( 1 )\r\n\r\nخون عامر أشجعى\r\nچهل روز قبل از حركت براى فتح مكه ، آن حضرت صلّى اللّه عليه و آله براى گمراه كردن قريش ابو قتاده را به سريّه‌اى در وادى أضم در راه تهامه فرستاد . از جملهء افراد اين سريّه ، محلّم بن جثّامهء ليثى بود . او در دل خود نسبت به عامر بن اضبط أشجعى كينه‌اى ديرينه داشت . هنگامى كه وى را در راهى ديدند ، گرچه اسلام وى ثابت نشده بود ، اما وقتى آنها را ديد ، همانند مسلمانان بر آنها سلام كرد . با اين وجود محلّم بر او حمله كرد و او را به قتل رسانيد و وسايلش را به غنيمت گرفت . در شأن وى نازل شد :  « وَ لا تَقُولُوا لِمَنْ أَلْقى إِلَيْكُمُ السَّلامَ لَسْتَ مُؤْمِناً تَبْتَغُونَ عَرَضَ الْحَياةِ الدُّنْيا »  « 2 » ؛ براى رسيدن به چيزى از مال دنيا به كسى كه بر شما سلام مىكند ، نگوييد كه مؤمن نيستى . آنها پس از آنكه با كسى درگير نشدند ، به سوى مدينه بازگشتند و يك شب قبل از رسيدن به مدينه ، در منزلگاه ذى خشب مطلع شدند كه پيامبر اكرم صلّى اللّه عليه و آله به سوى مكه حركت كرده است ، براى همين از راه ميان‌بر حركت كردند تا در منزلگاه سقيا به آن حضرت ملحق شدند .\r\n( 2 ) طايفهء أشجع بخشى از قبيلهء غطفان بود و رئيس آنها در آن روزگار عيينة بن حصن فزارى بود . و بنى ليث از بنى تيمم بودند و أقرع بن حابس تميمى از آنها دفاع مىكرد . و محلّم قاتل ، در حنين حاضر شده بود . مورخان ذكر نكرده‌اند كه چرا طايفهء أشجع تا روز حنين به خونخواهى از اشجعى اقدام نكرده بود ؛ امّا در اين روز ؛ ابن اسحاق با سند خود از عروة بن زبير بن سعد سلمى كه از افراد حاضر در حنين بوده است ،\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 917 .\r\n( 2 ) . نساء ( 4 ) ، 94 اين در حالى است كه نزول اين سوره در سال چهارم هجرى بوده است نه سال هشتم ؟ !\r\n","page_name":" 247 ","page_number":247},
  {"content":"\r\n\r\nروايت مىكند : رسول خدا صلّى اللّه عليه و آله نماز ظهر را در حنين براى ما امامت فرمود ، سپس زير سايهء درختى رفت و نشست . در اين حال عيينه بن حصن به خونخواهى عامر أشجعى قيام كرد و أقرع بن حابس به دفاع از قاتل ، محلّم بن جثّامه قيام كرد و نزد آن حضرت صلّى اللّه عليه و آله رفت . محلّم كه مردى بلند قد و لاغراندام و گندمگون بود ، با پوشيدن لباس مخصوصى خود را آماده قصاص كرده بود . سعد مىگويد : شنيديم كه عيينة بن حصن به پيامبر اكرم صلّى اللّه عليه و آله مىگويد : اى رسول خدا ، به خدا سوگند كه او را رها نمىكنم تا زنانشان را به گريه و زارى بنشانم ، چنان كه زنانم را به سوگ نشاندند ! رسول خدا صلّى اللّه عليه و آله مىفرمود : به جاى قصاص ، پنجاه شتر را در اين سفر به عنوان ديه بگيريد و پنجاه شتر را هنگامى كه بازگشتيم ! « 1 » اما عيينه از قبول ديه خوددارى مىكرد . كم‌كم سر و صداها بالا گرفت تا اينكه مردى از بنى ليث - قبيلهء مقتول - كه داراى قدى كوتاه بود و به طور كامل مسلّح شده بود برخاست . وى كه مكيتل ناميده مىشد ، عرض كرد : اى رسول خدا صلّى اللّه عليه و آله ، به خدا سوگند كه هيچ شبهه‌اى در مسلمانى اين فرد وجود نداشته است . او همانند گوسفندى است كه به لب آب آمده و اگر فرارى داده شود تا آخرين آنها فرار خواهند كرد . « 2 » پس امروز به سنّت خويش عمل كن و اگر خواستى فردا آن را تغيير بده ! « 3 » رسول اللّه صلّى اللّه عليه و آله دست خود را بالا آورد و فرمود :\r\nبلكه در اين سفر پنجاه شتر به عنوان ديه مىگيريد و پس از مراجعت پنجاه شتر ديگر تحويل مىگيريد .\r\n( 1 ) اقرع بن حابس ، قيس و عيينه بن حصن را به كنار كشيد و گفت : اى جماعت قيس ، رسول خدا صلّى اللّه عليه و آله اين مقتول را با پرداخت ديه‌اش صالح و مسلمان مىشمارد و شما آن را ردّ مىكنيد ؟ ! آيا نمىترسيد كه رسول خدا صلّى اللّه عليه و آله بر شما خشمگين شود و به واسطهء خشم او ، خدا بر شما خشمگين شود ؟ ! آيا نمىترسيد كه شما را نفرين كند و خدا به واسطهء نفرين او ، شما را لعنت فرمايد ؟ ! سوگند به آنكه جان أقرع در دست اوست ، بايد تسليم رسول خدا صلّى اللّه عليه و آله شويد تا آنچه صلاح مىداند انجام دهد و يا اينكه پنجاه نفر از بنى تميم را به عنوان شاهد مىآورم كه همگى شهادت دهند اين رفيق شما به صورت كافر مرده و حتى يك ركعت نماز نخوانده است ! و در آن صورت خون وى هدر است ! آنها وقتى كه اين سخنان را شنيدند ، به ديه رضايت دادند . پس از آنكه اولياى مقتول ديه را قبول كردند ، بعضى از افراد به اولياى قاتل گفتند : اين رفيق شما ( قاتل ) كجاست كه بيايد تا رسول خدا صلّى اللّه عليه و آله براى او استغفار كند ؟ ! او آمد و مقابل رسول خدا صلّى اللّه عليه و آله نشست .\r\nدر حالى كه چشمهايش اشك‌آلود بود و عرض كرد : اى رسول خدا صلّى اللّه عليه و آله ، قضيه آنچنان بوده كه به آگاهى\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 4 ، ص 275 و مغازى واقدى ، ج 2 ، ص 797 .\r\n( 2 ) . همان ، ج 4 ، ص 275 - 276 .\r\n( 3 ) . يعنى امروز به سنت قصاص عمل كن و اگر خواستى بعدا آن را تغيير بده ، نهايه ، ج 2 ، ص 186 . گويى كه وى رسول خدا صلّى اللّه عليه و آله را متهم به تغيير سنت قصاص مىكند !\r\n","page_name":" 248 ","page_number":248},
  {"content":"\r\n\r\nشما رسيده است ، من از اين بابت به درگاه خدا توبه مىكنم و از شما مىخواهم كه براى من آمرزش بخواهيد . « 1 » رسول خدا صلّى اللّه عليه و آله فرمود : تو ايمان آوردى و سپس او را با سلاح خود در سايهء اسلام كشتى ؟ ! « 2 » آنگاه دستهايش را به سوى آسمان بلند كرد و با صداى بلند فرمود : پروردگارا ! محلّم را نيامرز ! و سه مرتبه اين را تكرار كرد و بعد فرمود : برخيز !\r\nاو در حالى كه اشك‌هايش روى لباسهايش مىريخت برخاست و رفت !\r\n( 1 ) ضمرة بن سعد سلمى كه همراه پدرش سعد در حنين حاضر شده بود ، مىگويد : ما بين خودمان مىگفتيم كه رسول خدا صلّى اللّه عليه و آله اين كار را انجام داد تا اهميت خون يك مسلمان را در اسلام نشان دهد و الّا لبهايش را حركت داده و براى وى آمرزش خواست . « 3 » و ابن اسحاق از حسن بصرى روايت كرده است : به خدا سوگند كه محلّم بن جثّامه بعد از اين جريان تا هفت روز زنده بود و سپس مرد . وقتى كه او را دفن كردند ، زمين او را نپذيرفت . دوباره او را دفن كردند ؛ ولى بازهم زمين او را بيرون انداخت و هر بار كه او را دفن مىكردند ، زمين او را بازمىگردانيد تا اينكه او را بين دو صخره گذاشتند و آن قدر سنگ و خاك به رويش ريختند تا جنازه‌اش پوشيده شد ! وقتى اين خبر را به رسول خدا صلّى اللّه عليه و آله دادند ، فرمود : به خدا سوگند كه زمين افرادى را در برگرفته است كه از او شرورتر بوده‌اند ، امّا خداوند خواسته است كه با اين كار عظمت و اهميّت حرمت افراد مسلمان را به شما بنماياند . « 4 »\r\n( 2 )\r\n\r\nبه سوى طائف\r\nاز ابن اسحاق نقل كرديم كه بعضى از رؤساى منافق و جفا كار قريش وقتى كه شكست مسلمانان را مشاهده كردند ، خوش‌حالى و بد طينتى خود را آشكار كرده و حرف‌هاى دلشان را به همديگر گفتند . از جمله ابو سفيان گفت : اين‌ها تا دريا فرار خواهند كرد « 5 » كه ابو مقيت آن را شنيد و او را مورد خطاب قرار داد و گفت : به خدا سوگند كه اگر از رسول خدا صلّى اللّه عليه و آله نشنيده بودم كه ( به خاطر أمان ) قتل تو را نهى كرده بود ، تو را\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 92 .\r\n( 2 ) . سيرهء ابن اسحاق ، ج 4 ، ص 277 .\r\n( 3 ) . مغازى واقدى ، ج 2 ، ص 920 - 921 .\r\n( 4 ) . سيرهء ابن اسحاق ، ج 4 ، ص 277 . و طبرسى در مجمع البيان ، ج 3 ، ص 145 اين خبر را به طور مختصر از او و واقدى نقل كرده است . و در جريان محاصرهء طائف نقل خواهد شد كه مردى از بنى ليث - قبيلهء مقتول در اينجا - مردى از هذيل را كشت و رسول خدا صلّى اللّه عليه و آله دستور داد كه او را قصاص كنند و اين اولين قصاص بود [ ! ! 
  ] در حالى كه پيش از اين به چندين مورد قصاص در مدينه و پيش از فتح مكه اشاره شده است و چنين ادعايى به محدوديت معلومات راوى حمل مىشود نه بر استقصاء تمام موارد .\r\n( 5 ) . سيرهء ابن اسحاق ، ج 4 ، ص 86 ، تاريخ يعقوبى ، ج 2 ، ص 62 ، مغازى واقدى ، ج 2 ، ص 910 .\r\n","page_name":" 249 ","page_number":249},
  {"content":"\r\n\r\nمىكشتم ! « 1 » و پسرش معاويه بر سرش فرياد زد : اى پسر حرب ! نه در راه دينت جنگيدى ! و نه در كنار عموزاده‌ات صبر پيشه كردى ! و نه اينكه اين باديه‌نشين‌ها را از حريم خود دور كردى ! هنگامى كه اين سرزنش را از پسرش شنيد ، همراه عده‌اى از اهل مكه بازگشت تا در برابر باديه‌نشين‌هاى هوازن و ثقيف مقاومت كند . اتفاق نظر وجود دارد كه ثقيف داماد ابو سفيان بوده است ، اما در مورد دخترش اختلاف نظر وجود دارد كه آيا وى آمنه يا ميمونه و يا امّ داود ، مادر داود بن عروة بن مسعود ثقفى يا داود بن ابى مرّة بن عروة بوده است ؟ « 2 »\r\n( 1 ) در جنگ حنين عروة بن مسعود ثقفى حضور نداشت ، زيرا همراه غيلان بن سلمة به جرش يمن رفته بود تا ساخت تانك و منجنيق را ياد بگيرند و بدين وسيله لشكر اسلام را مجهز كنند . « 3 » و شايد كه به خاطر برخى دلايل و به خاطر تأليف قلوب مشركان تازه مسلمان شده ، وقتى كه خداوند اجتماع مشركان را در حنين پراكنده ساخت و ثقيف و همراهانش به سوى طائف فرار كردند ، پيامبر اكرم صلّى اللّه عليه و آله ابو سفيان بن حرب را همراه عده‌اى به سوى طائف فرستاد . طائفىها در مقابل وى مقاومت كردند و بر صورتش به خاك پاشيدند . او شكست خورد و بازگشت و به پيامبر اكرم صلّى اللّه عليه و آله عرض كرد : مرا همراه عده‌اى از قوم هذيل و باديه‌نشين‌ها اعزام كردى كه به درد هيچ كارى نمىخوردند ! پيامبر صلّى اللّه عليه و آله ساكت شد « 4 » و تصميم گرفت كه خودش به سوى طائف حركت كند . او طفيل بن عمرو الدّوسى را با جمعى از اقوامش به سوى قوم خودش ( دوس ) اعزام كرد تا بت ذا الكفيّن را منهدم كند و سپس از قوم خويش كمك بگيرد و همگى به سوى طائف بروند . طفيل قبل از اعزام ، از پيامبر صلّى اللّه عليه و آله درخواست كرد كه سفارشى به او بكند . آن حضرت صلّى اللّه عليه و آله فرمود : « از خدا چنان حيا داشته باش كه يك مرد عاقل از خانواده خود حيا مىكند . اگر به تو بدى كردند ، تو خوبى كن ، زيرا :  « إِنَّ الْحَسَناتِ يُذْهِبْنَ السَّيِّئاتِ ذلِكَ ذِكْرى لِلذَّاكِرِينَ »  « 5 » ؛ خوبىها بدىها را از ميان مىبرد و اين تذكرى براى كسانى است كه متذكر مىشوند . و با صداى بلند سلام كن و بسيار اطعام كن » .\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 911 .\r\n( 2 ) . سيرهء ابن هشام ، ج 4 ، ص 126 .\r\n( 3 ) . سيرهء ابن اسحاق ، ج 4 ، ص 121 . تانك‌هاى قديمى عبارت بودند از صفحهء مربع مستطيلى از چوب كه روى آن را با صفحات از پوست يا آهن مىپوشانند و سه يا چهار نفر زير آن مىرفتند و به ديوارهاى قلعه‌ها نزديك مىشدند تا آن را خراب كنند و در آن نقبى ايجاد كنند . و منجنيق ، معرّب منگنه است كه با آن سنگ‌هاى بزرگ را پرتاب مىكردند .\r\nو واقدى در ج 3 ، ص 924 مىنويسد : در جرش افرادى بودند كه ساختن تانك و منجنيق را آموزش مىدادند . آنها مىخواستند كه منجنيق و تانك را براى خراب كردن قلعه‌هاى طائف به كار گيرند كه طائفىها آنها را اصلاح كرده و آذوقهء يك سال را در آن ذخيره كرده بودند .\r\n( 4 ) . ارشاد ، ج 1 ، ص 151 - 152 .\r\n( 5 ) . هود ( 1 ) ، 114 .\r\n","page_name":" 250 ","page_number":250},
  {"content":"\r\n\r\nطفيل به ميان قبيلهء خود رفت و آتشى را روشن كرد و آن را داخل بت ذى الكفّين كرد و اين شعر را خواند :\r\nاى بت ذى الكفّين ، من از پرستندگان تو نيستم و ميلاد ما قديمىتر از ميلاد توست و من اين آتش را به درون تو درآوردم .\r\nسپس از قوم خود براى حركت به سوى طائف كمك طلبيد كه چهارصد نفر به او جواب مثبت دادند . « 1 » و پيامبر اكرم صلّى اللّه عليه و آله خالد بن وليد را همراه عده‌اى به عنوان مقدمهء سپاهش به سوى طائف فرستاده بود . « 2 »\r\n( 1 )\r\n\r\nحركت آن حضرت صلّى اللّه عليه و آله به سوى طائف\r\nواقدى مىنويسد : رسول خدا صلّى اللّه عليه و آله راهنمايى را اجير كرد تا او را به سوى طائف راهنمايى كند . او از أوطاس به سوى نخلهء يمانى حركت كرد و از آنجا به قرن « 3 » و سپس به مليح و سپس به بحرة الرّغاء از وادى ليّه رفت و در آنجا مسجدى به دست خود بنا كرد كه اصحابش سنگ مىآوردند و نماز ظهر را در آن به جاى آورد . در آنجا عده‌اى از مردان هذيلى ، فردى از بنى ليث را آوردند كه مردى هذيلى را كشته بود و ادعاى خونخواهى نزد آن حضرت صلّى اللّه عليه و آله كردند . رسول خدا صلّى اللّه عليه و آله او را به آنها تحويل داد و آنها گردنش را زدند . « 4 »\r\n( 2 ) پيامبر صلّى اللّه عليه و آله پس از نماز عصر حركت كرد و در راه كاخى را مشاهده كرد . پرسيد كه اين كاخ از كيست ؟\r\nگفتند : كاخ مالك بن عوف است . پرسيد : او كجاست ؟ گفتند : در قلعهء ثقيف است . پرسيد : چه كسى در كاخ است ؟ گفتند : هيچ كس . فرمود : پس آن را بسوزانيد . و اين كاخ را از عصر تا هنگامهء غروب خورشيد با آتش سوزاندند .\r\nدر آن منطقه قبر بزرگى بود كه مال سعيد بن عاص اموى بود و پسرانش : أبان و عمرو در لشكر رسول خدا صلّى اللّه عليه و آله بودند . هنگامى كه نگاه ابو بكر به قبر افتاد . گفت : خدا صاحب اين گور را لعنت كند كه بسيار با\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 870 و 923 و در ص 927 مىنويسد : گفته شده است كه وى با يك تانك و منجنيق به همراه قوم خود به سوى طائف حركت كرد .\r\n( 2 ) . مغازى واقدى ، ج 2 ، ص 923 و شايد كه پيامبر اكرم صلّى اللّه عليه و آله با انتخاب خالد بن وليد مىخواسته است به طائفىها بفهماند كه گردنكشان و قهرمانان قريش تسليم وى شده‌اند و بدين وسيله روحيهء آنها را تخريب كند .\r\n( 3 ) . روستايى است در مسير طائف كه تا مكه پنجاه ميل ( - تقريبا 80 كيلومتر ) فاصله دارد ؛ معجم البلدان ، ج 7 ، ص 64 .\r\n( 4 ) . مغازى واقدى ، ج 2 ، ص 924 . در سيرهء ابن اسحاق ، ج 4 ، ص 125 هم مثل همين آمده است و گفته‌اند كه اين اولين خون در اسلام بوده است كه قصاص شده است . البته چنان كه نقل كرديم واقدى قصاص جثّامه را در حنين نقل كرده كه پيش از اين بوده است و بلكه پيش از آن مواردى از قصاص جارى شده است و چنين ادعايى بر محدوديت آگاهى راوى حمل مىشود كه تمام موارد را استقصاء نكرده است .\r\n","page_name":" 251 ","page_number":251},
  {"content":"\r\n\r\nخدا و رسولش دشمنى مىكرد ! پسران عاص اين را شنيدند و گفتند : خدا ابى قحافه را لعنت كند كه نه توان دفاع داشت و نه توان مهماندارى ! رسول خدا صلّى اللّه عليه و آله فرمود : ناسزا گفتن به مردگان ، بازماندگان آنها را مىآزارد . هرگاه خواستيد مشركان را لعنت كنيد ، به صورت عام آن را بگوييد .\r\nسپس رسول خدا صلّى اللّه عليه و آله از ليّه به سوى مسير ضيّقه ( تنگنا ) تغيير مسير داد و فرمود : بلكه اين نامش آسان و هموار است .\r\nآنگاه در وادى نخب از كنار ديوار خانهء يك مرد ثقفى مىگذشت كه از حضور نزد رسول خدا صلّى اللّه عليه و آله خوددارى مىكرد . آن حضرت صلّى اللّه عليه و آله به وى پيغام داد كه يا بيرون مىآيى و يا تو را با خانه‌ات آتش مىزنيم ! او از خارج شدن خوددارى كرد و رسول خدا صلّى اللّه عليه و آله دستور داد خانه‌اش را با آنچه در آن است .\r\nآتش بزنند . « 1 »\r\n( 1 )\r\n\r\nشروع محاصرهء طائف\r\nواقدى مىنويسد : رسول خدا صلّى اللّه عليه و آله به حركت خويش ادامه داد تا به قلعه طائف نزديك شد . پس از آن كه از مركب پياده شد ، حباب بن منذر به خدمت رسيد و عرض كرد : اى رسول خدا صلّى اللّه عليه و آله ، ما زياد به قلعه نزديك شده‌ايم ، اگر اين فرمان از سوى خداست كه ما فرمانبرداريم و اگر بر اساس رأى و نظر شما است ، فاصله گرفتن از قلعهء بهتر است . رسول خدا صلّى اللّه عليه و آله سكوت كرد و چيزى نگفت . سپس از عمرو بن اميّه ضمرى روايت كرده است : هنگامى كه كنار قلعه فرود آمديم ، از بالاى قلعه تيرباران شديم و تعدادى از مسلمانان مجروح شدند . پس از آن رسول خدا صلّى اللّه عليه و آله حباب بن منذر را فراخواند و فرمود : جايگاه بلندى را در نظر بگير كه از تيررس اين قوم دور باشد . حباب به جستجو پرداخت تا به مكان فعلى مسجد طائف رسيد و آن را پسنديد . آنگاه نزد رسول خدا صلّى اللّه عليه و آله آمد و او را از آن مكان آگاه نمود . آن حضرت صلّى اللّه عليه و آله به اصحابش فرمود كه به آنجا منتقل شوند . و رسول خدا صلّى اللّه عليه و آله به چادرش رفت و در اين جنگ دو تن از زنانش ، امّ سلمه و زينب با وى بودند .\r\n( 2 ) مسلمانان مىخواستند به سوى قلعه حمله‌ور شوند و پيشاپيش آنها يزيد بن زمعة بن أسود پيش رفت و از آنها امان خواست تا با آنها صحبت كند . آنها به او امان دادند ؛ امّا وقتى كه به قلعه نزديك شد ، او را تيرباران كردند و كشتند ! ! و گفته مىشود كه يعقوب بن زمعه ، برادر همين شهيد در پشت در قلعه پنهان شد و همين كه هذيل بن ابى الصّلت از قلعه بيرون آمد ، او را دستگير كرد و نزد نبى اكرم صلّى اللّه عليه و آله آورد و عرض\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 925 . در سيرهء ابن اسحاق ، ج 4 ، ص 125 مطلب به همين صورت آمده است ، الّا اينكه وى نوشته است : رسول خدا دستور تخريب اين قبر را صادر كرد و خبر لعن سعيد بن عاص و ابى بكر را نياورده است !\r\n","page_name":" 252 ","page_number":252},
  {"content":"\r\n\r\nكرد : اى رسول خدا صلّى اللّه عليه و آله ، اين قاتل برادر من است . رسول خدا صلّى اللّه عليه و آله وى را در اختيارش گذاشت و يعقوب او را به جاى برادرش گردن زد .\r\n( 1 )\r\n\r\nمشورت با سلمان در مورد منجنيق\r\nواقدى مىنويسد : رسول خدا صلّى اللّه عليه و آله با اصحاب خود به مشورت پرداخت . سلمان فارسى گفت : اى رسول خدا صلّى اللّه عليه و آله به نظر من بهتر است كه با منجنيق قلعهء آنها را بكوبيم . ما در سرزمين فارس منجنيق‌هايى را براى كوبيدن قلعه‌ها برپا مىكرديم و آنها هم منجنيق‌هايى عليه ما برپا مىكردند . گاهى آنها بر ما مىزدند و گاهى ما به آنها مىزديم و اگر منجنيق نبود ، جنگ به طول مىكشيد . رسول خدا صلّى اللّه عليه و آله از او خواست كه منجنيقى درست كند . او آن را درست كرد و قلعهء طائف را هدف گرفت . « 1 »\r\n( 2 ) قبلا خبرى را نقل كرديم و گفتيم كه رسول خدا صلّى اللّه عليه و آله طفيل بن عمرو دوسى را به سوى قبيلهء دوس فرستاد و به او دستور داد كه از آنها كمك بگيرد و آنها را به طائف بياورد . در نتيجه چهارصد نفر از قبيله‌اش با وى همراه شدند و طفيل يك منجنيق و دو تانك نيز همراه خود آورد . آنها چهار روز پس از ورود رسول خدا صلّى اللّه عليه و آله به طائف به وى پيوستند . پس از آن مسلمانان سعى كردند از دو دستگاه تانك كه با پوست گاو پوشانده شده بود ، استفاده كنند . براى همين چند نفر زير آن رفتند و به ديوار نزديك شده و به خراب كردن آن پرداختند ؛ امّا ثقفىها گلوله‌هاى شعله‌ور شده را به روى تانك‌ها پرتاب كردند . در نتيجه هر دو تانك آتش گرفت و مسلمانان مجبور شدند كه از زير آنها فرار كنند . در نتيجه در تيررس ثقفىها قرار گرفته و عده‌اى كشته شده و عده‌اى زخمى گشتند . به آن روز ، روز شدخه گفته شد ، زيرا عده‌اى از مسلمانان كشته يا زخمى شدند . وى مىنويسد : پس از آن رسول خدا صلّى اللّه عليه و آله فرمود كه هر نفر پنج درخت انگور ثقفىها را قطع كند كه همهء آنها ميوه‌دار بودند . آن حضرت صلّى اللّه عليه و آله فرمود : هر كس درخت انگورى را قطع كند ، خداوند در بهشت درخت انگورى به وى عنايت فرمايد . به دنبال آن مسلمانان با جديّت و شدّت به قطع درختان انگور پرداختند . سفيان بن عبد اللّه ثقفى فرياد كشيد : اى محمد ، چرا اموال ما را ضايع مىكنى ؟ يا اينكه پيروز مىشوى و آنها را به غنيمت مىگيرى و يا چنان كه خود مىپندارى آنها را به خاطر خدا و خويشاوند باقى بگذار . آن حضرت فرمود : همانا آنها را به خاطر خدا و خويشاوندى رها\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 924 - 927 و از او در إعلام الورى ، ج 1 ، ص 234 . بعضى نخواسته‌اند بپذيرند كه اين پيشنهاد را سلمان فارسى داده است و براى همين گفته‌اند : منجنيق و دو دستگاه تانك را طفيل بن عمرو دوسى از سرزمين دوس آورد ! ! در حالى كه چنين چيزى در ميان آنها معهود نبوده است و شايد كه براى همين ديگرى مىگويد : بلكه خالد بن سعيد بن عاص آن را از جرش يمن آورده است ! ! .\r\n","page_name":" 253 ","page_number":253},
  {"content":"\r\n\r\nمىكنم . « 1 » در همين ايام يكى از ثقفىها بر ديوار قلعه مىايستاد و به مسلمانان مىگفت : برويد اى بزچران‌ها ! برويد اى بردگان محمد ! برويد اى حلقه‌به‌گوشان محمد ! آيا گمان مىكنيد كه با كندن درختان انگور ، ما را بينوا و گدا و خوار مىكنيد ؟ ! رسول خدا صلّى اللّه عليه و آله فرمود : پروردگارا اين فرد را در آتش سرنگون كن ! در همين حال ، سعد بن ابى وقاص زير گلويش را هدف رفت و او از بالاى ديوار به پايين افتاد و هلاك شد و پيامبر اكرم صلّى اللّه عليه و آله از اين واقعه خوشنود شد . « 2 »\r\n( 1 )\r\n\r\nغيرت و حميّت جاهليّت\r\nخبرى نقل شد مبنى بر اينكه عروة بن مسعود ثقفى داماد ابو سفيان شده و دخترش آمنه را گرفته بود و يا اينكه ابى مرّة بن عروة داماد وى شده و دخترش ميمونه « 3 » را گرفته بود . لكن عروة بن مسعود به جرش در اوايل يمن از ناحيهء حجاز رفته بود تا ساخت منجنيق و تانك « 4 » را ياد بگيرد . بنابراين ابو سفيان به دامادش عروة دسترسى نداشت تا با او در مورد دخترش آمنه صحبت كند ؛ زيرا مىترسيد كه وى اسير شود ، براى همين به مغيرة بن شعبهء ثقفى مراجعه كرد و با هم قرار گذاشتند كه نزديك قلعه بروند و با ثقفىها در مورد زنان قريش و بنى كنانه و از جمله آمنه يا ميمونه و فراسيّه دختر سويد بن عمرو و اميمه دختر اميّة الفقيميّة صحبت كنند .\r\nآنها به قلعه نزديك شدند و فرياد زدند : ما را امان دهيد تا با شما صحبت كنيم . به آنها أمان دادند و آنها جلو رفتند و درخواست كردند كه اين زنان را فرابخوانند تا با آنها صحبت كنند . اين زنان فراخوانده شدند . وقتى ابو سفيان أمان از اسير شدن به همراه زنان طائف را بر ميمونه يا آمنه عرضه كرد ، وى آن را نپذيرفت و براى فراسيّه و اميمه هم قبول نكرد . « 5 »\r\n( 2 ) چنان كه مشاهده مىشود ابو سفيان با وجودى كه در سايهء اسلام عزت يافته بود ، دخترش را به سوى اسلام دعوت نكرد ، بلكه چنان كه متون مىگويند : ترس از اسير شدن آنها را داشت و آنها را به أمان دعوت كرد نه ايمان ! و ترس از اين نداشت كه بر كفر و شرك خود باشند و در نتيجه آنها را به اسلام دعوت\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 928 و از او در إعلام الورى ، ج 1 ، ص 234 و در شرح المواهب اللّدنيّه ، ج 3 ، ص 37 آمده است : در اينجا سخن از خويشاوندى به ميان آورده است ؛ زيرا يكى از مادران آمنه دختر وهب ، هند دختر يربوع ثقفى بوده است .\r\n( 2 ) . مغازى واقدى ، ج 2 ، ص 930 - 929 .\r\n( 3 ) . سيرهء ابن اسحاق و سيرهء ابن هشام ، ج 4 ، ص 126 .\r\n( 4 ) . همان ، ج 4 ، ص 121 .\r\n( 5 ) . همان ، ج 4 ، ص 126 . و چنان كه در سفينة البحار ، ج 4 ، ص 196 آمده است : ابو سفيان در همين ايام محاصرهء قلعهء طائف چشمهايش را از دست داد و كور شد !\r\n","page_name":" 254 ","page_number":254},
  {"content":"\r\n\r\nكند . اگر چه غيرتمندى باعث شد كه اين كار را انجام دهد ؛ ولى اين غيرت و حميت ، اسلامى نبود ؛ بلكه حميّت جاهليت بود .\r\n( 1 )\r\n\r\nغيرت جاهليت\r\nابليس يكى از تيراندازان مسلمان را كه از مزينه بود ، وسوسه كرد و دنيا را در چشمانش زيبا جلوه داد .\r\nبراى همين وى به دوستش گفت : اگر طائف را فتح كرديم ، سعى كن كه زنان بنى قارب بن اسود و از جمله فراسيّه دختر سويد بن عمرو و همسر قارب را اسير كنى ؛ زيرا اگر بخواهى آنها را نگهدارى زيباتر هستند و اگر بخواهى فديه بگيرى ، داراى فديهء بيشترى هستند ! فراسيّه از زنانى بود كه مغيرة بن شعبهء ثقفى براى وى شفاعت كرده بود و وقتى كه اين جمله را شنيد ، كينهء اين مسلمان را در دل گرفت و در صدد قتل وى برآمد .\r\n( 2 ) ابو محجن ثقفى از تيراندازانى بود كه از بالاى قلعه تيرهاى بلندى به نام معابل را پرتاب مىكرد و تمام تيرهايش داراى پر بود . مغيرة تصميم گرفت كه اين مرد مزنى را عليه ابو محجن تحريك كند تا وى در معرض تيراندازى ابو محجن قرار گيرد و كشته شود ! و اين به خاطر غيرت مغيره نسبت به زنان ثقيف بود .\r\nبراى همين صدا زد : اى برادر مزنى ! او گفت : بله . گفت : اگر مىتوانى آن مرد - يعنى ابو محجن - را هدف قرار بده . مرد مزنى تيرى به سوى او انداخت ، اما به وى اصابت نكرد ، در مقابل ابو محجن يكى از تيرهاى بلند خود را به سوى وى پرتاب كرد كه به گلوى او اصابت كرد و او را كشت . عبد الله بن عمرو مزنى با ديدن اين صحنه به مغيره گفت : خدا تو را بكشد اى مغيره ! تو باعث مرگ وى شدى و به خدا سوگند كه منافق هستى . و به خدا سوگند كه اگر به خاطر اسلام نبود ، تو را رها نمىكردم و به هر صورت تو را مىكشتم ! نمىدانستم كه فردى منافق هم در ميان ما هست كه به فكر قبيلهء خويش است ! مغيرة از او خواست كه اين قضيه را پنهان نگاه دارد ، امّا او مىگفت : به خدا سوگند كه نمىشود ! « 1 »\r\n\r\n\r\n","description":"","footnote":"\r\n( 1 ) . هنگامى كه عمر وى را استاندار كوفه قرار داد و عبد الله بن عمرو مزنى از آن آگاه شد ، گفت : به خدا سوگند كه مغيره سزاوار آن نيست . كه استاندار كوفه شود ، در حالى كه چنين كارى را انجام داده ! و گويى كه مشكل فقط بروز چنين كارى از وى مىباشد ! ! كه كاشف از نفاق وى نيست ! ( مغازى واقدى ، ج 3 ، ص 930 ) و اين از مواردى است كه بعضى از مردم دوست ندارند آن را ذكر كنند و براى همين ابن هشام آن را ذكر نكرده است ! و عبد الله بن عمرو مزنى كه سوگند خورده بود ، اين كار وى را افشاء خواهد كرد ، آن را افشاء كرد تا به گوش عمر در زمان خلافتش رسيد و آيا آن را در زمان پيامبر اكرم صلّى اللّه عليه و آله هم افشاء كرده بود يا نه ؟ معلوم نيست ؛ ولى اگر هم به گوش وى رسيده باشد ، قصاصى صورت نگرفته است ؛ زيرا مستقيما به وسيلهء دشمن كافر كشته شده بود و مغيره هيچ دخالت مستقيمى در كشتن او نداشت و شايد كه اولياى مقتول چيزى را درخواست نكرده‌اند ؛ زيرا مرد مزنى در صدد بوده است كه زنى را به اسارت بگيرد و با اين هدف در جنگ شركت كرده بود ! و اين چيزى است كه بازماندگان وى خجالت مىكشيدند آن را بازگو نمايند و لذا سكوت مىكردند . با اين وجود عده‌اى گمان مىكنند كه تمام صحابهء پيامبر صلّى اللّه عليه و آله عادل بوده‌اند ! !\r\n","page_name":" 255 ","page_number":255},
  {"content":"\r\n\r\n( 1 )\r\n\r\nنفاق رسوا\r\nپيامبر اكرم صلّى اللّه عليه و آله نفاق دو مرد ثقفى و مزنى را آشكار نكرد تا آنها را رسوا كند ؛ اما قضيه در مورد عيينة بن حصن فزارى فرق مىكرد . او وقتى مشاهده كرد ، رؤسايى مثل مغيره و ابو سفيان براى ثقيف امان مىگيرند و با آنها صحبت مىكنند ؛ تصميم گرفت كه از پيامبر صلّى اللّه عليه و آله اجازه بگيرد تا او هم بتواند به عده‌اى أمان بدهد .\r\nبراى همين پيش آن حضرت صلّى اللّه عليه و آله رفت و عرض كرد : اى رسول خدا ، اجازه بدهيد كه به قلعه طائف بروم و با آنها صحبت كنم . رسول خدا صلّى اللّه عليه و آله اجازه داد . وى به قلعه نزديك شد و گفت : اگر به قلعه نزديك شوم در أمان هستم ؟ گفتند : بله . نزديك بيا و داخل شو . ابو محجن مذكور او را شناخت . او وارد قلعه شد و به آنها گفت : پدر و مادرم قربانتان ! به خدا سوگند كه ايستادگى و مقاومت شما سبب خرسندى من شده است ! به خدا سوگند كه در عرب كسى همانند شما وجود ندارد ! به خدا سوگند كه محمد تا كنون با افرادى چون شما درگير نشده است ! الان از توقف زياد خسته شده است . شما در قلعه‌هاى خود بمانيد كه بسيار محكم است و اسلحه‌هاى شما بسيار زياد مىباشد و آب شما از داخل قلعه تأمين مىشود و از قطع آن بيمى نداريد !\r\n( 2 ) روايت‌كننده از جانب ثقيف مىگويد : هنگامى كه وى مىخواست بيرون برود ، عده‌اى از ثقيف به ابو محجن گفتند : ما از آمدن او به قلعه كراهت داشتيم ؛ زيرا مىترسيديم كه اگر خللى را در ما يا در قلعه‌هاى ما ببيند ، به محمد گزارش دهد ! ابو محجن به آنها گفت : مطمئن باشيد كه هيچ كدام از شما به اندازهء وى دشمن محمد نيستيد ، اگر چه وى در سپاه محمد مىباشد !\r\nپس از آنكه وى بازگشت ، رسول خدا صلّى اللّه عليه و آله از او پرسيد : به آنها چه گفتى ؟ گفت : تا توانستم آنها را ترساندم و گفتم : همانا محمد در پاى قلعه‌هاى ديگرى از قبيل قلعه‌هاى : قينقاع ، نضير ، قريظه و خيبر فرود آمده و آنها را كه صاحب افراد و سلاح‌هاى بيشترى بوده‌اند محاصره كرده است و به خدا سوگند كه محمد از شما دست برنمىدارد تا تحت فرمان وى درآييد ! پس همگى مسلمان شويد ! يا از او أمان بخواهيد ! و تا جايى كه توانستم آنها را ترساندم و خوار كردم ! پس از آنكه وى حرف‌هايش را زد ، رسول خدا صلّى اللّه عليه و آله فرمود : دروغ مىگويى ! تو اين و اين را به آنها گفتى و براى او همه آنچه كه به آنها گفته بود ، بازگو كرد . « 1 » ابو بكر گفت : واى بر تو اى عيينه ! تو دائما در باطل غوطه‌ور مىشوى . در روز بنى نضير و قريظه و خيبر از تو چه كشيديم ! افراد را عليه ما برمىانگيزى و با شمشيرت با ما مىجنگى ؟ و در حالى كه به گمان خودت مسلمان شده‌اى ، دشمن را عليه ما تشويق مىكنى ؟ عيينه گفت : اى ابو بكر ، ديگر چنين كارى نخواهم كرد . و به درگاه خدا توبه مىكنم . عمر به پيامبر اكرم صلّى اللّه عليه و آله عرض كرد : اى رسول خدا ، اجازه بدهيد\r\n\r\n\r\n","description":"","footnote":"\r\n( 1 ) . الخرائج و الجرائح ، ج 1 ، ص 118 ، حديث 195 و مغازى واقدى ، ج 2 ، ص 932 .\r\n","page_name":" 256 ","page_number":256},
  {"content":"\r\n\r\nتا گردنش را بزنم ! آن حضرت صلّى اللّه عليه و آله فرمود : خير ، اگر چنين كنى ، مردم مىگويند كه من اصحاب خودم را به قتل مىرسانم . « 1 »\r\n( 1 )\r\n\r\nتعريف زنان\r\nمادر پيامبر اكرم صلّى اللّه عليه و آله آمنه دختر وهب بن عبد مناف بن زهره بوده است و بنى زهره منسوب به وى مىباشند . مادر پيامبر اكرم صلّى اللّه عليه و آله هم منسوب به بنى زهره بوده و از بنى مخزوم نيست . و خواهر فاخته ، دختر عمرو بن عائذ بن عمران بن مخزوم نمىباشد ؛ ولى با اين وجود واقدى گفته است كه فاخته خالهء پيامبر صلّى اللّه عليه و آله مىباشد . او دو غلام به نام‌هاى : هيت و ماتع داشت كه نزد رسول خدا صلّى اللّه عليه و آله رفت و آمد مىكردند . آن حضرت صلّى اللّه عليه و آله فكر مىكرد كه اينها مميّز نشده‌اند و چيزى از مسائل زنان نمىفهمند ، براى همين ماتع اگر كارى داشت وارد حجره‌هاى زنانش مىشد و كسى جلوگيرى نمىكرد .\r\n( 2 ) گويى كه ماتع قبلا در طائف زندگى كرده بود و در آنجا زن زيبايى به نام بادية دختر غيلان را مىشناخت . يك روز از روزهاى محاصرهء قلعهء طائف ، پيامبر اكرم صلّى اللّه عليه و آله به طور اتفاقى شنيد كه ماتع به عبد الله بن اميّه يا خالد بن وليد مخزومى مىگويد : اگر رسول خدا صلّى اللّه عليه و آله فردا قلعهء طائف را فتح كرد ، مواظب باش كه بادية دختر غيلان را از دست ندهى . او هنگامى كه بنشيند خود را جمع مىكند ! و اگر بنشيند و صحبت كند ، گويى كه آواز مىخواند ! و اگر بخوابد ، آرزو مىكند ! و دندان‌هايى چون برف و موهاى چون دم اسب دارد و . . . وقتى كه رسول خدا صلّى اللّه عليه و آله اين را شنيد ، فرمود : شگفتا ! گويى اين خبيث ؛ جمال و كمال زنها را خوب مىشناسد ! مواظب باشيد كه ديگر بر زنان داخل نشود ! بعدها او و رفيقش را از مدينه دور كرد و دستور داد كه چوپان شترها باشند . « 2 »\r\n( 3 )\r\n\r\nآزاد كردن بندگان\r\nرسول خدا صلّى اللّه عليه و آله دستور داد كه منادى اعلام كند : هر بنده‌اى كه از قلعه خارج شود و نزد ما بيايد ، آزاد است .\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 932 - 933 و بر طبق اين خبر ملاحظه مىشود كه آن حضرت صلّى اللّه عليه و آله لقب صحابى را بر مثل اين منافق هم اطلاق كرده است ! و با چنين خبرهايى اهل سنت گمان مىكنند كه همهء صحابه عادل هستند ! و آيا استغفار زبانى وى در همان موقع قلبش را مملوّ از ايمان كرده است ؟ ! اى كاش مىدانستيم !\r\n( 2 ) . آنها اظهار كردند كه نياز دارند به مدينه بيايند . آن حضرت صلّى اللّه عليه و آله اجازه داد كه هر جمعه بيايند و كارهاى خويش را انجام دهند و بازگردند . پس از رحلت رسول اكرم صلّى اللّه عليه و آله آنها به مدينه بازگشتند ؛ ولى پس از آنكه ابو بكر به حكومت رسيد ، آنها را به جايگاه قبلى خود بازگرداند و پس از مرگ ابو بكر دوباره به مدينه بازگشتند تا آنكه عمر به حكومت رسيد و آنها را به جاى خود بازگرداند ، اما پس از قتل عمر به مدينه آمدند و در آن ماندند ( مغازى واقدى ، ج 2 ، ص 933 - 934 ) .\r\n","page_name":" 257 ","page_number":257},
  {"content":"\r\n\r\nبه دنبال آن بيش از ده غلام خارج شدند كه برخى از آنها عبارت بودند از : ابراهيم بن جابر بندهء خرشة ثقفى ، أزرق بن عقبه بندهء كلدهء ثقفى ، مضطجع بندهء عثمان بن معتّب كه رسول خدا صلّى اللّه عليه و آله اسم مضطجع [ دراز كشيده 
  ] را به منبعث [ برانگيخته 
  ] تغيير داد ، نافع بندهء غيلان بن سلمة ، نفيع بن مسروح بندهء عبد الحارث بن كلده كه با طنابى كه به دور يك قرقرهء چوبى پيچيده شده بود از ديوار قلعه پايين آمد و كنيهء ابو بكرة [ ابو قرقره 
  ] به وى داده شد ، وردان بندهء عبد الله بن ربيعه ، يخنّس نبّال بندهء يسار بن مالك ، يسار بندهء عثمان بن عبد الله و مرزوق بندهء عثمان [ معلوم نشد كه وى عثمان بن عبد الله يا عثمان بن معتّب يا غير آن دو مىباشد 
  ] . فرار اين بردگان ضربهء بزرگى بر ثقيف زد . پيامبر اكرم صلّى اللّه عليه و آله هر كدام از اين‌ها را به يكى از مسلمانان سپرد تا نگهدارى از او را بر عهده بگيرد . آن حضرت ، ابراهيم بن جابر را به اسيد بن حضير ، ازرق را به خالد بن سعيد بن عاص ، نفيع ابو بكرة را به برادرش عمرو بن سعيد ، وردان را به برادرشان أبان بن سعيد ، يسار بن مالك را به سعد بن عباده و يخّنس نبّال را به عثمان بن عفّان سپرد و به آنها گفت كه قرآن و سنت‌هاى اسلام را به آنها بياموزند . « 1 »\r\n( 1 )\r\n\r\nفرستادن على عليه السّلام به سوى خثعم\r\nشيخ مفيد در ارشاد مىنويسد : رسول خدا صلّى اللّه عليه و آله به هنگام محاصرهء طائف ، على عليه السّلام را همراه عده‌اى كه دامادش ابو العاص بن ربيع هم در ميان آنها بود به سوى خثعم در اطراف طائف فرستاد تا هر بتى كه مىيابد ، بشكند . حضرت على عليه السّلام حركت كرد كه ناگهان با عدهء زيادى از اسب سواران خثعم روبرو شد .\r\nبعد از نماز صبح كه هنوز هوا خوب روشن نشده بود ، يكى از افراد دشمن به نام شهاب پيش آمد و فرياد كشيد : هل من مبارز ؟ امير المؤمنين به مسلمانانى كه همراهش بودند ، فرمود : چه كسى به مبارزه‌اش مىرود ؟ كسى إعلام آمادگى نكرد ، از اين رو على عليه السّلام خودش به مبارزه‌اش رفت . در اين حال ناگهان باجناق وى ابو العاص بن ربيع پيش آمد و گفت : اى فرمانده ، من او را از شما كفايت مىكنم ! على عليه السّلام فرمود : نه . امّا اگر كشته شدم تو بر اين مردم فرمانده باش . سپس خودش پيش رفت و رجزى خواند و ضربه‌اى بر شهاب وارد كرد و او را كشت .\r\n( 2 ) آن شب اين سپاه پيش رفت تا بتها را شكست و بعد به سوى طائف بازگشت . به هنگام بازگشت ، امير المؤمنين با نافع بن خيلان بن معتّب برخورد كرد كه همراه عده‌اى اسب سوار از قلعه بيرون آمده بود و در درهء وجّ گشت مىزد . امير المؤمنين عليه السّلام با يك حمله نافع را كشت و بقيه ترسيدند و فرار كردند .\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 931 - 932 و در سيرهء ابن اسحاق ، ج 4 ، ص 127 - 128 هم آمده است و ابن هشام خبر را خلاصه كرده و اسم بردگان را ذكر نكرده است و قريب به همين مضمون در إعلام الورى ، ج 1 ، ص 233 - 234 آمده است .\r\n","page_name":" 258 ","page_number":258},
  {"content":"\r\n\r\nعلى عليه السّلام نزد رسول خدا صلّى اللّه عليه و آله بازگشت در حالى كه هنوز محاصرهء طائف ادامه داشت . هنگامى كه پيامبر اكرم صلّى اللّه عليه و آله او را ديد ، به خاطر پيروزىهايش تكبير گفت . سپس دست او را گرفت و به گوشهء خلوتى برد و به نجوا كردن با وى پرداخت . نجواى پيامبر اكرم صلّى اللّه عليه و آله با على عليه السّلام طولانى شد ، براى همين عمر بن خطاب با لحن عتاب‌آلودى گفت : آيا با او خلوت مىكنى و بدون ما به نجوا با وى مىپردازى ؟ ! رسول خدا صلّى اللّه عليه و آله فرمود : اى عمر ، من به نجوا با وى نپرداختم ؛ بلكه خدا با وى به نجوا پرداخت ! عمر بازگشت در حالى كه مىگفت : اين هم مثل همان حرفى است كه پيش از حديبيه گفتى : « لتدخلنّ المسجد الحرام إن شاء اللّه آمنين » ؛ اگر خدا بخواهد به سلامتى وارد مسجد الحرام مىشويد . كه جلوى ما گرفته شد و وارد مسجد نشديم ! پيامبر اكرم صلّى اللّه عليه و آله او را صدا زد و گفت : نگفتم كه در همان سال وارد مسجد الحرام مىشويد . « 1 »\r\n( 1 )\r\n\r\nدنيا طلبى\r\nدر ميان نام بردگان نافع ، بردهء غيلان بن سلمهء ثقفى را مىبينيم و اسم زنى كه ماتع ، خالد بن وليد يا عبد الله بن اميّه را به تصاحب او تحريك مىكرد ، بادية دختر همين غيلان بن سلمه بوده است . به نظر مىرسد وى به زيبايى معروف بوده و به علاوه داراى جواهرات زيادى بوده است .\r\nدر اين مورد ابن اسحاق روايت كرده است كه همسر عثمان ( بن مظعون ) : خوله يا خويله دختر حكيم سلميه نزد رسول خدا صلّى اللّه عليه و آله آمد و عرض كرد : اى رسول خدا صلّى اللّه عليه و آله ، اگر خداوند طائف را براى تو فتح كرد ، جواهرات بادية دختر غيلان يا فارعة دختر عقيل را به من بدهيد ؛ رسول خدا صلّى اللّه عليه و آله فرمود : اگر به من در مورد ثقيف اجازه‌اى داده نشده باشد ، چه مىگويى ؟ خويله بيرون آمد و سخن رسول خدا را براى عمر بن خطاب بازگو كرد . عمر بر رسول خدا صلّى اللّه عليه و آله وارد شد و عرض كرد : اى رسول خدا ، خويله چه مىگويد ؟\r\nآيا شما اين را فرموده‌ايد ؟ فرمود : بله ، من آن را گفته‌ام . عمر گفت : در اين صورت آيا فتح قلعهء وعده داده نشده است ؟ فرمود : نه . گفت : آيا اجازه مىدهيد كه اعلام كنم تا مسلمانان آمادهء حركت شوند . فرمود : بله .\r\nسپس عمر اعلام كرد كه مسلمانان آمادهء ترك محاصرهء ثقيف بشوند . « 2 »\r\n( 2 )\r\n\r\nاختلاف مسلمانان\r\nواقدى مىنويسد : مسلمانان پيش هم رفته و به همديگر مىگفتند : آيا بازگرديم در حالى كه طائف را فتح نكرده‌ايم ؟ ! بلكه دست از محاصره بر نمىداريم تا خداوند فتح آن را نصيب ما مىگرداند ، به خدا سوگند\r\n\r\n\r\n","description":"","footnote":"\r\n( 1 ) . ارشاد : ج 1 ، 152 - 153 . و در حاشيهء آن منابع متعدّدى براى اين خبر هست . گرچه اين جريان پس از فتح مكه است !\r\n( 2 ) . سيرهء ابن اسحاق ، ج 4 ، ص 127 .\r\n","page_name":" 259 ","page_number":259},
  {"content":"\r\n\r\nكه آنها ذليل‌تر و ضعيف‌تر از كسانى هستند كه تا كنون با آنها درگير شده‌ايم . ما با قريش و هوازن درگير شديم و خدا آنها را متفرق ساخت و شكست داد ! اينها در مقابل آنها همانند روباهى هستند كه به سوراخ خود خزيده‌اند و اگر محاصره را ادامه دهيم ، در همان قلعهء خود هلاك خواهند شد .\r\n( 1 ) در اين مورد با عمر بن خطاب سخن گفتند . او گفت : در مورد صلح حديبيه چنان شك كردم كه جز خدا آن را نمىداند ! در آن روز به رسول خدا صلّى اللّه عليه و آله اعتراض كردم و حرف‌هايى زدم كه آرزو مىكنم اى كاش چنان كارى نكرده بودم و در مقابل تمام مال و فرزندانم را از دست مىدادم ! سپس ديدم كه خير خدا بر ما نازل شد و اين به واسطه اقدام رسول خدا صلّى اللّه عليه و آله بود . به واسطهء صلح حديبيه ، مكّه بدون جنگ و خون‌ريزى فتح شد و مردم مكّه گروه گروه اسلام را پذيرفتند . . . آرى در آن روز مردم اعتراض كردند ؛ ولى خير در همان كارى بود كه رسول خدا صلّى اللّه عليه و آله انجام داد و من هرگز به او مراجعه و با او بحث نخواهم كرد ! ! امر ، امر الهى است و او هر چه را بخواهد به پيامبرش وحى مىكند ! « 1 » واقدى مىنويسد : مردم از اينكه بايد دست از محاصرهء طائف بردارند بسيار ناراحت بودند و اعتراض مىكردند ، براى همين رسول خدا صلّى اللّه عليه و آله فرمود : فردا وارد جنگ شويد ! فرداى آن روز عده‌اى وارد جنگ شدند كه جراحت‌هايى بر آنها وارد شد . بعد رسول خدا صلّى اللّه عليه و آله فرمود : ما به خواست خدا حركت خواهيم كرد و ديگران هم نظر پيامبر را پذيرفتند . « 2 »\r\n( 2 ) در مدت محاصرهء طائف ، يك نفر از بنى ليث و چهار نفر از انصار و پنج نفر از قريش كشته شدند و عبد الله بن أبى اميّة بن مغيرهء مخزومى هدف تير قرار گرفت و بعدا كشته شد و همچنين عبد الله بن ابى بكر تيمى مورد هدف تير قرار گرفت و بعد از رحلت رسول خدا صلّى اللّه عليه و آله وفات كرد . « 3 »\r\nو در مورد مدّت محاصره ، طبرسى مىنويسد : آن حضرت بيش از ده روز آنها را محاصره كرد . « 4 » و واقدى مىنويسد : بعضى مىگويند كه پانزده روز و بعضى مىگويند كه هيجده روز و بعضى ديگر مىگويند كه نوزده روز آنها را محاصره كرد و در طول اين مدت نمازها را به صورت شكسته در دو خيمه‌اى كه براى دو همسرش برپا شده بود ، به جاى مىآورد . « 5 » و ابن هشام نقل كرده است كه هفده شب و ابن اسحاق گفته است كه بيست و چند شب آنها را محاصره كرد . « 6 »\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 936 .\r\n( 2 ) . همان ، ج 2 ، ص 937 .\r\n( 3 ) . سيرهء ابن اسحاق 7 ج 4 ، ص 129 و مغازى واقدى ، ج 2 ، ص 938 .\r\n( 4 ) . إعلام الورى ، ج 1 ، ص 233 .\r\n( 5 ) . مغازى واقدى ، ج 2 ، ص 927 .\r\n( 6 ) . سيرهء ابن هشام ، ج 4 ، ص 125 .\r\n","page_name":" 260 ","page_number":260},
  {"content":"\r\n\r\n( 1 )\r\n\r\nترك محاصرهء طائف\r\nطبرسى مىنويسد : گويى كه رسول خدا صلّى اللّه عليه و آله منتظر بازگشت على عليه السّلام بود و همين كه على عليه السّلام بازگشت ، آن حضرت عليه السّلام دستور حركت را صادر كرد . . . سعد بن عبيد بن علاج ثقفى با مشاهدهء كوچ مسلمانان فرياد زد : اگر مرد هستيد ، بايستيد ! رسول خدا صلّى اللّه عليه و آله فرمود : برو كه ديگر نتوانى بايستى و نتوانى راه به روى ! در همين حال وى افتاد و پايش شكست ! « 1 » با اين حال عيينه بن حصن در حال كوچ گفت : به خدا سوگند كه آدم‌هاى بزرگ و كريمى هستند ! عمرو عاص سخن وى را شنيد و گفت : خدا تو را بكشد ! قومى را تعريف مىكنى كه مشرك هستند و از دستور رسول خدا سرپيچى مىكنند و تو ظاهرا آمده‌اى كه آن حضرت را يارى كنى ؟ ! عيينه گفت : به خدا سوگند كه من براى جنگ با ثقيف نيامده‌ام ، بلكه مىخواستم كه وقتى محمد طائف را فتح مىكند ، دخترى از ثقيف را به دست آورم ، زيرا آنها زنان با بركتى هستند ! پيامبر اكرم صلّى اللّه عليه و آله وقتى از سخن وى آگاه شد ، لبخندى زد و فرمود : اين مرد ، احمق كم خردى است كه اطاعت مىشود !\r\n( 2 ) هنگامى كه مىخواستند كوچ كنند ، رسول خدا صلّى اللّه عليه و آله به اصحابش فرمود بگويند : لا إله الا الله ، وحده وحده ، صدق وعده و نصر عبده ، و هزم الاحزاب وحده ! و پس از آنكه بارها را بستند و حركت كردند ، به آنها فرمود كه بگويند : آيبون ، عائدون ، لربّنا حامدون ان شاء الله ؛ اميدواريم كه به خواست خدا دوباره برگرديم و ما حمد و سپاس الهى را به جاى مىآوريم . به رسول خدا صلّى اللّه عليه و آله گفته شد : اى پيامبر خدا ، ثقيف را نفرين كن . آن حضرت صلّى اللّه عليه و آله فرمود : پروردگارا ! ثقيف را هدايت كن و آنها را نزد ما بياور . « 2 » و شيخ طوسى در أمالى خود با سندى از امام صادق عليه السّلام از جابر بن عبد اللّه انصارى روايت كرده است : رسول خدا صلّى اللّه عليه و آله اهل وجّ را چند روزى محاصره كرد تا اينكه آنها از او درخواست كردند از محاصرهء آنها دست بردارد تا هيأتى را به مدينه اعزام كنند . و با هم مذاكره نمايند . پس رسول خدا صلّى اللّه عليه و آله دست از محاصره كشيد و حركت كرد « 3 » و اين يكى از اسرار نظامى غزوه‌ها بوده است .\r\n( 3 )\r\n\r\nبه سوى جعرانه\r\nپس از آن كه رسول خدا صلّى اللّه عليه و آله از محاصرهء طائف منصرف شد ، به سوى دحنا و سپس به سوى قرن المنازل ( ميقات اهل نجد ) پيش رفت .\r\n\r\n\r\n","description":"","footnote":"\r\n( 1 ) . إعلام الورى ، ج 1 ، ص 235 .\r\n( 2 ) . مغازى واقدى ، ج 2 ، ص 937 .\r\n( 3 ) . امالى طوسى ، ص 504 - 505 ، حديث 1106 و تمام آن بعد از رجوع آن حضرت صلّى اللّه عليه و آله خواهد آمد .\r\n","page_name":" 261 ","page_number":261},
  {"content":"\r\n\r\n( 1 ) واقدى از أبى زرعه جهنى روايت كرده است : افسار شتر رسول خدا صلّى اللّه عليه و آله ، قصواء در دست من بود .\r\nآن حضرت صلّى اللّه عليه و آله در قرن المنازل مىخواست كه بر شتر سوار شود . من شتر را روى دستهايش خواباندم تا پا روى زانوهايم بگذارد و سوار شود . آن حضرت صلّى اللّه عليه و آله سوار شد و من افسار را به دستش دادم و از پشت سر حركت مىكردم . يك بار آن حضرت مىخواست كه شلاق را به حيوان بزند ؛ ولى به من اصابت كرد .\r\nرو به من كرد و فرمود : آيا شلاق به تو خورد ؟ گفتم : بله ، پدر و مادرم به فدايت !\r\n( 2 ) و از أبى رهم غفارى روايت شده است : بر ناقه‌ام سوار بودم و در كنار رسول خدا صلّى اللّه عليه و آله حركت مىكردم . و دو كفش درشت و خشن به پا داشتم . در همين حال شترم خيلى به شتر رسول خدا صلّى اللّه عليه و آله نزديك شد به طورى كه كناره‌هاى كفشم به ساق پاى رسول خدا صلّى اللّه عليه و آله كشيده شد و ساق پاى او را به درد آورد . او با شلاقش به پايم زد و فرمود : پاى مرا به درد آوردى . پايت را عقب بكش !\r\nو از عبد اللّه بن ابى حدرد اسلمى روايت شده است كه گفت : در طول مسير مشغول گفتگو با رسول خدا صلّى اللّه عليه و آله بودم . شتر من بسيار قوى و تند و تيز و چموش بود . در طول مسير ناگهان خود را به پهلوى شتر رسول خدا صلّى اللّه عليه و آله نزديك كرد . من او را هى كردم كه فاصله بگيرد ؛ امّا فرمان نبرد و خود را به شتر رسول خدا صلّى اللّه عليه و آله چسبانيد . در نتيجه پاى آن حضرت صلّى اللّه عليه و آله آسيب ديد . او پايش را كه مثل برف سفيد بود از ركاب در آورد و فرمود : آخ ! دردم آوردى و با عصايى كه داشت به پايم زد . سپس ساكت شد و ديگر با من حرف نزد .\r\n( 3 ) ابو رهم غفارى مىگويد : هنگامى كه در جعرانه شب را صبح كرديم ، خارج شدم تا راحله‌ها را مرتب كنم و مىترسيدم كه به خاطر كارى كه مرتكب شده بودم ، قرآن نازل شود . پس از آن كه مركب‌ها را آمده كردم ، به من گفتند : رسول خدا صلّى اللّه عليه و آله تو را مىخواهد ! پيش آن حضرت صلّى اللّه عليه و آله رفتم در حالى كه انتظار هر توبيخى را داشتم ؛ اما وقتى نزد او رفتم ، فرمود : تو ديروز پايم را به درد آوردى و من با شلاقم تو را زدم .\r\nاين گوسفندان را در مقابل آن ضربه از من بگير !\r\n( 4 ) و ابن ابى حدرد اسلمى مىگويد : هنگامى كه در جعرانه فرود آمديم من مىترسيدم كه عذابى بر من نازل شود . براى همين به رفقايم گفتم : من از شتران شما نگهدارى مىكنم با اينكه آن روز نوبت من نبود كه از شتران نگهبانى و آنها را چوپانى كنم . پس از آنكه مركب‌ها را آمادهء حركت كردم ، به من گفتند : رسول خدا صلّى اللّه عليه و آله تو را فرا خوانده است . سپس يك مرد قريشى به دنبالم آمد . من با ترس رفتم تا نزد رسول خدا صلّى اللّه عليه و آله رسيدم . او با ديدن من لبخندى زد و فرمود : ديروز تو را با عصايم به درد آوردم ! اين گوسفندان را به جاى آن بگير . آنها را كه هشتاد رأس بود ، تحويل گرفتم .\r\n( 5 ) و ابو زرعه مىگويد : هنگامى كه آن حضرت صلّى اللّه عليه و آله در جعرانه فرود آمد ، مشاهده كرد كه تعدادى از\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nگوسفندان به غنيمت گرفته شده در گوشه‌اى نگهدارى مىشوند . از مسئول نگهدارى غنائم سؤالاتى كرد و او در مورد گوسفندان اطلاعاتى را به وى داد . آنگاه رسول خدا صلّى اللّه عليه و آله با صداى بلند فرمود : ابو زرعه كجاست ؟ گفتم : من اينجا هستم . فرمود : اين گوسفندان را در مقابل ضربهء شلاقى كه ديروز به تو اصابت كرد ، بردار . آنها را شمردم كه صد و بيست رأس بود .\r\n( 1 ) در طول مسير ، بعد از قرن المنازل به نخله رسيد . در آنجا مرد مسلمانى از قبيلهء اسلم همراه گوسفندانش جلوى حضرت صلّى اللّه عليه و آله را گرفت . . . او در كنار شتر مادهء رسول خدا صلّى اللّه عليه و آله حركت مىكرد و سؤال مىكرد . او پرسيد : اى رسول خدا ، وقت نماز فرا مىرسد و من در طويلهء شترها هستم ، آيا در آنجا نماز بخوانم ؟ فرمود : نه . سپس پرسيد : اى رسول خدا ، وقت نماز فرا مىرسد و من در آغل گوسفندان هستم ، آيا نمازم را در همانجا بخوانم ؟ فرمود : بله . سپس پرسيد : اى رسول خدا ، در ميان ما زنى در حال عادت ماهانهء زنانه است [ و پاك مىشود 
  ] چه كند ؟ فرمود : تيمم كند . پرسيد : چه بسا كه به آب دسترسى نداريم و همسر وى همراهش مىباشد و با او نزديكى مىكند ! فرمود : اشكالى ندارد ، تيمم كند .\r\n( 2 ) سپس رسول خدا صلّى اللّه عليه و آله به وى گفت در جعرانه پيش ما بيا تا ان شاء اللّه گوسفندانى به تو بدهيم ! آن مرد در جعرانه نزد پيامبر اكرم صلّى اللّه عليه و آله آمد كه صد گوسفند به وى هديّه كرد . « 1 »\r\nدر سرازيرى منتهى به جعرانه حدود سى تا چهل اسب سوار از انصار ، آن حضرت صلّى اللّه عليه و آله را در بر گرفته بودند و مردم گروه گروه در جلو و عقب آن حضرت صلّى اللّه عليه و آله حركت مىكردند . سپس واقدى از سراقة بن جعشم روايت مىكند : انصارى كه دور پيامبر اكرم صلّى اللّه عليه و آله را گرفته بودند ، مرا نمىشناختند ، براى همين با نيزه مرا دور مىكردند و مىگفتند : چه مىخواهى ؟ فاصله بگير ، فاصله بگير ! فرياد زدم : من سراقة بن جعشم هستم . رسول خدا صلّى اللّه عليه و آله مرا شناخت و به اطرافيانش گفت : او را نزديك بياوريد . آنها راه را باز كردند و پيش رفتم تا روبروى آن حضرت صلّى اللّه عليه و آله رسيدم و سلام كردم و زكاتى را كه جمع كرده بودم تقديم داشتم . سپس پرسيدم : اى رسول خدا ، اگر شتر گمشده‌اى به آبشخور من وارد شود و از آبى كه آن را براى شترانم پر كرده‌ام ، بنوشد ، آيا مزد و اجرى بابت سيراب نمودن اين شتر دارم ؟ آن حضرت صلّى اللّه عليه و آله فرمود :\r\nبله ، براى سيراب نمودن هر جانور تشنه‌اى اجر و پاداشى هست . « 2 »\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 939 - 942 .\r\n( 2 ) . مغازى واقدى ، ج 2 ، ص 941 و ابن اسحاق در ج 3 ، ص 958 مىنويسد : رسول خدا صلّى اللّه عليه و آله در شب پنجشنبه كه پنجم ذى القعده بود به جعرانه رسيد و طبرسى در مجمع البيان ، ج 5 ، ص 30 مىنويسد : هنگامى كه ماه ذى القعده فرا رسيد ، آن حضرت صلّى اللّه عليه و آله از طائف منصرف شده و وارد جعرانه شد . بنابراين احتمال دارد كه به خاطر حلول ماه حرام آن حضرت صلّى اللّه عليه و آله جنگ را متوقف كرده باشد ؛ گرچه اين مطلب ذكر نشده است .\r\n-\r\n","page_name":" 263 ","page_number":263},
  {"content":"\r\n\r\n( 1 )\r\n\r\nغنائم و تأليف قلوب مشركان تازه مسلمان\r\nواقدى مىنويسد : تعداد اسيران شش هزار نفر بود . . . هنگامى كه رسول اللّه صلّى اللّه عليه و آله وارد جعرانه شد به بسر بن سفيان خزاعى دستور داد كه به مكه برود و براى اسيران لباس‌هاى معقّد ( از بردهاى يمنى ) بخرد و آنها را بپوشاند تا هيچ كدام بدون لباس نمانند . بسر لباس‌هايى خريد و بر تن همهء آنها پوشانيد .\r\n( 2 ) در ادامه مىنويسد : رسول خدا صلّى اللّه عليه و آله چهار هزار أوقيه از نقره به غنيمت گرفته بود . در حالى كه اين اموال مقابل رسول خدا صلّى اللّه عليه و آله بود ، ابو سفيان وارد شد و عرض كرد : اى رسول خدا صلّى اللّه عليه و آله ، ثروتمندترين فرد قريش گرديده‌اى ! مقدارى از اين مال را به من هديّه كنيد ! رسول خدا صلّى اللّه عليه و آله لبخندى زد و به بلال فرمود :\r\nاى بلال ، براى ابو سفيان چهل أوقيه از اين نقره را وزن كن و همراه صد شتر به وى بده ! ابو سفيان گفت : و براى پسرم يزيد ؟ رسول خدا صلّى اللّه عليه و آله فرمود : چهل أوقيه نقره و صد شتر به وى بدهيد . ابو سفيان گفت : پدر و مادرم به پسرم معاويه ؟ ! فرمود : اى بلال ، چهل أوقيه نقره و صد شتر هم به او بدهيد . ابو سفيان گفت : براى پدر و مادرم به فدايت كه مرد كريمى هستى . اگر چه با تو جنگيدم ؛ ولى چه حريف خوبى بودى ! سپس تسليم تو شدم و چه مهربان هستى ! خداى به تو جزاى خير عنايت فرمايد ! « 1 »\r\n( 3 ) ابن اسحاق به اين مطلب اشاره كرده و بعد از آن گفته است : رسول خدا صلّى اللّه عليه و آله اموالى را به مؤلّفة قلوبهم [ كسانى كه بايد دلشان را به دست آورد 
  ] كه از اشراف قريش بودند عطا كرد تا دل‌هاى آنها و قبيله‌شان را به دست آورد . « 2 »\r\n( 4 ) و كلينى در كافى با سند خود از زراره از امام باقر عليه السّلام روايت مىكند : رسول خدا صلّى اللّه عليه و آله در روز حنين عده‌اى از سران عرب را كه از قريش و مضر بودند مورد لطف و بخشش قرار داد . از جمله ابو سفيان بن حرب و عيينة بن حصن فزارى و امثال آنها بودند كه از « مؤلفة قلوبهم » محسوب مىشدند . اينها شهادت بر يگانگى خداوند داده و از عبادت غير خدا دست كشيده بودند و شهادت مىدادند كه لا إله الا الله و محمّد رسول اللّه ؛ امّا با اين حال در بعضى از آنچه محمد صلّى اللّه عليه و آله آورده بود ، شك داشتند ؛ براى همين خداوند - عز و جل - به پيامبرش دستور داد كه با بذل و بخشش ، دل‌هاى آنها را با خود كند تا اسلامشان\r\n\r\n\r\n","description":"","footnote":"\r\n- و در ج 5 ، ص 942 مجمع آمده است : باديه‌نشينان در طول راه از او هديّه مىخواستند و آن قدر بر اين امر پافشارى مىكردند كه او مجبور شد به زير درختى پناه ببرد . وضع به گونه‌اى بود كه عباى او را گرفته و مىكشيدند و آن حضرت صلّى اللّه عليه و آله مىگفت : عبايم را به من بدهيد ! عبايم را به من بدهيد ! . . . و مىفرمود : اگر به تعداد علف‌هاى بيابان شتر در اختيار داشتم ، همهء آنها را بين شما تقسيم مىكردم . و اين متناسب با آن است كه تقسيم غنائم فقط بين جنگجويان بوده است نه باديه‌نشين‌ها . و در آينده اين خبر را دوباره ذكر مىكنيم .\r\n( 1 ) . مغازى واقدى ، ج 2 ، ص 944 .\r\n( 2 ) . سيرهء ابن اسحاق ، ج 4 ، ص 135 و طبرسى اين را از او در إعلام الورى ، ج 1 ، ص 236 حكايت كرده است .\r\n","page_name":" 264 ","page_number":264},
  {"content":"\r\n\r\nنيكو شود و بر دينى كه پذيرفته‌اند ، ثابت قدم بمانند . « 1 »\r\nدر تفسير قمى از ابو جارود از امام باقر عليه السّلام آمده است : مؤلفة قلوبهم : ابو سفيان بن حرب بن اميّه و سهيل بن عمرو و برادرش سعد بن عمرو عامرى از فرزندان عمرو بن لعرى ، و صفوان بن امية بن خلف جمحى ، و اقرع بن حابس تميمى ، و عيينة بن حصن فزارى ، و مالك بن عوف نضرى ، و علقمة بن علاقه بوده‌اند كه رسول خدا به هر يك از آنها صد شتر يا كمتر يا بيشتر و گاهى همراه با چوپانشان عطا فرمود . « 2 »\r\n( 1 ) و واقدى از زهرى از عروة بن زبير و سعيد بن مسيّب از حكيم بن حزام اسدى روايت مىكند : از رسول خدا صلّى اللّه عليه و آله درخواست صد شتر كردم . او به من عطا كرد . سپس صدتاى ديگر درخواست كردم كه به من عطا كرد . سپس درخواست كردم صد شتر ديگر از شترهاى حنين به من بدهد كه به من داد و سپس گفت :\r\nاى حكيم بن حزام ؛ اين مال ، شيرين و خرّم است ، هر كسى كه آن را با خسّت نفس بگيرد ، براى او مبارك نخواهد بود و همانند كسى است كه مىخورد و سير نمىشود . و هر كسى كه آن را با سخاوت نفس بگيرد ، برايش مبارك مىباشد و بدان كه دست دهنده بهتر از دست گيرنده است و از كسى شروع كن كه به تو تكيه دارد !\r\nحكيم بن حزام عرض كرد : اى رسول خدا صلّى اللّه عليه و آله ، سوگند به خدايى كه تو را به حق مبعوث كرده است ، بعد از اين چيزى را از كسى نخواهم گرفت . « 3 »\r\n( 2 ) حضرت صلّى اللّه عليه و آله گشتى زد تا غنائم را ببيند و صفوان بن اميّه جمحى نيز با وى بود تا اينكه از دره‌اى گذشت كه پر از شتر و گوسفندانى بود كه خداوند به وى عنايت كرده بود .\r\nصفوان با تعجب به اين‌ها نگاه مىكرد كه رسول خدا صلّى اللّه عليه و آله فرمود : اى ابو وهب ، آيا اين دره تو را متعجب كرده است ؟ !\r\nگفت : بله . فرمود : تمام اين‌ها مال تو باشد ! صفوان عرض كرد : شهادت مىدهم كه هيچ كس تا كنون به چنين بخششى آشنا نبوده ، مگر اينكه پيامبر باشد و شهادت مىدهم كه تو پيامبر خدا هستى ! « 4 » و به رفيقش ، عمير بن وهب جمحى پنجاه شتر هديّه كرد . « 5 » و به سهيل بن عمرو عامرى [ نمايندهء قريش 
  ] صد شتر عنايت كرد و به همراه وى فردى از بنى عامر به نام حويطب بن عبد العزّى بود كه صد شتر هم به وى داد و همچنين\r\n\r\n\r\n","description":"","footnote":"\r\n( 1 ) . اصول كافى ، ج 2 ، ص 411 و تفسير عياشى ، ج 2 ، ص 91 .\r\n( 2 ) . تفسير قمى ، ج 1 ، ص 299 و نك : شرح الاخبار قاضى مصرى ، ج 1 ، ص 316 - 317 .\r\n( 3 ) . مغازى واقدى ، ج 2 ، ص 945 .\r\n( 4 ) . همان ، ج 2 ، ص 946 .\r\n( 5 ) . سيرهء ابن اسحاق ، ج 4 ، ص 136 و در واقدى ، عثمان بن وهب آمده كه تصحيف شده است .\r\n","page_name":" 265 ","page_number":265},
  {"content":"\r\n\r\nهشام بن عمرو حضور داشت كه به وى پنجاه شتر داد . و به حارث بن هشام مخزومى صد شتر عنايت كرد و همراه او از بنى مخزوم ، سعيد بن يربوع حضور داشت كه پنجاه شتر به وى هديه كرد . و به نضير بن حارث بن كلده ، برادر نضر از بنى عبد الدار صد شتر داد . در ميان هم‌پيمانان بنى زهره به اسيد بن حارثه صد شتر داد و به علاء ثقفى بنا به نظر ابن اسحاق صد شتر و بنا به نظر واقدى پنجاه شتر داد . و در مورد محزمة بن نوفل زهرى نيز اختلاف شده كه چند شتر گرفته است . و به عدىّ بن قيس يا قيس بن عدىّ از طايفهء بنى سهم صد يا پنجاه شتر عنايت كرد . « 1 » و به حكيم بن حزام أسدى صد شتر و به جبير بن مطعم عدوى صد شتر داد . « 2 » و در ارشاد مىافزايد : به عكرمة بن ابى جهل و زهير بن أبى اميّه و برادرش عبد الله بن ابى اميّه و هشام بن ( وليد بن ) مغيرهء مخزومى نيز شترهايى را هديّه كرد . و در روايت ابن هشام از زهرى از ابن عباس آمده است : حارث بن هشام بن مغيره و برادرش خالد و سفيان بن عبد الاسد و سائب بن عائذ كه همگى از بنى مخزوم بودند هدايايى دريافت كردند . و در بنى امية هم طليق بن سفيان و خالد بن اسيد را اضافه كرده است . و از بنى عبد الدار : شيبه بن عثمان و عكرمة بن عامر و ابو سنابل بن بعكك و از بنى عدىّ : ابو جهم بن حذيفه و مطيع بن اسود و از بنى جمح : برادر صفوان ، احيحة بن اميّة بن خلف را اضافه كرده است . و از ميان ساير قبايل به : نوفل بن معاويهء ديلى و علقمة بن علاثة عامرى كلابى و حرملة بن هوذهء عامرى و برادرش خالد و عيينة بن حصن فزارى و أقرع بن حابس تميمى مجاشعى شترهايى را هديه كرد .\r\n( 1 ) در اين ميان گوينده‌اى به رسول خدا صلّى اللّه عليه و آله گفت : اى رسول خدا ، به عيينة بن حصن و أقرع بن حابس صد تا صد تا شتر دادى و به جعيل بن سراقهء غفارى ضمرى چيزى ندادى ؟ ! رسول خدا صلّى اللّه عليه و آله فرمود : قسم به خدايى كه جان محمد در دست اوست ، جعيل بن سراقه بهتر از هزاران هزار نفر از امثال عيينه بن حصن و أقرع بن حابس است كه سر تا سر زمين را پوشانده باشند و لكن من به آنها اين شترها را دادم تا دل‌هايشان را به دست آورم تا اسلام را بپذيرند ؛ اما جعيل بن سراقه را وكيل اسلام خودش كرده‌ام ! « 3 »\r\n( ) همچنين آن حضرت صلّى اللّه عليه و آله به عباس بن مرداس سلمى فقط چهار شتر هديه كرد كه در نتيجه او اين شعر را سرود :\r\nآيا سهم مرا از غنيمت اين مقدار و سهم عيينه و أقرع اين گونه قرار مىدهى ؟ !\r\nمگر پدران آنها : حصن و حابس از اجداد و نياكان من بهتر هستند ؟\r\n\r\n\r\n","description":"","footnote":"\r\n( 1 ) . همان ، ص 136 و مغازى واقدى ، ج 2 ، ص 946 .\r\n( 2 ) . سيرهء ابن هشام ، ج 4 ، ص 137 - 139 .\r\n( 3 ) . سيرهء ابن هشام ، ج 4 ، ص 138 - 139 و در مغازى واقدى ، ج 2 ، ص 948 آمده است كه گويندهء اين سخن سعد بن أبى وقاص بوده است .\r\n","page_name":" 266 ","page_number":266},
  {"content":"\r\n\r\nبه درستى كه من از آنها پست‌تر نيستم و كسى را كه امروز پست قرار دهى والامقام نمىشود .\r\nسخن ابن مرداس به گوش پيامبر صلّى اللّه عليه و آله رسيد . آن حضرت صلّى اللّه عليه و آله او را احضار كرد و پرسيد : آيا تو اين اشعار را سروده‌اى ؟\r\nابو بكر گفت : پدر و مادرم به فدايت او كه شاعر نيست ! رسول خدا صلّى اللّه عليه و آله گفت : پس چرا اين حرف را زده است ؟ ابو بكر جواب داد : خود را با عيينه و أقرع قياس كرده است . رسول خدا صلّى اللّه عليه و آله به على فرمود : اى على ، برخيز و زبانش را قطع كن !\r\n( 1 ) سپس از عباس بن مرداس روايت كرده است : على بن أبي طالب دستم را گرفت و مرا با خود برد . و اگر احتمال مىدادم كه كسى مىتواند مرا از دست او نجات دهد ، از وى كمك مىخواستم . از على عليه السّلام پرسيدم : آيا زبانم را مىبرى ؟ ! او فرمود : همان كارى را انجام مىدهم كه بدان دستور شده‌ام ! دوباره از او سؤال كردم : اى على ، آيا تو زبانم را مىبرى ؟ ! فرمود : به همان كارى كه دستور داده شده‌ام ، عمل خواهم كرد ! و همين طور مرا با خود برد تا به جاى نگهدارى شتران رسيديم . سپس به من فرمود : بين چهار تا صد شتر ، هر چه مىخواهى انتخاب كن ! ! رسول خدا صلّى اللّه عليه و آله تو را از مهاجرين حساب نمود و چهار شتر به تو عنايت فرمود . حال اگر مىخواهى كه همان را نگهدار و اگر نمىخواهى ، صد شتر بردار و با افراد صدتايى [ مؤلّفة قلوبهم 
  ] باش ! گفتم : پدر و مادرم به فدايت ، شما چقدر بزرگوار و بردبار و دانشوريد ! و از او رأى و نظر مشورتى خواستم . او فرمود : نظر من اين است كه همان چهار تا را بگيرى و راضى باشى . و من همين كار را كردم .\r\n( 2 ) شيخ مفيد مىنويسد : اقدام على بن أبي طالب عليه السّلام در مورد عباس بن مرداس باعث شد كه ايمان در دلش جاى گيرد و شك و ترديد از دلش زايل شود و در برابر خدا و پيامبرش فرمانبردار شود و به فرمان رسول خدا صلّى اللّه عليه و آله راضى شود . « 1 »\r\n( 3 )\r\n\r\nپيشگويى دربارهء خوارج\r\nشيخ مفيد : مىنويسد : هنگامى كه رسول خدا صلّى اللّه عليه و آله غنائم حنين را تقسيم كرد ، مرد شانه خميده و قد بلندى كه اثر سجده در پيشانىاش هويدا بود ، پيش پيامبر اكرم صلّى اللّه عليه و آله آمد و سلام عام كرد [ السلام عليكم 
  ] و بر پيامبر اكرم صلّى اللّه عليه و آله به طور خاص سلام نكرد . سپس پرسيد : غنائم را چگونه تقسيم كردى ؟ پيامبر اكرم صلّى اللّه عليه و آله پرسيد : تو چگونه ديدى ؟ جواب داد : نديدم كه عدالت را رعايت كرده باشى ! رسول خدا صلّى اللّه عليه و آله خشمگين شد و گفت : واى بر تو ! اگر عدالت نزد من نباشد ، پس نزد چه كسى است ؟ ! مسلمانان پرسيدند : اى رسول\r\n\r\n\r\n","description":"","footnote":"\r\n( 1 ) . ارشاد ، ج 1 ، ص 147 - 150 .\r\n","page_name":" 267 ","page_number":267},
  {"content":"\r\n\r\nخدا صلّى اللّه عليه و آله ، آيا او را بكشيم ؟ ! فرمود : « خير ، او را رها كنيد . به زودى او پيروانى پيدا مىكند كه همانند تيرى كه از كمان بيرون مىرود ، از دين بيرون مىروند و خداوند آنها را بعد از من به دست محبوب‌ترين بندهء خود به قتل مىرساند » . « 1 »\r\n( 1 ) ابن اسحاق از ابو جعفر امام محمد باقر عليه السّلام و از محمّد بن عمّار ياسر از عبد الله بن عمرو بن عاص سهمى روايت مىكند : وى مردى از بنى تميم بود كه به وى ذو خويصره مىگفتند و عمر بن خطاب گفت :\r\nاى رسول خدا ، آيا او را نكشم ؟ !\r\nپيامبر اكرم صلّى اللّه عليه و آله فرمود : او را رها كن . به زودى او پيروانى پيدا خواهد كرد كه آنچنان در دين فرو مىروند كه از دين بيرون مىشوند ؛ چنان كه تير از كمان بيرون مىرود . آنگاه تيرانداز به چوبك تير نظر كند و چيزى نمىبيند ، سپس به پيكان نظر مىكند و چيزى نمىبيند و سپس به پايين تير نظر مىكند و چيزى نمىبيند ، در حالى كه تير از بين گوشت و خون عبور كرده است . « 2 » [ چنان كه ملاحظه مىشود ، آخر حديث را نياورده است ! ! 
  ]\r\n( 2 ) و واقدى از ابى سعيد ( عقيصى يا خدرى ) از على عليه السّلام روايت كرده است : رسول خدا صلّى اللّه عليه و آله در گوشه‌اى نشسته بود و مردم به ديدارش مىآمدند . آن حضرت صلّى اللّه عليه و آله با توجه به وضعيت افراد ، مقدارى سكهء نقره را از دامن بلال برمىداشت و به آنها مىداد . تا اينكه ذو الخويصرهء تميمى پيش آن حضرت صلّى اللّه عليه و آله آمد و گفت : اى رسول خدا عادل باش ! رسول خدا صلّى اللّه عليه و آله فرمود : واى بر تو ! چه كسى عادل است ! اگر من عادل نباشم ؟ ! عمر گفت : اى رسول خدا ، اجازه بدهيد گردن او را بزنم ! آن حضرت صلّى اللّه عليه و آله فرمود : رهايش كن . او اصحابى دارد كه نماز و روزهء خودتان را در برابر نماز و روزهء آنها بسيار كوچك مىشمريد ! آنها بسيار قرآن مىخوانند ؛ اما اين قرائت از گلوگاهشان بالاتر نمىرود ! از دين بيرون مىروند ؛ چنان كه تير از كمان بيرون رود . آنگاه تيرانداز به عقب تير نگاه مىكند ، اما چيزى نمىبيند ، سپس به چوبك تير نگاه مىكند و چيزى نمىبيند و سپس به آخر چوبك تير نظر مىكند ، اما چيزى نمىبيند در حالى كه تير از گوشت و خون عبور كرده است ! ! آنها به هنگام تفرقهء مسلمانان از صف آنان خارج مىشوند در حالى كه مردى در ميان آنهاست كه يكى از دستهايش مثل پستان زن يا گوشت جويده شده است . « 3 » [ در اينجا هم چنان كه ملاحظه مىشود ، آخر روايت را نقل نكرده است ! ! 
  ]\r\n\r\n\r\n","description":"","footnote":"\r\n( 1 ) . ارشاد ، ج 1 ، ص 148 - 149 .\r\n( 2 ) . سيرهء ابن اسحاق ، ج 4 ، ص 139 .\r\n( 3 ) . اين روايت را مسلم قشيرى در الصحيح ، ج 2 ، ص 744 روايت كرده است و طبرسى آن را در إعلام الورى در ج 1 ، ص 241 از صحيح بخارى از زهرى از ابى سعيد خدرى روايت كرده است و آخر روايت اين گونه است : آنها بر بهترين فرقهء مسلمانان خروج مىكنند ، اما او آخر آن را ذكر نكرده است !\r\n","page_name":" 268 ","page_number":268},
  {"content":"\r\n\r\n( 1 ) سپس از عبد الله بن مسعود روايت كرده است : روزى از يكى از منافقين به نام معتّب بن قشير عمرى شنيدم كه مىگويد : در اين هديه‌ها رضايت خدا در نظر گرفته نشد ! گفتم : به خدا قسم ، آنچه را گفتى به رسول خدا صلّى اللّه عليه و آله عرض خواهم كرد . سپس نزد آن حضرت رفتم و او را از جريان مطلع كردم . در اين حال رنگ چهره‌اش عوض شد ! سپس فرمود : خدا ، برادرم موسى را رحمت كند كه بيشتر از اين اذيت شد و صبر كرد . « 1 »\r\n( 2 )\r\n\r\nسهم بقيهء مردم\r\nواقدى مىگويد : در مورد هديه‌هايى كه رسول خدا صلّى اللّه عليه و آله در آن روز به « مؤلفة لقلوبهم » داد ، اختلاف شده است كه آيا از خمس غنائم بوده است يا از اصل غنائم ، قبل از آنكه تخميس شود ؟ سپس در ادامه مىنويسد : قول درست‌تر آن است كه اين هديه‌ها از خمس غنائم بوده است . « 2 »\r\nآنگاه مىنويسد : رسول خدا صلّى اللّه عليه و آله به زيد بن ثابت دستور داد كه مردم و غنائم را سرشمارى كند . سپس آن را بين آنان تقسيم كرد . به هر پياده چهل گوسفند يا چهار شتر و به هر سواره دوازده شتر يا صد و بيست گوسفند رسيد . « 3 »\r\nاين قول ، تأييد مىكند كه هديه‌ها قبل از تخميس بوده است .\r\n( 3 )\r\n\r\nحيرت انصار و انتخاب آنها\r\nمرحوم كلينى در كافى با سند خود از زراره از امام باقر عليه السّلام روايت مىكند : انصار به خاطر توزيع نامساوى غنائم ناراحت شدند ، براى همين پيش سعد بن عباده جمع شدند . در اين حال رسول خدا صلّى اللّه عليه و آله از كنار آنها گذشت . سعد عرض كرد : اى پيامبر خدا ، آيا اجازه مىفرماييد صحبتى با شما داشته باشم ؟ فرمود : بله .\r\nعرض كرد : اگر دربارهء تقسيم اين غنائم ، چيزى را خدا نازل كرد و شما را بدان امر كرده است ، ما بدان راضى هستيم و الا ما بدان راضى نيستيم ! رسول خدا صلّى اللّه عليه و آله فرمود : اى جماعت انصار ، آيا همهء شما سخن همين آقايتان را مىگوييد ؟ عرض كردند : آقاى ما ، خدا و رسول او هستند . رسول خدا صلّى اللّه عليه و آله اين سؤال را سه مرتبه تكرار كرد و هر بار انصار مىگفتند : آقاى ما خدا و رسول او هستند . سپس عرض كردند : بله يا رسول الله صلّى اللّه عليه و آله ، ما نيز همين قول و نظر را داريم . « 4 »\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 949 و تفسير عياشى ، ج 2 ، 912 - 92 .\r\n( 2 ) . مغازى واقدى ، ج 2 ، ص 948 .\r\n( 3 ) . همان ، ج 2 ، ص 949 .\r\n( 4 ) . اصول كافى ، ج 2 ، ص 411 و تفسير عياشى ، ج 2 ، ص 91 - 92 .\r\n","page_name":" 269 ","page_number":269},
  {"content":"\r\n\r\n( 1 ) آن حضرت صلّى اللّه عليه و آله فرمود : بنشينيد و كسى از غير انصار در ميان شما نباشد . آنها همديگر را صدا زدند و غير انصار از ميانشان خارج شدند . پس از آنكه همگى نشستند ، آن حضرت صلّى اللّه عليه و آله در حالى كه على عليه السّلام همراهش بود ، آمد و در وسط ايشان نشست و فرمود : من از شما سؤالى مىكنم و شما جواب دهيد .\r\nعرض كردند : بفرماييد اى رسول خدا . پرسيد : آيا گمراه نبوديد و خدا شما را به وسيلهء من هدايت نفرمود ؟ عرض كردند : چرا ، خدا و رسولش بر ما منت دارند . پرسيد : آيا اندك نبوديد و خدا شما را به وسيلهء من زياد نگردانيد ؟ عرض كردند : چرا ، خدا و رسولش بر ما منت دارند . پرسيد : آيا با هم دشمن نبوديد و خدا به وسيلهء من بين شما الفت و دوستى قرار نداد ؟ عرض كردند : چرا ، خدا و رسولش بر ما منت دارند .\r\nپيامبر صلّى اللّه عليه و آله مدتى ساكت شد و سپس پرسيد : آيا جواب مرا نمىدهيد ؟ ! عرض كردند : جواب داديم كه خدا و رسولش بر ما منت دارند . پدر و مادرمان به فدايت ، چه جواب ديگرى بدهيم ؟ !\r\nفرمود : اگر مىخواستيد ، جواب مىداديد كه : در حال كه رانده شده بودى ، پيش ما آمدى و تو را پناه داديم ! و با خوف آمدى كه تو را امان داديم ! و در حالى كه تكذيب شده بودى ، پيش ما آمدى و تو را تصديق كرديم !\r\n( 2 ) بزرگان انصار برخاستند و دست و پاى پيامبر صلّى اللّه عليه و آله را بوسيدند و عرض كردند : به آنچه خدا و رسولش بخواهند ، راضى هستيم . اگر مىخواهى اين باقيمانده را نيز بر قوم خودت تقسيم كن . آنچه را كه عده‌اى از ما گفتند ، از روى كينه و دشمنى نبود ، بلكه گمان كردند كه شايد از آنها تقصيرى سر زده است و بر آنان خشم گرفته‌اى . آنها به درگاه خدا استغفار مىكنند و تو نيز براى ايشان به درگاه خدا استغفار كن .\r\nپيامبر اكرم صلّى اللّه عليه و آله دست به دعا برداشت و فرمود : پروردگارا ، انصار و فرزندان انصار و فرزندان فرزندان انصار را رحمت كن . سپس به آنان فرمود : آيا راضى نمىشويد كه ديگران با گوسفند و شتر غنيمتى برگردند و شما در حالى كه رسول اللّه صلّى اللّه عليه و آله در ميان شما است ، به شهر خود بازگرديد ؟ عرض كردند : چرا ، راضى هستيم . آنگاه فرمود : انصار ، همانند قطعه‌اى از بدن من هستند كه اگر همه مردم به راهى بروند و انصار به راهى ديگر بروند ، انصار را همراهى خواهم كرد . سپس دوباره فرمود : خدايا انصار را بيامرز . « 1 »\r\n( 3 ) ابن اسحاق با سند خود از ابو سعيد خدرى روايت كرده است : آن حضرت صلّى اللّه عليه و آله در آخر سخنانش به انصار فرمود : اى جماعت انصار ، آيا قلب‌هايتان به اين اموال علاقه‌مند شده است ، در حالى كه آن را براى تأليف قلوب به عده‌اى دادم تا مسلمان شوند و اسلام شما را به خودتان واگذار كردم ؟ ! اى جماعت انصار ، آيا راضى نمىشويد كه مردم با شتر و گوسفندهاى غنيمتى برگردند و شما در حالى كه رسول خدا\r\n\r\n\r\n","description":"","footnote":"\r\n( 1 ) . ارشاد ، ج 1 ، ص 145 - 146 .\r\n","page_name":" 270 ","page_number":270},
  {"content":"\r\n\r\nدر ميان شما است بازگرديد ؟ ! قسم به آن كه جان محمد در دست او است ، اگر مهاجر نبودم ، يكى از مردان انصار بودم و اگر همهء مردم به يك سو و انصار به سويى ديگر مىرفتند ، با انصار همراه مىشدم .\r\n( 1 ) در اين حال انصار گريه كردند ، به طورى كه اشك‌هايشان بر صورت‌هايشان جارى شد و عرض كردند : راضى هستيم كه رسول اللّه صلّى اللّه عليه و آله بهره و غنيمت ما باشد . « 1 »\r\nاما واقدى روايت كرده است : به رسول خدا صلّى اللّه عليه و آله خبر رسيد كه انصار چنين مطلبى گفته‌اند . پس از آنكه سعد بن عباده بر آن حضرت صلّى اللّه عليه و آله وارد شد ، به وى فرمود : قوم تو دربارهء من چه مىگويند ؟ عرض كرد : مگر چه مىگويند اى رسول خدا ؟ فرمود : « مىگويند : ما هنگام جنگ از اصحاب او هستيم و هنگام تقسيم غنائم ، قوم و عشيره‌اش را مقدم مىدارد . دوست داشتيم بدانيم كه چرا اين گونه است ؟ اگر از جانب خدا است كه صبر مىكنيم و اگر رأى و نظر رسول خدا است كه ما هم نظرى داريم ! تو در اين مورد چه مىگويى ، اى سعد ؟ » .\r\n( 2 ) سعد عرض كرد : اى رسول خدا ، من هم مثل يكى از آنها هستم . دوست داريم بدانيم كه چگونه اين كار صورت گرفته است ؟ آن حضرت صلّى اللّه عليه و آله فرمود : انصارى را كه در اينجا هستند در جايى جمع كن . پس از آنكه انصار جمع شدند ، سعد بن عباده خدمت آن حضرت صلّى اللّه عليه و آله رسيد و عرض كرد : اى رسول خدا ، انصار در جايى جمع شده‌اند .\r\nرسول خدا صلّى اللّه عليه و آله در حالى كه غضب در چهره‌اش ديده مىشد ، پيش آنان آمد و حمد و ثناى خدا را آنگونه كه شايسته است به جاى آورد و آنگاه فرمود : اى جماعت انصار ، اين چه مطلبى است كه از شما شنيده‌ام ؟ ! آيا در حالى كه گمراه بوديد ، پيش شما نيامدم و خدا به وسيلهء من ، شما را هدايت نكرد ؟ ! فقير بوديد و خدا شما را بىنياز نكرد ؟ ! با هم دشمن بوديد و خدا بين شما الفت ايجاد نكرد ؟ ! . . . تا اينكه فرمود :\r\nامّا نه ، به زودى اجر و پاداش آن را خواهيد ديد . صبر كنيد تا خدا و رسولش را ملاقات كنيد . همانا وعده‌گاه شما در حوض خواهد بود كه همانند درياى بين صنعاء و عمان است و ظرف‌هاى آن بيشتر از عدد ستارگان مىباشد . سپس رسول خدا صلّى اللّه عليه و آله از پيش آنها رفت و ايشان متفرق شدند . « 2 »\r\n( 3 )\r\n\r\nهيأت هوازن\r\nدر خبر مربوط به ديدار شيماء ، دختر حليمهء سعديه گفته شد كه آن حضرت صلّى اللّه عليه و آله پس از آنكه وى به\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 4 ، ص 141 - 143 . طبرسى هم به صورت مرفوع از ابو سعيد خدرى آن را در مجمع البيان ، ج 5 ، ص 30 - 31 روايت كرده است .\r\n( 2 ) . مغازى واقدى ، ج 2 ، ص 957 - 958 .\r\n","page_name":" 271 ","page_number":271},
  {"content":"\r\n\r\nاسارت در آمد به او فرمود : « به جعرانه برگرد و پيش قوم خودت باش و من به سوى طائف مىروم » .\r\nشيماء به جعرانه بازگشت و آن حضرت صلّى اللّه عليه و آله پس از آنكه از طائف به جعرانه برگشت ، شيماء را ديد و گوسفندان و هدايايى را به او و خانواده‌اش بخشيد . « 1 » سپس فرمود : « اگر دوست دارى پيش ما با احترام و اكرام بمان و اگر مىخواهى پيش قوم و خانواده‌ات بازگرد » . او گفت : پيش قوم و قبيله‌ام بازمىگردم . و پس از آنكه اسلام آورده بود ، آن حضرت صلّى اللّه عليه و آله سه غلام و يك كنيز را به وى بخشيد . « 2 »\r\n( 1 ) پس از آن كه رسول خدا صلّى اللّه عليه و آله به جعرانه رسيد ، غنائم در آنجا محافظت مىشد و اسيران در سايه‌بان‌هايى نگهدارى مىشدند . وقتى نگاه آن حضرت صلّى اللّه عليه و آله به ايشان افتاد ، به وى عرض كردند : اين‌ها اسيران هوازن هستند كه از گرماى خورشيد به سايه رفته‌اند و شش هزار نفر مىباشند .\r\nآن حضرت صلّى اللّه عليه و آله همچنين ده كنيز را به ده نفر از مسلمانان و ديگرانى كه همراه وى بودند ، بخشيده بود و آنها را به جعرانه فرستاده بود . وقتى وى به جعرانه رسيد ، بسر بن سفيان خزاعى را به مكه فرستاد تا براى زنان اسير ، لباس بخرد و آن‌ها را بپوشاند . بدين ترتيب به تمام زنان اسير لباس پوشاندند . « 3 »\r\nآن حضرت صلّى اللّه عليه و آله در ابتدا اموال را تقسيم كرد و سپس منتظر بود تا هيأت هوازن پيش او بيايند . « 4 » آنگاه به زيد بن ثابت دستور داد كه لشكريان اسلام و غنائم را آمارگيرى كند . سپس آنها را ميان لشكريان پخش كرد . پس از آن كه اسيران تقسيم شدند و سهام هر كس مشخص گرديد ، هيأت هوازن خدمت آن حضرت صلّى اللّه عليه و آله رسيدند . « 5 »\r\n( 2 ) آنها چهارده نفر بودند كه مسلمان شده بودند و اظهار مىكردند كه بقيهء هوازن هم اسلام را پذيرفته‌اند .\r\nرئيس قوم و سخنگوى آنان زهير ابو صرد بود كه عرض كرد : اى رسول خدا ، ما اهل و عشيرهء تو هستيم .\r\nاى رسول خدا ، مىبينى به بلايى گرفتار شده‌ايم كه بر شما مخفى نيست . در ميان اين اسيران ، خواهران و عمه‌ها و دخترها و خاله‌ها و دختر خاله‌هايت هستند . اى رسول خدا ، پدر و مادرم به فدايت ، دورترين آنها از نزديكان شما به حساب مىآيد . آنها تو را در دامن‌هاى خود پرورش دادند و از سينه‌هاى خود تو را شير دادند . . . اگر ما به حارث بن ابى شمر و نعمان بن منذر شير مىداديم و آنگاه اين گونه گرفتار آنها مىشديم ، اميدوار به لطف و بخشش آنها داشتيم و حال آنكه شما بهتر از آنها هستى .\r\nسپس اشعارى را خواند كه واقدى در مغازى ، ج 2 ، ص 950 - 951 و شيخ صدوق در امالى ،\r\n\r\n\r\n","description":"","footnote":"\r\n( 1 ) . همان ، ج 2 ، ص 914 .\r\n( 2 ) . همان ، ج 2 ، ص 943 .\r\n( 3 ) . همان ، ج 2 ، ص 914 .\r\n( 4 ) . همان ، ج 2 ، ص 944 .\r\n( 5 ) . همان ، ج 2 ، ص 949 .\r\n","page_name":" 272 ","page_number":272},
  {"content":"\r\n\r\nص 405 - 406 آن را نقل كرده‌اند و مرحوم مجلسى در بحار الانوار ، ج 21 ، ص 184 - 185 از تاريخ ابن عساكر نقل نموده است .\r\n( 1 ) در ميان اين هيأت ، عموى رضاعى رسول اللّه صلّى اللّه عليه و آله هم حضور داشت كه به آن حضرت صلّى اللّه عليه و آله فرمود :\r\nاى رسول خدا ، در ميان اين اسرا ، عمه‌ها و خاله‌هاى تو هستند . ما تو را در دامن‌هاى خود بزرگ كرديم و از سينه‌هاى خود تو را شير داديم . من شيرخوارى بهتر از تو نديدم . سپس تو را ديدم كه از شير گرفته شده‌اى و بهتر از تو را نديدم و آنگاه تو را ديدم كه جوان شده‌اى و جوانى بهتر از تو نديدم ، در حالى كه تمام خوبىها در تو جمع شده بود . ما اهل و عشيرهء تو هستيم . بر ما منت بگذار كه خدا بر تو منت بگذارد !\r\n( 2 ) رسول خدا صلّى اللّه عليه و آله فرمود : من مدتى صبر كردم و نيامديد تا اينكه گمان كردم ديگر نمىآييد ، براى همين اسيران تقسيم شدند و سهم هر كسى به وى داده شده است « 1 » و همانا بهترين سخن ، صادقانه‌ترين آن است . . . حال زنان و فرزندانتان براى شما محبوب‌تر است يا اموالتان ؟ « 2 » يا پرسيد : كدام يك را بيشتر دوست داريد ؟ اسيران يا اموال را ؟ عرض كردند : اى رسول خدا ، ما را بين خويشاوندان و اموال مخيّر كرده‌اى و خويشاوندان براى ما محبوب‌تر است . آنگاه رسول الله صلّى اللّه عليه و آله فرمود : آنچه كه در دست بنى هاشم مىباشد ، مال شما است ، اما در مورد سهم بقيه با آنان صحبت مىكنم و براى شما شفاعت مىنمايم . شما نيز با آنان صحبت كنيد و اسلام خود را اظهار كنيد .\r\nآنها پس از آنكه رسول خدا صلّى اللّه عليه و آله نماز ظهر را اقامه كرد ، برخاستند و صحبت كردند . « 3 »\r\n( 3 ) روايت طبرسى در أعلام الورى اشاره مىكند كه خواهر رضاعى پيامبر ، شيماء همراه اين هيأت نزد رسول خدا صلّى اللّه عليه و آله بازگشت و با آن حضرت در اين مورد صحبت كرد . پيامبر صلّى اللّه عليه و آله به وى فرمود : سهم من و بنى عبد المطلب براى تو باشد ، اما براى آنچه كه در دست مسلمانان است ، مرا شفيع قرار بده . پس از آن كه نماز ظهر را خواندند ، شيماء برخاست و صحبت كرد و مردم سهم خود را به او بخشيدند .\r\nرسول خدا صلّى اللّه عليه و آله زنان هوازن را تقسيم كرده بود و هر كدام در يك سهم افتاده بودند . او آنها را جز با رضايت صاحبانشان از آنها پس نمىگرفت و اگر چنين نبود كه زن‌ها را تقسيم كرده بودند ، آنها را به قومشان مىبخشيد ، چنان كه زنانى را كه تقسيم نشده بودند ، به صاحبانشان برگردانيد . « 4 »\r\nسپس رسول خدا صلّى اللّه عليه و آله برخاست و به مردم فرمود : اين قوم در حالى كه مسلمان شده‌اند ، پيش ما آمده‌اند و من مدتى براى آمدنشان صبر كرده بودم . حال آنان را بين زنان و فرزندانشان و اموالشان مخير\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 950 .\r\n( 2 ) . همان ، ج 2 ، ص 951 .\r\n( 3 ) . مجمع البيان ، ج 5 ، ص 31 به نقل از اهل سيره كه موافق با آن چيزى است كه در سيرهء ابن اسحاق و مغازى واقدى آمده است .\r\n( 4 ) . إعلام الورى ، ج 1 ، ص 240 و آخرى در سيره ، ج 4 ، ص 132 آمده است .\r\n","page_name":" 273 ","page_number":273},
  {"content":"\r\n\r\nگردانيدم كه حاضر نيستند چيزى را در مقابل زنان و فرزندانشان دريافت كنند . پس هر كس كه اسيرى از ايشان در سهم او قرار گرفته است ، با رضايت دل آن را به خانواده‌اش بازگرداند و هر كس كه به اين كار راضى نيست و مىخواهد كه از حق خودش استفاده كند ، سهم خودش را آزاد كند و در مقابل از اولين غنائمى كه خداوند به ما عنايت كند ، شش شتر به او مىدهيم .\r\n( 1 ) مردم گفتند : اى رسول خدا ، راضى و تسليم امر شما هستيم . آن حضرت صلّى اللّه عليه و آله فرمود : پس به بزرگان خود بفرماييد كه رضايت شما را به ما اعلان فرمايند . در اين حال عمر بن خطاب در ميان مهاجرين دور مىزد و از آنان در اين باره سؤال مىكرد ، كه هيچ كس با دستور رسول خدا صلّى اللّه عليه و آله مخالفت نكرد ، و زيد بن ثابت در ميان انصار دور مىزد و از آنان در اين باره سؤال مىكرد كه همگى گفتند : بدين كار راضى و تسليم هستيم . و ابو رهم غفارى در ميان قبايل عرب دور مىزد و در اين باره از آنان سؤال مىكرد كه عباس بن مرداس سلمى گفت : من و بنو سليم اين را قبول نداريم ! اما بنو سليم گفتند : آنچه كه نزد ما است ، مال رسول الله صلّى اللّه عليه و آله است ! و اسيران را به صاحبانشان ردّ كردند .\r\n( 2 ) و اقرع بن حابس تميمى مجاشعى گفت : من و بنى تميم اين را قبول نداريم ! و بنى تميم ساكت بودند ! و عيينة بن حصن فزارى گفت : من و بنى فزاره اين را قبول نداريم ! و بنى فزاره ساكت ماندند !\r\nو اما كنيزى كه سهم سعد بن ابى وقاص شده بود ، ماندن پيش وى را اختيار كرد و بقيهء كنيزها كه پيش على عليه السّلام ، عثمان ، طلحه ، زبير ، ابن عوف و ابن عمر بودند ، مىخواستند كه پيش قوم خويش بازگردند . « 1 »\r\nأقرع و عيينه عرض كردند : اى رسول خدا ، زمانى هوازن بر زنان ما مسلط شدند و امروز ما دوست داريم كه بر زنان آنان مسلط شويم ، چنان كه بر زنان ما مسلط شدند ! پس رسول خدا صلّى اللّه عليه و آله براى آن دو قرعه‌كشى كرد و قبل از قرعه فرمود : خدايا سهمشان را از آنان بگير . در نتيجه به يكى از آنها برده‌اى از بنى عقيل و به ديگرى برده‌اى از بنى نمير افتاد ! « 2 »\r\n( 3 )\r\n\r\nنيت عيينه و عجوزه\r\nغنيمتى كه سهم عيينه شده بود ، پيرزنى از پيرزنان هوازن بود . هنگامى كه عيينه او را گرفت ، گفت : گمان مىكنم كه اين عجوزه بهترين حسب و نسب را در ميان هوازن داشته باشد و حاضر باشند برى او فديهء بسيارى بپردازند ! ابو صرد زهير به او گفت : آن را بگير ، اما به خدا قسم كه نه همسرى دارد و نه شكم زاينده‌اى و نه سينه‌هاى شيردهى و نه صورت زيبايى و نه لب‌هاى قابل استفاده‌اى ! « 3 »\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 952 .\r\n( 2 ) . اعلام الورى ، ج 1 ، ص 240 .\r\n( 3 ) . سيرهء ابن اسحاق ، ج 4 ، ص 133 .\r\n","page_name":" 274 ","page_number":274},
  {"content":"\r\n\r\n( 1 ) سپس پسر عجوزه پيش عيينه آمد و گفت : آيا صد شتر فديه قبول مىكنى ؟\r\nگفت : نه ! در اين حال عجوزه به پسرش گفت : چه چيز باعث شده كه مىخواهى صد شتر بدهى ؟ او را رها كن كه به زودى بدون فديه مرا رها خواهد كرد ! او برگشت و مدتى پيش عيينه نرفت . . . پس از آن از كنار عيينه گذشت و هيچ حرفى دربارهء مادرش نزد . عيينه او را صدا زد و گفت : آيا حاضرى كه همان صد شتر را بدهى و مادرت را آزاد كنى ؟ ! پسر گفت : بيشتر از پنجاه شتر نمىدهم ! عيينه از قبول آن خوددارى كرد ! پسر پيرزن رفت و پس از ساعتى دوباره از كنار عيينه گذشت در حالى كه اعتنايى به او نمىكرد ! عيينه او را صدا زد و گفت : آيا به همان پنجاه شترى كه گفتى ، مادرت را آزاد مىكنى ؟ ! پسر گفت : من بيشتر از بيست و پنج شتر نمىدهم ! عيينه قبول نكرد ! تا اينكه مردم مىخواستند حركت كنند . آنگاه عيينه پيش اين پسر آمد و گفت : آيا همان مقدارى را كه خودت گفتى ، قبول دارى ؟ ! پسر گفت : اگر فديهء او ده شتر باشد ، قبول دارم ! عيينة قبول نكرد . مردم حركت كردند و عيينه ترسيد كه قومش متفرق شوند ، براى همين پسر را صدا زد و گفت : به همان ده شتر ، مادرت را بردار و ببر ! پسر گفت : فقط در مقابل يك شتر حاضر هستم او را ببرم ! عيينة گفت : به خدا قسم ، به يك شتر تو نيازى ندارم ! پسر به او گفت : خودت چنين خواستى ! پير زنى را تصاحب كرده‌اى كه نه سينه‌هايش بالا آمده و نه شكمش زاينده و نه لب‌هايش با طراوت است و نه شوهرى دارد كه به دنبالش باشد . چرا او را در ميان اين همه انتخاب كرده‌اى ؟ عيينه گفت : او را بگير كه احتياجى به او ندارم و اميدوارم كه هيچ خير و بركتى در او نباشد !\r\nپسر جوان گفت : اى عيينه ، همانا رسول خدا صلّى اللّه عليه و آله تمام زنان اسير را پوشانده است و فقط اين پيرزن باقى مانده است . آيا تو او را نمىپوشانى ؟ ! و از او جدا نشد تا پارچه‌اى را از او گرفت تا با آن مادرش را بپوشاند . سپس همراه مادرش بازگشت در حالى كه پيرزن به عيينة مىگفت : تو نسبت به فرصت‌ها آگاه نيستى !\r\n( 2 ) و واقدى از معاذ بن جبل ، از رسول خدا صلّى اللّه عليه و آله روايت كرده است كه در آن روز فرمود : اگر قرار بود كه بردگى بر عرب ثابت و باقى بماند ، امروز ثابت و باقى مىماند ؛ لكن اسير در مقابل فديه آزاد مىشود .\r\nآن حضرت در آن روز فديهء هر اسير را شش شتر قرار داد . « 1 »\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 953 - 954 ؛ ابن اسحاق در ج 4 ، ص 134 - 135 مىنويسد : پس از آن كه رسول خدا صلّى اللّه عليه و آله از واگذارى اسيران زن به صاحبان سهام فارغ شد ، سوار مركب خود شد . در اين حال مردم پشت سر وى هجوم آوردند و مىگفتند :\r\nاى پيامبر خدا ، سهم ما را از شتر و گوسفندان بده تا اين كه آن حضرت صلّى اللّه عليه و آله مجبور شد كه به درختى پناه ببرد . عبايش به شاخه‌هاى درخت گير كرد و از دوشش افتاد ! آن حضرت صلّى اللّه عليه و آله فرمود : اى مردم ، عباى مرا بدهيد . به خدا قسم كه اگر به تعداد درختچه‌هاى تهامه شتر در اختيار داشته باشم ، همه را بين شما تقسيم مىكنم و مرا خواهيد ديد كه بخيل و ترسو و دروغگو نيستم . -\r\n","page_name":" 275 ","page_number":275},
  {"content":"\r\n\r\n( 1 )\r\n\r\nسرنوشت مالك بن عوف\r\nمالك بن عوف ، فرمانده هوازن شكست خورده در حنين ، داماد أبى اميهء مخزومى بود . پس از آن كه شكست خورد ، خانواده‌اش به اسارت مسلمانان درآمدند . رسول خدا صلّى اللّه عليه و آله هميشه مىفرمود : « بزرگان هر قومى را كه ذليل شده‌اند ، محترم بشماريد ، زيرا مرد به وسيلهء احترام به فرزندان و خانواده‌اش مورد اكرام و قرار مىگيرد » . براى همين دستور داد كه خانوادهء مالك را نزد ام عبد اللّه ، دختر أبى اميه بفرستند و اموال او را كنار گذاشت و آن را تقسيم ننمود . « 1 »\r\nوقتى كه هيأت هوازن نزد آن حضرت صلّى اللّه عليه و آله آمدند ، از آنها در مورد مالك پرسيد . گفتند : اى رسول خدا ، او به طائف فرار كرده است . فرمود : اگر اسلام بياورد ، اموال و خانواده‌اش به او بازگردانده مىشود و به علاوه صد شتر به وى هديه مىكنم !\r\n( 2 ) پس از آن كه هيأت بازگشت و اين خبر به مالك رسيد و فهميد كه اموال و خانواده‌اش تقسيم نشده‌اند و رسول خدا صلّى اللّه عليه و آله به وى وعدهء صد شتر داده است ، ترسيد كه ثقيفىها از جريان مطلع شوند و او را محبوس كنند ، از اين رو به افرادش دستور داد كه مركبش را در دحنا در خارج طائف آماده كنند و شبانه اسبش را به كنار قلعهء ثقيف بياورند . او شبانه از ديوار قلعه عبور كرد و بر اسب نشست و به دحنا رفت . در آنجا بر شترش سوار شد و حركت كرد تا در جعرانه ، رسول خدا صلّى اللّه عليه و آله را ملاقات كرد كه براى عمره محرم شده بود و مىخواست به سوى مكه حركت كند . او به دست پيامبر صلّى اللّه عليه و آله ايمان آورد و آن حضرت صلّى اللّه عليه و آله صد شتر به وى هديه كرد و دستور داد كه اموال و خانواده‌اش را به وى بازگردانند . سپس پرچمى براى او\r\n\r\n\r\n","description":"","footnote":"\r\n- اين در حالى است كه در مغازى واقدى ، ج 2 ، ص 942 آمده است : اين كار از سوى عده‌اى از باديه‌نشين‌هاى ميانهء راه صورت گرفته است . و در حاشيهء آن گفته شده است : اين با قول پيامبر صلّى اللّه عليه و آله مطابق نيست ، زيرا آن حضرت صلّى اللّه عليه و آله فرمود : « همه را بين شما تقسيم مىكنم » و تقسيم با غنائم مطابقت دارد .\r\nهمچنين از واقدى ، ج 2 ، ص 944 نقل شد كه آن حضرت صلّى اللّه عليه و آله تقسيم را از اموال شروع كرد و سپس مدتى صبر كرد تا هيأتى از هوازن بيايند ، اما پس از آن كه نيامدند ، تقسيم اسيران را شروع كرد . وقتى هم كه هيأت با تأخير آمدند ، به آنها فرمود : من مدتى صبر كردم تا از آمدن شما نااميد شدم ( ج 2 ، ص 950 ) و همين مناسب‌تر است نه عكس آن . و اگر چنان كه در خبر آمده است ، آن حضرت صلّى اللّه عليه و آله سواره بوده است ، در اين صورت چگونه به او هجوم آورده‌اند و او به درختى پناه برده است ؟ ! و سپس عبايش به درخت گير كرده و او درخواست كرده كه عبايش را بدهند ؟ ! الا اينكه گفته شود : اين در ابتداى ورود آن حضرت صلّى اللّه عليه و آله به جعرانه و قبل از تقسيم اموال بوده است كه هنوز نمىدانستند او تصميم دارد اموال را تقسيم كند و گمان مىكردند كه بيش از يك ماه صبر مىكند !\r\nبنابراين با توجه به اين قرائن ؛ آن حضرت سواره نبوده است و خودشان عباى او را كشيده‌اند و او درخواست كرده است كه عبايش را به او بدهند . چنين كارى از جاهلان بعيد نيست و ضرورتى ندارد كه اين كار را به باديه‌نشين‌ها نسبت دهيم ، چنان كه واقدى در مغازى چنين كرده است ! مگر اينكه بخواهيم تمام صحابه را از ارتكاب چنين عملى منزه بدانيم ! كه چنين اقدامى ضرورت ندارد .\r\n( 1 ) . مغازى واقدى ، ج 2 ، ص 954 .\r\n","page_name":" 276 ","page_number":276},
  {"content":"\r\n\r\nبست و او را فرماندهء أسلمىهايى از طوايف نصر ، فهم ، ثمالة و سلمة كه مسلمان شده بودند و اطراف طائف زندگى مىكردند ، قرار داد . « 1 »\r\n( 1 )\r\n\r\nبازگشت به جعرانه\r\nمقدارى از غنائم باقى مانده بود كه آن حضرت صلّى اللّه عليه و آله دستور داد به ناحيهء مرّ الظهران كه در مسير مكه به مدينه قرار داشت ، منتقل شود . « 2 » او از مكه به سوى جعرانه حركت كرد و در شب پنجشنبه ، پنجم ذى القعده به آنجا رسيد . در آنجا به مدت سيزده روز تا شب چهارشنبه كه دوازده روز از ذى القعده باقى مانده بود ، اقامت كرد . در اين مدت در جايگاه مسجدى كه در عدوة القصوى ، و در پايان دشت قرار داشت ، نماز مىخواند . « 3 »\r\n( 2 )\r\n\r\nنامهء پيامبر صلّى اللّه عليه و آله به بكر بن وائل\r\nاز جمله كسانى كه همراه آن حضرت صلّى اللّه عليه و آله در حنين حضور داشتند ، پنج نفر از قبيلهء بكر بن وائل به نام‌هاى :\r\nابو خمخام ، بشير بن خصاصيه ، عبد اللّه بن أسود ، فرات بن حبّاه و مرثد يا يزيد بن ظبيان بودند . سرزمين آنان بين يمامه و بحرين واقع بود . آنان بعد از حنين مىخواستند كه نزد قوم خويش بازگردند ؛ از اين رو پيامبر صلّى اللّه عليه و آله نامه‌اى به اين مضمون براى قبيلهء بكر بن وائل فرستاد :\r\n« بسم اللّه الرحمن الرحيم ، از محمد رسول اللّه به بكر بن وائل ، اسلام بياوريد تا سالم بمانيد » .\r\nسپس اين نامه را به مرثد يا يزيد بن ظبيان داد . از او روايت كرده‌اند : بين ما كسى نبود كه بتواند نامه را بخواند تا اينكه فردى از طايفه بنى ظبيعه از بكر بن وائل كه آنها را كاتب مىناميدند ، آمد و نامه را خواند . « 4 »\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 4 ، ص 133 - 134 ؛ مغازى واقدى ، ج 2 ، ص 955 و در آن آمده است : پس از آن كه مالك از پيش رسول خدا صلّى اللّه عليه و آله بازگشت ، مشركان طائف با رفتن رسول خدا صلّى اللّه عليه و آله ، احساس امنيت كردند و چارپايان خود را به گردش درآوردند ؛ اما مالك همراه با مسلمانانى كه به وى ملحق شده بودند ، به گله‌هاى طائف حمله كرد و هزار گوسفند را در يك روز صبح به غنيمت گرفت . او خمس غنائمى را كه به دست مىآورد ، براى رسول خدا صلّى اللّه عليه و آله مىفرستاد كه يك مرتبه هزار گوسفند و بار ديگر صد شتر براى آن حضرت صلّى اللّه عليه و آله ارسال كرد ! وضعيت به گونه‌اى شده بود كه هيچ گله‌اى از طائف خارج نمىشد ، مگر اينكه مورد هجوم مالك قرار مىگرفت . او با كسانى كه مشرك باقى مانده بودند ، مىجنگيد و دائما به ثقيفىها حمله مىكرد و بر هر مشركى كه دست مىيافت ، اگر مسلمان نمىشد ، او را مىكشت و همين عرصه را به شدت بر ثقيف تنگ كرده بود ! .\r\n( 2 ) . سيرهء ابن اسحاق ، ج 4 ، ص 143 .\r\n( 3 ) . مغازى واقدى ، ج 2 ، ص 959 .\r\n( 4 ) . الطبقات ، ابن سعد ، ج 1 ، ص 281 ؛ نك : مكاتيب الرسول ، ج 1 ، ص 166 - 167 .\r\n","page_name":" 277 ","page_number":277},
  {"content":"\r\n\r\n( 1 )\r\n\r\nنامه پيامبر صلّى اللّه عليه و آله به امير بحرين\r\nشايد كه در همين ايام آن حضرت صلّى اللّه عليه و آله اولين نامه‌اش را براى امير بحرين و هجر ، منذرين ساوى از بنى عبد اللّه بن دارم از بنى تميم فرستاد . او از قبيلهء تميم بحرين بود . عرب‌هاى بحرين عبارت بودند از : بنى تميم ، بنى بكر بن وائل و بنى عبد القيس كه نسبت همهء آنها عبدي بود . همچنين نسبت بنى عبد اللّه بن دارم ، از قبيلهء تميم ، عبدى بود و از آنجا كه تصريح كرده‌اند ، منذر از تميم بوده است ، فهميده مىشود كه از بنى عبد القيس نبوده است .\r\nدر آن روزگار بحرين تابع حكومت ايران بود و ساسانيان ، منذر را به عنوان امير بحرين نصب كرده بودند . در آن زمان بحرين تا هجر امتداد داشت و بلكه هجر مركز بحرين به شمار مىرفت و منذر از كسانى بود كه در جاهليت يك دهم سود بازار را مىگرفت .\r\n( 2 ) رسول خدا صلّى اللّه عليه و آله در نامه‌اى به او نوشت :\r\n« بسم اللّه الرحمن الرحيم ، از محمد ، رسول خدا به منذر بن ساوى .\r\nسلام عليك ، همانا حمد و سپاس خدايى را به جاى مىآورم كه هيچ خدايى جز او نيست و شهادت مىدهم كه لا إله الا اللّه .\r\nو اما بعد : به درستى كه تو را به اسلام دعوت مىكنم . اسلام بياور تا سالم بمانى . اسلام بياور تا خداوند آنچه را كه در دست تو است ، براى تو قرار دهد . و بدان كه به زودى دين من فراگير مىشود . محمد رسول اللّه » .\r\nسپس علاء بن حضرمى را فراخواند و نامه را به وسيلهء او فرستاد .\r\nوقتى علاء وارد شد و نامه را براى منذر خواند ، به او گفت : اى منذر ، تو دربارهء دنيا بسيار عاقل هستى ، پس در مورد آخرت جهالت و كوتاهى نكن . دين مجوسيت ، دين بدى است كه در آن ازدواج با كسانى جايز است كه انسان از ازدواج با آنان حيا مىكند و غذاهايى جايز است كه انسان از خوردن آن كراهت دارد و در دنيا آتشى را مىپرستيد كه در روز قيامت شما را خواهد سوزانيد !\r\n( 3 ) تو ، كم عقل و كوتاه نظر نيستى . ببين كه آيا سزاوار است كسى را كه دنيا او را تكذيب نمىكند ، تصديق نكنيم ؟ ! و كسى را كه خيانت نمىكند ، امين نشماريم ؟ ! و به كسى كه خلف وعده نمىكند ، اطمينان نكنيم ؟ ! اگر چنين است ، به خدا قسم كه اين همان پيامبر امّى است كه صاحب عقل نمىتواند بگويد : اى كاش آنچه را كه بدان امر كرده بود ، نهى مىكرد و آنچه را كه از آن نهى كرده بود ، بدان امر مىكرد !\r\nمنذر مهلت خواست و هنگام جواب گفت : « من به دين خودم نگاه كردم و ديدم كه فقط به درد دنيا مىخورد و براى آخرت نيست و به دين شما نگاه كردم و ديدم كه براى دنيا و آخرت است . پس چه چيزى مانع از قبول دينى مىشود كه در آن آرزوهاى زندگى و راحتى پس از مرگ نهفته است ؟ ! تا ديروز\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nاز كسانى كه اين دين را قبول مىكردند ، تعجب مىكردم و امروز از كسانى تعجب مىكنم كه آن را ردّ مىكنند ! و همانا تعظيم و تكريم يك فرد به آن است كه فرستاده‌اش را احترام كنيم » . سپس اسلام آورد . « 1 »\r\n( 1 ) حكومت ساسانيان نماينده‌اى سامى به نام سيبخت را به عنوان ناظر بر حكومت منذر تعيين كرده بود ، زيرا در آن زمان بحرين به عنوان مرزهاى ايران از طرف جنوب شناخته مىشد و از اين رو به اين نماينده ، مرزبان مىگفتند . گويى كه پيامبر صلّى اللّه عليه و آله نامه‌اى هم براى مرزبان نوشته بود و همراه علاء بن حضرمى فرستاده بود كه وى اسلام آورد ، اما متن نامهء پيامبر صلّى اللّه عليه و آله به وى ، نقل نشده است . « 2 »\r\nپس از آن كه اين امير عربى و اين نمايندهء فارسى اسلام را پذيرفتند ، با هم قرار گذاشتند كه نامهء پيامبر صلّى اللّه عليه و آله را به اطلاع تمام اهل بحرين برسانند ، براى همين بزرگان را جمع كردند و نامه را خواندند . از اين ميان عده‌اى از اسلام به شگفت آمدند و آن را پذيرفتند و عده‌اى آن را نپذيرفتند .\r\nپس از آن ، منذر نامه‌اى براى رسول خدا صلّى اللّه عليه و آله به اين مضمون نوشت : « اى رسول خدا ، اما بعد ، من نامه تو را براى اهل بحرين خواندم . بعضى از اسلام خوششان آمد و آن را پذيرفتند و بعضى از آن خوششان نيامد و آن را نپذيرفتند . در سرزمين من عده‌اى يهود و مجوس زندگى مىكنند ، در اين باره دستورات لازم را ابلاغ فرماييد » « 3 » .\r\n\r\nدرخواست معجزه\r\nبلاذرى و طبرى و قبل از آن دو ابو عبيد در الاموال و ابو يوسف در الخراج نقل كرده‌اند كه رسول خدا صلّى اللّه عليه و آله در جواب منذر نوشت : « از محمد پيامبر به منذر بن ساوى ؛ سلام عليك . همانا حمد و سپاس خدايى را مىگويم كه پروردگارى جز او نيست . اما بعد ، نامه تو به من رسيد و آنچه را گفته بودى ، دريافت كردم . پس هر كس كه همانند ما نماز بخواند و قبلهء ما را قبول داشته باشد و از ذبيحهء ما بخورد ، مسلمان است و هر كس از اين كارها خوددارى كند ، بايد كه جزيه بپردازد . » ( نك : مكاتيب الرسول ، ج 2 ، ص 658 و 660 ) .\r\nاما سيبخت مرزبان ، چنان كه بلاذرى در فتوح البلدان ، ص 107 نقل كرده است ، با همان نامه‌اى كه علاء بن حضرمى براى او آورد ، مسلمان شد ، در حالى كه صدوق در توحيد نوشته است : « او به مدينه رفت و با پيامبر صلّى اللّه عليه و آله صحبت كرد و از او درخواست معجزه نمود و سپس اسلام آورد » . و از على عليه السّلام روايت كرده است : سيبخت كه از وابستگان پادشاهان ساسانى بود بر پيامبر اسلام صلّى اللّه عليه و آله وارد شد و عرض\r\n\r\n\r\n","description":"","footnote":"\r\n( 1 ) . مكاتيب الرسول ، ج 1 ، ص 141 - 143 .\r\n( 2 ) . همان ، ج 1 ، ص 40 به نقل از فتوح البلدان ، ص 89 ، و معجم البلدان ، مادهء بحرين .\r\n( 3 ) . همان ، ج 1 ، ص 143 .\r\n","page_name":" 279 ","page_number":279},
  {"content":"\r\n\r\nكرد : اى محمد ، به چه چيزى دعوت مىكنى ؟ فرمود : به اينكه شهادت بدهى : لا إله الا اللّه وحده لا شريك له و انّ محمدا عبده و رسوله . سيبخت عرض كرد : اى محمد ، خدا كجا است ؟ فرمود : او در هر جايى با آياتش موجود است . پرسيد : او چگونه است : جواب داد : او كيفيت و مكان ندارد ، زيرا خداى عز و جل ، به وچودآورندهء كيفيت و مكان است . پرسيد : از كجا آمده است ؟ فرمود : به او گفته نمىشود كه از كجا آمده است ، زيرا به زايل شدنى مىگويند كه از مكانى به مكان ديگر منتقل شده است و خداى ما موصوف به مكان و زوال نمىشود . بلكه از ازل تا ابد ، لا مكان است . پرسيد : اى محمد ، تو خداى بزرگى را بدون كيفيت توصيف مىكنى ، در اين صورت من چگونه بدانم كه او ، تو را فرستاده است ؟ على عليه السّلام مىفرمايد : در آن روز هيچ سنگ و چوب و كوه و درخت و حيوانى در حضور ما نبود ، مگر اينكه به صورت واضح شهادت مىداد : اشهد ان لا إله الّا اللّه و انّ محمّدا عبده و رسوله ، و من نيز اين را گفتم و آن مرد نيز شهادت داد و اسلام آورد . آنگاه از رسول خدا صلّى اللّه عليه و آله پرسيد : اين مرد كيست ؟ پيامبر صلّى اللّه عليه و آله فرمود :\r\nاين بهترين فرد از خانوادهء من و نزديك‌ترين فرد به من مىباشد كه گوشت و خون و روح او از من مىباشد ؛ او وزير من در زندگىام و جانشين من پس از رحلت من مىباشد ، چنان كه هارون نسبت به موسى عليه السّلام بود ، الا اينكه بعد از من پيامبرى نيست . سخنانش را بشنو و از او اطاعت كن ، زيرا كه هميشه بر مسير حق است . سپس نام او را تغيير داد و او را عبد اللّه ناميد .\r\nمرحوم صدوق ، همين روايت را به صورت مختصر و بدون ذيل آن ، از امام صادق عليه السّلام نقل مىكند و مىنويسد : اين مرد يهودى و فارس بود « 1 » و با منابع ديگر در ناميدن اين مرد به عبد اللّه اختلاف دارد و مىگويد : پيامبر صلّى اللّه عليه و آله او را اسيخت بن عبد اللّه ناميد . براى مطالعه بيشتر به مكاتيب الرسول ، ج 2 ، ص 379 مراجعه كنيد .\r\n( 1 )\r\n\r\nامان‌نامه براى بنى ثعلبه\r\nشايد كه در همين زمان ، هيأتى چهار نفره از بنى ثعلبه به رياست صيفى بن عامر نزد آن حضرت آمدند .\r\nابن سعد از مردى كه همراه اين هيأت بوده است ، روايت مىكند : وقتى كه آن حضرت صلّى اللّه عليه و آله در جعرانه بود ، ما كه چهار نفر بوديم بر آن حضرت صلّى اللّه عليه و آله وارد شديم و عرض كرديم : ما نمايندهء قوم خود هستيم كه اسلام را پذيرفته‌اند . چند روزى مهمان آن حضرت صلّى اللّه عليه و آله بوديم و سپس براى خداحافظى به خدمت وى رسيديم . او به بلال فرمود : هدايايى به آنان بده ، چنان كه به هيأت‌هاى ديگر مىدهى . بلال مقدارى نقره\r\n\r\n\r\n","description":"","footnote":"\r\n( 1 ) . همان ، ص 310 - 311 .\r\n","page_name":" 280 ","page_number":280},
  {"content":"\r\n\r\nآورد و گفت : پيش ما چيزى از درهم باقى نمانده است و سپس به هر كدام از ما پنج أوقيه « 1 » نقره داد . سپس براى صيفى بن عامر نوشت : « بسم اللّه الرحمن الرحيم ، اين حكمى است از محمد رسول خدا براى صيفى بن عامر بر بنى ثعلبة بن عامر . هر كس از ايشان كه نماز را به پاى دارد و زكات را بپردازد « 2 » و خمس غنائم و سهم فرستاده و برگزيدهء خدا را بپردازد ، در امان خدا و رسولش مىباشد » « 3 » .\r\n( 1 )\r\n\r\nانجام عمره از جعرانه\r\nگفته شد كه آن حضرت صلّى اللّه عليه و آله در جعرانه در جايگاه مسجدى كه در عدوة القصوى ، در پايين وادى قرار دارد ، نماز مىخواند . او از همان مسجد در شب چهارشنبه ، كه دوازده شب از ذى القعده باقى مانده بود ، براى عمره محرم شد . او تلبيه را قطع نكرد تا هنگامى كه در روز چهارشنبه ، كعبه را مشاهده كرد . آنگاه شتر را جلوى باب بنى شيبه ( در همان جايى كه بت هبل دفن شده بود ) خوابانيد و وارد مسجد الحرام شد .\r\nاو به سوى ركن حجر الاسود رفت و حجر را استلام كرد . سپس از آنجا به صورت هروله به سمت حجر اسماعيل حركت كرد و به همين صورت طواف را به اتمام رسانيد . سپس از مسجد خارج شد و سوار مركب خود شد و به سوى صفا رفت . هفت شوط سعى صفا و مروه را در حالى كه بر شتر سوار بود به جاى آورد . سپس در مروه از مركب پياده شد و سرش را خراش بن اميه يا ابو هند ، غلام بنى بياضه تراشيد و قربانى نداشت .\r\n( 2 ) آنگاه ابو موسى اشعرى و معاذ بن جبل را مأمور كرد تا به مردم قرآن و احكام دينى را بياموزند و عتّاب بن أسيد اموى « 4 » را امير مكه و حج قرار داد ، با اين شرط كه مزد او در هر روز ، يك درهم باشد . او مىگفت :\r\nرسول اللّه صلّى اللّه عليه و آله ، رزق مرا در هر روز يك درهم قرار داده است و به هيچ كس احتياجى ندارم . « 5 »\r\nو در المسترشد آمده است : آن حضرت در آن هنگام در أبطح اقامت داشت كه به عتاب دستور داد تا نماز ظهر و عصر و عشاء را براى مردم امامت كند و نماز صبح و مغرب را خودش امامت مىكرد . « 6 »\r\n\r\n\r\n","description":"","footnote":"\r\n( 1 ) . الطبقات الكبرى ، ج ، ص 298 .\r\n( 2 ) . در آينده نقل خواهد شد كه جمع‌آورى زكات از اول ماه محرم سال نهم هجرى شروع شد و همين باعث ترديد در اين نامه مىشود ، مگر اين كه اين نامه ، زمينه‌سازى براى شروع اين كار باشد .\r\n( 3 ) . الاصابة ، ج 2 ، به شمارهء 4111 . و نك : مكاتيب ، ج 2 ، ص 374 .\r\n( 4 ) . مغازى واقدى ، ج 2 ، ص 959 . عتاب از بنى اميه بود ، لكن اسلام آورد و مسلمان خوبى شد . چنان كه در المواهب آمده است ، در آن هنگام بيست‌ساله بود .\r\n( 5 ) . سيرهء ابن اسحاق ، ج 4 ، ص 143 .\r\n( 6 ) . المسترشد فى الامامة ، طبرسى شيعى ، ص 129 ، چاپ قم .\r\n","page_name":" 281 ","page_number":281},
  {"content":"\r\n\r\n( 1 )\r\n\r\nاولين هيأت طائف\r\nشيخ طوسى در امالى با سند خود از امام صادق عليه السّلام از جابر بن عبد اللّه انصارى روايت مىكند : هنگامى كه رسول خدا صلّى اللّه عليه و آله براى انجام عمره از جعرانه وارد مكه شد ، عده‌اى از اهل وجّ ، از طائف بر آن حضرت صلّى اللّه عليه و آله وارد شدند و اسلام خود و قومشان را اعلام كردند ، اما نماز و زكات « 1 » را نپذيرفتند !\r\nرسول خدا صلّى اللّه عليه و آله فرمود : هيچ خيرى در دينى كه ركوع و سجود در آن نباشد ، نيست ؛ قسم به كسى كه جانم در دست او است ، نماز را به پاى مىداريد و زكات را مىپردازيد و الّا مردى را به سوى شما مىفرستم كه همانند خودم است و گردن جنگجويان شما را خواهد زد و ذريهء شما را اسير خواهد كرد ! سپس دست على عليه السّلام را گرفت و بلند كرد و فرمود : آن مرد ، اين است . « 2 »\r\nسپس در شب پنج‌شنبه از مكه به سوى جعرانه رفت و گويى كه شب را در جعرانه به صبح آورد . در روز پنج‌شنبه ، وادى جعرانه را پشت سر گذاشت و وارد سرف در 25 كيلومترى مكه شد ، سپس به سوى مر الظهران « 3 » رفت كه دستور داده بود باقيماندهء غنائم در آنجا جمع‌آورى شود . آنگاه به سوى مدينه حركت كرد و در روز جمعه كه شش يا سه شب از ذى القعده باقى مانده بود ، وارد مدينه شد . « 4 »\r\n( 2 )\r\n\r\nآيات نازل شده دربارهء حنين\r\nدر روايات مربوط به نزول آيات و شأن نزول آنها ، مطلبى كه مربوط به حوادث بعد از فتح مكه ، از قبيل جنگ حنين و هوازن و ثقيف و طائف باشد ، نقل نشده است ، مگر آياتى كه مىفرمايد :  « وَ يَوْمَ حُنَيْنٍ إِذْ أَعْجَبَتْكُمْ كَثْرَتُكُمْ . . . »  . اين آيات در سورهء توبه قرار دارد كه تقريبا يك سال بعد از حنين و به هنگام بازگشت از جنگ تبوك در سال نهم هجرى نازل شده است ، مگر آياتى از سورهء نور كه بدان اشاره خواهد شد .\r\n( 3 )\r\n\r\nاسلام آوردن عروة بن مسعود و شهادتش\r\nگفته شد كه عروة بن مسعود ثقفى به جدش در مرزهاى يمن رفت تا ساختن منجنيق و قلعه خراب كن را از مردم آنجا ياد بگيرد . رسول خدا صلّى اللّه عليه و آله ثقفىها را محاصره كرد و قبل از آن كه عروة بازگردد ، دست از محاصره كشيد و به مدينه بازگشت .\r\n\r\n\r\n","description":"","footnote":"\r\n( 1 ) . گفته خواهد شد كه وجوب زكات از اول سال نهم هجرى بوده است .\r\n( 2 ) . امالى شيخ طوسى ، ص 504 - 505 ، حديث 1106 . به زودى دربارهء هيأت دوم آنها كه ده ماه بعد و در ماه رمضان سال نهم هجرى وارد مدينه شد ، صحبت خواهيم كرد .\r\n( 3 ) . مغازى واقدى ، ج 2 ، ص 959 .\r\n( 4 ) . شش شب در سيرهء ابن هشام ، ج 4 ، ص 143 - 144 و سه شب در مغازى واقدى ، ج 2 ، ص 960 و 973 آمده است .\r\n","page_name":" 282 ","page_number":282},
  {"content":"\r\n\r\nشايد كه عروة ، وعده و وعيدهاى رسول اكرم صلّى اللّه عليه و آله را نسبت به ثقفىها شنيده بود و به شدت متأثر شده بود . واقدى مىنويسد : گفته شده است كه او در بين مكه و مدينه به پيامبر اكرم صلّى اللّه عليه و آله ملحق شد و درست‌تر اين است كه بگوييم در ذى الحجهء سال هشتم هجرى در مدينه خدمت آن حضرت صلّى اللّه عليه و آله رسيد .\r\n( 1 ) او خودش را صاحب مقام و جايگاه خاصى در ميان ثقيف مىدانست و مىگفت : اگر آنها مرا در خواب بيابند ، به خاطر احترام ، مرا بيدار نخواهند كرد ! او خود را بسيار محبوب آنها مىدانست و مىگفت :\r\nاى رسول خدا ، من در چشم آنان ، از كودكانشان عزيزتر و دوست‌داشتنىتر هستم ! و از آنجا كه دوست داشت در هر كارى پيش قدم باشد ، مىخواست كه از اولين افراد ثقيف باشد كه اسلام آورده و آنها را به اسلام دعوت كرده است ؛ از اين رو به آن حضرت صلّى اللّه عليه و آله عرض كرد : به خدا قسم كه چنين دينى را نديده‌ام كه كسى براى تبليغ آن رفته باشد . من براى اصحاب و قوم خود ، بهترين وارد شونده خواهم بود و هيچ فرستاده‌اى بر قوم خود وارد نشده است كه چيزى بهتر از اين دين را براى آنان به ارمغان برده باشد ! اى رسول خدا صلّى اللّه عليه و آله ، شما مىدانيد كه من در جاهاى بسيارى ، از پيش قدم‌ها بوده‌ام و در اينجا هم مىخواهم كه از اولين‌ها باشم .\r\nپيامبر صلّى اللّه عليه و آله به وى فرمود : آنان تو را مىكشند ! عرض كرد : اى رسول خدا ، من در چشم آنها از كودكانشان عزيزتر هستم ؛ اما پيامبر صلّى اللّه عليه و آله به وى اجازه نداد .\r\nسپس او دوباره سخنان خود را تكرار كرد و در ضمن گفت : اى رسول خدا ، آن قدر براى من احترام قائل هستند كه اگر مرا در خواب بيابند ، مرا بيدار نخواهند كرد ! اما با اين حال ، پيامبر صلّى اللّه عليه و آله به وى اجازه نداد .\r\nاو براى سومين بار درخواست خودش را مطرح كرد تا اين كه آن حضرت صلّى اللّه عليه و آله فرمود : اگر مىخواهى ، برو . او به سرعت و در عرض پنج روز خودش را به طائف رسانيد و در هنگام نماز عشاء بر آن‌ها وارد شد .\r\n( 2 ) از آداب و رسوم آنها اين بود كه هر مسافرى به محض ورود به طائف ، پيش بت لات مىرفت و سر خود را مىتراشيد ، اما او چنين نكرد . عده‌اى پيش او آمدند و به رسم جاهليت گفتند : أنعم مساء ! او جواب آنان را به رسم جاهليت نداد ؛ بلكه گفت : بر شما باد كه همانند اهل بهشت به هم سلام كنيد ! سپس گفت : اى قوم من ، آيا مرا متهم مىكنيد كه چرا مسلمان شده‌ام ؟ ! آيا نمىدانيد كه من از اشراف و ثروتمندان و از صاحب منصبان شما بوده‌ام ؟ ! به درستى كه چيزى مرا به پذيرش اسلام وادار نكرد ، مگر اينكه ديدم نبايد كسى از آن روى برگرداند ! نصيحت مرا بپذيريد و از من روىگردان نباشيد . به خدا قسم كه كسى براى قوم خود ، چيزى بهتر از آنچه براى شما آورده‌ام ، نياورده است !\r\n\r\n","description":"","footnote":"","page_name":" 283 ","page_number":283},
  {"content":"\r\n\r\n( 1 ) گفتند : وقتى كه ديديم پيش بت لات نرفتى و در پيشگاه او سرت را نتراشيدى ، فهميديم كه متمايل به اسلام شده‌اى .\r\nآنها به اذيت و آزار وى پرداختند ، اما او صبر مىكرد . تا اينكه فجر طلوع كرد . او به پشت بام خانهء خود رفت و اذان گفت ! أوس بن عوف از بنى مالك يا وهب بن جابر از أحلاف به سوى او تيرى پرتاب كرد .\r\nتير به رگ دستش اصابت كرد و خون‌ريزى آن بند نمىآمد . او ديد كه عده‌اى از اقوامش مسلح شده‌اند تا انتقام او را از آن شخص بگيرند . او گفت : او را به خاطر من نكشيد . من خون خودم را بخشيدم تا بين شما صلح و آرامش برقرار باشد . اين كرامتى بود كه خداوند به من عنايت كرد تا در راه تبليغ دين شهيد شوم .\r\nشهادت مىدهم كه محمد فرستادهء خدا است و او به من خبر داده بود كه شما مرا به قتل مىرسانيد ! حال مرا در كنار شهدايى كه به هنگام محاصرهء طائف به شهادت رسيده‌اند ، دفن كنيد . سپس جان سپرد .\r\nپسرش ابو مويلح بن عروة به قوم خود گفت : هيچ‌گاه با شما كه عروة را به قتل رسانديد در يك‌جا زندگى نمىكنم ! پسر عمويش قارب بن أسود بن مسعود كه فرماندهء أحلاف ثقيف در حنين بود نيز به او پيوست و بنا به وصيت عروة ، او را در كنار شهداى جنگ حنين دفن كردند . سپس به مدينه رفتند و پيش رسول خدا صلّى اللّه عليه و آله اسلام آوردند . هنگامى كه آن حضرت صلّى اللّه عليه و آله از شهادت عروة به دست قوم خودش آگاه شد ، فرمود : مثل عروه ، مثل اصحاب ياسين در سورهء يس است كه قوم خودش را به سوى خدا دعوت كرد ، اما او را كشتند ! سپس آنها پيش مغيرة بن شعبه منزل كردند . « 1 »\r\n( 2 )\r\n\r\nوفات زينب دختر رسول خدا صلّى اللّه عليه و آله\r\nاو همسر پسر خاله‌اش ابو العاص بن ربيع أموى بود و از او دو فرزند به نام‌هاى : على و امامة « 2 » داشت . او در حالى كه حامله بود به سوى مدينه هجرت كرد كه در طول مسير ، هبار بن أسود با نيزه به كجاوهء او حمله كرد و او بچه‌اش را سقط كرد . پس از آنكه شوهرش ابو العاص مسلمان شد ، زينب كه از او جدا شده بود ، پيش وى بازگشت ، اما به خاطر آن سقط جنين ، ديگر حامله نشد . همسرش همراه پيامبر صلّى اللّه عليه و آله براى فتح مكه حركت كرد و سپس در جنگ حنين شركت كرد . آنگاه همراه على در سريه‌اى به خثعم در اطراف طائف شركت كرد . چند روزى از بازگشت ابو العاص به مدينه نگذشته بود كه زينب از دنيا رفت و بدين ترتيب از فرزندان پيامبر صلّى اللّه عليه و آله تنها فاطمه عليها السّلام باقى مانده بود .\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 960 - 962 . آنها پيش مغيره ماندند تا قوم آنها در طائف اسلام را پذيرفتند و آنگاه بازگشتند .\r\n( 2 ) . على در زمان خلافت عمر از دنيا رفت و امامه همان كسى است كه فاطمه به على عليه السّلام وصيت كرد تا بعد از رحلتش با او ازدواج كند . على عليه السّلام پنجاه روز پس از رحلت فاطمه عليها السّلام با امامه ازدواج كرد و او در سال پنجاه هجرى از دنيا رفت ، ( بحار الانوار ، ج 21 ، ص 183 - 184 به نقل از باب هشتم كتاب المنتقى ) .\r\n","page_name":" 284 ","page_number":284},
  {"content":"\r\n\r\n( 1 )\r\n\r\nسورهء نور\r\nسورهء بعدى كه نازل شده است ، سورهء نور مىباشد . در اين سوره به بعضى از احكام و حدود و از جمله حدّ زنا اشاره شده است و مىفرمايد :\r\n « الزَّانِيَةُ وَ الزَّانِي فَاجْلِدُوا كُلَّ واحِدٍ مِنْهُما مِائَةَ جَلْدَةٍ . . . »  ؛ به هر يك از زن و مرد زناكار صد ضربهء شلاق بزنيد . . .\r\nقمى در تفسير خود مىنويسد : اين آيه ، ناسخ آيه‌اى است كه مىفرمايد :\r\n « وَ اللَّاتِي يَأْتِينَ الْفاحِشَةَ مِنْ نِسائِكُمْ فَاسْتَشْهِدُوا عَلَيْهِنَّ أَرْبَعَةً مِنْكُمْ فَإِنْ شَهِدُوا فَأَمْسِكُوهُنَّ فِي الْبُيُوتِ حَتَّى يَتَوَفَّاهُنَّ الْمَوْتُ أَوْ يَجْعَلَ اللَّهُ لَهُنَّ سَبِيلًا »  « 1 » ؛ و از زنان شما ، كسانى كه مرتكب زنا مىشوند ، چهار تن از ميان خود بر آنان گواه گيريد ؛ پس اگر شهادت دادند ، آنان را در خانه‌ها نگاه داريد تا مرگشان فرارسد يا خدا راهى براى آنان قرار دهد .\r\n( 2 ) چنين به نظر مىرسد كه منظور وى از نسخ ، مطلبى باشد كه در كافى با سند وى از امام باقر عليه السّلام روايت شده است كه فرمود : سورهء نور بعد از سورهء نساء نازل شده كه در آن آمده است :  « وَ اللَّاتِي يَأْتِينَ الْفاحِشَةَ »  تا آنجا كه مىفرمايد :  « أَوْ يَجْعَلَ اللَّهُ لَهُنَّ سَبِيلًا »  . كه سبيل همان است كه خداى تعالى فرموده است :  « الزَّانِيَةُ وَ الزَّانِي فَاجْلِدُوا كُلَّ واحِدٍ مِنْهُما . . . »  « 2 »\r\nبر خلاف آنچه كه انتظار مىرود ، هيچ خبرى دربارهء سبب نزول سوره يا آيه‌اى از آن ، به دست ما نرسيده است و تنها در مورد آيهء :\r\n « الزَّانِي لا يَنْكِحُ إِلَّا زانِيَةً أَوْ مُشْرِكَةً وَ الزَّانِيَةُ لا يَنْكِحُها إِلَّا زانٍ أَوْ مُشْرِكٌ وَ حُرِّمَ ذلِكَ عَلَى الْمُؤْمِنِينَ  « 3 »  »  ؛ مرد زناكار ، جز زن زناكار يا مشرك را به همسرى نگيرد و زن زناكار را جز مرد زناكار يا مشرك به زنى نگيرد و بر مؤمنان اين حرام گرديده است .\r\n( 3 ) مرحوم قمى در تفسير خود مىنويسد : اين آيه در مورد : ساره ، حنتمه و رباب نازل شده است كه در مكه مشهور به زناكارى بودند و خداوند ازدواج با آنها را حرام كرد . « 4 »\r\n( 4 ) و شيخ طوسى در تبيان از امام باقر عليه السّلام روايت كرده است : اين آيه در مورد زنانى نازل شده است كه پرچم مخصوصى در بالاى در خانهء خود نصب كرده بودند و ازدواج با غير آنها جايز است و حتى آنها را\r\n\r\n\r\n","description":"","footnote":"\r\n( 1 ) . نساء ( 4 ) ، 15 و خبر در تفسير قمى ، ج 2 ، ص 95 آمده است .\r\n( 2 ) . از كافى در الميزان ، ج 15 ، ص 83 .\r\n( 3 ) . نور ( 24 ) ، 3 .\r\n( 4 ) . تفسير قمى ، ج 2 ، ص 95 - 96 .\r\n","page_name":" 285 ","page_number":285},
  {"content":"\r\n\r\nاز فسق و فجور بازمىدارد . « 1 »\r\nوى در ادامه مىنويسد : از عبد اللّه بن عباس و ابن عمر روايت شده است : يكى از مسلمانان از پيامبر صلّى اللّه عليه و آله اجازه خواست تا يكى از زنان صاحب پرچم را براى سفاح تزويج كند ، اما خداوند اين آيه را نازل فرمود . و مجاهد و شعبى و زهرى نيز آن را روايت كرده‌اند و زنى كه براى ازدواج با او از آن حضرت صلّى اللّه عليه و آله اجازه خواسته شد ، امّ مهزول بود . « 2 »\r\n( 1 ) طبرسى هم در مجمع آنچه را كه شيخ طوسى ذكر كرده است ، نقل كرده و از امام باقر و صادق عليهما السّلام اضافه نموده است : آنان مردان و زنانى بودند كه در زمان رسول خدا صلّى اللّه عليه و آله به زناكارى مشهور بودند و خداوند مؤمنان را از ازدواج با اين افراد نهى كرد . « 3 »\r\n( 2 ) خبر مرحوم قمى تصريح مىكند كه آيه در شأن زنان مكه بوده است و اين اقتضاء مىكند كه آيه پس از فتح مكه نازل شده باشد و اين ذكر نشده است . البته اين مطلب هيچ منافاتى با مدنى بودن سوره ندارد .\r\nعدم ذكر سبب خاصى براى نزول اين سوره ، يا آياتى از آن و وجود فساد و فحشاء در مكه و تأكيد آن حضرت صلّى اللّه عليه و آله به هنگام بيعت با زنان مكه بر اجتناب در زناكارى ، و نزول سورهء نور ، بعد از سورهء نصر و قبل از سورهء حجرات در اول سال نهم هجرى ؛ اين احتمال را تقويت مىكند كه سوره ، بعد از فتح مكه نازل شده است ، اگر چه اين دلايل نقل نشده است .\r\n( 3 ) در اسباب النزول واحدى نيشابورى در ضمن خبرى از عكرمة ، از ابن عباس آمده است : دربارهء زناكاران مكه ، آيهء :  « الزَّانِي لا يَنْكِحُ »  نازل شد . زنان زناكار در مكه زياد بودند كه نه نفر از آنها صاحب پرچم و عبارت بودند از : ام مهدون يا ام مهزول ؛ كنيز سائب بن ابى سائب مخزومى ، ام غليظ كنيز صفوان بن اميه مخزومى ، قرينة يا فرتنه كنيز هشام بن ربيعه مخزومى ، ام سويد كنيز عمرو بن عثمان مخزومى ، حيّهء قبطيه كنيز عاص بن وائل سهمى ، جلاله كنيز سهيل بن عمرو عامرى ، شريفه كنيز زمعة بن اسود و مريه كنيز ابن مالك بن سبّاق .\r\n\r\nشايعه‌پراكنى منافقين\r\n( 4 ) رسول خدا صلّى اللّه عليه و آله در روز جمعه ، دوم رمضان ، بعد از نماز عصر براى فتح مكه از مدينه خارج شد . « 4 » او پس\r\n\r\n\r\n","description":"","footnote":"\r\n( 1 ) . تبيان ، ج 7 ، ص 408 . آيهء 26 از همين سورهء كه مىفرمايد :  « الْخَبِيثاتُ لِلْخَبِيثِينَ وَ الْخَبِيثُونَ لِلْخَبِيثاتِ »  بر همين مطلب حمل مىشود ، چنان كه در مجمع البيان ، ج 7 ، ص 213 بدان اشاره شده است .\r\n( 2 ) . همان ، ج 7 ، ص 407 .\r\n( 3 ) . مجمع البيان ، ج 7 ، ص 197 - 198 . و چنان كه در الميزان ، ج 15 ، ص 83 - 84 آمده است : اين دو خبر همان است كه كلينى آنها را از محمد بن سالم ، از امام باقر عليه السّلام و از زراره ، از امام صادق عليه السّلام روايت كرده است .\r\n( 4 ) . اعلام الورى ، ج 1 ، ص 215 .\r\n","page_name":" 286 ","page_number":286},
  {"content":"\r\n\r\nاز سه ماه ، در روز جمعه كه سه روز از ذى القعده باقى مانده بود وارد مدينه شد . « 1 »\r\nآن حضرت صلّى اللّه عليه و آله زينب و ام سلمه « 2 » را همراه خودش برده بود و بقيهء همسرانش را باقى گذارده بود . از جمله ماريهء قبطيه را در مشربهء ام ابراهيم ساكن كرده بود . پيش ماريه ، آزاد كرده يا پسر عموى او به نام مأبور يا جريح قبطى رفت و آمد مىكرد . او را پدرش يا مقوقس اسكندرى به عنوان خادم همراه ماريه فرستاده بود . اين فرد عقيم و بلكه مقطوع الذكر « 3 » بود و بدين خاطر اين كار را انجام داده بودند كه از جانب او اطمينان كامل داشته باشند .\r\n( 1 ) در مورد ساكن شدن ماريه در مشربهء ام ابراهيم ، هوويش عايشه مىگويد : ماريه موهاى مجعدى داشت و زيبا بود ، براى همين رسول خدا صلّى اللّه عليه و آله او را دوست مىداشت ؛ از اين رو عليه هيچ يك از همسران پيامبر صلّى اللّه عليه و آله به اندازهء ماريه بدگويى و سخن‌چينى نكردم . . . پس از اذيت و آزارهاى ما ، رسول خدا صلّى اللّه عليه و آله ماريه را به مشربهء ام ابراهيم منتقل كرد و خودش پيش او رفت و آمد مىكرد . اين باعث شد كه حسادت ما عليه او بيشتر شود و پس از آن كه از رسول خدا صلّى اللّه عليه و آله حامله شد ، در حالى كه همهء ما از آن محروم بوديم ، اين حسادت و كينه شديدتر شد . « 4 »\r\nابن سعد با سند خود از أنس بن مالك روايت كرده است : غلام قبطى ، به مشربهء ام ابراهيم رفت و آمد مىكرد و براى او آب و هيزم مىبرد ، اما مردم مىگفتند : يك مرد عجمى بر زن عجمى وارد مىشود ! « 5 » بلكه حاكم در مستدرك با سند خود از عايشه روايت كرده است : همراه ماريه ، پسر عمويش بود كه اهل افك مىگفتند : محمد به خاطر نداشتن فرزند ، فرزندى را كه از ديگرى منعقد شده است را فرزند خود خوانده است ! « 6 »\r\nحاملگى ماريه در اوايل ماه رجب سال هشتم يعنى دو ماه قبل از حركت آن حضرت صلّى اللّه عليه و آله آشكار شده بود . و هنگام حركت آن حضرت صلّى اللّه عليه و آله به سوى مكه در ماه رمضان ، حاملگىاش كاملا مشهود بود « 7 » ، اما در مدت سه ماهى كه آن حضرت صلّى اللّه عليه و آله از زنانش و از ماريه غايب بود ، حقد و حسد زنانه و كينه و عداوت منافقان باعث شد كه شايعه‌سازى و شايعه‌پراكنى قوت بگيرد و ماريه به زناكارى متهم شود .\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 960 - 973 .\r\n( 2 ) . همان ، ج 2 ، ص 926 .\r\n( 3 ) . تفسير قمى ، ج 2 ، ص 318 ؛ امالى ، مرتضى ، ج 1 ، ص 77 ؛ صحيح مسلم ، ج 8 ، ص 119 ؛ الطبقات الكبرى ، ج 8 ، ص 154 - 155 ؛ مستدرك حاكم ، ج 4 ، ص 39 - 40 .\r\n( 4 ) . الطبقات الكبرى ، ج 8 ، ص 153 .\r\n( 5 ) . الطبقات الكبرى ، ج 8 ، ص 154 .\r\n( 6 ) . همان ، ج 4 ، ص 39 .\r\n( 7 ) . زيرا ولادت ابراهيم در اوايل ماه ذى الحجّه سال هشتم هجرى رخ داد .\r\n","page_name":" 287 ","page_number":287},
  {"content":"\r\n\r\nهمين باعث شد كه وقتى رسول خدا صلّى اللّه عليه و آله پس از سه ماه به مدينه بازگشت و پيش ماريه رفت ، از ناراحتى به خاطر اين شايعهء زشت ، مثل ديگ مىجوشيد !\r\n\r\nحد تهمت‌زنندگان\r\n( 1 ) از انس بن مالك نقل شد كه مردم منافق دربارهء غلامى كه پيش ماريهء قبطيه رفت و آمد مىكرد ، مىگفتند :\r\nغلام عجمى است كه بر كنيز عجمى وارد مىشود . « 1 » و حاكم در مستدرك از عايشه روايت كرد : همراه ماريه پسر عمويش بود كه اهل افك مىگفتند : محمد به خاطر علاقه به فرزند ، راضى شده است كه فرزند ديگرى را فرزند خود بداند ! « 2 »\r\nشكى نيست كه متهم كردن ماريهء قبطيه ، از مصاديق بارز تهمت زدن به زنان عفيف بوده است و خداوند در آيهء چهارم سورهء نور كه در همين ايام نازل شده بود ، مىفرمايد :\r\n « وَ الَّذِينَ يَرْمُونَ الْمُحْصَناتِ ثُمَّ لَمْ يَأْتُوا بِأَرْبَعَةِ شُهَداءَ فَاجْلِدُوهُمْ ثَمانِينَ جَلْدَةً . . .  « 3 »  »  ؛ كسانى كه نسبت زنا به زنان شوهردار مىدهند ، سپس چهار گواه نمىآورند ، هشتاد تازيانه به آنان بزنيد . . .\r\nاما هيچ روايتى را نداريم كه شأن نزول آيهء فوق را حادثهء مربوط به ماريهء قبطيه بداند .\r\n( 2 )\r\n\r\nحكم لعان\r\nحكم لعان در آيات ششم تا دهم سورهء نور مورد بحث قرار گرفته است . لعان اين است كه مردى به همسرش تهمت مىزند ، اما شاهدى ندارد .\r\n( 3 ) مرحوم قمى در تفسير خود نقل مىكند : وقتى رسول خدا صلّى اللّه عليه و آله در سال نهم هجرى از غزوهء تبوك بازگشت ، عويمر بن ساعده عجلانى انصارى پيش وى آمد و عرض كرد : اى رسول خدا ، شريك بن سمحاء با همسرم زنا كرده و زن من از او حامله شده است ! آن حضرت صلّى اللّه عليه و آله صورت خود را از او برگرداند . او دوباره سخن خود را تكرار كرد و آن حضرت روى از او برگرداند تا اين عمل چهار بار تكرار شد . آنگاه رسول خدا صلّى اللّه عليه و آله برخاست و وارد منزلش شد كه آيات لعان بر او نازل شد .\r\nآن حضرت صلّى اللّه عليه و آله از منزل خارج شد و پس از اقامهء نماز عصر ، عويمر را فراخواند و فرمود : همسرت\r\n\r\n\r\n","description":"","footnote":"\r\n( 1 ) . الطبقات الكبرى ، ج 8 ، ص 154 .\r\n( 2 ) . مستدرك حاكم ، ج 4 ، ص 39 .\r\n( 3 ) . نور ( 24 ) ، 4 .\r\n","page_name":" 288 ","page_number":288},
  {"content":"\r\n\r\nرا بياور كه دربارهء شما قرآن نازل شده است ! او همسرش را از سخن رسول خدا صلّى اللّه عليه و آله مطلع كرد . زن او كه صاحب شرافت و مقام در ميان اقوام خود بود ، همراه عده‌اى از آن‌ها نزد رسول خدا صلّى اللّه عليه و آله آمد . پس از ورود آن‌ها ، پيامبر صلّى اللّه عليه و آله به عويمر فرمود : جلوى منبر بياييد و همديگر را لعن كنيد . عويمر پرسيد : چگونه ؟\r\nفرمود : پيش بيا و بگو : خدا را شاهد مىگيرم كه در آنچه به همسرم نسبت مىدهم ، راستگو هستم . او پيش آمد و اين عبارت را گفت : رسول خدا صلّى اللّه عليه و آله فرمود : آن را دوباره بگو تا اينكه چهار مرتبه آن را تكرار كرد .\r\nآنگاه هنگام بيان مرتبهء پنجم ، فرمود : بگو : لعنت خدا بر تو باشد اگر در اين نسبت دادن از دروغگويان باشى . او اين را هم گفت . پس از آن رسول خدا صلّى اللّه عليه و آله فرمود : اگر دروغگو باشد ، اين لعنت به حقيقت خواهد پيوست . سپس به او فرمود : برو كنار . او كنار رفت .\r\n( 1 ) آنگاه به زنش فرمود : همان گونه كه عويمر شهادت داد ، شهادت بده و الّا حدّ الهى را بر تو جارى مىكنم . او به صورت اقوام خود نگاه كرد و گفت : من در اين هنگامهء غروب صورت قوم خود را سياه نمىكنم ! سپس كنار منبر رفت و گفت : شهادت مىدهم كه عويمر بن ساعده به دروغ اين نسبت را به من داده است ! پيامبر صلّى اللّه عليه و آله فرمود : آن را دوباره بگو . او تا چهار مرتبه آن را تكرار كرد . سپس رسول خدا صلّى اللّه عليه و آله فرمود كه در مرتبهء پنجم خودت را لعنت كن ، اگر عويمر از راستگويان باشد ! او خودش را لعنت كرد اگر دروغ بگويد . آن حضرت صلّى اللّه عليه و آله فرمود : واى بر تو ، واى بر تو ، بدان كه اين لعنت به حقيقت خواهد پيوست ، اگر از دروغگويان باشى !\r\n( 2 ) سپس رسول خدا صلّى اللّه عليه و آله به شوهرش فرمود : برو ، ديگر تا أبد اين زن براى تو حلال نيست ! او عرض كرد : اى رسول خدا ، اموالى را كه هزينه كرده‌ام چه مىشود ؟ ! فرمود : اگر از دروغگويان باشى كه اين اموال از همسرت نسبت به تو دور تر است و اگر از راستگويان باشى ، اموال در مقابل استفاده‌اى است كه از او برده‌اى .\r\nسپس فرمود : اگر بچه‌اى كه به دنيا مىآيد ، داراى موى مجعد و چشم‌هايى كوچك و ساق پاهايى باريك بود ، مربوط به رابطهء ناپسند است ؛ زيرا شريك باديه‌نشين چنين اوصافى داشت . و اگر داراى موهاى صاف و چشم‌هاى سياه بود ، مال پدرش مىباشد « 1 » .\r\n( 3 ) اين در حالى كه شيخ طوسى در تبيان از ابن عباس روايت كرده است . اين آيه در مورد هلال بن اميه و همسرش نازل شده است و مرحوم طبرسى در مجمع البيان از عكرمة ، از ابن عباس روايت كرده است :\r\nهنگامى كه آيهء :  « وَ الَّذِينَ يَرْمُونَ الْمُحْصَناتِ ثُمَّ لَمْ يَأْتُوا بِأَرْبَعَةِ شُهَداءَ »  نازل شد ، سعد بن عبادة گفت : اگر بر\r\n\r\n\r\n","description":"","footnote":"\r\n( 1 ) . تفسير قمى ، ج 2 ، ص 98 - 99 . بيان اين اوصاف ، تبيين واقع قضيه است و هيچ حجيتى را به همراه ندارد و بدان قياس نمىشود .\r\n","page_name":" 289 ","page_number":289},
  {"content":"\r\n\r\nخانواده‌ام وارد شوم و ببينم كه مردى او را در بغل گرفته است ، نبايد او را فرارى بدهم تا چهار شاهد بياورم ؟ ! به خدا قسم كه مزاحم او نمىشوم تا از كار خود فارغ شود و برود ! زيرا اگر آنچه را كه ديده‌ام ، بازگو نمايم ، مجبورم كه هشتاد تازيانه را تحمل كنم !\r\n( 1 ) پيامبر اسلام صلّى اللّه عليه و آله به انصار فرمود : اى جماعت انصار ، آيا نمىشنويد كه بزرگ شما چه مىگويد ؟\r\nعرض كردند : اى رسول خدا ، او را سرزنش نكنيد ، زيرا مردى غيرتمند است و تا حال با هيچ زن بىحيا و هرزه‌اى ازدواج نكرده است ! و هيچ زنى را طلاق نداده است كه يكى از ما جرأت كند با او ازدواج نمايد ! سعد بن عبادة عرض كرد : اى رسول خدا ، پدر و مادرم به فدايت ، به خدا قسم مىدانم كه اين حكم از جانب خدا و حق است ، اما از آن تعجب كردم و اين حرف را زدم . آن حضرت صلّى اللّه عليه و آله فرمود : همانا خداوند از غير اين حكم ابا مىكند . و سعد گفت : صدق اللّه و صدق رسوله .\r\nو از حسن روايت كرده است : سعد عرض كرد : آيا مىگوييد كه اگر مردى ، كسى را ديد كه با همسرش زنا مىكند و او را كشت ، او را قصاص مىكنيد و اگر خبر داد كه كسى را ديده است كه با همسرش زنا كرده است ، به او هشتاد تازيانه مىزنيد ؟ ! آيا او حق ندارد كه زناكار را با شمشير بزند ؟ ! پيامبر صلّى اللّه عليه و آله فرمود :\r\nشمشير به عنوان شاه - مىخواست بگويد شاهد - و سكوت كرد . آنگاه فرمود : اگر از مستى و خشم پيروى و اطاعت نشده باشد .\r\n( 2 ) و از ضحاك از ابن عباس روايت كرده است : عاصم بن عدى عرض كرد : اى رسول خدا ، اگر مردى ، كسى را با همسرش ببيند و خبر بدهد كه هشتاد تازيانه مىخورد و اگر به دنبال جمع‌آورى چهار شاهد برود كه كار از كار گذشته است ! آن حضرت صلّى اللّه عليه و آله فرمود : اى عاصم ، آيه همين طور نازل شده است . . . !\r\nآنگاه عاصم به سوى منزل خود حركت كرد . در مسير هلال بن اميه در حالى كه آيه استرجاع را مىگفت ، نزد وى آمد ! عاصم پرسيد : چه شده است ؟ جواب داد : خبر بدى دارم . به منزل رفتم كه شريك بن سمحا را ديدم كه بر روى زنم خوله خوابيده است ! آن دو نزد پيامبر صلّى اللّه عليه و آله بازگشتند . هلال آنچه را ديده بود ، بازگو كرد . « 1 » او گفت : پس از عشا پيش همسرم رفتم كه او را با مردى ديدم و با گوش‌هايم سخنانش را شنيدم ! رسول خدا صلّى اللّه عليه و آله از اين خبر ناراحت شد ، به گونه‌اى كه آثار آن در چهره‌اش مشخص شد . هلال عرض كرد : اى رسول خدا ، مىبينم كه از سخن من ناراحت شده‌اى ! خدا مىداند كه من راست مىگويم و اميدوارم كه خداوند راه فرجى را براى من قرار دهد . آن حضرت صلّى اللّه عليه و آله مىخواست كه او را بزند ، اما حالت وحى او را فراگرفت و خداوند نازل فرمود :\r\n « وَ الَّذِينَ يَرْمُونَ أَزْواجَهُمْ وَ لَمْ يَكُنْ لَهُمْ شُهَداءُ إِلَّا أَنْفُسُهُمْ فَشَهادَةُ أَحَدِهِمْ أَرْبَعُ شَهاداتٍ بِاللَّهِ \r\n\r\n\r\n","description":"","footnote":"\r\n( 1 ) . مجمع البيان ، ج 7 ، ص 201 .\r\n","page_name":" 290 ","page_number":290},
  {"content":"\r\n\r\n إِنَّهُ لَمِنَ الصَّادِقِينَ  « 1 »  »  ؛ و كسانى كه به همسران خود نسبت زنا مىدهند و جز خودشان گواهان ديگرى ندارند ، هر يك از آنان بايد چهار بار به خدا سوگند ياد كند كه او قطعا از راستگويان است .\r\nآنگاه رسول خدا صلّى اللّه عليه و آله فرمود : اى هلال ، بشارت مىدهم كه خدا راه فرجى براى تو قرار داد ! او عرض كرد : من از خدا اميد داشتم كه فرجى براى من قرار دهد . آنگاه فرمود : به دنبال همسر هلال برويد . « 2 »\r\n( 1 ) پيامبر صلّى اللّه عليه و آله از خوله پرسيد : همسرت چه مىگويد : جواب داد : اى رسول خدا ، همانا ابن سمحا پيش ما مىآمد و در منزل ما اقامت مىكرد تا چيزى از قرآن ياد بگيرد . در اين ميان گاهى همسرم او را در خانه تنها مىگذاشت و بيرون مىرفت و حال نمىدانم كه غيرتمندىاش باعث شده تا به من شك كند يا از نفقه دادن بخل مىورزد ؟ ! « 3 »\r\nآن حضرت صلّى اللّه عليه و آله لعان را بين ايشان جارى كرد و آن دو را از هم جدا نمود . آنگاه فرمود : فرزند مال اين زن است و به پدرى منسوب نمىشود و به ديگرى داده نمىشود . سپس فرمود : اگر چنين نشانه‌هايى داشت ، مال پدرش مىباشد و اگر چنين نشانه‌هايى داشت ، مال فرد ديگر مىباشد . « 4 »\r\nدر اين اخبار اشاره نشده است كه قضيه مربوط به بعد از غزوهء تبوك مىباشد ، بلكه در آنها آمده است كه مربوط به بعد از نزول دو آيهء قذف مىباشد . ظاهرا اين حوادث مربوط به قذف بوده و در همان زمان نزول آيات مربوطه رخ داده است و شايد كه از حكمت‌هاى پروردگار عالم بوده است كه اين دو حادثه در آن برههء از زمان رخ داده است تا براى ديگران عبرت باشد .\r\n( 2 )\r\n\r\nآيات إفك\r\nآيات افك از اول آيهء يازدهم تا آخر آيهء بيست و ششم را شامل مىشود . مرحوم طباطبايى مىنويسد :\r\nشيعه روايت كرده است كه متهم شده در جريان إفك ، ماريهء قبطيه ، ام ابراهيم بود كه مقوقس پادشاه اسكندريه او را به پيامبر صلّى اللّه عليه و آله بخشيده بود . « 5 »\r\n( ) قبل از وى هم قمى در تفسيرش نوشته است : خاصه ( شيعه ) روايت كرده است كه اين آيات در مورد ماريهء قبطيه و تهمتى كه به وى زده بودند ، نازل شده است . « 6 »\r\n\r\n\r\n","description":"","footnote":"\r\n( 1 ) . نور ( 24 ) ، 6 .\r\n( 2 ) . مجمع البيان ، ج 7 ، ص 202 .\r\n( 3 ) . همان ، ج 7 ، ص 201 .\r\n( 4 ) . همان ، ج 7 ، ص 202 .\r\n( 5 ) . الميزان ، ج 15 ، ص 89 .\r\n( 6 ) . تفسير قمى ، ج 2 ، ص 99 .\r\n","page_name":" 291 ","page_number":291},
  {"content":"\r\n\r\n( 1 ) شايد كه اين آيات ، بشارت جبرئيل به رسول خدا صلّى اللّه عليه و آله باشد كه خداوند ماريه را از تهمت مبرّا كرده است و فرزندى كه در شكم وى مىباشد ، پسرى است كه شبيه‌ترين مردم به وى مىباشد .\r\nدر حديثى كه متقى هندى در كنز العمال از معجم طبرانى روايت كرده ، آمده است : آن حضرت صلّى اللّه عليه و آله به عمر بن خطاب فرمود : اى عمر ، آيا به تو خبر ندهم كه جبرئيل بر من نازل شد و خبر داد كه خداى عز و جل ماريه و همراهش را از آنچه ذهن مرا مشغول كرده بود ، مبرا دانسته و بشارت داده است : بچه‌اى كه در شكم وى مىباشد ، پسرى است كه شبيه‌ترين مردم به من است و دستور داده است كه اسم او را ابراهيم بگذارم . « 1 »\r\n( 2 )\r\n\r\nميلاد ابراهيم\r\nدر يكى از شب‌هاى ماه ذى الحجهء سال هشتم هجرى ، درد زايمان ، ماريه قبطيه را فراگرفت و آزاد كردهء آن حضرت صلّى اللّه عليه و آله ، سلمى همسر آزادكرده‌اش ابو رافع قبطى او را در زايمان كمك كرد .\r\nدر آن شب جبرئيل بر پيامبر اكرم صلّى اللّه عليه و آله نازل شد و بر او سلام كرد و او را از ميلاد نوزاد و نام وى با خبر كرد ؛ زيرا خطاب به وى فرمود : السلام عليك يا ابا ابراهيم ! آن حضرت صلّى اللّه عليه و آله به كسانى كه در حضورش بودند ، بشارت داد و فرمود : امشب فرزندى از من به دنيا آمده است كه او را به اسم پدرم ، ابراهيم ناميدم .\r\nسلمى پيش همسرش ابو رافع رفت و به او مژده داد كه ماريه فرزندى به دنيا آورده است . ابو رافع پيش پيامبر اكرم صلّى اللّه عليه و آله رفت و به او بشارت داد كه فرزند پسرى به دنيا آمده است . آن حضرت صلّى اللّه عليه و آله نام او را ابراهيم گذاشت و غلامى را به ابو رافع بخشيد !\r\n( 3 ) در روز هفتم گوسفندى را براى او عقيقه كرد و سپس سرش را تراشيد و به اندازهء وزن موى سرش ، نقره به فقرا بخشيد و دستور داد كه موهاى سرش را دفن كنند . آنگاه او را براى شيرخوارگى به امّ برده ، دختر منذر و همسر براء بن أوس انصارى خزرجى سپرد . او گاهى پيش ام برده مىرفت و مدتى آنجا مىماند تا پسرش را ببيند .\r\nپس از مدتى او را براى شيرخوارگى به ام سيف ، همسر ابى سيف از موالى مدينه سپرد . « 2 »\r\nاگر چه رسول اللّه صلّى اللّه عليه و آله به خاطر درگذشت دخترش زينب بسيار اندوهگين شده بود ، اما خدا او را با ميلاد پسرش ابراهيم خوش‌حال كرد . اگر چه اين ميلاد با تهمت‌ها و دروغ‌هايى از سوى اهل افك و\r\n\r\n\r\n","description":"","footnote":"\r\n( 1 ) . كنز العمال ، ج 6 ، ص 118 و الدلائل الصدق ، ج 3 ، قسم دوم ، ص 26 .\r\n( 2 ) . بحار الانوار ، ج 21 ، ص 183 به نقل از المنتقى ، يعقوبى ، در ج 2 ، ص 87 و طبرى در ج 3 ، ص 95 بيشتر اين مطلب را از واقدى در غير مغازى نقل كرده‌اند .\r\n","page_name":" 292 ","page_number":292},
  {"content":"\r\n\r\nمنافقان همراه بود ؛ چنان كه آن حضرت صلّى اللّه عليه و آله مىفرمود : « پيامبران الهى بيشتر از همه به گرفتارى و مشكلات مبتلا مىشوند و سپس كسانى كه شبيه به انبيا هستند و سپس بعد از آنها به همين ترتيب . . . « 1 » » .\r\nگويى خداوند او را تسلاى خاطر مىدهد ، آنجا كه مىفرمايد :  « لا تَحْسَبُوهُ شَرًّا لَكُمْ بَلْ هُوَ خَيْرٌ لَكُمْ  « 2 »  »  ؛ آن را براى خودتان شر به حساب نياوريد ، بلكه براى شما خير است .\r\nدر اجتماعى كه متصل به وحى الهى است ، خداوند به هنگام بروز چنين حوادثى وحى نازل مىكند و آنان را از مسامحه و غفلت بر حذر مىدارد تا احتياط كنند و در امور مهم زيرك و هوشيار باشند ، زيرا از عوامل سعادتمندى و صلاح يك اجتماع آن است كه اهل فساد و فحشاء شناخته شده باشند تا مردم در كارهاى خود بصيرت داشته باشند و براى اصلاح فسادهايى كه در پيكرهء جامعه ايجاد شده است ، اقدام كنند .\r\n( 1 )\r\n\r\nآيات مربوط به اجازه خواستن\r\nآيات سه‌گانهء بيست و هفتم تا بيست و نهم مربوط به اجازهء خواستن در هنگام ورود به خانه‌ها ( اتاق‌ها ) مىباشد . در اخبار ، شأن نزول خاصى براى اين آيات ذكر نشده است .\r\nقبلا نقل كرديم كه غلام قبطى پيش ماريهء قبطى رفت و آمد مىكرد و براى او آب و هيزم مىبرد ، و مردم به كنايه مىگفتند : غلام عجمى بر زن عجمى وارد مىشود ! « 3 » احتمال دارد كه آيات اجازه خواستن براى ورود به اتاق يا خانه با حادثهء افك مرتبط باشد و اين دستور براى جلوگيرى از تهمت زدن و بر طرف كردن شبهات باشد .\r\n( 2 )\r\n\r\nدو آيهء وجوب حجاب\r\nآيه‌هاى 30 و 31 مربوط به وجوب حجاب هستند . بر مردان واجب است كه دامن‌هاى خود را پاك نگاه دارند و به نامحرمان نگاه نكنند و بر زنان مؤمن واجب است كه به نامحرمان نگاه نكنند و موهاى سر و گلوى خود را بپوشانند تا زينت‌هايشان ديده نشود .\r\n( 3 ) در شأن نزول اين دو آيه ، مرحوم كلينى در كافى با سند خود از امام باقر عليه السّلام روايت كرده است ، جوانى از انصار در كوچه‌هاى مدينه زنى را ديد كه پيش مىآيد . او به چشم چرانى پرداخت و پس از آن كه زن از\r\n\r\n\r\n","description":"","footnote":"\r\n( 1 ) . اصول كافى ، ج 2 ، ص 252 .\r\n( 2 ) . نور ( 24 ) ، 11 .\r\n( 3 ) . الميزان ، ج 51 ، ص 90 .\r\n","page_name":" 293 ","page_number":293},
  {"content":"\r\n\r\nمقابلش رد شد ، به دنبال وى راه افتاد و از پشت او را تماشا مىكرد ! در اين حال استخوان يا چوبى كه به ديوار كوبيده شده بود ، به صورتش گير كرد و آن را پاره كرد . زن برگشت و ديد كه خون از چهرهء جوان جارى شده است و بر لباسش مىريزد . او گفت : به خدا قسم كه پيش رسول خدا صلّى اللّه عليه و آله مىروم و او را از ماجرا آگاه مىكنم . پس از آن كه رسول اللّه صلّى اللّه عليه و آله آن جوان را ديد ، پرسيد : چه شده است ؟\r\nدر اين هنگام جبرئيل نازل شد و فرمود :\r\n « قُلْ لِلْمُؤْمِنِينَ يَغُضُّوا مِنْ أَبْصارِهِمْ وَ يَحْفَظُوا فُرُوجَهُمْ ذلِكَ أَزْكى لَهُمْ إِنَّ اللَّهَ خَبِيرٌ بِما يَصْنَعُونَ »  ؛ به مردان با ايمان بگو : ديده فرو نهند و پاكدامنى ورزند ، كه اين براى آنان پاكيزه‌تر است ، زيرا خدا به آنچه مىكنند آگاه است . « 1 »\r\n( 1 ) چون جمع بين روايات ، أولى از كنار گذاشتن يكى از آنها است ، در اين صورت مانعى ندارد كه دو شأن نزولى را كه براى آيه‌هاى حجاب نقل شده است را بپذيريم . يكى همين خبرى كه در اين روايت آمده است و ديگرى به مناسبت قضيهء ماريهء قبطيه و شايد كه شاهد جمع ما ، مطلبى باشد كه در آيهء محارم آمده است و مىفرمايد :\r\n « . . . أَوْ ما مَلَكَتْ أَيْمانُهُنَّ أَوِ التَّابِعِينَ غَيْرِ أُولِي الْإِرْبَةِ مِنَ الرِّجالِ أَوِ الطِّفْلِ الَّذِينَ لَمْ يَظْهَرُوا عَلى عَوْراتِ النِّساءِ . . . »  « 2 » ؛ با كنيزانشان يا خدمتكاران مرد كه از زن بىنيازند يا كودكانى كه بر عورت‌هاى زنان وقوف حاصل نكرده‌اند .\r\n( 1 ) شيخ طوسى از شعبى و عكرمه روايت كرده است كه « غير اولى الإربة من الرجال » ، مرد عنينى است كه احتياجى به زن ندارد « 3 » و طبرسى از شافعى روايت كرده است : اين ، مردى است كه او را عقيم كرده‌اند و رغبتى به زنان ندارد « 4 » و روايت كرده‌اند : خادمى كه پيش ماريه رفت و آمد مىكرد ، عنين يا عقيم يا بدون آلت بوده است و در هر حال قدرت مردانه نداشته است .\r\nمفروض اين است كه حجاب پس از نزول اين دو آيه واجب شد و قبل از آن واجب نبود و اگر استثنايى مىبينيم ، بايد آن را توجيه و تطبيق نماييم و مفروض اين است كه خادم ماريه ، قبل از وجوب حجاب پيش او رفت و آمد مىكرد و اين آيه رفت و آمد او را بعد از وجوب حجاب هم استثناء كرد و از رسول اكرم صلّى اللّه عليه و آله روايتى نقل نشده است كه او را از رفت و آمد پيش ماريه منع كرده باشد .\r\n\r\n\r\n","description":"","footnote":"\r\n( 1 ) . از كافى در الميزان ، ج 15 ، ص 116 .\r\n( 2 ) . نور ( 24 ) ، 31 .\r\n( 3 ) . تبيان ، ج 7 ، ص 430 .\r\n( 4 ) . مجمع البيان ، ج 7 ، ص 218 .\r\n","page_name":" 294 ","page_number":294},
  {"content":"\r\n\r\n( 1 )\r\n\r\nمكاتبهء بردگان و تحصّن كنيزان\r\nبراى حفظ عفت و پاكدامنى زنان و مردان ، آيه‌هاى 32 و 33 به بحث ديگرى منتقل شده و مردم را به ازدواج ترغيب كرده و از آنها خواسته است كه بردگان را تزويج كنند و آنان را با مكاتبه آزاد نمايند و كنيزان را شوهر بدهند تا پاكدامن باقى بمانند .\r\nواحدى در مورد مكاتبهء بردگان مىنويسد : يكى از غلامان حويطب بن عبد العزّى ( در مكه ! ) از او درخواست كرد كه او را به صورت مكاتبه آزاد كند ، اما وى از اين كار خوددارى كرد ( در حالى كه هر دو پس از فتح مكه اسلام آورده بودند . ) پس از نزول اين آيه ، حويطب او را در ازاى صد دينار آزاد كرد و بيست دينار از آن را به او بخشيد . اين غلام ، دين خود را ادا كرد و در جنگ حنين به شهادت رسيد « 1 » .\r\nاين نشان مىدهد كه اين مقدار از سوره ، بعد از فتح مكه و قبل از جنگ حنين نازل شده است ! در اين صورت مسأله اهل افك و حكم لعان در مدينه چه مىشود ؟ !\r\nدر قول خداى متعال آمده است :\r\n « وَ لا تُكْرِهُوا فَتَياتِكُمْ عَلَى الْبِغاءِ إِنْ أَرَدْنَ تَحَصُّناً لِتَبْتَغُوا عَرَضَ الْحَياةِ الدُّنْيا »  ؛ كنيزان خود را در صورتى كه تمايل به پاكدامنى دارند ، براى اينكه متاع زندگى دنيا را بجوييد ، به زنا وادار نكنيد .\r\n( 2 ) قمى در تفسير مىنويسد : عرب‌ها و قريش كنيزانى را خريدارى مىكردند و به آنها مىگفتند : برويد زنا بدهيد و كاسبى كنيد ! اما خداوند آنها را از اين كار نهى كرد « 2 » . اين اقتضا مىكند كه اين آيات بعد از فتح مكه نازل شده باشد . و قول خداوند كه مىفرمايد :  « وَ مَنْ يُكْرِهْهُنَّ فَإِنَّ اللَّهَ مِنْ بَعْدِ إِكْراهِهِنَّ غَفُورٌ رَحِيمٌ »  ؛ براى عفو و بخشش تازيانه‌اى است كه براى زنا در نظر گرفته شده و قبلا افرادى آن را مرتكب شده‌اند .\r\nشيخ طوسى از جابر انصارى روايت كرده است : اين آيه دربارهء عبد اللّه بن ابى نازل شده است كه كنيزش مسيكه را به زنا مجبور مىكرد . « 3 »\r\n( 3 )\r\n\r\nتنزيه خانهء پيامبر صلّى اللّه عليه و آله\r\nدر آيهء 36 تا آخر آيه 38 ، به پاكى و تنزيه خانه پيامبر صلّى اللّه عليه و آله اشاره شده است و مىفرمايد :\r\n  « فِي بُيُوتٍ أَذِنَ اللَّهُ أَنْ تُرْفَعَ وَ يُذْكَرَ فِيهَا اسْمُهُ يُسَبِّحُ لَهُ فِيها بِالْغُدُوِّ وَ الْآصالِ . رِجالٌ لا تُلْهِيهِمْ  \r\n\r\n\r\n","description":"","footnote":"\r\n( 1 ) . اسباب النزول ، واحدى ، ص 270 .\r\n( 2 ) . تفسير قمى ، ج 2 ، ص 102 .\r\n( 3 ) . تبيان ، ج 7 ، ص 434 .\r\n","page_name":" 295 ","page_number":295},
  {"content":"\r\n\r\n  تِجارَةٌ وَ لا بَيْعٌ عَنْ ذِكْرِ اللَّهِ وَ إِقامِ الصَّلاةِ وَ إِيتاءِ الزَّكاةِ يَخافُونَ يَوْماً تَتَقَلَّبُ فِيهِ الْقُلُوبُ وَ الْأَبْصارُ . لِيَجْزِيَهُمُ اللَّهُ أَحْسَنَ ما عَمِلُوا وَ يَزِيدَهُمْ مِنْ فَضْلِهِ وَ اللَّهُ يَرْزُقُ مَنْ يَشاءُ بِغَيْرِ حِسابٍ »   ؛ در خانه‌هايى كه خدا رخصت داده كه قدر و منزلت آنها رفعت يابد و نامش در آنها ياد شود . در آن خانه‌ها هر بامداد و شامگاه او را نيايش مىكنند . مردانى كه نه تجارت و نه دادوستدى ، آنان را از ياد خدا و برپا داشتن نماز و پرداختن زكات به خود مشغول نمىدارد و از روزى كه دل‌ها و ديده‌ها در آن زير و رو مىشود ، مىهراسند . تا خدا بهتر از آنچه انجام مىدادند به ايشان جزا مىدهد و از فضل خود بر آنان بيفزايد و خدا هر كه را بخواهد ، بىحساب روزى مىدهد .\r\n( 1 ) قمى در تفسيرش ، با سند خود از امام باقر عليه السّلام روايت كرده است : منظور از بيوت ، خانه‌هاى پيامبران است . « 1 » و از ابن عمر روايت كرده است : منظور از :  « شَجَرَةٍ مُبارَكَةٍ »  در آيهء سابق ، حضرت ابراهيم عليه السّلام و منظور از :  « الزُّجاجَةُ كَأَنَّها كَوْكَبٌ دُرِّيٌّ »  ، حضرت محمد صلّى اللّه عليه و آله است . و از كعب الاحبار روايت شده است :\r\n« المشكاة » ، محمد و  « الْمِصْباحُ »  قلب او است و سينهء پيامبر را به « الكوكب الدرى » تشبيه كرده است . « 2 »\r\n( 2 ) و طبرسى به صورت مرفوع اضافه كرده است : هنگامى كه آن حضرت صلّى اللّه عليه و آله اين آيه را خواند ، از او سؤال شد : اين خانه‌ها كدام است ؟ فرمود : خانه‌هاى پيامبران . ابو بكر برخاست و به خانهء على و فاطمه اشاره كرد و پرسيد : اى رسول خدا ، آيا اين خانه از آنها است ؟ فرمود : بله ، از بهترين آنها است . « 3 »\r\nنزول قول خداى متعال :  « فِي بُيُوتٍ أَذِنَ اللَّهُ أَنْ تُرْفَعَ »  ، بعد از شايعه‌پراكنى و اتهام‌هاى منافقين ، اين مطلب را به ذهن متبادر مىكند كه آيهء :  « إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ »  ، از سورهء احزاب .\r\nبعد از ازدواج آن حضرت صلّى اللّه عليه و آله با زينب بنت جحش و عيب‌جويى و شايعه‌سازىهاى منافقين دربارهء آن حضرت صلّى اللّه عليه و آله نازل شد ، يعنى در هر دو مورد ، عيب‌جويى و طعنه‌زدن‌هاى منافقين باعث ترفيع مقام صاحبان آن خانه شد و در واقع منافقان كه دشمنان آن حضرت بوده‌اند ، باعث خير شده و علت نزول اين آيات و ترفيع مقام و مرتبهء آن حضرت صلّى اللّه عليه و آله و اهل بيت عليهم السّلام شده‌اند .\r\n( 3 )\r\n\r\nروىگردانى از حكم رسول خدا صلّى اللّه عليه و آله\r\nاز آيهء 47 تا آيهء 52 سورهء نور ، مطلبى شبيه مسألهء افك كه مرتبط با رسول خدا صلّى اللّه عليه و آله است ، مطرح مىشود ،\r\n\r\n\r\n","description":"","footnote":"\r\n( 1 ) . تفسير قمى ، ج 2 ، ص 104 ، و تمام آن اين گونه است : و از جمله مصاديق آن خانهء على عليه السّلام است .\r\n( 2 ) . تبيان ، ج 7 ، ص 437 - 438 .\r\n( 3 ) . مجمع البيان ، ج 7 ، ص 227 ، و الميزان ، ج 15 ، ص 143 به نقل از الدر المنثور .\r\n","page_name":" 296 ","page_number":296},
  {"content":"\r\n\r\nدر اين آيات آمده است :\r\n      « وَ يَقُولُونَ آمَنَّا بِاللَّهِ وَ بِالرَّسُولِ وَ أَطَعْنا ثُمَّ يَتَوَلَّى فَرِيقٌ مِنْهُمْ مِنْ بَعْدِ ذلِكَ وَ ما أُولئِكَ بِالْمُؤْمِنِينَ . وَ إِذا دُعُوا إِلَى اللَّهِ وَ رَسُولِهِ لِيَحْكُمَ بَيْنَهُمْ إِذا فَرِيقٌ مِنْهُمْ مُعْرِضُونَ . وَ إِنْ يَكُنْ لَهُمُ الْحَقُّ يَأْتُوا إِلَيْهِ مُذْعِنِينَ . أَ فِي قُلُوبِهِمْ مَرَضٌ أَمِ ارْتابُوا أَمْ يَخافُونَ أَنْ يَحِيفَ اللَّهُ عَلَيْهِمْ وَ رَسُولُهُ بَلْ أُولئِكَ هُمُ الظَّالِمُونَ . إِنَّما كانَ قَوْلَ الْمُؤْمِنِينَ إِذا دُعُوا إِلَى اللَّهِ وَ رَسُولِهِ لِيَحْكُمَ بَيْنَهُمْ أَنْ يَقُولُوا سَمِعْنا وَ أَطَعْنا وَ أُولئِكَ هُمُ الْمُفْلِحُونَ . وَ مَنْ يُطِعِ اللَّهَ وَ رَسُولَهُ وَ يَخْشَ اللَّهَ وَ يَتَّقْهِ فَأُولئِكَ هُمُ الْفائِزُونَ »       ؛ و مىگويند : به خدا و پيامبرش گرويديم و اطاعت كرديم . آنگاه دسته‌اى از ايشان پس از اين قرار ، روى برمىگردانند و آنان مؤمن نيستند . و چون به سوى خدا و پيامبر او خوانده شوند ، تا ميان آنان داورى كند ، به ناگاه دسته‌اى از آنها روى بر مىتابند و اگر حق به جانب ايشان باشد ، با حال اطاعت به سوى او مىآيند ، آيا در دلهايشان بيمارى است ، يا شك دارند يا از آن مىترسند كه خدا و فرستاده‌اش به آنان ستم ورزند ؛ بلكه خودشان ستمكارند . . . و كسى كه خدا و فرستادهء او را فرمان برد و از خدا بترسد و از او پروا كند ، آنانند كه خود كاميابند .\r\n( 1 ) قمى در تفسيرش ، با سند خود از امام صادق عليه السّلام روايت كرده است : اين آيهء دربارهء امير المؤمنين و ( فلانى ) نازل شده و اين به خاطر اختلافى بود كه بر سر باغى داشتند . امير المؤمنين فرمود : به حكم رسول الله صلّى اللّه عليه و آله راضى هستم ، اما عبد الرحمن بن عوف به فلانى گفت : براى قضاوت پيش رسول خدا نرويد ، زيرا عليه تو حكم مىكند ! بلكه پيش ابن ابى شيبه يهودى برويد ! پس فلانى به امير المؤمنين گفت :\r\nمن قضاوت ابن ابى شيبه يهودى را قبول دارم ! يهودى اين را شنيد و به او گفت : آيا به محمد در مورد اخبار آسمانى اطمينان مىكنيد و به او در احكام زمينى اعتماد نمىكنيد ؟ ! پس خداوند نازل فرمود :  « إِذا دُعُوا إِلَى اللَّهِ وَ رَسُولِهِ لِيَحْكُمَ بَيْنَهُمْ . . . »  . سپس از امير المؤمنين ياد مىكند و مىفرمايد :  « وَ مَنْ يُطِعِ اللَّهَ وَ رَسُولَهُ وَ يَخْشَ اللَّهَ وَ يَتَّقْهِ فَأُولئِكَ هُمُ الْفائِزُونَ »  . « 1 »\r\n( 2 ) شيخ طوسى در تبيان از بلخى حكايت كرده است : عثمان بن عفان از على عليه السّلام زمينى را ( كه شايد از سهام خيبر بود ) خريدارى كرد . از اين زمين سنگ زيادى خارج مىشد و سنگلاخ بود ؛ لذا عثمان مىخواست كه با استفاده از خيار عيب ، آن را پس بدهد ؛ اما على عليه السّلام آن را پس نگرفت و فرمود :\r\nبگذاريم تا رسول خدا بين من و تو داورى كند . حكم بن ابى العاص به عثمان گفت : براى داورى پيش رسول اللّه صلّى اللّه عليه و آله نرو ، زيرا به نفع پسر عمويش قضاوت مىكند ! پس از آن اين آيات نازل شد . « 2 » گويى\r\n\r\n\r\n","description":"","footnote":"\r\n( 1 ) . تفسير قمى ، ج 2 ، ص 107 .\r\n( 2 ) . تبيان ، ج 7 ، ص 450 و از او در مجمع البيان ، ج 7 ، ص 236 .\r\n","page_name":" 297 ","page_number":297},
  {"content":"\r\n\r\nمرحوم قمى تقيه كرده و به جاى اسم عثمان ، فلانى را آورده است و اين كلمه در نسخه‌هاى اصلى به اين ابى العاص شبيه‌تر است تا به ابن ابى العوف .\r\n( 1 )\r\n\r\nتسلاى خاطر پيامبر صلّى اللّه عليه و آله\r\nگويى كه خداى متعالى خواسته است به پيامبرش كه در معرض تهمت‌هاى اهل افك و منافقان قرار گرفته است ، تسلاى خاطر و دلدارى بدهد ، براى همين در آيهء 55 مىفرمايد :\r\n « وَعَدَ اللَّهُ الَّذِينَ آمَنُوا مِنْكُمْ وَ عَمِلُوا الصَّالِحاتِ لَيَسْتَخْلِفَنَّهُمْ فِي الْأَرْضِ كَمَا اسْتَخْلَفَ الَّذِينَ مِنْ قَبْلِهِمْ وَ لَيُمَكِّنَنَّ لَهُمْ دِينَهُمُ الَّذِي ارْتَضى لَهُمْ وَ لَيُبَدِّلَنَّهُمْ مِنْ بَعْدِ خَوْفِهِمْ أَمْناً يَعْبُدُونَنِي لا يُشْرِكُونَ بِي شَيْئاً وَ مَنْ كَفَرَ بَعْدَ ذلِكَ فَأُولئِكَ هُمُ الْفاسِقُونَ »  ؛ خدا به كسانى از شما كه ايمان آورده و كارهاى شايسته كرده‌اند ، وعده داده است كه حتما آنان را در اين سرزمين جانشين خود قرار دهد ؛ همان گونه كه كسانى را كه پيش از آنان بودند ، جانشين خود قرار داد و آن دينى را كه براى ايشان پسنديده است به سودشان مستقر كند و بيمشان را به ايمنى مبدل گرداند ، در مقابل آنها مرا عبادت مىكنند و چيزى را شريك من قرار نمىدهند و هر كس بعد از آن به كفر گرايد ، آنانند كه نافرمانند .\r\n( 2 ) عياشى روايت كرده است : على بن حسين عليه السّلام اين آيه را قرائت كرد و فرمود : به خدا قسم كه آنان شيعيان ما اهل بيت هستند . اين كار را خدا براى آنان به دست مردى از ما كه او مهدى اين امت است انجام مىدهد . او همان كسى است كه رسول الله صلّى اللّه عليه و آله دربارهء او فرموده است : اگر از دنيا بيش از يك روز باقى نمانده باشد ، خداوند آن روز را آن قدر طولانى مىكند تا مردى از عترت من ظهور كند كه هم نام من است و زمين را از عدل و داد پر مىكند پس از آنكه از ظلم و جور پر شده است .\r\n( 3 ) اين روايت را طبرسى روايت كرده و سپس گفته است : از امام باقر عليه السّلام و امام صادق عليه السّلام مثل همين روايت ، نقل شده است . . . بلكه قيام مهدى مورد اجماع عترت طاهرين است و اجماع آن حجتى براى قول پيامبر اكرم صلّى اللّه عليه و آله مىباشد كه فرمود :\r\nمن دو چيز گرانبها ميان شما باقى مىگذارم : كتاب خدا و عترتم اهل بيتم را ؛ آن دو از هم جدا نمىشوند تا در حوض كوثر بر من وارد شوند . « 1 » اما شيخ طوسى به همين مقدار اكتفا كرده است كه : اهل بيت عليه السّلام فرموده‌اند : منظور آيه ، مهدى ( عج ) مىباشد كه بعد از خوف و ظلم ظهور مىكند و بعد از آنكه مغلوب بوده است ، حاكم و مسلط مىشود . « 2 »\r\n\r\n\r\n","description":"","footnote":"\r\n( 1 ) . مجمع البيان ، ج 7 ، ص 239 - 240 .\r\n( 2 ) . تبيان ، ج 7 ، ص 457 .\r\n","page_name":" 298 ","page_number":298},
  {"content":"\r\n\r\n( 1 )\r\n\r\nتكرار مسألهء اجازه خواستن\r\nآيهء 31 دربارهء محرم و نامحرم صحبت كرد و آيهء 58 مىفرمايد :\r\n « يا أَيُّهَا الَّذِينَ آمَنُوا لِيَسْتَأْذِنْكُمُ الَّذِينَ مَلَكَتْ أَيْمانُكُمْ . . .   ثَلاثَ مَرَّاتٍ . . .   لَيْسَ عَلَيْكُمْ وَ لا عَلَيْهِمْ جُناحٌ بَعْدَهُنَّ طَوَّافُونَ عَلَيْكُمْ بَعْضُكُمْ عَلى بَعْضٍ . . . »  ؛ اى كسانى كه ايمان آورده‌ايد ، بايد غلام و كنيزهاى شما و كسانى كه . . . سه مرتبه در شبانه روز از شما اجازه بگيرند تا وارد اتاق شوند . بر شما و آنان گناهى نيست كه در غير از اين سه وقت دور هم باشيد و با هم معاشرت نماييد . . .\r\nگويى كه آيه در صدد رفع حرج از مسلمانان در ورود غلامان و كنيزان بر آنها مىباشد . البته دليلى نداريم كه اين آيه دربارهء مسألهء افك باشد و سبب خاصى براى شأن نزول اين آيه نقل نشده است ، اما بعيد نيست كه به مناسبت استمرار مسأله افك ، اين آيه نازل شده باشد و حجتى باشد براى رفت و آمد خادم ماريه به مشربهء ام ابراهيم .\r\nآنگاه آيه در مقام استثناى احكام مربوط به اجازه خواستن و حجاب بر مىآيد و آن را از نابينايان و مريضان برمىدارد .\r\nسپس در آخر آيهء 63 كه يكى مانده به آخر سوره مىباشد ، دوباره به تعظيم و ترفيع مقام رسول اكرم صلّى اللّه عليه و آله اشاره مىكند و مىفرمايد :\r\n « لا تَجْعَلُوا دُعاءَ الرَّسُولِ بَيْنَكُمْ كَدُعاءِ بَعْضِكُمْ بَعْضاً »  ؛ صدا كردن پيامبر در ميان خود را ، همانند صدا كردن بعضى از خودتان به بعضى ديگر قرار ندهيد .\r\n( 2 ) در روايت ابى جارود از امام باقر عليه السّلام در تفسير آيهء فوق آمده است : آيه مىفرمايد كه نگوييد : اى محمد و اى ابو القاسم ، بلكه بگوييد : اى پيامبر خدا ، و اى رسول خدا . « 1 »\r\nدر كنار اين بايد گفت كه حلبى در مناقب آل ابى طالب خبرى را از قاضى ابو محمد كرخى در كتابش از امام صادق عليه السّلام از جدّه‌اش فاطمه زهرا عليها السّلام روايت مىكند كه فرمود : هنگامى كه آيهء :  « لا تَجْعَلُوا دُعاءَ الرَّسُولِ . . . »  نازل شد ، حيا مىكردم كه به پدرم بگويم : بابا و مىگفتم : يا رسول الله ؛ اما در دو سه مرتبه‌اى كه او را اين گونه صدا زدم ، جواب نداد ! و سپس پيش من آمد و فرمود : اى فاطمه ، اين آيه براى تو و خانواده و ذريهء تو نازل نشده است . تو از من و من از تو هستم ، بلكه اين آيه براى متكبران و ظالمان قريش نازل شده است . تو به من بگو : بابا ، زيرا اين ، قلب مرا زنده مىكند و خدا را خشنودتر مىسازد . « 2 »\r\n( 3 ) و از مجاهد و قتاده نقل شده است : نگوييد : يا محمد ، چنان كه بعضى از شما ، بعضى ديگر را صدا\r\n\r\n\r\n","description":"","footnote":"\r\n( 1 ) . تفسير قمى ، ج 2 ، ص 110 .\r\n( 2 ) . مناقب آل ابى طالب ، ج 2 ، ص 32 و از او در بحار الانوار ، ج 43 ، ص 37 .\r\n","page_name":" 299 ","page_number":299},
  {"content":"\r\n\r\nمىزنيد ، بلكه با تعظيم و خضوع بگوييد : اى رسول خدا ، اى پيامبر خدا . و از ابن عباس نقل شده است : از نفرين او به خاطر كارهايى كه انجام مىدهيد بر حذر باشيد ، زيرا دعا و نفرين او ، همانند دعا و نفرين بعضى از شما عليه بعضى ديگر نيست ، بلكه مستجاب مىشود . « 1 »\r\n( 1 ) و طبرسى در مجمع معناى سومى را بيان كرده كه آن هم براى تعظيم و تكريم وى مىباشد . او مىنويسد : دعوت رسول اللّه به چيزى را ، همانند دعوت بعضى از شما ، از بعضى ديگر ندانيد . چيزى كه او شما را بدان دعوت مىكند ، همانند دعوت‌هاى شما نيست ، زيرا اگر از دعوت او نافرمانى كنيد ، مثل اين است كه از دعوت خدا سرپيچى كرده‌اند . « 2 »\r\nاين معنا ، چنان كه علامه طباطبايى گفت است ، با سياق آيات موافق‌تر است . « 3 »\r\n( 2 )\r\n\r\nامتحان ايمان\r\nسورهء بعدى كه نازل شده است ، سورهء حج مىباشد . « 4 » در آيهء سوم اين سوره آمده است :\r\n « وَ مِنَ النَّاسِ مَنْ يُجادِلُ فِي اللَّهِ بِغَيْرِ عِلْمٍ وَ يَتَّبِعُ كُلَّ شَيْطانٍ مَرِيدٍ »  ؛ برخى از مردم دربارهء خدا بدون هيچ علمى مجادله مىكنند و از هر شيطان سركشى مىنمايند .\r\nو در آيهء هفت آمده است :\r\n  « وَ مِنَ النَّاسِ مَنْ يُجادِلُ فِي اللَّهِ بِغَيْرِ عِلْمٍ وَ لا هُدىً وَ لا كِتابٍ مُنِيرٍ . ثانِيَ عِطْفِهِ لِيُضِلَّ عَنْ سَبِيلِ اللَّهِ لَهُ فِي الدُّنْيا خِزْيٌ وَ نُذِيقُهُ يَوْمَ الْقِيامَةِ عَذابَ الْحَرِيقِ »   ؛ و از ميان مردم كسى است كه دربارهء خدا بدون هيچ دانش و بىهيچ رهنمود و كتاب روشنى به مجادله مىپردازد . آن هم از سر نخوت ، تا مردم را از راه خدا گمراه كند . در اين دنيا براى او رسوايى است و در روز رستاخيز عذاب آتش سوزان را به او مىچشانيم .\r\n( 3 ) شيخ طوسى در تبيان در شأن آيهء اخير و طبرسى در مجمع در شأن آيهء اول از ابن عباس روايت كرده‌اند : اين دو آيه در مورد نضر بن حارث بن كلده « 5 » است كه از اسراى بدر بود و على عليه السّلام او را به دستور\r\n\r\n\r\n","description":"","footnote":"\r\n( 1 ) . تبيان ، ج 7 ، ص 457 .\r\n( 2 ) . مجمع البيان ، ج 7 ، ص 248 - 249 .\r\n( 3 ) . الميزان ، ج 15 ، ص 166 - 167 و 171 .\r\n( 4 ) . التمهيد ، ج 1 ، ص 107 و مجمع البيان ، ج 1 ، ص 612 - 613 . در اين مورد در ج 7 ، ص 112 خبرى از ابى سعيد خدرى و عمران بن حصين روايت كرده است كه آيه‌هاى 1 و 2 در هنگام غزوهء بنى المصطلق نازل شده است ! اين از عجايب است و با ترتيب نزول آيات مطابقت ندارد ؛ از اين رو بدان اعتنايى نمىشود .\r\n( 5 ) . تبيان ، ج 7 ، ص 294 ، و مجمع البيان ، ج 7 ، ص 113 .\r\n","page_name":" 300 ","page_number":300},
  {"content":"\r\n\r\nرسول خدا صلّى اللّه عليه و آله در منزلگاه اثيل « 1 » به قتل رساند ، يعنى پنج سال قبل از نزول اين دو آيه ! « 2 »\r\nو در آيهء 11 آمده است :\r\n « وَ مِنَ النَّاسِ مَنْ يَعْبُدُ اللَّهَ عَلى حَرْفٍ فَإِنْ أَصابَهُ خَيْرٌ اطْمَأَنَّ بِهِ وَ إِنْ أَصابَتْهُ فِتْنَةٌ انْقَلَبَ عَلى وَجْهِهِ خَسِرَ الدُّنْيا وَ الْآخِرَةَ ذلِكَ هُوَ الْخُسْرانُ الْمُبِينُ »  ؛ و از ميان مردم كسى است كه خدا را فقط بر يك حال و بدون عمل مىپرستد . پس اگر خيرى به او برسد ، بدان اطمينان يابد و چون بلايى به دو رسد ، روى برتابد . در دنيا و آخرت زيان ديده است و اين است همان زيان آشكار .\r\n( 1 ) قمى در تفسيرش با سند خود از امام صادق عليه السّلام روايت كرده است : اين آيه دربارهء قومى نازل شده است كه يگانگى خدا را پذيرفتند و عبادت غير خدا را كنار گذاشتند و از شرك بيرون رفتند ، اما يقين پيدا نكردند كه محمد صلّى اللّه عليه و آله فرستادهء خدا است ، براى همين با شك و ترديد خدا را عبادت مىكردند آنها نزد وى آمدند و پيش خود مىگفتند : منتظر مىمانيم ، اگر ثروت ما زياد شد و براى خودمان و فرزندانمان احساس آرامش و عافيت كرديم ، مىفهميم كه او صادق است و فرستادهء خدا مىباشد و اگر غير از اين باشد ، راه ديگرى را جستجو مىكنيم . « 3 »\r\n( 2 ) شيخ طوسى در تبيان از ابن عباس روايت كرده است : اين‌ها قومى بودند كه وقتى وارد مدينه مىشدند ، اگر تن يكى از آنان سالم بود و اسبش كره مىزاييد و زنش پسرى به دنيا مىآورد ، راضى مىشد و اطمينان حاصل مىكرد ، اما اگر آب و هواى مدينه با او نمىساخت و مريض مىشد و همسرش دختر به دنيا مىآورد و دريافت صدقه‌اش به تاخير مىافتاد ، مىگفت : از زمانى كه اين دين را پذيرفته‌ام ، جز به شر و بدى مبتلا نشده‌ام ! « 4 » اين را طبرسى هم در مجمع البيان نقل كرده است . « 5 »\r\nگويى كه آيهء 15 هم به همين مطلب اشاره دارد كه مىفرمايد :\r\n « مَنْ كانَ يَظُنُّ أَنْ لَنْ يَنْصُرَهُ اللَّهُ فِي الدُّنْيا وَ الْآخِرَةِ . . . »  ؛ هر كس مىپندارد كه خدا پيامبرش را در دنيا و آخرت هرگز يارى نخواهد كرد ، بگو كه خود را حلق آويز كند . . .\r\n( 3 ) شيخ طوسى از قتاده از ابن عباس روايت كرده است : ضمير  « لَنْ يَنْصُرَهُ »  به پيامبر صلّى اللّه عليه و آله بازمىگردد ، به اين معنا كه هر كس گمان مىكند ، خداوند پيامبرش را يارى نمىكند و او را بر دشمن غالب ، و دينش را فراگير نمىكند ، بايد از غيظ و ناراحتى بميرد .\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 367 و مغازى واقدى ، ج 1 ، ص 149 .\r\n( 2 ) . مرحوم طباطبايى در الميزان ، ج 14 ، ص 353 مىنويسد : ظاهرا اين از مصاديق آيه مىباشد نه شأن نزول .\r\n( 3 ) . تفسير قمى ، ج 2 ، ص 79 . آن را مرحوم كلينى در كافى روايت كرده و الميزان ، ج 14 ، ص 356 از او نقل كرده است .\r\n( 4 ) . تبيان ، ج 7 ، ص 296 .\r\n( 5 ) . مجمع البيان ، ج 7 ، ص 119 .\r\n","page_name":" 301 ","page_number":301},
  {"content":"\r\n\r\nاين آيه در مورد عده‌اى از مسلمانان نازل شد كه مىترسيدند كار آن حضرت صلّى اللّه عليه و آله نيمه كاره بماند و به اتمام نرسد . « 1 »\r\n( 1 ) و گفته‌اند : ضمير در  « لَنْ يَنْصُرَهُ »  به پيامبر صلّى اللّه عليه و آله بازمىگردد و اين بدان خاطر بوده است كه مشركان مكه گمان مىكردند ، چيزى را كه محمد صلّى اللّه عليه و آله آورده است ، مطالب كذب و بىاصل و اساس است كه به زودى فراموش مىشود و خبر آن منتشر نمىشود و او هيچ جايگاهى نزد پروردگارش ندارد ، اما به ناگاه ديدند كه او به مدينه هجرت كرد و خداوند او را يارى كرد و دينش را گسترش داد و همين باعث غيظ و ناراحتى شديد آنها شد . پس خداوند در اين آيه به نصرت الهى اشاره مىكند و مىفرمايد : هيچ‌گاه غيظ و ناراحتى آنان تمام نخواهد شد تا اينكه خود را خفه كنند . « 2 »\r\nتمام اين مطالب ، نزول سوره را ، بعد از فتح مكه و حنين و تسليم شدن مركز كفر و شرك در مقابل مسلمانان تأييد مىكند . آيهء 19 به همين اشاره دارد و مىفرمايد :\r\n « هذانِ خَصْمانِ اخْتَصَمُوا فِي رَبِّهِمْ فَالَّذِينَ كَفَرُوا . . . »  ؛ اين دو گروه ، دشمنان يكديگرند كه دربارهء پروردگارشان با هم ستيزه مىكنند و كسانى كه كفر ورزيدند . . .\r\n( 2 ) در تفسير قمى از اهل بيت عليهم السّلام روايت كرده است : اين دو گروه ، ما و بنى اميه هستيم كه ما گفتيم :\r\nصدق اللّه و رسوله و بنى اميه گفتند : كذب الله و رسوله . « 3 »\r\nواحدى با سند خود از على عليه السّلام روايت كرده است : اين آيه دربارهء مبارزهء جنگ بدر نازل شده است .\r\nآنچه را بخارى روايت كرده و طبرسى و واحدى از او ، از ابو ذر نقل كرده‌اند ، به همين معنا مىباشد . « 4 » اين از مصاديق آيه است و مناسبت نزول آن ، دشمنى ابو سفيان ، با پيامبر اكرم صلّى اللّه عليه و آله و شكست او در فتح مكه و تأليف قلب او به وسيلهء اعطاى شتران غنائم بوده است .\r\nدر آيهء 25 به اعمال بد مشركان اشاره مىكند و مىفرمايد :\r\n « إِنَّ الَّذِينَ كَفَرُوا وَ يَصُدُّونَ عَنْ سَبِيلِ اللَّهِ وَ الْمَسْجِدِ الْحَرامِ الَّذِي جَعَلْناهُ لِلنَّاسِ سَواءً الْعاكِفُ فِيهِ وَ الْبادِ . . . »  ؛ همانا كسانى كه كافر شدند و از راه خدا و مسجد الحرام - كه آن را براى مردم ، اعم از مقيم و باديه‌نشين يكسان قرار داده‌ايم - جلوگيرى مىكنند . . .\r\n( 3 ) قمى در تفسير خود مىنويسد : اين آيه در مورد قريش نازل شده است كه از ورود رسول خدا صلّى اللّه عليه و آله به\r\n\r\n\r\n","description":"","footnote":"\r\n( 1 ) . تبيان ، ج 7 ، ص 298 - 299 .\r\n( 2 ) . الميزان ، ج 14 ، ص 352 .\r\n( 3 ) . تفسير قمى ، ج 2 ، ص 80 ؛ مثل همين به صورت مسند از امام حسين عليه السّلام در خصال ، ج 1 ، ص 42 - 43 نقل شده است .\r\n( 4 ) . اسباب النزول ، ص 255 ؛ تبيان ، ج 7 ، ص 302 ؛ مجمع البيان ، ج 7 ، ص 123 - 14 .\r\n","page_name":" 302 ","page_number":302},
  {"content":"\r\n\r\nمكه جلوگيرى كردند . « 1 » و طوسى و طبرسى گفته‌اند : آيه در مورد ابو سفيان و يارانش نازل شده است كه در سال حديبيه پيامبر صلّى اللّه عليه و آله و يارانش را از ورود به مسجد الحرام مانع شدند . « 2 » البته اين آيه براى يادآورى عمل زشت مشركان مىباشد و چنين نيست كه در سال حديبيه نازل شده باشد .\r\nاين آيات به تناسب ، احكام حج را بيان مىكند تا به آخر آيهء 37 مىرسد . به نظر مىرسد كه نزول آنها در ايام موسم حج يا در نزديكى آن بوده است ، يعنى بعد از بازگشت رسول خدا صلّى اللّه عليه و آله از مكه ، در آخر ماه ذى القعده و قبل از ماه ذى الحجّه . آيهء 26 به بيان توصيه حضرت ابراهيم و پاك كردن مسجد الحرام به وسيلهء او مىپردازد و گويى كه زمينه‌سازى مىكند تا مسجد به دست رسول خدا صلّى اللّه عليه و آله پس از فتح از بت‌ها و پليدىها تطهير شود .\r\n( 1 )\r\n\r\nآيهء إذن جنگ\r\nدر آيهء 39 از سورهء حج مىفرمايد :\r\n « أُذِنَ لِلَّذِينَ يُقاتَلُونَ بِأَنَّهُمْ ظُلِمُوا وَ إِنَّ اللَّهَ عَلى نَصْرِهِمْ لَقَدِيرٌ »  ؛ به كسانى كه جنگ بر آنان تحميل شده ، رخصت جهاد داده شده است ، چرا كه مورد ظلم قرار گرفته‌اند و البته خدا بر پيروزى آنان بسيار توانا است .\r\nاگر « أذن » انشاء باشد ، نه اخبار از إذن سابق ، در اين صورت مىتوان گفت كه در اين آيه ، اذن به جهاد داده شده است ؛ اما در آيهء 190 از سورهء بقره آمده است :\r\n « وَ قاتِلُوا فِي سَبِيلِ اللَّهِ الَّذِينَ يُقاتِلُونَكُمْ »  ؛ در راه خدا با كسانى كه با شما مىجنگند ، بجنگيد .\r\nبنابراين آيهء سورهء حج ، براى تأكيد آيهء إذن سابق مىباشد .\r\n( 2 )\r\n\r\nالقائات شيطان\r\nاگر بنا را بر اين بگذاريم كه سورهء حج در مدينه و در ايام خاصى نازل شده است و دليل قاطعى بر استثناى برخى از آيات آن نداشته باشيم ، در اين صورت استثناى آيهء 25 از سياق كلى آيات را نمىپذيريم كه مىفرمايد :\r\n « وَ ما أَرْسَلْنا مِنْ قَبْلِكَ مِنْ رَسُولٍ وَ لا نَبِيٍّ إِلَّا إِذا تَمَنَّى أَلْقَى الشَّيْطانُ فِي أُمْنِيَّتِهِ فَيَنْسَخُ اللَّهُ ما يُلْقِي الشَّيْطانُ ثُمَّ يُحْكِمُ اللَّهُ آياتِهِ وَ اللَّهُ عَلِيمٌ حَكِيمٌ »  « 3 » ؛ و پيش از تو هيچ رسول و پيامبرى\r\n\r\n\r\n","description":"","footnote":"\r\n( 1 ) . تفسير قمى ، ج 2 ، ص 83 .\r\n( 2 ) . تبيان ، ج 7 ، ص 308 و مجمع البيان ، ج 7 ، ص 128 .\r\n( 3 ) . حج ( 22 ) ، 52 .\r\n","page_name":" 303 ","page_number":303},
  {"content":"\r\n\r\nرا نفرستاديم جز اينكه هرگاه چيزى تمنا مىنمود ، شيطان در آرزويش القاى شبهه مىكرد .\r\nپس خدا آنچه را شيطان القا مىكرد ، محو مىگردانيد ، سپس خدا آيات خود را استوار مىساخت و خدا داناى حكيم است .\r\n( 1 ) آنچه كه با سياق آيات موافق مىباشد اين است كه رسول خدا صلّى اللّه عليه و آله آرزو مىكرد كه در اداى رسالت و تبليغ و نشر آن موفق شود . و اين رسالت استمرار داشته باشد و موانع بر طرف گردد . و طبيعى است كه شيطان‌هاى جنّ و انس در اين آرزو و خواستهء رسول خدا ، القاى شبهه و تشكيك مىكردند ، چنان كه در آيه‌هاى قبل آمده :  « مَنْ كانَ يَظُنُّ أَنْ لَنْ يَنْصُرَهُ اللَّهُ »  ، و چنان كه بعضى از اصحاب بر مفاد صلح حديبيه و صدق وعده‌هاى آن حضرت صلّى اللّه عليه و آله شك كردند ؛ اما خداوند با فتح مكه ، وسوسه‌هاى شياطين را باطل كرد و آيات خود را در مورد نصرت و يارى پيامبر استوار ساخت ؛ از اين رو در آيهء 54 مىفرمايد :\r\n « وَ لِيَعْلَمَ الَّذِينَ أُوتُوا الْعِلْمَ أَنَّهُ الْحَقُّ مِنْ رَبِّكَ فَيُؤْمِنُوا بِهِ فَتُخْبِتَ لَهُ قُلُوبُهُمْ . . . »  ؛ و تا آنان كه علم يافته‌اند بدانند كه اين قرآن حق است و از جانب پروردگار توست و بدان ايمان آورند و دلهايشان براى او خاضع گردد . . .\r\nو قبل از آن مىفرمايد :  « لِيَجْعَلَ ما يُلْقِي الشَّيْطانُ فِتْنَةً لِلَّذِينَ فِي قُلُوبِهِمْ مَرَضٌ وَ الْقاسِيَةِ قُلُوبُهُمْ . . . »  ؛ تا آنچه را كه شيطان القا مىكند ، براى كسانى كه در دلهايشان بيمارى است و نيز براى سنگدلان ، آزمايشى گرداند .\r\nو بعد از آن مىفرمايد :\r\n « وَ لا يَزالُ الَّذِينَ كَفَرُوا فِي مِرْيَةٍ مِنْهُ حَتَّى تَأْتِيَهُمُ السَّاعَةُ بَغْتَةً .   الْمُلْكُ يَوْمَئِذٍ لِلَّهِ يَحْكُمُ بَيْنَهُمْ »  ؛ و كسانى كه كفر ورزيده‌اند ، همواره از آن در ترديدند تا بناگاه قيامت براى آنان فرا رسد . . . در آن روز پادشاهى از آن خداست و ميان آنان داورى مىكند .\r\n( 2 ) خداوند مىفرمايد كه شك و ترديد آنان در مورد رسول اكرم صلّى اللّه عليه و آله زايل نمىشود تا روز قيامت برپا شود كه ملك و پادشاهى در آن روز از آن خداست . « 1 »\r\nدر آيهء 34 كه بين آيات 25 تا 37 قرار دارد ، به بيان مناسك حج مىپردازد و مىفرمايد :  « وَ لِكُلِّ أُمَّةٍ جَعَلْنا مَنْسَكاً »  . سپس در آيهء 67 آن را تكرار مىكند و مىفرمايد :\r\n   « لِكُلِّ أُمَّةٍ جَعَلْنا مَنْسَكاً هُمْ ناسِكُوهُ فَلا يُنازِعُنَّكَ فِي الْأَمْرِ وَ ادْعُ إِلى رَبِّكَ إِنَّكَ لَعَلى هُدىً مُسْتَقِيمٍ . وَ إِنْ جادَلُوكَ فَقُلِ اللَّهُ أَعْلَمُ بِما تَعْمَلُونَ . اللَّهُ يَحْكُمُ بَيْنَكُمْ يَوْمَ الْقِيامَةِ فِيما كُنْتُمْ فِيهِ تَخْتَلِفُونَ »    ؛ براى هر امتى مناسكى قرار داديم كه آنها بدان عمل كنند ، پس نبايد در اين امر با تو\r\n\r\n\r\n","description":"","footnote":"\r\n( 1 ) . الميزان ، ج 14 ، ص 391 .\r\n","page_name":" 304 ","page_number":304},
  {"content":"\r\n\r\nبه ستيزه برخيزند ، به راه پروردگارت دعوت كن ، زيرا تو بر راهى راست قرار دارى . و اگر با تو مجادله كردند ، بگو : « خدا به آنچه مىكنيد آگاه‌تر است . » . خدا روز قيامت در مورد آنچه با يكديگر در آن اختلاف مىكرديد ، داورى خواهد كرد .\r\n( 1 ) طبرسى در جوامع الجامع روايت كرده است : جمعى از كفار خزاعه كه عليه مسلمانان هم‌پيمان شده بودند و بديل بن ورقاء خزاعى هم در ميان آنها بود ، به مسلمانان گفتند : شما را چه شده كه آنچه خودتان آن را مىكشيد ، مىخوريد ، اما آنچه كه خدا آن را مىكشد ( ميته ) نمىخوريد ؟ « 1 »\r\nشايد اين حادثه پس از فتح مكه و اختلاط كفار و مسلمانان بوده است ، بنابراين آيه پس از مجادله بين آنان نازل شده و مؤمنين را بر عقايدشان ثابت‌قدم‌تر مىكند و سياق تكرار نيز اين را تأييد مىكند . « 2 »\r\n\r\nسورهء منافقون\r\n( 2 ) سورهء بعدى كه صد و پنجمين سوره در ترتيب نزول و نوزدهمين سورهء نازل شده در مدينه مىباشد ، سورهء منافقون است . « 3 » اخبار مربوط به اين سوره در قضاياى غزوهء بنى مصطلق در سال پنجم هجرى نقل شد . در آنجا گفتيم كه حوادث اين سوره احتمال ندارد كه از جهت تاريخى از اين عقب‌تر اتفاق افتاده باشد و احتمال ندارد كه آيات آن تا اين زمان به تأخير افتاده و نازل نشده باشد ، اما با اين وجود ، خبرى كه در ترتيب نزول سوره بدان اعتماد كرده‌ايم ، مىگويد : سورهء منافقون در اين برهه از زمان نازل شده است و اين ، يك نكتهء مبهم تاريخى است كه خدا آن را بهتر مىداند .\r\n\r\nسورهء مجادله\r\n( 3 ) صد و ششمين سورهء نازل شده و بيستمين سورهء نازل شده در مدينه ، سورهء مجادله مىباشد . در ابتداى اين سوره آمده است :\r\n  « قَدْ سَمِعَ اللَّهُ قَوْلَ الَّتِي تُجادِلُكَ فِي زَوْجِها وَ تَشْتَكِي إِلَى اللَّهِ وَ اللَّهُ يَسْمَعُ تَحاوُرَكُما إِنَّ اللَّهَ سَمِيعٌ بَصِيرٌ »   ؛ خدا گفتار زنى را كه دربارهء شوهرش با تو گفتگو و به خدا شكايت مىكرد ، شنيد و خدا گفتگوى شما را مىشنود ، زيرا شنواى بيناست .\r\nدر زمان جاهليت ، اگر مردى به زنش مىگفت : تو براى من ، همانند مادرم هستى ، اين زن تا ابد بر او\r\n\r\n\r\n","description":"","footnote":"\r\n( 1 ) . جوامع الجامع ، طبرسى ، ج 2 ، ص 108 ؛ مجمع البيان ، ج 7 ، ص 150 ؛ تبيان ، ج 7 ، ص 238 .\r\n( 2 ) . نك : الميزان ، ج 14 ، ص 406 - 413 .\r\n( 3 ) . التمهيد ، ج 1 ، ص 107 .\r\n","page_name":" 305 ","page_number":305},
  {"content":"\r\n\r\nحرام مىشد . « 1 » در اين ميان أوس بن صامت انصارى خزرجى ، برادر عبادة بن صامت كه مردى عجول و حساس بود با دختر عمه‌اش خولة ، دختر ثعلبه « 2 » ازدواج كرده بود . « 3 »\r\n( 1 ) واحدى با سند خود از خوله روايت كرده است : روزى او وارد خانه شد و با تندى و خشم صحبت كرد و من هم جوابش را دادم . او خشمگين شد و گفت : تو همانند مادرم هستى . سپس از منزل خارج شد و پس از مدتى بازگشت . « 4 »\r\nاو وقتى وارد منزل شد ، همسرش كه زنى زيبا بود ، نماز مىخواند و در حال سجده بود . پس از آنكه نمازش تمام شد ، أوس مىخواست كه با او نزديكى كند . « 5 »\r\nخوله مىگويد : به من تمايل پيدا كرده بود ، اما من خوددارى كردم . مىخواست كه با زور اين كار را انجام دهد ، اما از آنجا كه مرد ضعيف الجثه‌اى بود ، بر او غالب شدم و گفتم : هرگز نمىگذارم با من نزديكى كنى تا وقتى كه رسول خدا صلّى اللّه عليه و آله بين من و تو حكم كند ! سپس پيش آن حضرت صلّى اللّه عليه و آله رفتم . « 6 »\r\n( 2 ) قمى با سند خود از امام باقر عليه السّلام روايت كرده است : خوله عرض كرد : اى رسول خدا ، همسرم را در هر حال اطاعت كرده و يار و همكار او براى دنيا و آخرتش بوده‌ام و هيچ مكروهى از من نديده است .\r\nپيامبر اكرم صلّى اللّه عليه و آله پرسيد : پس براى چه از او شكايت مىكنى ؟\r\nعرض كرد : او مرا از منزل اخراج كرده و گفته است : تو براى من همانند مادرم هستى !\r\nرسول اكرم صلّى اللّه عليه و آله عرض كرد : خداى متعال در اين مورد چيزى را بر من نازل نكرده است تا بين شما قضاوت كنم و دوست ندارم كه از متكلفين باشم .\r\n( 3 ) خوله در حالى كه گريه مىكرد و به درگاه خدا شكوه و شكايت مىكرد ، از پيش رسول خدا صلّى اللّه عليه و آله رفت . پس از آن خداوند اين آيات را نازل فرمود :   « قَدْ سَمِعَ اللَّهُ قَوْلَ الَّتِي تُجادِلُكَ فِي زَوْجِها . . . »   . پس پيامبر صلّى اللّه عليه و آله كسى را به دنبال وى فرستاد و فرمود كه همراه همسرش نزد او بيايند .\r\nپيامبر اكرم صلّى اللّه عليه و آله از أوس پرسيد : آيا تو به همسرت گفته‌اى : تو براى من ، همانند مادرم هستى ؟\r\nعرض كرد : بله يا رسول الله .\r\nآن حضرت صلّى اللّه عليه و آله فرمود : خداوند دربارهء تو و همسرت قرآن نازل كرده است و آنگاه اين آيات را\r\n\r\n\r\n","description":"","footnote":"\r\n( 1 ) . تفسير قمى ، ج 2 ، ص 353 .\r\n( 2 ) . أسباب النزول ، ص 345 .\r\n( 3 ) . مجمع البيان ، ج 9 ، ص 371 .\r\n( 4 ) . أسباب النزول ، ص 345 .\r\n( 5 ) . مجمع البيان ، ج 9 ، ص 371 .\r\n( 6 ) . أسباب النزول ، ص 345 .\r\n","page_name":" 306 ","page_number":306},
  {"content":"\r\n\r\nقرائت نمود و به او فرمود : همسرت را بردار و برو ، هرآينه كه حرف زشت و بدى را زدى . خداوند تو را ببخشد . مواظب باش كه ديگر آن را تكرار نكنى . « 1 »\r\n( 1 ) در خبر طبرسى در مجمع البيان آمده است : پس از آن كه رسول خدا صلّى اللّه عليه و آله اين آيات را خواند ، از أوس پرسيد : آيا مىتوانى برده‌اى را آزاد كنى ؟ عرض كرد : من سرمايهء چندانى ندارم و در اين صورت بايد تمام اموالم را پرداخت كنم . پرسيد : آيا مىتوانى دو ماه پىدرپى روزه بگيرى ؟ عرض كرد : اى رسول خدا ، به خدا قسم ، اگر من روزى سه مرتبه غذا نخورم ، چشم‌هايم تار مىشود و مىترسم كه نابينا شوم ! پرسيد : آيا مىتوانى به شصت مسكين طعام بدهى ؟ عرض كرد : نه ، به خدا قسم نمىتوانم ، مگر اينكه شما مرا يارى كنيد . آن حضرت صلّى اللّه عليه و آله فرمود : من پانزده صاع به تو كمك مىكنم و دعا مىكنم كه خدا به مال تو بركت بدهد . آنگاه پانزده صاع را به وى تحويل داد و براى او دعا كرد كه مالش بركت پيدا كند . « 2 »\r\n\r\nبروز عادات جاهليت\r\n( 2 ) در اينجا ديديم كه اين صحابى انصارى خزرجى ، در زمانى كه هشت سال از هجرت مىگذشت ، بر طبق عادات جاهليت ، زن خود را به وسيلهء ظهار طلاق داد . به دنبال آن چهار آيهء اول سورهء مجادله نازل شد .\r\nجالب اين است كه در آيه هشتم ، به مخالفت جمعى از مسلمانان ، با تحيت پيامبر صلّى اللّه عليه و آله كه تحيت خدا و اسلام بود ، اشاره مىكند . آنان هنگامى كه پيش پيامبر اكرم صلّى اللّه عليه و آله مىآمدند ، به جاى السلام عليك ، از الفاظ أنعم صباحا و أنعم مساء استفاده مىكردند كه مخصوص جاهليت بود . به دنبال آن خداوند آيهء هشتم را نازل كرد كه مىفرمايد :\r\n « . . . وَ إِذا جاؤُكَ حَيَّوْكَ بِما لَمْ يُحَيِّكَ بِهِ اللَّهُ وَ يَقُولُونَ فِي أَنْفُسِهِمْ لَوْ لا يُعَذِّبُنَا اللَّهُ بِما نَقُولُ حَسْبُهُمْ جَهَنَّمُ يَصْلَوْنَها فَبِئْسَ الْمَصِيرُ »  ؛ و چون نزد تو آيند ، تو را درودى گويند كه خدايت آن را نگفته است و در دل مىگويند چرا خدا بدانچه مىگوييم ما را عذاب نمىكند ؟ جهنم براى آنان كافى است ؛ در آن درمىآيند و چه بد سرانجامى است .\r\nاين آيه آنها را از تحيت به شيوهء جاهليت نهى مىكند و آيهء بعدى آنها را از نجوا كردن ( درگوشى حرف زدن ) نهى مىكند و مىفرمايد :\r\n « يا أَيُّهَا الَّذِينَ آمَنُوا إِذا تَناجَيْتُمْ فَلا تَتَناجَوْا بِالْإِثْمِ وَ الْعُدْوانِ وَ مَعْصِيَةِ الرَّسُولِ وَ تَناجَوْا بِالْبِرِّ وَ التَّقْوى وَ اتَّقُوا اللَّهَ الَّذِي إِلَيْهِ تُحْشَرُونَ »  ؛ اى كسانى كه ايمان آورده‌ايد ، چون با يكديگر\r\n\r\n\r\n","description":"","footnote":"\r\n( 1 ) . تفسير قمى ، ج 2 ، ص 353 - 354 .\r\n( 2 ) . مجمع البيان ، ج 9 ، ص 371 .\r\n","page_name":" 307 ","page_number":307},
  {"content":"\r\n\r\nمحرمانه گفتگو مىكنيد ، به قصد گناه و تعدى و نافرمانى از پيامبر با همديگر گفتگو نكنيد و به نيكوكارى و پرهيزكارى نجوا كنيد و از خدايى كه نزد او محشور خواهيد گشت ، پروا كنيد .\r\nآنگاه حكمت اين نهى را بيان مىكند و مىفرمايد :\r\n « إِنَّمَا النَّجْوى مِنَ الشَّيْطانِ لِيَحْزُنَ الَّذِينَ آمَنُوا وَ لَيْسَ بِضارِّهِمْ شَيْئاً إِلَّا بِإِذْنِ اللَّهِ وَ عَلَى اللَّهِ فَلْيَتَوَكَّلِ الْمُؤْمِنُونَ »  ؛ چنان نجوايى از القائات شيطان است تا كسانى را كه ايمان آورده‌اند ، دلتنگ كند . ولى جز با ارادهء خدا هيچ آسيبى به آنها نمىرسد و مؤمنان بايد بر خدا اعتماد كنند .\r\nالبته در صدر آيهء هشتم ، اشاره مىكند كه نهى از نجوا قبلا به وسيلهء رسول خدا صلّى اللّه عليه و آله تذكر داده شده است ، اما اينان دوباره به چيزى كه از آن نهى شده‌اند ، روى آورده‌اند :\r\n « أَ لَمْ تَرَ إِلَى الَّذِينَ نُهُوا عَنِ النَّجْوى ثُمَّ يَعُودُونَ لِما نُهُوا عَنْهُ وَ يَتَناجَوْنَ بِالْإِثْمِ وَ الْعُدْوانِ وَ مَعْصِيَةِ الرَّسُولِ . . . »  ؛ آيا كسانى را كه از نجوا منع شده بودند ، نديدى كه باز بدانچه از آن منع گرديده‌اند برمىگردند و با همديگر به منظور گناه و تعدى و سرپيچى از پيامبر ، محرمانه گفتگو مىكنند .\r\n\r\nاحترام به بدريون\r\n( 1 ) در آيهء 11 به دو مسأله متقابل اشاره شده است : از سويى آيه دلالت مىكند كه مؤمنين و صاحبان علم و فضل در ميان اصحاب آن حضرت صلّى اللّه عليه و آله بوده‌اند و او آنان را بر ديگران برترى مىداده و در مجالس آنان را نزديك خود مىنشانده است و از سويى ديگر دلالت مىكند كه عده‌اى از آنان وقتى كه به ايشان گفته مىشد : جمع‌تر بنشينيد يا راه را باز كنيد ، ناراحت مىشدند . براى همين آيهء 11 نازل شد و كار رسول خدا صلّى اللّه عليه و آله را تأييد كرد .\r\n( 2 ) در شأن نزول اين آيه آمده است : آن حضرت صلّى اللّه عليه و آله بعد از آنكه صفّه را در سال هفتم در مسجد بنا كرد ، روزهاى جمعه كه براى نماز خارج مىشد ، مدتى قبل از نماز ، پيش اهل صفه مىرفت و در ميان آنان مىنشست . صفه جاى تنگى بود و همه در آنجا نمىگرفتند . او به انصار و مهاجرينى كه از بدريون بودند ، احترام ويژه‌اى مىگذاشت . يك روز كه وى ميان اهل صفه نشسته بود و هيچ جاى خالى وجود نداشت ، عده‌اى از بدريون كه ثابت بن قيس بن شماس هم در ميانشان بود ، وارد شدند . آنها بر پيامبر صلّى اللّه عليه و آله سلام كردند و او جواب داد ، سپس به اهل مجلس سلام كردند و آنان جوابشان را دادند ، اما كسى براى آنان جا باز نكرد تا بنشينند . آن حضرت صلّى اللّه عليه و آله كه وضع را اين گونه ديد ، به چند نفر ، به تعداد بدريونى كه\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nآمده بودند ، فرمود : اى فلانى و فلانى و . . . از جايتان بلند شويد تا اين‌ها بنشينند . آنان برخاستند ، اما آثار ناراحتى و خشم در چهره‌هايشان ديده مىشد .\r\n( 1 ) منافقان سعى كردند كه از اين فرصت سوء استفاده كرده ، اين افراد را عليه پيامبر صلّى اللّه عليه و آله تحريك كنند ، براى همين به آنان گفتند : با اينكه شما پيامبر را دوست مىداريد و رفته‌ايد تا نزديك او بنشينيد ، اما او عده‌اى را كه ديرتر آمده بودند بر شما ترجيح داد و آنها را در جاى شما نشانيد ! در اين صورت آيا گمان مىكنيد كه صاحب شما به عدالت رفتار مىكند ؟ ! پس از اين ، آيهء يازده نازل شد كه مىفرمايد :\r\n « يا أَيُّهَا الَّذِينَ آمَنُوا إِذا قِيلَ لَكُمْ تَفَسَّحُوا فِي الْمَجالِسِ فَافْسَحُوا يَفْسَحِ اللَّهُ لَكُمْ وَ إِذا قِيلَ انْشُزُوا فَانْشُزُوا . . . »  « 1 » اى كسانى كه ايمان آورده‌ايد ، چون به شما گفته شود : « در مجالس جاى باز كنيد » ، پس جاى باز كنيد تا خدا براى شما گشايش حاصل كند و چون گفته شود :\r\n« برخيزيد » ، پس برخيزيد . . .\r\n( 2 )\r\n\r\nنجوا با پيامبر صلّى اللّه عليه و آله\r\nپيامبر اكرم صلّى اللّه عليه و آله به فقهاء و صاحبان علم و به بدريون احترام ويژه مىگذاشت ، زيرا احكام و عقايد و معارف اسلام را بهتر از تازه مسلمانان مىفهميدند . همچنين آن حضرت صلّى اللّه عليه و آله به فقراى اصحاب احترام مىگذاشت ، زيرا از ثروتمندانى كه در معرض تكبر و طغيان قرار داشتند ، باتقواتر و مؤمن‌تر بودند ، اما ثروتمندان پيش آن حضرت صلّى اللّه عليه و آله مىآمدند و از فقرا سبقت مىگرفتند و مدت طولانى پيش وى مىنشستند و با او به طور خصوصى صحبت مىكردند . آن حضرت صلّى اللّه عليه و آله از سخنان طولانى آنان خسته شده بود ، براى همين خداوند دستور داد كه قبل از صحبت خصوصى با پيامبر اكرم صلّى اللّه عليه و آله بايد صدقه بدهند و آنها را ملزم كرد تا وقتى صدقه نداده‌اند ، با آن حضرت به صورت خصوصى صحبت نكنند . آيه ، مقدار صدقه را مشخص نكرد و كسى را كه چيزى براى صدقه دادن ندارد ، مورد عفو و بخشش قرار داد و فرمود :\r\n « يا أَيُّهَا الَّذِينَ آمَنُوا إِذا ناجَيْتُمُ الرَّسُولَ فَقَدِّمُوا بَيْنَ يَدَيْ نَجْواكُمْ صَدَقَةً ذلِكَ خَيْرٌ لَكُمْ وَ أَطْهَرُ فَإِنْ لَمْ تَجِدُوا فَإِنَّ اللَّهَ غَفُورٌ رَحِيمٌ . . . »  « 2 » ؛ اى كسانى كه ايمان آورده‌ايد ، هرگاه با پيامبر خدا گفتگوى محرمانه مىكنيد ، پيش از گفتگوى محرمانهء خود ، صدقه‌اى تقديم بداريد . اين كار براى شما بهتر و پاكيزه‌تر است ؛ و اگر چيزى نيافتيد بدانيد كه خدا آمرزندهء مهربان است .\r\n\r\n\r\n","description":"","footnote":"\r\n( 1 ) . مجادله ( 58 ) ، 11 و اين خبر در مجمع البيان ، ج 9 ، ص 378 ، و اسباب النزول ، ص 347 آمده است .\r\n( 2 ) . مجادله ( 58 ) ، 12 اين خبر در تبيان ، ج 9 ، ص 551 به نقل از زجاج آمده است و در مجمع البيان ، ج 9 ، ص 379 از مقاتل ، از ابن حيان آمده و همچنين در أسباب النزول ، ص 348 .\r\n","page_name":" 309 ","page_number":309},
  {"content":"\r\n\r\n( 1 ) پس از نزول آيه ، على عليه السّلام يك دينار داشت كه آن را به ده درهم تبديل كرد و هر بار كه براى صحبت پيش آن حضرت عليه السّلام مىرفت ، يك درهم صدقه مىداد تا ده درهم به اتمام رسيد ، اما ثروتمندان از صدقه دادن بخل ورزيدند و از صحبت خصوصى با آن حضرت صلّى اللّه عليه و آله خوددارى كردند . بدين ترتيب هيچ كس غير از على عليه السّلام به اين آيه عمل نكرد تا آيهء بعدى نازل شد كه مىفرمايد :\r\n « أَ أَشْفَقْتُمْ أَنْ تُقَدِّمُوا بَيْنَ يَدَيْ نَجْواكُمْ صَدَقاتٍ فَإِذْ لَمْ تَفْعَلُوا وَ تابَ اللَّهُ عَلَيْكُمْ فَأَقِيمُوا الصَّلاةَ وَ آتُوا الزَّكاةَ . . . »  ؛ آيا ترسيديد فقير بشويد ، اگر پيش از صحبت محرمانهء خود صدقه‌هايى بپردازيد ؟ ! چون اين كار را نكرديد ، خدا آن را بر شما بخشيد ، پس نماز را برپا داريد و زكات بپردازيد . . .\r\nبدين ترتيب خداوند به همان صدقه‌هايى كه در زكات واجب مىبايست بپردازند ، اكتفا كرد و آيهء بعدى نازل شد تا فضيلت خاص را براى على عليه السّلام اثبات كند و او تنها كسى بود كه به اين آيه عمل كرد . « 1 »\r\n( 2 )\r\n\r\nحزب الشيطان و حزب الله\r\nدر ميان اصحاب رسول خدا صلّى اللّه عليه و آله كسانى بودند كه هنوز مانند زمان جاهليت به هم سلام مىكردند و كسانى بودند كه از صحبت خصوصى با پيامبر صلّى اللّه عليه و آله منع شده بودند ، اما دوباره آن را انجام مىدادند و از صدقه دادن قبل از صحبت محرمانه بخل مىورزيدند و كسانى بودند كه وقتى به آنها مىفرمود : بلند شوند تا مسلمانان اوليه و اصحاب بدر در جايشان بنشينند ، ناراحت مىشدند . در اين ميان عبد الله بن بنتل از كسانى بود كه در مجالس پيامبر اكرم صلّى اللّه عليه و آله مىنشست و گفته‌هاى او را براى يهوديان بازگو مىكرد و علاوه بر سخن‌چينى ، به هنگامى كه با دوستان هم عقيدهء خودش خلوت مىكرد ، به آن حضرت صلّى اللّه عليه و آله فحش مىدادند !\r\n( 3 ) سعيد بن جبير از ابن عباس روايت كرده است : روزى در سايهء يكى از حجره‌هاى رسول خدا صلّى اللّه عليه و آله نشسته بوديم ، در حالى كه سايه رو به اتمام بود و مىخواستيم بلند شويم ، آن حضرت صلّى اللّه عليه و آله فرمود : الان كسى مىآيد كه با چشم‌هاى شيطان به شما نگاه مىكند ! وقتى كه آمد با او صحبت نكنيد ! در همين حال مرد كبود چشمى آمد .\r\n\r\n\r\n","description":"","footnote":"\r\n( 1 ) . مجادله ( 58 ) ، 13 . اين خبر در منابع پاورقىهاى قبلى آمده ؛ و همچنين در كتاب ما نزل من القرآن در ص 84 از حبرى كوفى از مجاهد آمده است . در تفسير فرات كوفى ، ص 469 - 470 از ابن عمر روايت شده است : آن حضرت صلّى اللّه عليه و آله دينار را به على عليه السّلام برگرداند . و در تفسير قمى ، ج 2 ، ص 358 از مجاهد و از امام صادق عليه السّلام اين مطلب نقل شده است . و در حاشيه تفسير فرات به منابع عديده‌اى اشاره شده است و در مجمع البيان ، ج 9 ، ص 380 آمده است كه فاصلهء نزول اين دو آيه ، ده شب بوده است .\r\n","page_name":" 310 ","page_number":310},
  {"content":"\r\n\r\n( 1 ) و از مقاتل و سدّى روايت شده است : عبد الله بن بنتل كه كبود چشم بود ، آمد . . . پس آن حضرت صلّى اللّه عليه و آله به وى فرمود : چرا تو و همراهانت به من فحش مىدهيد ؟ ! او به خدا قسم خورد كه اين كار را نكرده است ! دوباره پرسيد : براى چه تو و فلانى و فلانى مرا در فلان جا فحش مىداديد ؟ ! و اسم‌هاى افراد را ذكر كرد .\r\nاو قسم ياد كرد كه چنين كارى نكرده است ؛ اما رسول خدا صلّى اللّه عليه و آله فرمود : بلكه چنين كرده‌اى !\r\nاو رفت و همراهانش را آورد و همگى قسم خوردند كه او را سب و شتم نكرده‌اند ، اما وحى نازل شد كه :\r\n   « أَ لَمْ تَرَ إِلَى الَّذِينَ تَوَلَّوْا قَوْماً غَضِبَ اللَّهُ عَلَيْهِمْ ما هُمْ مِنْكُمْ وَ لا مِنْهُمْ وَ يَحْلِفُونَ عَلَى الْكَذِبِ وَ هُمْ يَعْلَمُونَ . أَعَدَّ اللَّهُ لَهُمْ عَذاباً شَدِيداً إِنَّهُمْ ساءَ ما كانُوا يَعْمَلُونَ . اتَّخَذُوا أَيْمانَهُمْ جُنَّةً فَصَدُّوا عَنْ سَبِيلِ اللَّهِ فَلَهُمْ عَذابٌ مُهِينٌ »    ؛ آيا نديده‌اى كسانى را كه قومى را كه مورد خشم خدايند به دوستى گرفته‌اند ؟ آنها نه از شمايند و نه از ايشان ، و به دروغ سوگند ياد مىكنند و خودشان هم مىدانند . خدا براى آنان عذابى سخت آماده كرده است . به راستى كه چه بد مىكردند ! سوگندهاى خود را چون سپرى قرار داده بودند و مردم را از راه خدا بازداشتند و در نتيجه براى آنان عذابى خفت‌آور است .\r\n( 2 ) از آيهء بعدى فهميده مىشود كه اينان از ثروتمندان بوده‌اند ، زيرا مىفرمايد :\r\n  « لَنْ تُغْنِيَ عَنْهُمْ أَمْوالُهُمْ وَ لا أَوْلادُهُمْ مِنَ اللَّهِ شَيْئاً أُولئِكَ أَصْحابُ النَّارِ هُمْ فِيها خالِدُونَ . يَوْمَ يَبْعَثُهُمُ اللَّهُ جَمِيعاً فَيَحْلِفُونَ لَهُ كَما يَحْلِفُونَ لَكُمْ وَ يَحْسَبُونَ أَنَّهُمْ عَلى شَيْءٍ أَلا إِنَّهُمْ هُمُ الْكاذِبُونَ »   ؛ در برابر خداوند ، از اموال و اولادشان كارى ساخته نيست . آنها دوزخىاند و در آن جاودانه مىمانند . روزى كه خدا همهء آنان را برمىانگيزد ، همان گونه كه براى شما سوگند ياد مىكردند ، براى او نيز سوگند ياد مىكنند و چنان مىپندارند كه حق به جانب آنهاست .\r\nآگاه باش كه آنان همان دروغگويانند .\r\n( 3 ) آيهء بعدى ، توصيف آنها به شيطان را تأييد و امضا كرده و مىفرمايد :\r\n   « اسْتَحْوَذَ عَلَيْهِمُ الشَّيْطانُ فَأَنْساهُمْ ذِكْرَ اللَّهِ أُولئِكَ حِزْبُ الشَّيْطانِ أَلا إِنَّ حِزْبَ الشَّيْطانِ هُمُ الْخاسِرُونَ . إِنَّ الَّذِينَ يُحَادُّونَ اللَّهَ وَ رَسُولَهُ أُولئِكَ فِي الْأَذَلِّينَ . كَتَبَ اللَّهُ لَأَغْلِبَنَّ أَنَا وَ رُسُلِي إِنَّ اللَّهَ قَوِيٌّ عَزِيزٌ »    ؛ شيطان بر آنان چيره شده و خدا را از يادشان برده است . آنان حزب شيطان‌اند آگاه باش كه حزب شيطان همان زيان‌كارانند . در حقيقت كسانى كه با خدا و پيامبر او به دشمنى برمىخيزند ، آنان در زمرهء زبونان خواهند بود . خدا مقرر كرده است كه :\r\n« حتما من و فرستادگانم چيره خواهيم گرديد » . آرى ، خدا نيرومند شكست‌ناپذير است .\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nحال كه اين‌ها حزب شيطان هستند ، پس حزب الله چه كسانى هستند ؟ خداوند مىفرمايد :\r\n « لا تَجِدُ قَوْماً يُؤْمِنُونَ بِاللَّهِ وَ الْيَوْمِ الْآخِرِ يُوادُّونَ مَنْ حَادَّ اللَّهَ وَ رَسُولَهُ وَ لَوْ كانُوا آباءَهُمْ أَوْ أَبْناءَهُمْ أَوْ إِخْوانَهُمْ أَوْ عَشِيرَتَهُمْ أُولئِكَ كَتَبَ فِي قُلُوبِهِمُ الْإِيمانَ وَ أَيَّدَهُمْ بِرُوحٍ مِنْهُ وَ يُدْخِلُهُمْ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها رَضِيَ اللَّهُ عَنْهُمْ وَ رَضُوا عَنْهُ أُولئِكَ حِزْبُ اللَّهِ أَلا إِنَّ حِزْبَ اللَّهِ هُمُ الْمُفْلِحُونَ »  ؛ « 1 » قومى را نيابى كه به خدا و روز بازپسين ايمان داشته باشند ، كسانى را كه با خدا و رسولش مخالفت كرده‌اند - هرچند پدرانشان يا پسرانشان يا برادرانشان يا عشيرهء آنان باشند - دوست بدارند . خدا ايمان را در دل آنها نوشته است و آنان را با روحى از جانب خود تأييد كرده است و آنان را به بهشت‌هايى كه در زير درختان آن جوىهاى روان است ، ساكن مىكند . هميشه در آنجا ماندگارند و خدا از ايشان راضى و آنها از خدا راضى هستند . اينان حزب الله هستند و همانا حزب الله از رستگاران هستند .\r\nدر اين آيات چنان اتصالى وجود دارد كه به ذهن نمىرسد بعضى از آنها براى مناسبت‌هاى ديگرى نازل شده باشند . « 2 »\r\n\r\n\r\n","description":"","footnote":"\r\n( 1 ) . مجادله ( 58 ) ، 14 - 22 . اين اخبار در أسباب النزول ، ص 348 .\r\n( 2 ) . الميزان ، ج 19 ، ص 198 .\r\n","page_name":" 312 ","page_number":312},
  {"content":"\r\n\r\n( 1 )\r\n\r\nفصل سوم مهم‌ترين حوادث سال نهم هجرى\r\n\r\nجمع‌آورى زكوات\r\n( 2 ) واقدى با سند خود از زهرى روايت كرده است : پس از آن‌كه پيامبر صلّى اللّه عليه و آله از فتح مكه و جنگ حنين و عمرهء مفرده در ماه ذى القعده فارغ شد ، به مدينه آمد . او باقيماندهء ذى القعده و ذى الحجّه را در مدينه ماند و هنگامى كه هلال ماه محرم را مشاهده كرد ، افرادى را براى جمع‌آورى زكوات به اطراف فرستاد .\r\nآن حضرت بريدة بن حصيب يا كعب بن مالك را به سوى أسلم و غفار ، عبّاد بن بشر أشهلى را به سوى سليم و مزينه ، مالك بن مكيث را به سوى جهينه ، ضحاك بن سفيان را به سوى بنى كلاب ، ابن لتيبيه ازدى را به سوى بنى ذبيان و عمرو بن عاص را به سوى فزاره فرستاد .\r\n( 3 ) آن حضرت بسر بن سفيان كعبى ، يا نعيم بن عبد اللّه عدوى را به سوى بنى كعب از خزاعه فرستاد . او آنان را در عفان يا در كنار آبگيرى در نزديكى حديبيه ديد . در اين حال بنى جهيم از بنى تميم و بنى عمرو از بنى تميم هم در كنار آن آبگير جمع شده بود . او دستور داد كه چارپايان خود را گرد آورند تا زكات آن را بگيرد . خزاعىها زكات را از هر طرف جمع كردند و به او تحويل دادند .\r\nبنى تميم به خزاعىها گفتند : او به باطل اموال شما را مىگيرد . خزاعىها گفتند : ما دين اسلام را پذيرفته‌ايم و اين از احكام دين ما مىباشد . تميمىها گفتند : به خدا قسم كه حتى يك بچه شتر به آنها نمىدهيم ! براى همين جمع شدند و خود را مسلح كرده و شمشيرها را از غلاف كشيدند ! وقتى كه مسئول جمع‌آورى زكات آمد و آنان را در اين حال ديد ، ترسيد و فرار كرد . « 1 » او نزد پيامبر اكرم صلّى اللّه عليه و آله رفت و عرض كرد : اى رسول خدا . همراه سه نفر بودم . بنى تميم از پرداخت زكات خوددارى كردند ، براى همين خزاعىها به آنها حمله كردند و آنان را از منطقهء خود اخراج كردند و گفتند : اگر به خاطر خويشاوندى و قرابت نبود ، نمىگذاشتيم سالم به سرزمين خودتان برويد . زود از سرزمين ما خارج شود كه به خاطر دشمنى شما با محمد صلّى اللّه عليه و آله و عدم پرداخت زكات ، ما هم مورد حمله واقع مىشويم . آنگاه بنى تميم به منطقهء خودشان رفتند .\r\n\r\n\r\n","description":"","footnote":"\r\n( 1 ) . اين غير از خبر وليد بن عقبه دربارهء بنى وليعه يا بنى مصطلق از خزاعه است كه خواهد آمد .\r\n","page_name":" 313 ","page_number":313},
  {"content":"\r\n\r\n( 1 )\r\n\r\nحملهء فزارى به بنى تميم در ماه محرّم « 1 »\r\nپس از اين حادثه ، رسول خدا صلّى اللّه عليه و آله فرمود : چه كسى به سوى اين قوم مىرود كه اين كار را كردند ؟\r\nعيينة بن حصن فزارى اولين نفرى بود كه داوطلب شد و گفت : به خدا قسم كه اين كار از دست من برمىآيد . آنان را تعقيب مىكنم و اگر به سرزمين بنى سعد هم رسيده باشند ، آنها را به خواست خدا ، نزد شما مىآورم تا دربارهء ايشان تصميم بگيريد .\r\nرسول خدا صلّى اللّه عليه و آله او را همراه پنجاه اسب سوار از عرب‌ها كه از غير انصار و مهاجرين بودند ، به سوى بنى تميم فرستاد . آنان شب‌ها پيش مىرفتند و روزها در جايى مخفى مىشدند .\r\nاو به حركت ادامه داد تا به العرج رسيد و ديد كه آنها به سرزمين بنى سليم كوچ كرده‌اند . آنها را تعقيب كرد و ديد كه بعد از سقيا ، در صحرا چادر زده‌اند و چارپايانشان را رها كرده‌اند تا بچرند . آنها وقتى مسلمانان را ديدند ، فرار كردند ، اما يازده مرد و يازده زن و سى كودك اسير شدند . مسلمانان آنان را به مدينه آوردند و در خانه رملة ، دختر حارث حبس كردند .\r\n( 2 ) سپس ده نفر از رؤسايشان و از جمله : اقرع بن حابس تميمى ، زبرقان بن بدر ، عطارد بن حاجب ، قيس بن حارث ، رياح بن حارث بن مجاشع ، عمرو بن أهتم ، قيس بن عاصم و نعيم بن سعد قبل از ظهر وارد مسجد شدند و سراغ اسراى خويش را مىگرفتند . به آنها خبر داده شد كه اسرا در منزل رمله ، دختر حارث محبوس شده‌اند . وقتى به ديدن آنها رفتند ، زنان و كودكان به شدت گريه و زارى مىكردند . پس به مسجد بازگشتند ، در حالى كه بلال اذان ظهر را گفته بود . رسول خدا صلّى اللّه عليه و آله در آن روز در منزل عايشه به سر مىبرد . مردم منتظر خروج او از منزل بودند . اين عده عجله داشتند كه او هرچه زودتر از منزل بيرون بيايد ، براى همين فرياد زدند : اى محمد ، بيرون بيا !\r\nبلال پيش آنها رفت و گفت : الان رسول خدا صلّى اللّه عليه و آله خارج مىشود ، عجله نكنيد . آن حضرت صلّى اللّه عليه و آله خارج شد . بلال اقامهء نماز را گفت . آنان به او هجوم آورده و مىگفتند : خطيب و شاعر خودمان را آورده‌ايم . صبر كن و سخن ما را بشنو ! آن حضرت صلّى اللّه عليه و آله تبسمى كرد و پيش رفت تا نماز ظهر را با مردم خواند . سپس به منزل رفت و آنگاه خارج شد و در صحن مجلس نشست . آنان پيش وى آمدند و خطيبشان ، عطارد بن حاجب برخاست و گفت :\r\n( 3 ) حمد و سپاس خدايى را سزاست كه بر ما تفضل نموده و ما را از پادشاهان زمين قرار داده و به ما اموال فراوان عنايت كرده كه آن را به معرفت مصرف مىكنيم . و ما را از عزيزترين اهل مشرق و پرجمعيت‌ترين و ثروتمندترين آنها قرار داده است .\r\n\r\n\r\n","description":"","footnote":"\r\n( 1 ) . چون اين كار بنى تميم به عنوان تمرّد و طغيان در قلمرو حكومت اسلامى صورت گرفته است ؛ لذا غزوه نبوده و در ماه محرم انجام پذيرفته است .\r\n","page_name":" 314 ","page_number":314},
  {"content":"\r\n\r\nدر اين صورت چه كسى مثل ما است ؟ هر كس كه مىخواهد با ما مفاخره كند ، بايد كه مثل ما فضائل خود را برشمارد و اگر مىخواستيم سخن را طولانى مىكرديم و لكن از پرگويى در مورد آنچه خدا به ما عنايت فرموده ، حيا مىكنيم . اين سخن را گفتم تا سخنى را بياوريد كه افضل از سخن من باشد .\r\nاو نشست و آنگاه رسول خدا صلّى اللّه عليه و آله به ثابت بن قيس كه صدايش از همهء مردم بلندتر بود ، فرمود : برخيز و جواب خطيبشان را بده .\r\n( 1 ) او برخاست و به صورت ارتجالى گفت : حمد و سپاس خدايى را سزاست كه آسمان‌ها و زمين از مخلوقات اويند كه امر او را فرمان مىبرند . علم او همه جا را فراگرفته و هيچ نعمتى نيست مگر اينكه از فضل او است . از مقدرات الهى اين بود كه ما را از حاكمان قرار داد و از ميان بندگان خود ، براى ما پيامبرى فرستاد كه بهترين نسب و زيباترين سيرت و صادقانه‌ترين گفتار را دارد . خداوند كتابش را بر او نازل كرد و او را بر بندگانش امين قرار داد ، در حالى كه از بهترين بندگان بود . او همه را به ايمان دعوت كرد كه عده‌اى از اقوام و خويشاوندانش به او ايمان آوردند و هجرت كردند .\r\n( 2 ) او زيباروىترين مردم و خوش‌رفتارترين آنها است . ما اولين مردمى بوديم كه او را اجابت كرديم . ما انصار خدا و رسول او هستيم كه با مردم مىجنگيم تا بگويند : لا إله الا الله . هر كس كه به خدا و رسولش ايمان بياورد ، جان و مالش را از ما حفظ كرده است و هر كس كافر باشد با او مىجنگيم و كشتنش براى ما بسيار سهل و آسان است . اين سخنان را مىگويم و براى مؤمنين و مؤمنان به درگاه خدا استغفار مىكنم . و سپس نشست .\r\nپس از آن گفتند : اى رسول خدا ، اجازه دهيد كه شاعر ما شعرهايش را بخواند . آن حضرت اجازه داد .\r\nزبرقان برخاست و اشعارش را خواند . بعد از آن پيامبر صلّى اللّه عليه و آله متوجه حسّان بن ثابت شد و فرمود : جواب آنها را بده . او ده بيت شعر را ارتجالا در جواب آنها سرود .\r\nرسول خدا صلّى اللّه عليه و آله از خطبهء ثابت و اشعار حسان خوش‌حال شد و دربارهء حسّان فرمود : خدا حسان را با روح القدس تأييد فرمايد ، مادامىكه از پيامبرش دفاع مىكند . « 1 »\r\nپس از آن أقرع بن حابس هم شعرى خواند كه حسّان به دستور رسول خدا جوابش را داد .\r\n( 3 ) سپس اقرع برخاست و گفت : نمىدانم كه چه شده است ؟ ! خطيب آنها سخنورتر از خطيب ما و شاعر آنها قوىتر از شاعر ما بود . آنگاه به رسول اللّه صلّى اللّه عليه و آله نزديك شد و گفت : اشهد ان لا إله الا اللّه و انّ محمدا رسول اللّه . پيامبر صلّى اللّه عليه و آله فرمود : چرا زودتر به اين نتيجه نرسيدى ؟ سپس دستور داد كه هديه‌هايى به آنها بدهند و آنها را بپوشانند . « 2 »\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 973 - 979 ؛ روضهء كافى ؛ ص 88 ، حديث 75 ؛ رجال كشى ، ص 57 و سفينة البحار ، ج 2 ، ص 252 .\r\nگويى در اين سخن ، پيامبر اكرم صلّى اللّه عليه و آله اشاره‌اى غيب‌گونه به عاقبت بد حسّان مىكند و لذا دعايش را مشروط بيان مىنمايد .\r\n( 2 ) . اسباب النزول ، ص 326 - 328 .\r\n","page_name":" 315 ","page_number":315},
  {"content":"\r\n\r\n( 1 ) واقدى در مورد هداياى رسول خدا صلّى اللّه عليه و آله به تفصيل سخن گفته و نوشته است : وقتى كه هيأتى بر آن حضرت صلّى اللّه عليه و آله وارد مىشد ، هدايايى با توجه به مقام و منزلت هر كدام به آنها مىبخشيد . آن حضرت صلّى اللّه عليه و آله زنان و اسراى هيأت بنى دارم از بنى تميم را به آنها بخشيد و دستور داد كه جوايزى به آنان بدهند . به هر كدام از آنان دوازده و نيم أوقيه نقره داده شد . پس از آنكه به حاضران هديه دادند ، پيامبر صلّى اللّه عليه و آله سؤال كرد :\r\nآيا كسى از شما باقى مانده است كه به او جايزه نداده باشيم ؟ گفتند : نوجوانى هست كه پيش اثاثيه باقى مانده است . فرمود : او را بفرستيد تا هديه بگيرد . قيس بن عاصم گفت : او نوجوانى است كه شرافت و فضلى ندارد . آن حضرت صلّى اللّه عليه و آله فرمود : به هر حال او جزء هيأت شما بوده و حقى دارد ! او را فرستادند . او عمرو بن أهتم بود كه پيامبر صلّى اللّه عليه و آله پنج أوقيه نقره به وى بخشيد . « 1 »\r\n( 2 )\r\n\r\nنزول سورهء حجرات\r\nبخارى با سند خود از ابن جريح ، از ابن زبير روايت كرده است : آن حضرت صلّى اللّه عليه و آله مىخواست كه يكى از افراد هيأت بنى تميم را به رياست آنها منصوب كند . ابو بكر به آن حضرت صلّى اللّه عليه و آله پيشنهاد كرد كه قعقاع بن معبد را به رياست ايشان انتخاب كند ؛ امّا عمر درخواست كرد كه أقرع بن حابس را به رياست آنها انتخاب كند . ابو بكر گفت : تو مىخواهى كه با نظر من مخالفت كنى ؛ عمر گفت : چنين نيست ، من در صدد مخالفت با تو نبودم . بدين ترتيب مشاجرهء آن دو بالا گرفت و دربارهء اين مشاجره نازل شد :\r\n « بِسْمِ اللَّهِ الرَّحْمنِ الرَّحِيمِ    يا أَيُّهَا الَّذِينَ آمَنُوا لا تَرْفَعُوا أَصْواتَكُمْ فَوْقَ صَوْتِ النَّبِيِّ وَ لا تَجْهَرُوا لَهُ بِالْقَوْلِ كَجَهْرِ بَعْضِكُمْ لِبَعْضٍ أَنْ تَحْبَطَ أَعْمالُكُمْ وَ أَنْتُمْ لا تَشْعُرُونَ . إِنَّ الَّذِينَ يَغُضُّونَ أَصْواتَهُمْ عِنْدَ رَسُولِ اللَّهِ أُولئِكَ الَّذِينَ امْتَحَنَ اللَّهُ قُلُوبَهُمْ لِلتَّقْوى لَهُمْ مَغْفِرَةٌ وَ أَجْرٌ عَظِيمٌ »   « 2 » ؛ اى كسانى كه ايمان آورده‌ايد ، در برابر خدا و پيامبرش در هيچ كارى پيشى مجوييد و از خدا پروا بداريد كه خدا شنواى داناست . اى كسانى كه ايمان آورده‌ايد ، صدايتان را بلندتر از صداى پيامبر نكنيد و همچنان كه بعضى از شما با بعضى ديگر بلند سخن مىگوييد با او به صداى بلند سخن ميگوييد . مبادا بىآنكه بدانيد كرده‌هايتان تباه شود . كسانى كه پيش پيامبر خدا ، صدايشان را فرو مىكشند ، همان كسانند كه خدا دلهايشان را براى پرهيزگارى امتحان كرده است ، آنان را آمرزش و پاداشى بزرگ است .\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 979 - 980 و هر اوقيه معادل 213 گرم نقره است . ابن اسحاق در سيره‌اش ج 4 ، ص 205 - 213 خبر هيأت بنى تميم را ذكر كرده و چيزى در مورد اعتراض به زكات و جنگ اسراى آنها روايت نكرده است .\r\n( 2 ) . حجرات ( 49 ) ، 1 - 3 و اين خبر در أسباب النزول ، ص 323 - 324 آمده است .\r\n","page_name":" 316 ","page_number":316},
  {"content":"\r\n\r\n( 1 ) آيهء بعدى در مورد هيأت بنى دارم از تميم است كه او را از بيرون حجره با صداى بلند فرامىخواندند تا بيايد :\r\n  « إِنَّ الَّذِينَ يُنادُونَكَ مِنْ وَراءِ الْحُجُراتِ أَكْثَرُهُمْ لا يَعْقِلُونَ وَ لَوْ أَنَّهُمْ صَبَرُوا حَتَّى تَخْرُجَ إِلَيْهِمْ لَكانَ خَيْراً لَهُمْ وَ اللَّهُ غَفُورٌ رَحِيمٌ »   ؛ كسانى كه تو را از پشت اتاق‌ها با فرياد فرامىخوانند ، بيشترشان نمىفهمند و اگر صبر كنند تا پيش آنان بيايى ، مسلما برايشان بهتر است و خدا آمرزنده و مهربان است .\r\n( 2 )\r\n\r\nمأمور فاسق\r\nدر اخبار مربوط به بدر گفته شد كه از جمله اسراى بدر ، عقبة بن ابى معيط اموى بود . او از كسانى بود كه رسول خدا صلّى اللّه عليه و آله را مسخره مىكرد و براى همين آن حضرت صلّى اللّه عليه و آله دستور داد كه گردنش را بزنند . او فرياد زد : اى محمد ، چه كسى فرزندان و خانواده‌ام را سرپرستى مىكند ؟ فرمود : آتش .\r\nسپس نمىدانيم كه چه وقت و چگونه پسرش ، وليد بن عقبه اسلام را پذيرفت ، مگر اينكه مىبينيم در اوايل سال نهم هجرى آن حضرت صلّى اللّه عليه و آله او را براى جمع‌آورى زكات به سوى بنى مصطلق از خزاعه فرستاده است . « 1 »\r\nمىدانيم كه خزاعه از هم‌پيمانان بنى هاشم در جاهليت به شمار مىرفتند و مشهور است كه دوست دشمن تو ، دشمن توست ، بنابراين آنها دشمن بنى اميه به شمار مىرفتند . و در اين ميان چيزى بيشتر از اين نمىدانيم .\r\n( 3 ) در تفسير فرات كوفى با سند وى از جابر بن عبد الله انصارى آمده است . آن حضرت صلّى اللّه عليه و آله وليد را به سوى بنى وليعه فرستاد . بين او و بنى وليعه ، كدورتى از زمان جاهليت وجود داشت . وقتى كه او به نزديكى آنها رسيد ، به استقبالش آمدند تا بدانند براى چه آمده است . او ترسيد و نزد رسول الله صلّى اللّه عليه و آله بازگشت و به او عرض كرد : بنى وليعه از پرداخت زكات خوددارى كردند و نزديك بود كه مرا به قتل برسانند . اين خبر به بنى وليعه رسيد . آنان پيش رسول خدا صلّى اللّه عليه و آله آمدند و عرض كردند : اى پيامبر خدا ، وليد دروغ گفته است . بين ما و او در جاهليت كدورتى بوده است و ما مىترسيم كه شما به خاطر اين اختلاف مربوط به جاهليت ، ما را مورد حمله قرار دهى . آن حضرت صلّى اللّه عليه و آله فرمود : اى بنى وليعه ، يا به اين كار خويش پايان دهيد ، يا اينكه مردى را به سوى شما مىفرستم كه همانند من است . او جنگجويان شما را مىكشد و\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 3 ، ص 308 - 309 ؛ مغازى واقدى ، ج 2 ، ص 980 ؛ تبيان ، ج 9 ، ص 343 و از او در مجمع البيان ، ج 9 ، ص 198 به نقل از قتاده و مجاهد و مقاتل از ابن عباس .\r\n","page_name":" 317 ","page_number":317},
  {"content":"\r\n\r\nفرزندان شما را اسير مىكند . آنگاه با دستش به سوى على عليه السّلام اشاره كرد و فرمود : او اين مرد است و با دست بر شانه على عليه السّلام زد .\r\n( 1 ) و خداوند در مورد وليد نازل فرمود :\r\n « يا أَيُّهَا الَّذِينَ آمَنُوا إِنْ جاءَكُمْ فاسِقٌ . . . »  « 1 » ؛ اى كسانى كه ايمان آورده‌ايد ، اگر فاسقى برايتان خبرى آورد ، نيك وارسى كنيد ، مبادا به نادانى ، گروهى را آسيب برسانيد و بعد ، از آنچه كرده‌ايد پشيمان شويد . بدانيد كه پيامبر خدا 9 در ميان شما است . اگر در بسيارى از كارها از رأى و ميل شما پيروى كند ، قطعا دچار زحمت مىشويد ، ليكن خدا ايمان را براى شما دوست‌داشتنى گردانيد و آن را در دل‌هاى شما بياراست و كفر و پليدكارى و سركشى را در نظرتان ناخوشايند ساخت . آنان كه چنين‌اند ، راه يافتگانند .\r\n( 2 ) واقدى از بعضى از افراد بنى وليعه روايت كرده است : ما پيش پيامبر اكرم صلّى اللّه عليه و آله رفتيم و با او صحبت كرده و عذرخواهى مىكرديم كه حالت وحى به او دست داد . پس از آن كه از اين حالت خارج شد ، عذر ما را پذيرفت و فرمود كه دربارهء ما وحى نازل شده و خداوند فرموده است :  « يا أَيُّهَا الَّذِينَ آمَنُوا إِنْ جاءَكُمْ فاسِقٌ بِنَبَإٍ فَتَبَيَّنُوا . . . »  . سپس فرمود : دوست داريد كه چه كسى را به سوى شما بفرستم ؟ عرض كرديم : عباد بن بشر را بفرستيد . او در آنجا حاضر بود . آن حضرت صلّى اللّه عليه و آله به وى فرمود : اى عبّاد ، همراهشان برو و زكات ايشان را بگير و بهترين اموالشان را براى خودشان واگذار . و به او دستور داد كه ده روز پيش ما اقامت كند .\r\nما همراه عبّاد از مدينه خارج شديم . او براى ما قرآن قرائت مىكرد و شرايع اسلام را به ما مىآموخت تا اينكه به محل اقامت خودمان رسيديم . او هيچ حقى را ضايع نكرد و چيزى را فرو نگذاشت و سپس در حالى كه راضى و خشنود بود ، به سوى رسول خدا صلّى اللّه عليه و آله بازگشت . « 2 »\r\n\r\nبىادبى يك منافق\r\n( 3 ) أنس بن مالك خزرجى از كسانى بود كه گاهى خادم رسول خدا صلّى اللّه عليه و آله بود . واحدى با سند خود از او روايت كرده است ، روزى به وى عرض كردم : اى رسول خدا ، آيا نمىشود كه سرى به عبد الله بن أبيّ بزنيد ؟\r\nاو اين پيشنهاد را با روى گشاده پذيرفت . سپس سوار الاغى شد و در حالى كه عده‌اى از مسلمانان همراهش بودند ، به سوى ابن ابىّ حركت كرد . « 3 » آنها از قبيلهء أوس بودند و عبد الله بن رواحه نيز همراه\r\n\r\n\r\n","description":"","footnote":"\r\n( 1 ) . حجرات ( 49 ) ، 6 - 8 در تفسير فرات كوفى ، ص 426 - 427 ، حديث 563 و در حاشيه آن از طبرانى و ابن مردويه آمده است .\r\n( 2 ) . مغازى واقدى ، ج 2 ، ص 980 - 981 .\r\n( 3 ) . اسباب النزول ، ص 329 - 330 و در الميزان ، ج 18 ، ص 320 به نقل از الدر المنثور ، از بخارى و مسلم و غيره .\r\n","page_name":" 318 ","page_number":318},
  {"content":"\r\n\r\nايشان بود . او حركت كرد تا كنار عبد الله بن ابى توقف كرد . در اين حال الاغ رسول اللّه صلّى اللّه عليه و آله مدفوعش را خالى كرد . ابن ابىّ بينىاش را گرفت و گفت : الاغت را از من دور كن ! عبد الله بن رواحه گفت : مدفوع الاغ رسول خدا صلّى اللّه عليه و آله از تو و پدرت خوشبوتر است ! خزرجىها كه از قوم ابن ابى بن سلول بودند ، ناراحت شدند و به سوى عبد الله بن رواحه دستشان را دراز كردند . قوم ابن رواحه نيز به يارى او برخاستند و در ابتدا با دست‌هايشان و سپس با لنگه كفش و برگ‌هاى درخت خرما به جان خزرجىها افتادند . پس از مدتى زد و خورد ، افراد متفرق شدند و اين آيات در مورد آنان نازل شد :\r\n « وَ إِنْ طائِفَتانِ مِنَ الْمُؤْمِنِينَ اقْتَتَلُوا فَأَصْلِحُوا بَيْنَهُما . . . »  « 1 » ؛\r\nو اگر دو طايفه از مؤمنان با هم درگير شوند ، ميان آن دو را اصلاح دهيد ، و اگر يكى از آن دو بر ديگرى تعدى كرد با آن طايفه‌اى كه تعدى مىكند بجنگيد تا به فرمان خدا بازگردد . پس اگر بازگشت ، ميان آنها را دادگرانه سازش دهيد و عدالت كنيد كه خدا دادگران را دوست دارد .\r\nدر حقيقت مؤمنان با هم برادرند ، پس ميان برادرانتان را سازش دهيد و از خدا پروا بداريد ، اميد كه مورد رحمت قرار گيريد .\r\n\r\nنهى از عيب‌جويى\r\n( 1 ) رسول الله صلّى اللّه عليه و آله پس از نماز صبح رو به مردم مىكرد و مىنشست . طبرسى از ابن عباس روايت كرده است .\r\nگوش‌هاى ثابت بن قيس سنگين بود ، از اين رو نزديك پيامبر صلّى اللّه عليه و آله مىنشست تا سخنانش را بشنود . او روزى دير به مسجد آمد . نماز تمام شده بود . مردم اطراف رسول خدا صلّى اللّه عليه و آله را گرفته بودند .\r\nاو با فشار ميان مردم مىگذشت تا جلوتر برود و جايى براى نشستن پيدا كند و دائما مىگفت : جمع‌تر بنشينيد ، جمع‌تر بنشينيد . تا اينكه به مردى رسيد و مىخواست از روى او نيز عبور كند . آن مرد به او گفت :\r\nاينجا ، جا هست ، همين جا بنشين . او پشت سر آن مرد نشست . پس از آن كه هوا كمى روشن شد ، ثابت از او پرسيد : تو چه كسى هستى ؟ آن مرد اسمش را گفت . ثابت مادرش را مىشناخت و مىدانست كه به نام بدى مشهور است ، براى همين به او گفت : اى پسر فلانة ؟ ! و اسم مادرش را با زشتى برد . آن مرد خجالت كشيد و از حيا سرش را پايين انداخت . « 2 »\r\nهمچنين صفيه دختر حيىّ بن اخطب يهودى ، همسر پيامبر صلّى اللّه عليه و آله در حالى كه گريه مىكرد ، پيش آن حضرت صلّى اللّه عليه و آله آمد . از او پرسيد : چرا گريه مىكنى ؟\r\n\r\n\r\n","description":"","footnote":"\r\n( 1 ) . حجرات ( 49 ) ، 9 - 10 و در مجمع البيان ، ج 9 ، ص 199 به نقل از سعيد بن جبير و غيره و در تبيان ، ج 9 ، ص 346 به نقل از طبرى .\r\n( 2 ) مجمع البيان ، ج 9 ، ص 202 ، و اسباب النزول ، ص 330 .\r\n","page_name":" 319 ","page_number":319},
  {"content":"\r\n\r\nجواب داد : عايشه از من عيب‌جويى مىكند و مىگويد : اى يهوديهء يهودىزاده !\r\nآن حضرت صلّى اللّه عليه و آله به وى فرمود : آيا نگفتى كه پدرم هارون و عمويم موسى و شوهرم محمد صلّى اللّه عليه و آله است ؟ !\r\n( 1 ) همچنين روزى عايشه با حفصه بود كه ام سلمه از كنارشان گذشت . او قد كوتاهى داشت . عايشه با دست اشاره كرد كه او قد كوتاهى دارد « 1 » و مىخواست از او عيب‌جويى كند . در اين حال ام سلمه شالى را به سرش بسته بود و دو طرف آن را بر شانه‌هايش انداخته بود . چون دستك‌هاى شال بلند بود ، بر زمين كشيده مىشد . عايشه به حفصه گفت : ببين چه چيزى در عقب او بر زمين كشيده مىشود ، گويى كه مثل زبان سگ است « 2 » !\r\nپس وحى الهى نازل شد :\r\n « يا أَيُّهَا الَّذِينَ آمَنُوا لا يَسْخَرْ قَوْمٌ مِنْ قَوْمٍ عَسى أَنْ يَكُونُوا خَيْراً مِنْهُمْ وَ لا نِساءٌ مِنْ نِساءٍ عَسى أَنْ يَكُنَّ خَيْراً مِنْهُنَّ وَ لا تَلْمِزُوا أَنْفُسَكُمْ وَ لا تَنابَزُوا بِالْأَلْقابِ بِئْسَ الِاسْمُ الْفُسُوقُ بَعْدَ الْإِيمانِ وَ مَنْ لَمْ يَتُبْ فَأُولئِكَ هُمُ الظَّالِمُونَ »  « 3 » ؛ اى كسانى كه ايمان آورده‌ايد ، نبايد قومى ، قوم ديگر را ريشخند كند ، شايد آنها از اين‌ها بهتر باشند و نبايد زنانى ، زنان ديگر را ريشخند كنند شايد ، آنها از اين‌ها بهتر باشند و از يكديگر عيب مگيريد و به همديگر لقب‌هاى زشت مدهيد ؛ چه ناپسنديده است نام زشت پس از ايمان و هر كه توبه نكرد ، آنان خود ستمكارند .\r\n( 2 )\r\n\r\nغيبت ممنوع\r\nپدران حفصه و عايشه با سلمان در سفرى همراه پيامبر صلّى اللّه عليه و آله بودند . آن دو سلمان را پيش آن حضرت صلّى اللّه عليه و آله فرستادند تا غذايى برايشان بفرستد .\r\nنگه‌دارندهء بار و اثاثيه پيامبر صلّى اللّه عليه و آله اسامة بن زيد بود . آن حضرت صلّى اللّه عليه و آله سلمان را پيش اسامه فرستاد . او گفت : چيزى براى خوردن پيش من نيست . سلمان با دست خالى پيش آن دو بازگشت . آنها به همديگر گفتند : اگر او را به دريا بفرستيم ، آبش خشك مىشود ! و گفتند : اسامه خسيس‌بازى درمىآورد و چيزى به ما نمىدهد ؛ براى همين خودشان پيش اثاثيه رفتند تا چيزى در آن بيابند . رسول خدا صلّى اللّه عليه و آله آنها را ديد و فرمود : چه شده است كه تكه‌هاى گوشت را در دهان شما مىبينم ؟ ! عرض كردند : اى رسول خدا ، ما\r\n\r\n\r\n","description":"","footnote":"\r\n( 1 ) . همان ، ج 9 ، ص 203 ، و اسباب النزول ، ص 330 .\r\n( 2 ) . همان ، ج 9 ، ص 202 ، و اسباب النزول ، ص 330 .\r\n( 3 ) . حجرات ( 49 ) ، 11 .\r\n","page_name":" 320 ","page_number":320},
  {"content":"\r\n\r\nامروز اصلا گوشتى نخورده‌ايم ! فرمود : چرا ، شما داشتيد گوشت سلمان و اسامه را مىخورديد ! و قول خداى متعال نازل شد :\r\n « يا أَيُّهَا الَّذِينَ آمَنُوا اجْتَنِبُوا كَثِيراً مِنَ الظَّنِّ إِنَّ بَعْضَ الظَّنِّ إِثْمٌ وَ لا تَجَسَّسُوا وَ لا يَغْتَبْ بَعْضُكُمْ بَعْضاً أَ يُحِبُّ أَحَدُكُمْ أَنْ يَأْكُلَ لَحْمَ أَخِيهِ مَيْتاً فَكَرِهْتُمُوهُ وَ اتَّقُوا اللَّهَ إِنَّ اللَّهَ تَوَّابٌ رَحِيمٌ »  « 1 » ؛ اى كسانى كه ايمان آورده‌ايد ، از بسيارى از گمان‌ها بپرهيزيد كه پاره‌اى از گمان‌ها گناه است . و جاسوسى مكنيد و بعضى از شما غيبت بعضى نكند ؛ آيا كسى از شما دوست دارد كه گوشت برادر مرده‌اش را بخورد ؟ از آن كراهت داريد ، پس از خدا بترسيد كه خدا توبه‌پذير و مهربان است .\r\n\r\nملاك تقوى\r\n( 1 ) روزى رسول خدا صلّى اللّه عليه و آله از بازار مدينه گذشت . او مشاهده كرد كه مردى ، غلام سياهى را به مزايده گذاشته است . غلام با كسانى كه براى خريد مراجعه مىكردند ، شرط مىكرد كه نبايد او را از شركت در نمازهاى پنج‌گانه پشت سر رسول خدا صلّى اللّه عليه و آله منع كنند .\r\nمردى او را با همين شرط خريد . پيامبر صلّى اللّه عليه و آله او را هر روز مىديد كه در نماز جماعت شركت مىكند تا اينكه روزى او را نديد . از صاحبش دربارهء او سؤال كرد . گفت كه مريض شده است . پيامبر صلّى اللّه عليه و آله همراه عده‌اى از اصحاب به عيادت او رفت بعد از چند روزى از صاحبش ، حال او را پرسيد .\r\nوى عرض كرد : اى رسول خدا ، مرگش نزديك شده است . پيامبر صلّى اللّه عليه و آله فورا برخاست تا به عيادتش برود . در حالى او را ملاقات كرد كه آخرين لحظات زندگىاش را مىگذرانيد . پس از لحظاتى قبض روح شد . پيامبر صلّى اللّه عليه و آله شخصا به غسل و كفن و دفن وى اقدام كرد .\r\nانصار گفتند : ما به او پناه داديم و او را يارى كرديم و اموالمان را در اختيار او گذاشتيم و حال يك بردهء حبشى را بر ما ترجيح داد و اين گونه به او احترام گذاشت كه براى ما چنين نمىكند .\r\nمهاجران هم گفتند : از شهر و ديارمان مهاجرت كرديم و تمام اموالمان را رها كرديم و با اين حال ، نديده‌ايم كه براى هيچ كدام از ما اين كارها را انجام دهد و اين احترام و اكرام را قائل شود !\r\n\r\n\r\n","description":"","footnote":"\r\n( 1 ) . حجرات ، ( 49 ) ، 12 طبرسى در مجمع البيان ، ج 9 ، ص 203 به كنايه گفته است : دو نفر از اصحاب آن حضرت صلّى اللّه عليه و آله و در جوامع الجامع به اسم آنها تصريح كرده است و علامه در الميزان ، ج 18 ، ص 338 آن را از او نقل كرده و مثل همين را از الدر المنثور از مقدسى ، از أنس بن مالك روايت كرده كه اسم سلمان را نياورده است و مثل همين را از مقدسى ، از سدّى نقل كرده كه اسم سلمان را آورده و اسم آن دو را نياورده است . سپس علامه برداشت كرده است كه اين روايت‌ها به يك قصه اشاره دارد .\r\n","page_name":" 321 ","page_number":321},
  {"content":"\r\n\r\nپس خداوند نازل فرمود :\r\n « يا أَيُّهَا النَّاسُ إِنَّا خَلَقْناكُمْ مِنْ ذَكَرٍ وَ أُنْثى وَ جَعَلْناكُمْ شُعُوباً وَ قَبائِلَ لِتَعارَفُوا إِنَّ أَكْرَمَكُمْ عِنْدَ اللَّهِ أَتْقاكُمْ إِنَّ اللَّهَ عَلِيمٌ خَبِيرٌ »  ؛ اى مردم ، ما شما را از مرد و زنى آفريديم ، و شما را ملّت ملّت و قبيله قبيله گردانيديم تا با يكديگر شناسايى متقابل حاصل كنيد . در حقيقت ارجمندترين شما نزد خدا پرهيزگارترين شماست . بىترديد ، خداوند داناى آگاه است .\r\n\r\nاسلام و ايمان\r\n( 1 ) به دنبال انتشار خبر جمع‌آورى زكوات ، عده‌اى از باديه‌نشينان بنى اسد به مدينه آمدند . آنها در واقع مؤمن نبودند ، بلكه براى دريافت صدقات به مدينه آمده بودند و اظهار اسلام مىكردند . آنها به رسول خدا صلّى اللّه عليه و آله گفتند : بعضى از قبايل از قبيل بنى فلان و بنى فلان با تو جنگيدند ، اما ما با تو نجنگيديم و همراه اهل و عيال خود پيش تو آمده‌ايم ، حال مقدارى از زكات را به ما بده .\r\nگويى كه آنان بر پيامبر صلّى اللّه عليه و آله منت مىگذاشتند كه مسلمان شده‌اند ، در حالى كه با حضور خودشان ، باعث گران شدن اجناس در مدينه و كثيف شدن خيابان‌هاى آن شده بودند !\r\nخداوند در اين مورد نازل فرمود :\r\n « قالَتِ الْأَعْرابُ آمَنَّا قُلْ لَمْ تُؤْمِنُوا وَ لكِنْ قُولُوا أَسْلَمْنا وَ لَمَّا يَدْخُلِ الْإِيمانُ فِي قُلُوبِكُمْ . . . »  « 1 » ؛\r\nبرخى از باديه‌نشينان گفتند : « ايمان آورديم » بگو : « ايمان نياورده‌ايد ، ليكن بگوييد : اسلام آورديم و هنوز در دلهاى شما ايمان داخل نشده است . و اگر خدا و پيامبر او را فرمان بريد ، از ارزش كرده‌هايتان چيزى كم نمىكند و خدا آمرزندهء مهربان است . » در حقيقت مؤمنان كسانىاند كه به خدا و پيامبر او گرويده و ديگر شك نياورده و با مال و جانشان در راه خدا جهاد كرده‌اند ؛ اينانند كه راست‌كردارند . بگو : « آيا خدا را از دين‌دارى خود خبر مىدهيد ؟ و حال آنكه خدا آنچه را كه در آسمان‌ها و آنچه را كه در زمين است مىداند ، و خدا به همه چيز داناست . از اينكه اسلام آورده‌اند ، بر تو منت مىنهند ؛ بگو : « بر من از اسلام آوردنتان منت مگذاريد ، بلكه اين خداست كه با هدايت كردن شما به ايمان ، بر شما منت مىگذارد ، اگر راستگو باشيد . خداست كه نهفتهء آسمان‌ها و زمين را مىداند و خدا است كه به آنچه مىكنيد ، بيناست .\r\n\r\n\r\n","description":"","footnote":"\r\n( 1 ) . حجرات ( 49 ) ، 14 - 18 . اين خبر در مجمع البيان ، ج 9 ، ص 207 و اسباب النزول ، ص 332 آمده است .\r\n","page_name":" 322 ","page_number":322},
  {"content":"\r\n\r\n\r\nسورهء تحريم\r\n( 1 ) سورهء بعدى كه نازل شد ، سورهء تحريم بوده است ، قبلا از ابن سعد با سند وى از عايشه نقل كرديم كه وى دربارهء ماريهء قبطيه گفت : او مجعد و زيبا بود و رسول خدا صلّى اللّه عليه و آله او را دوست مىداشت و بر هيچ يك از زنان به اندازه ماريه حسودى نمىكردم . تا اينكه خدا به او فرزند داد و ما همگى از آن محروم بوديم .\r\nرسول خدا صلّى اللّه عليه و آله او را به مشربهء ام ابراهيم منتقل كرد و پيش او رفت و آمد مىكرد . اين‌ها باعث شد كه حسادت ما نسبت به او بسيار شديدتر شود . « 1 »\r\n( 2 ) ماريه در بالاى مدينه در مشربهء ام ابراهيم ساكن بود ، از اين رو در اطراف مسجد حجره‌اى نداشت .\r\nروزى عايشه به ديدار پدرش رفت و حجره‌اش خالى بود . در همين زمان ماريه - بعد از آن كه مادر ابراهيم شده بود - به ديدار رسول خدا صلّى اللّه عليه و آله آمد . رسول خدا صلّى اللّه عليه و آله در حجرهء عايشه با او خلوت كرد . از آنجا كه حفصه و عايشه با هم رفيق‌تر و نسبت به ساير زنان سرآمدتر بودند « 2 » ، حفصه ، عايشه را از جريان مطلع كرد و پيامبر صلّى اللّه عليه و آله از اين كار او مطلع گرديد .\r\n( 3 ) طبرسى از زجاج روايت كرده است : آن حضرت صلّى اللّه عليه و آله حفصه را فراخواند و به او فرمود : عايشه را از اين جريان آگاه نكن . و فرمود كه او ماريه را بر خودش حرام كرده است و پدرش ، ابو بكر بعد از او به حكومت مىرسد و پس از او ، عمر به حكومت مىرسد . و به او تأكيد كرد كه پدرش را از موضوع مطلع نكند ؛ اما حفصه ، عايشه را از اين موضوع آگاه كرد .\r\nپس از آن طبرسى گفته است : نزديك به همين مضمون را عياشى با اسناد از عبد الله بن عطاء مكى ، از امام باقر عليه السّلام با اين اضافه روايت كرده است : و هر كدام از آن دو ، اين خبر را براى پدرشان بازگو كردند .\r\nپس رسول خدا صلّى اللّه عليه و آله حفصه را به خاطر افشاى جريان ماريه سرزنش كرد و از اين كه در مورد خبر حكومت ابو بكر و عمر آنها را سرزنش كند ، خوددارى كرد .\r\n( 4 ) طبرسى مىنويسد : زجاج گفته است : خداوند پيامبرش را از جريان آگاه كرد و فرمود :\r\n « وَ إِذْ أَسَرَّ النَّبِيُّ إِلى بَعْضِ أَزْواجِهِ . . . »  « 3 » ؛ و چون پيامبر صلّى اللّه عليه و آله با يكى از همسرانش [ حفصه 
  ] سخنى نهانى گفت و همين كه وى آن را به زن ديگر [ عايشه 
  ] گزارش داد و خدا پيامبر را بر آن مطلع گردانيد ، پيامبر بخشى از آن را اظهار كرد و از بخشى ديگر اعراض نمود . پس چون مطلب را به آن زن خبر داد ، وى گفت : « چه كسى اين را به تو خبر داده است ؟ » گفت : « مرا آن داناى آگاه خبر داده است . »\r\n\r\n\r\n","description":"","footnote":"\r\n( 1 ) . الطبقات الكبرى ، ج 8 ، ص 153 .\r\n( 2 ) . مجمع البيان ، ج 10 ، ص 472 .\r\n( 3 ) . تحريم ( 66 ) ، 3 .\r\n","page_name":" 323 ","page_number":323},
  {"content":"\r\n\r\nپس پيامبر صلّى اللّه عليه و آله به بعضى از خبرى كه در مورد ماريه افشاء كرده بود ، اشاره كرد و حفصه را سرزنش نمود و از قسمت ديگر كه مربوط به حكومت ابو بكر و عمر بعد از خودش بود ، اعراض كرد . « 1 »\r\n( 1 ) و مرحوم كلينى در كافى با اسناد خود از زراره از امام صادق عليه السّلام روايت كرده است : آن حضرت صلّى اللّه عليه و آله كنيز خودش ماريه را بر خود تحريم كرد و قسم خورد كه ديگر با او همبستر نشود ، پس خداوند كفاره‌اى را به خاطر قسم خوردن بر عهده‌اش گذاشت و نه براى تحريم كردن ماريه « 2 » و خداوند فرمود :\r\n « قَدْ فَرَضَ اللَّهُ لَكُمْ تَحِلَّةَ أَيْمانِكُمْ وَ اللَّهُ مَوْلاكُمْ وَ هُوَ الْعَلِيمُ الْحَكِيمُ »  « 3 » ؛ به تحقيق كه خداوند ، راه گشودن قسم‌هايتان را مقرر داشته است و خدا سرپرست شماست و او داناى حكيم است .\r\n( 2 ) مرحوم قمى در تفسيرش با سند خود از امام صادق عليه السّلام كوتاه‌ترين اشاره را در ابتداى سوره به اين مطلب مىكند . در آنجا كه خداوند مىفرمايد :\r\n  « يا أَيُّهَا النَّبِيُّ لِمَ تُحَرِّمُ ما أَحَلَّ اللَّهُ لَكَ تَبْتَغِي مَرْضاتَ أَزْواجِكَ وَ اللَّهُ غَفُورٌ رَحِيمٌ »   ؛ اى پيامبر ، چرا براى خشنودى همسرانت ، آنچه را خدا براى تو حلال گردانيده حرام مىكنى ؟ و خداست كه آمرزندهء مهربان است .\r\nاو مىنويسد : حفصه و عايشه مطلع شدند كه پيامبر صلّى اللّه عليه و آله با ماريه خلوت كرده است . پس آن حضرت صلّى اللّه عليه و آله فرمود : به خدا سوگند كه ديگر با او خلوت نمىكنم . به دنبال آن خداوند دستور داد كه كفارهء سوگند خودش را بپردازد . « 4 »\r\n( 3 ) اما شيخ طوسى ، قبل از طبرسى در تبيان ، به نقل قول از فرّاء و زجّاج اكتفا كرده و نوشته است :\r\nپيامبر صلّى اللّه عليه و آله به صورت نهانى به وى خبر داد كه حكومت ، بعد از او به ابو بكر و عمر و عثمان مىرسد . اين‌ها خبر را به همديگر گفتند تا اينكه منتشر شد .\r\n( 4 ) شيخ طوسى از اخبار ائمه عليهم السّلام به همين اكتفا كرده است : اصحاب ما روايت كرده‌اند كه آن حضرت صلّى اللّه عليه و آله عايشه را از آنچه بعد از وى اتفاق مىافتد مطلع كرد و فرمود كه چه كسى حكومت را به دست مىگيرد و على عليه السّلام را از مقامش محروم مىكنند . عايشه اين را به پدرش بشارت داد و خداوند آنها را به خاطر اين امر سرزنش كرد . « 5 »\r\n\r\n\r\n","description":"","footnote":"\r\n( 1 ) . مجمع البيان ، ج 10 ، ص 472 .\r\n( 2 ) . فروع كافى ، چنان كه در الميزان ، ج 19 ، ص 337 آمده است .\r\n( 3 ) . همان .\r\n( 4 ) . تفسير قمى ، ج 2 ، ص 375 . و اين تاريخ تشريع كفارهء سوگند در اسلام بوده است .\r\n( 5 ) . تبيان ، ج 10 ، ص 46 - 47 .\r\n","page_name":" 324 ","page_number":324},
  {"content":"\r\n\r\n( 1 ) اين بعد از آن است كه وى از زيد بن أسلم ، ابن زيد ، شعبى ، قتاده ، مسروق ، ضحاك و حسن بن ابى الحسن بصرى نقل كرده است : حفصه دختر عمر ، به ديدن عايشه رفت و حجره‌اش خالى شد . در اين زمان ماريه قبطيه نزد رسول خدا صلّى اللّه عليه و آله آمد و با هم به حجرهء حفصه رفتند . پس از آنكه حفصه آمد و ماريه را با پيامبر صلّى اللّه عليه و آله در حجره‌اش ديد ، سر و صدا به راه انداخت ! آن حضرت صلّى اللّه عليه و آله براى آنكه حفصه را آرام و راضى كند ، ام ولدش ماريه را بر خود حرام كرد و سوگند خورد كه ديگر با او همبستر نشود و از او خواست كه اين امر را مخفى نگاه دارد ، اما او عايشه را از مطلب آگاه كرد . « 1 »\r\nدر آيهء چهارم سورهء تحريم آمده است :\r\n « إِنْ تَتُوبا إِلَى اللَّهِ فَقَدْ صَغَتْ قُلُوبُكُما وَ إِنْ تَظاهَرا عَلَيْهِ . . . »  ؛ اگر شما دو زن به درگاه خدا توبه كنيد ، بهتر است . در واقع دلهايتان منحرف شده است . و اگر عليه او به يكديگر كمك كنيد ، در حقيقت ، خدا خود سرپرست اوست و جبرئيل و صالح مؤمنان نيز ياور اويند و گذشته از اين ، فرشتگان هم پشتيبان او خواهند بود .\r\n( 2 ) شيخ طوسى از همهء اهل تأويل و از عمر بن خطاب روايت كرده است : منظور خداوند از اين دو زن ، حفصه و عايشه هستند . « 2 »\r\n( 3 ) و طبرسى آن دو را معين كرده و نوشته است : بخارى در صحيح خود از ابن عباس روايت كرده است :\r\nاز عمر بن خطاب پرسيدم : اين دو زنى كه عليه رسول الله صلّى اللّه عليه و آله به همديگر كمك كردند ، چه كسانى بودند ؟ گفت : حفصه و عايشه . « 3 »\r\nدر سوره احزاب در مورد زنان رسول خدا صلّى اللّه عليه و آله صحبت كرديم و گفتيم كه اين خبر و حادثهء كناره‌گيرى آن حضرت صلّى اللّه عليه و آله به مدت يك ماه و رفتن به مشربهء ام ابراهيم را بعدا نقل مىكنيم .\r\n( 4 ) خبر بخارى از ابن عباس ، از عمر مشتمل بر تصريح به كناره‌گيرى آن حضرت صلّى اللّه عليه و آله از زنانش به مدت يك ماه در مشربهء ام ابراهيم مىباشد : آنها در حالى كه دربارهء غزوهء غسان و روم صحبت مىكردند - كه منجر به غزوهء تبوك در سال نهم شد - عمر گفت : ما در مكه بر زنانمان غالب و حاكم بوديم . پس از آنكه به مدينه مهاجرت كرديم ، با قومى مواجه شديم كه زنانشان بر مردان غالب بودند ! پس زنان ما هم كم‌كم چيزهايى از زنان مدينه ياد گرفتند . تا اينكه روزى بر همسرم خشمگين شدم . او مرا تهديد كرد كه مرا ترك خواهد كرد ! من اين را انكار كردم ؛ اما او گفت : چگونه اين را انكار مىكنى ؟ به خدا سوگند كه\r\n\r\n\r\n","description":"","footnote":"\r\n( 1 ) . همان ، ج 10 ، ص 44 - 45 .\r\n( 2 ) . همان ، ج 10 ، ص 47 .\r\n( 3 ) . مجمع البيان ، ج 10 ، ص 474 .\r\n","page_name":" 325 ","page_number":325},
  {"content":"\r\n\r\nهمسران پيامبر صلّى اللّه عليه و آله از او كناره‌گيرى مىكنند و گاهى يكى از آنها از صبح تا شب او را ترك مىكند ! گفتم :\r\nهر كس كه چنين كند بدبخت و زيانكار است .\r\n( 1 ) سپس پيش حفصه رفتم و پرسيدم : آيا يكى از شما رسول خدا صلّى اللّه عليه و آله را از صبح تا شب ترك مىكند ؟ ! گفت : بله ! گفتم : هر كدام از شما كه چنين كند ، بدبخت و زيانكار است . آيا يكى از شما نمىترسد كه در حالى كه خدا و رسولش از او ناراحت و ناراضى هستند ، از دنيا برود ؟ سپس به حفصه گفتم : تو هرگز از رسول خدا صلّى اللّه عليه و آله كناره‌گيرى نكن و از او چيزى درخواست نكن و هرچه خواستى از من بخواه و از اين ناراحت نباش كه ماريه ، محبوب‌تر از تو در پيش رسول خدا صلّى اللّه عليه و آله است .\r\nعمر در ادامه گفت : منزل من در بالاى مدينه بود . همسايهء من يكى از انصار بود كه به ترتيب پيش رسول خدا صلّى اللّه عليه و آله مىرفتيم و اگر خبر جديدى بود يا وحى نازل شده بود ، آن را به همديگر اطلاع مىداديم . در آن ايام در اين مورد بحث مىكرديم كه قبيلهء غسّان آماده شده است تا با ما وارد جنگ شود - كه همين منجر به غزوهء تبوك شد - تا اينكه روزى همسايه‌ام در خانه‌ام را زد . پيش وى رفتم . گفت : حادثه عظيمى رخ داده است ! پرسيدم : آيا غسانىها حمله كرده‌اند ؟ گفت : مهم‌تر از آن . همانا رسول خدا صلّى اللّه عليه و آله زنانش را طلاق داده است ! پيش خود گفتم : همانا حفصه بدبخت و بيچاره شد !\r\n( 2 ) آن شب را در آنجا ماندم . پس از نماز صبح لباس‌هايم را پوشيدم و به طرف خانهء حفصه رفتم . ديدم كه او گريه مىكند ! پرسيدم : آيا رسول خدا صلّى اللّه عليه و آله شما را طلاق داده است ؟ گفت : نمىدانم ، او از ما كناره‌گيرى كرده و در مشربهء ام ابراهيم به سر مىبرد .\r\n( 3 ) به سوى مشربه رفتم ، در آنجا غلام سياهى را جلوى در ديدم . گفتم : براى عمر اجازهء ورود بگير . او داخل شد و سپس بيرون آمد و گفت : اسم تو را بردم ، اما چيزى نفرمود . من به سوى مسجد حركت كردم . . . چند نفر در مسجد دورم را گرفتند . اما ذهن من مشغول بود و براى همين دوباره به مشربه رفتم و به غلام گفتم : براى عمر اجازهء ورود بگير . او به داخل رفت و بيرون آمد و گفت : اسم تو را بردم ، اما چيزى نفرمود . دوباره به سوى مسجد بازگشتم كه غلام مرا صدا زد . پيش او رفتم . به من گفت : داخل شو كه رسول خدا صلّى اللّه عليه و آله اجازه داده است ! بر آن حضرت صلّى اللّه عليه و آله وارد شدم . او بر حصيرى خوابيده بود و من اثر آن را در پهلويش ديدم . عرض كردم : اى رسول خدا ، آيا زنانت را طلاق داده‌اى ؟ فرمود : نه . . . بلكه قسم خورده بود كه به مدت يك ماه از همسرانش كناره‌گيرى كند و خداوند او را به خاطر اين كار مورد عتاب قرار داد و مقرر كرد كه كفارهء قسم را بپردازد . « 1 »\r\n\r\n\r\n","description":"","footnote":"\r\n( 1 ) . سوگند كناره‌گيرى از زنان ، در فقه ايلاء ناميده مىشود كه بدان اشاره خواهد شد و اين كفاره ، براى ايلاء بوده است ، بنابراين تاريخ تشريع كفارهء ايلاء ، با همين عمل رسول خدا صلّى اللّه عليه و آله بوده است .\r\n","page_name":" 326 ","page_number":326},
  {"content":"\r\n\r\n( 1 ) اين روايت را علامه در الميزان نقل كرده و دو اشكال بر آن وارد كرده است :\r\nاول اينكه ظاهر آيه اين است كه منظور از تحريم ، تحريم تمام زنانش بوده و ماريه را استثناء نكرده است ، زيرا مىفرمايد :   « تَبْتَغِي مَرْضاتَ أَزْواجِكَ »   ؛ از اين رو روايت با آيه مطابقت ندارد .\r\nدوم اينكه علت تخصيص را در قول خداوند كه مىفرمايد :  « إِنْ تَتُوبا إِلَى اللَّهِ فَقَدْ صَغَتْ قُلُوبُكُما »  تبيين نكرده است . « 1 »\r\nشايد كه اگر به دو روايت زير توجه كنيم ، جواب را بيابيم :\r\nواحدى با سند خود از ابن عباس از عمر روايت كرده است : رسول خدا صلّى اللّه عليه و آله بر ام ولدش ، ماريهء قبطيه در حجرهء حفصه وارد شد . حفصه آن حضرت صلّى اللّه عليه و آله را با ماريه ديد . او بسيار ناراحت شد و گفت : او را به حجرهء من نياورده‌اى و با او خلوت نكرده‌اى مگر براى اينكه اعتنايى خودت را به من نشان دهى !\r\nآن حضرت صلّى اللّه عليه و آله فرمود : اين مطلب را به عايشه نگو و در مقابل ماريه را بر خود حرام مىكنم ! حفصه پرسيد : چگونه او را بر خود حرام مىكنى در حالى كه كنيز تو است ؟ پس آن حضرت صلّى اللّه عليه و آله قسم خورد كه ديگر با ماريه همبستر نشود و فرمود : اين مطلب را مخفى نگه‌دار ؛ اما حفصه آن را براى عايشه نقل كرد .\r\nبه دنبال آن پيامبر صلّى اللّه عليه و آله از زنان خودش به مدت بيست و نه شب كناره‌گيرى كرد تا اينكه وحى نازل شد :   « يا أَيُّهَا النَّبِيُّ لِمَ تُحَرِّمُ ما أَحَلَّ اللَّهُ . . . »   « 2 »\r\n( 2 ) و در روايت ديگرى با سند خود از ابن عباس روايت كرده است : حفصه ، رسول خدا صلّى اللّه عليه و آله را ديد كه در روز مربوط به عايشه ، با ماريه خلوت كرده است . پس به آن حضرت صلّى اللّه عليه و آله گفت : من عايشه را آگاه خواهم كرد ! رسول خدا صلّى اللّه عليه و آله به وى فرمود : او ديگر بر من حرام باشد كه با وى همبستر شوم ! ولى حفصه ، عايشه را از جريان آگاه كرد و خداوند به رسول خدا صلّى اللّه عليه و آله خبر داد كه حفصه چنين كرده است . او به حفصه گفت كه بر خلاف قولى كه داده ، بعضى از اسرار را به ديگرى گفته است .\r\nحفصه پرسيد : چه كسى به تو خبر داده است ؟ فرمود : خداى آگاه و دانا به من خبر داده است . پس از آن رسول خدا صلّى اللّه عليه و آله به مدت يك ماه از زنانش كناره‌گيرى كرد تا اينكه خداوند نازل فرمود :  « إِنْ تَتُوبا إِلَى اللَّهِ فَقَدْ صَغَتْ قُلُوبُكُما وَ إِنْ تَظاهَرا عَلَيْهِ . . . »  « 3 » .\r\n( 3 ) همچنين از ابن عباس ، از الدر المنثور ، از ابن اسعد در طبقات روايت كرده است : حفصه و عايشه با هم رفت و آمد زيادى داشتند . حفصه به منزل پدرش رفت . در اين هنگام رسول خدا صلّى اللّه عليه و آله كنيزش ماريه را\r\n\r\n\r\n","description":"","footnote":"\r\n( 1 ) . الميزان ، ج 19 ، ص 239 - 240 .\r\n( 2 ) . اسباب النزول ، ص 367 .\r\n( 3 ) . اسباب النزول ، ص 369 .\r\n","page_name":" 327 ","page_number":327},
  {"content":"\r\n\r\nفراخواند و با او در حجرهء حفصه خلوت كرد . و اين روزى بود كه نوبت عايشه بود . حفصه برگشت و آن دو را در حجره‌اش ديد . غيرت و حسادت زنانه‌اش زبانه كشيد و بيرون در نشست تا ماريه از آنجا خارج شود .\r\n( 1 ) پيامبر صلّى اللّه عليه و آله ماريه را بيرون فرستاد و حفصه بر او وارد شد و گفت : ديدم كه چه كسى پيش تو بود ! به خدا قسم كه مرا روسياه كردى ! رسول خدا صلّى اللّه عليه و آله فرمود : به خدا قسم كه تو را راضى مىكنم ! من رازى را به تو مىگويم ، به شرطى كه رازدار باشى ! گفت : آن چيست ؟ فرمود : من تو را شاهد مىگيرم كه به خاطر رضايت تو . اين كنيزم بر من حرام باشد !\r\nحفصه پيش عايشه رفت و اين راز را افشا كرد و گفت : بشارت مىدهم كه پيامبر صلّى اللّه عليه و آله اين كنيزك جوان را بر خود حرام كرد . هنگامى كه او اين راز را افشا كرد ، خداوند پيامبر صلّى اللّه عليه و آله را از آن باخبر كرده و نازل فرمود :   « يا أَيُّهَا النَّبِيُّ لِمَ تُحَرِّمُ ما أَحَلَّ اللَّهُ لَكَ . . . »   .\r\n( 2 ) اين در صورتى است كه اخبار روايت شده از ابن عباس در مورد رازى كه پيامبر صلّى اللّه عليه و آله با او در ميان نهاد ، به همين مقدار اكتفا مىكند كه تنها ماريه را بر خودش حرام كرده است ؛ اما در الدر المنثور از معجم طبرانى از ابن عباس روايت كرده است : حفصه بر پيامبر اكرم صلّى اللّه عليه و آله داخل شد در حالى كه با كنيزش ماريه در حجرهء او خلوت كرده بود . آن حضرت صلّى اللّه عليه و آله به وى فرمود : عايشه را از اين ماجرا مطلع نكن تا بشارتى به تو بدهم . همانا پس از من ، پدر تو ، بعد از ابو بكر به حكومت مىرسد ! حفصه پيش عايشه رفت و او را در جريان اين خبر گذاشت . عايشه پيش پيامبر صلّى اللّه عليه و آله آمد و پرسيد : چه كسى اين خبر را به تو داده است ؟\r\nفرمود : خداى دانا و آگاه به من خبر داده است .\r\nعايشه گفت : من به روى تو نگاه نمىكنم تا ماريه را بر خود تحريم كنى ! آن حضرت صلّى اللّه عليه و آله ماريه را بر خود تحريم كرد كه خداوند نازل فرمود :   « يا أَيُّهَا النَّبِيُّ لِمَ تُحَرِّمُ ما أَحَلَّ اللَّهُ لَكَ تَبْتَغِي مَرْضاتَ أَزْواجِكَ »   « 1 » .\r\n( 3 ) قمى در تفسير خود اضافه كرده است : سبب نزول اين آيه آن بوده است كه ماريهء قبطيه ، كنيز رسول خدا صلّى اللّه عليه و آله همراه آن حضرت صلّى اللّه عليه و آله بود و به وى خدمت مىكرد .\r\nروزى آن حضرت صلّى اللّه عليه و آله در منزل حفصه بود . حفصه به دنبال كارى بيرون رفته بود . پيامبر صلّى اللّه عليه و آله با ماريه خلوت كرد . حفصه برگشت و موضوع را فهميد . او با خشم و ناراحتى پيش رسول خدا صلّى اللّه عليه و آله رفت و گفت :\r\nاى رسول خدا ، تو در روز مربوط به من و در خانهء من و در بستر من با ماريه همبستر مىشوى ؟ !\r\nآن حضرت حيا كرد و به وى گفت : دست بردار ، هرآينه ماريه را بعد از اين بر خود حرام كردم و ديگر با او همبستر نمىشوم ! و به خاطر اين كار رازى را با تو در ميان مىگذارم . حفصه گفت : قبول است ،\r\n\r\n\r\n","description":"","footnote":"\r\n( 1 ) . الدر المنثور ، چنان كه در الميزان ، ج 19 ، ص 338 آمده است .\r\n","page_name":" 328 ","page_number":328},
  {"content":"\r\n\r\nآن راز چيست ؟ فرمود : بعد از من ابو بكر جانشين من مىشود و بعد از او پدرت به جانشينى مىرسد ! ( 1 ) حفصه پرسيد : چه كسى اين خبر را به تو داده است ؟ فرمود : خدا به من خبر داده است !\r\nحفصه در همان روز پيش عايشه رفت و او را از اين خبر آگاه كرد !\r\nعايشه هم پيش پدرش رفت و او را در جريان خبر گذاشت ! ابو بكر پيش عمر رفت و گفت : عايشه از حفصه خبرى را نقل كرده است و من به حرف‌هاى او اطمينان ندارم . تو از حفصه در اين مورد سؤال كن .\r\nو او را در جريان خبر گذاشت .\r\nعمر پيش دخترش حفصه آمد و گفت : اين چه مسأله‌اى است كه عايشه از تو نقل كرده است ؟ ! حفصه گفت : من چيزى از اين خبر را براى او نقل نكرده‌ام ! عمر گفت : اگر اين خبر درست است ، ما را در جريان آن بگذار تا خود را براى آن آماده كنيم !\r\nحفصه گفت : بله ، اين خبر درست است و رسول خدا صلّى اللّه عليه و آله آن را گفته است !\r\nپس از آن جبرئيل اين سوره را بر رسول الله صلّى اللّه عليه و آله نازل فرمود . « 1 »\r\n( 2 )\r\n\r\nصالح المؤمنين كيست ؟\r\nدر آيهء چهارم سوره آمده است :\r\n « إِنْ تَتُوبا إِلَى اللَّهِ فَقَدْ صَغَتْ قُلُوبُكُما وَ إِنْ تَظاهَرا عَلَيْهِ فَإِنَّ اللَّهَ هُوَ مَوْلاهُ وَ جِبْرِيلُ وَ صالِحُ الْمُؤْمِنِينَ وَ الْمَلائِكَةُ بَعْدَ ذلِكَ ظَهِيرٌ »  ؛ اگر شما دو زن به درگاه خدا توبه كنيد بهتر است ، واقعا دلهايتان منحرف شده است . و اگر عليه او به يكديگر كمك كنيد ، در حقيقت خدا سرپرست اوست ، و جبرئيل و صالح مؤمنان نيز ياور اويند و گذشته از اين فرشتگان هم پشتيبان او خواهند بود .\r\n( 3 ) طبرسى از تفسير ابو مسلم محمد بن بحر اصفهانى نقل كرده است : « صالح المؤمنين » در اصل « صالحوا المؤمنين » بوده است كه واو جمع به خاطر عدم تلفظ ساقط شده است . « 2 »\r\nو طبرسى در تفسيرش با سند خود از اسماء بنت عميس روايت كرده است : از رسول خدا صلّى اللّه عليه و آله شنيدم كه مىگفت : صالح المؤمنين على بن أبي طالب است .\r\n( 4 ) و در آن با سند خود از ابن عباس روايت كرده است : « و إن تظاهرا عليه » ، دربارهء حفصه و عايشه نازل شده است و « صالح المؤمنين » دربارهء على عليه السّلام نازل شده است . « 3 »\r\n\r\n\r\n","description":"","footnote":"\r\n( 1 ) . تفسير قمى ، ج 2 ، ص 375 - 376 .\r\n( 2 ) . مجمع البيان ، ج 10 ، ص 474 ؛ آن را با تبيان ، ج 10 ص 48 مقايسه كنيد .\r\n( 3 ) . ما نزل القرآن فى اهل البيت ، ص 86 - 87 اين دو را فرات كوفى در تفسيرش ، ص 491 آورده است و نك به بحار الانوار ، ج 36 ، -\r\n","page_name":" 329 ","page_number":329},
  {"content":"\r\n\r\nاين دو روايت را كوفى در تفسير خود نقل كرده و با اسناد از آن حضرت صلّى اللّه عليه و آله روايت كرده است :\r\nهنگامى كه اين آيه نازل شد ، آن حضرت صلّى اللّه عليه و آله دست على عليه السّلام را گرفت و فرمود : اى مردم ، صالح المؤمنين اين است . « 1 »\r\n( 1 ) و با سند خود از رشيد هجرى روايت كرده است : همراه مولايم على بن أبي طالب در پشت كوفه راه مىرفتم كه متوجه من شد و فرمود : اى رشيد ، به خدا قسم كه صالح المؤمنين من هستم .\r\nو در آن با سند خود از امام باقر عليه السّلام روايت كرده است : هنگامى كه « و صالح المؤمنين » نازل شد ، آن حضرت صلّى اللّه عليه و آله به على عليه السّلام فرمود : اى على ، تو صالح المؤمنين هستى .\r\nو در آن با سند خود از سالم ، از خيثمه روايت كرده است : از امام باقر عليه السّلام شنيدم كه مىگويد : هنگامى كه آيهء :  « وَ إِنْ تَظاهَرا عَلَيْهِ فَإِنَّ اللَّهَ هُوَ مَوْلاهُ وَ جِبْرِيلُ وَ صالِحُ الْمُؤْمِنِينَ »  ، نازل شد ، پيامبر صلّى اللّه عليه و آله به على عليه السّلام فرمود : اى على ، تو صالح المؤمنين هستى . آنگاه سالم گفت : پس از آن به حج رفتم و امام باقر عليه السّلام را ملاقات كردم و قول خيثمه را براى آن حضرت نقل نمودم ، پس آن حضرت عليه السّلام فرمود : خيثمه راست گفته است ، من آن را براى او روايت كردم . « 2 »\r\n( 2 ) قمى در تفسيرش با سند خود از امام باقر عليه السّلام روايت كرده است : صالح المؤمنين على بن ابى طالب عليه السّلام است . « 3 »\r\n( 3 ) اين خبر را بحرانى در تفسير البرهان فى تفسير القرآن نقل كرده و سپس گفته است : محمد بن عباس پنجاه و دو حديث را از طريق خاصه و عامه در همين معنا جمع‌آورى كرده و آنگاه خودش به پاره‌اى از آنها اشاره نموده است . همچنين معاصر وى ، علامه مجلسى در بحار الانوار اين كار را كرده است . « 4 »\r\n( 4 ) شيخ طوسى در تبيان آورده است : خاصه و عامه روايت كرده‌اند كه منظور از صالح المؤمنين ، على بن أبي طالب عليه السّلام است و همين دلالت مىكند كه او افضل اصحاب بوده است ، چنان كه اگر كسى بگويد : فلانى تيرانداز قومش است يا شجاع قبيله‌اش مىباشد يا صالح آنها مىباشد ، فهميده مىشود كه او تيراندازترين و شجاع‌ترين و صالح‌ترين فرد آنها مىباشد . « 5 »\r\n\r\n\r\n","description":"","footnote":"\r\n- ص 29 و در حاشيهء تفسير فرات كوفى به تحقيق محقق محمودى . و خبر اسماء را حسكانى در شواهد التنزيل آورده و طبرسى از او در مجمع البيان ، ج 10 ، ص 475 نقل كرده است .\r\n( 1 ) . آن را حسكانى در شواهد التنزيل روايت كرده و از او در مجمع البيان ، ج 10 ، ص 474 - 475 نقل گرديده است .\r\n( 2 ) . تفسير فرات كوفى ، ص 489 - 491 .\r\n( 3 ) . تفسير قمى ، ج 2 ، ص 377 .\r\n( 4 ) . بحار الانوار ، ج 36 ، ص 27 ، باب 29 و همچنين در شواهد التنزيل آمده است .\r\n( 5 ) . تبيان ، ج 10 ، ص 48 .\r\n","page_name":" 330 ","page_number":330},
  {"content":"\r\n\r\n( 1 ) و طبرسى به همين مقدار اكتفا كرده است كه : روايات از طريق خاص و عام وارد شده است كه منظور از صالح المؤمنين ، امير المؤمنين على عليه السّلام است . « 1 »\r\nبنده نديده‌ام كه كسى رابطه و مناسبت موجود ميان اين آيات را تبيين كرده باشد . از سويى پيامبر اكرم صلّى اللّه عليه و آله رازى را با يكى از همسرانش در ميان مىنهد در حالى كه قلب دو تن از آنها منحرف شده است .\r\nيكى از آنها ، رازى را كه پيامبر صلّى اللّه عليه و آله به وى گفته است ، براى ديگرى بازگو مىكند و كينه قلبى آنها باعث مىشود كه به پشتيبانى همديگر عليه او برخيزند ! و از سوى ديگر خدا و ملائكه كه جبرئيل هم در ميان آنها است و صالح المؤمنين به پشتيبانى و حمايت از آن حضرت صلّى اللّه عليه و آله برمىخيزند ؟ !\r\nبا توجه به اخبارى كه مىگفت : سخن نهانى آن حضرت صلّى اللّه عليه و آله دربارهء كسى بود كه حكومت را بعد از او در دست مىگيرد و تنها مربوط به تحريم ماريه بر خودش نبوده است . . . به نظر من ، آيه از قبيل دفع دخل مقدر يا دفع وهم متوهمى مىباشد كه توهم مىكند ، كسانى كه بعد از آن حضرت صلّى اللّه عليه و آله متولى امور مىشوند ، اصلح مؤمنين هستند ؛ بنابراين در صدد است كه اين توهم را مردود اعلام كند و بگويد كه صالح المؤمنين به تفسير رسول خدا صلّى اللّه عليه و آله به معناى اصلح المؤمنين است ، چنان كه شيخ طوسى بيان كردند و او همان امير المؤمنين على بن أبي طالب است و چنين نيست كه هر كس متولى امور بعد از رسول خدا صلّى اللّه عليه و آله شد ، اصلح مؤمنان باشد .\r\nآيات يازده تا دوازده دو زن كافر را مثال مىزند كه همسر دو بندهء صالح ، يعنى نوح و لوط عليها السّلام بودند .\r\nآن دو در غير امور زناشويى به شوهرانشان خيانت كردند و در نتيجه ، چيزى آنها را از خدا بىنياز نكرد و بدانها گفته شد : همراه جهنميان وارد آتش شويد . سپس به دو زن مؤمن مثال زده است كه مريم دختر عمران و ديگرى همسر فرعون بود كه به خدا و بهشت و جهنم او ايمان داشت و در آخرين روزهاى حياتش ، ايمان خود را علنى كرد و از خدا درخواست كرد كه او را از دست فرعون و ساير ستمكاران نجات دهد .\r\n( 2 ) طبرسى از مقاتل نقل مىكند : خداوند متعال به عايشه و حفصه مىگويد : همانند زنان نوح و لوط در انجام معصيت نباشيد ! بلكه همان زن فرعون و مريم باشيد . « 2 »\r\n( 3 ) شيخ طوسى نيز در تبيان از فرّاء نقل كرده است . اين مثالى است كه خدا براى عايشه و حفصه زده و بيان كرده است كه جايگاه و منزلت آنان و خويشاوندى با پيامبر خدا صلّى اللّه عليه و آله فايده‌اى به حال ايشان نخواهد داشت ، در صورتى كه از خدا و رسولش اطاعت نكنند و دستوراتشان را اجرا ننمايند ، چنان كه اين نزديكى براى زن نوح و زن لوط فايده‌اى نداشت و روانهء جهنم شدند .\r\n\r\n\r\n","description":"","footnote":"\r\n( 1 ) . مجمع البيان ، ج 10 ، ص 474 .\r\n( 2 ) . مجمع البيان ، ج 10 ، ص 479 .\r\n","page_name":" 331 ","page_number":331},
  {"content":"\r\n\r\nدر اين مثال آن دو را از ارتكاب معاصى نهى مىكند و تشويق مىنمايد كه مانند آسيه و مريم باشند كه از خدا اطاعت كرده و دستوراتش را اجرا مىكردند . « 1 »\r\n( 1 ) گويى كه پيامبر اكرم صلّى اللّه عليه و آله دو نمونهء ديگر را به زنان مؤمن اضافه كرده و فرموده است : « از ميان زنان خوب عالم ، چهار نفر الگو هستند كه عبارتند از : مريم دختر عمران ، آسيه همسر فرعون ، خديجه دختر خويلد و فاطمه دختر محمد . » اين حديثى است كه شيخ طوسى آن را در تبيان روايت كرده است . « 2 »\r\n( 2 ) اما طبرسى از ابو موسى اشعرى از رسول خدا صلّى اللّه عليه و آله روايت كرده است : « مردان زيادى به كمال رسيدند ، اما تنها چهار تن از زنان به كمال رسيدند كه عبارتند از : آسيه دختر مزاحم و همسر فرعون ، مريم دختر عمران ، خديجه دختر خويلد و فاطمه دختر محمد . » « 3 »\r\nدر اينجا كه پيامبر صلّى اللّه عليه و آله از خديجه نام مىبرد ، در واقع ياد او را زنده نگه مىدارد و به كمال او اشاره مىكند و همين دلالت مىكند كه اگر كسى به دنبال نمونه و الگوى كامل يك زن مسلمان است ، بايد به خديجه اقتدا كند ، نه اينكه به دنبال حفصه و رفيقش عايشه باشد كه « قلب‌هايشان منحرف شده بود . »\r\nچنان كه خداوند متعال فرموده است . گويى كه آن حضرت صلّى اللّه عليه و آله با ذكر نام دخترش فاطمه عليها السّلام و اينكه او كامل‌ترين زنى است كه در قيد حيات است ، به اين مطلب اشاره مىكند كه او ، هم كفو صالح المؤمنين ، على عليه السّلام است . پس هر كس به دنبال صالح المؤمنين است ، بايد به دنبال على عليه السّلام باشد و هر كس به دنبال الگوى كامل براى يك زن مؤمن است ، بايد پيرو فاطمه عليها السّلام باشد و هر كسى از آن دو اعراض كند ، گويى كه از صلاح و كمال اعراض كرده است .\r\n( 3 )\r\n\r\nسورهء صف\r\nدر خبرى كه از ابن عباس نقل شده و حاكم حسكانى در ترتيب نزول سوره‌ها آن را نقل و بدان اعتماد كرده است و طبرسى در مجمع البيان از او روايت كرده است « 4 » و زركشى در البرهان آن را روايت كرده است ؛ سورهء صف ، بعد از تحريم قرار دارد ؛ « 5 » با اين حال طبرسى بعد از تحريم ، جمعه و تغابن را مقدم كرده و سپس صف را آورده است ، در حالى كه زركشى سورهء صف را بر آن دو مقدم كرده است . اما من ديدم كه اغراض و اهداف آيات در سورهء صف ، مناسبت بيشترى دارد كه بعد از تحريم واقع شود تا بعد از جمعه و تغابن و از اين رو صفّ را مقدم كرده‌ام .\r\n\r\n\r\n","description":"","footnote":"\r\n( 1 ) . تبيان ، ج 10 ، ص 52 .\r\n( 2 ) . همان ، ج 10 ، ص 55 .\r\n( 3 ) . مجمع البيان ، ج 10 ، ص 480 .\r\n( 4 ) . مجمع البيان ، ج 10 ، ص 612 - 613 .\r\n( 5 ) . البرهان ، ج 1 ، ص 193 - 194 .\r\n","page_name":" 332 ","page_number":332},
  {"content":"\r\n\r\n( 1 ) اين سوره بعد از بسم الله و تسبيح خداوند متعال ، مؤمنين را به معناى عامى تذكر مىدهد به اينكه آنها بعد از شهادت به توحيد و اقرار به رسالت رسول خدا صلّى اللّه عليه و آله اسلام را پذيرفته‌اند و بايد به آنچه كه گفته‌اند عمل كنند و به آنها يادآورى مىكند كه افرادى ، رسالت موسى عليه السّلام را پذيرفتند ، اما بعدا در مقام عمل مضطرب و منحرف شدند و خداوند قلب‌هايشان را به خاطر اعمالشان منحرف و مريض كرد . پس بايد مواظب باشند كه مثل آنها نشوند و اين پيامبرى كه احمد صلّى اللّه عليه و آله است ، عيسى به آمدنش بشارت داده و خدا اين رسولش را با كتاب هدايت و دين حق ارسال كرده است و او رسانندهء اين نور و مظهر اين دين بر تمام اديان مىباشد ، اگر چه مشركان و كافران خوششان نيايد . پس آنان به رسولش ايمان بياورند و در راه خدا جهاد كنند . از سخنان بيهوده و ياوه‌گويىهايشان دست بردارند و به خدا و رسولش ايمان بياورند و در راه خدا جهاد كند و از انصار خدا و رسولش باشند . « 1 »\r\nگويى كه مؤمنين به معناى عام ، به صورت عملى ملتزم به مقتضاى ايمان به رسالت رسول الله صلّى اللّه عليه و آله نبودند و اين تذكر به مقتضاى ايمان به رسول خدا و مقام نبوت و رسالت اشاره كرده است و اين متناسب با حوادثى است كه در آيات سورهء تحريم بدان اشاره شد .\r\n( 2 )\r\n\r\nسورهء جمعه\r\nسورهء بعدى بر اساس ترتيب نزول ، سورهء جمعه مىباشد . « 2 » قبلا خبرى را از اقامه نماز جمعه به وسيلهء انصار اوليه در مدينه نقل كرديم و گفتيم كه قبل از هجرت آن حضرت صلّى اللّه عليه و آله ، با اجازهء او نماز جمعه برگزار شد .\r\nهمچنين به اولين نماز جمعه‌اى كه وى اقامه كرد و خطبه‌هاى آن اشاره كرديم . « 3 » فاصلهء زمانى بين اولين نماز جمعه و نزول سورهء جمعه بيشتر از هشت سال بوده است . در اين صورت آيهء نهم اين سوره ، از آيات الاحكام به معناى تشريع تأسيسى نيست ، بلكه براى تأكيد مطلبى است كه سال‌ها قبل تشريع شده است .\r\nتمام آيات سورهء جمعه در مورد نماز جمعه نيست ، بلكه سه آيهء اول در مورد بعثت آن حضرت صلّى اللّه عليه و آله و از آيهء پنج تا هفت در احتجاج با يهوديان و به خصوص اخبار آنها مىباشد كه حاملان تورات بودند و همين ، اين احتمال را تقويت مىكند كه نزول آن ، قبل از پايان جنگ با يهوديان بنى قريظه و بنى نضير و بنى قينقاع و قلعه‌هاى خيبر و فدك و وادى القرى و در نهايت با يهوديان تيماء در اوايل سال هفتم هجرى بوده است .\r\n\r\n\r\n","description":"","footnote":"\r\n( 1 ) . نك : الميزان ، ج 19 ، ص 248 - 250 .\r\n( 2 ) . التمهيد ، ج 1 ، ص 107 .\r\n( 3 ) . مجمع البيان ، ج 10 ، ص 431 - 432 .\r\n","page_name":" 333 ","page_number":333},
  {"content":"\r\n\r\nبين آخرين جنگ با يهوديان تيماء در اوايل سال هفتم هجرى و نزول سوره در اوايل سال نهم هجرى دو سال فاصله بوده است و در اين صورت اين سؤال مطرح مىشود كه آيا نزول آن در سال نهم و بعد از سورهء صف مناسبت دارد ؟ ! و آيا آيات سه‌گانهء آخر سوره با نماز جمعه مناسبت دارند ؟\r\n( 1 ) آلوسى در روح المعانى درصدد توجيه ارتباط اين آيات سه‌گانه با ما قبل خود برآمده است . علامه طباطبايى در الميزان اين توجيه را نقل كرده و گفته است : « و تو آگاه هستى كه او حكمى بدون دليل از جهت سياق آيات ارائه كرده است » . « 1 » و قبل از نقل اين مطلب ، خودش وجهى را براى اتصال آيات به ما قبل ذكر كرده است كه ما از جهت سياق ، دليلى براى آن نمىيابيم !\r\nو در آخرين آيهء سوره كه يازدهمين آيه مىباشد ، آمده است :\r\n « وَ إِذا رَأَوْا تِجارَةً أَوْ لَهْواً انْفَضُّوا إِلَيْها وَ تَرَكُوكَ قائِماً قُلْ ما عِنْدَ اللَّهِ خَيْرٌ مِنَ اللَّهْوِ وَ مِنَ التِّجارَةِ وَ اللَّهُ خَيْرُ الرَّازِقِينَ  « 2 »  »  ؛ و چون دادوستد يا سرگرمى ببينند ، به سوى آن روىآور مىشوند ، و تو را درحالىكه ايستاده‌اى ترك مىكنند : بگو : « آنچه نزد خداست از سرگرمى و از دادوستد بهتر است ، و خدا بهترين روزىدهندگان است . »\r\n( 2 ) شيخ طوسى از حسن و مجاهد ، از جابر بن عبد اللّه انصارى روايت مىكند : بعد از آنكه مدينه به خشكسالى و قحطى دچار شده بود ، دحية بن خليفه كلبى انصارى با قافله‌اش كه حامل مواد غذايى بود ، وارد مدينه شد . مردم با پيامبر صلّى اللّه عليه و آله در نماز جمعه بودند . قافله براى اعلام ورود خودش ، طبل و شيپور زد .\r\nنمازگزاران وقتى صداى طبل و شيپور را شنيدند ، رسول خدا صلّى اللّه عليه و آله را در حالى كه خطبه مىخواند ، ترك كردند و پيش قافله رفتند و به دنبال آن ، اين آيات نازل شد . « 3 »\r\n( 3 ) طبرسى هم از حسن روايت كرده است : اهل مدينه به گرانى اجناس و گرسنگى مبتلا شده بودند . دحية بن خليفهء كلبى با كاروانى تجارتى كه روغن حمل مىكرد ، از شام وارد مدينه شده بود . پيامبر صلّى اللّه عليه و آله در حال ايراد خطبهء نماز جمعه بود ، اما مردم از ترس اينكه روغن‌ها و اجناس تمام شود ، از همديگر سبقت گرفتند و به سوى كاروان رفتند و در نماز جمعه جز عدهء كمى باقى نماندند . به دنبال آن آيه نازل شد .\r\nوى در روايت خود از جابر به تعداد افراد حاضر اشاره كرده و روايت كرده است : همراه رسول اللّه صلّى اللّه عليه و آله نماز جمعه مىخوانديم كه قافله‌اى تجارتى وارد مدينه شد . مردم به سوى آن شتافتند و تنها دوازده نفر باقى ماندند كه من يكى از آنها بودم . به دنبال آن آيه نازل شد .\r\n\r\n\r\n","description":"","footnote":"\r\n( 1 ) . الميزان ، ج 19 ، ص 266 - 267 .\r\n( 2 ) . جمعه ( 62 ) ، 11 .\r\n( 3 ) . تبيان ، ج 10 ، ص 9 .\r\n","page_name":" 334 ","page_number":334},
  {"content":"\r\n\r\n( 1 ) سپس به طور مفصل از مقاتل و قتاده روايت كرده است : دحية بن خليفة بن فروهء كلبى خزرجى وقتى كه از تجارت شام برمىگشت ، تما ما يحتاج زندگى را از قبيل : آرد و گندم و حبوبات و غيره مىآورد . او در گوشه‌اى از بازار مدينه در كنار أحجار الزّيت بساط مىكرد و سپس با زدن طبل ، ورود خودش را اعلام مىكرد . تمام اهل مدينه و حتى دختركان به ديدن كاروان وى مىرفتند . او در روز جمعه‌اى وارد مدينه شد ، در حالى كه رسول خدا صلّى اللّه عليه و آله خطبه‌هاى نماز جمعه را ايراد مىكرد . نمازگزاران براى ديدن كاروان رفتند به طورى در مسجد غير از دوازده مرد و يك زن ، كسى باقى نماند . اين كار را سه مرتبه در هنگام ورود كاروان‌هاى شام كه هر سه موافق با روز جمعه بود ، انجام دادند . به دنبال آن خدا اين آيه را نازل فرمود . « 1 »\r\n( 2 ) علامه طباطبايى اين خبر را از عوالى اللآلي ، از مقاتل بن سليمان نقل كرده و گفته است : اين قضيه از طرق بسيارى از شيعه و عامه نقل گرديده است و در تعداد كسانى كه باقى مانده‌اند از هفت تا چهل نفر ذكر گرديده است . « 2 »\r\n( 3 ) و واحدى در أسباب النزول اين خبر را از جابر انصارى نقل كرده و گفته است : مسلم و بخارى آن را در كتاب جمعه روايت كرده‌اند . « 3 »\r\nو شايد كه همين كاروان‌هاى تجارتى ، شايعات مربوط به آمدن غسانىها و رومىها براى جنگ با مسلمانان را پخش مىكردند كه باعث برپا شدن غزوهء تبوك گرديد ، چنان كه در خبر مربوط به عمر بدان اشاره شد .\r\n( 4 )\r\n\r\nسورهء تغابن\r\nسورهء بعدى در ترتيب نزول ، سورهء تغابن مىباشد . « 4 » در آيهء چهاردهم اين سوره آمده است :\r\n « يا أَيُّهَا الَّذِينَ آمَنُوا إِنَّ مِنْ أَزْواجِكُمْ وَ أَوْلادِكُمْ عَدُوًّا لَكُمْ فَاحْذَرُوهُمْ وَ إِنْ تَعْفُوا وَ تَصْفَحُوا وَ تَغْفِرُوا فَإِنَّ اللَّهَ غَفُورٌ رَحِيمٌ  « 5 »  »  ؛ اى كسانى كه ايمان آورده‌ايد ، در حقيقت بعضى از همسران\r\n\r\n\r\n","description":"","footnote":"\r\n( 1 ) . مجمع البيان ، ج 10 ، ص 433 .\r\n( 2 ) . الميزان ، ج 19 ، ص 277 . به احتمال زياد ، راويانى كه تعداد باقيماندگان در نماز جمعه را زياد نقل كرده و حتى به چهل نفر رسانده‌اند ، در صدد بوده‌اند كه آبروى صحابه را حفظ كنند و عجيب اين است كه دربارهء دحيهء كلبى نقل كرده‌اند : او در حالى در سال نهم هجرى اين كار را انجام مىداد كه هنوز مسلمان نشده بود ! حال آنكه وى از اولين مسلمان‌هاى خزرج بوده است و آيا در اين صورت تا سال نهم هجرى كافر بوده است ؟ !\r\n( 3 ) . اسباب النزول ، ص 359 - 360 .\r\n( 4 ) . التمهيد ، ج 1 ، ص 107 .\r\n( 5 ) . تغابن ( 64 ) ، 14 .\r\n","page_name":" 335 ","page_number":335},
  {"content":"\r\n\r\nشما و فرزندان شما دشمن شمايند ، از آنان برحذر باشيد و اگر ببخشاييد و درگذريد و بيامرزيد ، به راستى خدا آمرزندهء مهربان است .\r\n( 1 ) در روايت ابى جارود از امام باقر عليه السّلام آمده است : اين آيه در شأن افرادى نازل شده است كه مىخواستند به مدينه هجرت كنند ، اما فرزندان و همسران مانع مىشدند و مىگفتند : تو را سوگند مىدهيم كه نروى ، زيرا بعد از تو ما بدبخت و بيچاره مىشويم . در اين ، ميان عده‌اى از خانوادهء خود اطاعت مىكردند و هجرت نمىكردند ، براى همين خداوند آنها را از اطاعت فرزندان و همسران بر حذر داشت .\r\nو عده‌اى آنها را رها كرده و به سوى رسول خدا صلّى اللّه عليه و آله هجرت مىكردند و مىگفتند : به خدا قسم كه اگر شما همراه من هجرت نكنيد و بعدا خدا من و شما را در مدينه به هم برساند ، هيچ فايده‌اى براى شما نخواهم داشت ؛ اما پس از آن كه خداوند ميان آنها را جمع كرد ، به آن مهاجران دستور داد كه به خانوادهء خود نيكى كنند و صله رحم داشته باشند و به عهد و پيمان‌ها وفادار باشند و فرمود :  « . . . وَ إِنْ تَعْفُوا وَ تَصْفَحُوا وَ تَغْفِرُوا فَإِنَّ اللَّهَ غَفُورٌ رَحِيمٌ »  .\r\n( 2 ) مرحوم طبرسى مىنويسد : عده‌اى از افراد ، وقتى كه مىخواستند به مدينه هجرت كنند ، خانواده و فرزندان مانع مىشدند . پس از مدتى كه با اصرار و پافشارى به مدينه هجرت مىكردند ، مىديدند كه افرادى كه زودتر هجرت كرده‌اند ، در دين فقيه شده‌اند و چيزهاى بسيارى ياد گرفته‌اند . بعدها وقتى خانواده يا فرزندان اين مهاجرين در مدينه به آنان ملحق مىشدند ؛ چون قبلا مانع هجرت آنها شده بودند ، از پرداخت نفقه به آنان خوددارى مىكردند . پس خداوند دستور داد كه : « ببخشاييد و درگذريد و بيامرزيد » « 1 » .\r\nدر آيهء پانزدهم مىفرمايد :  « إِنَّما أَمْوالُكُمْ وَ أَوْلادُكُمْ فِتْنَةٌ . . . »  ؛ اموال شما و فرزندانتان صرفا وسيلهء آزمايشى براى شمايند . . . طبرسى دربارهء آن مىنويسد : منظور اين است كه خدا را به خاطر اموال و اولاد ، معصيت نكنيد و آنها را بر اجر عظيم و پاداشى كه نزد خدا داريد ، ترجيح ندهيد . « 2 »\r\n( 3 ) در اينجا بايد گفت كه هر فتنه‌اى ( آزمايشى ) براى هر كسى گمراه‌كننده نيست . سيد رضى در نهج البلاغه از على عليه السّلام روايت كرده است كه فرمود : هيچ كس نگويد : خدايا ، من از فتنه ( آزمايش ) به تو پناه مىبرم ؛ زيرا هيچ كس نيست كه در معرض فتنه نباشد و خداوند متعال مىفرمايد : « اموال شما و فرزندانتان براى شما فتنه هستند » . پس هر كس مىخواهد به خدا پناه ببرد بايد از لغزش و گمراهىهاى فتنه به خدا پناه ببرد . « 3 »\r\n\r\n\r\n","description":"","footnote":"\r\n( 1 ) . مجمع البيان ، ج 10 ، ص 452 .\r\n( 2 ) . همان ، ج 10 ، ص 453 .\r\n( 3 ) . نهج البلاغه ، حكمت 93 ؛ طبرسى مثل آن را در مجمع البيان ، ج 10 ، ص 452 از ابن مسعود روايت كرده است .\r\n","page_name":" 336 ","page_number":336},
  {"content":"\r\n\r\nدر اين صورت ، فرزند فتنه است و هر فتنه‌اى براى هر كسى گمراه‌كننده نيست . و از همين قبيل است آنچه را كه طبرسى از بريدهء اسلمى روايت كرده است : رسول خدا صلّى اللّه عليه و آله در حال ايراد خطبه بود كه حسنين عليهم السّلام آمدند در حالى كه لباس‌هاى قرمز بلندى به تنشان بود ، راه مىرفتند و مىافتادند . رسول اللّه صلّى اللّه عليه و آله از منبر پايين آمد و آنها در بغل گرفت و بالاى منبر برد و در دامن خود نشانيد و فرمود : صدق اللّه عز و جلّ :  « إِنَّما أَمْوالُكُمْ وَ أَوْلادُكُمْ فِتْنَةٌ »  ، به اين دو طفل نگاه مىكردم كه راه مىروند و مىافتند ، و پس نتوانستم صبر كنم تا اينكه سخنم را قطع كردم و آن دو را پيش خود آوردم . آنگاه خطبه‌اش را ادامه داد . « 1 »\r\nاين حديث بعد از نزول سوره و اين آيه در سال نهم هجرى بيان شده است و در اين حال حسنين عليهم السّلام حدودا پنج‌ساله بوده‌اند .\r\n( 1 )\r\n\r\nسوره بعدى ؟\r\nبر حسب خبرى كه در ترتيب نزول سوره‌ها بدان اعتماد كرده‌ايم ، سورهء بعدى ، سورهء فتح مىباشد . « 2 » اما اخبارى از تفسير قمى « 3 » و تبيان « 4 » و مجمع البيان « 5 » نقل كرديم كه سورهء فتح به هنگام بازگشت رسول خدا صلّى اللّه عليه و آله از صلح حديبيه نازل شد و آيات آن نيز مطابق با همين واقعه است ، چنان كه در الميزان « 6 » بدان اشاره شده است . بنا بر اين ترجيح مىدهيم كه اين سوره را به خاطر اين دلايل ، از ترتيب خبرى كه بدان اعتماد كرده‌ايم ، استثناء كنيم ، چنان كه قبلا اين ابهام در مورد ترتيب سورهء منافقون وجود داشت و بدان اشاره كرديم .\r\n\r\n\r\n","description":"","footnote":"\r\n( 1 ) . مجمع البيان ، ج 10 ، ص 453 و حلبى آن در مناقب آل ابى طالب ، ج 3 ، ص 385 به نقل از جامع ترمذى ، فضائل ابن حنبل ، فضائل سمعانى و از واحدى در الوسيط و از ثعلبى در الكشف و از خرگوشى در شرف النبى و اللوامع و از حارثى در قوت القلوب روايت كرده است . و سيوطى آن را در الدر المنثور از ترمذى ، نسايى ، ابن ماجه ، ابى داود ، ابن حنبل ، ابن أبى شيبه ، ابن مردويه و حاكم حسكانى روايت كرده است ؛ چنان كه در الميزان ، ج 19 ، ص 310 آمده است ، اما سيوطى اين خبر را منافى عصمت و تأييد آن حضرت به وسيلهء روح القدس دانسته است ! و بعضى مطالب ديگر در مورد اين روايت گفته است كه الفاظ آن مفتضح‌تر از اين مىباشد و سرانجام نتيجه گرفته است : بهترين راه اين است كه چنين رواياتى را كنار بگذاريم ، مگر اينكه آنها را تأويل كنيم . اما ما هيچ دليلى براى كنار گذاشتن و تأويل اين حديث نمىبينيم ، با توجه به معنايى كه براى لفظ فتنه نقل كرديم و حديثى كه از امير المؤمنين عليه السّلام آورديم .\r\n( 2 ) . التمهيد ، ج 2 ، ص 107 .\r\n( 3 ) . تفسير قمى ، ج 2 ، ص 314 .\r\n( 4 ) . تبيان ، ج 9 ، ص 313 .\r\n( 5 ) . مجمع البيان ، ج 9 ، ص 166 .\r\n( 6 ) . الميزان ، ج 18 ، ص 251 .\r\n","page_name":" 337 ","page_number":337},
  {"content":"\r\n\r\n( 1 ) در اينجا نيز ، يك بار ديگر نسخهء زركشى « 1 » كه خبر ترتيب نزول سوره‌ها را از ابن عباس روايت مىكند با نسخهء طبرسى به نقل از حسكانى « 2 » تفاوت دارد . به اين صورت كه زركشى سورهء برائت را بر مائده مقدم داشته ، در حالى كه ديگران و از جمله طبرسى مائده را بر سورهء برائت مقدم داشته‌اند . اين در حالى كه در ابتداى سورهء مائده از تفسير عياشى با سند وى از امام صادق عليه السّلام روايت شده است : سورهء مائده به صورت كامل و يكباره نازل شده است و از امام صادق عليه السّلام ، از على عليه السّلام روايت شده است . آخرين سوره‌اى كه بر پيامبر صلّى اللّه عليه و آله نازل شد ، سورهء مائده بود . « 3 »\r\n( 2 ) اين روايت را شيخ طوسى از شعبى و ابن مبشر و ابن عمر « 4 » نقل كرده است و حتى علامه طباطبايى گفته است : راويان احاديث در اين اختلاف ندارند كه سورهء مائده آخرين سوره‌اى بوده است كه در اواخر عمر آن حضرت صلّى اللّه عليه و آله بر او نازل شده است . « 5 » و در تفسير قمى با سند وى از امام صادق عليه السّلام آمده است :\r\nسورهء برائت بعد از بازگشت رسول اللّه صلّى اللّه عليه و آله از غزوهء تبوك در سال نهم هجرى بر آن حضرت صلّى اللّه عليه و آله نازل شد . « 6 »\r\n( 3 )\r\n\r\nقضاياى اطراف طائف\r\nقبل از پرداختن به غزوهء تبوك به بيان حوادثى مىپردازيم كه قبل از اين غزوه رخ داده است .\r\nگفته شد كه آن حضرت صلّى اللّه عليه و آله دست از محاصره طائف كشيد و روانه مكه شد و از آنجا به سوى مدينه رفت و اهل طائف را بر كفرشان رها كرد . تنها در اثناى محاصرهء طائف ، به بعضى از مناطق اطراف آن حمله كرد . آن حضرت صلّى اللّه عليه و آله از ماه صفر سال نهم هجرى ، حمله به اطراف طائف را از سر گرفت . آن حضرت صلّى اللّه عليه و آله قطبة بن عامر را به سوى طايفه‌اى از خثعم كه در ناحيهء بتاله در اطراف طائف سكوت داشتند ، اعزام كرد و سفارش نمود كه روزها مخفى شوند و شب‌ها حركت كنند و سلاح‌هاى خويش را مخفى نگاه دارند .\r\nآنها شبانه از مدينه خارج شدند و از ناحيه فتق ( از نواحى طائف ) پيش رفتند تا به دشت مسحاء ( از نواحى طائف به سمت شرف ، بين مكه و مدينه ) رسيدند . در آنجا به مردى برخوردند و از او دربارهء\r\n\r\n\r\n","description":"","footnote":"\r\n( 1 ) . البرهان ، ج 1 ، ص 194 .\r\n( 2 ) . مجمع البيان ، ج 10 ، ص 613 .\r\n( 3 ) . همان ، ج 3 ، ص 231 .\r\n( 4 ) . تبيان ، ج 3 ، ص 413 .\r\n( 5 ) . الميزان ، ج 5 ، ص 157 .\r\n( 6 ) . تفسير قمى ، ج 1 ، ص 281 .\r\n","page_name":" 338 ","page_number":338},
  {"content":"\r\n\r\nمحل اقامت طايفه‌اش سؤال كردند . او شروع كرد به فرياد كشيدن و كمك خواستن از افراد طايفه‌اش .\r\nمسلمانان او را به سرعت كشتند و آن روز را در جايى مخفى شدند تا شب فرارسيد . سپس يكى از افراد را براى جمع‌آورى اطلاعات فرستادند . او محل نگهدارى احشام را شناسايى كرد و پيش رفقايش برگشت و آنان را مطلع كرد .\r\n( 1 ) آنها پيش رفتند تا به محل زندگى اين طايفه كه همگى در خواب بودند ، رسيدند . ناگهان تكبير گفتند و به آنها شبيخون زدند . مردان آنها به مقابله برخاستند و جنگ شديدى درگرفت . به طورى كه افراد زيادى از هر دو طرف مجروح شدند . صبح فرارسيد و عدهء زيادى داشتند به كمك اين طايفه مىآمدند ، اما سيلى آمد و حايل بين آنها و مسلمانان شد ، لذا نتوانستند بر مسلمانان دست يابند . مسلمانان به سرعت چارپايان و زنانى را كه به غنيمت گرفته بودند به سوى مدينه حركت دادند و پس از ورود به مدينه ، خمس آن را جدا كرده و بقيه را تقسيم كردند . به هر نفر چهار گوسفند رسيد .\r\n( 2 ) كعبه اين‌ها ، كعبه يمامه بود كه در آن بتى قرار داشت كه ذو الخلصه ناميده مىشد و اين اسمى يمنى بود ، زيرا خثعمىها در اصل يمنى و از كهلان بودند . چنين به نظر مىرسد كه آنها بعد از اين جنگ ، هيأتى را به رياست عميس بن عمرو به مدينه فرستادند و اسلام آوردند . و از رسول خدا صلّى اللّه عليه و آله درخواست كردند كه نامه‌اى براى آنان بنويسد . از مضمون نامه چنين برداشت مىشود كه علت حمله پيامبر صلّى اللّه عليه و آله به ايشان اين بوده است كه ايشان اهل تجاوز و غارت ديگران بوده‌اند و از آنجا كه رسول خدا صلّى اللّه عليه و آله شروع به گرفتن زكات كرده بود ، مقدار آن را در نامه براى ايشان شرح داده است .\r\n( 3 ) آن حضرت صلّى اللّه عليه و آله دستور داد كه بنويسند : « اين نامه‌اى است از محمد رسول اللّه براى خثعم ، از كسانى كه در بيشه « 1 » و باديه‌هاى آن اقامت دارند : هر خونى كه در جاهليت ريخته‌ايد ، از عهده شما ساقط است و هر كس از شما كه با ميل يا اكراه مسلمان شده است و كشتزارى در دست او مىباشد كه با آب باران سيراب مىشود يا با دست آبيارى مىشود ، در سال‌هايى كه آبادانى است و قحطى و خشكسالى نيست ، محصولات را درو مىكند و آن را تصفيه مىكند و پس از آن ، اگر كشت ديمى است ، يك دهم آن و اگر كشت آبى است ، يك بيستم آن را به عنوان زكات مىپردازد . جرير بن عبد اللّه و كسانى كه حاضرند بر اين نامه گواهى مىدهند . « 2 » »\r\n\r\n\r\n","description":"","footnote":"\r\n( 1 ) . در آن روزگار قبيلهء خثعم ما بين بيشه و تربه و پشت تباله كه در مسير حج از يمن به سوى طائف و از آنجا به مكه قرار دارد ، ساكن بودند ، اما پس از فتح مكه پراكنده شدند و جز عدهء كمى ، كسى در آن منطقه باقى نماند . در نقشهء عربستان سعودى ، بيشه را از توابع مكه مىبينيم كه در نزديكى وادى تباله واقع شده است و در آنجا روستاى تباله واقع شده و منازل خثعم در اطراف آن تا ناحيه شميران تا أصفر پراكنده است .\r\n( 2 ) . الطبقات الكبرى ، ج 1 ، ص 286 و نك : مكاتيب الرسول ، ج 2 ، ص 414 - 416 .\r\n","page_name":" 339 ","page_number":339},
  {"content":"\r\n\r\n( 1 )\r\n\r\nهيأت أزد و اسلام آوردن آنها\r\nدر كنار خثعمىهاى يمنى ، طايفه‌اى از ازدىهاى يمنى ساكن بودند . آنها أزد شنوءة بودند كه منزلگاههايشان در بيشه و تربة و صراء قرار داشت . گويى كه حملهء مسلمانان به خثعمىها و اعزام هيأت از طرف آنها به مدينه و اسلام آوردن آنها ، باعث شد كه أزدىها هم به فكر بيفتند و هيأتى را به سوى مدينه ارسال كنند .\r\nآنها از ميان هيأت خود ، كم‌سن‌وسال‌ترين فرد را انتخاب كردند تا حرف بزند . ابن عساكر با سند خود از عبد الرحمن بن عبيد أزدى روايت مىكند : همراه صد نفر از قوم خودم بر رسول اللّه صلّى اللّه عليه و آله وارد شديم .\r\nوقتى كه به او نزديك شديم ، من كه از همه كم‌سن‌وسال‌تر بودم ، پيش رفتم و گفتم : أنعم صباحا يا محمّد ، پيامبر اكرم صلّى اللّه عليه و آله فرمود : سلام مسلمانان به همديگر اين گونه نيست ، اگر با مسلمانى برخورد كردى ، بگو :\r\nالسلام عليكم و رحمة اللّه . پس گفتم : السلام عليك يا رسول اللّه و رحمة اللّه . او فرمود : و عليك السلام و رحمة اللّه و بركاته .\r\nسپس از من پرسيد : اسم تو چيست ؟ گفتم : من ابو معاويه عبد العزّى هستم . فرمود : بلكه تو ابو راشد و عبد الرحمن هستى . سپس مرا در كنار خود نشانيد . آنگاه همگى اسلام آورديم .\r\nآن حضرت در نامه‌اى براى آنها نوشت : « از محمد رسول اللّه به كسانى كه اين نامه مرا مىخوانند : هر كس شهادت بدهد كه لا إله الا اللّه و محمد رسول اللّه و نماز را بر پاى دارد ، در امان خدا و رسولش مىباشد و اين نامه را عباس بن عبد المطلب نوشته است . » « 1 »\r\n( 2 )\r\n\r\nنامهء رسول خدا صلّى اللّه عليه و آله به بنى عذره در يمن\r\nدر كتاب‌هاى سيرهء پيامبر اكرم ، سال نهم هجرى ، سال وفود ( هيأت‌ها ) ناميده شده است و تاريخ ورود بعضى از اين هيأت‌ها را مشخص كرده و گفته‌اند كه در سال دهم هجرى بوده است . و بسيار كم به تاريخ ورود هيأت‌ها در سال نهم هجرى اشاره شده است ، مگر براى هيأت‌هاى خثعم كه در صفر سال نهم بوده است . ورود هيأت بنى عذره هم در ماه صفر بوده ؛ اما ذكر نگرديده است كه علت اعزام هيأت به وسيلهء آنان چه بوده است ، إلّا اينكه گفته شود : پذيرش اسلام توسط ابناء الفرس ( فارس‌زادگان ) در صنعاى يمن و انتشار اسلام در آنجا كافى بوده است تا آنها را به اعزام هيأت وادار كند .\r\n\r\n\r\n","description":"","footnote":"\r\n( 1 ) . مكاتيب الرسول ، ج 2 ، ص 370 - 372 از كنز العمال ، ج 7 ، ص 17 به شمارهء 136 ، از ابن عساكر . وى ، راوى اين مطلب ، نضر بن سلمه را تكذيب كرده است ، ولى با اين حال ابن اثير حضور وى و نامگذارىاش را در أسد الغابة ، ج 3 ، ص 291 ، ج 5 ، ص 299 و الاصابة ، ج 2 ، به شمارهء 5159 آورده است . و عباس بعد از اين به غزوهء تبوك رفت و نامه‌اى به وسيلهء او در اين مدت نوشته نشده است . و در اين نامه ، اسمى از زكات برده نشده است ، در حالى كه تشريع شده بود ؟ ! .\r\n","page_name":" 340 ","page_number":340},
  {"content":"\r\n\r\n( 1 ) گفته‌اند كه هيأت بنى عذرهء از يمن به رياست زمل بن عمرو عذرى به مدينه آمد . آنها يازده نفر بودند كه در ماه صفر سال نهم وارد مدينه شدند و اسلام آوردند و در آنجا ماندند تا احكام دين را آموختند .\r\nآنگاه زمل از رسول خدا صلّى اللّه عليه و آله درخواست كرد تا نامه‌اى براى قومش بنويسد و آن حضرت صلّى اللّه عليه و آله نوشت :\r\n« بسم اللّه الرحمن الرحيم ، براى زمل بن عمرو و كسانى كه به طور خاص همراه وى مسلمان شده‌اند . همانا او را به سوى تمام قومش فرستاده‌ام . پس هر كس كه اسلام بياورد ، از حزب اللّه است و هر كس از پذيرش اسلام خوددارى كند تا دو ماه فرصت دارد . بر اين نامه على بن أبي طالب و محمد بن مسلمه انصارى گواهى مىدهند . » « 1 »\r\n( 2 )\r\n\r\nدعوت بنى حارثه به اسلام\r\nبا فرارسيدن ماه ربيع الاول آن حضرت صلّى اللّه عليه و آله نامه‌اى را براى بنى حارثة بن عمرو نوشت و آنان را به اسلام دعوت كرد . او نامه را به وسيلهء عبد اللّه بن عوسجهء بجلى عرنى برايشان فرستاد . آنان از پذيرش اسلام خوددارى كردند و نامه را كه بر پوستى نوشته شده بود ، با آب شستند و با آن ، ته دلوى را كه سوراخ شده بود ، وصله زدند ! هنگامى كه رسول اللّه صلّى اللّه عليه و آله اين خبر را شنيد ، فرمود : آنها را چه شده است ؟ ! گويى خداوند عقلشان را گرفته است ! ديوانه شده‌اند و در سخن گفتن عجله مىكنند و تپق مىزنند و لرزش آنها را فرامىگيرد و از بيان مقصود خود بازمىمانند . « 2 »\r\n( 3 )\r\n\r\nسريه بنى كلاب به سوى بنى بكر\r\nاز جمله كسانى كه مسلمان شده بود و پدرش كافر بود ، أصيد بن سلمة بن قرط بود . او اسلام را پذيرفته بود ؛ اما پدرش سلمه بر شرك خود باقى مانده بود . در ربيع الاول سال نهم هجرى رسول خدا صلّى اللّه عليه و آله سريه‌اى را به سوى بنى بكر در قرطاء فرستاد كه ضحاك بن سفيان كلابى فرمانده‌اش بود و أصيد بن سلمه همراهشان بود . پدر أصيد در ميان بنى بكر بود . آنان در محلى به نام زجّ لاوه ( در منطقهء ضريه ) به بنى بكر برخورد كردند و آنها را به اسلام دعوت كردند ، امّا بنى بكر از پذيرش اسلام خوددارى ورزيد .\r\nمسلمانان با آنان وارد جنگ شدند . آنها شكست خوردند و فرار كردند . أصيد پدرش را تعقيب كرد و در كنار بركهء زجّ به او رسيد كه بر اسبش سوار بود . او پدرش را به أمان و اسلام دعوت كرد ؛ اما پدرش به او\r\n\r\n\r\n","description":"","footnote":"\r\n( 1 ) . مكاتيب الرسول ، ج 1 ، ص 240 .\r\n( 2 ) . مغازى واقدى ، ج 2 ، ص 982 - 983 و نك : مكاتيب الرسول ، ج 1 ، ص 36 و مثل آن را در أسد الغابة ، ج 3 ، ص 239 و معجم قبائل العرب ، ص 831 .\r\n","page_name":" 341 ","page_number":341},
  {"content":"\r\n\r\nو دينش ناسزا گفت . سلمه با اسبش وارد بركه شده بود . پسرش با شمشير بر پاى اسبش زد . اسب در آن غلط خورد و اصيد پدرش را نگه داشت تا ديگرى پدرش را به قتل برساند و او قاتل پدرش نباشد و آنها پدرش را به قتل رساندند . « 1 »\r\n( 1 )\r\n\r\nمنع از اطاعت كوركورانه\r\nابن اسحاق ، خبر مربوط به سريهء علقمه مدلجى به منطقهء ذى قرد « 2 » را از ابو سعيد خدرى روايت كرده است و واقدى آن را در ماه ربيع الاول سال نهم به سوى ساحل شعيبه از سواحل مكه در كنار درياى حبشه دانسته است . در اين سريه سيصد نفر و از جمله ابو سعيد خدرى و عبد اللّه بن حذافهء سهمى حضور داشتند .\r\nعلقمه با جنگى مواجه نشد و بازگشت . در اين ميان عده‌اى از او اجازه خواستند كه برگردند . او به ايشان اجازه داد و عبد اللّه بن حذافهء سهمى را كه در ميانشان بود ، فرماندهء ايشان قرار داد . او مردى شوخ طبع و مزّاح بود . از جمله شوخىهاى وى اين بود كه وقتى با همراهانش در منزلى اطراق كردند و آتش روشن كردند تا گرم شوند و غذا بپزند ، او به آنها گفت : مگر چنين نيست كه شما بايد از من فرمانبردارى كنيد و مطيع باشيد ؟ گفتند : چرا . گفت : مگر چنين نيست كه اگر به شما دستورى بدهم بايد اطاعت كنيد ؟ گفتند :\r\nچرا . گفت : من به خاطر حقى كه بر گردن دارم به شما دستور مىدهم كه در اين آتش بپريد !\r\nبعضى از آنها برخاستند و دامن‌هايشان را به كمر بستند تا در آتش بپرند ، اما وى با خنده گفت : بنشينيد ، با شما شوخى مىكردم ! پس از آنكه وارد مدينه شدند ، خدمت پيامبر صلّى اللّه عليه و آله رفتند و اين حادثه را هم ذكر كردند . آن حضرت صلّى اللّه عليه و آله فرمود : « هر يك از فرماندهان كه شما را به انجام معصيتى دستور داد ، از او اطاعت نكنيد . » « 3 »\r\n( 2 )\r\n\r\nسريهء على عليه السّلام به بنى طىّ\r\nدر ربيع الثانى سال نهم ، على عليه السّلام را به سوى بنى طى از خاندان حاتم طايى و پسرش عدىّ فرستاد . آنها بتى داشتند كه فلس ناميده مىشد . اين بت در خانه‌اى قرار داشت و به او لباس و سه زره پوشانده بودند و سه شمشير به نام‌هاى : رسوب ، مخذم و يمانى به وى حمايل كرده بودند . « 4 »\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 981 .\r\n( 2 ) . سيرهء ابن اسحاق ، ج 4 ، ص 289 .\r\n( 3 ) . سيرهء ابن اسحاق ، ج 4 ، ص 289 ؛ مغازى واقدى ، ج 2 ، ص 983 - 984 .\r\n( 4 ) . مغازى واقدى ، ج 2 ، ص 988 .\r\n","page_name":" 342 ","page_number":342},
  {"content":"\r\n\r\n( 1 ) واقدى خبر آن را با سند خود از محمد بن عمر بن على عليه السّلام چنين روايت مىكند : رسول خدا صلّى اللّه عليه و آله على بن أبي طالب عليه السّلام را به سوى بت فلس اعزام كرد تا آن را منهدم كند و به بنى طى شبيخون بزند . صد و پنجاه نفر از انصار همراه وى بودند و حتى يك مهاجر با آنها نبود . « 1 » آنان پنجاه شتر و پنجاه اسب داشتند و پيامبر صلّى اللّه عليه و آله يك پرچم سفيد و يك علم سياه براى آن حضرت عليه السّلام بست .\r\nاو پرچم را به جبّار بن صخر سلّمى و علم را به سهيل بن حنيف داد و همراه با راهنمايى از بنى أسد به نام حريث « 2 » حركت كرد . عدى بن حاتم طايى جاسوسى در مدينه داشت . هنگامى كه او از اين سريه آگاه شد ، به سرعت عدى را باخبر كرد و او به سوى شام فرار كرد . « 3 »\r\n( 2 ) ابن اسحاق مىنويسد : براى من نقل شده است كه عدى بن حاتم مىگفت : من از ركوسى « 4 » هاى نصارى بودم . من به خيال خودم دين‌دار بودم ! و رئيسى شريف و مطاع در ميان قوم خود بودم كه يك چهارم غنائم را به من مىدادند هنگامى كه دعوت رسول اللّه صلّى اللّه عليه و آله را شنيدم از آن بسيار بدم آمد و شايد در ميان عرب كسى نبود كه بيشتر از من از رسول خدا صلّى اللّه عليه و آله كراهت داشته باشد . من يك غلام عرب داشتم كه شترهايم را مىچرانيد . به او گفتم : از ميان شترهايم ، تعدادى از شترهاى نر كه راهرو و چاق باشند را هميشه نزديك من آماده نگه‌دار . و اگر شنيدى كه لشكر محمد به اين منطقه نزديك شده است ، مرا مطلع كن . تا اينكه يك روز صبح زود پيش من آمد و گفت : اگر سواركاران محمد تو را در ميان بگيرند ، هيچ كارى نمىتوانى بكنى . هر كارى مىخواهى انجام دهى ، فورا انجام بده ، زيرا از دور ، پرچم‌هايى را ديدم و وقتى دربارهء آنها سؤال كردم ، گفتند : اين لشكر محمد است كه پيش مىآيد .\r\nگفتم : پس شترهايم را پيش بياور . او شترهايم را آورد . من خانواده و فرزندانم را سوار كردم . اما خواهرم [ سفانة 
  ] را در ميان قبيله جا گذاشتم و راه شام را در پيش گرفتم تا به همكيشان نصارايم در شام ملحق شوم . « 5 »\r\n( 3 ) راهنماى لشكر اسلام ، آنها را از راه فيد به سوى كوه‌هاى طحّاء ، أجا و سلمى هدايت كرد تا به جايى رسيدند كه تا محل اقامت طى يك روز فاصله داشت . حريث به آنها گفت : امروز را در همين جا اطراق مىكنيم تا شب فرارسد ، زيرا اگر در روز حركت كنيم ، چوپانان و اطرافيان آنها ما را مىبينند و به آنها خبر\r\n\r\n\r\n","description":"","footnote":"\r\n( 1 ) . اين از تدابير پيامبر اسلام صلّى اللّه عليه و آله و براى احترام به حاتم طايى بوده است ، زيرا انصار از بهترين و فقيه‌ترين مسلمانان بودند و اگر تازه مسلمانان يا حتى مهاجران از قبيل خالد بن وليد را به اين سريه مىفرستاد چه بسا كه فجايعى به بار مىآوردند .\r\n( 2 ) . همان ، ج 2 ، ص 984 - 985 .\r\n( 3 ) . همان ، ج 2 ، ص 988 .\r\n( 4 ) . چنان كه در حاشيه سيره ابن اسحاق آمده است ، ركوسىها به قومى گفته مىشود كه ما بين نصارى و صابئين هستند .\r\n( 5 ) . سيرهء ابن اسحاق ، ج 4 ، ص 225 .\r\n","page_name":" 343 ","page_number":343},
  {"content":"\r\n\r\nمىدهند ، در نتيجه آنها به سرعت در اطراف پراكنده مىشوند ، پس شبانه با اسب‌هايمان حركت مىكنيم تا در دمادم صبح به آنان شبيخون بزنيم . لشكريان اين را از او قبول كردند و شترها را رها كردند تا بچرند .\r\nگويى كه عدى بن حاتم قبل از آنكه فرار كند ، بعضى از افراد را از باقى ماندن در آنجا بر حذر داشته بود و آنها را از آمدن لشكر اسلام ترسانده بود ، براى همين فردى از بنى نبهان به غلام سياه خود به نام اسلم دستور داد كه به اطراف برود و اگر لشكريان محمد را ديد ، فورا به سوى آنان بيايد و خبر دهد تا آماده باشند .\r\n( 1 ) از سوى ديگر على عليه السّلام چند نفر و از جمله ابو نائله و ابو قتاده و حباب بن منذر را براى جمع‌آورى خبر به اطراف اقامتگاه فرستاده بود . آنها اين غلام سياه پوست را ديدند و از او پرسيدند : به دنبال چه هستى ؟\r\nگفت : به دنبال كار خود هستم ! او را كتف بسته پيش على عليه السّلام آوردند . از او پرسيد : اينجا چه مىكنى ؟\r\nگفت : من غلامى هستم كه فرار كرده‌ام ! بيشتر او را تحت فشار قرار دادند تا اينكه گفت : من غلام مردى از طى از بنى نبهان هستم . او به من دستور داده است كه براى كسب خبر بيايم . وقتى كه شما را ديدم ، خواستم كه برگردم ، اما پيش خود گفتم : عجله نمىكنم تا خوب شما را بررسى كنم و وقتى پيش مولايم مىروم ، گزارش كاملى از تعداد افراد شما و تعداد شتران و اسب‌هاى شما به او بدهم و گويى كه كسى مرا بسته بود و نمىتوانستم برگردم تا اينكه طلايه‌داران شما مرا گرفتند .\r\n( 2 ) على عليه السّلام به او فرمود : راست بگو كه قبيلهء طى كجا هستند ؟ گفت : اوايل محل اقامت آنها تا اينجا به اندازهء يك شب طولانى راه است . اما اگر با اسب حركت كنيد ، صبح زود مىتوانيد به آنها دست يابيد .\r\nعلى عليه السّلام به اصحابش فرمود : نظر شما چيست ؟ پرچمدار وى جبّار بن صخر گفت : به نظر من اسب سواران همين امشب حركت كنند تا صبح زود كه آنها از همه جا بىخبر هستند ، بر آنان شبيخون بزنيم و حريث را همراه بقيهء لشكر قرار دهيم تا به خواست خدا فردا به ما ملحق شوند .\r\n( 3 ) اسب سواران بر اسب‌هايشان سوار شدند و غلام سياه را كتف بسته بر رديف خود سوار كردند و به سوى محل اقامت طى حركت كردند . پس از آنكه مقدار زيادى راه رفتند ، او گفت كه راه را اشتباه آمده است و راه اصلى را پشت سر گذاشته‌اند . على عليه السّلام فرمود : به همان جايى كه اشتباه كرده‌اى برگرد تا راه درست را بيابى . او يك ميل يا بيشتر به عقب برگشت و سپس گفت : من راه را گم كرده‌ام ! على عليه السّلام فرمود :\r\nما مىدانيم كه تو دروغ مىگويى و مىخواهى ما را فريب بدهى . تو مىخواهى كه ما را از محل اقامت طى دور كنى . يا راستش را بگو يا گردنت را مىزنيم . آنگاه لبهء شمشيرش را بر گردن غلام گذاشت . وقتى كه غلام تيزى شمشير را احساس كرد ، گفت : اگر به شما راست بگويم ، براى من نفعى دارد ؟ ! گفتند : بله .\r\nگفت : من شما را به راه درست هدايت مىكنم . بدانيد كه قبيله طى به شما بسيار نزديك است .\r\n\r\n","description":"","footnote":"","page_name":" 344 ","page_number":344},
  {"content":"\r\n\r\n( 1 ) او آنها را راهنمايى كرد تا كاملا به محل اقامت طىّ نزديك شدند . آنگاه گفت : اين‌ها چادرهاى طى است كه در منطقه پراكنده مىباشد . پرسيدند : خانوادهء حاتم كجا هستند ؟ گفت : آنها در وسط اين محل هستند .\r\nآنها به همديگر گفتند : اگر شبانه حمله كنيم و داد و فرياد به راه بيندازيم تعدادى از آنان در تاريكى شب فرار مىكنند ، پس صبر مىكنيم تا فجر طلوع كند ، آنگاه به آنان حمله‌ور مىشويم . در آن صورت اگر بعضى به بعضى ديگر خبر دهند ، نمىتوانند از ما زياد دور شوند ، زيرا ما سواره بر اسب هستيم و آنها اسب ندارند كه بر آن سوار شوند و فرار كنند .\r\nپس از طلوع فجر حمله را آغاز كردند و عده‌اى را كشتند و عده‌اى را اسير كردند و زنان و فرزندانشان را گرد آوردند و چارپايانشان را جمع‌آورى كردند و كسى از ترس آنها مخفى نشد . و خواهر عدى نيز در ميان اسرا بود .\r\n( 2 ) دخترى از بنى نبهان ، غلام سياه خودشان أسلم را ديد كه دست‌هايش به كتف بسته شده است . او گفت : اين كار فرستادهء شما ، أسلم بود كه لشكريان اسلام را به سوى شما راهنمايى كرد ! أسلم به او گفت :\r\nبس كن اى دختر كرامت‌مندان ، من آنها را راهنمايى نكردم تا جايى كه آماده شدم تا گردنم را بزنند ! سپس رو به على عليه السّلام كرد و گفت : براى آزادىام منتظر چه هستى ؟ فرمود : تا وقتى شهادت بدهى لا إله الا اللّه ، محمد رسول اللّه . او گفت : من بر دين قوم خودم و اين اسرا هستم . هر كارى آنها بكنند ، من هم مىكنم .\r\nفرمود : آيا نمىبينى كه آنان به بند كشيده شده‌اند ؟ ! اگر اسلام نياورى تو را هم دست بسته در كنار آنها نگه مىداريم . گفتم : باشد ، اگر همراه اين‌ها ، بسته شده باشم ؛ برايم بهتر از اين است كه همراه غير اينها آزاد باشم . پس من همراه آنها هستم تا دربارهء آنها تصميم بگيريد !\r\n( 3 ) پس از مدتى بقيهء لشكريان اسلام به راهنمايى حريث به سواره نظام سپاه اسلام ملحق شدند . آنان اسيران را جمع كردند و اسلام را به آنها عرضه نمودند . پس هر كس اسلام مىآورد ، رها مىشد و هر كس از پذيرش اسلام خوددارى مىكرد ، گردنش را مىزدند . تا اينكه پيش اين غلام سياه رسيدند .\r\nاسلام را به او عرضه كردند ، اما او براى مرگ آماده شد و گفت : به خدا قسم كه جزع و فزع در مقابل شمشير ، شايسته ملامت و سرزنش است ! در اين حال يكى از افراد قبيله كه مسلمان شده بود ، گفت : آيا نمىتوانستى اين كار را همان موقع بكنى كه دستگير شدى ؟ پس از آنكه افرادى از ما كشته شده‌اند و عده‌اى اسير شده‌اند و افرادى مسلمان شده‌اند ، اين حرف را مىزنى و مىگويى : ترس از داغى شمشير شايستهء سرزنش است ؟ ! خاك بر سرت ، اسلام بياور و از دين محمد صلّى اللّه عليه و آله پيروى كن . اسلم گفت : پس در اين صورت اسلام مىآورم و تابع دين محمد صلّى اللّه عليه و آله مىشوم . سپس اسلام آورد و از كشته شدن نجات يافت .\r\n\r\n","description":"","footnote":"","page_name":" 345 ","page_number":345},
  {"content":"\r\n\r\n( 1 ) پس از آن على عليه السّلام به بتخانهء طى رفت كه بت فلس در آن قرار داشت . بر اين بت لباس پوشيده و سه زره به تن او كرده و سه شمشير را براى وى حمايل كرده بودند . آن حضرت عليه السّلام بت را متلاشى و آن خانه را ويران كرد .\r\nآن حضرت عليه السّلام ابو قتاده را مسئول حفاظت از اسرا و عبد اللّه بن عتيك سلمى را مسئول نگهدارى اثاثيه و چارپايان كرد . آنها حركت كردند تا در محله‌اى از محله‌هاى كوه سلمى به نام ركك فرود آمدند .\r\nآن حضرت عليه السّلام شمشيرهاى بت فلس را از خالصه‌هاى پيامبر صلّى اللّه عليه و آله قرار داد و در كنار خمس غنائم گذاشت و از زنان اسير ، خواهر عدى بن حاتم و زنانى از خانوادهء حاتم را جدا كرد و سپس غنائم و اسيران را تقسيم كرد . آنگاه آنها را وارد مدينه كردند و خواهر عدى را در خانهء رملة ، دختر حارث ساكن كردند . « 1 »\r\n( 2 )\r\n\r\nحكايت سفانة ، دختر حاتم طايى\r\nابن اسحاق از عدى از خواهرش روايت مىكند : جلوى در مسجد جايگاهى بود كه زنان اسير را در آن حبس مىكردند . من در آنجا بودم كه رسول اللّه صلّى اللّه عليه و آله از جلوى آن مىگذشت . برخاستم و عرض كردم :\r\nاى رسول خدا ، پدرم مرده و سرپرستم غايب شده است ، بر من منت بگذار كه خدا بر تو منت بگذارد ! پرسيد : سرپرست تو كيست ؟ عرض كردم : عدى بن حاتم . فرمود : همان كسى كه از خدا و رسولش فرار كرده است ؟ ! سپس مرا ترك كرد و رفت . فرداى آن روز دوباره از كنارم گذشت و من همان حرف‌ها را تكرار كردم ، او نيز همان حرف‌هاى روز پيش را تكرار كرد و رفت .\r\nروز سوم نيز در حال عبور از كنار جايگاه بود ، اما من از كمك او مأيوس شده بودم و بلند نشدم . پشت سر او مردى حركت مىكرد . او به من اشاره كرد كه برخيز و با او صحبت كن . برخاستم و درخواست روزهاى گذشته را تكرار كردم . او فرمود : هرآينه انجام خواهم داد . سپس در ادامه افزود : براى رفتن عجله نكن تا افرادى از قومت را بيابى كه اطمينان دارى تو را سالم به مقصد مىرسانند ، در آن صورت مرا باخبر كن .\r\n( 3 ) بعدا دربارهء مردى كه به من اشاره كرده بود تا با رسول اللّه صلّى اللّه عليه و آله صحبت كنم ، سؤال كردم ؛ گفتند كه او على بن أبي طالب عليه السّلام است . در مدينه ماندم تا كاروانى از بلى يا قضاعه وارد مدينه شد . پيش پيامبر خدا صلّى اللّه عليه و آله رفتم و عرض كردم : اى رسول خدا ، قافله‌اى از قوم من وارد مدينه شده‌اند كه به آنها اطمينان دارم . آن حضرت لباسى بر من پوشانيد و ناقه‌اى را با خرجى راه به من بخشيد و من همراه آنان به سوى شام حركت كردم .\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 985 - 988 .\r\n","page_name":" 346 ","page_number":346},
  {"content":"\r\n\r\n( 1 ) عدىّ گفت : من در ميان خانواده‌ام بودم كه ديدم هودجى به سوى ما مىآيد . شتر پيش آمد تا جلوى من ايستاد . ناگهان از داخل هودج خواهرم [ سفانة 
  ] سرش را بيرون آورد و گفت : اى ظالم ، اى بىغيرت ، خانواده و فرزندانت را با خود بردى و يادگار پدرت و ناموست را رها كردى ؟ ! گفتم : خواهرم ، جز به خير و نيكى صحبت نكن . هيچ عذرى برايم باقى نمانده است ! من اشتباه كردم .\r\nسپس از او دربارهء رسول خدا صلّى اللّه عليه و آله سؤال كردم و پرسيدم : در مورد اين مرد ، نظرت چيست ؟ گفت : به خدا قسم ، نظر من اين است كه هرچه سريع‌تر به او ملحق شو ، اگر اين مرد پيامبر باشد كه در اين صورت فضلى براى سبقت‌گيرندگان است و اگر پادشاه باشد كه در اين صورت ، هرگز عزّتى را كه در ميان يمنىها دارى از دست نخواهى داد .\r\n( 2 )\r\n\r\nاسلام آوردن عدى بن حاتم\r\nعدى مىگويد : من سخن خواهرم را قبول كردم و حركت كردم . در مدينه بر رسول خدا صلّى اللّه عليه و آله در مسجدش وارد شدم و به او سلام كردم . از من پرسيد : چه كسى هستى ؟ عرض كردم : عدى بن حاتم . مرا با خودش به سوى خانه‌اش برد . . . در راه با پيرزنى ملاقات كرد . پيرزن او را نگه داشت تا خواسته‌اش را با او در ميان بگذارد . او به مدت طولانى دربارهء خواسته‌اش صحبت كرد و رسول خدا صلّى اللّه عليه و آله با صبر و حوصله به سخنانش گوش فرا داد ! من پيش خود گفتم : به خدا قسم كه اين پادشاه نيست !\r\nسپس مرا داخل خانه‌اش برد ، در حالى كه هنوز مسلمان نشده بودم . در آنجا زيراندازى از پوست بود كه با ليف خرما پر شده بود ، آن را براى من گذاشت و فرمود : روى اين بنشين ، عرض كردم : بلكه شما روى آن بنشينيد . فرمود : بلكه تو روى آن بنشين . من روى آن نشستم و رسول اللّه صلّى اللّه عليه و آله روى خاك نشست ! پيش خود گفتم : به خدا قسم كه اين ، اخلاق يك پادشاه نيست !\r\nسپس فرمود : اى عدى بن حاتم ، آيا تو ركوسى نبودى ؟ گفتم : چرا ، پرسيد : آيا از قومت يك چهارم غنائم را نمىگرفتى ؟ ! عرض كردم : چرا . فرمود : اين مقدار بر اساس دينت براى تو حلال نبوده است ! عرض كردم : بله ، درست است به خدا . و فهميدم كه او پيامبر و فرستاده از سوى خداست كه از غيب خبر دارد !\r\n( 3 ) سپس فرمود : اى عدى ، شايد كه مشاهدهء فقر و نيازمندى مسلمين باعث مىشود كه از قبول اسلام امتناع بورزى ؟ ! ولى به خدا قسم به زودى آن قدر مال و ثروت در ميان آنها فراوان مىشود كه فقيرى را نمىيابى كه به او كمك كنى !\r\nو شايد به تعداد اندك آنها و كثرت دشمنانشان فكر مىكنى و همين مانع از قبول اسلام مىشود ؟ ! اما\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nبه خدا قسم به زودى چنان قوى مىشوند كه تو مىشنوى يك زن به تنهايى و بدون هيچ خوف و واهمه‌اى از قادسيه سوار شتر مىشود و به زيارت بيت اللّه الحرام مىآيد !\r\nو شايد قصر و كاخ‌ها و قدرت پادشاهان را مىبينى و همين مانع از ورود تو به دين اسلام مىشود ؟ ! اما به خدا قسم به زودى مىشنوى كه قصرهاى سفيد در سرزمين بابل براى مسلمانان فتح شده است !\r\nعدى گفت : آنگاه به دست رسول خدا صلّى اللّه عليه و آله اسلام آوردم . « 1 »\r\n( 1 )\r\n\r\nنماز ميت بر نجاشى از راه دور\r\nكازرونى در ضمن حوادث سال نهم هجرى مىنويسد : در ماه رجب اين سال ، نجاشى أصمحه كه مسلمانان پيش وى هجرت كرده بودند ، از دنيا رفت . او مسلمان شده بود و پيامبر صلّى اللّه عليه و آله وفاتش را به مسلمانان تسليت گفت . « 2 »\r\nبه نظر مىرسد كه وفات وى در ابتداى ماه رجب سال نهم بوده است ؛ زيرا در آستانهء خروج آن حضرت صلّى اللّه عليه و آله براى غزوهء تبوك در اواخر ماه رجب رخ داده است . و نقل خواهيم كرد كه سبب خروج آن حضرت صلّى اللّه عليه و آله به سوى تبوك ، شايع شدن اخبارى بود كه كاروان‌هاى تجارتى شام دربارهء آماده شدن روم براى حمله به مسلمانان نقل كرده بودند . شايد كه شيوع اين خبر ، بعد از انتشار خبر وفات پشتيبان رسول خدا صلّى اللّه عليه و آله نجاشى أصحمه رخ داده است ، زيرا زمان را براى پخش چنين شايعاتى مناسب ديده‌اند . و در مقابل ، پيامبر اكرم صلّى اللّه عليه و آله زمان را مناسب ديد كه نيرو و قدرت خود را به نمايش بگذارد تا دشمنان اسلام را كه در مسير مدينه تا شام بودند ، بترساند .\r\n( 2 ) اين احتمال را آنچه حلبى از قتاده ، از جابر بن عبد اللّه انصارى نقل مىكند ، تأييد مىكند . او مىنويسد :\r\nوقتى كه نجاشى از دنيا رفت ، جبرئيل به پيامبر اكرم صلّى اللّه عليه و آله تسليت گفت . آن حضرت صلّى اللّه عليه و آله مردم را در بقيع جمع كرد . به اذن خدا پرده‌ها كنار رفت و او جنازهء نجاشى را بر تخت پادشاهىاش در حبشه مىديد و بر جنازه‌اش نماز خواند . هرقل ، پادشاه روم از مرگ نجاشى مطلع نشده بود تا وقتى كه تاجرانى از مدينه ، خبر را به روم بردند . جابر گفت : پس از آن ، از هر طرف خبر رسيد كه نجاشى أصحمه در همان ساعت و در همان روز از دنيا رفته است ! « 3 »\r\n( 3 ) و صدوق در خصال ، با سند خود از امام حسن عسكرى عليه السّلام روايت مىكند : پس از آنكه جبرئيل خبر مرگ نجاشى را براى رسول اللّه صلّى اللّه عليه و آله آورد و به او تسليت گفت ؛ آن حضرت صلّى اللّه عليه و آله گريه كرد و به مسلمانان\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 4 ، ص 225 - 227 و طبرسى خلاصه اين خبر را در إعلام الورى ، ج 1 ، ص 252 آورده است .\r\n( 2 ) . بحار الانوار ، ج 21 ، ص 368 به نقل از المنتقى فى احوال المصطفى .\r\n( 3 ) . مناقب آل أبي طالب ، ج 1 ، ص 107 .\r\n","page_name":" 348 ","page_number":348},
  {"content":"\r\n\r\nفرمود : برادرتان أصحمه از دنيا رفته است . سپس ميان قبور رفت و خدا تمام پستى و بلندىهاى زمين را از مقابل او برداشت تا توانست جنازهء نجاشى را در حبشه ببيند و بر او نماز بخواند و تكبير نماز را هفت مرتبه تكرار كرد . « 1 »\r\n( 1 ) ابن اسحاق در مورد سفيرانى كه آن حضرت صلّى اللّه عليه و آله به سوى پادشاهان و أمرا فرستاد ، مىنويسد : مهاجر بن ابى اميه مخزومى ، برادر ام المؤمنين ام سلمه همسر پيامبر اكرم صلّى اللّه عليه و آله نقل كرده است : رسول خدا صلّى اللّه عليه و آله او را به سوى حارث بن عبد كلال حميرى ، پادشاه يمن « 2 » فرستاد . سپس ، وصول جواب او و جواب برادرانش نعمان و نعيم را به هنگام بازگشت رسول اللّه صلّى اللّه عليه و آله از تبوك « 3 » نقل كرده است . اين نشان مىدهد كه ارسال نامه ، قبل از حركت به سوى تبوك بوده است .\r\nملاحظه مىشود نامه‌اى كه ابن اسحاق آن را ذكر مىكند ، جز براى حارث بن عبد كلال نيست ، لكن جواب را از او و دو برادرش ذكر مىكند و مىگويد كه آنها حاكم ذى رعين ، معافر و همدان بوده‌اند ، در حالى كه خبر معتبر و مورد اعتمادتر در مورد اسلام آوردن قبيلهء همدان اين گونه نيست ، بلكه نقل خواهد شد كه آنها به دست على عليه السّلام مسلمان شدند . سپس در اين خبر از ابن اسحاق دربارهء زكات و جزيه و جنگ با مشركانى كه در اطرافشان هستند سخن به ميان آمده است ، در حالى كه هيچ ذكر و اثرى از اين مواد در ساير اخبار نيست ! و اين‌ها مطلبى است كه در اصالت نامه ترديد زيادى ايجاد مىكند .\r\n( 2 )\r\n\r\nاسلام آوردن زبيدى و ارتداد و توبهء او\r\nدر اخبار مربوط به ماه صفر سال نهم هجرى اشاره كرديم كه هيأتى از قبيلهء خثعم كه در ناحيه تباله در اطراف طائف زندگى مىكردند ، به مدينه آمدند و اسلام آوردند . در ميان اين هيأت مردى بود كه أبيّ بن عثعث خثعمى ناميده مىشد . او پدر عمرو بن معديكرب زبيدى را كشته بود .\r\n( 3 ) خبر مربوط به رسول اللّه صلّى اللّه عليه و آله به بنى زبيد و بنى مراد در سرزمين يمن رسيده بود ، براى همين عمرو بن معديكرب بر قيس بن مكشوح مرادى وارد شد و گفت : اى قيس ، مردى از قريش در حجاز ظهور كرده كه مىگويد پيامبر است . تو بزرگ قومت هستى . ما را پيش او ببر تا بفهميم چه مىگويد : اگر چنان كه مىگويد ، پيامبر باشد ، اين امر بر تو مخفى نمىماند و هنگامى با او ملاقات كنيم ، تابع او مىشويم و اگر غير از اين باشد ، مقصودش را مىفهميم .\r\n\r\n\r\n","description":"","footnote":"\r\n( 1 ) . خصال ، ج 2 ، ص 359 - 360 ؛ با اندكى تفاوت .\r\n( 2 ) . سيرهء ابن اسحاق ، ج 4 ، ص 255 و تاريخ يعقوبى ، ج 2 ، ص 78 .\r\n( 3 ) . همان ، ج 4 ، ص 235 و تاريخ يعقوبى ، ج 2 ، ص 80 .\r\n","page_name":" 349 ","page_number":349},
  {"content":"\r\n\r\nاما قيس ، نظر عمرو را احمقانه خواند و از پذيرش آن خوددارى كرد ؛ براى همين عمرو همراه عده‌اى از قومش حركت كردند و در زمانى كه تازه آن حضرت صلّى اللّه عليه و آله از تبوك بازگشته بود ، بر او وارد شدند .\r\n( 1 ) پيامبر اكرم صلّى اللّه عليه و آله فرمود : اى عمرو ، اسلام بياور تا خداوند تو را از ترس و وحشت بزرگ روز قيامت در امان نگاه دارد ! او پرسيد : ترس و وحشت بزرگ چيست ، اى محمد ؟ ! من از چيزى نمىترسم ! فرمود : اى عمرو ، اين از آن ترس و وحشت‌هايى كه گمان مىكنى ، نيست . در آن روز يك بار صيحه زده مىشود و هيچ مرده‌اى نيست ، مگر آنكه محشور مىشود و هيچ زنده‌اى نيست مگر آنكه مىميرد ، مگر آنچه را خدا بخواهد . سپس صيحهء ديگرى زده مىشود و پس از آن مردگان از قبرها بيرون مىآيند و همگى صف مىبندند . آنگاه آسمان شكافته مىشود و زمين به لرزه در مىآيد و كوه‌ها از هم پاشيده مىشوند و آتش همانند گدازه‌هاى آتشفشان همه جا را فرامىگيرد . در آن هنگام هيچ جاندارى نمىماند ، مگر اينكه قالب تهى مىكند و به ياد گناهانش مىافتد و مشغول به خود مىشود ، مگر آنچه را خدا بخواهد . تو دربارهء اين واقعه عظيم چه مىدانى اى عمرو ؟\r\n( 2 ) او گفت : همانا از واقعهء عظيمى باخبر مىشوم ! سپس ايمان آورد و كسانى كه همراهش بودند نيز مسلمان شدند و به سوى قبيلهء خود بازگشتند .\r\nدر مسير بازگشت ، عمرو ، قاتل پدرش أبيّ بن عثعث خثعمى را ديد . او را دستگير كرد و پيش رسول خدا صلّى اللّه عليه و آله آورد و عرض كرد : شكايت مرا از اين قاتل فرارى قبول كن كه پدرم را به قتل رسانده است .\r\nآن حضرت صلّى اللّه عليه و آله فرمود : اى عمرو ، اسلام خون‌هايى را كه در زمان جاهليت ريخته شده است ، هدر دانسته است . عمرو برگشت ، امّا مرتد شد و در مسير به قويم شبيخون زد و آن را غارت كرد و به سوى قوم خود رفت .\r\n( 3 )\r\n\r\nاولين اعزام على عليه السّلام به يمن\r\nوقتى خبر ارتداد و شبيخون عمرو به اطلاع پيامبر صلّى اللّه عليه و آله رسيد ، به على دستور داد كه همراه عده‌اى از مهاجرين كه خالد بن سعيد بن عاص اموى هم جزء آنها بود ، به سوى بنى زبيد حركت كند .\r\nبنى زبيد با بنى جعفي هم‌پيمان بودند ، براى همين رسول اكرم صلّى اللّه عليه و آله خالد بن وليد را همراه عده‌اى از اعراب به سوى آنها اعزام كرد . در اين سريه بريدهء اسلمى و عمرو بن شاس اسلمى و ابو موسى اشعرى همراه خالد بودند . آن حضرت صلّى اللّه عليه و آله به خالد دستور داد كه به سوى بنى جعفي حركت كند و اگر با على عليه السّلام برخورد كردند ، فرماندهى دو لشكر را على بن أبي طالب بر عهده بگيرد .\r\n\r\n","description":"","footnote":"","page_name":" 350 ","page_number":350},
  {"content":"\r\n\r\n( 1 ) خالد بن وليد ، ابو موسى اشعرى را فرماندهء مقدمهء سپاهش كرد و على عليه السّلام خالد بن سعيد بن عاص اموى را به فرماندهى مقدمهء سپاهش منصوب كرده بود . وقتى كه بنى جعفي از پيش آمدن به لشكر اسلام باخبر شدند ، عده‌اى از آنها به بنى زبيد پيوستند و عده‌اى ديگر به منطقهء تخوم در يمن رفتند . على عليه السّلام احتمال داد كه خالد بن وليد به دنبال آنها بيايد ، براى همين در نامه‌اى به او نوشت : هرگاه فرستاده‌ام به تو رسيد ، توقف كن . آنگاه نامه را با پيكى براى خالد فرستاد ، امّا به او خبر رسيد كه خالد توقف نكرده و به حركت خود ادامه مىدهد ، از اين رو به خالد بن سعيد نوشد : متعرض خالد شو و او را متوقف كن . خالد بن سعيد متعرض سپاه خالد شد و آن را از ادامهء حركت بازداشت .\r\nعلى عليه السّلام به حركت خود ادامه داد تا در وادى كسر ، از مناطق صنعاى يمن ، به بنى زبيد رسيد . هنگامى كه بنى زبيد او را ديدند به عمرو گفتند : اى ابو ثور ، چگونه خواهى بود اگر اين جوان قريشى با تو برخورد كند و از تو زكات مطالبه كند ؟ ! عمرو گفت : به زودى خواهد فهميد اگر مرا ملاقات كند .\r\n( 2 )\r\n\r\nمبارزه على عليه السّلام با عمرو زبيدى\r\nعمرو از سپاهش خارج شد و فرياد زد : هل من مبارز ؟ همراه او برادر و برادرزاده‌اش نيز خارج شده بودند و او شمشير معروف صمصام را در دست داشت . خالد بن سعيد برخاست و عرض كرد : يا ابا الحسن ، پدرم و مادرم به فدايت ، اجازه بده تا به مبارزه‌اش بروم . امير المؤمنين عليه السّلام فرمود : اگر مىدانى كه بايد از من اطاعت كنى ، سر جاى خود بايست .\r\nسپس على عليه السّلام به مبارزه رفت و فريادى كشيد و در يك لحظه برادر و برادرزادهء عمرو را به قتل رساند . به دنبال آن عمرو و بنى زبيد فرار كردند و زنانشان ، از جمله زن عمرو ، ركانة دختر سلامه و فرزندش اسير شدند . على عليه السّلام خالد بن سعيد را در ميان بنى زبيد باقى گذاشت تا به هر كدام از فراريان كه مسلمان مىشوند ، امان دهد و زكوات را جمع‌آورى كند .\r\n( 3 ) عمرو بن معديكرب بازگشت و از خالد بن سعيد اجازهء ملاقات خواست . خالد اجازه داد . زمانى كه جلوى در خيمهء خالد بن سعيد ايستاده بود ، ناقهء نحرشده‌اى را مشاهده كرد . او چهار دست و پاى ناقه را جمع كرد و روى هم گذاشت و با يك ضربهء شمشير صمصام همه را قطع كرد ! سپس بر خالد بن سعيد وارد شد و دوباره اسلام آورد و از او درخواست كرد كه همسر و فرزندش را به او ببخشد . خالد آنها را به او بخشيد و در مقابل ، عمرو شمشير صمصام را به خالد بخشيد . « 1 »\r\n\r\n\r\n","description":"","footnote":"\r\n( 1 ) . ارشاد ، ج 1 ، ص 158 - 160 .\r\n","page_name":" 351 ","page_number":351},
  {"content":"\r\n\r\n( 1 )\r\n\r\nخبر بريدهء أسلمى\r\nنقل شد كه بريدهء أسلمى همراه سريهء خالد بن وليد بود . از او روايت شده است : من چنان بغض و كينه‌اى به على عليه السّلام داشتم كه نسبت به هيچ كس نداشتم تا جايى كه من مرد ديگرى از قريش ( خالد بن وليد ) را به خاطر دشمنىاش با على ، دوست مىداشتم ! پس هنگامى كه آن مرد قريشى ( خالد ) به همراه عده‌اى سواره نظام به سوى يمن فرستاده شد ، همراه او حركت كردم ، زيرا او على عليه السّلام را دوست نداشت !\r\nو در اينجا از بريده نقل مىكند : پيامبر اكرم صلّى اللّه عليه و آله على عليه السّلام را فرستاد تا غنائم و اسيران را تخميس كند .\r\nدر ميان زنان ، كنيزى بود كه از بهترين زنان بود . او اسراى زن را تخميس كرد و بقيه را بين لشكريان تقسيم نمود . سپس در حالى كه از سرش آب مىچكيد بر ما وارد شد ! پرسيديم : اين ديگر چيست اى ابا الحسن ؟ ! گفت : آن كنيزى كه در ميان اسرا بود ، جزء خمس قرار گرفت و از سهام آل البيت پيامبر صلّى اللّه عليه و آله شد ! آن مرد ( خالد ) در ضمن نامه‌اى اين مطلب را براى پيامبر صلّى اللّه عليه و آله نوشت . من به او گفتم : مرا براى رساندن نامه بفرست تا محتواى نامه را حضورا گواهى بدهم و او مرا فرستاد .\r\n( 2 ) هنگامى كه بر رسول خدا صلّى اللّه عليه و آله وارد شدم ، شروع به خواندن نامه كردم و سپس گفتم : او عين واقعيت را نوشته است ، اى رسول خدا ! آن حضرت صلّى اللّه عليه و آله دست مرا گرفت و پرسيد : آيا بغض على عليه السّلام را در دل دارى ؟ ! پاسخ دادم : بله . فرمود : بغض او را به دل نداشته باش و اگر او را دوست مىدارى ، سعى كن كه محبتت نسبت به او افزون گردد . قسم به خدايى كه جانم در دست اوست ، سهم آل على در خمس ، بيشتر و بهتر از آن كنيز است . « 1 »\r\n( 3 ) شيخ مفيد در ارشاد اين خبر را نقل كرده و افزوده است : بريده حركت كرد تا جلوى در حجرهء رسول اللّه صلّى اللّه عليه و آله رسيد . در آنجا عمر بن خطاب او را ديد و از او دربارهء غزوه و علت آمدنش سؤال كرد . او جواب داد كه آمده است تا از على عليه السّلام شكايت كند و براى او توضيح داد كه على عليه السّلام از خمس غنائم ، كنيزى را براى خودش برداشته است ! عمر گفت : مأموريت خود را انجام بده و بدان كه پيامبر صلّى اللّه عليه و آله به خاطر دخترش از كارى كه على عليه السّلام انجام داده است ، بسيار ناراحت خواهد شد .\r\nبريده بر پيامبر اكرم صلّى اللّه عليه و آله وارد شد و نامهء خالد را براى او خواند . رنگ چهرهء پيامبر صلّى اللّه عليه و آله عوض شد و با اين وجود ، بريدة گفت : اى رسول خدا ، اگر به مردم اجازه دهيد كه اين گونه در غنائم تصرف كنند ، چيزى از آن باقى نمىماند !\r\nپيامبر صلّى اللّه عليه و آله به وى فرمود : اى بريده ! واى بر تو ، منافقانه صحبت كردى ! همانا ، آنچه از غنائم براى من\r\n\r\n\r\n","description":"","footnote":"\r\n( 1 ) . از بدايه و نهايه ابن كثير و در سيرهء مصطفى ، ص 680 - 681 و لكن مؤلف معروف ، در صحّت محتواى اين خبر تشكيك كرده است كه اين تشكيك وارد نيست .\r\n","page_name":" 352 ","page_number":352},
  {"content":"\r\n\r\nحلال است ، براى على بن أبي طالب نيز حلال است . او بهترين مردم براى تو و براى قوم تو است . او بهترين كسى است كه بعد از خود ، براى امتم به جاى مىگذارم . مواظب باش بغض و كينه على عليه السّلام را به دل نداشته باشى كه خدا بر تو غضب مىكند .\r\nبريده عرض كرد : به خدا پناه مىبرم از خشم خدا و رسولش ! اى پيامبر خدا ، براى من استغفار كنيد كه ديگر هيچ وقت با على عليه السّلام دشمنى نمىكنم و جز به نيكى درباره‌اش سخن نمىگويم . و رسول خدا صلّى اللّه عليه و آله براى او استغفار كرد . « 1 »\r\n( 1 ) طبرسى از حسكانى نيشابورى ، از عمرو بن شاس أسلمى روايت كرده است : همراه على عليه السّلام در سريه‌اش به سوى يمن بودم . او به من جفايى كرد و من از او ناراحت شدم . پس از آنكه وارد مدينه شديم ، با هر كسى كه ملاقات مىكردم ، از على عليه السّلام شكايت مىكردم . داخل مسجد شدم و ديدم كه رسول خدا صلّى اللّه عليه و آله به من نگاه مىكند . نزديك رفتم و نشستم . آن حضرت صلّى اللّه عليه و آله به من فرمود : اى عمرو بن شاس ، هرآينه مرا آزار دادى ! عرض كردم :  إِنَّا لِلَّهِ وَ إِنَّا إِلَيْهِ راجِعُونَ  ! به خدا پناه مىبرم كه رسول خدا را آزرده باشم ! آن حضرت صلّى اللّه عليه و آله فرمود : هر كسى على را بيازارد ، گويى مرا آزار داده است . « 2 »\r\n( 2 ) در مورد تاريخ اين سريه به يمن بايد گفت : شايد كه ارسال على عليه السّلام به سريهء بنى زبيد در يمن ، همان سريه‌اى باشد كه ابن سعد ، راويهء واقدى بدان اشاره كرده و گفته است : پيامبر اكرم صلّى اللّه عليه و آله على عليه السّلام را دو مرتبه به يمن فرستاد : يكى در سال هشتم هجرى . و ديگرى در ماه رمضان سال دهم هجرى كه وى را همراه سيصد نفر به سوى مذحج يمن ارسال كرد . « 3 »\r\nظاهرا خالد بن وليد هم از يمن بازگشت و چنان كه ذكر خواهد شد در اوايل جمادى الاولى سال نهم دوباره به يمن اعزام شد .\r\n( 3 )\r\n\r\nغزوهء تبوك « 4 »\r\nرسول خدا صلّى اللّه عليه و آله پس از فتح مكه و جنگ حنين و محاصرهء طائف و انجام عمره مفرده ، در شش شب\r\n\r\n\r\n","description":"","footnote":"\r\n( 1 ) . ارشاد ، ج 1 ، ص 161 ، به صورت مرسل و شيخ طوسى مثل همين را در امالى ج 249 ، حديث 443 به صورت مسند روايت كرده است .\r\n( 2 ) . إعلام الورى ، ج 1 ، ص 257 به نقل از مستدرك حاكم حسكانى ، ج 3 ، ص 132 و قبل از آن در تاريخ طبرى ، ج 3 ، ص 132 آمده است .\r\n( 3 ) . الطبقات الكبرى ، ج 2 ، ص 327 و صحيح اين است كه ارسال اولى در سال نهم و قبل از تبوك بوده است .\r\n( 4 ) . تبوك قلعه‌اى بسيار مستحكم بوده است . امروزه از شهرهاى شمال حجاز به شمار مىرود كه 778 كيلومتر از مدينه فاصله دارد ! و از آنجا تا معان كه بعد از مرزهاى اردن قرار دارد ، 238 كيلومتر مىباشد . و در مسير مدينه به سوى تبوك ، خيبر و تيماء قرار دارد و مسير آن بسيار طولانى مىباشد .\r\n","page_name":" 353 ","page_number":353},
  {"content":"\r\n\r\nباقيمانده از ماه ذى القعدهء « 1 » سال هشتم به مدينه بازگشت . او از ذى القعده تا ماه رجب « 2 » سال نهم هجرى در مدينه اقامت كرد . قبل از اين به هنگام صحبت درباره كناره‌گيرى رسول خدا صلّى اللّه عليه و آله از همسرانش و سكونت يك‌ماهه در مشربهء ام ابراهيم ، از عمر نقل كرديم : ما با هم دربارهء غسانىها صحبت مىكرديم كه خود را آماده كرده بودند تا با ما بجنگند « 3 » . و همين كناره‌گيرى رسول خدا صلّى اللّه عليه و آله علت نزول سورهء تحريم بود . و بعد از آن سورهء صف و سپس سورهء جمعه نازل شد . و در شأن نزول سورهء جمعه گفتيم كه سه قافله از قافله‌هاى تجارى دحية بن خليفهء كلبى خزرجى از شام وارد مدينه شد « 4 » و همين باعث هجوم مردم براى خريد كالا و ترك نماز جمعه شد .\r\n( 1 ) قمى در تفسير خود مىنويسد : چادرنشينان شام ، به مدينه مىآمدند و با خود غذا ، لباس و فرش‌هايى را براى فروش مىآوردند . آنها در مدينه شايع كردند كه هرقل روم ، لشكر عظيمى فراهم كرده و قصد جنگ با رسول اللّه صلّى اللّه عليه و آله را دارد و قبايل غسان و جذام و بهراء و عامله از عرب‌هاى شام به وى پيوسته‌اند و هرقل در حمص اردو زده و لشكريانش به سرزمين‌هاى بلقاء كه قلعه تبوك در آنجا قرار دارد ، رسيده‌اند . « 5 »\r\n( 2 ) واقدى مىنويسد : اين خبر بر اساس شنيده‌ها و شايعات پخش شده بود و اصل و اساسى نداشت . آن حضرت صلّى اللّه عليه و آله قبل از تبوك ، هرگاه مىخواست براى غزوه‌اى خارج شود ، مقصد خود را اعلام نمىكرد تا به طور ناگهانى بر دشمن وارد شود ، امّا در اين جنگ چيزى را مخفى نكرد ، بلكه از ابتدا مقصد را اعلام كرد و به آنها گفت كه از چه مسيرى عبور مىكند تا براى اين سفر طولانى آمادگى داشته باشند .\r\nآن حضرت صلّى اللّه عليه و آله افرادى را به مكه و قبايل اطراف فرستاد تا براى شركت در اين غزوه به مدينه بيايند ، براى همين بريدة بن حصيب را به سوى قبايل اسلم كه تا منطقهء فرع پراكنده بودند ، فرستاد . و به ابو رهم\r\n\r\n\r\n","description":"","footnote":"\r\n( 1 ) . سيرهء ابن هشام ، ج 4 ، ص 144 .\r\n( 2 ) . سيرهء ابن اسحاق ، ج 4 ، ص 159 و از محاسبات آينده معلوم مىشود كه تا اواخر ماه رجب و قول راجح آن است كه تا بيست و پنجم رجب در مدينه باقى ماندند .\r\n( 3 ) . الدر المنثور ، ج 6 ، ص 242 و الميزان ، ج 19 ، ص 339 .\r\n( 4 ) . مجمع البيان ، ج 10 ، ص 433 .\r\n( 5 ) . تفسير قمى ، ج 1 ، ص 290 . شيخ مفيد در ارشاد ، ج 1 ، ص 154 از اين قول اعراض كرده و گفته است : خداوند به پيامبرش وحى نازل كرد كه مردم را براى خروج به سوى تبوك فرابخواند . و به او خبر داد كه در اين غزوه جنگى پيش نمىآيد و او احتياج به جنگ پيدا نمىكند ، بلكه امورش با غير شمشير انجام مىگيرد . و دليل اين ادعاى خود را آن دانسته است كه اگر خدا به پيامبرش اطلاع مىداد كه در اين غزوه جنگ پيش مىآيد و به يارانش احتياج پيدا مىكند ، به او اجازه نمىداد كه امير المؤمنين را به عنوان جانشين خود در مدينه باقى بگذارد . و دربارهء علت اين غزوه گفته است : خداوند دستور داد كه اصحابش را امتحان كند و با دستور به خروج براى غزوه ، آنها را آزمايش كند تا اسرار درونىشان ظاهر شود و خوب از بد شناخته شود . و منافاتى بين طريقهء عادى و غيبى براى آگاهى از روحيهء افراد نيست و جمع دو طريق أولى است .\r\n","page_name":" 354 ","page_number":354},
  {"content":"\r\n\r\nغفارى دستور داد كه پيش خود برود و آنها را فرابخواند . و ابو واقد ليثى را به سوى بنى ليث و ابو جعد ضمّرى را به سوى بنى ضمره در ساحل فرستاد . و رافع و جندب ، پسران مكيث جهنى را به سوى بنى جهينه فرستاد . و نعيم بن مسعود اشجعى را به سوى بنى اشجع فرستاد . و بديل بن ورقاء خزاعى كعبى را به سوى بنى كعب بن عمرو ، از خزاعه در مكه و اطراف آن فرستاد و در اين مأموريت بسر بن سفيان و عمرو بن سالم كعبى نيز او را همراهى مىكردند . و عباس بن مرداس سلمى را به سوى بنى سليم فرستاد كه افراد ديگرى نيز همراهش بودند . « 1 »\r\n( 1 ) در تفسير آيه يازدهم سورهء جمعه كه مىفرمايد :  « وَ إِذا رَأَوْا تِجارَةً أَوْ لَهْواً انْفَضُّوا إِلَيْها »  ، از جابر انصارى نقل كرديم : كاروان تجارتى دحيهء كلبى از شام وارد مدينه شد ، در حالى كه اهل مدينه به قحطى و گرانى دچار شده بودند . « 2 »\r\n( 2 ) ابن اسحاق روايت كرده است : هنگام دستور رسول خدا صلّى اللّه عليه و آله براى حركت به سوى روميان ، هوا بسيار گرم و سرزمين‌ها خشك و سوزان بود ، براى همين مردم دوست داشتند كه زير سايه‌ها به سر ببرند تا ميوه‌هاى تابستانى به دست بيايد و آن را جمع‌آورى كنند و از حركت در آن فصل از سال و در آن گرماى سوزان كراهت داشتند . علاوه بر اين ، دورى و سختى سفر و كثرت و قوت دشمنى كه در مقابل داشتند كه چندى قبل فاجعه خونبار موته را پديد آورده بود ، آنها را از همراهى با پيامبر بر حذر مىداشت . « 3 »\r\n( 3 )\r\n\r\nجهاد با جان و مال\r\nواقدى مىنويسد : رسول خدا صلّى اللّه عليه و آله مردم را به جهاد با جان و مال ترغيب و تشويق مىكرد ؛ از اين رو عدهء زيادى كمك‌هاى فراوانى را تقديم داشتند . براى مثال عاصم بن عدى ، نود بار خرما و عبد الرحمن بن عوف دويست اوقيه نقره كمك كردند . « 4 » و عباس بن عبد المطلب « 5 » و ابو بكر و عمر و عثمان و طلحه و سعد بن عباده و محمد بن مسلم اموالى را كمك كردند و كسانى كه از امكانات بيشترى برخوردار بودند به كسانى كه ضعيف‌تر از خودشان بودند ، كمك مىكردند تا جايى كه مسلمانى تنها شترش را مىآورد و به دو نفر مىگفت كه به ترتيب بر آن سوار شوند .\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 989 - 990 .\r\n( 2 ) . تبيان ، ج 10 ، ص 9 .\r\n( 3 ) . سيرهء ابن اسحاق ، ج 4 ، ص 159 .\r\n( 4 ) . اما در سيرهء ابن اسحاق ، ج 4 ، ص 196 آمده است : عاصم بن عدى صد بار خرما و عبد الرحمن بن عوف چهار هزار درهم كمك كرد و همين صحيح‌تر مىباشد .\r\n( 5 ) . حضور وى در مدينه در آن ايام به خاطر دستور پيامبر صلّى اللّه عليه و آله به كوچ كردن اهل مكه بود و با حضور وى درهاى منازل به سوى مسجد بسته شد كه آن را ذكر خواهيم كرد .\r\n","page_name":" 355 ","page_number":355},
  {"content":"\r\n\r\n( 1 ) و از ام سنان اسلميه روايت كرده است : زنان زينت‌هاى خود را انفاق مىكردند و من ديدم كه در مقابل رسول خدا صلّى اللّه عليه و آله در حجرهء عايشه ، پارچه‌اى پهن شده بود و در آن كمك‌هايى كه زنان تقديم مىكردند ، جمع‌آورى مىشد و در آن انواع دستبند و گردنبند و بازوبند و انگشتر و خلخال ديده مىشد . « 1 »\r\n( 2 ) قمى در تفسيرش مىنويسد : رسول خدا صلّى اللّه عليه و آله به لشكر خود دستور داد كه در ثنية الوداع « 2 » اردو بزند .\r\nسپس آن حضرت صلّى اللّه عليه و آله پس از حمد و ثناى الهى ، ضمن ايراد خطبه‌اى فرمود :\r\n« اى مردم ، همان صادقانه‌ترين سخن كتاب خداست ، و بهترين قول ، كلمهء تقوى است ، بهترين ملت‌ها ، ملت ابراهيم است ، و بهترين سنت‌ها ، سنت محمد است ، و شريف‌ترين سخن ، ذكر خداست ، و بهترين داستان‌ها ، همين قرآن است ، و بهترين كارها ، آن است كه با برنامه‌ريزى و تصميم قبلى انجام شود و بدترين كارها ، آن است كه بدون برنامه‌ريزى و تصميم قبلى انجام گيرد ، و بهترين هدايت‌ها ، هدايت پيامبران است ، و بهترين مرگ‌ها ، شهادت در راه خدا است ، و بدترين كورىها ، گمراهى بعد از هدايت است ، و بهترين عمل آن است كه سودمند باشد و بهترين هدايت شدن ، پيروى از هدايت‌گر است ؛ و بدترين كورىها ، كورى قلب است ، و دست دهنده ، بهتر از دست گيرنده است ، و هر عملى كه كم و مستمر و مفيد باشد ، بهتر از عملى است كه زياد و غير مستمر باشد ، و بدترين عذرخواهى ، هنگام فرارسيدن مرگ است ، و بدترين پشيمانى ، پشيمانى روز قيامت است ، و بعضى از مردم ، جز اندكى در ( نماز ) جمعه حاضر نمىشوند و كسانى هستند كه جز در آشكار ، خدا را ياد نمىكنند ! از بزرگترين خطاهاى زبان ، دروغگويى است و بهترين بىنيازى ، بىنيازى نفس است و بهترين توشه ، تقوى است و ترس از خدا ، سرچشمهء حكمت است و بهترين چيزى كه قلب آن را به دست مىآورد ، يقين است ، و شك و ترديد نشانهء كفر است ، و دورى كردن از همديگر ، از اعمال جاهليت است ، و گران‌فروشى فراهم كنندهء آتش جهنم است و مستى باعث ورود در آتش است ، و شعر از ابليس است و شراب باعث گناه است ، و زنان ريسمان‌هاى ابليس هستند و جوانى ، شعبه‌اى از جنون است ، و بدترين درآمد ، درآمد حاصل از رباخوارى است و بدترين خوردن‌ها ، خوردن مال يتيم است ، و سعادتمند كسى است كه از غير خود موعظه شود و پند بگيرد .\r\n( 3 ) همانا سرنوشت همهء شما به سوى خوابگاهى است كه چند وجب بيشتر نيست ، و سرانجام كار در آخرت است ، و ملاك خوبى هر كسى ، سرانجام او است ، و بدترين ربا ، دروغگويى است ، و چيزى كه در\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 991 - 992 .\r\n( 2 ) . ثنية به جاى بلندى از زمين مىگويند و بدين جهت ثنية الوداع ناميده شده است كه مسلمانان ، هنگام اعزام به غزوهء خيبر تا اين بلندى پيش آمدند و آنها را بدرقه كرده و با آنان وداع نمودند . چنان كه گفتيم خيبر در شمال مدينه و در مسير شام قرار دارد و براى جنگ تبوك نيز از همين مسير خارج شدند .\r\n","page_name":" 356 ","page_number":356},
  {"content":"\r\n\r\nآينده به وقوع خواهد پيوست ( مرگ ) ، بسيار نزديك است و سبّ مؤمن ، باعث فسق است ، و جنگ با مؤمن باعث كفر است ، و خوردن گوشت مؤمن ( غيبت ) معصيت خداست ، و حرمت مال مؤمن ، همانند حرمت خون اوست ، و هر كس بر خدا توكّل كند ، خدا او را كفايت مىكند ، و هر كس صبر پيشه كند ، پيروز مىشود ، و هر كس ديگران را ببخشد ، خدا او را مىبخشد ، و هر كس خشم خود را فرو ببرد ، خدا به او پاداش مىدهد ، و هر كس بر مصيبت صبر كند ، خدا به او عوض مىدهد ، و هر كس به دنبال سخن‌چينى باشد ، خدا او را رسوا مىكند ، و هر كس روزه‌دارى كند ، خداوند به او پاداش مضاعف مىدهد ، و هر كس معصيت خدا را بكند ، خدا او را عذاب مىكند .\r\nپروردگارا ، مرا و امت مرا ببخش و بيامرز ، پروردگارا ، مرا ببخش و بيامرز ، براى خودم و شما از خدا طلب آمرزش و مغفرت مىكنم . « 1 »\r\n\r\nبهانه‌آورندگان\r\n( 1 ) واقدى مىنويسد : رسول خدا صلّى اللّه عليه و آله جدّ بن قيس سلّمي خزرجى را ديد و از او پرسيد : اى ابو وهب ، آيا با ما در اين غزوه شركت نمىكنى ؟ ! عرض كرد : اى رسول خدا ، به خدا قسم ، تمام افراد قومم مىدانند كه من بيش از همه به زنان علاقه‌مندم و در مقابل آنها ، از خود بىخود مىشوم ! من مىترسم كه اگر همراه شما بيايم و زنان رومى را ببينم ، نتوانم خودم را كنترل كنم ! پس مرا به فتنه ميندازيد و اجازه بفرماييد كه در مدينه بمانم !\r\nاين در حالى است كه او به بعضى از افراد قومش ( بنى سلمة ) مىگفت : در اين گرماى شديد ، خارج نشويد ! آيا محمد گمان مىكند كه جنگ با رومىها همانند جنگ با ديگران است ؟ او هرگز از دست اين‌ها ، سالم برنمىگردد !\r\n( 2 ) او با مادر معاذ بن جبل ازدواج كرده بود و از او فرزندى به نام عبد اللّه داشت . عبد اللّه فردى مؤمن و از بدريون بود . « 2 » او به پدرش گفت : پيش رسول خدا صلّى اللّه عليه و آله مىروى و آنگونه سخن مىگويى ! آنگاه به قومت مىگويى كه در اين گرماى شديد خارج نشوند ؟ ! به خدا قسم كه دربارهء اين كار تو ، قرآن نازل مىشود و مردم تا روز قيامت آن را قرائت مىكنند . « 3 » به خدا قسم كه در ميان بنى سلمه ، هيچ كس از تو ثروتمندتر نيست و با اين حال خارج نمىشوى و كسى را هم حمل نمىكنى ؟ !\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 1015 - 1017 ، وى آن را از عقبة بن عامر در تبوك و نه در مدينه روايت كرده است .\r\n( 2 ) . مغازى واقدى ، ج 2 ، ص 992 .\r\n( 3 ) . تفسير قمى ، ج 1 ، ص 292 . او همان كسى است كه پس از بازگشت رسول خدا صلّى اللّه عليه و آله از غزوه تبوك ، دربارهء او آيهء  « وَ مِنْهُمْ مَنْ يَقُولُ ائْذَنْ لِي وَ لا تَفْتِنِّي »  ، از سورهء توبه ، آيه 49 نازل شد . اين مطلب در تبيان ، ج 5 ، ص 232 ، به نقل از مجاهد و ابن زيد ، از ابن عباس و در مجمع البيان ، ج 5 ، ص 56 آمده است .\r\n","page_name":" 357 ","page_number":357},
  {"content":"\r\n\r\nاو گفت : اى پسر ، مگر ديوانه شده‌ام كه در اين باد و هواى گرم و اين مسير طولانى به سوى رومىها خارج شوم ؟ ! به خدا كه از ترس رومىها در امان نيستم در حالى كه در منزل خود در خربى باشم ! پسرم ، به خدا قسم كه من نسبت به حوادث روزگار آگاه هستم ! تو همراه آنان برو و در جنگ شركت كن !\r\nپسرش گفت : نه به خدا قسم ، اين آگاهى و بصيرت نيست ، بلكه نفاق و دورويى است ! جدّ بن قيس ، كفش خود را بلند كرد و بر صورت پسرش عبد اللّه زد ! امّا عبد اللّه سكوت كرد و بدون هيچ اقدامى از آنجا رفت . « 1 »\r\n\r\nگريه كنندگان\r\n( 1 ) طبرسى از ابو حمزه ثمالى روايت مىكند : هفت نفر نزد پيامبر اكرم صلّى اللّه عليه و آله آمدند و عرض كردند : اى رسول خدا ، ما مركب نداريم ، ما را هم با خود ببريد . سه نفر از آنها به نام‌هاى : عبد الرحمن بن كعب ، عتبة بن زيد و عمرو بن غنمة ، از بنى نجار بودند و چهار نفر به نام‌هاى : سالم بن عمير ، عبد اللّه بن معقل ، عبد اللّه بن عمرو بن عوف و هرم بن عبد اللّه از مدينه بودند . آن حضرت صلّى اللّه عليه و آله فرمود : مركبى ندارم كه شما را حمل كنم .\r\n( 2 ) واقدى اضافه كرده است : آنان از فقراى انصار بودند . وقتى به دنبال پاسخ پيامبر صلّى اللّه عليه و آله گريه كردند ، عباس بن عبد المطلب دو نفر از آنها و عثمان بن عفان دو نفر ديگر و يامين بن كعب نضرى از بنى نضير سه نفر باقيمانده را با خود حمل كردند . « 2 »\r\n( 3 ) عياشى در تفسيرش با سند خود از زراره و حمران و محمد بن مسلم ثقفى از امام باقر و امام صادق عليهما السّلام روايت كرده‌اند : يكى از اين افراد ، عبد الله بديل بن ورقاء خزاعى بود . « 3 »\r\n( 4 ) و قمى در تفسير خود آورده است : آنها هفت نفر بودند ؛ از بنى عمرو بن عوف ، سالم بن عمير عمرى بدرى بود كه در بدر شركت كرده بود . و از بنى واقف ، هرم بن عمرو ، و از بنى حارثه ، علبة بن زيد و از بنى مازن بن نجار ، ابو ليلى عبد الرحمن بن كعب و از بنى سلمه ، عمرو بن عتبة و از بنى زريق ، سلمة بن صخر و از بنى سليم ، عرباض بن ساريهء سلمي بودند . « 4 »\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 992 - 993 .\r\n( 2 ) . تبيان ، ج 5 ، ص 580 ؛ مجمع البيان ، ج 5 ، ص 91 ؛ مغازى واقدى ، ج 2 ، ص 933 و به اين سبب آنها بكايين ( گريه كنندگان ) ناميده شدند .\r\n( 3 ) . تفسير عياشى ، ج 2 ، ص 104 - 105 .\r\n( 4 ) . تفسير قمى ، ج 1 ، ص 293 . و اين عين الفاظ واقدى در مغازى ، ج 2 ، ص 994 مىباشد كه آن را به صورت مختصر در ج 2 ، ص 1024 تكرار كرده است . و اينها همان كسانى هستند كه در سورهء توبه ، آيه 91 درباره آنان آمده است :  « لَيْسَ عَلَى الضُّعَفاءِ . . .   وَ لا عَلَى الَّذِينَ إِذا ما أَتَوْكَ لِتَحْمِلَهُمْ قُلْتَ لا أَجِدُ ما أَحْمِلُكُمْ عَلَيْهِ تَوَلَّوْا وَ أَعْيُنُهُمْ تَفِيضُ مِنَ الدَّمْعِ حَزَناً »  ؛ بر ناتوان‌ها و . . . و بر كسانى كه چون -\r\n","page_name":" 358 ","page_number":358},
  {"content":"\r\n\r\nو عبد اللّه مزنى ذو البجادين نزد رسول اللّه صلّى اللّه عليه و آله آمد و از او خواست تا دعا كند كه شهيد بشود ! آن حضرت صلّى اللّه عليه و آله فرمود : مقدارى پوست درخت طلح بياور ! او آن را آورد . پيامبر صلّى اللّه عليه و آله اين پوست را بر بازوى عبد اللّه بست و دست به دعا برداشت و فرمود : پروردگارا ، من خون او را بر كفّار حرام مىكنم ! عبد اللّه عرض كرد : من اين را نمىخواستم ! فرمود : تو وقتى كه براى جنگ در راه خدا حركت كردى ، ترس اين را نداشته باش كه چگونه از دنيا به روى . « 1 »\r\n( 1 )\r\n\r\nآتش زدن خانهء نفاق\r\nابن هشام در سيره ، با سند خود از عبد اللّه بن حارثه روايت كرده است : به اطلاع رسول خدا صلّى اللّه عليه و آله رسيد كه عده‌اى از منافقان جلوى خانهء سويلم يهودى در جايى به نام جاسوم جمع مىشوند و مردم را از شركت در غزوهء تبوك بازمىدارند . آن حضرت صلّى اللّه عليه و آله طلحة بن عبيد اللّه را فراخواند و به او دستور داد كه همراه عده‌اى از افراد بروند و خانه سويلم را بر سر ساكنانش آتش بزنند .\r\nعده‌اى از منافقين در خانهء ضحاك بن خليفه بودند . هنگامى كه طلحه خانه را آتش زد ، ضحاك داشت از پشت خانه فرار مىكرد كه افتاد و پايش شكست و بقيهء منافقان متوارى شدند . « 2 »\r\nبعضى از مردم پيش آن حضرت صلّى اللّه عليه و آله مىآمدند و بدون هيچ علتى از او درخواست مىكردند تا اجازه دهد كه در مدينه بمانند و آن حضرت صلّى اللّه عليه و آله اجازه مىداد . اين افراد هشتاد و دو نفر بودند ! كه عده‌اى از باديه‌نشينان بنى غفار و از جمله خفاف بن ايماء غفارى جزء اينها بودند . « 3 »\r\n( 2 )\r\n\r\nبناى مسجد نفاق !\r\nدر قباء سه طايفه از بنى عوف زندگى مىكردند : بنى عمرو بن عوف ، بنى سالم بن عوف و بنى غنم بن\r\n\r\n\r\n","description":"","footnote":"\r\n- پيش تو آمدند تا سوارشان كنى ، گفتى : چيزى پيدا نمىكنم تا سوارتان كنم » ، برگشتند ؛ و در اثر اندوه ، از چشمانشان اشك فرو مىريخت كه چرا مركبى نمىيابند تا در راه خدا جهاد كنند ؛ ايرادى نيست . و براى همين به بكايين ( گريه كنندگان ) مشهور شدند .\r\n( 1 ) . مغازى واقدى ، ج 2 ، ص 1014 . كامل آن چنين است : اگر در مسير جنگ ، مركب تو را انداخت ، يا تب كردى و از دنيا رفتى ، شهيد هستى ! او در اثر تب و لرز در تبوك به شهادت رسيد . مجلسى در بحار الانوار ، ج 21 ، ص 250 خبر او را به نقل از المنتقى آورده است .\r\n( 2 ) . سيرهء ابن هشام ، ج 4 ، ص 160 .\r\n( 3 ) . مغازى واقدى ، ج 2 ، ص 995 و در تبيان ، ج 5 ، ص 278 و در مجمع البيان ، ج 5 ، ص 90 به اين مطلب اشاره شده است . اينها كسانى هستند كه در سورهء توبه ، آيه 90 دربارهء آنان آمده است :  « وَ جاءَ الْمُعَذِّرُونَ مِنَ الْأَعْرابِ لِيُؤْذَنَ لَهُمْ وَ قَعَدَ الَّذِينَ كَذَبُوا اللَّهَ وَ رَسُولَهُ . . . »  ؛ و عذر خواهان باديه‌نشين نزد تو آمدند تا به آنان اجازهء ترك جهاد داده شود . و كسانى كه به خدا و فرستادهء او دروغ گفتند ، در خانه نشستند . . .\r\n","page_name":" 359 ","page_number":359},
  {"content":"\r\n\r\nعوف . بنى عمرو بن عوف از اسلام و مسلمين استقبال كردند و مهاجرين را در خانه‌هاى خود ساكن كردند و قطعه زمينى را براى ساختن مسجد هديه كردند كه به مسجد بنى عمرو بن عوف يا مسجد قباء شناخته شد .\r\nپسر عموهايشان ، بنى سالم « 1 » و بن غنم با شك و ترديد مسلمان شدند و هنوز نفاق در دلهايشان وجود داشت . آنها نسبت به پسر عموهايشان در مورد مسجد قباء حسادت مىورزيدند . « 2 »\r\n( 1 ) شيخ طوسى در تبيان « 3 » از ابن اسحاق « 4 » و واقدى نقل كرده است : آنان پانزده نفر و عبارت بودند از :\r\nابو حبيبة بن أزعر ، بجاد بن عثمان ، ثعلبة بن حاطب ، خذام بن خالد ، عبّاد بن حنيف از بنى عمرو بن عوف و برادر عثمان و سهل بن حنيف ، معتّب بن قشير ، وديعة بن ثابت ، جارية بن عامر كه به حمار الدّار ( الاغ خانه ) مشهور بود و پسرانش : زيد و يزيد و مجمّع كه بعدها ، همين مجمّع ، رئيس منافقان شد « 5 » و عبد اللّه بن نبتل .\r\n( 2 ) ابن نبتل از كسانى بود كه پيش رسول اللّه مىآمد و سخنانش را مىشنيد و آنگاه پيش رفقاى منافقش مىرفت و سخنان آن حضرت صلّى اللّه عليه و آله را بازگو مىكرد . پس جبرئيل به پيامبر صلّى اللّه عليه و آله فرمود : اى محمد ، يكى از منافقين پيش تو مىآيد و به سخنانت گوش مىدهد و آن را براى منافقين نقل مىكند ! رسول خدا صلّى اللّه عليه و آله پرسيد : او كيست ؟ فرمود : آن مرد سياه چهره‌اى كه موهاى زياد دارد و دلش همانند دل الاغ است و با چشم‌هاى شيطان نگاه مىكند و چشم‌هاى قرمزش به دو كاسهء خون مىماند و با زبان شيطان صحبت مىكند . « 6 »\r\n( 3 ) آنها همراه پسر عموهايشان از بنى عمرو بن عوف در مسجد قباء جمع مىشدند ، ولى با همديگر به نجوا مىپرداختند . در اين حال مسلمانان خيره خيره به آنها نگاه مىكردند . اين باعث مىشد كه بر آنها سخت بگذرد ، براى همين تصميم گرفتند مسجدى بسازند تا افرادى مثل خودشان در آن جمع شوند . « 7 »\r\n\r\n\r\n","description":"","footnote":"\r\n( 1 ) . تفسير قمى ، ج 1 ، ص 305 .\r\n( 2 ) . مجمع البيان ، ج 5 ، ص 109 .\r\n( 3 ) . تبيان ، ج 5 ، ص 297 .\r\n( 4 ) . سيرهء ابن اسحاق ، ج 4 ، ص 174 .\r\n( 5 ) . همان ، ج 2 ، ص 169 و مغازى واقدى ، ج 2 ، ص 1047 .\r\n( 6 ) . تفسير قمى ، ج 1 ، ص 300 ، در اين كتاب تصحيف شده و عبد اللّه بن نفيل آمده است .\r\n( 7 ) . مغازى واقدى ، ج 2 ، ص 1047 - 1048 . وى نوشته است : ابو عامر ، راهب فاسق به آنها مىگفت : نمىتوانم به مسجد بنى عمرو بن عوف بيايم ، زيرا اصحاب رسول اللّه صلّى اللّه عليه و آله در آن حضور دارند و به ما نگاه مىكنند . براى همين منافقان پيش خود گفتند :\r\nمسجدى را مىسازيم تا ابو عامر به آنجا بيايد و براى ما صحبت كند ! اين در حالى است كه گفته‌اند : ابو عامر بعد از جنگ احزاب به -\r\n","page_name":" 360 ","page_number":360},
  {"content":"\r\n\r\nآنها مسجد را در قسمتى از خانهء وديعة بن ثابت ، همسايهء ابو عامر ، راهب فاسق بنا كردند ابو لبابة بن عبد المنذر بدون اينكه هم عقيدهء ايشان باشد ، چوب‌هايى را براى ساختن مسجد به آنها هديه كرد . « 1 »\r\n( 1 ) سپس پنج نفر از ايشان به نام‌هاى : ابو حبيبة بن أزعر ، ثعلبة بن حاطب ، خذام بن خالد ، عبد اللّه بن نبتل و معتّب بن قشير پيش رسول خدا صلّى اللّه عليه و آله كه در حال تجهيز لشكر براى غزوهء تبوك بود ، آمدند و عرض كردند : اى پيامبر خدا ، به خاطر نيازى كه احساس مىكرديم و به سبب اينكه بعضى از شب‌ها بارانى است و بعضى شب‌ها تاريك و ظلمانى است و آمدن به مسجد قباء سخت مىباشد ، مسجدى را بنا كرده‌ايم ؛ دوست داريم كه تشريف بياوريد و در آن نماز بخوانيد . آن حضرت صلّى اللّه عليه و آله فرمود : من در حال سفر هستم و سرم شلوغ است ، به خواست خدا اگر برگشتيم ، پيش شما مىآيم و در آن نماز مىخوانم . « 2 »\r\nاز خبر عاصم بن عدى چنين فهميده مىشود كه آنان ، وقتى پيش رسول اللّه صلّى اللّه عليه و آله رفتند كه هنوز مشغول ساختن مسجد بودند ، زيرا واقدى از او روايت كرده است : در حال آماده شدن براى غزوه تبوك بوديم كه ثعلبة بن حاطب و عبد اللّه بن نبتل را ديدم كه تازه از نصب ناودان مسجد ضرار فارغ شده بودند . آنها وقتى مرا ديدند ، گفتند : اى عاصم ، رسول خدا صلّى اللّه عليه و آله به ما قول داده است كه وقتى از تبوك برگشت ، در آن نماز بخواند . و من مىدانستم كه اين مسجد را ابو حبيبة بن أزعر بنيان‌گذارى كرده است و در اين حال خذام بن خالد و وديعة بن ثابت كه از منافقان معروف بودند ، از خانه‌اى خارج شدند . « 3 »\r\nآنها بر امامت مجمّع بن جارية بن عامر ، معروف به الاغ خانه در اين مسجد به توافق رسيده بودند كه در آن ايام امام ايشان بود . « 4 »\r\n( 2 )\r\n\r\nدو لشكرگاه در مدينه !\r\nطبرسى مىنويسد : رسول اللّه صلّى اللّه عليه و آله بالاى ثنية « 5 » الوداع را به عنوان لشكرگاه خود انتخاب كرده بودند و كسانى از مهاجران و انصار و قبايل عرب از بنى كنانه و اهل تهامة و مزينه و جهينه و طىء و تميم « 6 » كه مىخواستند همراه باشند ، در اين اردوگاه جمع شده بودند .\r\n\r\n\r\n","description":"","footnote":"\r\n- قريش در مكه ملحق شد و پس از فتح مكه به طائف فرار كرد و آنجا ماند تا مردم طائف مسلمان شدند . اين مطلب در تبيان ، ج 5 ، ص 298 و از او در مجمع البيان ، ج 5 ، ص 110 آمده است .\r\n( 1 ) . مغازى واقدى ، ج 2 ، ص 1045 - 1046 .\r\n( 2 ) . مغازى واقدى ، ج 2 ، ص 1045 - 1046 .\r\n( 3 ) . مغازى واقدى ، ج 2 ، ص 1048 .\r\n( 4 ) . سيرهء ابن اسحاق ، ج 2 ، ص 169 و مغازى واقدى ، ج 2 ، ص 1046 - 1047 .\r\n( 5 ) . در جهت شام در شمال مدينه قرار دارد نه در جهت مكه و قباء در جنوب مدينه .\r\n( 6 ) . اعلام الورى ، ج 1 ، ص 243 .\r\n","page_name":" 361 ","page_number":361},
  {"content":"\r\n\r\n( 1 ) واقدى مىنويسد : عبد اللّه بن ابى نيز با لشكرش ( ! ) پيش آمد و در ثنية الوداع در كنار ذباب اردو زد .\r\nدر لشكر او هم‌پيمانان يهودىاش و عده‌اى از منافقين جمع شده بودند . گفته شده است كه لشكر ابن ابى كمتر از ديگرى نبوده است . « 1 » و در اين غزوه تعداد مسلمانان ، سى هزار نفر بود . « 2 »\r\nآن حضرت صلّى اللّه عليه و آله در ماه رجب « 3 » به سوى تبوك حركت كرد . پس از حركت وى ، ابن أبيّ و منافقانى كه در لشكرش بودند ، از همراهى با وى خوددارى كردند . او گفت : محمد ( ! ) در اين گرماى شديد و با اين كمبود امكانات و اين راه دور ، به جنگ رومىهايى مىرود كه از جهت تعداد و امكانات ، مثل و مانند ندارند ! محمد ( ! ) گمان مىكند كه جنگ با رومىها بازى است ! به خدا قسم ، گويى اصحاب محمد را مىنگرم كه با طناب بسته شده‌اند ! و كسانى كه هم عقيدهء وى بودند ، نفاق خود را آشكار كردند « 4 » . وقتى اين جريان به اطلاع رسول خدا صلّى اللّه عليه و آله رسيد ، فرمود : حسبى اللّه ! اوست كه مرا و مؤمنين را با كمك‌هايش تأييد كرد و قلب‌هاى آنها را به هم نزديك گردانيد « 5 » .\r\n( 2 )\r\n\r\nجانشينى على عليه السّلام در مدينه\r\nمرحوم قمى مىنويسد : پس از آنكه لشكر رسول خدا صلّى اللّه عليه و آله آماده شد . آن حضرت صلّى اللّه عليه و آله امير المؤمنين را جانشين خود در مدينه قرار داد و از ثنية الوداع حركت كرد . منافقان نسبت به على عليه السّلام حسادت ورزيدند و گفتند : چون پيامبر صلّى اللّه عليه و آله از على عليه السّلام ناراحت بوده ، او را همراه خود نبرده است ! اين شايعه به گوش على عليه السّلام رسيد . او سلاحش را برداشت و حركت كرد و در جرف « 6 » به رسول خدا صلّى اللّه عليه و آله رسيد . آن حضرت صلّى اللّه عليه و آله وقتى او را ديد ، پرسيد : اى على ، مگر تو را در مدينه جانشين خودم قرار نداده بودم ؟ ! عرض كرد : چرا ، ولى منافقين گمان مىكنند كه چون از من ناراحت هستى ، مرا در مدينه باقى گذاشته‌اى !\r\nرسول خدا صلّى اللّه عليه و آله فرمود : « اى على ، منافقين دروغ مىگويند ، آيا به اين راضى نيستى كه برادر من هستى\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 995 و سيرهء ابن اسحاق ، ج 4 ، ص 162 . هشتاد نفرى كه از همراهى با رسول خدا صلّى اللّه عليه و آله خوددارى كردند ، از قبيلهء بنى غفار و غير از اهل مدينه بودند .\r\n( 2 ) . مغازى واقدى ، ج 2 ، ص 996 و 1002 و 1041 و در تفسير قمى ، ج 1 ، ص 296 آمده است كه آنها غير از بردگان بيست و پنج هزار نفر بودند .\r\n( 3 ) . مغازى واقدى ، ج 1 ، ص 7 . از محاسبات آينده روشن خواهد شد كه اين حركت در اواخر ماه رجب و شايد در 25 رجب بوده است نه آنگونه كه يعقوبى در ج 2 ، ص 67 - 68 گفته است كه اين حركت در اول ماه رجب بوده است و او تنها كسى است كه اين قول را گفته است .\r\n( 4 ) . مغازى واقدى ، ج 2 ، ص 995 .\r\n( 5 ) . اعلام الورى ، ج 1 ، ص 244 .\r\n( 6 ) . جرف ، در سه ميلى ( 5 كيلومترى ) مدينه قرار دارد .\r\n","page_name":" 362 ","page_number":362},
  {"content":"\r\n\r\nو من برادر تو هستم ، همانند منزلت هارون نسبت به موسى ؟ الّا اينكه بعد از من پيامبرى نمىآيد و تو جانشين من در امتم هستى و تو وزير من و برادر من در دنيا و آخرت هستى » . پس على عليه السّلام به مدينه بازگشت . « 1 »\r\n( 1 ) علّت باقى گذاشتن على عليه السّلام در مدينه آن بود كه پيامبر صلّى اللّه عليه و آله به كينه و دشمنى باديه‌نشين‌ها و بسيارى از اهل مكه و اطراف آن كه با آنها جنگيده و خون‌هايشان را ريخته بود ، آگاه بود ؛ براى همين احتمال مىداد كه در زمان غيبت او به مدينه طمع كنند و اگر جانشين لايقى نباشد كه بتواند جاى او را بگيرد ، آن را مورد تاراج و غارت قرار دهند . آن حضرت صلّى اللّه عليه و آله مىدانست كه هيچ‌كس غير از امير المؤمنين نمىتواند به شايستگى جاى او را پر كند و در دل دشمنان ترس و لرزه بيندازد ، براى همين او را در مدينه باقى گذاشت .\r\n( 2 ) روايات به حد تظافر رسيده است كه : وقتى منافقان ديدند كه رسول خدا صلّى اللّه عليه و آله على عليه السّلام را به جانشينى خود در مدينه منصوب كرد ، فهميدند كه ديگر دشمنان در آن طمع نخواهند كرد . . . و اين در حالى بود كه آنها اميد داشتند ، على عليه السّلام نيز همراه آن حضرت صلّى اللّه عليه و آله خارج شود و در هنگام دورى آن حضرت صلّى اللّه عليه و آله از مدينه ، در آن اختلاف و فساد به وجود بيايد ؛ براى همين انتخاب على عليه السّلام دماغشان را به خاك ماليد و عده‌اى از منافقان به مقام و جايگاه او در پيشگاه پيامبر صلّى اللّه عليه و آله و در راحتى و رفاه بودنش حسادت مىورزيدند و بر ايشان سخت بود كه على عليه السّلام در مدينه بماند و آنها مجبور باشند رنج و مشقّت سفر را تحمل كنند . . . ، از اين رو شايع كردند كه رسول خدا صلّى اللّه عليه و آله به خاطر اكرام و احترام و علاقه ، او را جانشين خود نكرده است ، بلكه به خاطر ناراحتى از او ، وى را در مدينه باقى گذاشته است . وقتى كه امير المؤمنين عليه السّلام از اين شايعه مطلع شد ، براى رسوا كردن منافقين و افشاى دروغشان ، خود را به رسول اللّه صلّى اللّه عليه و آله رسانيد و او را در جريان شايعهء منافقين قرار داد و آن حضرت صلّى اللّه عليه و آله حديث منزلت را دربارهء او بيان فرمود . « 2 »\r\n( 3 ) آنگاه على عليه السّلام عرض كرد : هرآينه راضى شدم ، هرآينه راضى شدم و به مدينه بازگشت . « 3 »\r\n\r\n\r\n","description":"","footnote":"\r\n( 1 ) . تفسير قمى ، ج 1 ، ص 292 - 293 و ابن اسحاق آن را در سيره ، ج 4 ، ص 163 ، با سند خود از ابراهيم بن أسد بن أبى وقاص ، از پدرش سعد روايت كرده ، اما واقدى آن را نقل نكرده است !\r\n( 2 ) . ارشاد ، ج 1 ، ص 155 - 156 با اندكى تصرف .\r\n( 3 ) . أعلام الورى ، ج 1 ، ص 244 . بيشتر كسانى كه حديث منزلت را ذكر نموده‌اند ، به همين مقدار اكتفا كرده‌اند و نگفته‌اند كه آن حضرت صلّى اللّه عليه و آله فرد ديگرى را به همراه على عليه السّلام به جانشينى خود انتخاب كرده است . ابن اسحاق هم در سيره ، ج 4 ، ص 163 به همين مقدار اكتفا كرده است ؛ اما ابن هشام در سيره ، ج 4 ، ص 162 در ابتدا گفته است كه آن حضرت صلّى اللّه عليه و آله محمد بن مسلمهء انصارى را و در خبر ديگرى گفته است كه سباع بن عرفطه غفّارى را به جانشينى خود انتخاب كرد ! و عجيب اين است كه واقدى اصلا حديث منزلت را براى على عليه السّلام روايت نكرده است ! و فقط به جانشينى غفّارى اكتفا كرده و در ج 3 ، ص 995 گفته است : و -\r\n","page_name":" 363 ","page_number":363},
  {"content":"\r\n\r\n( 1 )\r\n\r\nبستن پرچم‌ها و علم‌ها\r\nواقدى مىنويسد : آن حضرت صلّى اللّه عليه و آله پس از حركت از ثنية الوداع پرچم‌ها و علم‌ها را براى افراد بست .\r\nپرچم بزرگ را به زبير و علم بزرگ را به ابو بكر داد و پرچم أوس را به اسيد بن حضير و پرچم خزرج را به ابو دجانه يا حباب بن منذر بن جموح « 1 » داد . رسول اللّه صلّى اللّه عليه و آله دستور داد كه هر تيره و طايفه‌اى پرچمى داشته باشند و فرمود كه در ميان أوس و خزرج ، هركس قرآن بيشترى حفظ است ، پرچمدار باشد . پرچم بنى عمرو بن عوف در دست ابو زيد قيس بن سكن أوسى و پرچم بنى سلمه در دست معاذ بن جبل بود .\r\nرسول خدا صلّى اللّه عليه و آله قبل از آنكه زيد بن ثابت بيايد ، پرچم بنى مالك بن نجار را به عمارة بن حزم داده بود و پس از ديدن زيد ، پرچم را به او داد . عماره عرض كرد : يا رسول اللّه ، آيا از من ناراحت شده‌اى ؟ فرمود : نه به خدا قسم ، و لكن او بيشتر از او تو قرآن حفظ است و قرآن ، افراد را مقدم مىدارد و شما هم حافظ قرآن را مقدم بداريد ، اگر چه يك بردهء سياه ، دماغ بريده و زشت باشد . « 2 »\r\n( 2 )\r\n\r\nخروج آن حضرت و جمع بين نماز ظهر و عصر\r\nآن حضرت صلّى اللّه عليه و آله در صبح پنج‌شنبه عازم تبوك شد « 3 » . در اين سفر همسرش ام سلمه ، هند دختر ابى اميهء مخزومى « 4 » همراهش بود و راهنماى اين سفر ، علقمة بن فغواء خزاعى بود . آن حضرت صلّى اللّه عليه و آله در گرماى شديد ظهر به ذى خشب رسيد ، براى همين نماز ظهر را به تأخير انداخت تا هوا كمى سردتر شود و از آن طرف نماز عصر را زودتر خواند و به اين ترتيب نماز ظهر و عصر را كه شكسته بود « 5 » ، با هم جمع مىكرد و در يك زمان مىخواند « 6 » . و اين كار را تا بازگشت از سفر تبوك انجام مىداد . و مسجدى در مصلاى آن حضرت صلّى اللّه عليه و آله در ذى خشب ساخته شد . « 7 »\r\n\r\n\r\n","description":"","footnote":"\r\n- گفته شده است كه محمد بن مسلمه را به جانشينى خود انتخاب كرد .\r\nو در ديوان منسوب به على عليه السّلام آمده است كه آن حضرت در مورد جانشينى خود در مدينه اشعارى را سرود .\r\n( 1 ) . مغازى واقدى ، ج 2 ، ص 996 .\r\n( 2 ) . همان ، ج 2 ، ص 1002 - 1003 .\r\n( 3 ) . همان ، ج 2 ، ص 997 .\r\n( 4 ) . همان ، ج 2 ، ص 997 .\r\n( 5 ) . همان ، ج 2 ، ص 1015 .\r\n( 6 ) . همان ، ج 2 ، ص 992 .\r\n( 7 ) . همان ، ج 2 ، ص 992 . ترمذى و ابو داود در سنن خود با اسنادشان از معاذ بن جبل روايت كرده‌اند : پيامبر اكرم صلّى اللّه عليه و آله كه قبل از ظهر براى تبوك حركت كرده بود ، نماز ظهر را به تأخير انداخت تا وقت نماز عصر فرارسيد و آن دو را با هم خواند . و در مورد مغرب و عشاء نيز به همين ترتيب عمل كرد . ترمذى مىنويسد : اين حديث حسن است . و در مورد شكسته بودن نماز ، ابن حنبل و -\r\n","page_name":" 364 ","page_number":364},
  {"content":"\r\n\r\n( 1 )\r\n\r\nملحق‌شوندگان\r\nواقدى مىنويسد : عده‌اى از مسلمانان ، بدون آنكه مشكلى با رسول اللّه صلّى اللّه عليه و آله داشته باشند ، از همراهى با آن حضرت صلّى اللّه عليه و آله كوتاهى كردند تا اينكه از لشكر وى جا ماندند .\r\nاز جملهء آنها مرارة بن ربيع و هلال بن اميه واقفى بودند . هلال گفت : به خدا قسم كه به خاطر شك و ترديد ، از همراهى با آن حضرت صلّى اللّه عليه و آله خوددارى نكرده‌ام ، بلكه به خودم گفتم : شترى مىخرم و به آن حضرت صلّى اللّه عليه و آله ملحق مىشوم . در راه مرارة بن ربيع را ديدم . او نيز همانند من بود ، لذا به هم گفتيم : فردا دو شتر مىخريم و به آن حضرت صلّى اللّه عليه و آله ملحق مىشويم و از آنها عقب نمىمانيم ، زيرا سبك هستيم و هر كدام يك شتر داريم . ما همين‌طور امروز و فردا مىكرديم و رفتن ما به تأخير مىافتاد . . . در اين ميان بسيارى از افراد باقىمانده را مىديدم كه از منافقين يا معذورين هستند ، براى همين با ناراحتى زياد به خانه بر مىگشتم . . .\r\n( 2 ) از افراد ديگرى كه در تبوك شركت نكرد ، كعب بن مالك ( انصارى ) شاعر پيامبر اكرم صلّى اللّه عليه و آله بود . او باقى نمانده بود تا شترى تهيه كند ، بلكه خودش گفته است : رسول خدا صلّى اللّه عليه و آله و مسلمانان آمادهء حركت شدند . من نيز آمادهء حركت شدم و شروع به جمع‌آورى وسايلم كردم ، اما ديدم كه هنوز بعضى از كارهايم باقىمانده است . همين طور مشغول جمع و جور كردن كارهايم بودم كه رسول خدا صلّى اللّه عليه و آله در روز پنج‌شنبه حركت كرد . در اين حال هنوز بعضى از كارهايم باقىمانده بود . پيش خود گفتم : يك يا دو روز ديگر خارج مىشوم و به آن حضرت صلّى اللّه عليه و آله ملحق مىشوم ، اما همين طور روزها از پى هم مىگذشت و من خارج نشده بودم ؛ تا اينكه يك روز دو شتر را تجهيز كردم و گفتم : امروز حركت مىكنم و به زودى به آنها ملحق مىشوم ، اما خارج نشدم ! . . . در طول غيبت رسول خدا صلّى اللّه عليه و آله هرگاه از منزل خارج مىشدم ، مىديدم افرادى كه باقى مانده‌اند يا از كسانى هستند كه خدا عذر آنها را پذيرفته و يا از كسانى هستند كه در دينشان نقصى وجود دارد و منافق هستند . « 1 »\r\n( 3 ) از افراد ديگر ، ابو ذر بود . او مىگفت : شتر من بسيار ضعيف بود و نمىتوانست مرا حمل كند . پيش\r\n\r\n\r\n","description":"","footnote":"\r\nابن حبّان و ابن حزيمه و بيهقى با رجال موثق از عايشه نقل كرده‌اند : نمازهاى ابتدايى در مكه دو ركعتى بود و پس از هجرت ، دو ركعت به آنها اضافه شد و رسول خدا صلّى اللّه عليه و آله هنگامى كه به سفر مىرفت ، همانند قبل از هجرت ، نمازها را به صورت دو ركعتى مىخواند ؛ نك : التقويم القطرى ، ص 175 .\r\n( 1 ) . مغازى واقدى ، ج 2 ، ص 996 - 998 و در سيرهء ابن اسحاق ، ج 4 ، ص 176 روز پنج‌شنبه ذكر نگرديده است و در تفسير عياشى ، ج 2 ، ص 115 ، حديث 151 از امام صادق عليه السّلام به اين مطلب اشاره شده است و در تفسير قمى ، ج 1 ، ص 296 بدون سند آمده است و در تبيان ، ج 5 ، ص 296 و 316 ، از مجاهد و قتاده ، از ابن عباس و جابر نقل گرديده و در مجمع البيان ، ج 5 ، ص 104 و 120 از اين دو كتاب نقل گرديده است .\r\n","page_name":" 365 ","page_number":365},
  {"content":"\r\n\r\nخود گفتم : چند روز به او علف مىدهم تا سر حال شود و بعد به رسول خدا صلّى اللّه عليه و آله ملحق مىشوم . چند روزى ( و بنا به قول مرحوم قمى : سه روز ) به او رسيدگى كردم و سپس خارج شدم . وقتى سه منزل را پشت سر گذاشتم و به ذى المروة رسيدم ، شتر از حركت بازماند . در آنجا يك روز صبر كردم تا شتر حال بگيرد ، اما ديدم كه قادر به حركت نيست . پس اثاثيه‌ام را به دوش گرفتم و به تنهايى در گرماى شديد حركت كردم . روز به ميانه رسيد و تشنگى شديدى بر من غالب شد . در اين حال يكى از لشكريان از دور مرا ديد و به رسول خدا صلّى اللّه عليه و آله عرض كرد : اى پيامبر خدا ، آن مرد را ببينيد كه به تنهايى و پياده پيش مىآيد ! رسول خدا صلّى اللّه عليه و آله فرمود : به خواست خدا كه ابو ذر باشد ! پس از آن كه خوب نگاه كردند ، گفتند : اى رسول خدا ، او ابو ذر است . پس از آنكه به آنها نزديك شدم ، آن حضرت صلّى اللّه عليه و آله برخاست و گفت : درود بر ابو ذر ! به تنهايى سفر مىكند و در تنهايى مىميرد و به تنهايى مبعوث مىشود ! سپس فرمود : چه خبر اى ابو ذر ؟\r\nدربارهء شتر خودم و علت عقب افتادنم او را مطلع كردم . آنگاه فرمود : اى ابو ذر ، حال كه پيش من بودن ، براى تو بهتر از باقى ماندن نزد خانواده‌ات بوده است ، به هر قدم كه برداشته‌اى ، خداوند گناهى از تو را بخشيده است تا به من رسيده‌اى . سپس اثاثيه‌ام را از پشتم گرفت و ظرف آبى برايم آورد و مرا سيراب كرد . « 1 »\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 1000 . قبل از او ابن اسحاق در سيره ، ج 4 ، ص 167 معناى اين جريان را روايت كرده است . سپس با سند خود از عبد اللّه بن مسعود روايت كرده است : هنگامى كه ابو ذر به ربذه تبعيد شد و تنها غلامش و همسرش ( و بنا به قول قمى دخترش ) با او باقى ماندند ، ما همراه كاروانى از عراق ( كوفه ) براى عمره خارج شده بوديم . ناگهان در كنارهء راه ، در ربذه جنازه‌اى را ديديم كه نزديك بود شتران ما آن را پايمال كنند . در اين هنگام غلام او پيش ما آمد و گفت : اين ابو ذر ، از اصحاب رسول اللّه صلّى اللّه عليه و آله است . ما را در دفن او يارى كنيد ! من گريستم و گفتم : هرآينه رسول خدا صلّى اللّه عليه و آله راست گفت كه به تو فرمود : به تنهايى سفر مىكنى و در غربت مىميرى و به تنهايى مبعوث مىشوى ! سپس من و همراهانم او را دفن كرديم . آنگاه حديث رسول خدا صلّى اللّه عليه و آله دربارهء ابو ذر در مسير تبوك را براى همراهانم روايت كردم .\r\nاين را واقدى بدون سند روايت كرده و قمى نيز به همين صورت آن را در تفسيرش نقل كرده و افزوده است : همراه ابو ذر ، ظرف آبى بود كه آن را ننوشيده بود . رسول خدا صلّى اللّه عليه و آله از او پرسيد : اى ابو ذر ، آب به همراه داشتى و تشنه ماندى ؟ ! عرض كرد : پدر و مادرم به فدايت اى پيامبر خدا ، به صخره‌اى رسيدم كه آب باران در آن جمع شده بود ، مقدارى نوشيدم و ديدم كه خيلى گوارا و سرد است ، آن را با خود برداشتم و گفتم : اين را نمىنوشم تا حبيبم رسول خدا صلّى اللّه عليه و آله از آن بنوشد !\r\nپس آن حضرت صلّى اللّه عليه و آله فرمود : خدا تو را رحمت كند اى ابو ذر كه در تنهايى زندگى مىكنى و در غربت مىميرى و به تنهايى مبعوث مىشوى و به تنهايى وارد بهشت مىشوى . عده‌اى از اهل عراق اين توفيق را مىيابند كه تو را غسل بدهند و نماز و كفن و دفن تو را عهده‌دار شوند .\r\nپس از آنكه عثمان ابو ذر را به ربذه تبعيد كرد . او گوسفندانى داشت كه خودش و خانواده‌اش از اين راه زندگى مىكردند ، اين حيوان‌ها مريض شدند و همگى مردند .\r\nدر ادامه آن ، قمى خبر را از دختر روايت مىكند : پس از آن كه پسرش ذر ، از دنيا رفت ؛ ابو ذر بالاى قبرش ايستاد و گفت : خدا تو را رحمت كند اى ذر ، تو بسيار خوش اخلاق و نسبت به پدر و مادرت نيكوكار بودى . در مرگ تو بىتابى و جزع نمىكنم و به -\r\n","page_name":" 366 ","page_number":366},
  {"content":"\r\n\r\n( 1 ) و از جملهء اين افراد ، عمير بن وهب جمحى و ابو خيثمه عبد اللّه بن خيثمهء سالمى « 1 » بودند . از هلال بن اميهء واقفى - كه به عنوان دومين متخلف از او نام برديم - نقل شده است : ابو خيثمه نيز همانند ما از متخلفين بود ، در حالى كه در دينش نقصانى وجود نداشت و متهم به چيزى نمىشد . او تخلف كرد و همراه ما باقى ماند ، در حالى كه ده روز از خروج رسول خدا صلّى اللّه عليه و آله مىگذشت . « 2 »\r\n( 2 ) ابن اسحاق مىنويسد : بعد از آنكه رسول خدا صلّى اللّه عليه و آله به سوى تبوك رفت ، روز گرمى ابو خيثمه به يكى از باغ‌هايش رفت . او دو زن داشت كه هر كدام براى او فرشى پهن كرده و زمين را آب‌پاشى كرده بودند تا خنك شود و براى او غذايى آماده كرده بودند . « 3 »\r\n\r\n\r\n","description":"","footnote":"\r\nدرگاه غير خدا اظهار نياز نمىنمايم و مرگ تو باعث نمىشود كه از ياد و نام خدا غافل بمانم و اگر اجل مشخص نبود ، دوست داشتم كه به جاى تو مىمردم ! اى كاش مىدانستم كه در آن دنيا به تو چه گفتند ! و تو به آنها چه گفتى ؟ سپس دستهايش را به دعا برداشت و گفت : پروردگارا ، تو حقوقى را بر او نسبت به من واجب كردى و حقوقى را بر من نسبت به او واجب كردى . همانا من حقوقى را كه بر او نسبت به من واجب كرده بودى ، بخشيدم ، پس تو نيز حقوقى را كه بر او نسبت به خود واجب كرده بودى ، ببخش ، زيرا تو أولى به حق و كريم‌تر از من هستى .\r\nسپس فقر و گرسنگى بر ما چيره شد . به دنبال آن خانواده‌اش از دنيا رفت و سه روز مىگذشت كه هيچ چيزى نخورده بوديم و چيزى براى خوردن نمىيافتيم . پدرم مقدارى رمل را جمع كرد و سرش را بر آن گذاشت . ديدم كه چشمانش خيره مانده و مرگش نزديك است . گريه كردم و به او گفتم : اى پدر ، چگونه تو را دفن كنم در حالى كه تنها هستم ؟ ! گفت : دخترم ، نترس ، وقتى كه مردم ، عده‌اى از طرف عراق مىآيند كه كارهاى مربوط به من را انجام مىدهند ، زيرا حبيبم رسول خدا صلّى اللّه عليه و آله در غزوهء تبوك به من خبر داد و فرمود : « اى ابو ذر ، تو در تنهايى زندگى مىكنى و در غربت مىميرى و به تنهايى مبعوث مىشوى ، و به تنهايى وارد بهشت مىشوى . و عده‌اى از اهل عراق اين توفيق را مىيابند كه تو را غسل بدهند و كفن و دفن تو را عهده‌دار شوند » .\r\nوقتى كه مردم ، پارچه‌اى روى صورتم بكش و سپس سر راه عراق بنشين . اگر كاروانى در حال گذر بود ، به آنان بگو : اين جنازهء ابو ذر ، از اصحاب رسول اللّه است كه درگذشته است .\r\nدخترش گفت : هنگامى كه لحظات مرگش فرارسيد ، شنيدم كه مىگويد : آفرين بر حبيبى كه فقر و ندارى را براى من خواست ! هر كس كه پشيمان شود ، رستگار نمىشود ! پروردگارا ، مرا به مرگى كه دوست مىدارى بميران ، زيرا به حق تو سوگند كه من لقاى تو را دوست مىدارم !\r\nسپس از دنيا رفت . من پارچه‌اى روى صورت او كشيدم و سر راه عراق نشستم . پس از مدتى عده‌اى در حال گذر بودند . پيش آنها رفتم و گفتم : اى مسلمانان ، اين ابو ذر ، از اصحاب رسول اللّه صلّى اللّه عليه و آله است كه از دنيا رفته است ! آنها پياده شدند و پيش آمدند و او را غسل دادند . در ميان ايشان ابراهيم بن مالك اشتر نخعى بود كه حلّه‌اى به ارزش چهار هزار درهم به همراه داشت . او را در آن حلّه كفن كرده و دفن كردند و بر او گريستند .\r\nگويى كه آنها آن شب را كنار قبر ابو ذر بيتوته كرده‌اند ، زيرا دخترش مىگويد : در حالى كه من در كنار قبرش در خواب بودم ، در خواب شنيدم كه پدرم در نيمه شب قرآن مىخواند ، چنان كه در زمان حياتش هر شب به تهجد مىپرداخت و قرآن مىخواند .\r\nبه او گفتم : اى پدر ، پروردگارت با تو چه كرد ؟ گفت : دخترم ، بر پروردگار كريمى وارد شدم كه از من راضى بود و از او راضى شدم و مرا مورد كرم و محبت قرار داد . پس تو هم براى چنين چيزى تلاش كن و راه خود را تغيير نده ، تفسير قمى ، ج 1 ، ص 294 - 296 .\r\n( 1 ) . در سيرهء ابن هشام ، ج 4 ، ص 164 ، مالك بن قيس آمده است و در تفسير قمى ، ج 1 ، ص 297 از امام صادق عليه السّلام آمده است : اين افراد عبارت بودند از : ابو ذر ، ابو خيثمه و عمير بن وهب كه بعدا به رسول خدا صلّى اللّه عليه و آله ملحق شدند .\r\n( 2 ) . مغازى واقدى ، ج 2 ، ص 998 .\r\n( 3 ) . سيرهء ابن اسحاق ، ج 4 ، ص 163 .\r\n","page_name":" 367 ","page_number":367},
  {"content":"\r\n\r\n( 1 ) قمى مىنويسد : وقتى كه ابو خيثمه همسرانش را ديد ، گفت : به خدا اين از انصاف به دور است كه رسول خدا صلّى اللّه عليه و آله در ميان باد و گرما براى جهاد خارج شده باشد و ابو خيثمه كه قوى و تندرست است ، در خانه‌اش نشسته و دو زن زيبا در كنارش باشند ! به خدا قسم كه اين انصاف نيست ! پس از آن به سرعت بر ناقه‌اش سوار شد و خود را به رسول اللّه صلّى اللّه عليه و آله رسانيد . لشكريان ديدند كه سواره‌اى به سرعت در حال نزديك شدن است و به آن حضرت صلّى اللّه عليه و آله اطلاع دادند . پيامبر صلّى اللّه عليه و آله فرمود : ان شاء اللّه كه ابو خيثمه باشد . او جلو آمد و جريان خود را براى آن حضرت صلّى اللّه عليه و آله تعريف كرد و پيامبر صلّى اللّه عليه و آله براى او دعا كرد . « 1 »\r\n( 2 )\r\n\r\nاحكام فقهى و مسجدهاى بين راه\r\nنوشته‌اند كه در ثنية النور - بعد از ثنية الوداع - غلام مسلحى پيش آن حضرت آمد و پرسيد : آيا مىتوانم همراه شما به جهاد بيايم ؟ پيامبر صلّى اللّه عليه و آله سؤال كرد : تو كيستى ؟ جواب داد : غلام زنى از بنى ضمرة هستم كه ارباب بدى است ! آن حضرت صلّى اللّه عليه و آله فرمود : پيش ارباب خودت برگرد و همراه ما به جهاد نيا كه داخل جهنم مىشوى « 2 » .\r\nدر صفحات قبل نقل كرديم كه شتر ابو ذر از حركت بازماند و ابو ذر او را رها كرد . و شايد كه افراد ديگرى هم اين كار را كرده باشند . پس از آن فردى اين شتر ضعيف را پيدا كرد و چند روزى به آن رسيدگى كرد تا خوب شد سپس سوارش شد . صاحب اول كه شترش را ديد ، آن را مطالبه كرد ، اما دومى از تحويل آن خوددارى كرد . براى قضاوت پيش پيامبر اكرم صلّى اللّه عليه و آله رفتند . آن حضرت صلّى اللّه عليه و آله فرمود : هر كس چارپايى را زنده كند ، مال اوست « 3 » . پس حق كسى كه از شتر خودش اعراض كرده بود را ساقط كرد و حق را به زنده كنندهء آن داد .\r\n( 3 ) همچنين يعلى بن اميه اجيرى را اجاره كرده بود . اين اجير با مردى دعوا كرد . آن مرد انگشتش را گاز گرفت و اجير دستش را با فشار بيرون كشيد . در نتيجه دو دندان پيشين آن مرد كنده شد ! آنها براى طرح شكايت پيش رسول اللّه صلّى اللّه عليه و آله رفتند . آن حضرت صلّى اللّه عليه و آله فرمود : با هم دعوا مىكنيد و يكى از شما ديگرى را همانند شتر نرى گاز مىگيرد ؟ ! آنگاه براى او ديه تعيين نكرد و آن را براى او باطل اعلام كرد . « 4 »\r\nآن حضرت صلّى اللّه عليه و آله پيراهن سرتاسرى پشمى « 5 » رومى « 6 » پوشيده بود ، زيرا پشم از سرما و گرما محافظت\r\n\r\n\r\n","description":"","footnote":"\r\n( 1 ) . تفسير قمى ، ج 1 ، ص 294 ، تبيان ، ج 5 ، ص 314 - 315 ؛ مجمع البيان ، ج 5 ، ص 120 .\r\n( 2 ) . مغازى واقدى ، ج 2 ، ص 996 .\r\n( 3 ) . همان ، ج 2 ، ص 1002 .\r\n( 4 ) . همان ، ج 2 ، ص 1012 .\r\n( 5 ) . همان ، ج 2 ، ص 1003 .\r\n( 6 ) . همان ، ج 2 ، ص 1011 .\r\n","page_name":" 368 ","page_number":368},
  {"content":"\r\n\r\nمىكند . او در حالى كه افسار اسب را در دست داشت ، در همين لباس با اصحابش نماز خواند . در حين نماز اسب بول كرد و مقدارى از آن به پيراهن اصابت كرد . گويى اصحاب به هم مىگفتند : چه خواهد كرد ؟ تا آنكه فرمود : عرق و آب دهان و بول اسب اشكالى ندارد و پيراهنش را آب نكشيد . « 1 »\r\n( 1 ) در مكان‌هايى كه آن حضرت صلّى اللّه عليه و آله در طول مسير نماز مىخواند ، مساجدى ساخته شد . به اين ترتيب در دومه در ذى خشب ، سپس در فيفاء در ذى المروه ، همان جايى كه شتر ابو ذر از حركت بازماند ، سپس در شقة « 2 » ، سپس در وادى القرى در نزديكى خيبر ، ( سپس در صعيد ) ، سپس در حجر ( از شهرهاى حضرت صالح ) ، سپس در ذنب الحوصاء ( حوضا ) ، سپس در ذى الجيفه در صدر الحوصاء ، سپس در جوبر در شق تاراء ، ( سپس در طرف البتراء در آخر كواكب ، سپس در ألاء ، چنان كه در سيرهء ابن اسحاق آمده ) ، سپس در ذات الحظمى ، سپس در سمنه ، سپس در الاخضر ، سپس در ذات الزراب ، سپس در ثنية المداران و سپس در تبوك نماز به جاى آورد و مساجدى ساخته شد . « 3 »\r\n( 2 )\r\n\r\nبعضى از منافقين در تبوك\r\nابن اسحاق دربارهء سويد بن صامت أوسى كه از بنى عمرو بن عوف در قباء بود ، نقل كرده است : او قبل از شروع جنگ بعاث بين أوس و خزرج ، تيرى را به سوى معاذ بن عفراء خزرجى پرتاب كرد و او را ناجوانمردانه و در غير جنگ كشت . « 4 »\r\nدر آن هنگام ، يهوديان هم‌پيمان خزرجىها بودند و حاطب بن حارث يكى از يهوديان را كشته بود ، براى همين عده‌اى از خزرجىها شبانه خارج شدند و به جنگ حاطب رفتند كه در نتيجه مجذّر بن زياد بلوى ، كه هم‌پيمان خزرجىها بود ، سويد بن صامت أوسى را كشت . « 5 »\r\n( 3 ) اما واقدى مىنويسد : يكى از خزرجىها سويد بن صامت را در منطقه حرّه در نزديكى طايفهء بنى غصينه در مشرق بنى سالم ديد . سويد به گوشه‌اى رفته بود و بول مىكرد . آن مرد مجذّر بن زياد را مطلع كرد و مجذر به سوى سويد رفت و او را كشت و همين كار او ، باعث شروع جنگ طولانى و خانمان‌سوز بعاث شد . « 6 »\r\n\r\n\r\n","description":"","footnote":"\r\n( 1 ) . همان ، ج 2 ، ص 1003 .\r\n( 2 ) . در مغازى واقدى آمده است : سقيا ، كه اولين منزلگاه به سوى مكه است نه به سوى شام و در سيره آمده است : شقهء بنى عذره كه همين صحيح است .\r\n( 3 ) . مغازى واقدى ، ج 2 ، ص 999 و ابن اسحاق آن را در سيره ، ج 4 ، ص 174 برعكس كرده و سه منزل را بدان افزوده است .\r\n( 4 ) . سيرهء ابن اسحاق ، ج 2 ، ص 167 و ج 3 ، ص 95 .\r\n( 5 ) . سيره ابن هشام ، ج 1 ، ص 307 .\r\n( 6 ) . مغازى واقدى ، ج 1 ، ص 304 .\r\n","page_name":" 369 ","page_number":369},
  {"content":"\r\n\r\nبا آمدن اسلام ، مجذّر بن زياد و حارث بن سويد ، اسلام را پذيرفتند و در روز احد همراه مسلمانان خارج شدند . پس از شروع جنگ و درگيرى دو سپاه ، حارث از فرصت سوء استفاده كرد و مجذّر را به جاى پدرش سويد به قتل رسانيد . « 1 »\r\n( 1 ) جنيب بن يسار خزرجى اين حادثه را ديد و آن را به اطلاع رسول خدا صلّى اللّه عليه و آله رسانيد . آن حضرت صلّى اللّه عليه و آله سوار الاغش شد و روانهء قباء گرديد تا دربارهء اين موضوع بيشتر تحقيق كند . در طول مسير جبرئيل بر او نازل شد و او را از جريان مطلع كرد و به او دستور داد كه حارث را به قتل برساند . آن روز بسيار گرم بود و در چنين روزهايى آن حضرت صلّى اللّه عليه و آله به قباء شد و شروع به نماز خواندن كرد . اهالى قباء مىرفت و در آن مسجد نماز مىخواند . او وارد مسجد قباء شد و شروع به نماز خواندن كرد . اهالى قباء از ورود آن حضرت صلّى اللّه عليه و آله مطلع شدند . آنها وارد مسجد مىشدند و به او سلام مىكردند . رسول خدا صلّى اللّه عليه و آله با جمعى نشسته بود و با آنها صحبت مىكند و عويم بن ساعدهء أوسى نيز در كنار آن حضرت صلّى اللّه عليه و آله بود . در اين حال حارث بن سويد از در وارد شد . به محض آنكه رسول خدا صلّى اللّه عليه و آله او را ديد ، به عويم دستور داد : حارث بن سويد را جلوى در مسجد ببر و او را در عوض مجذّر بن زياد گردن بزن ، زيرا او در روز احد مجذّر را به قتل رسانده است . عويم او را جلوى در مسجد برد و گردن زد . « 2 »\r\n( 2 ) در اينجا نقل نشده است كه آن حضرت صلّى اللّه عليه و آله براى حارث بن سويد يا برادرش جلاس ، ديهء كشته شدن پدرشان در جاهليت را از مجذّر بن زياد گرفته باشد . الا اينكه واقدى در مورد جلاس بن سويد گفته است كه او نيازمند بود و از زمان جاهليت ديه‌اى را از بعضى از افراد طلبكار بود . پس از آنكه رسول خدا صلّى اللّه عليه و آله وارد مدينه شد ، آن را براى او گرفت و او بىنياز شد . « 3 » و باز در جريان جنگ تبوك گفته است : جلاس ، فقير بود و رسول اكرم صلّى اللّه عليه و آله اموالى از صدقات را به خاطر نيازش به او بخشيد . « 4 »\r\nو شايد كه به خاطر نيازمندىاش با بيوهء سعد يا سعيد ازدواج كرد و عمير بن سعد از وى باقى مانده بود كه در خانهء جلاس بن سويد بزرگ شد . « 5 »\r\n( 3 ) در بستن پرچم‌ها و علم‌ها گفته شد كه آن حضرت صلّى اللّه عليه و آله دستور داد تا كسانى از أوس و خزرج كه قرآن بيشترى حفظ هستند ، پرچم‌ها و علم‌ها را بردارند . در اين ميان ابو زيد قيس بن سكن أوسى پرچم بنى عمرو بن عوف را حمل مىكرد . وديعة بن ثابت كه از بنى عمرو بن عوف بود در اين باره گفت : چه شده\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 2 ، ص 167 و ج 3 ، ص 94 .\r\n( 2 ) . مغازى واقدى ، ج 1 ، ص 305 ؛ اين حادثه در اخبار مربوط به جنگ احد نقل شد .\r\n( 3 ) . مغازى واقدى ، ج 2 ، ص 1004 و 1068 .\r\n( 4 ) . همان ، ج 2 ، ص 1005 .\r\n( 5 ) . سيرهء ابن اسحاق ، ج 2 ، ص 166 و مغازى واقدى ، ج 2 ، ص 1005 .\r\n","page_name":" 370 ","page_number":370},
  {"content":"\r\n\r\nاست كه مىبينم اين كسانى كه گرسنه‌تر و ترسوتر و دروغگوتر از ما بوده‌اند ، حافظ قرآن شده و پرچمدار ما گشته‌اند ؟ ! « 1 »\r\nجلاس بن سويد با تمسخر گفت : آخر اين‌ها بزرگان و اشراف و صاحبان فضل ما هستند ! به خدا قسم كه اگر محمد راستگو باشد ، ما از الاغ كمتريم « 2 » !\r\n( 1 ) ربيبهء جلاس ( پسر همسرش ) ، عمير بن سعد گفت : اى جلاس ، به خدا قسم كه تو محبوب‌ترين مردم نزد من هستى كه از هيچ كمكى به من دريغ نورزيدى و بسيار بر من سخت است كه به مشكلى گرفتار شوى ؛ ولى حرف زدى كه اگر آن را افشا كنم ، تو را رسوا و مفتضح مىكند و اگر آن را پنهان و مخفى نگاه دارم ، دين من هلاك مىشود و به واقع كه يكى از آنها براى من راحت‌تر از ديگرى است ! آنگاه نزد رسول خدا صلّى اللّه عليه و آله رفت و آنچه را جلاس گفته بود ، براى او بازگو كرد . « 3 »\r\nآن حضرت صلّى اللّه عليه و آله به عمار بن ياسر گفت : پيش اين قوم برو كه با اين سخنان ، خود را مستحق آتش جهنم كردند . عمار رفت و پرسيد : چه گفتيد ؟ گفتند : چيزى نگفتيم ، فقط در حد شوخى حرف‌هايى زديم . « 4 »\r\n( 2 ) در روايت ابى جارود از امام باقر عليه السّلام آمده است : اين‌ها افراد مؤمن و صادقى بودند كه دچار شك و ترديد و نفاق شدند . آنها چهار نفر بودند كه يكى از آنها مخشى بن حمير أشجعى بود كه اعتراف و توبه كرد . او پيش پيامبر صلّى اللّه عليه و آله رفت و عرض كرد : اى رسول خدا ، اسمم مرا هلاك كرده است ! پس رسول خدا صلّى اللّه عليه و آله او را عبد اللّه بن عبد الرحمن ناميد . آنگاه او دست به دعا برداشت و گفت : خدايا مرا در جايى شهيد كن كه هيچ كس نداند من كجا هستم ! « 5 »\r\nو وديعة بن ثابت أوسى براى عذرخواهى نزد پيامبر اكرم صلّى اللّه عليه و آله آمد ، در حالى كه آن حضرت صلّى اللّه عليه و آله سوار ناقه‌اش شده بود . او كمربند ناقه را گرفته بود و با سرعت در كنار ناقه حركت مىكرد و مىگفت : اى رسول خدا ، ما شوخى و مزاح مىكرديم ؛ امّا آن حضرت صلّى اللّه عليه و آله توجهى به او نكرد . « 6 »\r\n( 3 )\r\n\r\nمنزلگاه حجر در مدائن صالح عليه السّلام\r\nنقل كرديم كه راهنماى آن حضرت صلّى اللّه عليه و آله علقمة بن فغواء خزاعى بود . از اخبار چنين برداشت مىشود كه\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 1003 ، 1066 و 1067 .\r\n( 2 ) . همان ، ج 2 ، ص 1004 .\r\n( 3 ) . سيرهء ابن اسحاق ، ج 2 ، ص 166 .\r\n( 4 ) . خداوند بعدا در اين مورد نازل فرمود :  « وَ لَئِنْ سَأَلْتَهُمْ لَيَقُولُنَّ إِنَّما كُنَّا نَخُوضُ وَ نَلْعَبُ . . . »  ، توبه ( 9 ) ، 65 .\r\n( 5 ) . بنا به نقل تفسير قمى ، ج 1 ، ص 301 او در جنگ يمامه شهيد شد و كسى نمىدانست كه جنازهء او كجا است !\r\n( 6 ) . مغازى واقدى ، ج 2 ، ص 1004 .\r\n","page_name":" 371 ","page_number":371},
  {"content":"\r\n\r\nمنزلگاه حجر ، مدائن صالح ، ششمين منزلگاه بوده است كه ششمين مسجد در مسير مدينه به تبوك در آن ساخته شده است ، و گفتيم كه آن حضرت صلّى اللّه عليه و آله نماز ظهر و عصر را با هم جمع مىكرد و اين كار را تا بازگشت از تبوك ادامه داد و چون در فصل بسيار گرمى بودند ، عصرها ديرتر از منزلگاه حركت مىكرد تا هوا كمى خنك شود . « 1 »\r\n( 1 ) با اين حال مىبينيم كه واقدى از ابى حميد ساعدى روايت كرده است كه آنها شب را در منزلگاه حجر بيتوته كردند . « 2 » و ابن اسحاق با سند خود از عباس بن سهل بن سعد ساعدى از پدرش روايت كرده است :\r\nآنان در حجر اطراق كردند و از چاه آب آن استفاده كردند . « 3 » و واقدى از ابو هريره روايت كرده است : آنها از چاه حجر استفاده كردند و با آن ، آرد خمير كردند تا اينكه منادى رسول خدا صلّى اللّه عليه و آله اعلام كرد : از آب اين چاه نياشاميد و با آن وضو نگيريد ! و از سهل بن سعد روايت شده است : او با آب ، مقدارى آرد خمير كرد و به دنبال جمع‌آورى هيزم رفت كه منادى اعلام كرد : رسول خدا صلّى اللّه عليه و آله دستور داده است كه از آب چاه قوم ثمود استفاده نكنيد ! عرض كردند : اى رسول خدا ، با آن آرد خمير كرده‌ايم ! فرمود : آن را به شتران بخورانيد ! پس مردم آب‌هايى را كه در ظرف‌هايشان ذخيره كرده بودند ، بر زمين ريختند . و لكن او در جاى ديگر مىگويد : به سوى چاه قوم صالح پيش رفتيم و از آن آب برداشتيم و هنگام غروب برگشتيم .\r\n( 2 ) پيامبر اكرم صلّى اللّه عليه و آله در آنجا فرمود : از پيامبرتان معجزه درخواست نكنيد ، زيرا قوم صالح از پيامبرشان درخواست نشانه و معجزه كردند تا از شكاف اين كوه ناقه‌اى ظاهر شد كه از شير آن مىآشاميدند و ناقه از آب چشمه مىآشاميد تا اينكه آن را پى كردند و كشتند . پس از آن سه روز مهلت داده شدند و سپس صيحهء آسمانى آنها را فراگرفت و به دنبال آن هيچ كدام از آنها نبود ، مگر اينكه هلاك شد . « 4 » و همانا وعدهء خدا تخلف‌ناپذير است . و امشب باد شديدى وزيدن خواهد گرفت . هيچ كدام به تنهايى به جايى نرود و همه ، شترهاى خود را ببندند . « 5 »\r\n( 3 ) تمام لشكريان به سفارش پيامبر صلّى اللّه عليه و آله عمل كردند ، مگر دو نفر از بنى ساعده ، كه يكى به تنهايى براى قضاى حاجت بيرون رفت و در همان جا افتاد و ديوانه شد و ديگرى به تنهايى به دنبال شترش رفت كه باد او را به ميان دو كوه قبيلهء طىّ : أجا و سلمى پرتاب كرد كه منزلگاه حجر در نزديكى آنجا قرار داشت . « 6 »\r\n\r\n\r\n","description":"","footnote":"\r\n( 1 ) . همان ، ج 2 ، ص 999 .\r\n( 2 ) . همان ، ج 2 ، ص 1006 .\r\n( 3 ) . سيرهء ابن اسحاق ، ج 4 ، ص 164 .\r\n( 4 ) . مغازى واقدى ، ج 2 ، ص 1006 - 1007 .\r\n( 5 ) . همان ، ج 2 ، ص 1006 .\r\n( 6 ) . سيرهء ابن اسحاق ، ج 4 ، ص 165 ، با سند خود از عباس بن سهل ساعدى و واقدى از ابو حميد ساعدى روايت كرده است كه -\r\n","page_name":" 372 ","page_number":372},
  {"content":"\r\n\r\nرسول خدا صلّى اللّه عليه و آله لشكريان را از ورود به خانه‌هاى قوم ثمود در مدائن صالح ممانعت نكرد ، بلكه آنها را تشويق كرد كه با ديدهء عبرت‌بين و با خوف از مبتلا شدن به بلايى كه قوم ثمود بدان گرفتار شدند ، به بازديد از خانه‌ها بپردازند . و بنا بر آنچه ابن هشام از زهرى « 1 » و واقدى از سهل بن سعد ساعدى و از ابى سعيد خدرى روايت كرده‌اند ، آن حضرت كراهت داشت كه لشكريانش چيزى از خانه‌هاى قوم ثمود بردارند و دستور داد كه اگر چيزى برداشته‌اند ، آن را بيندازند . « 2 »\r\n( 1 )\r\n\r\nمستجاب شدن دعاى پيامبر صلّى اللّه عليه و آله\r\nواقدى با سند خود از ابى سعيد خدرى روايت كرده است : پس از طلوع صبح ، رسول خدا صلّى اللّه عليه و آله دستور حركت داد در حالى كه ذخيرهء آب لشكريان به اتمام رسيده بود . عده‌اى پيش آن حضرت صلّى اللّه عليه و آله آمدند و از تشنگى شكايت نمودند « 3 » و عرض كردند : اى پيامبر خدا ، اگر به درگاه خدا دعا كنى ، سيراب نمىشويم ؟ فرمود : چرا ، اگر دعا كنم ، سيراب مىشويم . عرض كردند : پس از خدا درخواست كنيد كه ما را سيراب گرداند . « 4 »\r\n( 2 ) و از عبد اللّه بن ابى حدرد روايت كرده است : ديدم كه رسول خدا صلّى اللّه عليه و آله رو به قبله ايستاد و مشغول دعا كردن بود كه ابرها از هر سو پيش آمدند و متراكم شدند و باران شروع به باريدن كرد ! گويى هنوز صداى تكبير رسول خدا صلّى اللّه عليه و آله در زير باران را مىشنوم . سپس باران قطع شد در حالى كه در گودال‌هاى زمين باران پر شده بود و در بعضى از آنها آب جارى بود . مردم همگى سيراب شدند و آب برداشتند و شنيدم كه رسول خدا مىفرمايد : شهادت مىدهم كه من رسول خدا هستم .\r\nاو در ادامه گفت : من به يكى از منافقين ( أوس بن قيظى يا زيد بن لصيت قينقاعى ) گفتم : واى بر تو ! آيا بعد از مشاهدهء اين معجزه ، چيز ديگرى مىخواهى ؟ ! گفت : اين ابرى بود كه از اينجا مىگذشت !\r\n( 3 ) سپس با سند خود از محمود بن لبيد ، از زيد بن ثابت روايت كرده است : پس از آنكه لشكريان در غزوهء تبوك با مشكل بىآبى مواجه شدند ، رسول خدا صلّى اللّه عليه و آله دعا كرد و خداوند ابرى را فرستاد كه بر\r\n\r\n\r\n","description":"","footnote":"\r\nرسول خدا صلّى اللّه عليه و آله براى اولى دعا كرد و شفا يافت و دومى مفقود شد تا پس از مدتى عده‌اى از افراد قبيلهء طى او را به مدينه آوردند . ابن اسحاق متذكر شده است كه راوى اسم اين دو نفر از انصار را مىدانست ، لكن از نام بردن آنها خوددارى كرد ، زيرا بر خلاف دستور رسول خدا صلّى اللّه عليه و آله عمل كرده بودند ! و مجلسى در بحار الانوار ، ج 21 ، ص 249 به نقل از المنتقى خبر آن دو را ذكر كرده است .\r\n( 1 ) . سيرهء ابن هشام ، ج 4 ، ص 165 .\r\n( 2 ) . مغازى واقدى ، ج 2 ، ص 1008 .\r\n( 3 ) . همان ، ج 2 ، ص 1008 .\r\n( 4 ) . الخرائج و الجرائح ، ج 1 ، ص 98 ، ح 160 .\r\n","page_name":" 373 ","page_number":373},
  {"content":"\r\n\r\nلشكريان باريد و آنها سيراب شدند . پس از آن ما به ( سعد بن زراره يا قيس بن فهر ) گفتيم : واى بر تو ، آيا بعد از اين ، معجزهء ديگرى مىخواهى ؟ گفت : اين ابرى گذرا بود ! « 1 »\r\n( 1 ) و ابن اسحاق با سند خود از محمود بن لبيد روايت كرده است : عده‌اى از افراد قبيله‌ام ، از مرد منافقى صحبت مىكردند كه همراه رسول خدا صلّى اللّه عليه و آله در غزوهء تبوك شركت كرده بود . پس از منزلگاه حجر كه لشكريان با كمبود آب مواجه شدند ، رسول خدا صلّى اللّه عليه و آله دعا كرد و خداوند ابرى را فرستاد كه باريد و لشكريان را سيراب كرد . رو به اين منافق كرديم و گفتيم : واى بر تو ! آيا بعد از اين ، معجزهء ديگرى مىخواهى ؟ گفت : اين ابرى گذرا بود ! و اسم اين شخص را ذكر نكرد !\r\nراوى مىگويد : از محمود بن لبيد پرسيدم : آيا مردم ، اهل نفاق را مىشناختند ؟ پاسخ داد : آرى به خدا ، هر كس مىدانست كه چه كسى در ميان پدر و برادر و عمو و عشيره‌اش اهل نفاق است ، امّا آن را مخفى مىداشتند . « 2 » حتى بعضى از منافقان در كنار دره‌اى ايستاده بودند و به همديگر مىگفتند : از ابرى گذرا سيراب شديم ! رسول خدا صلّى اللّه عليه و آله از اين سخن آنها آگاه شد و به اطرافيانش فرمود : آيا نمىبينيد چه مىگويند ؟ ! خالد بن وليد در آنجا ايستاده بود و عرض كرد : آيا گردن آنها را بزنم ؟ ! فرمود : نه ، آنها اين گونه مىگويند ، اما مىدانند كه خدا اين باران را براى ما فرستاد . « 3 »\r\n( 2 )\r\n\r\nگم شدن ناقه و بروز نفاق\r\nدر خبرى از ابى حميد ساعدى نقل شد كه گفت : هنگام مغرب به حجر رسيديم و در خبر سهل بن ساعدى آمد : پس از مغرب بازگشتيم و در خبر خدرى آمد : پس از طلوع صبح حركت كرد و لشكريان ، با خود آب نداشتند . اين‌ها مىرساند كه آن حضرت صلّى اللّه عليه و آله آن شب را در منزلگاه حجر اطراق كرده است ، لكن چنين به نظر مىرسد كه آن روز را تا مغرب به حركت ادامه داده است ؛ زيرا واقدى با سند خود از محمود بن لبيد مىنويسد : سپس حركت كرد تا در منزلگاهى شب را به صبح رسانيد و ناقهء قصوا در آنجا گم شد .\r\n( 3 ) يكى از يهوديان بنى قينقاع به نام زيد بن لصيت مسلمان شده بود ، اما خباثت يهوديان و حيله‌گرى و نفاق در درونش نهفته بود . او همراه عمارة بن حزم كه از افراد پيمان عقبه و از بدريون بود و برادرش عمرو بن حزم و ديگران در غزوهء تبوك شركت كرده بود . هنگامى كه ناقهء رسول خدا صلّى اللّه عليه و آله گم شد ، عماره پيش پيامبر اكرم صلّى اللّه عليه و آله بود . زيد بن لصيت كه هم‌بار و رفيق عماره بود ، گفت : آيا محمد گمان مىكند ، فرستادهء خدا است و شما را از اخبار آسمان‌ها باخبر مىكند ، در حالى كه از شتر گمشده‌اش خبر ندارد ؟ ! « 4 »\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 1009 ؛ مجلسى آن را در بحار الانوار ، ج 21 ، ص 25 از المنتقى روايت كرده است .\r\n( 2 ) . سيرهء ابن اسحاق ، ج 4 ، ص 166 .\r\n( 3 ) . الخرائج و الجرائح ، ج 1 ، ص 98 ، ح 160 .\r\n( 4 ) . مغازى واقدى ، ج 2 ، ص 1009 - 1010 .\r\n","page_name":" 374 ","page_number":374},
  {"content":"\r\n\r\n( 1 ) اين مطلب را قطب راوندى از امام صادق عليه السّلام چنين روايت كرده است : منافقان گفتند : با ما دربارهء غيب صحبت مىكند و حال آن كه مكان ناقهء گمشده‌اش را نمىداند ؟ ! پس از آن جبرئيل بر حضرت صلّى اللّه عليه و آله نازل شد و از گفته‌هاى ايشان او را مطلع گردانيد و گفت كه ناقهء تو در فلان جا است و افسارش به درختچه‌اى گير كرده است . « 1 »\r\nپس آن حضرت صلّى اللّه عليه و آله در حالى كه عماره هم پيشش بود ، فرمود : مردى گفته است : اين محمد گمان مىكند كه فرستادهء خداست و شما را از اخبار آسمانى باخبر مىكند ، در حالى كه نمىداند ناقهء گمشده‌اش كجا است ؟ به خدا قسم كه من چيزى نمىدانم ، مگر آنچه را كه خدا به من تعليم داده است . و هرآينه مرا از محل ناقه‌ام آگاه كرده است . او در همين دشت و در فلان دره است .\r\n( 2 ) عمارة بن حزم پيش راحله و بار و اثاثيه‌اش بازگشت و به رفقايش گفت : به خدا عجيب است . همين چند لحظه پيش رسول خدا صلّى اللّه عليه و آله به ما خبر داد كه شخصى درباره‌اش به شك و ترديد سخن گفته و خدا او را از آن سخن باخبر ساخته است . آن مرد گفته است كه . . . پس از نقل جريان ، يكى از همراهانش ( يا برادرش عمير ) گفت : به خدا قسم كه زيد بن لصيت اين حرف‌ها را قبل از آنكه تو بيايى زده است ! عماره به سوى زيد رفت و در حالى كه به پشت گردنش مىزد ، مىگفت : از گروه من خارج شو ، اى دشمن خدا .\r\nآنگاه فرياد : اى بندگان خدا ، در گروه من امر بزرگى رخ داده است و من آن را نمىفهمم ! « 2 »\r\n( 3 ) پس از آن منادى رسول اللّه صلّى اللّه عليه و آله مردم را براى نماز جماعت دسته جمعى دعوت كرد . پس از اجتماع مردم ، آن حضرت صلّى اللّه عليه و آله ضمن ايراد خطبه‌اى فرمود : « اى مردم ، ناقهء من در فلان جا است . به سويش برويد و آن را بياوريد . » « 3 » حارث بن خذمهء أشهلى رفت و آن را همان گونه كه رسول خدا صلّى اللّه عليه و آله توصيف كرده بود ، يافت در حالى كه افسارش به درختچه‌اى گير كرده بود !\r\nپس از اين جريان زيد بن لصيت گفت : تا حال در رسالت محمد صلّى اللّه عليه و آله شك و ترديد داشتم و الان صاحب بصيرت گشتم و گويى كه من تا امروز اسلام نياورده بودم و حال شهادت مىدهم كه او ، رسول خدا است ؛ اما خارجة بن زيد بن ثابت مىگفت : او همچنان مسلمان رذل و بىايمانى بود تا از دنيا رفت . « 4 »\r\n\r\n\r\n","description":"","footnote":"\r\n( 1 ) . قصص الانبياء ، ص 308 ، ح 380 ؛ اعلام الورى ، ج 1 ، ص 93 بدون اسناد و همچنين در الخرائج و الجرائح ، ج 1 ، ص 30 ، ح 25 و ص 108 ، ح 178 و ص 121 ، ح 197 و در بحار الانوار ، ج 18 ، ص 109 به نقل از سه منبع سابق و در ج 21 ، ص 250 به نقل از المنتقى .\r\n( 2 ) . سيرهء ابن اسحاق ، ج 4 ، ص 166 - 167 با سند وى از محمود بن لبيد .\r\n( 3 ) . قصص الانبياء ، ص 308 ، ح 380 به نقل از امام صادق عليه السّلام .\r\n( 4 ) . مغازى واقدى ، ج 2 ، ص 1010 . در اينجا واقدى به صورت منحصر به فرد ، از عقبة بن عامر خبرى را در مورد در خواب ماندن بلال و رسول خدا صلّى اللّه عليه و آله تا طلوع خورشيد و قضا شدن نماز صبح نقل مىكند كه اين حادثه در منزلگاه قبل از تبوك رخ داده است -\r\n","page_name":" 375 ","page_number":375},
  {"content":"\r\n\r\n( 1 )\r\n\r\nقبل از تبوك\r\nواقدى از مغيرة بن شعبه نقل مىكند : بعد از منزلگاه حجر و قبل از تبوك ، شبى را به استراحت پرداختيم و بعد از طلوع فجر برخاستيم . رسول خدا صلّى اللّه عليه و آله براى قضاى حاجت خارج شد و من با مقدارى آب به دنبال او حركت كردم . پس از آن من آب ريختم و او صورتش را شست . او جبه‌اى رومى بر تن داشت كه آستين‌هاى آن تنگ بود . او خواست كه دستهايش را از آستين خارج كند تا آنها را بشويد ؛ اما آستين‌ها تنگ بودند ، براى همين دستهايش را از زير جبه خارج كرد و آن‌ها را شست « 1 » و سرش را مسح كشيد . من خم شدم تا خفّ [ نوعى كفش 
  ] او را در بياورم ؛ اما فرمود : نمىخواهد ، من آن‌ها در حالى كه پاك بوده‌اند « 2 » پوشيده‌ام و سپس ديدم كه از روى كشف‌هاى خفّ مسح پاها را كشيد . « 3 »\r\n( 2 )\r\n\r\nدر تبوك\r\nپيامبر اكرم صلّى اللّه عليه و آله در روز سه‌شنبه از ماه شعبان « 4 » به تبوك رسيد . سفر آن حضرت صلّى اللّه عليه و آله تا تبوك بيست شبانه\r\n\r\n\r\n","description":"","footnote":"\r\n- ( ج 2 ، ص 1015 ) . و اين در حالى است كه خبر مربوط به اين حادثه بعد از غزوهء خيبر نقل شد و همچنين واقدى در ج 2 ، ص 1016 مىگويد كه آن حضرت صلّى اللّه عليه و آله پس از رسيدن به تبوك ، خطبه‌اى ايراد فرمود ، در حالى كه خبر مربوط به خطبه گذشت .\r\n( 1 ) . همان ، ج 2 ، ص 1011 .\r\n( 2 ) . چنان كه در صحيح نجارى و مسلم و مسند احمد آمده است .\r\n( 3 ) . چنان كه در سنن ابى داود و ترمذى و مسند احمد آمده است . و در خبر ديگرى در سنن ابى داود و ترمذى از ابن شعبه ، اين حديث نقل شده كه در آن نعلين و جوراب را هم اضافه كرده است . دو شيخ بزرگ ، احمد و ابو داود ، مسح آن حضرت صلّى اللّه عليه و آله بر خفّ را از جرير بن عبد اللّه بجلى روايت كرده‌اند . و ترمذى ، نسايى ، احمد و شافعى از صفوان بن عسّال روايت كرده‌اند : رسول خدا صلّى اللّه عليه و آله فرمود كه اگر يك شبانه روز در جايى اقامت كرديم يا سه شبانه روز در سفر بوديم ، بر خف‌ّهاى خود كه طاهر بوده‌اند و پوشيده‌ايم ، مسح بكشيم و آنها را در نياوريم ، مگر براى غسل جنابت ، و مسح بر جوراب را ابو داود از أنس بن مالك و ابى امامه و ابن عباس و براء بن عازب و سهل بن سعد و عبد اللّه بن مسعود و عمرو بن حريث و عمر بن خطاب و على بن أبي طالب روايت كرده است ، چنان كه در التقويم القطرى ، سال 1418 هجرى قمرى ، ص 148 - 149 آمده است .\r\nو در تفسير عياشى ، ج 1 ، ص 297 از ابى بكر بن حزم آمده است : مردى داشت وضو مىگرفت و على عليه السّلام او را نگاه مىكرد . او بر روى كفش خفّ مسح كشيد و وارد مسجد النبى شد و به نماز ايستاد و به سجده رفت . على عليه السّلام آمد و به او نزديك شد و فرمود :\r\nواى بر تو ، بدون وضو به نماز مىايستى ؟ ! گفت : عمر بن خطاب به من گفته است كه بر روى كفش‌هاى خفّ مسح بكشم .\r\nعلى عليه السّلام دست او را گرفت و پيش عمر برد و با صداى بلند فرمود : ببين كه اين مرد چه چيزى از تو روايت مىكند ! عمر گفت :\r\nدرست است ، من به او چنين گفته‌ام ، زيرا رسول خدا صلّى اللّه عليه و آله همين طور پاهايش را مسح مىكشيد . على عليه السّلام پرسيد : قبل از نزول سورهء مائده يا بعد از آن ؟ عمر گفت : نمىدانم ! على عليه السّلام فرمود : پس چرا فتوا مىدهى ، در حالى كه نمىدانى ؟ همان كتاب خدا ، مسح بر خفين را كنار گذاشته است .\r\nپس مسح آن حضرت صلّى اللّه عليه و آله بر خف در تبوك ، قبل از نزول سورهء مائده و آيهء وضو و مسح بر پاها بوده است ؛ بنابراين مسح بر خف در سورهء مائده منسوخ شده است .\r\n( 4 ) . تاريخ يعقوبى ، ج 2 ، ص 68 و اعلام الورى ، ج 1 ، ص 244 . پس اگر خروج آن حضرت در 25 رجب بوده و 20 روز در مسير بوده است ، در نيمهء ماه شعبان به تبوك رسيده است .\r\n","page_name":" 376 ","page_number":376},
  {"content":"\r\n\r\nروز طول كشيد « 1 » . او در تبوك به مدت بيست شب باقى ماند و نمازها را شكسته مىخواند « 2 » . در آن ايام هرقل در شهر حمص بود . اقامت آن حضرت در تبوك در نيمهء دوم شعبان و مقدارى از ماه رمضان بود . « 3 »\r\n( 1 ) گفته‌اند كه وقتى رسول خدا صلّى اللّه عليه و آله به تبوك رسيد ، سنگى را به سوى قبله گذاشت و سنگ‌هايى را در امتداد قبله پشت سر آن گذاشت تا جهت قبله مشخص شد و نماز ظهر را با مردم « 4 » به صورت دو ركعتى به جاى آورد . « 5 » آن حضرت صلّى اللّه عليه و آله نماز ظهر را به تأخير مىانداخت تا هوا كمى سردتر شود و نماز عصر را كمى جلوتر مىانداخت و در طول اقامت در تبوك هر دو را با هم مىخواند « 6 » .\r\nدر اين سفر روزى موقع غذا فرارسيد . شش نفر از اصحاب آن حضرت صلّى اللّه عليه و آله در كنارش نشسته بودند كه مردى از بنى سعد بن هزيم پيش وى آمد و با صداى بلند گفت : اى رسول خدا ، أشهد أن لا إله الله و اشهد انّ محمدا رسول اللّه . پيامبر صلّى اللّه عليه و آله فرمود : چشمانت روشن ، بنشين . سپس فرمود : اى بلال ما را اطعام كن .\r\n( 2 ) آن مرد نقل كرده است : بلال سفره‌اى را باز كرد و كيسه‌اى از پوست دباغى شده را پيش آن حضرت صلّى اللّه عليه و آله نهاد . او دستش را داخل كيسه كرد و چند مشت خرما كه با آرد و روغن مخلوط شده بود ، در سفره نهاد . سپس فرمود : بفرماييد بخوريد . غذا آن قدر كم بود كه به تنهايى مىتوانستم تمام آن را بخورم ، امّا همهء ما با هم خورديم تا سير شديم ! سپس عرض كردم : اى پيامبر خدا ، من اين مقدار غذا را به تنهايى مىخورم ! فرمود : كافر با هفت معده مىخورد ! و مؤمن با يك معده مىخورد !\r\nآن مرد در ادامه گفت : فرداى آن روز دوباره به هنگام غذا پيش آن حضرت صلّى اللّه عليه و آله رفتم تا با ديدن اين كرامات بر يقينم افزوده شود . دور آن حضرت صلّى اللّه عليه و آله ده نفر نشسته بودند كه وى به بلال فرمود : اى بلال ، ما را اطعام كن . او كيسه‌اى آورد كه در آن خرما بود . بلال چندين مشت خرما از آن خارج كرد و پيش ما نهاد ، امّا پيامبر اكرم صلّى اللّه عليه و آله فرمود : تمام آن را بريز و گمان نكن كه خداوند بخل مىورزد ! او تمام كيسه را خالى كرد كه دو مدّ طعام بيشتر نبود ! پيامبر صلّى اللّه عليه و آله دستش را بر خرماها گذاشت و فرمود : با نام خدا شروع كنيد و بخوريد . همگى از آن خورديم تا من سير شدم و ديگر نتوانستم بخورم ! ولى با اين حال ، خرمايى كه بلال آورده بود ، دست نخورده بر سفره باقى بود و گويى حتى يك دانه از آن را نخورده‌ايم !\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 1061 .\r\n( 2 ) . همان ، ج 2 ، ص 1015 ، ابن اسحاق در سيره ، ج 4 ، ص 170 گفته است كه ده شب و خورده‌اى طول كشيد ، و مسعودى در التنبيه و الاشراف ، ص 235 اين دو قول و شكسته بودن نماز را با هم جمع كرده است . و در بحار الانوار ، ج 21 ، ص 251 ، از المنتقى روايت كرده است : آن حضرت عليه السّلام دو ماه در تبوك اقامت كرد ! و اين در حالى است كه بيشترين مدت را واقدى به مقدار بيست روز نقل كرده است .\r\n( 3 ) . اعلام الورى ، ج 1 ، ص 244 .\r\n( 4 ) . مغازى واقدى ، ج 2 ، ص 1021 .\r\n( 5 ) . همان ، ج 2 ، ص 1015 .\r\n( 6 ) . همان ، ج 2 ، ص 999 .\r\n","page_name":" 377 ","page_number":377},
  {"content":"\r\n\r\n( 1 ) آن مرد گفت : فرداى آن روز دوباره هنگام غذا پيش آن حضرت صلّى اللّه عليه و آله رفتم كه ده نفر يا بيشتر در كنارش بودند . او فرمود : اى بلال ما را اطعام كن . او كيسه‌اى خرما آورد و آن را در جمع ما بر سفره‌اى خالى كرد . پيامبر صلّى اللّه عليه و آله دستش را بر خرما گذاشت و فرمود : با نام خدا بخوريد . همگى خورديم و سير شديم و بلال به همان اندازه‌اى كه خرما آورده بود ، برداشت و به كيسه برگردانيد . « 1 »\r\nوى مىنويسد : هرقل چيزهايى از علائم و صفات پيامبر اكرم صلّى اللّه عليه و آله را شنيده بود . براى همين مردى از غسانىها كه از عرب‌هاى شام بودند را فرستاد تا جستجو كند : آيا او صدقه را مىپذيرد ؟ و آيا در چشمانش سرخى ديده مىشود ؟ و آيا بين كتف‌هايش مهر نبوت ديده مىشود ؟ آن مرد جستجو كرد و ديد كه صدقه را قبول نمىكند و در چشمهايش سرخى و بين كتف‌هايش مهر نبوّت ديده مىشود . او مقدارى بررسى كرد و سپس پيش هرقل ( در حمص ) بازگشت و آنچه را ديده و شنيده بود ، براى او نقل كرد . هرقل به قومش پيشنهاد كرد كه پيامبر صلّى اللّه عليه و آله را تصديق كنند ، اما آنها امتناع ورزيدند ، به گونه‌اى كه هرقل ترسيد ، پادشاهىاش را از دست بدهد و از اين رو او هم از تصديق پيامبر خوددارى ورزيد .\r\nپس از مدتى معلوم شد كه خبر نزديك شدن هرقل به حجاز و فرستادن لشكرهايى به سوى مسلمانان ، دروغ و شايعه بوده است . « 2 »\r\n( 2 ) آن حضرت صلّى اللّه عليه و آله در اين سفر بسيار شب‌زنده‌دارى مىكرد و در كنار بيرون خيمه‌اش نماز به جاى مىآورد و عده‌اى از مسلمانان برمىخاستند و از او حفاظت مىكردند ، شبى پيش اين نگهبانان آمد و فرمود : به من پنج چيز عطا شده است كه به كسى قبل از من عطا نشده است :\r\n1 . من به سوى تمام مردم فرستاده شده‌ام ، در حالى كه پيامبر به سوى قومش فرستاده مىشود .\r\n2 و 3 . زمين براى من مسجد و طهور قرار داده شده است . هر جا كه بخواهم تيمم مىكنم و نماز مىخوانم ، در حالى كه قبل از من جز در كنيسه‌ها و كليساها نماز نمىخواندند .\r\n4 . غنائم براى من حلال شمرده مىشود و از آن مىخورم ، در حالى كه پيامبران قبل از من ، آن را حرام مىدانستند .\r\n5 . و پنجمى چه مىدانيد كه چيست ؟ او همان است ! او همان است ! به من گفته شد كه آن را بخواه . زيرا هر پيامبرى آن را درخواست كرده است . و آن براى شما و هر كسى است كه شهادت بدهد : لا إله الا اللّه « 3 » .\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 1017 - 1018 و آنچه كه در اعلام الورى ، ج 1 ، ص 81 و در الخرائج و الجرائح ، ج 1 ، 28 و از آن دو در بحار الانوار آمده است به همين قول واقدى برمىگردد .\r\n( 2 ) . مغازى واقدى ، ج 2 ، ص 1018 - 1019 و مجلسى آن در بحار الانوار ، ج 21 ، ص 251 از المنتقى نقل كرده است .\r\n( 3 ) . مغازى واقدى ، ج 2 ، ص 1021 - 1022 و آنچه كه در الخصال ، ج 1 ، ص 201 ، ح 14 و ص 292 ، ح 56 آمده است ، به همين قول واقدى برمىگردد .\r\n","page_name":" 378 ","page_number":378},
  {"content":"\r\n\r\nو فرمود : هر كس شهادت بدهد كه : لا إله الا اللّه وحده لا شريك له ، خداوند او را بر آتش حرام مىگرداند . « 1 »\r\n( 1 )\r\n\r\nخير و بركت اسب\r\nدر تبوك ، آن حضرت صلّى اللّه عليه و آله پيش اسبش به نام ظرب رفت و پارچه‌اى بر او انداخت و با رداى خود بر پشتش دست مىكشيد ! به آن حضرت صلّى اللّه عليه و آله گفته شد : يا رسول اللّه ، آيا با لباس خود بر پشت اسب مىكشى ؟ ! فرمود : بله ، من ديشب را خوابيدم ، در حالى كه ملائكه از من ناراحت بودند كه چرا به پشت اسبم دست نكشيده‌ام ! و جبرئيل به من خبر داد كه هر كار نيكى كه دربارهء اسب انجام دهم ، براى من حسنه نوشته مىشود و يك سيئه از من ساقط مىشود ؟ و هر مسلمانى كه اسبى را در راه جهاد در راه خدا ببرد و خوب به او رسيدگى كند تا اسب قوّت داشته باشد ، خداوند در مقابل هر دانه‌اى كه به اين اسب مىدهد ، حسنه‌اى براى او مىنويسد و در مقابل گناهى را از او برمىدارد !\r\nاز آن حضرت صلّى اللّه عليه و آله سؤال شد : كدام يك از اسب‌ها بهتر است ؟ فرمود : ادهم ، ارثم ، أقرح ، محجّل الثلاث و مطلق اليمين « 2 » پس اگر ادهم نبود ، اسب سرخى كه اين صفات را داشته باشد ، بهترين است .\r\n( 2 ) آن حضرت صلّى اللّه عليه و آله فرمود : در پيشانى اسب ، تا روز قيامت خير و بركت نوشته شده است . از نسل آن محافظت كنيد و با شيههء آن مشركان را در رعب و وحشت بيندازيد . يال آن نشانهء خوبى آن است و دم بلند ، بدىها را از او دفع مىكند . قسم به آنكه جانم در دست او است ، روز قيامت شهداء در حالى كه شمشيرهايشان را بر دوش كشيده‌اند ، پيش مىآيند و از جلوى هيچ پيامبرى نمىگذرند ، مگر اينكه جاى خود را به ايشان مىدهد تا اينكه به ابراهيم خليل الرحمن مىرسند و او جاى خود را به ايشان مىدهد و آنان بر منبرهايى از نور مىنشينند و مردم به همديگر مىگويند : اينان خون خود را در راه پروردگار عالميان تقديم كردند ! و در همين حال هستند تا خداوند متعال بين بندگانش داورى كند « 3 » .\r\n( 3 ) و هرآينه زنان مجاهدين براى كسانى كه در جهاد شركت نكرده‌اند ، همانند مادرانشان بر ايشان حرام است و اگر يكى از قاعدين نسبت به همسر يكى از مجاهدين خيانت كند ، روز قيامت نگه داشته مىشود و به مجاهد گفته مىشود : اين مرد در مورد خانواده‌ات به تو خيانت كرده است ! هرچه از ثواب‌هايش را كه\r\n\r\n\r\n","description":"","footnote":"\r\n( 1 ) . همان ، ج 2 ، ص 1015 .\r\n( 2 ) . ادهم به معناى اسب بسيار سرخى است كه رنگش به تيرگى بزند و أرثم ، اسبى است كه لب بالايى و دماغش سفيد باشد و أقرح ، اسبى است كه صورتش در بالاى بينى سفيد باشد ، غير از پيشانى و محجّل الثلاث مطلق اليمين ، اسبى است كه در سه دست و پايش ، غير از دست راست تا جاى زانوبند ، سفيد باشد .\r\n( 3 ) . مغازى واقدى ، ج 2 ، ص 1019 - 1020 .\r\n","page_name":" 379 ","page_number":379},
  {"content":"\r\n\r\nمىخواهى برادر ! در آن صورت گمان شما چيست ؟ ! « 1 »\r\nدر آنجا مردى از آن حضرت صلّى اللّه عليه و آله سؤال كرد : من دو زن داشتم كه با هم دعوا كردند . يكى از آنها چيزى به طرف ديگرى پرتاب كرد و او را كشت ؛ حال دربارهء آنها چه كنم ؟ فرمود : ديهء او را به وارثانش پرداخت مىكنى و خودت از او ارث نمىبرى « 2 » .\r\n( 1 ) از حوادث ديگر تبوك اين بود كه پس از چند روز اقامت ، عبد الله مزنى ذى البجادين از دنيا رفت .\r\nقبل از اين نقل كرديم كه هنگام حركت به سوى تبوك ، او از پيامبر صلّى اللّه عليه و آله درخواست كرد تا دعا كند كه او شهيد شود . آن حضرت دست به دعا برداشت و فرمود : پروردگارا ، من خون او را بر كفار حرام مىكنم . او عرض كرد : يا رسول اللّه ، من اين را نمىخواستم ! فرمود : تو هنگامى كه براى جهاد در راه خدا خارج مىشوى ، اگر بيمار شدى و از دنيا رفتى ، شهيد هستى ! گويى با اين جمله ، اشاره فرموده بود كه او در اثر بيمارى به شهادت مىرسد و خونش ريخته نمىشود و همين طور هم شد .\r\nپس از آنكه عبد الله در اثر تب شديد به شهادت رسيد ، آن حضرت صلّى اللّه عليه و آله را مطلع كردند ، او شبانه بر بالاى جنازه‌اش حاضر شد و دستور داد كه قبرى آماده شود و در اين حال بلال مشعلى در دست داشت .\r\nآن حضرت صلّى اللّه عليه و آله وارد قبر شد و جسد را گرفت و در لحد گذاشت و مىفرمود : خدايا من از او راضى هستم ، تو هم از او راضى باش ! عبد اللّه بن مسعود حاضر بود . وقتى اين را شنيد ، گفت : اى كاش من صاحب اين قبر بودم « 3 » .\r\n( 2 )\r\n\r\nدر وادى القرى\r\nاز واقدى نقل شد كه مساجد پيامبر صلّى اللّه عليه و آله كه در اين سفر معروف شدند ، عبارت بودند از : مسجد ذى خشب ، فيفاء ، مروة ، شقه ، و سپس مسجد وادى القرى كه قبل از منزلگاه حجر قرار داشت « 4 » .\r\nامروزه وادى القرى ، وادى العلى ناميده مىشود كه در شمال خيبر ، بعد از تيماء قرار دارد و تا مدينه از مسير شام 165 كيلومتر فاصله دارد و سرزمين بنى عذره بوده است « 5 » .\r\n( 3 ) از جمله طايفه‌هاى بنى عذره ، بنى أحبّ بودند . آنها در منطقه‌اى از وادى القرى كه قالس ناميده مىشد ، زندگى مىكردند . پيامبر اكرم صلّى اللّه عليه و آله با آنها مصالحه كرد و به أرقم دستور داد كه مصالحه نامه‌اى\r\n\r\n\r\n","description":"","footnote":"\r\n( 1 ) . همان ، ج 2 ، ص 1021 .\r\n( 2 ) . مغازى واقدى ، ج 2 ، ص 1017 .\r\n( 3 ) . سيرهء ابن اسحاق ، ج 4 ، ص 171 ؛ مغازى واقدى ، ج 2 ، ص 1014 ؛ بحار الانوار ، ج 21 ، ص 250 به نقل از المنتقى كازرونى .\r\n( 4 ) . مغازى واقدى ، ج 2 ، ص 999 .\r\n( 5 ) . معجم المعالم الجغرافية فى السيرة النبويه ، ص 195 .\r\n","page_name":" 380 ","page_number":380},
  {"content":"\r\n\r\nبراى آنها بنويسد . ابن سعد آن را چنين روايت كرده است : « بسم الله الرحمن الرحيم ، اين چيزى است كه محمد رسول الله به بنى احبّ عطا كرده است . او سرزمين قالس را در اختيار آنها گذاشت و أرقم اين مصالحه‌نامه را نوشته است » « 1 » .\r\n( 1 )\r\n\r\nاهالى تيماء\r\nتيماء ، نام قلعهء منسوب به سموأل بن أوفى بن عاديا أزدى قحطانى بود . اهل تيماء از بنى عاديا أزدى ، ولى يهودى بودند . در سال نهم هجرى شنيدند كه رسول خدا صلّى اللّه عليه و آله در وادى القرى فرود آمده است و گويى ترسيدند كه آن حضرت صلّى اللّه عليه و آله به ايشان حمله كند « 2 » . براى همين اشخاصى را فرستادند و با او مصالحه كردند كه در سرزمين خود باقى بمانند و در مقابل جزيه بپردازند .\r\nآن حضرت صلّى اللّه عليه و آله به خالد بن سعيد دستور داد كه قراردادى براى آنها بنويسيد . ابن سعد اين قرارداد را چنين نقل كرده است : « بسم الله الرحمن الرحيم ، اين نامه‌اى است از محمد رسول الله براى بنى عاديا :\r\nآنها در ذمه هستند و بايد جزيه بپردازند . به آنان حمله نمىشود و آنها هميشه در سرزمين خود باقى مىمانند . اين نامه را خالد بن سعيد نوشته است . » « 3 »\r\n( 2 ) در سرزمين كنار بنى عاديا ، تعداد زيادى از بنى جوين كه از قبيلهء طىّ بودند ، زندگى مىكردند ، گويى عده‌اى از آنها مسلمان شده بودند و پيش آن حضرت صلّى اللّه عليه و آله آمدند و درخواست كردند كه قباله‌اى براى آنها بنويسد . آن حضرت صلّى اللّه عليه و آله به مغيره دستور داد كه بنويسد : « . . . به بنى جوين از قبيلهء طى ، براى آنهايى كه به خدا ايمان آورده‌اند و نماز به پاى داشته و زكات مىپردازند و از مشركان فاصله مىگيرند و از خدا و رسولش اطاعت مىكنند و از غنائم ، خمس خدا و سهم پيامبر صلّى اللّه عليه و آله را مىپردازند . در اين صورت در أمان خدا و پيامبرش محمد بن عبد الله هستند و سند زمين و آب‌هاى آن مال ايشان است و چراگاههايى كه چارپايانشان در آن بچرند ، مال ايشان است . اين نامه را مغيره نوشته است « 4 » . »\r\n( 3 )\r\n\r\nدومة الجندل\r\nگفتيم كه تيماء كه در مسير شام قرار دارد از مدينه 165 كيلومتر فاصله دارد . از مسير معبّد به سوى شمال ،\r\n\r\n\r\n","description":"","footnote":"\r\n( 1 ) . مكاتب الرسول ، ج 2 ، ص 450 به نقل از طبقات ، ج 1 ، ص 273 و اعلام السائلين ، ص 49 .\r\n( 2 ) . در مغازى واقدى ، ج 2 ، ص 1031 آمده است : اهل تيماء وقتى ديدند كه باديه‌نشين‌ها مسلمان شده‌اند ، از آن حضرت صلّى اللّه عليه و آله ترسيدند .\r\n( 3 ) . مكاتيب الرسول ، ج 2 ، ص 434 - 435 به نقل از الطبقات ، ج 1 ، ص 279 ؛ اما با وجود اين نامه ، عمر آنها را از سرزمينشان بيرون كرد !\r\n( 4 ) . مكاتيب الرسول ، ج 2 ، ص 339 ، به نقل از الطبقات ، ج 1 ، ص 269 .\r\n","page_name":" 381 ","page_number":381},
  {"content":"\r\n\r\nبعد از تيماء به جوف مىرسد كه 450 كيلومتر از مدينه فاصله دارد . در جوف روستاى دومة الجندل قرار دارد . چنان كه گفتيم آن حضرت صلّى اللّه عليه و آله از تيماء عبور نكرد ، بلكه از وادى القرى گذشت و هنگامى كه اهل تيماء از نزديك شدن وى آگاه شدند ، ترسيدند كه به ايشان حمله كند ؛ و براى همين هيأتى را براى مصالحه فرستادند . همچنين آن حضرت صلّى اللّه عليه و آله از دومة الجندل عبور نكرد ، بلكه از نزديكى آن گذشت ، اما همين باعث شد كه اهالى دومة الجندل گمان كردند كه براى جنگ با آنها آمده است ، از اين رو هيأتى را براى مصالحه فرستادند كه حارثة بن قطن و حمل بن سعدانه از اعضاى آن بودند . اين دو اسلام آوردند و آن حضرت صلّى اللّه عليه و آله دستور داد كه صلح‌نامه‌اى براى آنها نوشته شود كه ابن سعد آن را چنين نقل كرده است :\r\n( 1 ) « . . . اين نامه‌اى است از محمد رسول الله براى اهالى دومة الجندل و طوايف كلب كه در اطراف آن هستند . دشت‌ها و بيابان‌هاى اطراف آن مال ماست و باغ‌ها و نخلستان‌ها مال شما است . از محصولاتى كه با آب باران و چشمه سيراب مىشود ، يك دهم و از آنهايى كه با آب چاه آبيارى مىشود ، يك بيستم زكات گرفته مىشود . هيچ ممانعتى از چراى چارپايان شما به عمل نمىآيد و زكاتى از آن گرفته نمىشود .\r\nنماز را در وقت آن به پاى داريد و زكات را بپردازيد . از شما چيزى در مورد اثاثيه و لوازم گرفته نمىشود .\r\nبر شما است كه به عهد و ميثاق خود عمل كنيد و بر ما است كه خيرخواه و وفادار باشيم . شما در ذمهء خدا و رسول او هستيد و خدا و مؤمنانى كه حاضر هستند ، شاهد اين مصالحه مىباشند . « 1 » »\r\n( 2 )\r\n\r\nاكيدر كندى\r\nاو پادشاه دومة الجندل و نصرانى بود . واقدى با سند خود از بعضى از اصحابى كه مستقيما در اين حوادث بوده‌اند از قبيل : اسحاق بن عبد الله بن أبى طلحه و عاصم بن عمر بن قتاده و از عكرمه ، از ابن عباس نقل كرده است : رسول خدا صلّى اللّه عليه و آله از تبوك خالد بن وليد را همراه با چهارصد و بيست سواره به سوى اكيدر بن عبد الملك در دومة الجندل فرستاد . خالد عرض كرد : يا رسول الله ، چگونه با اين تعداد اندك مىتوانم در وسط سرزمين كلبىها بر او پيروز شوم ؟ ! فرمود : او را در حال صيد گاوميش مىيابى و اسيرش مىكنى ! « 2 » اگر بر او دست يافتى ، او را پيش من بياور و اگر فرار كرد او را به قتل برسان . « 3 » خالد از تبوك به سوى دومة الجندل بازگشت كه با هم بيش از صد و پنجاه كيلومتر فاصله داشتند . او در شبى مهتابى به بالاى\r\n\r\n\r\n","description":"","footnote":"\r\n( 1 ) . مكاتيب الرسول ، ج 2 ، ص 392 ، 393 به نقل از طبقات ، ج 1 ، ص 335 .\r\n( 2 ) . مغازى واقدى ، ج 2 ، ص 1025 و الخرائج و الجرائح ، ج 1 ، ص 101 ، ح 163\r\n( 3 ) . مغازى واقدى ، ج 2 ، ص 1026 .\r\n","page_name":" 382 ","page_number":382},
  {"content":"\r\n\r\nپشت بام قلعه رفته بود . همسرش رباب ، دختر انيف كندى در كنارش بود . در كنارشان شراب و آوازه‌خوانى كه برايشان آواز مىخواند ، قرار داشت .\r\n( 1 ) در همين حال گاوميش‌هايى به قلعه نزديك شدند ، به گونه‌اى كه شاخ بعضىها به در قلعه مىخورد .\r\nهمسرش جلوى پشت بام قلعه رفت و گاوميش‌ها را ديد ، اما لشكريان اسلام را نديد . اكيدر از صيد گاوميش بسيار لذت مىبرد . براى همين همسرش به او مژده داد كه گاوميش‌هايى با پاى خودشان به قلعه نزديك شده‌اند ! او از پشت بام پايين آمد و به برادرش حسّان بن عبد الملك و نوكرها دستور داد كه اسب‌ها را زين كنند . آنها سوار شدند و از قلعه خارج گرديدند ، در حالى كه فقط نيزه‌هاى كوچكى كه مخصوص شكار گاوميش بود با خود برداشته بودند . و در اين زمان سپاهيان خالد در كمين آنها نشسته بودند .\r\n( 2 ) پس از آنكه در تعقيب گاوميش‌ها مقدارى از قلعه فاصله گرفتند . تعدادى از سپاهيان اسلام آنها را محاصره كردند . اكيدر مقاومت نكرد و تسليم شد ، اما برادرش مقاومت كرد و به مبارزه پرداخت و كشته شد . و نوكرها و سربازهايى كه همراهشان بودند ، به داخل قلعه فرار كردند و در آن را از پشت بستند .\r\nبر تن حسّان كه كشته شد ، قبايى از ديباج بود كه با طلا بافته شده بود . خالد آن را از تن او درآورد و به عمرو بن اميه ضمرى داد تا آن را پيش رسول الله ببرد و خبر اسارت اكيدر را به اطلاع رسول خدا صلّى اللّه عليه و آله برساند . خالد به اكيدر گفت : آيا قبول مىكنى كه تو را به قتل نرسانم و پيش رسول خدا صلّى اللّه عليه و آله ببرم و در مقابل قلعهء دومة را برايم فتح كنى ؟ پاسخ داد : بله ، قبول مىكنم .\r\nخالد او را دست بسته ، پاى قلعه برد . اكيدر با صداى بلند به اطرافيانش گفت : در قلعه را باز كنيد ، اما برادرش مضاد بن عبد الملك از اين كار خوددارى كرد . اكيدر به خالد گفت : به خدا قسم ما دامى را كه مرا در غل و زنجير ببينند ، در را باز نخواهند كرد . پس مرا رها كن و به خدا قسم مىخورم كه قلعه را برايت فتح كنم در صورتى كه به اهل آن آسيبى نرسانى . خالد گفت : من با تو مصالحه مىكنم . اكيدر گفت : مرا حكم قرار بده و الا تو را حكم قرار مىدهم . خالد گفت : ما هرچه را كه عطا كنى ، قبول مىكنيم . اكيدر با اختيار خودش دو هزار شتر و هشتصد اسب و چهارصد زره و چهارصد نيزه را به آن‌ها داد و قبول كرد كه همراه برادرش مضاد پيش رسول خدا صلّى اللّه عليه و آله برود تا او دربارهء آنها داورى كند .\r\n( 3 ) خالد او را آزاد كرد تا برود و خودش و سپاهيانش ، از قلعه فاصله گرفتند . اكيدر پاى قلعه رفت و آنان در را براى او باز كردند و او پس از ورود ، قلعه را به روى مسلمانان گشود . خالد به همراه سپاهيانش وارد قلعه شدند و برادرش مضاد را گرفتند و محبوس كردند و آنچه را كه اكيدر قول داده بود ، تحويل گرفتند .\r\nسپس اكيدر و برادرش مضاد ، همراه خالد خارج شدند و او آنها را پيش رسول خدا صلّى اللّه عليه و آله برد . اكيدر\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nقبايى از ديباج بر تن و صليبى از طلا بر گردن داشت « 1 » و همراه خودش لباسى را به هديه آورده بود كه آن را به رسول خدا صلّى اللّه عليه و آله تقديم كرد « 2 » آن حضرت صلّى اللّه عليه و آله با او مصالحه كرد كه جزيه بپردازند و در مقابل خون او و برادرش را حفظ كند و صلح‌نامه‌اى براى ايشان نوشت .\r\n( 1 ) در آن روز مقدارى از غنائم قبل از آنكه تقسيم شود ، براى رسول اللّه صلّى اللّه عليه و آله انتخاب شد و سپس غنائم تخميس شد و خمس به آن حضرت صلّى اللّه عليه و آله تحويل داده شد .\r\nدر اين حمله ، ابو سعيد خدرى همراه خالد ، بود كه خالد سهم او را كه شامل ده شتر و يك زره و يك كلاه‌خود و يك نيزه مىشد ، به وى داد و به ساير افراد ، هر كدام پنج شتر با سلاح كه شامل نيزه‌ها و زره‌ها مىشد ، يا شش شتر بدون اسلحه داد ، چنان كه سهم كعب بن عجره چنين بود . « 3 » در اين قسمت واقدى با اسناد خود تنها به صلحنامه و تعيين جزيه و نصرانى بودن اهالى دومة الجندل اشاره مىكند و نص صلحنامه را با سند سابق ذكر نمىكند ، بلكه آن را از پيرمردى از اهالى دومة الجندل « 4 » نقل مىكند كه بر مسلمانى آنها دلالت مىكند :\r\n( 2 ) « بسم الله الرحمن الرحيم ، اين نامه‌اى است از محمد رسول الله صلّى اللّه عليه و آله به اكيدر ، هنگامى كه اسلام را پذيرفت و به كمك خالد بن وليد ، « 5 » شرك و بت‌پرستى را از دومة الجندل و اطراف آن برداشت .\r\nزمين‌هاى اطراف دومة الجندل و زمين‌هاى مجهول المالك و زمين‌هاى باير در اختيار ما است و تهيهء سلاح و اسب و نگهبانى از مرزهاى سرزمين اسلامى بر عهدهء ما است و باغ‌ها و نخلستان‌ها و زمين‌هاى آباد ( بعد از تخميس ) در اختيار شما است . چراگاههاى شما در اختيار شما است و از چارپايانى كه به حد نصاب نرسيده است و از اسباب اثاثيه زكات گرفته نمىشود . نماز را در وقت آن به پا داريد و زكات را بپردازيد و بر عهد و ميثاق خود عمل كند و در مقابل با صدق و وفا با شما برخورد مىشود . خدا و مسلمانان حاضر ، بر اين صلح‌نامه شهادت مىدهند . »\r\n( 3 ) واقدى مىنويسد : گفته‌اند كه انگشتر پيامبر اكرم صلّى اللّه عليه و آله در دستش نبود و لذا با انگشتش آن را امضا\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 1030 .\r\n( 2 ) . همان ، ج 2 ، ص 1030 .\r\n( 3 ) . همان ، ج 2 ، ص 1029 .\r\n( 4 ) . آن را ابو عبيد سكونى ( متوفاى 224 ه ) در كتاب الأموال ، ص 194 چنين نقل كرده است ؛ اين صلح‌نامه را پيرمردى از دومة الجندل براى من آورد كه در صفحهء سفيدى نوشته شده بود . من نسخهء او را خواندم و سپس حرف به حرف آن را به طور كامل نسخه‌بردارى كردم . او از معاصران واقدى بوده است كه تا بيست سال پس از واقدى زنده بود و شايد كه واقدى قبل از او به همان نسخه‌اى كه او بدان اشاره مىكند ، دست يافته است .\r\n( 5 ) . در اينجا وى را به « سيف الاسلام » توصيف مىكند كه ممكن است بعدا اين كلمه را نسخه‌برداران بدان اضافه كرده‌اند .\r\n","page_name":" 384 ","page_number":384},
  {"content":"\r\n\r\nكرد . « 1 » و گويى كه وى از نص صلح‌نامه ، مسلمان شدن اكيدر را نفهميده است و دوباره گفته است : و در اين قباله ، پرداخت جزيه را به عهدهء آنها گذاشت . « 2 »\r\n( 1 )\r\n\r\nاهل مقنا\r\nبين تبوك و شهر معان در مسير عمان اردن در اوايل مرزهاى اين كشور ، 238 ، كيلومتر است و درياى مجاور با اين خشكىها ، درياى احمر است كه دو شعبه دارد :\r\nشعبه‌اى ، از اردن عبور مىكند كه بندر اصلى اردن ، يعنى بندر عقبه در كنار شهر عقبه و خليج عقبه قرار دارد و سابقا بندر أيله ناميده مىشد و در جنوب آن تنگه‌اى كوهستانى قرار داشت كه شهر نيز به همان تنگه نسبت داده مىشد و مدخل ورودى شهر عقبه ، بويب ناميده مىشد . در ساحل عقبه ، بين رأس الشيخ و حقل ، روستايى بود كه مقنا ناميده مىشد . واقدى نقل مىكند : اهالى تيماء ، دومة الجندل و أيله ، وقتى كه ديدند تمامى باديه‌نشين‌ها و حتى اهل مقنا تسليم شده و اسلام را پذيرفته‌اند ، از پيامبر اكرم صلّى اللّه عليه و آله ترسيدند « 3 » گويى كه اهل مقنا از تيره‌هاى بنى وائل ، جذام و سعد الله بودند . عبيد بن ياسر كه تيرهء سعد اللّه بود ، در حالى كه سواره بود و مردى از جذام او را همراهى مىكرد ، در تبوك خدمت پيامبر اكرم صلّى اللّه عليه و آله رسيدند و اسلام آوردند . « 4 »\r\n( 2 ) همراه اين دو نفر ، اسب بسيار خوبى بود كه مراوح نام داشت . عبيد آن را به رسول خدا صلّى اللّه عليه و آله هديه كرد و عرض كرد : اين اسب از تندروترين اسب‌ها است . مسابقه‌اى ترتيب دادند و اين اسب در مسابقه برنده شد . پيامبر سخن عبيد را تأييد ، و هديه را از او قبول كرد و آن را به مقداد بن عمرو « 5 » هديه كرد . در مقابل\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 1030 و 1028 . قبلا نقل كرديم كه آن حضرت صلّى اللّه عليه و آله دستور داد تا انگشترى برايش تهيه كنند تا به وسيلهء مهر آن ، نامه‌هايى را كه در اول سال هفتم هجرى به سوى پادشاهان فرستاد ، مهر كند .\r\n( 2 ) . همان ، ج 2 ، ص 1030 . ابن اثير ، متوفاى 630 هجرى در اسد الغابه ، ج 1 ، ص 113 مىنويسد : بر كسانى كه او را مسلمان و در نتيجه از صحابهء پيغمبر دانسته‌اند اشكال مىشود : اما سريهء خالد صحيح است ؛ ولى اكيدر چيزهايى را به رسول خدا صلّى اللّه عليه و آله هديه كرد و با او صلح نامه‌اى امضا كرد ؛ ولى اسلام نياورد . و اين مطلبى است كه صاحبان سيره در آن اختلافى ندارند : و هر كس كه گفته است او اسلام آورد ، خطاى آشكارى كرده است .\r\nابن اثير با اين سخن به بلاذرى در فتوح البلدان ، ص 72 ، و ابن منده و ابى نعيم اشكال مىكند كه اكيدر را از صحابه ذكر كرده‌اند . سپس احمد بن حجر عسقلانى ، متوفاى 852 هجرى در كتاب الإصابة ، ج 1 ، ص 124 ، به ابن اثير اشكال مىكند و ادله كسانى كه او را مسلمان و از اصحاب دانسته‌اند ، نقل مىكند . براى مطالعه بيشتر به مكاتيب الرسول ، ج 2 ، ص 387 - 393 مراجعه كنيد .\r\n( 3 ) . مغازى واقدى ، ج 2 ، ص 1031 .\r\n( 4 ) . همان ، ج 2 ، ص 1032 .\r\n( 5 ) . همان ، ج 2 ، ص 1033 .\r\n","page_name":" 385 ","page_number":385},
  {"content":"\r\n\r\nهديهء عبيد ، رسول خدا صلّى اللّه عليه و آله دستور داد كه هر ساله صد حلّه به آن دو نفر هديه كنند و براى اهل مقنا نوشت كه آنها در أمان خدا و أمان محمد هستند ( كه اشاره به ترس ايشان از سپاه اسلام دارد ) و بايد كه يك چهارم محصولات كشاورزى و يك چهارم منسوجات خود را بپردازند . آن حضرت صلّى اللّه عليه و آله اين مقدار را به اين دو نفر بخشيد و اين دستور دربارهء خاندان ايشان اجرا مىشد تا اينكه در اواخر حكومت بنى اميه آن را از ايشان گرفتند . « 1 »\r\nواضح است كه اين يك چهارم از محصولات و منسوجات ، از زكوات نبوده است ، بلكه از جزيه بوده است ، زيرا آنها اهل كتاب و در ذمه بودند و گفته شده است كه يهودى بودند . « 2 »\r\nو گويى عبيد پيامبر اكرم صلّى اللّه عليه و آله را به افرادى كه در اطراف بندر أيله و بندر عقبه بودند و به خصوص قسيس آنجا ، يوحنّا بن رؤبه معرفى كرد و آنها سيصد مرد بودند . « 3 »\r\n( 1 )\r\n\r\nنامه به اهالى أيله ، بندر عقبه\r\nرسول خدا صلّى اللّه عليه و آله دستور داد كه نامه‌اى به اهل أيله بنويسند و آن را به وسيلهء كسانى كه اسمشان در نامه مذكور است و عبارتند از : حريث بن زيد طايى ، حرملة ، شرحبيل و ابى به اهالى أيله فرستاد .\r\nابن سعد روايت كرده است : در اين نامه خطاب به يوحناى قسيس آمده است : « من در صدد نبوده‌ام قبل از ارسال نامه با شما وارد جنگ شوم . پس مسلمان شويد يا جزيه بپردازيد و از خدا و رسول او و فرستادگان رسول او اطاعت كن و آنها را احترام بگذار و آنها را با لباس‌هاى نيكويى غير از لباس‌هاى جنگى بپوشان و ابن زيد ( حريث بن زيد طايى ) را با لباس نيكويى بپوشان . به هرچه كه فرستادگان من راضى شوند ، من هم راضى هستم و قانون جزيه را همه مىدانند . اگر مىخواهيد كه خشكى و دريا براى شما ايمن باشد ، از خدا و رسولش پيروى كنيد ، در اين صورت تمام حقى را كه عرب و عجم از شما داشتند ، از شما منع مىكند ، مگر حق خدا و حق رسولش را .\r\n( 2 ) تو اگر آنها را از خود برانى و راضىشان نكنى ، چيزى از تو قبول نمىكنم و به جنگ شما مىآيم و ذريهء شما را اسير مىكنم و بزرگان شما را به قتل مىرسانم ! من فرستادهء به حق خداوند هستم و به خدا و كتاب‌هاى آسمانى پيامبران الهى و به مسيح بن كه مريم كه معجزهء خداست ، ايمان دارم و ايمان دارم كه او\r\n\r\n\r\n","description":"","footnote":"\r\n( 1 ) . همان ، ج 2 ، ص 1032 - 1033 - ظاهرا سهم عبيد ، هر ساله صد حلّه از اين يك چهارم محصولات و منسوجات بوده است و بعيد است كه تمام يك چهارم مال او باشد . براى بررسى بيشتر به نص قرار داد و شرح و منابع آن در مكاتيب الرسول ، ج 2 ، ص 228 - 291 نگاه كنيد .\r\n( 2 ) . مكاتيب الرسول ، ج 2 ، ص 291 .\r\n( 3 ) . مغازى واقدى ، ج 2 ، ص 1031 .\r\n","page_name":" 386 ","page_number":386},
  {"content":"\r\n\r\nفرستادهء خدا است و قبل از آن كه به شرى گرفتار شويد ، پيش من بيا . من به فرستادگانم دربارهء شما به نيكى سفارش كرده‌ام . . . و همانا حرمله شفاعت شما را كرده است و اگر خدا و شفاعت حرمله نبود ، پيكى نمىفرستادم ، بلكه ناگهان لشكر مرا مىديديد . اگر شما از فرستادگان من اطاعت كنيد ، همانا خدا و محمد و كسانى كه با او هستند به شما امان مىدهند و فرستادگان من عبارتند از : شرحبيل ، ابى ، حرمله و حريث بن زيد طايى . آنها هر گونه با تو مصالحه كنند ، من بدان راضى هستم و شما در ذمهء خدا و ذمهء محمد ، رسول خدا هستيد . سلام بر شما اگر اطاعت كرديد و اهل مقنا را مجهز كنيد تا به سوى سرزمينشان بروند » .\r\nابن سعد مىنويسد : وقتى كه نامه رسول خدا صلّى اللّه عليه و آله به دست يوحنا رسيد ، ترسيد كه سريه‌اى همانند سريه‌اى كه به دومة الجندل فرستاد ، به سوى آنها بفرستد ، براى همين خودش نزد آن حضرت صلّى اللّه عليه و آله رفت . « 1 »\r\n( 1 )\r\n\r\nاهالى أذرح و جرباء\r\nأذرح و جرباء ، دو روستاى اردنى در جهت شمال غربى شهر مرزى مغان بودند . اين دو روستا سه ميل ( نه سه شبانه روز ) از هم فاصله داشتند . « 2 »\r\nآن حضرت صلّى اللّه عليه و آله در نامه‌اى براى اهالى آنجا نوشت « بسم الله الرحمن الرحيم ، اين نامه‌اى است از محمد پيامبر صلّى اللّه عليه و آله براى اهالى جرباء و أذرج . آنان در امان خدا و امان محمد صلّى اللّه عليه و آله هستند . آنها بايد هر سال در ماه رجب صد دينار كامل بپردازند و خداوند كفيل آنان است . »\r\nگويى كه پس از اين نامه ، أذرج از آن حضرت صلّى اللّه عليه و آله درخواست كردند كه براى آنان نامه را به طور مستقل بنويسد و براى همين دستور داد ، بنويسند : « بسم الله الرحمن الرحيم ، از محمد پيامبر صلّى اللّه عليه و آله به اهالى أذرج . آنها در امان خدا و امان محمد صلّى اللّه عليه و آله هستند . بر عهدهء آنان است كه هر ساله در ماه رجب صد دينار كامل را پردازند . و خداوند كفيل آنان است كه به نيكى دربارهء مسلمين رفتار كنند و هر كسى از مسلمانان كه به آنها پناه ببرد ، به او پناه دهند . . . » « 3 »\r\n( 2 ) واقدى با سند خود از جابر انصارى روايت كرده است : روزى يوحنّا بن رؤبه را نزد پيامبر اكرم صلّى اللّه عليه و آله آوردند . ديدم كه پيشانىاش را با پارچه‌اى بسته و صليبى از طلا بر گردنش بود . او وقتى كه رسول خدا صلّى اللّه عليه و آله\r\n\r\n\r\n","description":"","footnote":"\r\n( 1 ) . الطبقات الكبرى ، ج 1 ، ص 289 .\r\n( 2 ) . معجم المعالم الجغرافية فى السيرة النبويه ، ص 81 و المعجم الجغرافى للبلاد العربية السعوديه ، ص 21 . او قول به اين كه امر حكمين بين على عليه السّلام و معاويه در اينجا بوده است را ترجيح داده است .\r\n( 3 ) . مغازى واقدى ، ج 2 ، ص 1032 .\r\n","page_name":" 387 ","page_number":387},
  {"content":"\r\n\r\nرا ديد ، دستهايش را بر سينه گذاشت و سرش را پايين آورد و تعظيم كرد . آن حضرت صلّى اللّه عليه و آله به او اشاره كرد كه سرت را بالا بياور « 1 » سپس يوحنّا قاطر سفيدى « 2 » را به پيامبر صلّى اللّه عليه و آله هديه داد و آن حضرت با بردى يمانى او را پوشانيد و دستور داد كه خيمه‌اى براى او در كنار اتاق بلال برپا كنند « 3 » .\r\n( 1 ) اهالى بندر أيله سيصد مرد بودند كه پيامبر اكرم صلّى اللّه عليه و آله دستور داد كه هر سال سيصد دينار بپردازند و به جهيم بن صلت دستور داد كه براى آنها بنويسد :\r\n« بسم الله الرحمن الرحيم ، اين امانى است از سوى خدا و محمد ، پيامبر و فرستادهء خدا براى يوحنّا بن رؤبه و اهالى أيله از آنهايى كه در دريا يا خشكى كار مىكنند . آنها در ذمّهء خدا و رسول خدا هستند .\r\nهمچنين كسى از اهل شام و اهل يمن و اهل درياى احمر كه پيش ايشان مىآيند « 4 » و هر كسى كه حادثه‌اى ايجاد كند ، مالش نمىتواند از كشته شدن وى ممانعت كند و كسى نمىتواند راه دريايى يا خشكى را مسدود كند و اين نامه‌اى است كه براى جهيم بن صلت و شرحبيل بن حسنه با اجازه رسول خدا صلّى اللّه عليه و آله ، نوشته است . « 5 »\r\n( 2 )\r\n\r\nاسلام فئام از طايفهء جذام\r\nجذام و لخم از فرزندان عدى ، از تيره‌هاى قبايل كهلان و أبوا بودند . آنها پسر عموهاى كنده بودند كه بين مدين تا تبوك و أذرج زندگى مىكردند . آنان بتى داشتند كه اقيصر ناميده مىشد و در شرق شام قرار داشت . هر ساله به سوى اين بت مىرفتند و پيش آن سرهاى خود را مىتراشيدند و در سرزمين‌هاى خود ، سيارهء مشترى را مىپرستيدند .\r\nزيد بن أسامه به فرماندهى سريه‌اى به سوى ايشان فرستاده شد و آنان در غزوهء مؤته همراه غساسنه شام و رومىها شركت كردند .\r\n( 3 ) رسول خدا صلّى اللّه عليه و آله شنيد كه آنان براى جنگ با وى در بلقاء در منطقهء تبوك اجتماع كرده‌اند . مالك بن احمر از طايفهء فئام ، از ورود پيامبر اكرم صلّى اللّه عليه و آله در تبوك آگاه شد ، براى همين همراه هيأتى نزد آن حضرت صلّى اللّه عليه و آله رفت . سپس از او درخواست كرد تا نامه‌اى برايش بنويسد تا قوم خود را به اسلام دعوت كند . آن حضرت صلّى اللّه عليه و آله در پوستى به طول يك وجب و عرض چهار انگشت نوشت : « بسم الله الرحمن\r\n\r\n\r\n","description":"","footnote":"\r\n( 1 ) . همان ، ج 2 ، ص 1031 .\r\n( 2 ) . سيره حلبيه ، ج 3 ، ص 160 و در حاشيه زينى و حلان ، ج 3 ، ص 374 .\r\n( 3 ) . مغازى واقدى ، ج 2 ، ص 1032 .\r\n( 4 ) . اهل يمن از راه دريا و اهل شام از راه دريا و خشكى به بندر أيله مىآمدند .\r\n( 5 ) . مغازى واقدى ، ج 2 ، ص 1031 و نك : مكاتيب الرسول ، ج 2 ، ص 300 .\r\n","page_name":" 388 ","page_number":388},
  {"content":"\r\n\r\nالرحيم . اين نامه‌اى است از محمد رسول خدا براى مالك بن احمر و كسانى كه از او پيروى كنند و مسلمان شوند . آنها مادام كه نماز به پاى دارند و زكات پردازند و از مسلمانان حمايت كنند و از مشركان دورى گزينند و خمس غنائم را بپردازند و سهم بدهكاران را بدهند ، در امان خداى متعال و امان محمد رسول الله هستند . « 1 » »\r\n( 1 ) طبرى مىنويسد : رسول خدا صلّى اللّه عليه و آله در زمانى كه در تبوك بود ، ابو عبيدهء جراح را به سوى بنى جذام فرستاد او بعضى از آنان را به قتل رسانيد و بعضى را اسير كرد و سعد بن عباده را به سوى عده‌اى از بنى سليم و بلىّ فرستاد ، اما هنگامى كه وى به آنها نزديك شد ، فرار كردند . « 2 »\r\nو در اين زمان هرقل كه در حمص « 3 » يا دمشق « 4 » اردو زده بود ، هيچ تحركى از خود نشان نداد و آنچه كه در مدينه شايع شده بود ، مبنى بر اينكه او ، لشكريانش را به سوى أدنى الشام فرستاده است ، دروغ بود . « 5 »\r\n( 2 )\r\n\r\nبازگشت از تبوك\r\nاز يعقوبى و طبرى نقل شد كه آن حضرت صلّى اللّه عليه و آله در ماه شعبان به تبوك رسيد « 6 » . و از ابن اسحاق نقل شد كه وى ده شب و خورده‌اى در آنجا ماند « 7 » . و از واقدى نقل شد كه بيست شب در آنجا اقامت كرد « 8 » تا اين كه ماه مبارك رمضان فرارسيد . آنگاه آن حضرت صلّى اللّه عليه و آله تصميم به بازگشت از تبوك گرفت ، در حالى كه مردم با كمبود شديد آذوقه مواجه شده و شترها به شدت ضعيف شده بودند .\r\n\r\n\r\n","description":"","footnote":"\r\n( 1 ) . فتوح البلدان ، ص 79 ؛ لسان الميزان ، ج 3 ، ص 20 ؛ الاصابة ، ج 3 ، شمارهء 7593 ، اسد الغابة ج 4 ، ص 271 و مكاتيب الرسول ، ج 2 ، ص 349 .\r\n( 2 ) . إعلام الورى ، ح 1 ، ص 244 .\r\n( 3 ) . مغازى واقدى ، ج 2 ، ص 1015 .\r\n( 4 ) . التنبيه و الاشراف ، ص 236 .\r\n( 5 ) . مغازى واقدى ، ج 2 ، ص 1019 و شيخ مفيد در ارشاد ، ج 1 ، ص 154 گفته است . خداوند به پيامبرش صلّى اللّه عليه و آله وحى فرو فرستاد كه به سوى تبوك حركت كند و به او خبر داد كه در اين سفر ، جنگى پيش نمىآيد و احتياج به تهيهء اسلحه و آلات جنگى فراوان ندارد . واقدى در مغازى ، ج 2 ، ص 1019 نوشته است : رسول خدا صلّى اللّه عليه و آله در تبوك با اصحابش مشورت كرد كه آيا به سوى شام پيش بروند يا خير ؟ عمر عرض كرد : اگر به پيش روى دستورداده‌شده‌اى ، پيش‌روى كنيد ! آن حضرت صلّى اللّه عليه و آله فرمود : اگر دستور داده شده بودم كه با شما مشورت نمىكردم . و همين ، قول شيخ مفيد را تأييد مىكند كه آن حضرت صلّى اللّه عليه و آله از طرف خدا مأمور نشده بود تا كه بيش از تبوك پيشروى كند ؛ و لذا براى تصميم به اين كار به مشاوره با اصحابش پرداخت . و واقدى در ج 2 ، ص 1019 نقل كرده است كه عمر گفت : نزديك شدن شما باعث ترس و دلهرهء شاميان شده است . و بر اين حرف دليلى نيست ، زيرا واقدى خودش مىنويسد : هرقل و سپاه روم در حمص يا دمشق مستقر بودند و هيچ تحركى از خود نشان ندادند ! بنابراين آنچه كه در سيرة المصطفى ، ص 650 - 653 و در سيد المرسلين ، ج 2 ، ص 568 . 569 آمده ، باطل است .\r\n( 6 ) . تاريخ يعقوبى ، ج 2 ، ص 68 و اعلام الورى ج 1 ، 244 .\r\n( 7 ) . سيرهء ابن اسحاق ، ج 4 ، ص 170 .\r\n( 8 ) . مغازى واقدى ، 2 ج ص 1015 - 1016 .\r\n","page_name":" 389 ","page_number":389},
  {"content":"\r\n\r\nعمر بن خطاب نزد آن حضرت صلّى اللّه عليه و آله رفت و عرض كرد : اى رسول خدا ، دستور بفرماييد تا همه ، آذوقه‌هاى خود را بياورند و سپس آن را در جايى جمع كنيد و از خدا بخواهيد كه در آن بركت قرار دهد ، چنان كه در حديبيه ، وقتى به كمبود مبتلا شديم ، چنين كرديد ، زيرا خداوند دعاى شما را مستجاب مىكند !\r\n( 1 ) آن حضرت صلّى اللّه عليه و آله دستور داد كه جارچى اعلام كند تا همه آذوقه‌هاى خود را بياورند . پس دستور داد كه سفره‌هايى از پوست دباغى شده را باز كنند و آذوقه‌ها را در آن جمع كنند . در اين ميان هر يك ، مقدار كمى آرد و خرما و سويق و پاره‌اى نان مىآوردند و هر كدام را در جاى جداگانه‌اى مىگذاشتند .\r\nسپس پيامبر اكرم صلّى اللّه عليه و آله برخاست و وضو گرفت و دو ركعت نماز به جاى آورد و سپس از خداى عز و جل درخواست كرد كه آن را بركت بدهد .\r\nسپس جارچى اعلام كرد تا هر كس بيايد و به اندازهء نيازش آذوقه بردارد ! مردم پيش آمدند و هر كس ، كيسه يا پيمانهء خود را از آرد و سويق و نان پر مىكرد ! و با اين حال آذوقه‌هاى جمع‌آورى شده در سفره‌ها لحظه به لحظه زياد مىشد تا اينكه تمام افراد ، آذوقه مورد نياز خود را برداشتند و در اين حال رسول خدا صلّى اللّه عليه و آله در كنار اين سفره‌ها ايستاده بود و مىفرمود : شهادت مىدهم كه لا إله الا الله و محمد رسول اللّه و شهادت مىدهم كه هر كس اين شهادتين را از صميم دل بگويد ، خداوند او را از آتش جهنم مصون نگاه مىدارد « 1 » .\r\n( 2 ) قطب راوندى نيز آن را چنين نقل كرده است : بعضى پيش رسول خدا صلّى اللّه عليه و آله از تمام شدن آذوقه شكوه كردند . آن حضرت صلّى اللّه عليه و آله دستور داد ، هر كس چيزى از آرد ، خرما يا سويق دارد ، بياورد . شخصى مقدارى آرد و ديگرى مقدارى سويق آوردند و در عباى آن حضرت صلّى اللّه عليه و آله كه بر زمين گسترده شده بود ، ريختند .\r\nآن حضرت صلّى اللّه عليه و آله يكى از دست‌هايش را بر آرد و دست ديگرش را بر سويق گذاشت و فرمود : در ميان مردم اعلام كنند كه اگر كسى آذوقه مىخواهد ، بيايد ! مردم پيش آمدند و ظرفها و كيسه‌هاى خود را پر كردند و با اين حال آن آرد و خرما به همان صورت اوليه خود باقى بود ! « 2 »\r\n( 3 )\r\n\r\nكرامتى در وادى الناقة\r\nرسول الله صلّى اللّه عليه و آله در مسير بازگشت از تبوك به وادى الناقه « 3 » رسيد . در اين محل ، چشمهء كوچكى در زير سنگى بود كه در پايين آن مقدار كمى آب جمع مىشد كه دو يا سه نفر مىتوانستند تمام آن را بياشامند .\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 1037 - 1039 ، به نقل از چهار نفر از صحابه به نام‌هاى : ابو هريره ، أبى زرعه جهنى ، أبى حميد ساعدى و سهل بن سعد ساعدى .\r\n( 2 ) . الخرائج و الجرائح ، ج 1 ، ص 319 ، ح 60 .\r\n( 3 ) . در سيرهء ابن اسحاق ، ج 4 ، ص 171 ، وادى المشفّق آمده است .\r\n","page_name":" 390 ","page_number":390},
  {"content":"\r\n\r\nرسول اكرم صلّى اللّه عليه و آله دستور داد . هر كس كه قبل از ما به پاى آن سنگ رسيد ، از آب جمع شده در پايين آن استفاده نكند تا ما بياييم .\r\n( 1 ) چهار نفر از منافقين به نام‌هاى : حارث بن يزيد طائى ، هم‌پيمان بنى عمرو بن عوف أوسى ، زيد بن لصيت ، معتب بن قشير و وديعة بن ثابت « 1 » كه در لشكر مسلمين بودند ، پيش افتادند و تمام آب را نوشيدند ! پس از آن كه رسول خدا صلّى اللّه عليه و آله و همراهانش رسيدند ، چيزى از آب نديدند ! آن حضرت صلّى اللّه عليه و آله پرسيد : چه كسى پيش از ما به اين آب رسيدند ؟ گفته شد ! يا رسول الله ، فلانى و فلانى و . . . فرمود : آيا آنها را از نوشيدن آب ، قبل از رسيدن من منع نكرده بودم ؟ ! پس آنان را لعنت كرد و بر ايشان نفرين نمود ! سپس از مركب پياده شد و دست مبارك را بر زير سنگ قرار داد . قطرات آب به دست آن حضرت صلّى اللّه عليه و آله مىچكيدند .\r\nاو آبى را كه در دستش جمع شده بود ، به روى سنگ پاشيد و دعا كرد « 2 » واقدى از معاذ بن جبل روايت كرده است : قسم به آنكه جانم در دست اوست ، آب از ميان سنگ جوشيد و صدايى همانند صداى صاعقه از سنگ برخاست و همهء مردم سيراب شدند . « 3 »\r\nو از سلمة بن سلامه روايت كرده است : به وديعه بن ثابت گفتم : واى بر تو ! آيا بعد از اين ، نشانهء ديگرى مىخواهى ؟ ! آيا عبرت نمىگيرى ؟ ! گفت : مثل اين را كه قبلا نيز انجام داده است . « 4 »\r\n( 2 ) و با سند خود از ابو قتاده روايت كرده است : ما شبانه همراه رسول خدا صلّى اللّه عليه و آله حركت مىكرديم و من همراه خودم مشك كوچكى داشتم . آن حضرت صلّى اللّه عليه و آله با مقدارى از آب مشك وضو گرفت و فرمود : اى ابو قتاده ، بقيهء آب مشك را نگه‌دار كه با آن كار دارم ! فرداى آن روز به هنگام ظهر لشكر اسلام به ما ملحق شد ، در حالى كه خودشان و اسب‌هايشان از تشنگى بىحال شده بودند ! رسول خدا صلّى اللّه عليه و آله از من خواست كه مشك را ببرم . باقيمانده آب مشك را بر زمين ريخت و سپس دستش را روى آن گذاشت ! از بين انگشتان آن حضرت صلّى اللّه عليه و آله چشمه‌اى جوشيد و تمام مردم و مركب‌هايشان سيراب شدند ! و اين نتيجهء سفارش آن حضرت صلّى اللّه عليه و آله به من بود كه باقيمانده آب مشك را نگه دارم « 5 » . و در اين حال پيامبر اكرم صلّى اللّه عليه و آله مىفرمود : شهادت مىدهم كه حقا من فرستادهء خدا هستم « 6 » . يا اينكه فرمود : شهادت بدهيد كه حقا من فرستاده خدا هستم « 7 » .\r\n\r\n\r\n","description":"","footnote":"\r\n( 1 ) . مغازى واقدى ، ج 3 ، ص 1039 .\r\n( 2 ) . سيرهء ابن اسحاق ، ج 4 ، ص 171 ؛ مغازى واقدى ، ج 2 ، ص 1039 و فرمود : آيا شما را نهى كردم ؟ !\r\n( 3 ) . مغازى واقدى ، ج 2 ، ص 39 ؛ سيرهء ابن اسحاق ، ج 4 ، ص 171 بدون ذكر اسم معاذ .\r\n( 4 ) . همان ، ج 2 ، ص 1039 .\r\n( 5 ) . همان ، ج 2 ، ص 1040 - 1041 .\r\n( 6 ) . همان ، ج 2 ، ص 1040 - 1041 .\r\n( 7 ) . الخرائج و الجرائح ، ج 1 ، ص 28 ، ح 17 و ص 124 ، ح 205 .\r\n","page_name":" 391 ","page_number":391},
  {"content":"\r\n\r\n( 1 )\r\n\r\nقبل از منزلگاه حجر\r\nقبل از آن كه لشكر اسلام به منزلگاه حجر برسد ، براى سومين مرتبه با كمبود آب و تشنگى شديد مواجه شدند ، تا جايى كه اندكى آب براى خيس كردن لب‌هايشان نداشتند . پيش رسول خدا صلّى اللّه عليه و آله از اين وضع شكوه كردند . او اسيد بن حضير را فراخواند . او كه صورتش را بسته بود ، آمد . رسول خدا صلّى اللّه عليه و آله به او فرمود : برو و شايد كه آبى بيابى . او حركت كرد و در هر طرف به جستجوى آب برآمد . تا اينكه زنى را يافت كه مشك آبى به همراه داشت . او زن را در جريان تشنگى رسول خدا صلّى اللّه عليه و آله و همراهانش قرار داد .\r\nزن گفت : اين مشك را پيش پيامبر صلّى اللّه عليه و آله ببر . پس از آنكه اسيد مشك آب را آورد ، رسول خدا صلّى اللّه عليه و آله دعا كرد كه خدا در آن بركت قرار دهد . سپس فرمود : مشك‌هاى خود را بياوريد ! همه مشك‌هاى خود را آوردند و پر كردند . سپس دستور داد كه چارپايان را بياورند . همه آنها هم سيراب شدند . . . سپس در هنگامهء عصر كه سيراب و خنك شده بودند ، حركت كردند . « 1 »\r\n( 2 )\r\n\r\nتوطئه عقبه\r\nقطب راوندى از امام صادق عليه السّلام روايت كرده است : قرآن كريم ، سخنان منافقان را افشا مىكرد تا جايى كه به همديگر مىگفتند : آيا نمىترسيد كه قرآن نام شما را افشا كند و خودتان و فرزندانتان را تا قيامت رسوا كند . تا مدتى ديگر به گردنهء فيق « 2 » مىرسيم . اگر او را از آن پرت كنيم ، نزول وحى قطع و خيال ما راحت مىشود !\r\nجبرئيل بر رسول خدا صلّى اللّه عليه و آله نازل شد و فرمود : فلانى و فلانى و . . . در كمين نشسته‌اند كه شتر را از دره پرت كنند . « 3 »\r\nاز جمله كسانى كه پس از فتح مكه مسلمان شد ، ابو مروان ، حكم بن ابى عاص بن اميه بود . او از اذيت‌كننده‌ترين همسايگان رسول خدا صلّى اللّه عليه و آله در مكه بود كه بعد از فتح به مدينه هجرت كرد « 4 » و همراه مسلمانان در غزوهء تبوك شركت كرده بود .\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 1041 - 1042 .\r\n( 2 ) . گردنهء فيق بر درياچهء طبريه مشرف مىباشد و از اين گردنه بر سرزمين پست اردن وارد مىشوند ، چنان كه در معجم البلدان ، ج 4 ، ص 286 و مراصد الاطلاع ، ج 1 ، ص 163 و ج 3 ، ص 1052 آمده است . اين در حالى است كه آنها در حال بازگشت از تبوك به سوى مدينه بودند و تبوك بيش از دويست كيلومتر از اردن فاصله دارد ، در اين صورت آنها كجا و گردنهء فيق و درياچهء طبريه كجا ؟ ! اين از مطالبى است كه مورد شك و ترديد است .\r\n( 3 ) . الخرائج و الجرائح ، ج 1 ، ص 100 ، ح 162 و احتمال دارد كه اين اقدام ، به خاطر بيان حديث منزلت دربارهء على عليه السّلام باشد .\r\n( 4 ) . أنساب الاشراف ، ج 5 ، ص 27 .\r\n","page_name":" 392 ","page_number":392},
  {"content":"\r\n\r\n( 1 ) شيخ طوسى ، از شيخ مفيد با سند وى از ابن عمر روايت كرده است : پس از آنكه رسول خدا صلّى اللّه عليه و آله به تنگه رسيد ، فرمود : هيچ كس از آن عبور نكند . حكم بن عاص با تمسخر دهانش را كج كرد ! « 1 »\r\n( 2 ) و طبرسى از زجاج و كلبى روايت كرده است : آن حضرت صلّى اللّه عليه و آله دستور داد كه همهء لشكر از پايين دره عبور كنند و خودش از گردنه عبور كرد و در اين حال عمار بن ياسر و حذيفة بن يمان همراه وى بودند كه يكى افسار ناقه را به دست گرفته بود و ديگرى آن را از عقب هى مىكرد . كسانى كه در صدد قتل آن حضرت صلّى اللّه عليه و آله برآمده بودند ، دوازده يا پانزده نفر بودند و از امام باقر عليه السّلام روايت شده است : هشت نفر آنها از قريش و چهار نفر از باديه‌نشين‌ها بودند . « 2 »\r\n( 3 ) و از امام باقر عليه السّلام روايت كرده است : آنان بين خودشان توطئه كردند تا پيامبر صلّى اللّه عليه و آله را به قتل برسانند و به همديگر گفتند : اگر متوجه شد ، مىگوييم : شوخى و مزاح مىكرديم و اگر متوجه نشد ، او را به قتل مىرسانيم ! در هنگام عبور از گردنه ، حذيفه مركب آن حضرت صلّى اللّه عليه و آله را هى مىكرد . وقتى جبرئيل دستور داد تا كسى را بفرستد كه مركب توطئه‌گران را دور كند ، پيامبر صلّى اللّه عليه و آله به حذيفه فرمود تا برود و مركب توطئه‌گران را دور كند . او رفت و مركب‌هاى ايشان را هى كرد و آنان را از نزديك پيامبر صلّى اللّه عليه و آله دور كرد .\r\nپس از آن كه از گردنه پايين رفتند ، از حذيفه پرسيد : كسى از اين افراد را شناختى ؟ جواب داد : خير ، هيچ كدام را نشناختم . رسول خدا صلّى اللّه عليه و آله فرمود : آنها فلانى و فلانى و . . . بودند و تمام ايشان را نام برد .\r\nحذيفه عرض كرد : آيا افرادى را نمىفرستى تا ايشان را به قتل برسانند ؟ !\r\nفرمود : دوست ندارم كه عرب‌ها بگويند : بعد از آنكه به كمك اصحابش پيروز شده ، كمر به قتل آنان بسته است . « 3 »\r\n\r\n\r\n","description":"","footnote":"\r\n( 1 ) . امالى طوسى ، ص 175 ، ص 295 .\r\n( 2 ) . مجمع البيان ، ج 5 ، ص 79 به نقل از تبيان ، ج 5 ، ص 261 به نقل از زجاج و واقدى .\r\n( 3 ) . مجمع البيان ، ج 5 ، ص 70 و خبر از امام باقر عليه السّلام در تفسير قمى ، ج 2 ، ص 95 ، ح 84 چنين آمده است : دوازده نفر كه يكى تيمى و يكى عدوى و ده نفر از قريش بودند ، توطئه كردند و در گردنه‌اى مخفى شدند ، تا آن حضرت صلّى اللّه عليه و آله را به قتل برسانند . . . و در تفسير قمى ، ج 1 ، ص 301 با سند وى از امام باقر عليه السّلام روايت شده است : آنها در كمين نشستند تا رسول خدا صلّى اللّه عليه و آله را به قتل برسانند ، اما موفق نشدند .\r\nدر ذيل خبر مجمع البيان ، از الخرائج ، از امام صادق عليه السّلام روايت گرديده است : پيامبر صلّى اللّه عليه و آله آنها را صدا زد و فرمود : اى دشمنان خدا ، اى فلانى و فلانى . . . و اسم همهء آنها را برد . و در اين خبر از حذيفه آمده است : آن حضرت صلّى اللّه عليه و آله وقتى كه بر روى ناقه‌اش به خواب رفت ، آرام‌تر شتر را مىراندم . در آن شب پيش خودم گفتم : امشب از رسول خدا صلّى اللّه عليه و آله جدا نخواهم شد و ناقه‌ام را به ناقهء او بستم . پس از آنكه منافقين آمدند ، او با صداى بلند آنها را با اسم نام برد . وقتى مرا ديد ، از من پرسيد : آيا آنان را شناختى ؟ عرض كردم : بله . فرمود : اسم آنها را به كسى اطلاع نده ! عرض كردم : اى رسول خدا ، آيا آنها را نمىكشى ؟ فرمود : دوست ندارم كه مردم بگويند : به كمك آنها جنگيد تا پيروز شد و سپس ايشان را به قتل رسانيد . -\r\n","page_name":" 393 ","page_number":393},
  {"content":"\r\n\r\n( 1 ) و از امام حسن عسكرى عليه السّلام روايت شده است : رسول خدا صلّى اللّه عليه و آله دستور داد كه در نيمه شب حركت كنند و دستور داد كه جارچى اعلام كند : هيچ كس از رسول خدا صلّى اللّه عليه و آله سبقت نگيرد و كسى به آن نزديك نشود تا وى از آن عبور كند . سپس به حذيفه دستور داد كه بالاى گردنه بنشيند و ببيند چه كسى از آن عبور مىكند تا به اطلاع وى برساند !\r\nحذيفه عرض كرد : اى رسول خدا ، من شرارت را در صورت فرماندهان لشكر تو مىبينم ! من مىترسم اگر در بالاى گردنه بنشينم ، يكى از فرماندهانى كه مىخواهد از تو سبقت بگيرد ، بيايد و مرا ببيند ، آنگاه مرا به قتل برساند !\r\n( 2 ) رسول خدا صلّى اللّه عليه و آله فرمود : وقتى كه بالاى گردنه رسيدى ، زير صخره‌اى كه آنجا هست برو ، تا كسى تو را نبيند . پس از مدتى ، آنها كه بر شترهاى خود سوار بودند ، آمدند . آنها به همديگر گفتند : هر كس را كه در\r\n\r\n\r\n","description":"","footnote":"\r\n- قطب راوندى علاوه بر كتاب الخرائج و الجرائح ، ج 1 ، ص 100 ، ح 162 ، در كتاب قصص الانبياء با سند خود از شيخ صدوق روايت كرده است : هنگامى آن حضرت صلّى اللّه عليه و آله به گردنه رسيد ، چهارده نفر از قريش و شش نفر از قبايل ديگر در كمين نشسته بودند . پيامبر صلّى اللّه عليه و آله از دور فرياد زد : اى فلانى و فلانى و . . . آيا شما كمين كرده‌ايد كه ناقهء مرا بترسانيد تا وحشت كند و مرا به دره پرت كند ؟ ! و حذيفه پشت سر آن حضرت بود و شتر را هى مىكرد . او جلو آمد و رسول اكرم صلّى اللّه عليه و آله از او پرسيد : اى حذيفه آيا شنيدى ؟ عرض كرد : بله . فرمود : آن را مخفى نگه‌دار .\r\nبا توجه به اين دو خبر ، آيا اين فرض درست است كه آن حضرت صلّى اللّه عليه و آله به مردم كه حذيفه و عمار نيز در ميانشان بودند ، دستور داد تا از پايين دره حركت كنند و آنها را از عبور در بالاى گردنه منع كرد ؟ آيا در اين وضع ، حذيفه گفته است : نه ، به خدا قسم كه از رسول خدا جدا نمىشوم ، چنان كه در خبر اول از الخرائج آمده بود ؟ سپس دربارهء عمار چه بگوييم ؟ در خبر دوم از قصص آمده است : آن حضرت صلّى اللّه عليه و آله پرسيد : اى حذيفه آيا شنيدى ؟ ولى در خبر اول آمده بود : پرسيد : آيا آنها را شناختى ؟ عرض كردم : بله ، آنها در حالى كه صورت‌هايشان را بسته بودند ، بر مركب‌هايشان نشسته بودند ؟ ! آيا چنين چيزى امكان دارد ؟ ! و آيا آن حضرت صلّى اللّه عليه و آله به حذيفه دستور نداده كه اين امر را مخفى نگه دارد ؟ و آيا او مخفى نگه داشت ؟ !\r\nشيخ صدوق در خصال ، ج 2 ، ص 499 با سند خود از زياد بن منذر بن جارود عبدى كه فرقه جاروديه ، از فرقه زيديه منسوب به او هستند ، از شيخ خود ، حذيفة بن يمان روايت مىكند : كسانى كه مىخواستند ناقه رسول خدا صلّى اللّه عليه و آله را در بازگشت از تبوك رم بدهند ، چهارده نفر بودند : ابو الشرور ، ابو الدواهى ، ابو المعارف و پدرش ، طلحة ، سعد بن ابى وقاص ، ابو عبيده ، مغيرة ، سالم مولاى ابو حذيفه ، خالد بن وليد ، عمرو بن عاص ، ابو موسى اشعرى و عبد الرحمن بن عوف ، گرچه او در اين نقل ، از چهار نفر با كنيه ياد كرده و نام ايشان را مشخص نكرده ، ولى به ده نفر اشاره كرده است !\r\nبراى همين محقق بحار الانوار ، شيخ بهبودى در حاشيهء ، ج 1 ، ص 138 نوشته است : آن حضرت صلّى اللّه عليه و آله مىخواست كه با مخفى نگه داشتن اسامى اين افراد ، آزمايش مسلمين را تكميل كند و قضاى الهى در مورد به فتنه مبتلا شدن امتش جارى گردد ، براى همين ، دستور به مخفى نگه داشتن اين قضيه ، يك امر ارشادى بوده است نه مولوى ؛ از اين رو حذيفه اين مطلب را در حيات رسول اللّه صلّى اللّه عليه و آله و پس از رحلت آن حضرت مخفى نگه داشت ، و لكن در اواخر عمرش كه فتنه‌ها تكميل شده بود ، گاهى با اشاره و كنايه و گاهى به صراحت بعضى از افراد اين توطئه را نام مىبرد .\r\nابن شاذان متوفاى 26 هجرى قمرى در كتاب الايضاح ، ص 61 و طبرسى امامى از علماى قرن چهاردهم در كتاب المسترشد ، ص 13 ، با سند واحدى از حذيف نقل كرده‌اند : به خدا قسم ، هيچ كدام از اصحاب رسول خدا صلّى اللّه عليه و آله از من نسبت به شناخت منافقان آگاه‌تر نبود . من شهادت مىدهم كه ابو موسى اشعرى منافق است ! به حاشيهء الاصابه ، ص 273 نگاه كنيد .\r\n","page_name":" 394 ","page_number":394},
  {"content":"\r\n\r\nاينجا يافتيد به قتل برسانيد ، تا به محمد اطلاع ندهد كه ما در اينجا كمين كرده‌ايم ؛ زيرا در اين صورت توطئه ما نقش بر آب خواهد شد . سپس متفرق شدند . بعضى از كوه بالا رفتند و بعضى در راست و چپ مسير پنهان شدند و به همديگر مىگفتند : آيا نمىبيند كه خود بزرگ‌بينى و تكبر محمد ، چگونه او را مغرور كرده است كه مردم را از عبور كردن از بالاى گردنه منع كرد و بدين ترتيب خودش تنها ماند تا ما بتوانيم نقشه خود را اجرا كنيم ، در حالى كه يارانش از او دور هستند ؟ !\r\n( 1 ) پس از آنكه اين عده در جاهاى خود در گردنه مستقر شدند ، حذيفه پيش رسول خدا صلّى اللّه عليه و آله رفت و او را از آنچه ديده و شنيده بود ، آگاه كرد . رسول اكرم صلّى اللّه عليه و آله پرسيد : آيا چهرهء آنها را شناختى ؟ ! عرض كرد :\r\nاى رسول خدا صورت‌هاى خود را پوشانده بودند ، اما بيشتر آنها را از روى شترهايشان شناختم . آنها پس از آنكه گردنه را جستجو كردند و كسى را نيافتند ، صورت‌هايشان را باز كردند و همه را شناختم كه فلانى و فلانى و . . . بودند .\r\nرسول خدا صلّى اللّه عليه و آله فرمود : اى حذيفه ، وقتى كه خدا با محمد صلّى اللّه عليه و آله است و او را حفاظت مىكند ، اينها و تمام خلايق نمىتوانند آسيبى به او برسانند . همانا خداوند ، خواستهء خودش را حاكم خواهد كرد ، اگر چه كافران كراهت داشته باشند .\r\n( 2 ) سپس فرمود : اى حذيفه ، تو و عمار و سلمان برخيزيد و با توكل بر خدا مرا همراهى كنيد . پس از آنكه از قسمت سخت گردنه عبور كرديم ، به مردم اجازه دهيد كه دنبال ما بيايند . رسول خدا صلّى اللّه عليه و آله از گردنه بالا رفت در حالى كه حذيفه و سلمان همراهش بودند و يكى افسار ناقه را گرفته بود و ديگرى ناقه را از عقب هى مىكرد و عمار در كنار ناقه حركت مىكرد . منافقان سوار شترهاى خود بوده و در اطراف گردنه پخش شده بودند . آنهايى كه بالاى گردنه بودند ، مقدارى سنگريزه در ظرفى ريختند و آن را در مسير ناقهء رسول خدا صلّى اللّه عليه و آله قل دادند تا شتر رم كند و او را از جايى كه انسان مىترسيد به پايين دره نگاه كند ، به پايين پرت كند ! اما اين ظرف پرسروصدا وقتى به ناقه رسول الله صلّى اللّه عليه و آله نزديك شد ، از مسير منحرف شد و ناقه پيامبر صلّى اللّه عليه و آله از گردنه گذشت . با وجودى كه ظرف‌هاى متعددى قل داده شد ، گويى ناقهء رسول اكرم صلّى اللّه عليه و آله آنها را نمىديد و صداى آنها را احساس نمىكرد و از سر و صداى آنها رم نمىكرد .\r\n( 3 ) سپس رسول اكرم صلّى اللّه عليه و آله به عمار فرمود : بالاى گردنه برو و با عصبانيت بر صورت مركب‌هاى اين‌ها بزن و آنها را از اينجا رم بده . عمار دستور را اجرا كرد . آنها فرار كردند و در اين حال بعضى از آنان افتادند و دست و پا يا صورت بعضى از آنها زخمى شد يا شكست . « 1 »\r\n\r\n\r\n","description":"","footnote":"\r\n( 1 ) . تفسير منسوب به امام حسن عسكرى عليه السّلام كه از اين تفسير در كتاب احتجاج طبرسى ، ج 1 ، ص 64 - 66 نقل شده است و از -\r\n","page_name":" 395 ","page_number":395},
  {"content":"\r\n\r\n\r\n\r\n","description":"","footnote":"\r\n- اين دو در بحار الانوار ، ج 21 ، ص 229 - 231 نقل گرديده است .\r\nواقدى گفته است : رسول خدا در طول مسيرى بود كه گردنه‌اى در پيش رو داشتند . عده‌اى از منافقين توطئه كردند كه آن حضرت صلّى اللّه عليه و آله را از گردنه به پايين پرت كنند . رسول الله صلّى اللّه عليه و آله از اين توطئه مطلع شد . براى همين به مردم فرمود : از پايين دره عبور كنيد كه عريض‌تر و راحت‌تر است . مردم از پايين دره عبور كردند و آن حضرت صلّى اللّه عليه و آله از بالاى گردنه عبور كرد . او به عمار بن ياسر دستور داد كه افسار ناقه را در دست بگيرد و به حذيفة بن يمان دستور داد كه ناقه را از عقب هى كند .\r\nدر حالى كه آن حضرت صلّى اللّه عليه و آله گردنه را پشت سر مىگذاشت ، ناگهان شنيد كه عده‌اى آرام با هم صحبت مىكنند . به حذيفه دستور داد كه آنها را دور كند . حذيفه پيش رفت و با چوبى كه در دست داشت ، به صورت مركب‌هايشان زد و آنها را برگرداند . آنها به سرعت از گردنه پايين رفتند و قاطى مردم شدند سپس حذيفه بازگشت و ناقه رسول خدا صلّى اللّه عليه و آله را هدايت كرد . آن حضرت صلّى اللّه عليه و آله از او پرسيد : اى حذيفه ، آيا هيچ يك از سوارگانى را كه برگرداندى ، شناختى ؟ عرض كرد : اى رسول خدا ، آنها صورت‌هاى خود را پوشانده بودند و به علت تاريكى شب ، آنها را نديدم ، ولى مركب فلانى و فلانى و . . . را شناختم .\r\nسپس با سند خود از ابو سعيد خدرى روايت كرده است : رسول خدا صلّى اللّه عليه و آله اسامى منافقان عقبه كه قصد ترور آن حضرت صلّى اللّه عليه و آله را داشتند و سيزده نفر بودند ، براى حذيفه و عمار بازگو كرد .\r\nو با سند خود از نافع بن جبير روايت كرده است : رسول خدا صلّى اللّه عليه و آله كسى غير از حذيفه را از اسامى افراد آگاه نكرد . آنها دوازده نفر بودند . سپس ادّعا كرده است : در ميان آنها هيچ قريشى نبود . و واقدى از اين گفتهء وى حمايت كرده است ، در حالى كه با سند خود از جابر بن عبد الله انصارى ، از عمار روايت كرده است : شهادت مىدهم كه آنها پانزده نفر بودند و دوازده نفر از ايشان براى خدا و رسول او در زندگانى دنيا جنگيدند !\r\nاو مىنويسد : پس از آن كه رسول خدا صلّى اللّه عليه و آله از گردنه عبور كرد ، هنگام صبح اسيد بن حضير أوسى نزد آن حضرت صلّى اللّه عليه و آله آمد و عرض كرد : اى پيامبر خدا ، چه چيزى باعث شد كه ديشب از پايين دره كه راحت‌تر بود ، عبور نكنى ؟ فرمود : اى ابو يحيى ، آيا مىدانى كه منافقان ديشب چه نقشه‌اى داشتند و چه كردند ؟ آنها به همديگر گفتند : در تاريكى شب او را تعقيب مىكنيم و بالاى گردنه افسار ناقه‌اش را قطع مىكنيم و آن را رم مىدهيم تا او را به پايين دره پرت كند ! اسيد عرض كرد : اى رسول خدا ، همهء مردم از گردنه گذشته‌اند و در جايى جمع شده‌اند ، اگر دوست داريد ، اسم‌هاى آنها را بفرماييد تا در كمترين مدت ، سرهايشان را براى شما بياورم ! اگر به رئيس خزرج ، سعد بن عباده دستور دهيد ، هر منافقى از اين عده كه در قبيله‌اش باشد ، به قتل خواهد رسانيد و همچنين به رؤساى هر يك از تيره و طوايف‌ها دستور دهيد تا منافقى را كه از ايشان بوده است را به قتل برسانند . . . مگر چنين افرادى رها كرده مىشوند اى رسول خدا ؟ ! تا كى با آنها مدارا مىكنيم . امروز كه اسلام به قدرت و ثبات دست يافته است و احتياجى ندارد كه چيزى از اين‌ها را باقى بگذارد !\r\nپيامبر اكرم صلّى اللّه عليه و آله به اسيد فرمود : كراهت دارم كه مردم بگويند : همانا پس از پايان جنگ بين محمد و مشركين ، او دست به كشتار اصحاب خود زده است ! اسيد عرض كرد : اى رسول خدا ، اينها كه اصحاب شما نيستند . رسول خدا صلّى اللّه عليه و آله فرمود : آيا شهادت نمىدهند كه لا إله الا اللّه ؟ عرض كرد : چرا ، ولى شهادت آنها قبول نيست ! فرمود : آيا در ظاهر نمىگويند كه من رسول خدا هستم ؟ عرض كرد : چرا ، ولى شهادت آنها قبول نيست ! فرمود : من از قتل آنها نهى شده‌ام ( مغازى واقدى ، ج 2 ، ص 1042 - 1045 ) .\r\nمسلم در صحيح ، كتاب المنافقين در شماره 11 ، گوشه‌اى از اين مطلب را ذكر كرد و در ج 8 ، ص 123 بدان اشاره كرده است .\r\nو احمد در مسند ، ج 5 ، ص 390 - 391 و 453 آن را نقل كرده و طبرانى ( متوفاى 360 ه - ق ) آن را در معجم الكبير ، ج 6 ، ص 195 و هيثمى در مجمع الزوائد ، ج 1 ، ص 110 آن را از او نقل كرده‌اند . بيهقى در دلائل النبوة ، ج 5 ص 256 با سند خود از عروة بن زبير نقل كرده است و از او در اعلام الورى ، ج 1 ص 245 - 246 و از او در بحار الانوار ، ج 21 ، ص 247 ، ح 25 نقل گرديده است .\r\nهمچنين ابن اثير در الجامع ، ج 12 ، ص 199 و معتزلى در شرح نهج البلاغه ، ج 2 ، ص 103 از كتاب مفاخرات زبير بن به كار ، از -\r\n","page_name":" 396 ","page_number":396},
  {"content":"\r\n\r\n( 1 )\r\n\r\nسوزاندن مسجد نفاق\r\nابن اسحاق مىنويسد : رسول خدا صلّى اللّه عليه و آله پيش رفت تا در ذى أوان فرود آمد . از اينجا تا مدينه يك ساعت راه بود « 1 » . گفته مىشود : منافقان متخلف ، از مدينه بيرون آمدند تا از آن حضرت صلّى اللّه عليه و آله و لشكريان اسلام استقبال كنند . رسول اكرم صلّى اللّه عليه و آله به لشكريان دستور داد : با هيچ يك از متخلفان صحبت نكنيد و با او همنشين نشويد تا به شما اجازه دهم « 2 » .\r\nخبر مسجد ضرار و اهل آن توسط وحى « 3 » به اطلاع پيامبر اكرم صلّى اللّه عليه و آله رسيد . قمى مىنويسد :\r\nپيامبر اكرم صلّى اللّه عليه و آله عامر بن عدى از بنى عمرو بن عوف أوسى و مالك بن دخشم خزاعى را فرستاد تا اين مسجد را آتش بزنند و تخريب كنند ! وقتى كه به قباء رسيدند ، مالك خزاعى به منزل رفت و آتشى آورد و با آن برگ‌هاى خرمايى كه در سقف به كار رفته بود را آتش زد . كسانى كه در آن بودند ، متفرق شدند . پس از آنكه مسجد سوزانده شد ، ديوارهاى آن را خراب كردند « 4 » .\r\nچنين به نظر مىرسد كه شيخ طوسى در تبيان از قتاده و مجاهد ، از ابن عباس نقل كرده است : رسول خدا صلّى اللّه عليه و آله عاصم بن عوف عجلانى و مالك بن دخشم كه از بنى عمرو بن عوف بودند را فراخواند و به آنان فرمود : به اين مسجدى كه اهل آن ظالم هستند برويد و آن را بسوزانيد و منهدم كنيد ! آنها پياده خارج شدند ! و اين دستور را اجرا كردند . « 5 »\r\n( 2 ) طبرسى در مجمع البيان اضافه كرده است : آن حضرت صلّى اللّه عليه و آله عمار بن ياسر را كه وحشى ، قاتل حمزه نيز از همراهانش بود ، فرستاد تا آن را آتش بزند و دستور داد كه جاى مسجد به محل جمع‌آورى آشغال و فاضلاب تبديل شود . « 6 »\r\n\r\n\r\n","description":"","footnote":"\r\n- حسن بن على عليه السّلام در مجلس معاويه نقل كرده است كه فرمود : روزى رسول خدا صلّى اللّه عليه و آله را در گردنه نگه داشتند تا ناقهء آن حضرت صلّى اللّه عليه و آله را رم بدهند . آنها دوازده نفر بودند كه ابو سفيان يكى از آنان بود و از كتاب المحلى ، تأليف ابن حزم ( متوفى 456 ه - ق ) ، ج 11 ، ص 255 حديث حذيفه را نقل كرده است كه در آن اسامى ابو بكر ، عمر ، عثمان و سعد بن ابى وقاص آمده است .\r\nسپس در صحت اين روايت تشكيك كرده است .\r\n( 1 ) . سيرهء ابن اسحاق ، ج 4 ، ص 174 .\r\n( 2 ) . مغازى واقدى ، ج 2 ، ص 1049 .\r\n( 3 ) . ابن اسحاق نگفته است كه اين خبر از آسمان نازل شد و واقدى نگفته است كه اين خبر به وسيله قرآن به اطلاع رسول خدا صلّى اللّه عليه و آله رسيد ؛ ولى قمى در تفسير خود ، ج 2 ، ص 305 و طبرسى در مجمع ، ج 5 ، ص 109 نوشته‌اند : آيه‌اى در شأن اين مسجد بر آن حضرت صلّى اللّه عليه و آله نازل شد . سپس در ج 5 ، ص 105 و 120 تصريح مىكند كه سورهء توبه و آيات مسجد ضرار ، پنجاه روز پس از بازگشت رسول اكرم صلّى اللّه عليه و آله از تبوك نازل شد !\r\n( 4 ) . تفسير قمى ، ج 2 ، ص 305 .\r\n( 5 ) . تبيان ، ج 5 ، ص 298 .\r\n( 6 ) . مجمع البيان ، ج 5 ، ص 110 ؛ اما معروف اين است كه رسول خدا صلّى اللّه عليه و آله پس از فتح مكه و اسلام آوردن وحشى به وى گفت : از -\r\n","page_name":" 397 ","page_number":397},
  {"content":"\r\n\r\n( 1 )\r\n\r\nبه سوى مدينه\r\nپيامبر اكرم صلّى اللّه عليه و آله در صبح « 1 » يكى از روزهاى ماه رمضان « 2 » به سوى مدينه حركت كرد . روايت شده است كه وقتى مدينه را ديد فرمود : اين سرزمين ، طيبه است و احد كوهى است كه ما را دوست مىدارد و آن را دوست مىداريم ! سپس فرمود : در مدينه كسانى هستند كه در طول مسير با شما بودند ! پرسيدند : يا رسول الله ، آيا آنها در مدينه هستند ؟ ! فرمود : بله آنها در مدينه هستند ، ولى عذر داشتند و نتوانستند شما را همراهى كنند « 3 » .\r\n( 2 ) و از كتاب أبان بن عثمان بجلى احمر كوفى از أعمش كوفى روايت شده است : رسول خدا صلّى اللّه عليه و آله وارد مدينه شد . حسن و حسين عليه السّلام به استقبال آن حضرت صلّى اللّه عليه و آله آمده بودند . او آنها را در بغل گرفت و بر مادرشان فاطمه و على عليه السّلام وارد شد . مسلمانان در بيرون منتظر بودند تا او را زيارت كنند . وقتى خارج شد او را در ميان گرفتند و همراهش حركت كردند تا وارد منزلش شد و پس از آن ، مردم متفرق شدند « 4 » .\r\nپس از خروج از منزل ، اول به مسجد رفت و دو ركعت نماز تحيت به جاى آورد . سپس در مسجد نشست تا مردم از او ديدار كنند . او هرگاه از سفر برمىگشت همين كار را مىكرد . در اين غزوه هشتاد و خرده‌اى نفر شركت نكرده بودند « 5 » اينها پيش آن حضرت صلّى اللّه عليه و آله مىآمدند و عذرخواهى كرده و قسم مىخوردند كه عذرى داشته‌اند . پيامبر اكرم صلّى اللّه عليه و آله نيت قلبى ايشان را به خدا حواله مىكرد و ايمان و عذرخواهى ايشان را مىپذيرفت و برايشان طلب استغفار مىكرد « 6 » .\r\n\r\n\r\n","description":"","footnote":"\r\n- من دور شو تا ديگر تو را نبينم . و واقدى در ج 2 ، ص 1046 اضافه كرده است : آن دو فرستادهء رسول خدا صلّى اللّه عليه و آله بين نماز مغرب و عشاء به مسجد رسيدند . پيش نماز آنها مجمع بن جاريه بود كه مسجد را به آتش كشيدند و برادرزادهء وى مجمع بن زيد بن جارية بن عامر در مسجد باقى ماند و خارج نشد كه در نتيجه مقدارى از پايش سوخت . در نوشتن زيد بن جاريه اشتباه كرده‌اند و آن را زيد بن حارثه ثبت نموده‌اند كه در تفسير قمى و تبيان به همين صورت نقل گرديده است . اين در حالى است كه واقدى او را زيد بن حارثة بن عامر ناميده است و زيد بن حارثة ، پسر عامر نيست !\r\n( 1 ) . مغازى واقدى ، ج 2 ، ص 1049 ؛ سيرهء ابن اسحاق ، ج 4 ، ص 177 .\r\n( 2 ) . سيرهء ابن اسحاق ، ج 4 ، ص 182 ؛ مغازى واقدى ، ج 2 ، ص 1056 به نقل از عايشه .\r\n( 3 ) . مغازى واقدى ، ج 2 ، ص 1056 ، اگر خروج آن حضرت صلّى اللّه عليه و آله از مدينه در 25 رجب و رسيدن به تبوك در 15 شعبان و بازگشت از آن در 5 رمضان بوده باشد ، در اين صورت در حدود 25 رمضان به مدينه رسيده است .\r\n( 4 ) . اعلام الورى ، ج 1 ، ص 247 به نقل از كتاب أبان .\r\n( 5 ) . سيرهء ابن اسحاق ، ج 4 ، ص 177 و مغازى واقدى ، ج 2 ، ص 1049 و 995 . واقدى در جايى مىگويد كه مسلمانان همراه پيامبر اكرم صلّى اللّه عليه و آله در ثنيه الوداع اردو زدند و همراهان عبد الله بن أبى در كنار آن جمع شدند و گفته مىشد كه لشكريان ابن أبى كمتر از لشكر رسول خدا صلّى اللّه عليه و آله نبود ! اين مطلب در سيره ، ج 4 ، ص 162 هم آمده است ! وى در هيچ جا به نسبت ميان اين قول و قولى را كه مىگويد تعداد متخلفين هشتاد نفر بودند ، اشاره نمىكند ؟ !\r\n( 6 ) . سيرهء ابن اسحاق ، ج 4 ، ص 177 و مغازى واقدى ، ج 2 ، ص 1049 .\r\n","page_name":" 398 ","page_number":398},
  {"content":"\r\n\r\n( 1 )\r\n\r\nمتخلفان سه‌گانه\r\nاين سه نفر ، از كسانى بودند كه شرك و نفاق نداشتند ، ولى از همراهى رسول اكرم صلّى اللّه عليه و آله بازمانده بودند .\r\nكعب بن مالك ، شاعر پيامبر صلّى اللّه عليه و آله يكى از آنها بود . ابتدا خبر مربوط به وى را از تفسير قمى نقل كرديم و در اينجا بقيهء خبر را مىآوريم . او دربارهء خودش و همراهانش : مرارة بن ربيع و هلال بن اميه واقفى مىگويد :\r\nوقتى از بازگشت رسول خدا صلّى اللّه عليه و آله مطلع گشتيم ، بسيار پشيمان شديم . هنگام ورود لشكر اسلام ، به استقبال « 1 » پيامبر صلّى اللّه عليه و آله رفتيم تا عرض سلام داشته باشيم ؛ اما آن حضرت صلّى اللّه عليه و آله روى از ما برگرداند و جواب سلام ما را نداد . به برادرانمان سلام كرديم ، اما آنها نيز جواب ما را ندادند . اين مطلب به گوش خانواده ما رسيد و آنها نيز سخن گفتن با ما را قطع كردند ! ! در مسجد حاضر مىشديم ، اما كسى جواب سلام ما را نمىداد و با ما صحبت نمىكرد ! همسران ما نزد پيامبر صلّى اللّه عليه و آله رفتند و عرض كردند : گويى از آنها خشمگين هستى . آيا از آنها كناره‌گيرى كنيم ؟ فرمود : از آنها كناره‌گيرى نكنيد ؛ ولى با شما نزديكى نكنند !\r\n( 2 ) وقتى كعب بن مالك و دو رفيقش اين وضع را ديدند ، گفتند : چه فايده كه در مدينه باقى بمانيم ، در حالى كه رسول خدا صلّى اللّه عليه و آله و مسلمانان و حتى خانواده‌مان با ما صحبت نمىكنند ؟ ! بياييد به اين كوهها برويم و همان جا بمانيم تا خدا توبهء ما را بپذيرد يا همان جا بميريم ! آنها به كوه ذناب « 2 » در مدينه رفتند . روزها را روزه مىگرفتند و خانواده‌هايشان غذا مىآوردند و در گوشه‌اى مىگذاشتند و بدون آنكه با آنها صحبت كنند ، برمىگشتند .\r\n( 3 ) آنها مدت زيادى « 3 » را به همين صورت گذراندند . شب و روز گريه مىكردند و از خدا مىخواستند كه آنها را ببخشد . چون مدت اقامت آنها در كوه طولانى شد ، كعب به همراهانش گفت : اى رفقا ، همانا خدا و رسولش و خانوادهء ما از ما خشمگين شده‌اند و با ما صحبت نمىكنند ؛ در اين صورت ، چرا ما از دست همديگر خشمگين نشويم ؟ ! پس قسم خوردند كه هيچ كدام با ديگرى تا دم مرگ صحبت نكند . شبانه از\r\n\r\n\r\n","description":"","footnote":"\r\n( 1 ) . اين را قمى به صورت مرسل نقل كرده است و واقدى در مغازى ، ج 2 ، ص 1049 - 1056 و ابن اسحاق در سيره ، ج 4 ، ص 175 - 180 آن را به صورت مسند آورده‌اند و در آن آمده است : رسول خدا صلّى اللّه عليه و آله صبح زود وارد مدينه شد . او ابتدا به مسجد رفت و دو ركعت نماز به جاى آورد و سپس در ميان مردم نشست . من وارد شدم و سلام كردم . او در حالى كه خشمگين بود ، تبسمى كرد و فرمود : بيا . . .\r\n( 2 ) . واقدى در مغازى ، ج 2 ، ص 1056 ، از ايوب ، از پدرش نعمان ، از پدرش عبد الله ، از پدرش كعب بن مالك ( كه كنيه‌اش ابو القين بود ) نقل كرده است : كعب بن مالك خيمه‌اى در كوه سلع برپا كرد و در شعرى هم گفته است :\r\n أبعد دور بنى القين الكرام و ما * شادوا علىّ ، به نيت البيت من سعف \r\nاين شعر را شيخ طوسى در تبيان ، ج 5 ص 297 از مجاهد و قتاده نقل كرده و طبرسى از او در مجمع البيان ، ج 5 ، ص 105 نقل كرده است .\r\n( 3 ) . در سيره ابن اسحاق ، ج 4 ، ص 178 - 180 و مغازى واقدى ، ج 2 ، ص 1051 - 1053 و در تبيان ، ج 5 ، ص 296 از مجاهد و قتاده و از او در مجمع البيان ، ج 5 ، ص 105 آمده است : آنها پنجاه شبانه روز در آنجا ماندند .\r\n","page_name":" 399 ","page_number":399},
  {"content":"\r\n\r\nهم جدا شدند . سه روز به همين حالت گذشت و هر كدام در گوشه‌اى از كوه معتكف شده بودند و همديگر را نمىديدند و با هم صحبت نمىكردند . در شب سوم رسول خدا صلّى اللّه عليه و آله در منزل ام سلمه بود كه توبه آنها از سوى خدا پذيرفته شد و نازل گرديد :  « لَقَدْ تابَ اللَّهُ . . . »  « 1 »\r\n( 1 ) شيخ طوسى در تبيان از مجاهد و قتاده ، از ابن عباس و جابر انصارى روايت كرده است : پس از آنكه پيامبر اكرم صلّى اللّه عليه و آله عذر منافقين و تمام متخلفين را كه هشتاد و چند نفر بودند ، پذيرفت ؛ از صحبت با اين سه نفر خوددارى كرد « 2 » و به مسلمانان سفارش كرد كه هيچ كس ، با اين سه نفر صحبت نكند . همهء مردم و حتى كودكان از آنها دورى كرده و با ايشان صحبت نمىكردند ! تا جايى كه همسرانشان پيش آن حضرت صلّى اللّه عليه و آله آمدند و عرض كردند : اى رسول خدا ، آيا از آنها كناره‌گيرى كنيم ؟ فرمود ، نه ، ولى با شما نزديكى نكنند . « 3 »\r\n\r\n\r\n","description":"","footnote":"\r\n( 1 ) . واقدى در ج 2 ، ص 1053 به تفصيل قضيه را از امّ سلمه نقل كرده است : شبى رسول الله صلّى اللّه عليه و آله به من فرمود : اى ام سلمه ، توبهء كعب بن مالك و دو رفيقش از سوى خدا پذيرفته شد ! عرض كردم : اى پيامبر خدا ، آيا كسى را نفرستم تا به آنها مژده بدهد ؟ ! فرمود : نه ، نه . تا صبح صبر مىكنيم .\r\nپس از نماز صبح ، رسول الله صلّى اللّه عليه و آله به مردم خبر داد : توبهء كعب بن مالك ، مرارة بن ربيع و هلال بن اميه پذيرفته شده است .\r\nابو نائله سلكان و برادرش سلمه ، پسران سلامة بن وقش در نماز صبح حضور داشتند . آنها به سرعت نزد مرارة بن ربيع رفتند و به او مژده دادند . ابو الأعور سعيد بن زيد هم پيش هلال بن اميه رفت . وقتى به او بشارت داد كه توبه‌اش پذيرفته شده است ، به سجده افتاد و گريه كرد و اشك شوق او بيشتر از اشك حزن و اندوهش بود ! سپس برخاست ، اما از ضعف و بىحالى نمىتوانست راه برود ، براى همين الاغى آوردند و او را سوار كردند .\r\nكعب تعريف كرده است : زبير سوار اسبش شد و به سوى كوه حركت كرد . همچنين فردى از بنى اسلم به سرعت حركت كرد تا به من بشارت بدهد . من در كوه سلع بودم كه صداى بنى أسلمى را قبل از صداى زبير شنيدم . وقتى پيش من آمد چيزى غير از دو تكه لباس نداشتم . آنها را درآوردم و به عنوان مژدگانى به او دادم . سپس خودم لباسى را به عاريه گرفتم و پيش رسول الله صلّى اللّه عليه و آله رفتم .\r\nواقدى گفته است : كسى كه در كوه سلع پيش كعب رفت ، ابو بكر بود و قصه اين دو تكه لباس را نقل نكرده است .\r\n( 2 ) . تبيان ، ج 5 ، ص 296 و از او در مجمع البيان ، ج 5 ، ص 104 .\r\n( 3 ) . تبيان ، ج 5 ، ص 316 و از او در مجمع ، ح 5 ، ص 120 . ابن اسحاق در سيره ، ج 4 ، ص 178 آن را به تفصيل از زهرى ، از عبد الرحمن ، از پدرش عبد الله ، از پدرش كعب بن مالك روايت كرده است : مردم از ما كناره‌گيرى مىكردند و نسبت به ما خشمگين بودند ، به طورى كه عرصه بر من تنگ شد . چهل شب گذشت تا اينكه خزيمة بن ثابت ( بنا به نقل واقدى ) پيش من آمد و گفت : رسول خدا صلّى اللّه عليه و آله فرمودند كه از همسرت كناره‌گيرى كن ! پرسيدم : او را طلاق بدهم ؟ گفت : نه ، ولى از او كناره‌گيرى كن و با او نزديكى نكن . به همسرم گفتم : پيش خانواده‌ات برو و پيش آنان بمان تا خداوند در اين مورد ، حكم خود را صادر فرمايد . در اين زمان من جوان بودم ، اما هلال بن اميه پيرمردى بود كه خادم نيز نداشت ، براى همين همسرش نزد پيامبر اكرم صلّى اللّه عليه و آله رفت و عرض كرد : اى رسول خدا ، هلال بن اميه ، پيرمرد كهنسالى است و خادم نيز ندارد . آيا ناراحت نمىشويد كه من خدمتكار وى باشم ؟\r\nفرمود : نه ، اما نبايد با تو نزديكى كند ! عرض كرد : اى رسول خدا ، به خدا قسم كه هيچ تمايلى به من نشان نمىدهد . خدا مىداند كه از زمان شروع اين قضيه تا حال دائما گريه مىكند ، به طورى كه مىترسم چشمانش كور شود !\r\nوقتى كه پيامبر اكرم صلّى اللّه عليه و آله به همسر هلال اجازه داد كه به وى خدمت كند ، بعضى از خويشاوندان گفتند : آيا از رسول اللّه صلّى اللّه عليه و آله اجازه نمىگيرى تا همسرت خدمتكارى تو را بكند ؟ گفتم : نه ، از او درخواست اجازه نمىكنم ، زيرا نمىدانم چه خواهد گفت و از سوى ديگر ، من جوان هستم ! -\r\n","page_name":" 400 ","page_number":400},
  {"content":"\r\n\r\nاين سه نفر در همان حال باقى ماندند و كعب با برگ‌هاى درخت خرما ، سايه‌بانى براى خود در كوه سلع ساخته بود و در شعرى دربارهء آن گفت :\r\n أبعد دور بنى القين الكرام و ما * شادوا علىّ ، به نيت البيت من سعف ؟ ! « 1 » \r\nآنها بالاى كوه رفتند و خانواده‌هايشان براى آنها غذا مىبردند و در جايى مىگذاشتند و بدون آنكه با آنها حرف بزنند ، برمىگشتند . آنها به همديگر گفتند : مردم از ما كناره‌گيرى كرده‌اند و با ما صحبت نمىكنند ، پس چرا ما از همديگر كناره‌گيرى و قطع رابطه نمىكنيم ، پس در كوه متفرق شدند و كنار هم نمىآمدند و چهل و چند روز « 2 » يا پنجاه شب به همين صورت بودند .\r\n( 1 ) سپس در شبى ، آيات توبه نازل شد . مسلمانان پس از فرارسيدن صبح پيش آنان رفته و بشارت مىدادند . كعب گفته است : وقتى كه رسول خدا صلّى اللّه عليه و آله به چيزى بشارت داده مىشد و خوش‌حال مىگشت ، صورتش همانند پارهء ماه مىدرخشيد . پس از قبول توبه ، نزد وى رفتم در حالى كه صورتش از خوش‌حالى مىدرخشيد . هنگامى كه مرا ديد ، فرمود : تو را به خير و سعادت مژده مىدهم ، امروز همانند روزى هستى كه از مادر زاييده شده بودى ! عرض كردم : يا رسول الله ، آيا اين بشارت را از پيش خودتان مىفرماييد يا از سوى خدا ؟ فرمود : از سوى خدا ، پس از ان كعب ثلث مالش را به عنوان شكرگزارى صدقه داد . « 3 »\r\n\r\n\r\n","description":"","footnote":"\r\n- روزى از همين ايام ، به بازار رفتم . در همين حال يك نبطىّ از اهالى شام مواد خوراكى به مدينه آورده تا بفروشد و مىگفت :\r\nچه كسى كعب بن مالك را به من معرفى مىكند ؟ مردم به من اشاره كردند و او را پيش من فرستادند . او نامه‌اى از پادشاه بنى غسان به من داد كه در پارچه‌اى از ابريشم نوشته شده بود . در اين نامه نوشته شده بود : « اما بعد ، شنيده‌ايم كه پيامبر صلّى اللّه عليه و آله نسبت به تو ظلم روا داشته است و خداوند تو را در پستى و ذلت قرار نداده است ، به ما ملحق شو ! » پيش خود گفتم : كارم به جايى رسيده است كه مشركى در من طمع كرده است . اين هم خودش بلا و امتحانى است .\r\n( 1 ) . تبيان ، ج 5 ، ص 296 - 297 و از او در مجمع البيان ، ج 5 ، ص 104 - 105 گفته‌اند : خيمه‌اى برپا كرده بود . و چنان كه در استيعاب ، ص 123 و مغازى ، ج 2 ، ص 1056 آمده است : قين اسم جدش بوده است ، و اين بيت از ايوب بن نعمان ، از عبد الله بن كعب نقل شده است .\r\n( 2 ) . تبيان ، ج 5 ، ص 316 و از او در مجمع البيان ، ج 5 ، ص 120 و در صفحهء 100 آمده است : ابو حمزه ثمالى گفت : براى ما نقل شده است كه آنها سه نفر از انصار به نام‌هاى ابو لبابة بن عبد المنذر ، ثعلبة بن وديعه و أوس بن خذام بودند كه همراه رسول خدا صلّى اللّه عليه و آله به غزوه تبوك نرفتند . وقتى كه مطلع شدند ، خداوند دربارهء كسانى كه تخلف كرده‌اند چه چيزى را نازل كرده است ، يقين پيدا كردند كه هلاك شده‌اند ، از اين رو خودشان را به ستون‌هاى مسجد بستند . آنها همين طور بسته بودند تا رسول خدا صلّى اللّه عليه و آله از تبوك بازگشت و بعد از نزول :  « عَسَى اللَّهُ أَنْ يَتُوبَ عَلَيْهِمْ »  ، پيش آمد و آنها را باز كرد .\r\nاو فرض را بر اين مىگيرد كه آيات مربوط به متخلفين ، قبل از ورود رسول الله صلّى اللّه عليه و آله به مدينه نازل شده و آيات مربوط به قبول توبه ، بعد از ورود نازل شده است . با اين فرض آنها در اين مدت بسيار طولانى به ستون‌هاى مسجد بسته شده بودند !\r\n( 3 ) . تبيان ، ج 5 ، ص 197 و از او در مجمع البيان ، ج 5 ، ص 105 و تفصيل آن در سيرهء ابن اسحاق ، ج 4 ، ص 180 چنين آمده است : به رسول الله صلّى اللّه عليه و آله عرض كردم : توبه من به درگاه خدا و رسولش اين است كه تمام اموالم را به خدا و رسول او ببخشم ! آن حضرت صلّى اللّه عليه و آله فرمود : بعضى از اموالت را براى خودت نگه‌دار كه اين بهتر است . عرض كردم : پس سهم خودم از غزوه خيبر را نگه مىدارم . -\r\n","page_name":" 401 ","page_number":401},
  {"content":"\r\n\r\n( 1 )\r\n\r\nاسلام آوردن كعب بن زهير شاعر\r\nكعب از كسانى بود كه پيامبر اكرم صلّى اللّه عليه و آله را با اشعارش اذيت مىكرد . او برادرى به نام بجير بن زهير داشت .\r\nهنگامى كه بجير مسلمان شد و به مدينه هجرت كرد ، كعب در شعرى برادرش را هجو كرد و آن را براى او فرستاد .\r\n( 2 ) ابن اسحاق مىنويسد : كعب در اين شعر از پيامبر اكرم صلّى اللّه عليه و آله به مأمون ( امان داده شده ) تعبير كرده بود ، زيرا قريش به وى امين مىگفتند . هنگامى كه بجير اين شعر را براى رسول الله صلّى اللّه عليه و آله خواند ، آن حضرت صلّى اللّه عليه و آله فرمود : راست مىگويد : من مأمون هستم و او دروغگو است ، و هنگامى كه اين بيت را شنيد كه مىگويد : « پدر و مادرى نداشته است كه او را سرپرستى كنند ! » فرمود : بلكه او پدر و مادرى نداشته است كه او را سرپرستى كنند . هر كسى به كعب بن زهير دست يافت ، او را بكشد . « 1 »\r\nپس از فتح مكه ، آن حضرت دستور داد تا عده‌اى كه او هجو مىكرده‌اند ، كشته شوند . به دنبال آن هبيرة بن أبى وهب و ابن زبعرى از شعراى قريش فرار كردند . با وجود اين دستور ، آن حضرت صلّى اللّه عليه و آله كسانى را كه توبه مىكردند و پيش وى مىآمدند مىبخشيد . كعب بن زهير از كسانى بود كه فرار كرد .\r\nبرادرش بجير در نامه‌اى به او نوشت : رسول خدا صلّى اللّه عليه و آله افرادى را كه او را با هجو گفتن اذيت مىكردند ، به قتل رسانده است و كسانى از شعراى قريش كه باقى مانده‌اند ، همانند ابن زبعرى و هبيرة بن وهب فرار كرده‌اند . اگر جان خودت را دوست مىدارى ، پيش رسول الله صلّى اللّه عليه و آله بيا ، زيرا او كسى را كه توبه كند به قتل نمىرساند و اگر اين كار را انجام نمىدهى ، نجات خودت را در فرار جستجو كن .\r\nسپس اين شعر را در نامه اضافه كرد :\r\n فمن مبلغ كعبا فهل لك فى التى * تلوم عليها باطلا و هى أحزم ؟ . . . \r\nوقتى اين نامه به دست كعب رسيد و مردمى كه در اطراف وى بودند ، او را شناختند ، گفتند : او حتما كشته خواهد شد . به دنبال آن عرصه بر كعب تنگ شد و چاره‌اى نديد ، مگر اينكه دعوت برادرش را اجابت كند و اسلام بياورد و در مقابل هجوهايى كه كرده بود ، مدايحى براى رسول خدا صلّى اللّه عليه و آله بسرايد . براى همين ، قصيدهء لاميه‌اى در شصت بيت سرود و آن را برداشت و به سوى مدينه حركت كرد .\r\nاو به خاطر امرى پيش برادرش بجير نرفت ، بلكه پيش يكى از آشنايان خود از طايفهء جهينه رفت و شب را پيش او ماند و او را در جريان كارش قرار داد .\r\n\r\n\r\n","description":"","footnote":"\r\n- و واقدى افزوده است : فرمود : نه ، عرض كردم : پس نصف مالم را قبول كنيد . فرمود : نه . عرض كردم : پس ثلث مالم را قبول كنيد . فرمود : باشد ( مغازى واقدى ، ج 2 ، ص 1055 ) .\r\n( 1 ) . اين را زرقانى در المواهب اللدنية فى شرح السيرة النبويه ، از ابن انبارى نقل كرده است و قبل از او ابن هشام در سيره ، ج 4 ، ص 145 نقل كرده است .\r\n","page_name":" 402 ","page_number":402},
  {"content":"\r\n\r\n( 1 ) هنگامى كه بلال اذان صبح را گفت ، مرد جهنى همراه كعب به مسجد رفتند و با رسول خدا صلّى اللّه عليه و آله نماز خواندند . پس از نماز وى به كعب اشاره كرد و گفت : اين رسول اللّه صلّى اللّه عليه و آله است . برخيز و از او امان بخواه .\r\nاو برخاست و جلو رفت تا پيش رسول خدا صلّى اللّه عليه و آله نشست . آن حضرت صلّى اللّه عليه و آله او را نمىشناخت . او دستش را براى مصافحه در دست رسول الله صلّى اللّه عليه و آله قرار داد و عرض كرد : كعب بن زهير توبه كرد و مسلمان شده است . او آمده است كه از شما أمان بگيرد ؛ اگر او را بياورم ، توبهء او را مىپذيرى ؟ فرمود : بله .\r\nعرض كرد : يا رسول اللّه ، من كعب بن زهير هستم . در اين حال مردى از أنصار برخاست و گفت : اى رسول خدا ، اجازه بدهيد تا گردنش را بزنم !\r\nفرمود : اين را واگذار . او توبه كرده است و از اعمال قبلى خود دست كشيده است « 1 » و پيش آن حضرت صلّى اللّه عليه و آله اسلام آورد . « 2 »\r\n( 2 ) ابن هشام مىنويسد : كعب ، قصيدهء لاميهء خود را بعد از ورود به مدينه سروده است . « 3 » ابن اسحاق ، از عاصم بن قتاده انصارى نقل كرده است اين كه كعب در قصيده‌اش مهاجرين را مورد مدح قرار نداد ، بلكه با كنايه از آنها با السود التنابيل « 4 » ؛ يعنى بزرگان كوچك ياد كرد .\r\nاين هشام نقل كرده است كه وقتى كعب ، شعرش را نزد پيامبر صلّى اللّه عليه و آله خواند ، او فرمود : اگر از أنصار به خير و نيكى ياد مىكردى ، اهليّت آن را داشتند . « 5 » پس او قصيدهء رائيه‌اى را در مدح انصار سرود و فداكارى و تلاش‌هاى آنها را كنار رسول خدا صلّى اللّه عليه و آله بازگو كرد .\r\nاو قصيدهء لاميهء خودش را در مسجد خواند . « 6 » در اين قصيده آمده است :\r\n إنَّ الرسول لسيف يستضاء به * مهنّد من سيوف اللّه مسلول . . . \r\nهمانا رسول خدا يكى از شمشيرهاى اصيل پروردگار است كه همانند خورشيد ، ديگران را به راه راست هدايت مىكند . . .\r\n( 3 ) ابن اثير جزرى نقل كرده است : پس از آنكه كعب قصيدهء خودش را قرائت كرد ، رسول خدا صلّى اللّه عليه و آله بردى را كه بر تن داشت ، به او هديه كرد . « 7 »\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 4 ، ص 146 - 147 .\r\n( 2 ) . همان ، ج 4 ، ص 157 .\r\n( 3 ) . سيرهء ابن هشام ، ج 4 ، ص 157 .\r\n( 4 ) . سيرهء ابن اسحاق ، ج 4 ، ص 157 .\r\n( 5 ) . سيرهء ابن هشام ، ج 4 ، ص 157 .\r\n( 6 ) . سيرهء ابن اسحاق ، ج 4 ، ص 158 .\r\n( 7 ) . چنان كه در الكامل فى التاريخ ، ج 2 ، ص 276 آمده است : معاويه در زمان حكومتش براى كعب پيغام فرستاد كه آن برد را به ما به فروش . -\r\n","page_name":" 403 ","page_number":403},
  {"content":"\r\n\r\n( 1 )\r\n\r\nهيأت ثقيف و پذيرش اسلام\r\nخبرى را از أمالى شيخ طوسى با سند وى از امام صادق عليه السّلام ، از جابر بن عبد الله انصارى نقل كرديم مبنى بر اينكه بعد از اتمام محاصره طائف و بازگشت رسول خدا صلّى اللّه عليه و آله به طائف ، هيأتى پيش آن حضرت صلّى اللّه عليه و آله آمدند ، اما بدون نتيجه بازگشتند ، همچنين خبر مربوط به ملحق شدن عروة بن مسعود ثقفى به پيامبر اكرم صلّى اللّه عليه و آله و اسلام آوردن وى قبل از رسيدن آن حضرت صلّى اللّه عليه و آله به مدينه را نقل كرديم و گفتيم كه او با اجازهء پيامبر صلّى اللّه عليه و آله به طائف بازگشت تا قوم ثقيف را به اسلام دعوت كند ؛ اما آنها او را كشتند و پسرش أبى مليح و پسر عمويش قارب به مدينه رفتند و اسلام آوردند و در همان جا ماندند تا قوم ثقيف اسلام را پذيرفت .\r\nهمچنين از اسلام آوردن باديه‌نشينان اطراف طائف و حملات دائمى آنها به اموال و چارپايان ثقيف سخن گفتيم و اشاره كرديم كه از حملات پىدرپى به تنگ آمده بودند .\r\nدر اينجا ابن اسحاق مىنويسد : چند ماهى از شهادت عروة بن مسعود گذشت . ثقيفىها ديدند كه قدرت مقابله با اعراب مسلمان اطراف خود را ندارند .\r\n( 2 ) ابن اسحاق با سند خود از مغيرة بن أخنس ثقفى نقل كرده است : عمرو بن اميه از طايفهء بنى علاج از باهوش‌ترين افراد عرب بود ! بين او و عبد ياليل نزاعى پيش آمده بود و براى همين او از عبد ياليل كناره‌گيرى مىكرد . تا اينكه روزى به سوى او رفت و به خانه‌اش وارد شد . وقتى اين جريان را به عبد ياليل اطلاع دادند ، گفت : عمرو از ملاقات و ديدن من خوشش نمىآمد ، حتما كار مهمى دارد كه به خانه‌ام آمده است ! سپس پيش عمرو رفت و به او خوش‌آمد گفت .\r\nپس از نشستن ، عمرو گفت : ما در مقابل انجام كارى قرار گرفته‌ايم كه گريزى از آن نداريم ! خودت مىبينى كه كار اين مرد ( محمد صلّى اللّه عليه و آله ) بالا گرفته است و تمام عرب اسلام را پذيرفته‌اند ، از سوى ديگر قدرت جنگ با او را نداريد ، پس جلسه‌اى تشكيل دهيد تا با هم مشورت كنيد .\r\n( 3 ) جلسه‌اى تشكيل شد . عده‌اى گفتند : بر جان و مال خويش در امان نيستيم . براى همين به عبد ياليل پيشنهاد كردند تا نزد رسول الله صلّى اللّه عليه و آله برود . او خوف اين را داشت كه پس از بازگشت ، با او همان برخوردى را بكنند كه با عروة بن مسعود كردند و همانند او كشته شود ! از اين رو پرسيد : آيا افرادى از بزرگان خود را\r\n\r\n\r\n","description":"","footnote":"\r\n- او گفت : نمىخواهم كه لباس رسول الله صلّى اللّه عليه و آله را به كسى بدهم . پس از مرگ كعب ، معاويه آن را از فرزندانش به بيست هزار درهم خريد . پس بنى اميه و به دنبال آن بنى عباس آن را به عنوان تبرك مىپوشيدند تا به مستعصم عباسى رسيد . او هنگام جنگ با هولاكوخان مغول ، آن را به دوش انداخته بود . هولاكو او را كشت و برد را آتش زد و در دجله ريخت . امام حسين عليه السّلام نيز به هديهء كردن برد به كعب اشاره كرده است و در مناقب آل ابى طالب ، ج ؛ ، ص 65 ، از كتاب انس المجالس نقل شده است كه آن حضرت فرمود : هرآينه رسول خدا صلّى اللّه عليه و آله به كعب بن زهير صله داد . در كتاب الفصول المختاره من العيون و المحاسن ، ص 268 به اشعار كعب در مدح على عليه السّلام اشاره شده است .\r\n","page_name":" 404 ","page_number":404},
  {"content":"\r\n\r\nهمراه من نمىفرستيد ؟ گفتند : چرا مىفرستيم و به دنبال آن أوس بن عوف از بنى سالم ، عثمان بن ابى العاص از بنى يسار كه كوچكترين ايشان بود ، نمير بن خرشه از بنى حارث كه اين سه نفر همگى از طايفهء بنى مالك بودند و حكم بن عمرو و شرحبيل بن غيلان كه هر دو از بنى معتب ، از أحلاف بودند اعلام آمادگى كردند اين پنج نفر همراه عبد ياليل كه امير ايشان بود ، خارج شدند . « 1 »\r\n( 1 ) گله‌اى از شتران اصحاب رسول الله صلّى اللّه عليه و آله را هر يك از اصحاب به نوبت چوپانى مىكردند . در روزى كه هيأت ثقيف به مدينه رسيد ، مغيرة بن شعبه چوپان اين شتران بود كه آنها را در دشت حرضى كه از دشت‌هاى قناة در اطراف مدينه بود ، مىچراند .\r\nوقتى هيأت ثقيفى به دشت حرضى از دشت‌هاى قناة رسيدند ، شترهايى را ديدند كه مشغول چرا هستند . پيش خود گفتند : بهتر است دربارهء محمد از چوپان اين شتران سؤالاتى بكنيم . پس عثمان بن ابى العاص از بنى يسار را فرستادند . او و مغيره وقتى با هم روبرو شدند ، همديگر را شناختند . مغيرة پيش آنها آمد و شترها را به آنان سپرد و خودش به مدينه رفت تا به رسول خدا صلّى اللّه عليه و آله بشارت بدهد . و اين بعد از غزوهء تبوك و در ماه رمضان بود .\r\nهنگامى كه به مسجد رسيد ، ابو بكر را ديد و او را از جريان باخبر كرد .\r\n( 2 ) ابو بكر گفت : تو را به خدا قسم مىدهم كه اجازه بده تا من اين خبر را به اطلاع رسول خدا صلّى اللّه عليه و آله برسانم ! مغيره جلوى در مسجد ايستاد و ابو بكر وارد مسجد شد و رسول الله صلّى اللّه عليه و آله را در جريان آمدن هيأت ثقيف گذاشت و خارج شد .\r\nسپس مغيره با خوش‌حالى بر پيامبر اكرم صلّى اللّه عليه و آله وارد شد و عرض كرد : اى رسول خدا ، قوم من آمده‌اند و مىخواهند اسلام را بپذيرند و مىخواهند كه نامه‌اى در مورد قوم و سرزمين و اموالشان بنويسند .\r\nرسول الله صلّى اللّه عليه و آله فرمود : هر شرط و نامه‌اى را كه براى ديگران نوشته‌ام ، اگر آنها هم درخواست كنند ، مىپذيرم . برو و به ايشان بشارت بده كه آنها را مىپذيرم . مغيره به سرعت بازگشت و آنها را هنگام ظهر به سوى مدينه آورد . او به ايشان ياد داد كه چگونه به رسول الله صلّى اللّه عليه و آله سلام كنند .\r\nهنگامى كه ايشان بر رسول خدا صلّى اللّه عليه و آله در مسجد وارد شدند ، به سفارش مغيره عمل نكردند و بلكه بر طبق عادت جاهليت گفتند : أنعم صباحا ! مردم گفتند : اى پيامبر خدا ، اين‌ها در حالى كه مشرك هستند وارد مسجد شده‌اند ؟ !\r\nرسول الله صلّى اللّه عليه و آله فرمود : زمين را چيزى نجس نمىكند !\r\n( 3 ) سپس مغيره بن شعبه به رسول خدا صلّى اللّه عليه و آله عرض كرد : يا رسول الله ، قوم مرا پيش من بفرست كه آنها را\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 4 ، ص 183 .\r\n","page_name":" 405 ","page_number":405},
  {"content":"\r\n\r\nاكرام خواهم كرد . آنها براى استراحت و غذا به منزل مغيره رفتند و پيامبر اكرم صلّى اللّه عليه و آله براى آنها غذا مىفرستاد و آنها به مسجد رفت و آمد مىكردند .\r\n( 1 ) همچنين رسول خدا صلّى اللّه عليه و آله دستور داد كه با شاخه‌هاى نخل ، سه خيمه براى آنها در گوشه‌اى از مسجد برپا كردند ، آنها به صفوف نماز جماعت نگاه مىكردند و از آنجا كه ماه مبارك رمضان بود ، به تهجد و شب‌زنده‌دارى مسلمانان نظاره مىكردند و قرائت قرآن آنان را مىشنيدند و به خطبه‌ها و سخنرانىهاى پيامبر اكرم صلّى اللّه عليه و آله گوش مىكردند .\r\nچند روزى گذشت . آنها هر روز عثمان بن ابى العاص كه كوچكترينشان بود را پيش اثاثيهء خود مىگذاشتند و صبح زود پيش پيامبر اكرم صلّى اللّه عليه و آله مىآمدند . ( 2 ) وقتى ظهر فرامىرسيد به محل اقامت خود بازمىگشتند و مىخوابيدند .\r\nدر اين زمان عثمان بن ابى العاص خارج مىشد و پيش پيامبر اكرم صلّى اللّه عليه و آله مىرفت و از او دربارهء دين سؤال مىكرد و قرآن ياد مىگرفت . او اسلام آورد و سوره‌هايى از قرآن را حفظ كرد . و در هنگام ظهر ، اگر مىديد كه رسول خدا صلّى اللّه عليه و آله خوابيده است ، پيش ابى بن كعب مىرفت و قرآن و احكام ياد مىگرفت .\r\nپيامبر اكرم صلّى اللّه عليه و آله از او خوشش آمد و از تلاش پىگير او در يادگيرى قرآن و احكام تعجب مىكرد .\r\nعبد ياليل از رسول خدا صلّى اللّه عليه و آله درخواست كرد تا صلح‌نامه‌اى براى ايشان بنويسد .\r\nآن حضرت صلّى اللّه عليه و آله فرمود : اين در صورتى است كه اسلام بياوريد و الا هيچ صلح و پيمانى بين من و شما منعقد نخواهد شد ! « 1 »\r\nاز اعضاى اين هيأت از بنى حارث ، از بنى مالك ، نمير بن خدشه بود كه ابن اثير در اسد الغابة او را تميم بن جراشه ناميده است .\r\n( 3 ) از او نقل شده است : رسول الله صلّى اللّه عليه و آله فرمود : آنچه را مىخواهيد ، بنويسيد و پيش من بياوريد . پس پيش على بن أبي طالب رفتيم و او قراردادى براى ما نوشت . از او خواستيم كه در اين قرارداد بنويسد كه ربا و زنا براى ما حلال باشد . على عليه السّلام از نوشتن آن خوددارى كرد ! سپس پيش خالد بن سعيد بن عاص رفتيم و همين درخواست را كرديم . او قبول كرد . على عليه السّلام به او فرمود : آيا مىدانى كه چه مىنويسى ؟ ! گفت : آنچه را كه بگويند مىنويسم و رسول الله صلّى اللّه عليه و آله هر تصميمى كه بخواهد مىگيرد ! او نامه را براى ما نوشت و ما آن را نزد رسول خدا صلّى اللّه عليه و آله برديم . به شخصى فرمود : بخوان . او خواند تا به درخواست حليّت ربا رسيد . آن حضرت صلّى اللّه عليه و آله فرمود : انگشت مرا روى اين بند قرار بده . خوانندهء قرارداد ، انگشت آن حضرت صلّى اللّه عليه و آله را روى اين بند قرار داد . آن حضرت صلّى اللّه عليه و آله قرائت فرمود :  « يا أَيُّهَا الَّذِينَ آمَنُوا اتَّقُوا اللَّهَ وَ ذَرُوا ما بَقِيَ مِنَ \r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 996 .\r\n","page_name":" 406 ","page_number":406},
  {"content":"\r\n\r\n الرِّبا »  « 1 » ؛ اى كسانى كه ايمان آورده‌ايد ، تقوا پيشه كنيد و آنچه از ربا كه باقى مانده است را كنار بگذاريد . سپس آن بند را پاك كرد . ما هم چيزى نگفتيم . سپس به بند بعدى كه در مورد حليّت زنا بود ، رسيد .\r\n( 1 ) رسول اكرم صلّى اللّه عليه و آله فرمود : انگشت مرا روى اين بند قرار بده ، پس انگشتش را روى آن قرار داد . آن حضرت صلّى اللّه عليه و آله قرائت فرمود :  « وَ لا تَقْرَبُوا الزِّنى إِنَّهُ كانَ فاحِشَةً وَ ساءَ سَبِيلًا »  « 2 » ؛ به زنا نزديك نشويد كه فحشاء و راه بدى است . سپس آن را پاك كرد . آنگاه دستور داد كه آن نامه فسخ شود « 3 » و بنويسند :\r\n« بسم الله الرحمن الرحيم ، اين نامه‌اى است از محمد پيامبر خدا براى ثقيف . آنها در ذمهء خدايى هستند كه هيچ پروردگارى جز او نيست و در ذمهء محمد بن عبد الله ، فرستادهء خدا هستند . تمام دشت‌هاى آنان از قبيل : عضاهه و صيده مال ايشان است و سرقت يا ظلم در آن حرام است . ثقيف مستحق‌ترين مردم نسبت به وجّ هستند و قلعه‌هاى آنها محل عبور و مرور قرار نمىگيرد و كسى از مسلمانان به زور وارد آن نمىشود . آنها هر كار عمرانى كه بخواهند ، در قلعه‌ها و دشت‌هاى خود انجام مىدهند . آنها در غزوه‌ها شركت نمىكنند و زكات نمىپردازند « 4 » و در مورد مال و جانشان تحت فشار قرار نمىگيرند . آنها امتى از مسلمين هستند و در هر جايى از سرزمين مسلمانان كه بخواهند رفت و آمد مىكنند .\r\n( 2 ) هر اسيرى كه در اختيار دارند ، مال ايشان است و هر گونه بخواهند دربارهء آن تصميم مىگيرند و . . . و اگر مورد حمله و ظلم قرار بگيرند ، رسول الله صلّى اللّه عليه و آله آنها را كمك مىكند . . . و بايد اميرشان از خودشان باشد . بر بنى مالك يك نفر و بر أحلاف يك نفر ديگر امير باشد و . . . » « 5 »\r\n( 3 ) واقدى مىنويسد : پس از تكميل صلح‌نامه كه خالد بن سعيد اموى آن را نوشت ، آنها از رسول خدا صلّى اللّه عليه و آله درخواست كردند كه بت لات را براى آنها باقى بگذارد و تا سه سال آن را منهدم نكند ! آن حضرت صلّى اللّه عليه و آله از پذيرش آن خوددارى كرد . همين طور مدت را كم مىكردند و از او درخواست مىكردند كه آن را منهدم نكند تا اينكه از او خواستند تا يك ماه بعد از ورودشان به طايف آن را منهدم كند . آنها اظهار مىكردند كه دوست ندارند وقتى پيش قومشان برمىگردند ، به آنها بگويند كه بايد بت را منهدم\r\n\r\n\r\n","description":"","footnote":"\r\n( 1 ) . بقره ( 2 ) ، 278 .\r\n( 2 ) . اسراء ( 17 ) ، 32 .\r\n( 3 ) . اسد الغابه ، شرح حال تميم بن جراشه . در مغازى واقدى ، ج 2 ، ص 967 آمده است : عبد ياليل به آن حضرت صلّى اللّه عليه و آله عرض كرد : ما ناچار هستيم كه شراب بسازيم ، زيرا شراب عصارهء انگورهايمان است . پيامبر صلّى اللّه عليه و آله فرمود : همانا خداوند شرب را حرام كرده است و قرائت فرمود :  « إِنَّمَا الْخَمْرُ وَ الْمَيْسِرُ وَ الْأَنْصابُ وَ الْأَزْلامُ رِجْسٌ مِنْ عَمَلِ الشَّيْطانِ »  .\r\n( 4 ) . در مكاتيب الرسول ، ج 1 ، ص 265 آمده است : گفته شده است كه از جابر بن عبد الله انصارى سؤال شد : چگونه شرط ثقيف پذيرفته شد كه جهاد و صدقه بر آنها واجب نباشد ؟ ! جواب داد : آن حضرت صلّى اللّه عليه و آله نسبت به هيچ كس همانند ثقيف مدارا نكرد ، زيرا مىدانست كه پس از مسلمان شدن ، صدقه مىپردازند و در جهاد شركت مىكنند .\r\n( 5 ) . الاموال ، أبى عبيد ، ص 19 و نك : مكاتيب الرسول ، ج 1 ، ص 263 - 273 .\r\n","page_name":" 407 ","page_number":407},
  {"content":"\r\n\r\nكنند ، بلكه مىخواهند مدتى بگذرد تا افراد لجوج و زنان و فرزندانشان اسلام را بپذيرند و بعد كارهاى ديگر را انجام دهند .\r\n( 1 ) پيامبر صلّى اللّه عليه و آله بازهم از قبول درخواست آنها خوددارى كرد تا اين كه درخواست كردند تا ايشان را از منهدم كردن بت لات معاف بدارد . پيامبر صلّى اللّه عليه و آله پذيرفت و فرمود : ابو سفيان بن حرب و مغيرة بن شعبه را براى منهدم كردن بت لات مىفرستم .\r\nآنها درخواست كردند كه آن حضرت صلّى اللّه عليه و آله ايشان را از نماز معاف بدارد ، آن حضرت صلّى اللّه عليه و آله فرمود :\r\nشما را از انهدام بت به دست خودتان معاف كردم ، اما شما را از نماز معاف نمىكنم ، زيرا در دينى كه نماز در آن نباشد ، خيرى نيست ! آنها عرض كردند : اى محمد ، نماز را به خاطر تو به جاى مىآوريم ، اگر چه آن را شكستى براى خودمان مىدانيم « 1 » ! پس نماز را به جاى مىآوريم و روزه مىگيريم و سپس اسلام آوردند و بيعت كردند .\r\n( 2 ) پيامبر اكرم صلّى اللّه عليه و آله به ايشان دستور داد كه باقيماندهء ماه رمضان را روزه بگيرند . و بلال سحرى و افطارى آنها را مىآورد . « 2 » و قبل از آن خالد بن سعيد بن عاص اموى غذا را براى ايشان مىفرستاد و آنها چيزى از غذا نمىخوردند تا خالد از آن بخورد تا اينكه مسلمان شدند . « 3 »\r\nخالد بن سعيد واسطهء ايشان و رسول خدا صلّى اللّه عليه و آله بود . او نامه‌اى را براى ايشان از رسول خدا صلّى اللّه عليه و آله گرفت « 4 » :\r\n« بسم الله الرحمن الرحيم ، از محمد پيامبر ، فرستادهء خدا به سوى مؤمنين : همانا درختچه‌هاى منطقه وج در اطراف طائف قطع نمىشود . اگر كسى چنين كند ، شلاق مىخورد و لباس‌هايش از تنش بيرون آورده مىشود . اگر دوباره چنين كرد ، دستگير مىشود و نزد رسول خدا صلّى اللّه عليه و آله فرستاده مىشود و اين دستور محمد ، رسول خدا است .\r\nاين نامه را خالد بن سعيد به دستور رسول خدا محمد بن عبد الله نوشته است و كسى از آن نافرمانى نكند . در غير اين صورت به خودش ظلم كرده است » « 5 » .\r\nآن حضرت صلّى اللّه عليه و آله سعيد بن ابى وقاص را براى حمايت از وجّ طائف تعيين كرد . « 6 »\r\n( 3 ) هنگام رفتن به رسول الله صلّى اللّه عليه و آله عرض كرد : اى پيامبر خدا ، يكى از ما را امير قرار بده كه امام ما باشد . آن\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 4 ، ص 184 - 185 و مغازى واقدى ، ج 2 ، ص 968 .\r\n( 2 ) . مغازى واقدى ، ج 2 ، ص 968 .\r\n( 3 ) . همان ، ج 2 ، ص 967 و سيرهء ابن اسحاق ، ج 4 ، ص 184 .\r\n( 4 ) . سيرهء ابن اسحاق ، ج 4 ، ص 185 .\r\n( 5 ) . همان ، ج 4 ، ص 187 و مغازى واقدى ، ج 2 ، ص 973 .\r\n( 6 ) . همان ، ج 4 ، ص 187 و مغازى واقدى ، ج 2 ، ص 973 .\r\n","page_name":" 408 ","page_number":408},
  {"content":"\r\n\r\nحضرت صلّى اللّه عليه و آله عثمان بن ابى العاص را امير و امام ايشان قرار داد ، زيرا علاقه و حرص شديدى به يادگيرى اسلام و احكام آن داشت . « 1 »\r\n( 1 ) ابن اسحاق با سند خود از عثمان نقل كرده است : آخرين سفارش‌هايى كه رسول خدا صلّى اللّه عليه و آله به هنگام حركت به سوى طائف به من كرد اين بود : اى عثمان ، در نماز جماعت زياده‌روى نكن و مراعات ضعيف‌ترين مردم را بكن و بدان كه در ميان ايشان افراد ضعيف و پير و خردسال و صاحب عذر هستند . « 2 »\r\nهرگاه براى خودت نماز مىخوانى ، هر طورى دلت مىخواهد آن را بخوان . همچنين مؤذنى را انتخاب كن كه براى اذان گفتن ، مزد نخواهد . و اين هيأت از رسول خدا صلّى اللّه عليه و آله اجازه خواستند كه حرف‌هاى او را با زبان و بيان خودشان مطرح كنند و او اجازه داد . « 3 »\r\n( 2 )\r\n\r\nبازگشت هيأت ثقيف\r\nهيأت به سوى طائف حركت كرد . وقتى به نزديكى آن رسيدند ، عبد ياليل به همراهانش گفت : من از همهء شما نسبت به اخلاق و رفتار ثقيف آگاه‌تر هستم . پس فعلا پذيرش اسلام و نوشتن صلح‌نامه را مخفى نگه داريد . . . به آنها مىگوييم كه محمد از ما چيزهايى مىخواست كه ما آنها را بسيار سنگين و سخت يافتيم و از قبول آن خوددارى كرديم . او از ما خواست كه شراب و زنا را بر خود تحريم كنيم و باقيماندهء ربا را باطل كنيم و بت خودمان را منهدم كنيم ! براى همين ما از قبول شرايط خوددارى كرديم و . . .\r\nآنها وقتى به دروازهء قلعه‌هاى طائف رسيدند و مردم را ديدند كه به استقبالشان آمده‌اند ، لباس‌هايشان را همانند شكست‌خوردگان بر سر كشيدند و به آنها فهماندند كه با موفقيت بازنگشته‌اند . وقتى ثقيف آنها را ديدند ، اندوهگين شدند و به همديگر گفتند : فرستادگان ما با خبر خوش نيامده‌اند .\r\nافراد هيأت وارد قلعه شدند و به رسم گذشته بت لات را زيارت كردند و سپس نزد خانواده‌هايشان رفتند .\r\n( 3 ) جمعى نزد آنها رفتند و سؤال كردند : چه خبرى براى ما آورده‌ايد ؟ گفتند : از پيش مردى سخت‌گير و خشن مىآييم كه فقط حرف خودش را قبول دارد . او با شمشير كارهايش را پيش مىبرد و تمام عرب‌ها را مطيع خود ساخته و حتى رومىها از او در قلعه‌هايشان بر خود مىلرزند ! مردم يا به دين او رغبت دارند و يا از ترس شمشيرش دينش را قبول كرده‌اند ! او شرطهايى براى ما گذاشت كه ما آنها را سخت و غير قابل قبول يافتيم و از قبول آنها خوددارى كرديم . او ربا و شراب و زنا را براى ما تحريم كرد و دستور داد كه\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 968 .\r\n( 2 ) . سيرهء ابن اسحاق ، ج 4 ، ص 186 .\r\n( 3 ) . مغازى واقدى ، ج 2 ، ص 969 .\r\n","page_name":" 409 ","page_number":409},
  {"content":"\r\n\r\nخداى خودمان را منهدم كنيم ! ما از اين شرايط خوشمان نيامد و آنها را خيلى سخت يافتيم و ديديم كه با انصاف با ما برخورد نمىكند .\r\n( 1 ) پس سلاح‌هاى خود را اصلاح و آماده كنيد و قلعه‌ها را بازسازى و مستحكم كنيد و منجنيق‌ها را بر آنها مستقر سازيد و آذوقه يك يا دو سال را ذخيره كنيد ، زيرا بيشتر از دو سال شما را محاصره نمىكند و خندقى را در بيرون قلعه حفر كنيد و در انجام اين كارها عجله كنيد ، زيرا از او در امان نيستيم و هر لحظه ممكن است به ما حمله كند !\r\nآنان به دستور عبد ياليل تا جايى كه توانستند ، ثقيف را از جنگ و خون‌ريزى ترساندند .\r\nثقيف يك يا دو روزى صبر كردند و سپس نزد اعضاى هيأت جمع شدند و گفتند : ما قدرت مقابله با او را نداريم . او تمام عرب را مطيع خود ساخته است . برگرديد و هر شرطى را كه مىگويد ، قبول كنيد . و قبل از آنكه با لشكرش به سوى ما بيايد ، صلح‌نامه‌اى را با وى به امضاء برسانيد !\r\n( 2 ) آنها كه وضع را اين گونه ديدند ، گفتند : ما او را حكم قرار داديم و او هرچه را كه مىخواستيم قبول كرد و هر شرطى كه مىكرديم ، پذيرفت . ما او را بهترين و نيكوكارترين و وفادارترين و راستگوترين و باتقواترين و صلهء رحم‌كننده‌ترين مرد يافتيم ! و هنگامى كه از پذيرش منهدم كردن خداى خودمان به دست خود ، امتناع ورزيديم ، فرمود : اشكالى ندارد ، كسانى را مىفرستم كه آن را منهدم كنند .\r\nپيرمردى از ميان جمع گفت : به خدا قسم كه اين معيار حق و باطل بودن در ميان ما و او است ! اگر توانست آن را منهدم كند ، او بر حق است و ما بر باطل ، و اگر نتوانست . . . » « 1 »\r\n( 3 )\r\n\r\nانهدام لات\r\nگفتيم كه ابى مليح ، پسر عروة بن مسعود و پسر عمويش قارب بن أسود ، بعد از كشته شدن عروة به مدينه آمدند و اسلام آوردند و مهمان مغيره و ابو سفيان شدند . پيامبر اكرم صلّى اللّه عليه و آله به مغيره و ابو سفيان دستور داد كه براى انهدام لات به طائف بروند . اين بت موقوفات زيادى داشت . ابى مليح و قارب پيش رسول خدا صلّى اللّه عليه و آله آمدند . ابى مليح عرض كرد : اى رسول خدا ، پدرم به شهادت رسيد در حالى كه دويست مثقال طلا بدهكار بود ! اگر صلاح مىدانيد دستور بفرماييد تا از طلاجات بت لات بدهكارى پدرم پرداخت شود .\r\nرسول خدا صلّى اللّه عليه و آله فرمود : باشد .\r\n( 4 ) سپس قارب بن أسود عرض كرد : پدرم اسود بن مسعود نيز همانند برادرش عروه بدهكار بود . او هم به مقدار برادرش بدهى داشت ، اگر صلاح مىدانيد دستور بفرماييد آن را از موقوفات لات بپردازند .\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 970 .\r\n","page_name":" 410 ","page_number":410},
  {"content":"\r\n\r\nپيامبر اكرم صلّى اللّه عليه و آله فرمود : اسود در حال كفر از دنيا رفت . قارب عرض كرد : من چون پسر او هستم ، از من بدهكارى پدرم را مىخواهند . رسول اكرم صلّى اللّه عليه و آله فرمود : در اين صورت اشكالى ندارد . آنگاه به ابو سفيان و مغيرة بن شعبه دستور داد كه بدهىهاى آنها را بپردازند .\r\n( 1 ) آنها كه بيش از ده نفر بودند ، دو يا سه روز « 1 » پس از خروج هيأت ثقيف در اواخر ماه مبارك رمضان حركت كردند . وقتى كه نزديك طائف رسيدند ، مغيرة بن شعبه خواست كه ابو سفيان را پيش بيندازد ، اما او خوددارى كرد و با اموالش در ذى هدم « 2 » يا ذى هرم در نزديك طائف اقامت كرد ، مغيره با بيش از ده نفرى كه همراهش بودند ، هنگام عشاء وارد طائف شدند و شب را در آنجا خوابيدند و پس از فرارسيدن صبح براى انهدام لات حركت كردند . اقوام و عشيرهء مغيره ؛ يعنى بنى معتّب از أحلاف ، سلاح‌هاى خود را برداشته بودند و همراه مغيره حركت كرده بودند ، زيرا مىترسيدند ، حادثهء عروة بن مسعود تكرار شود و مغيره را به قتل برسانند . مردان و زنان و كودكان ثقيف خارج شده بود و براى لات گريه مىكردند !\r\nمغيره كلنگ را برداشت و بالاى سر لات ايستاد و ضربه‌اى بر سرش كوبيد . . .\r\n( 2 ) سپس گفت : اى جماعت ثقيف ! هميشه عرب مىگفت كه ثقيف از داناترين قبايل عرب است و من امروز مىگويم كه هيچ قبيله‌اى از عرب از شما احمق‌تر نبوده است ! واى بر شما ! لات و عزّى را با خدايى چه كار ؟ ! سنگى هستند همانند سنگ‌هاى ديگر كه نمىدانند چه كسى آنها را عبادت كرده و چه كسى آنها را عبادت نكرده است ! واى بر شما ، آيا لات مىشنود يا مىبيند ؟ آيا فايده يا ضررى مىرساند ؟ !\r\nسپس آن را و بقيهء بت‌هاى اطراف لات را منهدم كرد . خادم بت‌خانه دائما مىگفت : خواهيد ديد كه وقتى آن را خراب كنيد تا به پايه‌اش برسيد ، لات خشمگين مىشود و عذاب بر شما نازل مىشود ! مغيره شروع به تخريب و كندن پايه كرد . خزانهء بت‌خانه در زير پايه‌هاى لات دفن شده بود .\r\nاو به اندازهء نصف قامت حفر كرد تا به خزانه رسيد . آن را بيرون آوردند و لباس‌ها و زينت و زيورها و طلا و نقره‌هايى كه در آن بود ، برداشتند . « 3 » ابو سفيان حاضر شد و مغيره اموال را به او تحويل داد و گفت :\r\nرسول خدا صلّى اللّه عليه و آله به تو دستور داد كه بدهكارى عروه و اسود را بپردازى و او از آن اموال ، بدهى آنها را پرداخت كرد . « 4 »\r\n\r\n\r\n","description":"","footnote":"\r\n( 1 ) . همان ، ج 2 ، ص 971 .\r\n( 2 ) . سيرهء ابن اسحاق ، ج 4 ، ص 187 .\r\n( 3 ) . مغازى واقدى ، ج 2 ، ص 972 .\r\n( 4 ) . سيرهء ابن اسحاق ، ج 4 ، ص 187 .\r\n","page_name":" 411 ","page_number":411},
  {"content":"\r\n\r\n( 1 )\r\n\r\nسنة الوفود\r\nپس از آنكه در سال هشتم هجرى ، خداوند متعال مكه را براى رسول اكرم صلّى اللّه عليه و آله فتح كرد ، مردم كه بعضى منتظر و بعضى در شك و ترديد بودند ، گروه ، گروه در سال نهم دين اسلام را پذيرفتند و به امت اسلامى ملحق شدند و از اين رو سال نهم سنة الوفود ؛ يعنى سال پيش آمدن هيأت‌ها به مدينه ناميده شد .\r\n( 2 ) يعقوبى مىنويسد : هيأت‌هاى عرب بر آن حضرت صلّى اللّه عليه و آله وارد مىشدند و همراه هر هيأتى رئيس و بزرگ آنها حضور داشت . سپس 28 هيأت را نام مىبرد . « 1 »\r\nو گويى كه وى هيأت‌ها را بدون توجه به سال ورود آنها نام مىبرد . براى مثال وى هيأت مزينه به رياست خزاعى بن عبد نهم ( نهم بت آنها و او حاجب آن بود ) را نام مىبرد كه با حدود چهارصد نفر از قبيله‌اش در ماه رجب سال پنجم هجرى وارد مدينه شده بود . « 2 » و چنان كه گذشت همراه هزار نفر در فتح مكه شركت كرد و سپس در حنين و تبوك شركت كردند .\r\n( 3 ) همچنين يعقوبى از بنى سليم كه رئيس آنها وقّاص بن قمامه بود ، و بنى شيبان كه اسم رئيس آنها در نسخه سفيد مانده است ؛ نام مىبرد . بنى سليم از كسانى هستند كه در فتح مكه حاضر بودند و رسول اكرم صلّى اللّه عليه و آله براى آنها پيمان‌نامه‌اى نوشته بود . « 3 » و بنى شيبان از كسانى هستند كه بعد از جنگ حنين براى آنها پيمان‌نامه نوشت . « 4 » و هشت هيأت ، چنان كه اشاره خواهد شد در سال دهم به ديدار پيامبر اكرم صلّى اللّه عليه و آله آمدند .\r\nبنابراين از اين 28 هيأتى كه يعقوبى نام مىبرد ، حدود چهارده هيأت باقى مىماند كه در سال نهم هجرى به خدمت پيامبر اكرم صلّى اللّه عليه و آله رسيده‌اند و تاريخ ورود آنها به صورت دقيق يا تخمينى ذكر گرديده است . در اينجا آنهايى را كه باقى مىمانند ، ذكر مىكنيم :\r\n( 4 ) 1 . هيأت بنى أسد بن خزيمه به رياست ضرار بن أزور . كحّاله مىنويسد : تاريخ آنها در اسلام با ورود هيأت آنها در سال نهم هجرى به پيشگاه پيامبر صلّى اللّه عليه و آله شروع مىشود . آنها در ده گروه و عشيره آمده بودند . سخنگوى آنان پيش آمد و عرض كرد : يا رسول اللّه ، ما شهادت مىدهيم كه : لا إله الا اللّه وحده لا شريك له و شهادت مىدهيم كه تو بنده و رسول او هستى . ما پيش تو آمده‌ايم ، در حالى كه لشكرى را به سوى ما نفرستادى !\r\nآنها در هنگام گسترش اسلام در حجاز ، در اطراف كوههاى أجا و سلمى زندگى مىكردند و با بعضى از عشيره‌هاى مغفر و طى به صورت مشترك زندگى مىكردند و عطارد را مىپرستيدند . « 5 »\r\n\r\n\r\n","description":"","footnote":"\r\n( 1 ) . تاريخ يعقوبى ، ج 2 ، ص 78 .\r\n( 2 ) . اسد الغابة ، ج 1 ، ص 205 ، در شرح بلال مزنى .\r\n( 3 ) . مكاتيب الرسول ، ج 1 ، ص 166 - 167 .\r\n( 4 ) . معجم القبائل ، ص 1 ؛ مكاتيب الرسول ، ج 2 ، ص 347 .\r\n( 5 ) . معجم القبائل ، ص 21 ؛ مكاتيب الرسول ، ج 2 ، ص 347 .\r\n","page_name":" 412 ","page_number":412},
  {"content":"\r\n\r\n( 1 ) 2 . هيأت بنى أسلم به رياست بريدهء أسلمى . در مكاتيب الرسول آمده است : آن حضرت صلّى اللّه عليه و آله براى آنها قباله‌اى دربارهء زكات نوشت . همين دلالت مىكند كه ورود آنها در سال نهم هجرى بوده است . در اين قباله آمده است : « براى أسلم از قبيلهء خزاعه ، براى كسانى از ايشان كه ايمان آورده‌اند و نماز بر پاى داشته و زكات مىپردازند ، و در دين خدا براى ديگران خيرخواه و ناصح هستند . در اين صورت اگر مورد ظلم واقع شوند از آنها حمايت مىشود و آنها بايد دعوت پيامبر اكرم صلّى اللّه عليه و آله را اجابت كنند ، اگر آنان را فرابخواند . براى اهل باديه ، همين حكم جارى است و آنها به هر جا كه بخواهند مىتوانند نقل مكان كنند و اين را علاء بن حضرمى نوشته است و بر آن شاهد است » . « 1 »\r\n3 . هيأت بنى باهله به رياست مطرّف بن كاهن باهلى « 2 » ؛\r\n4 . هيأت بنى بكر به رياست عدى بن شراحيل « 3 » ؛\r\n5 . هيأت بنى بجيله به رياست قيس بن غربة « 4 » ؛\r\n6 . هيأت پادشاهان حمير از يمن و اسلام آوردن آنها كه نقل شد .\r\n7 . هيأت حضر موت يمن كه بنى مهره هم از ايشان بودند و خبر آنها در ضمن حوادث سال دهم خواهد آمد .\r\n8 . و خبر هيأت خثعم به رياست عميس بن عمرو نقل شد . پيامبر صلّى اللّه عليه و آله به اسم حارث بن عبد شمس براى آنها قباله نوشت . او در اين نوشته ، سرزمين ايشان را در اختيارشان قرار داد و به اموال و خون‌هاى ايشان أمان داد . « 5 »\r\nعده‌اى از اين‌ها در جرش يمن زندگى مىكردند كه در سال دهم ، پيامبر صلّى اللّه عليه و آله به جنگ ايشان رفت و بعد از آن هيأت‌هاى ايشان وارد مدينه شد كه خبر ايشان به خواست خدا خواهد آمد .\r\n( 2 )\r\n\r\nهيأت بنى عامر\r\nدر أخبار سال چهارم نقل شد كه رسول خدا صلّى اللّه عليه و آله بيست يا چهل يا هفتاد نفر از اصحابش را همراه با نامه‌اى به وسيلهء حرام بن ملحان به سوى بنى عامر در نجد فرستاد . و گفتيم كه عامر بن طفيل ، حرام بن ملحان ، آورندهء نامه را به قتل رسانيد . سپس بقيهء مسلمانان را محاصره كردند و آنها را به قتل رساندند !\r\n\r\n\r\n","description":"","footnote":"\r\n( 1 ) . الطبقات الكبرى ، ج 1 ، ص 270 ؛ مكاتيب الرسول ، ج 2 ، ص 343 .\r\n( 2 ) . تاريخ يعقوبى ، ج 2 ، ص 79 - 80 .\r\n( 3 ) . همان ، ج 2 ، ص 79 .\r\n( 4 ) . همان ، ج 2 ، ص 79 .\r\n( 5 ) . مكاتيب الرسول ، ج 1 ، ص 41 .\r\n","page_name":" 413 ","page_number":413},
  {"content":"\r\n\r\nاو مىگفت : به خدا قسم تصميم گرفته‌ام كه از پاى ننشينم تا تمام عرب مطيع من شوند ! و حال بيايم و از اين جوان قريشى پيروى كنم ؟ !\r\n( 1 ) پنج سال پس از اين حادثه كه اكثر مردم ، اسلام را پذيرفته بودند ، قوم عامر به وى گفتند : اى عامر ، آيا مسلمان نمىشوى ؟ مگر نمىبينى كه تمام مردم اسلام آورده‌اند ؟ سپس هيأتى را به سوى رسول خدا صلّى اللّه عليه و آله روانه كردند ! هنگامى كه بر رسول خدا صلّى اللّه عليه و آله وارد شدند ، عامر بن طفيل گفت : اى محمد ، مىخواهم در خلوت با تو صحبت كنم ! فرمود : نه به خدا ، تا اينكه به خدا ايمان بياورى !\r\nعامر درخواست خود را تكرار كرد و گفت : اى محمد ، مىخواهم در خلوت با شما صحبت كنم و در اين حال به أربد بن قيس ، دايى لبيد بن ربيعه نگاه مىكرد و گويى منتظر بود كه او كارى انجام بدهد ! اما أربد اقدامى نمىكرد ! رسول الله صلّى اللّه عليه و آله هم مىفرمود : نه به خدا قسم ، با تو به طور خصوصى صحبت نمىكنم ، مگر اينكه به خداى يگانه ايمان بياورى ! عامر برخاست و در حالى كه خارج مىشد ، گفت : به خدا قسم كه سپاهيان بسيارى را عليه تو بسيج خواهم كرد . پيامبر اكرم صلّى اللّه عليه و آله دست به دعا برداشت و فرمود :\r\nخدايا ، شر عامر بن طفيل را از سر من كم كن . « 1 » پروردگارا ، به جاى ايشان اسب سواران عرب را برايم قرار بده . « 2 »\r\nپس از آن كه از پيش پيامبر صلّى اللّه عليه و آله خارج شدند ، عامر به أربد گفت : به خدا قسم كه در روى زمين ، از مردى غير از تو نمىترسيدم و سوگند مىخورم كه بعد از اين از تو نمىترسم ! چرا كارى را كه تو را بدان دستور داده بودم ، انجام ندادى ؟ !\r\n( 2 ) أربد گفت : اى بىپدر و مادر ، با عجله قضاوت نكن ، به خدا قسم ، هر بار كه خواستم دستور تو را اجرا كنم ، مردى بين من و او ظاهر مىشد و من كسى غير از تو را نمىديدم ، آيا در اين صورت گردن تو را با شمشير مىزدم ؟ !\r\nقوم عامر به وى گفتند : اى عامر ، اسلام بياور كه بقيهء مردم اسلام را پذيرفته‌اند . او گفت : به خدا قسم كه تصميم گرفته‌ام تمام تلاشم را به كار ببندم تا عرب را مطيع خود سازم ! حال مىگوييد كه از اين جوان قريشى پيروى كنم ؟ !\r\n( 3 ) اين هيات بدون پذيرش اسلام و در حالى كه مشرك بودند ، به سرزمين خويش بازگشتند . در طول مسير غدّه‌اى در گردن عامر ظاهر شد . اين غده همانند غدهء طاعون بود كه در گردن شتران ظاهر مىشد .\r\nدر مسير به خيمهء زنى از بنى سلول رفتند تا كمى استراحت و آن را مداوا كنند . عامر اين غدّه را كوچك مىشمرد و مىگفت : اى بنى عامر ، مگر ممكن است كه غده‌اى همانند غدهء شتر ، عامر را در خيمهء زنى از بنى سلول بكشد ؟ ! اما همين غده او را كشت و همراهانش او را در همان جا دفن كردند .\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 4 ، ص 213 - 214 .\r\n( 2 ) . اعلام الورى ، ج 1 ، ص 251 .\r\n","page_name":" 414 ","page_number":414},
  {"content":"\r\n\r\nاز رؤساى ايشان ، أربد باقى مانده بود . وقتى به قوم خود رسيدند ، افراد دور ايشان جمع شدند ، و از أربد پرسيدند : چه خبر ؟ ! گفت : ما را به پرستش چيزى فرامىخواند كه دوست داشتم بدانم او در كجاست تا با تير او را به قتل برسانم !\r\nيك يا دو روز پس از آن ، أربد سوار ناقه‌اش بود كه صاعقه‌اى به او اصابت كرد و او را كشت ! « 1 »\r\n( 1 )\r\n\r\nهيأت قبيلهء طىء\r\nوقتى كه پيامبر صلّى اللّه عليه و آله دعا كرد : « پروردگارا ، به جاى ايشان ، اسب سواران عرب را براى من قرار بده . » ،\r\nخداوند به جاى هيأت بنى عامر ، هيأت بنى طىء را فرستاد و به جاى اسب سواران بنى عامر ، اسب سواران طىء ؛ يعنى عدى بن حاتم « 2 » و زيد بن مهلهل كه همان زيد الخيل بود را براى او قرار داد . پس از آن كه زيد مسلمان شد ، پيامبر صلّى اللّه عليه و آله اسم او تغيير داد و وى را زيد الخير ناميد و قبالهء سرزمين فيد را براى او نوشت . « 3 »\r\nابن سعد نوشته است كه بنى معن و بنى معاوية بن جرول نيز همراه هيأت طىء نزد آن حضرت صلّى اللّه عليه و آله آمدند . و آن حضرت صلّى اللّه عليه و آله دو صلح‌نامه‌اى براى آنها هم نوشت كه در آنها به زكات اشاره شده بود ، بنابراين اين دو نامه در سال نهم نوشته شده است .\r\n( 2 ) آن حضرت صلّى اللّه عليه و آله براى بنى معن نوشت : « آنچه از زمين و آب در اختيار دارند مال ايشان است و از هر طرفى ، مسافتى را كه گوسفند در يك روز طى كند ، مال ايشان است ، مادامىكه نماز بر پاى دارند و زكات بپردازند . و از خدا و رسولش اطاعت كنند و از مشركان فاصله بگيرند و به اسلام خود شهادت بدهند و راهها را امن كنند . اين قرارداد را علاء نوشته و بر آن شاهد است » .\r\n( 3 ) همچنين پيامبر اكرم صلّى اللّه عليه و آله براى بنى معاوية بن جرول طايى نوشت : « . . . براى كسانى كه اسلام آورده‌اند و نماز را بر پاى داشته و زكات مىپردازند و از خدا و رسولش اطاعت مىكنند و خمس خدا و رسولش را از غنائم مىپردازند و از مشركين فاصله مىگيرند و به اسلام خود شهادت بدهند . در اين صورت در أمان خدا و رسولش هستند و آنچه كه در دست ايشان است ، مال ايشان مىباشد و چراگاه ايشان به اندازهء مسيرى است كه گوسفند در يك روز طى مىكند . اين را زبير بن عوام نوشته است » . « 4 »\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 4 ، ص 215 .\r\n( 2 ) . خبر هيأت عدّى قبل از اين نقل شد .\r\n( 3 ) . سيرهء ابن اسحاق ، ج 4 ، ص 224 .\r\n( 4 ) . الطبقات الكبرى ، ج 1 ، ص 269 ، و مكاتيب الرسول ، ج 2 ، ص 340 .\r\n","page_name":" 415 ","page_number":415},
  {"content":"\r\n\r\n( 1 )\r\n\r\nهيأت بنى عكل و بنى زهير\r\nبنى عكل كه همان بنى عوف بن وائل بودند ، روستايشان در أشيقر و شقراء در اطراف كوههاى أجا و سلمى در نزديكى محل اقامت قبيلهء طىء بود . رئيس آنها خزيمة بن عاصم « 1 » بود . و عكل اسم دايهء آنها بود كه به وى منسوب شده بودند . خزيمه همراه عده‌اى از افراد قومش بر پيامبر صلّى اللّه عليه و آله وارد شدند و اسلام آوردند . آن حضرت صلّى اللّه عليه و آله به صورت خزيمه دست كشيد و براى همين صورتش هميشه تر و تازه بود . او خزيمه را مسئول جمع‌آورى زكات در قوم خودش قرار داد و در قباله‌اى براى او نوشت :\r\n« بسم الله الرحمن الرحيم از محمد از رسول الله ، براى خزيمة بن عاصم ، من تو را به عنوان جمع‌آورى كنندهء زكات قومت منصوب كردم . آنها مورد ظلم و ستم قرار نگيرند » . « 2 »\r\n( 2 ) از طوايف بنى عكل ، بنى زهير بودند . رياست هيأت آنها را نمر بن تولب بن زهير بن اقيش بر عهده داشت . او پس از ورود به خدمت پيامبر صلّى اللّه عليه و آله او را با شعرى مدح گفت كه اوّلين بيت آن چنين است :\r\n إنّا أتيناك و قد طال السّفر * تطعمنا اللّحم إذا عزّ الشّجر « 3 » \r\nما پس از سفرى طولانى به خدمت رسيده‌ايم ما را با گوشت پذيرايى كن كه ضعيف و لاغر شده‌ايم .\r\nابن سعد از ابن شخير نقل مىكند ، در بازار شتر ربذه بوديم كه باديه‌نشينى پيش ما آمد . در دست او قطعهء پوستى بود . از ما پرسيد : آيا در ميان شما شخص با سوادى هست ؟ جواب دادم : بله ، من باسوادم . او قطعه پوستى را به من داد تا برايش بخوانم در آن نوشته شده بود ؛\r\n( 3 ) « بسم الله الرحمن الرحيم ، از محمد پيامبر براى بنى زهير بن اقيش ، طايفه‌اى از تيرهء عكل « 4 » سلام على من اتّبع الهدى ، همانا حمد و سپاس مىگويم خدايى را كه پروردگارى جز او نيست . اما بعد ؛ اگر شهادت داديد كه لا إله الا الله و محمد رسول الله و نماز را بر پاى داشتيد و زكات را پرداختيد و از مشركين فاصله گرفتيد و خمس غنائم را به خدا و رسول او داديد ، شما در امان خدا و امان رسول او هستيد . » « 5 »\r\nابن اثير نيز آن را روايت كرده و افزوده است : حارث بن زهير بن اقيش عكلى ، هيأتى را پيش رسول خدا صلّى اللّه عليه و آله برد و از او درخواست كرد كه امان نامه‌اى براى قومش بنويسد و آن حضرت صلّى اللّه عليه و آله مثل اين نامه را نوشت . « 6 »\r\n\r\n\r\n","description":"","footnote":"\r\n( 1 ) . تاريخ يعقوبى ، ج 2 ، ص 79 .\r\n( 2 ) . اسد الغابة ، ج 1 ، ص 116 ؛ الاصابة ، ج 1 ، شمارهء 226 ؛ مكاتيب الرسول ، ج 1 ، ص 237 - 238 .\r\n( 3 ) . همان ، ج 5 ، ص 39 و الاصابة ، ج 3 ، شمارهء 8804 .\r\n( 4 ) . الطبقات الكبرى ، ج 1 ، ص 279 .\r\n( 5 ) . كنز العمّال ، ج 2 ، ص 271 به نقل از مصادر متعدد و نك : مكاتيب الرسول ، ج 2 ، ص 337 - 339 .\r\n( 6 ) . اسد الغابة ، ج 1 ، ص 328 ؛ مكاتيب الرسول ، ج 2 ، ص 362 .\r\n","page_name":" 416 ","page_number":416},
  {"content":"\r\n\r\n( 1 )\r\n\r\nهيأت بنى عليم\r\nآنها از بنى كنانهء كلب در دومه الجندل بودند . رياست ايشان بر عهدهء قطن بن حارثه و برادرش أنس « 1 » يا اسد « 2 » بود . آنها بت ودّ را مىپرستيدند . سپس نصرانى شدند و پس از آن مسلمان گرديدند . قطن به خدمت پيامبر صلّى اللّه عليه و آله رسيد و شعرى را سرود .\r\nاو با زبان فصيح كه الفاظ غريبى در آن بود ، صحبت كرد و از رسول خدا صلّى اللّه عليه و آله درخواست كرد تا دعا كند ، در سرزمين ايشان باران ببارد . آن حضرت صلّى اللّه عليه و آله براى ايشان دعا كرد و با خير و نيكى با آنها صحبت كرد . سپس قطن درخواست نوشته‌اى كرد كه پيامبر صلّى اللّه عليه و آله به ثابت بن قيس دستور داد تا بنويسد : « . . . نامه‌اى است از محمد رسول الله براى طوايف كلب و هم‌پيمانان ايشان و هر كس ديگرى كه اسلام را بپذيرد و همراه قطن بن حارثه عليمى باشد . نماز را در وقت آن برپاى داريد و زكات را بپردازيد و به عهد و پيمان خويش وفادار باشيد . . . خداى متعال و رسول او بر اين قباله شاهد هستند و در حضور سعد بن عباده و عبد الله بن أنيس و دحية بن خليفه كلبى به امضا رسيد و ثابت بن قيس بن شماس آن را نوشته است » . « 3 »\r\n( 2 ) بنى عليم ، طايفه‌اى از بنى جناب ، از كنانهء كلب بودند و پس از ايشان ، بنى جناب پيش آن حضرت صلّى اللّه عليه و آله آمدند و او براى ايشان نوشت : « اين نامه‌اى است از محمد پيامبر ، رسول خدا براى بنى جناب و أحلاف ايشان و هر كسى كه پيش ايشان برود بر اينكه : نماز را به پاى دارند و زكات را بپردازند و به ايمان تمسك بجويند و به عهد و پيمان وفا كنند و در هر ناقه‌اى . . . سعد بن عباده و عبد الله بن أنيس و دحية بن خليفهء كلبى بر آن شاهد هستند » . « 4 »\r\n( 3 )\r\n\r\nهيأت بن نهد از يمن\r\nرياست اين هيأت را ابو ليلى خالد بن صقعب « 5 » بر عهده داشت و گفته شده است كه طهفة بن رهم يا زهير رياست ايشان را بر عهده داشت .\r\n( 4 ) ابن اثير در موارد متعددى در كتاب نهايه آن را چنين ضبط مىكند ، اما در اسد الغابه ، به نقل از بنى\r\n\r\n\r\n","description":"","footnote":"\r\n( 1 ) . تاريخ يعقوبى ، ج 2 ، ص 79 .\r\n( 2 ) . اسد الغابة ، ج 1 ، ص 69 و ج 4 ، ص 207 .\r\n( 3 ) . مكاتيب الرسول ، ج 2 ، ص 417 - 422 با اندكى تصرف . و در ج 2 ، ص 392 نامهء ديگرى است كه براى طوايف كلب از اهالى دومة الجندل ، خطاب به حارثة بن قطن نوشته شده است ، شايد بعد از آن بوده است كه قطن از دنيا رفته و پسرش به محضر پيامبر اكرم صلّى اللّه عليه و آله رسيده و نامه‌اى از او درخواست كرده است .\r\n( 4 ) . الطبقات الكبرى ، ج 1 ، ص 285 ؛ مكاتيب الرسول ، ج 2 ، ص 422 .\r\n( 5 ) . تاريخ يعقوبى ، ج 2 ، ص 79 .\r\n","page_name":" 417 ","page_number":417},
  {"content":"\r\n\r\nنعيم و ابى منده ، آن را طهية ضبط مىكند و مىنويسد : او در سال نهم همراه هيأتى از بنى نهد بن زيد از يمن به محضر پيامبر اكرم صلّى اللّه عليه و آله آمد . آنها قبيله‌اى بودند كه با الفاظ غير مأنوس و ناشناخته‌اى صحبت مىكردند و اكثر عرب‌ها آن را نمىفهميدند . او در پيشگاه پيامبر صلّى اللّه عليه و آله برخاست و عرض كرد . . . پيامبر صلّى اللّه عليه و آله نيز همانند زبان ايشان جوابش را داد و سپس قباله‌اى براى آنها نوشت .\r\n( 1 ) ظاهرا بنى نهد از اولين قبايل يمن بوده‌اند كه اسلام را پذيرفتند و شايد كه اين سبقت در اسلام ، به خاطر اطلاع آنها از دعاى آن حضرت به درگاه خدا و طلب باران و مستجاب شدن دعايش بوده است .\r\nاين كرامت چندين بار تكرار شد و آنها نيز به خدمت وى رسيدند و درخواست دعاى باران كردند و آن حضرت صلّى اللّه عليه و آله براى ايشان دعا كرد . او آنها را از پرداخت زكات معاف نكرد ، اما به ايشان تخفيف داد .\r\nاما ساير اقوام يمن و حضرموت و مهذه و زبيد و مراد و نجران و همدان ، اسلام آوردنشان تا سال دهم هجرى طول كشيد . اگر چه أبناء الفرس ( فارس‌هايى كه از طرف حكومت ساسانى به يمن آمده و حكومت مىكردند ) در صنعاء و عدن حدود دو سال پيش‌تر از ديگران اسلام را پذيرفتند .\r\n( 2 )\r\n\r\nمريضى ابن أبى و مرگ او\r\nدر خبر كعب بن مالك و دو رفيقش نقل كرديم كه آنها حدود پنجاه شب خود را در فشار قرار دادند تا توبه ايشان پذيرفته شد . « 1 » گوشه‌گيرى اين سه نفر از هنگام ورود پيامبر اكرم صلّى اللّه عليه و آله به مدينه شروع شد و واقدى گفته است كه آن حضرت صلّى اللّه عليه و آله در ماه رمضان به مدينه بازگشت . با مقايسه تاريخ بعضى از حوادث بعد از بازگشت از تبوك ، روشن مىشود كه بازگشت به مدينه در اواخر ماه رمضان و شايد در بيست و پنجم ماه رمضان بوده است . بنابراين اتمام پنجاه شب انتظار براى قبول توبه در نيمهء ماه ذى القعده صورت گرفته است .\r\n( 3 ) گفته‌اند كه ابن ابى در چند شب باقيمانده از ماه شوال مريض شد . و پس از بيست شب مريضى در آخر ذى القعده ، يعنى هم زمان با نزول سورهء توبه دربارهء قبول توبه سه نفر مذكور ، از دنيا رفت .\r\nپيامبر صلّى اللّه عليه و آله قبل از مرگش به عيادت او رفت . ابن ابىّ گفت : يا رسول الله ، اين بيمارى نشانهء مرگ است .\r\nاگر مردم ، در غسل من حاضر شو و لباست را بده كه در آن كفن شوم ! آن حضرت صلّى اللّه عليه و آله دو لباس بر تن داشت كه لباس اولى را درآورد و به او داد . ابن ابىّ عرض كرد : بلكه آن لباسى را مىخواهم كه با پوست تو تماس داشته است ! پس آن حضرت صلّى اللّه عليه و آله لباس زيرين را درآورد و به او داد . سپس ابن أبيّ عرض كرد :\r\n\r\n\r\n","description":"","footnote":"\r\n( 1 ) . تبيان ، ج 5 ، ص 197 و از او در مجمع البيان ، ج 5 ، ص 105 ؛ سيرهء ابن اسحاق ، ج 4 ، ص 178 - 180 و مغازى واقدى ، ج 2 ، ص 1051 - 1053 .\r\n","page_name":" 418 ","page_number":418},
  {"content":"\r\n\r\nبر جنازهء من نماز بخوان و برايم طلب استغفار كن . « 1 »\r\nگويى كه ابى ابى مىخواست با اين اقدام رسول خدا صلّى اللّه عليه و آله صفت نفاق را كه در سورهء منافقون به وى نسبت داده شده بود ، از خود دور كند . در اين سوره مىفرمايد :\r\n « وَ إِذا قِيلَ لَهُمْ تَعالَوْا يَسْتَغْفِرْ لَكُمْ رَسُولُ اللَّهِ لَوَّوْا رُؤُسَهُمْ وَ رَأَيْتَهُمْ يَصُدُّونَ وَ هُمْ مُسْتَكْبِرُونَ »  « 2 » ؛ و چون بديشان گفته شود : « بياييد تا پيامبر خدا براى شما آمرزش بخواهد » ، سرهاى خود را بر مىگردانند ، آنان را مىبينى كه متكبّرانه روى برمىتابند .\r\nدر آن هنگام هنوز رسول خدا صلّى اللّه عليه و آله از طلب استغفار براى منافقان نهى نشده بود و خداوند فرموده بود :\r\n « سَواءٌ عَلَيْهِمْ أَسْتَغْفَرْتَ لَهُمْ أَمْ لَمْ تَسْتَغْفِرْ لَهُمْ لَنْ يَغْفِرَ اللَّهُ لَهُمْ »  « 3 » ؛ براى آنان يكسان است : چه برايشان آمرزش بخواهى يا برايشان آمرزش نخواهى ، خدا هرگز ايشان را نخواهد بخشيد .\r\n( 1 ) قمى در تفسير خود نوشته است : عبد الله بن عبد الله بن ابى كه فردى مؤمن بود ، وقتى جان كندن پدرش را ديد ، نزد پيامبر صلّى اللّه عليه و آله رفت و عرض كرد : پدر و مادرم به فدايت ، اگر بر سر پدرم حاضر نشوى ، اين براى ما ننگ و عار است . رسول خدا صلّى اللّه عليه و آله حركت كرد تا بر ابن ابى وارد شد كه جمعى از منافقان دور بسترش را گرفته بودند . پسرش عرض كرد : يا رسول الله ، براى او استغفار كنيد و آن حضرت صلّى اللّه عليه و آله براى او استغفار كرد . . .\r\nپس از آنكه ابن ابى مرد ، پسرش نزد رسول اللّه صلّى اللّه عليه و آله رفت و عرض كرد : اى رسول خدا ، پدر و مادرم به فدايت ، اگر صلاح مىدانيد در تشييع جنازه پدرم حاضر شويد ! پيامبر صلّى اللّه عليه و آله برخاست و همراه او در تشييع جنازه شركت كرد و بر او نماز خواند و بالاى قبرش ايستاد . « 4 »\r\n( 2 ) و عياشى در تفسير خود از امام باقر عليه السّلام روايت كرده است : هنگامى كه عبد الله بن ابى مرد ، رسول الله صلّى اللّه عليه و آله به پسرش پيغام فرستاد : وقتى از غسل و كفن پدرت فارغ شدى ، مرا باخبر كن . « 5 » يا فرمود : هنگامى كه خواستيد او را تشييع كنيد ، مرا باخبر كن . پس از تجهيز جنازه ، پيامبر صلّى اللّه عليه و آله را مطلع كردند و او پيش آنها آمد تا جايى كه دست پسر ابن ابى را در دست گرفته بود و عقب جنازه حركت مىكرد . . . سپس فرمود :\r\nپسر ابن ابى يكى از مردان مؤمن است و وظيفهء ما است كه حق او را ادا كنيم . « 6 »\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 1057 .\r\n( 2 ) . منافقون ( 63 ) ، 5 ؛ الميزان ، ج 19 ، ص 355 .\r\n( 3 ) . منافقون ( 63 ) ، 4 ؛ الميزان ، ج 19 ، ص 355 .\r\n( 4 ) . تفسير قمى ، ج 1 ، ص 302 .\r\n( 5 ) . تفسير عياشى ، ج 2 ، ص 101 .\r\n( 6 ) . تفسير عياشى ، ج 2 ، ص 101 .\r\n","page_name":" 419 ","page_number":419},
  {"content":"\r\n\r\n( 1 ) شيخ طوسى در تبيان از قتاده ، از ابن عباس ، از جابر و ابن عمر روايت كرده است : رسول الله صلّى اللّه عليه و آله عباى خودش را بر ابن ابى بن سلول پوشانيد و قبل از آنكه از نماز بر جنازهء منافقين با نزول سورهء توبه نهى شود « 1 » ، بر جنازهء او نماز خواند .\r\n( 2 ) اين قضيه از شيخ طوسى در مجمع البيان نقل شده است و سپس به نقل از زجاج افزوده است : از رسول خدا صلّى اللّه عليه و آله سؤال شد : چرا لباست را دادى تا در آن كفن شود ، در حالى كه ابن ابى كافر بود ؟ فرمود :\r\nلباس من ، او را از خدا بىنياز نمىكند و من از خدا اميد دارم كه به واسطهء اين كار عدهء زيادى داخل دايرهء اسلام شوند ! سپس روايت كرده است : در حدود هزار نفر از منافقان خزرج وقتى ديدند كه رئيس آنها ابن ابى ، به وسيله لباس رسول خدا صلّى اللّه عليه و آله از او طلب شفا يا شفاعت كرد ، ايمان آوردند و مسلمان شدند . « 2 »\r\nعده‌اى گفته‌اند كه تمام آيات صدوبيست‌ونه‌گانه سورهء توبه ، قبل از مرگ عبد الله بن ابى نازل شده است و اين غير معقول است ، زيرا در اوايل ثلث اخير آن در آيه 87 آمده است :\r\n « وَ لا تُصَلِّ عَلى أَحَدٍ مِنْهُمْ ماتَ أَبَداً وَ لا تَقُمْ عَلى قَبْرِهِ إِنَّهُمْ كَفَرُوا بِاللَّهِ وَ رَسُولِهِ وَ ماتُوا وَ هُمْ فاسِقُونَ »  ؛ هرگز بر هيچ مرده‌اى از منافقان نماز مگزار و بر سر قبرش نايست ، چرا كه آنان به خدا و رسول او كافر شدند و در حال فسق مردند .\r\nو چگونه مىشود كه پيامبر اكرم صلّى اللّه عليه و آله با نص صريح آيه ، براى به دست آوردن قلب منافقين و نرمش با آنها ، مخالفت كند « 3 » ؟ ! اگر چه اين كار براى متمايل كردن قلب‌هاى ايشان به اسلام باشد .\r\n( 3 )\r\n\r\nنزول سورهء توبه و اهداف آن\r\nبيشتر اين سوره دربارهء جنگ با مشركان و سپس احتجاج عليه منافقان است . در ابتداى آن آياتى است كه برائت از عهد و پيمان‌هاى مشركان و جنگ با آنها و اهل كتاب را اجازه مىدهد . سپس در ضمن آياتى به تشويق براى جنگ و بيان حال تخلف كنندگان از آن مىپردازد و آنگاه در مورد ولايت كفار و زكات و امور ديگر صحبت مىكند . « 4 »\r\nآيات نشان مىدهد كه منافقان جماعتى را تشكيل مىدادند ، چنان كه مىفرمايد :\r\n « إِنْ نَعْفُ عَنْ طائِفَةٍ مِنْكُمْ نُعَذِّبْ طائِفَةً بِأَنَّهُمْ كانُوا مُجْرِمِينَ »  ؛ اگر از طائفه‌اى از شما بگذريم ، طايفهء ديگر را عذاب مىكنيم ، زيرا مجرم بودند .\r\n\r\n\r\n","description":"","footnote":"\r\n( 1 ) . تبيان ، ج 5 ، ص 268 و 271 ؛ مجمع البيان ، ج 5 ، ص 84 .\r\n( 2 ) . مجمع البيان ، ج 5 ، ص 87 .\r\n( 3 ) . الميزان ، ج 19 ، ص 367 و نك : مقالهء سيد مرتضى مرتضى در مجلهء الهادى ، سال ششم ، شمارهء سوم و مقاله سيد جعفر مرتضى : التكبير على الميت در كتاب دراسات و بحوث ، ج 1 ، ص 242 ، چاپ اول .\r\n( 4 ) . الميزان ، 9 : 146 .\r\n","page_name":" 420 ","page_number":420},
  {"content":"\r\n\r\n( 1 ) و بيان مىكند كه بين منافقان روابط و توافق‌هايى وجود داشته است ؛ چنان كه مىفرمايد :\r\n « الْمُنافِقُونَ وَ الْمُنافِقاتُ بَعْضُهُمْ مِنْ بَعْضٍ »  ؛ زنان و مردان منافق ، اولياى همديگر هستند .\r\nو بيان مىكند كه آنها ظاهرا ادّعاى ايمان و اسلام مىكرده‌اند و اين ادعا تا امروز هم ادامه دارد ، ولى از همان روز اول منافق بوده‌اند ، يعنى در بين خودشان و به صورت مخفيانه كلمات كفرآميز به زبان مىآورده‌اند ، چنان كه خداوند مىفرمايد :  « . . . قَدْ كَفَرْتُمْ بَعْدَ إِيمانِكُمْ . . . »  ؛ بعد از ايمان ، كافر شديد .\r\nو بيان مىدارد كه در ميان خودشان بر سر امرى توافق كرده و در اين هنگام كفر خويش را آشكار ساخته بودند . در واقع ايشان به كار بزرگى تصميم گرفته بودند ، امّا خداوند ميان آنها و كارشان حائل شد و بدين ترتيب تلاش‌هاى آنها بىاثر گرديد و اقداماتشان به جايى نرسيد ؛ چنان كه خداى متعال مىفرمايد :\r\n « . . . لَقَدْ قالُوا كَلِمَةَ الْكُفْرِ   بَعْدَ إِسْلامِهِمْ   وَ هَمُّوا بِما لَمْ يَنالُوا . . . »  ؛ محققا كلمات كفرآميز را گفتند و بعد از مسلمانى ، كافر شدند و اقدام كردند براى كارى كه موفق شدند .\r\nخداوند بعضى از اقداماتى كه تصميم به انجام آنها داشتند را برملا مىكند كه آثار و قرائن بر آنها دلالت دارد و وقتى كه از آنها در اين باره سؤال كردند ، جوابى دادند كه از تصميماتشان زشت‌تر و قبيح‌تر بود . خداوند مىفرمايد :\r\n « وَ لَئِنْ سَأَلْتَهُمْ لَيَقُولُنَّ إِنَّما كُنَّا نَخُوضُ وَ نَلْعَبُ . . . »  ؛ و اگر از آنها سؤال كنى ، پاسخ مىدهند ، شوخى مىكرديم .\r\n( 2 ) آياتى كه بعد از اين آيات مىآيد ، داراى سياق منسجم و متصل به هم مىباشد و دلالت مىكند بر اينكه اين واقعه هرچه بوده است ، بعد از خروج پيامبر اكرم صلّى اللّه عليه و آله براى غزوه تبوك و هنگام بازگشت به مدينه رخ داده است .\r\nاز آيات چنين برداشت مىشود كه گروهى از افرادى كه همراه پيامبر براى جنگ خارج شده بودند ، با هم نقشهء شومى را كشيدند و مخفيانه بين خودشان كلماتى را رد و بدل كردند كه باعث كفر آنها بعد از اسلامشان شد . سپس تصميم به اجراى نقشهء خود گرفتند كه خداوند كيد آنها را باطل كرد و رسوايشان ساخت . و هنگامى كه از آنها در اين باره سؤال شد ، گفتند :  « إِنَّما كُنَّا نَخُوضُ وَ نَلْعَبُ »  ، ما شوخى مىكرديم .\r\nبراى همين خداوند آنها را از زبان رسول خود مورد سرزنش قرار داد كه اين كار و اين سخن ، مسخره كردن خدا و آيات الهى و رسولش مىباشد و آنها را در صورتى كه توبه نكنند به عذاب تهديد كرد . و به پيامبر خود دستور داد كه با آنها مبارزه كند .\r\nچنان كه مشاهده مىشود ، آيات واضح‌ترين مطابقت را با حديث عقبه دارند و اين مطابقت از ساير اخبارى كه در شأن نزول اين آيات وارد شده ، بيشتر است . « 1 »\r\n\r\n\r\n","description":"","footnote":"\r\n( 1 ) . الميزان ، ج 9 ، ص 325 - 326 .\r\n","page_name":" 421 ","page_number":421},
  {"content":"\r\n\r\n( 1 ) مطلب به همين صورت در الميزان آمده است و خبر عقبه كه نقل شد ، از آخرين اخبارى است كه به هنگام عبور رسول اللّه صلّى اللّه عليه و آله از عقبه نقل شده است ، بنابراين سورهء توبه با آياتى كه اشاره به توطئه عقبه دارد ، بعد از اين توطئه نازل شده و نه قبل از آن و در اين صورت اين سؤال مطرح مىشود كه اين توطئه در چه زمانى بوده است ؟\r\nدر اين مورد صاحب الميزان مىنويسد : هنگام بازگشت به مدينه اين واقعه رخ داده است . و براى اثبات گفتار خويش به اين دو آيه استناد مىكند :  « فَإِنْ رَجَعَكَ اللَّهُ إِلى طائِفَةٍ مِنْهُمْ . . . »  ؛ و اگر خداوند تو را به طائفه‌اى از آنها بازگرداند .\r\nو آيه :  « سَيَحْلِفُونَ بِاللَّهِ لَكُمْ إِذَا انْقَلَبْتُمْ إِلَيْهِمْ . . . »  ؛ به سرعت براى شما قسم مىخورند . هنگام كه به سوى آنها بازگرديد .\r\nو مىنويسد : مطالب اين آيه و آياتى كه در سياق و متصل به آنها مىباشند ، نشان مىدهد در هنگامى نازل شده‌اند كه رسول اللّه صلّى اللّه عليه و آله در حال بازگشت بوده است . « 1 »\r\n( 2 ) همچنين مىنويسد : سياق اين آيات و از جملهء آيه‌اى كه مىفرمايد :  « وَ لا تُصَلِّ عَلى أَحَدٍ مِنْهُمْ ماتَ أَبَداً »  ، هرگز بر هيچ كدام از اموات آنها نماز نخوان . تصريح مىكند كه هنگام بازگشت رسول اللّه صلّى اللّه عليه و آله از تبوك نازل شده‌اند . و اين در سال هشتم هجرى بوده است در حالى كه مرگ عبد اللّه بن أبيّ در مدينه و در سال نهم هجرى اتفاق افتاده است . « 2 » بنابراين نزول سورهء توبه با اين قسمت از آيات قبل از مرگ عبد اللّه بن أبيّ رخ داده است و عمده‌ترين دلايل وى ، دلالت آيات سه‌گانهء سابق مىباشد كه خداوند مىفرمايد :\r\n « فَإِنْ رَجَعَكَ اللَّهُ إِلى طائِفَةٍ مِنْهُمْ . . . »  ، و اگر خداوند ، تو را به سوى طائفه‌اى از آنها بازگرداند ، و  « إِذا رَجَعْتُمْ إِلَيْهِمْ »  ، و هنگامى كه به سوى آنها بازگرديد ، و  « إِذَا انْقَلَبْتُمْ إِلَيْهِمْ »  ، و هنگامى كه پيش آنها برگرديد .\r\n( 3 ) بعد از اين آيات سه‌گانه ، سه آيهء ديگر هست كه به بيان حوادثى مىپردازد كه بعد از تبوك اتفاق افتاده است . اولين آيه اين است :  « وَ آخَرُونَ اعْتَرَفُوا بِذُنُوبِهِمْ . . . »  . و ديگرانى كه به گناه خودشان ، اعتراف كردند . كه آنها را به اعراب كه غير از منافقين هستند ، مربوط مىداند . « 3 » آيهء بعدى اين است :  « وَ آخَرُونَ مُرْجَوْنَ لِأَمْرِ اللَّهِ إِمَّا يُعَذِّبُهُمْ وَ إِمَّا يَتُوبُ عَلَيْهِمْ . . . »  ؛ و ديگرانى كه اميد به خدا دارند . يا اينكه آنها را عذاب مىكند و يا آنها را مىبخشد . كه در تفسير آن به اخبارى اشاره مىكند كه در شأن نزول اين آيه وارد شده است و مىگويد كه\r\n\r\n\r\n","description":"","footnote":"\r\n( 1 ) . همان ، ج 9 ، ص 360 .\r\n( 2 ) . همان ، ج 9 ، ص 367 .\r\n( 3 ) . همان .\r\n","page_name":" 422 ","page_number":422},
  {"content":"\r\n\r\nدر شأن سه نفر نازل شده كه از همراهى با پيامبر اكرم صلّى اللّه عليه و آله خوددارى كردند و سپس توبه نمودند . « 1 » و آيهء سوم اين است :\r\n « لَقَدْ تابَ اللَّهُ عَلَى النَّبِيِّ وَ الْمُهاجِرِينَ . . .   وَ عَلَى الثَّلاثَةِ الَّذِينَ خُلِّفُوا . . . »  ؛ هرآينه خداوند ، پيامبر و مهاجرين و سه نفر از كسانى كه تخلف كردند را بخشيد .\r\n( 1 ) علامه مىنويسد : سياق اين دو آيه نشان مىدهد كه در صدد بيان غرض واحدى هستند و به هم متصل بوده و كلام واحدى هستند . . . و همين اقتضا مىكند كه با هم نازل شده باشند . « 2 » امّا نسبت و سياق موجود در ميان اين آيات سه‌گانه را كه ظاهرا بعد از اين حوادث نازل شده‌اند و آيات سه‌گانه‌اى كه مىگفت بعد از عقبه و قبل از رسيدن به مدينه نازل شده‌اند ، روشن است و لازمهء اين دو امر ، قائل شدن به جدايى اين دو نزول مىباشد . شايد كه وى به خاطر اينكه اين را از مجمع البيان نقل كرده است تعليقه‌اى بر آن ننوشته است . وى مىنويسد : « آنها بر آن حالت به مدت پنجاه روز باقى ماندند و به درگاه خدا تضرع و توبه مىكردند تا خدا توبهء ايشان را پذيرفت و آيهء دربارهء آنها نازل شد . « 3 »\r\n( 2 ) علّامه طباطبايى ، اتصال آياتى را كه به نزول آنها بعد از حادثهء عقبه و قبل از وصول به مدينه يقين پيدا كرده ، اختيار مىكند و آنها را تا آخر آيهء 106 مىداند . سپس آيات أعراب را كه از 97 تا 106 مىباشد از آنها جدا مىكند كه آخر آن اين است :  « وَ آخَرُونَ مُرْجَوْنَ لِأَمْرِ اللَّهِ »  ؛ ديگرانى كه اميد به رحمت خدا دارند .\r\nهمچنين آياتى كه احتمال داده شأن نزول آنها دربارهء متخلفان سه‌گانه باشد ، چنان كه در أخبار مربوط به أسباب نزول آمده است . پس از آن آيات مسجد ضرار مىآيد كه از 107 تا 110 را شامل مىشود و از آيات 111 تا 123 را نقل مىكند كه در آن دو آيهء مرتبط با متخلفان سه‌گانه قرار دارد كه شامل آيهء 117 و 118 مىباشد . بنابراين فاصله احتمالى بين انتظار و اميد آنها تا هنگام قبول توبه ، يا قبل از آيات مسجد ضرار بوده است و يا بعد از آن .\r\n( 3 ) وى همچنين مىنويسد : نزديك است رواياتى كه در شأن على عليه السّلام وارد شده و مىگويد : وى آيات برائت را بر مشركان قرائت كرد ، بر يك نقطه مجتمع شوند ، زيرا بعضى از روايات مىگويند كه آيات برائت نه‌تا بوده است و برخى ده تا و برخى شانزده‌تا و برخى سىتا و برخى سى و سه‌تا و برخى سى و هفت‌تا و برخى چهل‌تا را مىشمارند . « 4 »\r\n\r\n\r\n","description":"","footnote":"\r\n( 1 ) . همان ، ج 9 ، ص 381 .\r\n( 2 ) . همان ، ج 9 ، ص 399 .\r\n( 3 ) . الميزان ، ج 9 ، ص 408 به نقل از مجمع البيان ، ج 5 ، ص 105 به نقل از تبيان ، ج 5 ، ص 197 از مجاهد و قتاده .\r\n( 4 ) . الميزان ، ج 9 ، ص 175 و در التبيان ، ج 5 ، ص 224 از ابى الضحى نقل مىكند : اولين چيزى كه از سورهء برائت نازل شد اين قول -\r\n","page_name":" 423 ","page_number":423},
  {"content":"\r\n\r\n( 1 ) بعد از آن وى متعرض اين نشده است كه اين آيات چه وقت نازل شده است ؟ آيا همانند آيات بعدى ، بعد از عقبه و قبل از وصول به مدينه نازل شده است ؟ يعنى همانطور كه اشاره شد ، قبل از آخر ماه رمضان نازل شده است و تا نيمهء ذى القعده و بعد از مرگ عبد الله بن ابى معطل گذاشته شده است ؟ اين در حالى است كه ظاهرا اخبار مربوطه اين را مىرساند كه فاصلهء زمانى قابل اعتنايى بين نزول آيات برائت و ارسال ابو بكر در ابتدا و سپس على عليه السّلام براى قرائت آن بر كفار قريش ايجاد نشده است و چنان كه خواهد آمد در همان موسم حج آينده اين كار انجام شده است ؛ از اين رو خبر ثعلبى در تفسيرش را ترجيح داده‌ايم كه مىگويد : در آن روز تمام اين سوره به يكباره نازل شده است . « 1 »\r\n( 2 ) شيخ طوسى در تفسير آيهء 94 :  « إِذا رَجَعْتُمْ إِلَيْهِمْ »  ؛ هنگامى كه به سوى آنها بازگشتيد . مىنويسد : خداوند متعال خبر داد كه اين قوم به هنگامى كه پيامبر اكرم صلّى اللّه عليه و آله و مؤمنان بازگشتند ؛ نزد ايشان مىرفتند و از تأخير و كوتاهى خويش عذرخواهى مىكردند . « 2 » در اينجا وى مىگويد : « مىرفتند » و گويى كه وى اخبار از گذشته داده است و نه از آينده .\r\nدر آيهء 83 كه مىفرمايد :  « فَإِنْ رَجَعَكَ اللَّهُ إِلى طائِفَةٍ مِنْهُمْ »  ، رجوع را بين بازگشت چيزى به مكانى كه بوده است و بين بازگشت چيزى به حالتى كه بوده است در ترديد مىگذارد . « 3 » اين آيه در صدد ايجاد زمينه‌اى براى آن حضرت صلّى اللّه عليه و آله است كه اگر خواست براى غزوهء ديگرى حركت كند و نظر اين منافقان متخلّف عوض شد و پيش آمدند تا اجازه بگيرند كه در اين غزوه وى را همراهى كنند ، به آنها بگويد :\r\nچون در غزوه تبوك شركت نكرديد ، پس در اين غزوه هم شركت نكنيد و در خانه‌هايتان بنشينيد .\r\n( 3 ) پس معناى آيه اين مىشود كه اگر خدا چنين حالتى را براى تو پيش آورد و غزوهء ديگرى پيش آمد ، به اين منافقان متخلّف بگو . . . و به معناى بازگشت از تبوك به سوى مدينه نيست زيرا كه در اين صورت بازگشت وى به سوى تمام اهل مدينه است نه به سوى طائفه‌اى از آنها و در اين صورت معناى بازگشت به سوى طائفه‌اى از آنها چه مىتواند باشد ؟ ! اگر بازگشت را به معناى بازگشت به حالت سابق نگيريم و بلكه به معناى بازگشت به مدينه بگيريم ، معناى اجازه خواستن براى خروج چه مىتواند باشد ؟ ! خروج براى چه كارى ؟ اين‌ها بدون فرض بازگشت به حالت قبلى نمىتواند معنا داشته باشد .\r\n\r\n\r\n","description":"","footnote":"\r\n- خداوند متعال بود كه مىفرمايد :  « انْفِرُوا خِفافاً وَ ثِقالًا »  كه در اين صورت چهل آيهء ابتدايى ، بعدا براى برائت نازل شد . و در آن از مجاهد نقل شده است : اولين آيهء سورهء برائت كه نازل شد ، اين بود :  « لَقَدْ نَصَرَكُمُ اللَّهُ فِي مَواطِنَ كَثِيرَةٍ »  . و ما قبل اين آيه بعدا براى برائت نازل شده است و طبرسى اين دو را در مجمع البيان روايت نكرده است .\r\n( 1 ) . مجمع البيان ، ج 5 ، ص 4 .\r\n( 2 ) . التبيان ، ج 5 ، ص 281 .\r\n( 3 ) . همان ، ج 5 ، ص 270 .\r\n","page_name":" 424 ","page_number":424},
  {"content":"\r\n\r\n\r\nارسال وصىّ\r\n( 1 ) از علامهء طباطبايى نقل شده كه روايات منقوله نزديك است بر شخص واحدى اجتماع كنند كه اختصاص به ابلاغ سوره برائت به وسيلهء حضرت على عليه السّلام دارد . بعضى از اين روايات دلالت مىكند بر اينكه آيات برائت نه عدد و برخى دلالت دارد كه ده عدد و برخى ديگر دلالت مىكند كه شانزده عدد بوده‌اند . . . او در ادامه مىگويد : اين‌ها آياتى است كه او براى فصل اول برگزيده است و در اين فصل شانزده آيه را انتخاب كرده و به تفسير آنها پرداخته است و در توجيه آن مىگويد : اتصال اين فصل با آيات بعدى واضح نيست و بلكه خالى از تكلّف نمىباشد . « 1 »\r\nدر هر حال بعد از آنكه پيامبر اكرم صلّى اللّه عليه و آله وصى خودش عليه السّلام را با آيات برائت به سوى مشركان فرستاد ، آخرين حادثه‌اى كه مربوط به شئون اين سوره بود ، در ايام موسم حجّ واقع شد ، براى همين بيان آن را به بعد موكول مىكنيم و بسيارى از اخبارى كه اسباب نزول را بيان مىكنند در واقع از آيات اين سوره هستند كه ما آنها را ضمن حوادث غزوه تبوك به ترتيب نقل مىكنيم و در اينجا به بيان حوادثى مىپردازيم كه شايد بعد از غزوه و قبل از نزول سورهء توبه رخ داده است .\r\n( 2 )\r\n\r\nتفاخر عباس نسبت به على عليه السّلام\r\nدر منابعى كه در دسترس ما است ، شأن نزول خاصى را براى آيه‌هاى 17 و 18 نيافتيم كه خداوند مىفرمايد :  « ما كانَ لِلْمُشْرِكِينَ أَنْ يَعْمُرُوا مَساجِدَ اللَّهِ »  ، مشركان حق ندارند كه به تعمير مساجد بپردازند .\r\nگويى كه اين دو آيه ، خلع يد مشركان از مسجد الحرام را زمينه‌سازى مىكند . و با آياتى كه بعد از آنها مىآيد مناسبت دارند ، آنجا كه خداوند مىفرمايد :\r\n « أَ جَعَلْتُمْ سِقايَةَ الْحاجِّ وَ عِمارَةَ الْمَسْجِدِ الْحَرامِ كَمَنْ آمَنَ بِاللَّهِ وَ الْيَوْمِ الْآخِرِ وَ جاهَدَ فِي سَبِيلِ اللَّهِ لا يَسْتَوُونَ عِنْدَ اللَّهِ وَ اللَّهُ لا يَهْدِي الْقَوْمَ الظَّالِمِينَ »  ؛ آيا سيراب ساختن حاجيان و آباد كردن مسجد الحرام را همانند كار كسى پنداشته‌ايد كه به خدا و روز بازپسين ايمان آورده و در راه خدا جهاد مىكند ؟ نه ، اين دو پيش خدا يكسان نيستند ، و خدا بيدادگران را هدايت نخواهد كرد .\r\nكه از آيهء 19 تا آخر آيهء 22 را شامل مىشود .\r\nدر اخبار مربوط به مكه گذشت كه رسول اللّه صلّى اللّه عليه و آله شخصى را به دنبال عثمان بن أبى شيبه از بنى عبد الدار فرستاد و كليد كعبه را از او گرفت و سپس به وى بازگرداند . در اينجا مىبينيم كه گويى او هم از جمله افراد اهل مكه است كه پيامبر صلّى اللّه عليه و آله از آنها خواست تا از مكه بيرون بيايند .\r\n\r\n\r\n","description":"","footnote":"\r\n( 1 ) . همان ، ج 9 ، ص 199 .\r\n","page_name":" 425 ","page_number":425},
  {"content":"\r\n\r\n( 1 ) عياشى در تفسير خود از امام صادق عليه السّلام به نقل از حضرت على عليه السّلام روايت مىكند : من و عباس و عثمان بن ابى شيبه مشغول گفتگو دربارهء مسجد الحرام بوديم . عثمان بن ابى شيبه گفت : رسول اللّه كليددارى كعبه را به من سپرده است و عباس گفت : رسول اللّه سقايت حجاج را به من سپرده است و چيزى را به تو نداده است ، اى على ! « 1 »\r\n( 2 ) قمى در تفسير خود از امام باقر عليه السّلام روايت مىكند : على عليه السّلام فرمود : من از شما برتر هستم ، زيرا قبل از شما ايمان آوردم و هجرت كردم و جهاد كردم . به دنبال اختلاف ، همگى توافق كردند كه رسول اللّه صلّى اللّه عليه و آله داور باشد كه خداوند اين آيه را نازل كرد . « 2 »\r\nبه دنبال آن آيهء 28 مىآيد كه اضافه بر منع مشركين از عمران مسجد الحرام ، آنها را از نزديك شدن بدان منع مىكند و توهّم مسلمانان را دفع مىكند كه گمان مىكردند با منع مشركان از آمدن به مسجد الحرام ، تجارت و دادوستد راكد مىشود . اين آيه مىفرمايد :\r\n « يا أَيُّهَا الَّذِينَ آمَنُوا إِنَّمَا الْمُشْرِكُونَ نَجَسٌ فَلا يَقْرَبُوا الْمَسْجِدَ الْحَرامَ بَعْدَ عامِهِمْ هذا وَ إِنْ خِفْتُمْ عَيْلَةً فَسَوْفَ يُغْنِيكُمُ اللَّهُ مِنْ فَضْلِهِ إِنْ شاءَ إِنَّ اللَّهَ عَلِيمٌ حَكِيمٌ »  « 3 » ؛ اى كسانى كه ايمان آورده‌ايد ، حقيقت اين است كه مشركان نجس هستند ، پس نبايد از سال آينده به مسجد الحرام نزديك شوند ، و اگر در اين قطع رابطه از فقر مىترسيد ، به زودى ، خدا اگر بخواهد ، شما را از فضل خويش بىنياز مىگرداند ، كه خدا داناى حكيم است .\r\nو در آيه‌هاى 36 و 37 ماه‌هاى حرام را مقرر فرموده و نسىء [ كم و زياد كردن ماه‌هاى حرام 
  ] را حرام دانسته است و از آيهء 38 شروع به صحبت در مورد غزوهء تبوك نموده است . و در آيهء 48 مىفرمايد :\r\n « لَقَدِ ابْتَغَوُا الْفِتْنَةَ مِنْ قَبْلُ وَ قَلَّبُوا لَكَ الْأُمُورَ حَتَّى جاءَ الْحَقُّ وَ ظَهَرَ أَمْرُ اللَّهِ وَ هُمْ كارِهُونَ »  ؛ در حقيقت ، پيش از اين نيز در صدد فتنه‌جويى برآمدند و كارها را بر تو وارونه ساختند ، تا حق آمد و امر خدا آشكار شد ، در حالى كه آنان ناخشنود بودند .\r\nاشاره‌اى است به روز احد كه عبد الله بن ابى با همراهانش بازگشت و رسول خدا صلّى اللّه عليه و آله را تنها گذاشت .\r\nاو همراه عده‌اى از منافقان در صدد ايجاد غائله براى مسلمانان بودند . « 4 »\r\n\r\n\r\n","description":"","footnote":"\r\n( 1 ) . تفسير عياشى ، ج 2 ، ص 83 .\r\n( 2 ) . تفسير قمى ، ج 1 ، ص 284 و در خبر ديگرى در تفسير عياشى آمده است : على و حمزه و جعفر از كسانى بودند كه ايمان آوردند و جهاد كردند . و در اينجا گويى كه راويان اشتباه كرده‌اند و حمزه را هم در مفاخره ذكر كرده‌اند در حالى كه وى در سال سوم هجرى در جنگ احد شهيد شده است و جعفر نيز قبل از اين در جنگ موته شهيد شده است . براى مطالعه بيشتر به التبيان ، ج 5 ، ص 190 و مجمع البيان ، ج 5 ، ص 23 و جامع البيان ، ج 10 ، ص 94 و شرح الاخبار قاضى مصرى ، ج 1 ، ص 324 و اسباب النزول واحدى ، ص 199 نگاه كنيد .\r\n( 3 ) . التبيان ، ج 5 ، ص 201 و از او در مجمع البيان ، ج 5 ، ص 33 .\r\n( 4 ) . التبيان ، ج 5 ، ص 232 و از او در مجمع البيان ، ج 5 ، ص 55 .\r\n","page_name":" 426 ","page_number":426},
  {"content":"\r\n\r\n( 1 ) و در آيهء 49 مىفرمايد :  « وَ مِنْهُمْ مَنْ يَقُولُ ائْذَنْ لِي وَ لا تَفْتِنِّي . . . »  ؛ و از آنان كسى است كه مىگويد : « مرا در ماندن اجازه بده و به فتنه‌ام نينداز . » كه اشاره‌اى است به ترغيب أبى وهب جدّ بن قيس از بنى سلمه به وسيلهء رسول اللّه صلّى اللّه عليه و آله براى حركت به سوى تبوك و بهانه‌تراشى او . « 1 »\r\nدر آيهء 58 اشاره‌اى است به آنچه رسول اللّه صلّى اللّه عليه و آله ، سال نهم هجرى را با آنها شروع كرد كه از جملهء آنها ، فرستادن جمع‌آورى كنندگان زكات و انتقاد بعضى از منافقان به نحوهء توزيع اين زكات‌ها بوده است :\r\n « وَ مِنْهُمْ مَنْ يَلْمِزُكَ فِي الصَّدَقاتِ فَإِنْ أُعْطُوا مِنْها رَضُوا وَ إِنْ لَمْ يُعْطَوْا مِنْها إِذا هُمْ يَسْخَطُونَ »  ؛ و برخى از آنان در تقسيم صدقات بر تو خرده مىگيرند ، پس اگر از آن اموال به ايشان داده شود ، خشنود مىگردند ، و اگر از آن به ايشان داده نشود ، به ناگاه به خشم مىآيند .\r\n( 2 ) شيخ طوسى مىنويسد : بلتعة بن حاطب مىگفت : محمد زكات را به هر كس كه بخواهد مىدهد . « 2 » و براى دفع يا رفع يا تقليل اين توهم ، آيهء بعد مصارف زكات را چنين معين مىكند :\r\n « إِنَّمَا الصَّدَقاتُ لِلْفُقَراءِ وَ الْمَساكِينِ وَ الْعامِلِينَ عَلَيْها وَ الْمُؤَلَّفَةِ قُلُوبُهُمْ وَ فِي الرِّقابِ وَ الْغارِمِينَ وَ فِي سَبِيلِ اللَّهِ وَ ابْنِ السَّبِيلِ فَرِيضَةً مِنَ اللَّهِ وَ اللَّهُ عَلِيمٌ حَكِيمٌ »  ، صدقات ، تنها به تهيدستان و بينوايان و متصديان گردآورى و پخش آن ، و كسانى كه دلشان به دست آورده مىشود ، و در راه آزادى بردگان ، وامداران ، و در راه خدا ، و به در راه مانده ، اختصاص دارد . اين به عنوان فريضه از جانب خداست و خدا ، داناى حكيم است . اين آيه از احكام زكات است كه مصارف زكات را معين مىكند و تأسيسى نيست ، زيرا مصرف زكات به دستور آن حضرت صلّى اللّه عليه و آله از محرم شروع شده بود .\r\n( 3 ) در آيهء 61 مىفرمايد :  « وَ مِنْهُمُ الَّذِينَ يُؤْذُونَ النَّبِيَّ وَ يَقُولُونَ هُوَ أُذُنٌ . . . »  ؛ از ايشان كسانى هستند كه پيامبر را آزار مىدهند و مىگويند : « او زودباور است » ؛ كه اين اشاره‌اى است به خبر نبتل بن حارث و بعضى ديگر از منافقان انصار « 3 » . و در آيهء 64 مىفرمايد :  « يَحْذَرُ الْمُنافِقُونَ أَنْ تُنَزَّلَ عَلَيْهِمْ سُورَةٌ تُنَبِّئُهُمْ بِما فِي قُلُوبِهِمْ . . . »  ؛\r\nمنافقان بيم دارند از اينكه مبادا سوره‌اى دربارهء آنان نازل شود و ايشان را از آنچه در دل‌هايشان هست ، خبر دهد . كه اشاره‌اى است به خبر مخشن بن حمير أشجعى و همراهان وى در مسير حركت به سوى تبوك « 4 » .\r\nدر آيهء 74 مىفرمايد :  « يَحْلِفُونَ بِاللَّهِ ما قالُوا . . .   وَ هَمُّوا بِما لَمْ يَنالُوا »  ؛ به خدا قسم مىخورند كه سخن\r\n\r\n\r\n","description":"","footnote":"\r\n( 1 ) . همان ، ج 5 ، ص 232 و از او در مجمع البيان ، ج 5 ، ص 57 .\r\n( 2 ) . همان ، ج 5 ، ص 242 .\r\n( 3 ) . همان ، ج 5 ، ص 248 به نقل از ابن اسحاق و از او و ديگران در مجمع البيان .\r\n( 4 ) . همان ، ج 5 ، ص 250 - 253 از ابن اسحاق و طبرى و از او در مجمع البيان ، ج 5 ، ص 72 .\r\n","page_name":" 427 ","page_number":427},
  {"content":"\r\n\r\nناروا نگفته‌اند . . . و اقدام به كارى كردند كه موفق نشدند ؛ همين اشاره‌اى است به آنچه از امام باقر عليه السّلام و كتاب واقدى و زجاج و مجاهد « 1 » در مورد اصحاب عقبه نقل شده است .\r\n( 1 ) و از جمله حوادثى كه در غير تبوك رخ داده ، مطلبى است كه در آيهء 75 بدان اشاره شده است :\r\n « وَ مِنْهُمْ مَنْ عاهَدَ اللَّهَ لَئِنْ آتانا مِنْ فَضْلِهِ لَنَصَّدَّقَنَّ وَ لَنَكُونَنَّ مِنَ الصَّالِحِينَ »  ؛ و از آنان كسانىاند كه با خدا عهد مىبندند كه اگر از كرم خويش به ما عطا كند ، قطعا صدقه خواهيم داد و از شايستگان خواهيم شد .\r\nاين‌ها دو نفر به نام‌هاى : ثعلبة بن حاطب و معتّب بن قشير از بنى عمرو بن عوف از قبيلهء أوس بودند - چنان كه در سيرهء ابن اسحاق آمده است - ثعلبه گفت : اگر خداوند مالى به من عنايت كند صدقهء بسيارى مىدهم و از صالحان خواهم بود . به دنبال آن دوازده هزار درهم به عنوان ديه به وى رسيد كه چيزى از آن را صدقه نداد و از صالحان نشد ، چنان كه در مغازى واقدى آمده است و از آن دو در التبيان نقل شده است . « 2 »\r\nآيهء 79 به بحث در مورد زكات غير واجب مىپردازد كه براى غزوهء تبوك جمع‌آورى مىشد و منافقان زكات‌دهندگان را مسخره مىكردند :\r\n « الَّذِينَ يَلْمِزُونَ الْمُطَّوِّعِينَ مِنَ الْمُؤْمِنِينَ فِي الصَّدَقاتِ وَ الَّذِينَ لا يَجِدُونَ إِلَّا جُهْدَهُمْ فَيَسْخَرُونَ مِنْهُمْ سَخِرَ اللَّهُ مِنْهُمْ وَ لَهُمْ عَذابٌ أَلِيمٌ »  ؛ كسانى كه بر مؤمنانى كه افزون بر صدقهء واجب ، از روى ميل ، صدقات مستحب نيز مىدهند ، عيب مىگيرند ، و همچنين از كسانى كه در انفاق ، جز به اندازهء توانشان نمىيابند ، عيب‌جويى مىكنند . . .\r\n( 2 ) شيخ طوسى از قتاده و مفسران ديگر روايت مىكند : مؤمنى كه براى أجر و ثواب صدقاتى را براى غزوهء تبوك آورد ، عبد الرحمن بن عوف بود كه مقدارى از اموالش را كه چهار هزار دينار مىشد آورد و مؤمنى كه چيزى جز دسترنج خويش را نياورده بود ، حجاب بن عثمان بود كه يك ظرف خرما را آورد و گفت : اى رسول خدا ، من در نخلستان‌ها به اندازهء دو ظرف خرما كار كرده‌ام كه يكى را براى خانواده‌ام گذاشته‌ام و يكى را براى غزوه آورده‌ام . و گفته شده است كه اولى زيد بن أسلم عجلانى و دومى علبة بن زيد حارثى بوده است . پس از آن عبد الله بن نبتل يا نهيك و معتب بن قشير در مورد اوّلى گفتند : اين كار رياى بزرگى است ! و در مورد دومى گفتند : خداوند از آنچه كه او آورده ، بىنياز است ! « 3 »\r\n\r\n\r\n","description":"","footnote":"\r\n( 1 ) . همان ، ج 5 ، ص 260 - 261 و از او و غير او در مجمع البيان ، ج 5 ، ص 78 - 79 .\r\n( 2 ) . التبيان ، ج 5 ، ص 262 به نقل از سيرهء ابن اسحاق ، ج 4 ، ص 196 و مغازى واقدى ، ج 2 ، ص 1068 و مثل همين مطلب از غير اين دو منبع در مجمع البيان ، ج 5 ، ص 81 - 82 آمده است .\r\n( 3 ) . همان ، ج 5 ، ص 266 و در مجمع البيان ، ج 5 ، ص 84 به ابن عوف و ابن زيد حارثى اكتفا كرده است .\r\n","page_name":" 428 ","page_number":428},
  {"content":"\r\n\r\n( 1 ) و شيخ طوسى در مورد آيهء 80 مىنويسد : وقتى كه كسى مىمرد ، پيامبر اكرم صلّى اللّه عليه و آله بر او نماز مىخواند و برايش طلب استغفار مىنمود تا اينكه خداوند اين آيه را نازل كرد و به او اعلام كرد : بعضى از افرادى كه بر آنها نماز مىخواند ، منافق هستند و استغفار وى براى آنها نفعى ندارد ، اگر چه زياد يا كم باشد :\r\n « اسْتَغْفِرْ لَهُمْ أَوْ لا تَسْتَغْفِرْ لَهُمْ إِنْ تَسْتَغْفِرْ لَهُمْ سَبْعِينَ مَرَّةً فَلَنْ يَغْفِرَ اللَّهُ لَهُمْ . . . »  ؛ چه براى آنان آمرزش بخواهى يا برايشان آمرزش نخواهى ، يكسان است ، حتى اگر هفتاد بار برايشان آمرزش طلب كنى ، هرگز خدا آنان را نخواهد آمرزيد . . .\r\nپس آنچه از آن حضرت صلّى اللّه عليه و آله روايت شده است كه فرمود : « به خدا قسم كه بيش از هفتاد مرتبه استغفار خواهم كرد . » خبر واحدى است كه مورد اعتنا قرار نمىگيرد ، زيرا در آن آمده است كه پيامبر اكرم صلّى اللّه عليه و آله براى كفار طلب استغفار كرد و اين به اجماع جايز نيست . « 1 »\r\nسپس پيامبر خود را از نماز خواندن و استغفار براى منافقان نهى كرد و فرمود :\r\n « وَ لا تُصَلِّ عَلى أَحَدٍ مِنْهُمْ ماتَ أَبَداً وَ لا تَقُمْ عَلى قَبْرِهِ »  « 2 » ؛ و هرگز بر هيچ مرده‌اى از آنان نماز مگزار و بر سر قبرش نايست .\r\n( 2 ) از قتاده از ابن عباس و از جابر و ابن عمر روايت شده است كه آن حضرت صلّى اللّه عليه و آله قبل از آنكه نماز ميّت بر منافقين نهى شود ، « 3 » بر عبد الله بن ابىّ نماز خواند و اين بدان معناست كه اين سوره بعد از مرگ و كفن و دفن ابن أبيّ در نيمهء ذى القعده نازل شده است و اين بيش از پنجاه روز پس از سخت‌گيرى بر متخلفان سه‌گانه بعد از بازگشت از تبوك در اواخر ماه رمضان بوده است . اين‌ها مبتنى بر ترجيح توالى آيات است ، چنان كه نقل شد . و احتمال داديم كه براى همين شيخ طوسى در معناى رجوع در آيهء 83 كه مىفرمايد :\r\n « فَإِنْ رَجَعَكَ اللَّهُ إِلى طائِفَةٍ مِنْهُمْ »  ، ترديد كرده است و آن را به معناى بازگشت مكانى يا بازگشت حالت قبلى دانسته است به اين معنا كه حالت اجازه خواستن آنها براى غزوهء ديگرى تكرار مىشود . اما طبرسى از او تبعيت نكرده و گفته است : يعنى خداوند تو را از اين سفر و از اين غزوه بازگرداند . « 4 » و لازمه‌اش اين است كه قائل به فاصلهء زمانى دو ماه بين دو آيه شويم كه با سياق آيات سازگارى ندارد . « 5 »\r\n\r\n\r\n","description":"","footnote":"\r\n( 1 ) . همان ، ج 5 ، ص 268 و از او در مجمع البيان ، ج 5 ، ص 84 .\r\n( 2 ) . همان ، ج 5 ، ص 268 .\r\n( 3 ) . همان ، ج 5 ، ص 271 و از او در مجمع البيان ، ج 5 ، ص 87 .\r\n( 4 ) . مجمع البيان ، ج 5 ، ص 86 .\r\n( 5 ) . چنان كه در الميزان ، ج 9 ، ص 356 بدان اشاره كرده است . اين آيه و آيهء بعدى وحدت سياق دارند و قبل از بازگشت به مدينه نازل شده‌اند . براى همين آن حضرت بر جنازهء عبد الله بن ابى نماز نخواند و اخبارى كه مخالف اين باشند ، به خاطر مخالفت با قرآن ، كنار گذاشته مىشوند .\r\n","page_name":" 429 ","page_number":429},
  {"content":"\r\n\r\n( 1 ) در اين ميان تنها واقدى در كتاب مغازى مصداق آيهء :  « اسْتَأْذَنَكَ أُولُوا الطَّوْلِ »  ؛ ثروتمندان از تو اجازه خواستند . را ذكر كرده و گفته كه وى جدّ بن قيس بوده است كه مردى ثروتمند بود . « 1 »\r\n( 2 ) و شيخ طوسى در مورد آيهء 90 كه مىفرمايد :  « وَ جاءَ الْمُعَذِّرُونَ مِنَ الْأَعْرابِ لِيُؤْذَنَ لَهُمْ »  ؛ عذرخواهان باديه‌نشين نزد تو آمدند تا به آنان اجازهء ترك جهاد داده شود ، مىنويسد : گفته شده است كه افراد مورد اشاره در اين آيه خفاف بن إيماء بن رحضه غفارى و هشتاد نفر از قبيله‌اش بوده‌اند . « 2 »\r\nآيه‌هاى 91 و 92 كسانى را كه به خاطر مريضى يا فقر يا ضعف ، واقعا معذور بوده‌اند ، ذكر مىكند . در اين ميان فقرايى بوده‌اند كه زاد و توشهء سفر را نداشته‌اند و شيخ طوسى از ابن عباس در اين باره مىنويسد :\r\nعبد الله بن معقل مزنى و گروهى از رفقايش پيش رسول خدا صلّى اللّه عليه و آله آمدند ، تا آنان را با خود ببرد ؛ اما آن حضرت صلّى اللّه عليه و آله فرمود : چنين امكاناتى ندارد . « 3 » آنها با شنيدن اين سخن ، به گريه افتادند و آيهء بعدى اختصاص به آنان دارد و به بكائين [ گريه كنندگان 
  ] مشهور شدند .\r\n( 3 ) شيخ طوسى از واقدى نقل مىكند : آنان هفت نفر از أنصار فقير بودند كه عبد الله بن معقل مزنى يكى از آنان بود و عباس بن عبد المطلب دو نفر از آنان را با خود حمل كرد و سه نفر از بنى نضير بودند كه فردى از بنى نضير به نام يامين بن كعب نضرى ، آنان را با خود حمل كرد ، و عثمان بن عفان دو نفر باقيمانده را همراه خود حمل كرد . « 4 »\r\nبعد از آن تا آيه 99 به تشريح حالات باديه‌نشين‌ها مىپردازد كه بعضى كافر و بعضى مؤمن و بعضى بين اين دو هستند و اين را به مناسبت شركت نكردن آنها در جنگ تبوك بيان مىكند .\r\nدر آيهء بعدى به بيان حالات منافقين مدينه و باديه‌نشينان اطراف مدينه مىپردازد ، گويى باديه‌نشينان اطراف مدينه را بنى غفار و بنى تميم تشكيل مىدادند .\r\nدر آيهء 102 مىفرمايد :  « وَ آخَرُونَ اعْتَرَفُوا بِذُنُوبِهِمْ »  ؛ و ديگرانى كه به گناهانشان اعتراف كردند . شيخ طوسى از ابن عباس روايت مىكند : اين آيه دربارهء قبيله‌اى از باديه‌نشينان نازل شده است « 5 » و علامه طباطبايى هم آن را به همين صورت تفسير كرده است . « 6 »\r\n( 4 ) شيخ طوسى به نقل از اكثريت مفسران ، دربارهء منافقان مدينه گفته است : ابو لبابه كه در جريان غزوه\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 1070 .\r\n( 2 ) . تبيان ، ج 5 ، ص 278 ؛ مجمع البيان ، ج 5 ، ص 90 از ابن عباس .\r\n( 3 ) . همان ، ج 5 ، ص 278 .\r\n( 4 ) . همان ، ج 5 ، ص 280 ، از واقدى ، ج 2 ، ص 1071 ، و از او و غير او در مجمع البيان ، ج 5 ، ص 91 .\r\n( 5 ) . تبيان ، ج 5 ، ص 290 .\r\n( 6 ) . الميزان ، ج 9 ، ص 376 .\r\n","page_name":" 430 ","page_number":430},
  {"content":"\r\n\r\nبنى قريظه ماجرايى داشت ، در جريان جنگ تبوك ، از متأخران بود . « 1 » و خذام ، صاحب زمينى كه مسجد ضرار در آن ساخته شده بود و أوس و جد بن قيس نيز همراه وى بودند . به نقل از فراء از زيد بن أسلم و سعيد بن جبير و قتادة و ضحاك از ابن عباس روايت شده است : اين‌ها كسانى بودند كه از اعمال خود توبه كردند و براى جبران خطاهاى خود به رسول خدا صلّى اللّه عليه و آله عرض كردند : هر مقدار كه صلاح مىدانى از اموال ما بردار و ما را ببخش آن حضرت صلّى اللّه عليه و آله فرمود : چنين نمىكنم تا اذن الهى صادر شود . مدتى گذشت تا آيهء 103 نازل شد كه مىفرمايد :\r\n « خُذْ مِنْ أَمْوالِهِمْ صَدَقَةً تُطَهِّرُهُمْ وَ تُزَكِّيهِمْ بِها وَ صَلِّ عَلَيْهِمْ إِنَّ صَلاتَكَ سَكَنٌ لَهُمْ »  ؛ از اموال آنان صدقه‌اى بگير تا به وسيلهء آن پاك و پاكيزه‌شان سازى و برايشان دعا كن ، زيرا دعاى تو براى آنان آرامشى است و خدا شنواى داناست .\r\nگويى دستور به نماز بر منافقان ، بعد از نهى از اين كار صادر شده است ؛ زيرا قبلا دستور نازل شده بود :\r\n « وَ لا تُصَلِّ عَلى أَحَدٍ مِنْهُمْ ماتَ أَبَداً »  « 2 » ؛ بر هيچ كدام از آنها كه مىميرند ، هيچ‌گاه نماز نخوان . بديهى است كه اين امر به معناى تشويق و تحريض است و به معناى وجوب و تكليف نيست .\r\n( 1 ) بعد از آنكه اين آيه جريان اعتراف كنندگان به گناه و تقديم كنندگان صدقه را بيان مىكند ، در آيهء 106 به بيان اميد دارندگان به لطف خدا مىپردازد . شيخ طوسى از قتاده و مجاهد نقل كرده است : آيهء 106 در مورد سه نفر از منافقانى كه از شركت در جنگ خوددارى كرده بودند ، نازل شده است . « 3 »\r\nآيه‌هاى 107 تا 110 دربارهء مسجد ضرار نازل شده است و خلافى در اين نيست كه آن حضرت از منزلگاه ذى أوان كه قبل از مدينه قرار دارد ، افرادى را براى تخريب و به آتش زدن مسجد ضرار پيش فرستاده بود . و ادعاى قابل اعتنايى نشده است كه تخريب مسجد ضرار به واسطهء نزول اين آيات بوده است ، بلكه اين كار به دستور آن حضرت صلّى اللّه عليه و آله انجام شد و سپس اين آيات در حدود دو ماه بعد نازل شد تا تأييدى بر اقدام رسول خدا صلّى اللّه عليه و آله باشد ، چنان كه قبلا نيز چنين مواردى رخ داده است .\r\nبعد از آن آيه‌هاى 113 و 114 به طلب استغفار رسول خدا صلّى اللّه عليه و آله و مؤمنين براى خويشاوندان و غير خويشاوندان از مشركان اشاره مىكند و مناسبت واضح آن اين است كه مىخواهد به نهى گذشته اشاره داشته باشد و آن را تقويت و تثبيت كند و توهماتى را كه بر خلاف آن مىشود ، دفع كند .\r\n( 2 ) در آيهء 117 مىفرمايد :  « لَقَدْ تابَ اللَّهُ عَلَى . . . »  اين آيه به گروهى از انصار و مهاجران اشاره دارد كه\r\n\r\n\r\n","description":"","footnote":"\r\n( 1 ) . تبيان ، ج 5 ، ص 290 .\r\n( 2 ) . تبيان ، ج 5 ، ص 292 ، 293 و از او در مجمع البيان ، ج 5 ، ص 102 - 103 .\r\n( 3 ) . همان ، ج 5 ، ص 296 ، به نقل از مجمع البيان ، ج 5 ، ص 104 .\r\n","page_name":" 431 ","page_number":431},
  {"content":"\r\n\r\nنزديك بود در اثر سختى سفر به تبوك ، دل‌هايشان بلرزد ، امّا از آنجا كه از پيامبر صلّى اللّه عليه و آله پيروى كردند و از هواهاى نفسانى خودشان پيروى نكردند ، دل‌هايشان نلرزيد و ايمانشان ثابت و استوار باقى ماند .\r\nشيخ طوسى مىنويسد : گفته شده است : بسيارى از همراهان رسول خدا صلّى اللّه عليه و آله به خاطر مشكلات طاقت‌فرساى سفر تبوك ، تصميم به بازگشت گرفته بودند ، بلكه گفته شده است : عده‌اى از آنها در دين خود دچار شك و ترديد شده و مىخواستند مرتد شوند ؛ امّا بعدا توبه كردند و خداوند توبهء آنها را پذيرفت .\r\n( 1 ) سپس شيخ طوسى خبر مربوط به أبى خيثمهء انصارى و دو همسرش را به عنوان مصداقى براى اين قبيل افراد ذكر كرده و گفته است : او از كسانى بود كه دچار شك و ترديد شده بود ، امّا خداوند او را ثابت قدم گردانيد و او توبه كرد و خداوند توبه‌اش را پذيرفت . « 1 »\r\nدر آيهء 118 به كسانى از انصار و مهاجرين كه خداوند توبهء آنها را پذيرفت ، سه نفر از كسانى را كه از شركت در غزوهء تبوك خوددارى ورزيده بودند ، اضافه مىكند . اين‌ها اگر از اميدواران در آيهء 106 باشند كه خداوند آنها را عذاب مىكند يا مىبخشد ، در اينجا مورد بخشش قرار گرفته‌اند و در اين صورت ، بايد بگوييم كه آيهء 106 و 118 در فواصل مختلف نازل شده‌اند و شايد كه پنجاه روز يا كمتر بين آنها فاصلهء زمانى بوده است .\r\nخداوند در آيهء 122 مىفرمايد :\r\n « وَ ما كانَ الْمُؤْمِنُونَ لِيَنْفِرُوا كَافَّةً فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ »  ؛ و شايسته نيست همهء مؤمنان كوچ كنند ، پس چرا از هر فرقه‌اى ، دسته‌اى كوچ نمىكنند . . .\r\n( 2 ) مرحوم طبرسى از واقدى نقل مىكند : عده‌اى از برگزيدگان مسلمان به ميان باديه‌نشينان رفته بودند تا احكام اسلام را به آنها آموزش دهند ، براى همين در غزوه تبوك حاضر نشده بودند . منافقان همين را بهانه قرار داده و مىگفتند : چون آنها در غزوه شركت نكرده‌اند ، ما هم شركت نمىكنيم ! اين آيه در پاسخ به منافقان نازل شد و آنها را مورد سرزنش قرار داد كه چرا خود را با اين مسلمانان برگزيده مقايسه مىكنند كه براى تبليغ دين به باديه رفته‌اند ؟ ! « 2 »\r\n( 3 ) گويى اين روايت ، شيخ طوسى را اقناع نكرده ، براى همين روايت ديگرى را به نقل از مجاهد ، جانشين آن كرده است : عده‌اى از اصحاب رسول خدا صلّى اللّه عليه و آله براى تبليغ به باديه رفته بودند تا مردم را به راه راست هدايت كنند . عده‌اى دعوت آنها را مىپذيرفتند ، اما عده‌اى هم به آنها مىگفتند : شما به خاطر فرار\r\n\r\n\r\n","description":"","footnote":"\r\n( 1 ) . تبيان ، ج 5 ، ص 315 و از او در مجمع البيان ، ج 5 ، ص 119 - 120 .\r\n( 2 ) . تبيان ، ج 5 ، ص 323 . در مغازى آن را نيافتيم .\r\n","page_name":" 432 ","page_number":432},
  {"content":"\r\n\r\nاز جنگ به باديه آمده‌ايد و قصد خير نداريد ! اين افراد از اين سخن بسيار رنجيدند و به مدينه نزد رسول خدا صلّى اللّه عليه و آله بازگشتند و جريان را عرض كردند . به دنبال آن خدا اين آيه را نازل كرد . « 1 »\r\n( 1 ) در آيهء 123 مىفرمايد :  « يا أَيُّهَا الَّذِينَ آمَنُوا قاتِلُوا . . .   وَ لْيَجِدُوا فِيكُمْ غِلْظَةً »  ؛ اى كسانى كه ايمان آورده‌ايد ، با كفار كارزار كنيد و آنان بايد در شما خشونت بيايند . قرآن در توجيه اين سخت‌گيرى و شدت مىفرمايد :\r\nدشمنان بايد از كثرت و شدت و خشونت شما بترسند .\r\nدر آيه‌هاى 124 و 125 به تأثير فوق العادهء چنين سوره‌هايى در مؤمنان و منافقان اشاره مىكند و مىفرمايد : مؤمنان از آن خوش‌حال شده و به همديگر بشارت مىدهند و منافقان ناراحت شده و مريضى قلب‌هايشان بيشتر مىشود !\r\nدر آيه 126 اشاره مىكند كه غزوهء تبوك در واقع فتنه‌اى براى آزمايش و امتحان افراد بود كه عده‌اى متذكر نشدند و توبه نكردند .\r\nدر آيهء 127 به علامت اين بىتوجهى به هنگام نزول اين سوره يا هر سورهء ديگرى اشاره مىكند و مىفرمايد : قلوب منافقان از فهم معناى اين سوره روىگردان بود ، براى همين سعى مىكردند كه مؤمنان آنها را نبينند و مرض قلبى آنها به گونه‌اى بود كه حتى از شنيدن آيات اين سوره امتناع مىورزيدند .\r\nدر آيهء 128 به بيان علت عتاب و خطاب شديد نسبت به منافقان مىپردازد و در آيهء 129 به پيامبر صلّى اللّه عليه و آله توصيه مىكند كه بر خدا توكل كند و از روىگردانى كافران و منافقان اندوهى به دل راه ندهد .\r\nبعد از توضيح و تشريح مختصر آيات ، به جا است كه به آيات ابتدايى سورهء برائت برگرديم كه از عهد و پيمان‌هاى مشركان برائت مىجويد و سپس جريان ارسال ابو بكر و سپس على عليه السّلام را براى قرائت سورهء برائت نقل مىكنيم .\r\n( 2 )\r\n\r\nحديث سدّ الأبواب\r\nدر آيهء 28 آمده است :\r\n « يا أَيُّهَا الَّذِينَ آمَنُوا إِنَّمَا الْمُشْرِكُونَ نَجَسٌ فَلا يَقْرَبُوا الْمَسْجِدَ الْحَرامَ بَعْدَ عامِهِمْ هذا . . .  ، اى كسانى كه ايمان آورده‌ايد ، حقيقت اين است كه مشركان ناپاك هستند ، پس نبايد از سال آينده به مسجد الحرام نزديك شوند .\r\n\r\n\r\n","description":"","footnote":"\r\n( 1 ) . مجمع البيان ، ج 5 ، ص 126 . در اين روايت به تعليم فقه اشاره شده است . و گويى كه حركت براى تبليغ معادل حركت براى جهاد در راه خدا است و از اين رو به منافقان متذكر مىشود كه به غيبت مبلغان در غزوهء تبوك احتجاج نكنيد ، در حالى كه شما مشغول به كارى نيستيد و آنها به تبليغ دين مشغول هستند .\r\n","page_name":" 433 ","page_number":433},
  {"content":"\r\n\r\nقبلا اشاره كرديم كه بستن در خانه‌هايى كه به مسجد النبى باز مىشد ، مقدمه‌اى براى ممنوعيت ورود مشركان به مسجد الحرام بود ، تا كسى از آنها اعتراض نكند كه چرا خودشان در مسجد مدينه مىخوابند و در آن جنب مىشوند ، اما ما را از ورود به مسجد الحرام منع مىكنند .\r\n( 1 ) مرحوم كلينى در فروع كافى با سند خود از ابو حمزهء ثمالى از امام باقر عليه السّلام روايت مىكند : افراد غريبى كه مسلمان شده و وارد مدينه گرديده بودند ، زياد شده بود . به طورى كه مسجد براى آنها تنگ شده بود و گنجايش همهء آنها را نداشت .\r\nخداوند به پيامبر وحى فرمود : مسجد خود را تطهير كن و نگذار كه كسى شب در آن خانه بخوابد و دستور بده كه درهايى كه به مسجد باز مىشود ، مسدود گردد ، مگر در خانهء على و مسكن فاطمه . و جنب از مسجد عبور نكند و غريبى در آن نخوابد . پس از آن رسول خدا دستور داد كه درها را ببندند و خانه فاطمه عليها السّلام را به حال خود باقى گذارد . « 1 »\r\n( 2 ) از جمله روش‌هاى اسلام براى ايجاد گرايش و پذيرش احكام و قوانين ، تشبيه آن به قوانين و احكام اديان الهى سابق بوده است ، از اين رو قطب راوندى در كتاب نوادر با اسناد خود از امام صادق عليه السّلام از پدرش از پدرانش از رسول خدا صلّى اللّه عليه و آله روايت مىكند : خداوند متعال به موسى عليه السّلام وحى فرمود : مسجد پاكيزه‌اى بنا كند كه در آن جز خودش و برادرش هارون و فرزندانش شبّر و شبير در آن نباشند . و به من دستور داده است كه در مسجد من ، جز خودم و برادرم على و فرزندانم حسن و حسين نباشند . « 2 »\r\nدر مورد ولادت حسنين عليها السّلام نقل كرديم كه رسول خدا صلّى اللّه عليه و آله به ديدار دخترش فاطمه عليها السّلام آمد . فاطمه فرزندش حسن عليه السّلام را به دست پيامبر صلّى اللّه عليه و آله داد . آن حضرت صلّى اللّه عليه و آله قنداقهء حسن عليه السّلام را گرفت و در گوش راست وى اذان و در گوش چپش اقامه گفت . سپس فرمود : جبرئيل بر من نازل شد و فرمود : اى محمد ، پروردگارت به تو سلام مىرساند و مىفرمايد : على عليه السّلام براى تو به منزلهء هارون براى موسى عليه السّلام است ، پس اسم اين فرزند را همانند فرزند هارون قرار بده . « 3 »\r\nگويى پيامبر اكرم صلّى اللّه عليه و آله مىخواست كه با بستن همهء درها و بازگذاشتن در خانه خودش و على عليه السّلام ،\r\n\r\n\r\n","description":"","footnote":"\r\n( 1 ) . فروع كافى ، ج 5 ، ص 339 ، باب 21 ، حديث 1 . و در آن آمده است : پس از آن رسول خدا صلّى اللّه عليه و آله دستور داد كه براى مسلمانان غريب سقيفه - يا همان صفه - ساخته شود . بنابراين صفه در سال نهم هجرى برپا شد . اين در حالى است كه ابو هريره و قبيله‌اش كه هشتاد نفر بودند به همراه اشعرىها كه پنجاه نفر بودند از يمن آمده بودند و در اواخر فتح خيبر به رسول خدا صلّى اللّه عليه و آله ملحق شدند كه آن حضرت صلّى اللّه عليه و آله سهمى از غنائم را براى آنها مقرر كرد و سپس آنها را در صفه مستقر كرد . با اين حساب چنين به نظر مىرسد كه صفه در سال هفتم بناگذارى شد نه در سال نهم .\r\n( 2 ) . نوادر راوندى ، ص 8 ؛ بحار الانوار ، ج 39 ، ص 33 .\r\n( 3 ) . عيون اخبار الرضا ، ج 2 ، ص 25 .\r\n","page_name":" 434 ","page_number":434},
  {"content":"\r\n\r\nحديث منزلت را تثبيت كند ، چنان كه در خبر شيخ صدوق از امام رضا عليه السّلام در مجلس مأمون عباسى اين مطلب ذكر شده است .\r\n( 1 ) همچنين در كتاب شيخ صدوق آمده است : هنگامى كه رسول خدا صلّى اللّه عليه و آله همهء مردم ، غير از عترت خودش را از مسجد بيرون كرد ، عباس به او عرض كرد : اى رسول خدا ، همهء ما را بيرون كردى و على عليه السّلام را باقى گذاردى ؟ ! فرمود : من شما را اخراج و او را رها نكرده‌ام ، بلكه خداوند او را باقى گذاشت و شما را اخراج نمود . « 1 » و از صدوق از پيامبر اكرم صلّى اللّه عليه و آله روايت شده است كه فرمود : تمام درهايى كه به مسجد باز مىشود ، به جز در خانهء على عليه السّلام را ببنديد « 2 » و فرمود : براى هيچ كس جايز نيست كه در اين مسجد جنب شود ، مگر براى من و على و فاطمه و حسن و حسين و هر كسى كه از خانوادهء من است . « 3 »\r\n( 2 ) اين خبر را شيخ صدوق در أمالى هم از ابن عباس روايت كرده است ، اما وى از بيان اعتراض پدرش به پيامبر اكرم صلّى اللّه عليه و آله خوددارى كرده و به همين مقدار اكتفا كرده است : پيامبر صلّى اللّه عليه و آله دستور داد كه درهاى مسجد مسدود شد ، جز در خانهء على .\r\n( 3 ) عبد الله بن عمر و زيد بن ارقم نيز روايت را به همين صورت نقل كرده و به همين مقدار اكتفا كرده‌اند ! امّا ابن عباس در جاى ديگرى روايت كرده است : رسول خدا صلّى اللّه عليه و آله برخاست و حمد و ثناى الهى را به جاى آورد و سپس فرمود : اما بعد ، همانا من دستور داده‌ام كه همهء درها ، غير از در خانه على عليه السّلام مسدود شود و در اين ميان كسى اعتراض كرده است ! امّا او بداند كه به خدا قسم ، من از جانب خودم ، درى را مسدود يا مفتوح نكردم ، بلكه به همان كارى كه دستور داده شده‌ام ، عمل كردم . « 4 »\r\n( 4 ) در علل الشرايع به نقل از ابن عباس به اعتراض عده‌اى به پيامبر اكرم صلّى اللّه عليه و آله اشاره شده است ، بدون آنكه به پدرش عباس اشاره كرده باشد . وى روايت كرده است : هنگامى كه رسول خدا صلّى اللّه عليه و آله درهاى بازشده به مسجد را جز در خانهء على عليه السّلام مسدود كرد ، اصحابش ناراحت شدند و عرض كردند : اى رسول خدا ، چرا در خانه‌هاى ما را مسدود كردى و در خانهء اين جوان را باز گذاشتى ؟ ! آن حضرت صلّى اللّه عليه و آله فرمود : خداوند متعال به من دستور داده است كه در خانه‌هاى شما را مسدود و در خانهء على عليه السّلام را باز بگذارم ، در حقيقت من تابع وحى پروردگار هستم .\r\n\r\n\r\n","description":"","footnote":"\r\n( 1 ) . همان ، ج 1 ، ص 232 ؛ أمالى ، ص 423 - 424 .\r\n( 2 ) . عيون اخبار الرضا ، ج 2 ، ص 67 .\r\n( 3 ) . همان ، ج 2 ، ص 60 ، و قندوزى از ترمذى روايتى نقل كرده كه آن را به ابى سعيد ، از پيامبر صلّى اللّه عليه و آله مىرساند كه فرمود : اى على ، براى هيچ كس جايز نيست كه در اين مسجد جنب شود ، مگر براى من و تو . و ترمذى گفته است : اين حديث ، حسن است .\r\n( 4 ) . بحار الانوار ، ج 39 ، ص 19 - 20 ، از امالى صدوق . خبر اخير را إربلى در كشف الغمه ، ج 1 ، ص 330 از مسند احمد بن حنبل نقل كرده است .\r\n","page_name":" 435 ","page_number":435},
  {"content":"\r\n\r\n( 1 ) همچنين در علل الشرايع با سند خود از ابى رافع روايت كرده است : رسول خدا صلّى اللّه عليه و آله خطبه‌اى خواند و فرمود : اى مردم ، خداى عز و جل به موسى و هارون عليها السّلام دستور داد كه براى قوم خود در مصر خانه‌هايى درست كنند و به آنها فرمود كه در مسجدشان ، هيچ جنبى به استراحت نپردازد و هيچ كس با زنان خود نزديكى نكند ، مگر هارون و ذريه‌اش . و همانا على عليه السّلام براى من به منزلهء هارون براى موسى عليه السّلام است ، لذا براى هيچ كس جايز نيست كه در مسجد من با زنان هم بستر شود و هيچ جنبى حق خوابيدن در آن را ندارد ، جز على و ذريه‌اش .\r\nو در جواب آن حضرت صلّى اللّه عليه و آله به اعتراضات عده‌اى از اصحاب ، با سند خود از حذيفة بن اسيد غفارى روايت كرده است : پيامبر صلّى اللّه عليه و آله ضمن ايراد خطبه‌اى فرمود : عده‌اى به اين كه على عليه السّلام را در مسجد ساكن نموده و آنها را اخراج كرده‌ام ، معترض هستند ! به خدا قسم كه من آنها را اخراج و على عليه السّلام را ساكن نكرده‌ام ، بلكه خداوند آنها را اخراج و على عليه السّلام را ساكن كرده است . به درستى كه خداى عز و جل به موسى و برادرش وحى كرد :\r\n « أَنْ تَبَوَّءا لِقَوْمِكُما بِمِصْرَ بُيُوتاً وَ اجْعَلُوا بُيُوتَكُمْ قِبْلَةً وَ أَقِيمُوا الصَّلاةَ »  ؛ شما دو تن براى قوم خود در مصر ، خانه‌هايى ترتيب دهيد و سراهايتان را قبله قرار دهيد و نماز بر پاى داريد .\r\nسپس به موسى عليه السّلام امر فرمود : كسى در مسجد او ساكن نشود و در آن با زن هم بستر نشود و با حالت جنب داخل آن نشود ، مگر هارون و ذريه‌اش . و به درستى كه على عليه السّلام براى من به منزلهء هارون براى موسى عليه السّلام و او برادر من است . براى هيچ كس جايز نيست كه در اين مسجد با زن هم بستر شود ، مگر براى على عليه السّلام و ذريه‌اش و هر كسى كه از اين خوشش نمىآيد ، راه باز است ! و با دست به سوى شام اشاره كرد . « 1 »\r\n( 2 ) تنها ابن مغازلى در مناقب با سند خود از حذيفة بن اسيد غفارى روايت كرده است : پيامبر اكرم صلّى اللّه عليه و آله معاذ بن جبل را پيش ابو بكر فرستاد تا به او بگويد : رسول خدا صلّى اللّه عليه و آله دستور مىفرمايند كه از مسجد خارج شو و در خانه‌ات را مسدود كن . معاذ اين پيغام را رسانيد و ابو بكر گفت : سمعا و طاعة . و در خانه‌اش به طرف مسجد را مسدود كرد و از مسجد خارج شد . سپس او را دنبال عمر فرستاد تا به او بگويد : رسول خدا صلّى اللّه عليه و آله دستور مىفرمايند كه در خانه‌ات به سوى مسجد را مسدود كن و از مسجد خارج شو . عمر گفت :\r\nسمعا و طاعة . ما مطيع خدا و رسولش هستيم ؛ اما من خيلى علاقه دارم كه سوراخى از داخل خانه‌ام به مسجد داشته باشد . معاذ اين درخواست عمر را به اطلاع رسول خدا صلّى اللّه عليه و آله رسانيد ، اما آن حضرت صلّى اللّه عليه و آله\r\n\r\n\r\n","description":"","footnote":"\r\n( 1 ) . علل الشرايع ، ج 1 ، ص 237 - 238 . نزديك به همين معنا را ابن مغازلى در مناقب آورده و از او در كشف الغمة ، ج 1 ، ص 331 نقل شده است .\r\n","page_name":" 436 ","page_number":436},
  {"content":"\r\n\r\nقبول نكرد . سپس او را به دنبال عثمان فرستاد . . . او هم گفت : مطيع خدا و رسولش هستيم . و پيامبر صلّى اللّه عليه و آله به على عليه السّلام فرمود : تو در مسجد ساكن باش كه طاهر و مطهر هستى .\r\nعده‌اى كه اين وضع را ديدند نسبت به على عليه السّلام حسادت ورزيدند . اين مطلب به اطلاع رسول خدا صلّى اللّه عليه و آله رسيد . براى همين ضمن ايراد خطبه‌اى فرمود : عده‌اى نسبت به اين منزلت على عليه السّلام حسودى مىكنند « 1 » . . .\r\n( 1 )\r\n\r\nفرستادن على عليه السّلام با آيات برائت\r\nقمى در تفسيرش با سند خود از امام صادق عليه السّلام روايت مىكند : از جمله آداب عرب جاهليت در مورد اعمال حج اين بود كه اگر كسى داخل مكه مىشد و با لباسى كه به تن داشت ، كعبه را طواف مىكرد ، بعد از اتمام طواف مىبايست آن لباس را صدقه مىداد و نگه داشتن و پوشيدن آن براى او حلال نبود ، براى همين عده‌اى لباسى را از ديگران به امانت مىگرفتند و با آن طواف را انجام مىدادند و سپس آن را به صاحبش برمىگرداندند و يا لباسى را كرايه مىكردند . و اگر كسى لباس امانتى يا كرايه‌اى پيدا نمىكرد و جز يك لباس نداشت ، با بدن عريان طواف را انجام مىداد !\r\n\r\n\r\n","description":"","footnote":"\r\n( 1 ) . كشف الغمه ، ج 1 ، ص 331 و بقيهء خبر چنان است كه از علل شرايع نقل شد . و در خبر ، اعتراض حمزه به جاى عباس ذكر شده است و رقيه به همراه عثمان آورده شده است كه هر دو توهمى بيش نيستند . اين خبر را ابن مغازلى در مناقب از خبر حذيفه بن اسيد از ابن عباس و براء بن عازب و سعد بن ابى وقاص و سعيد و عدى بن ثابت و نافع روايت كرده است .\r\nو اربلى آن را از حذيفة در كشف الغمة ، ج 1 ، ص 331 - 333 نقل كرده است و در مناقب ، ج 1 ، ص 330 - 331 ، قبل از حذيفة ، از مسند احمد ، از عمر بن خطاب و پسرش و از زيد بن ارقم نقل كرده است .\r\nو در مناقب آل ابى طالب ، ج 2 ، ص 189 - 190 آمده است : حديث سدّ الابواب ( بستن درب‌ها ) را سى نفر از صحابه روايت كرده‌اند كه از جملهء آنها :\r\nابو رافع و ابو سعيد خدرى و ابو حازم از ابن عباس و ابو الطفيل از حذيفة بن اسيد غفارى و ام سلمه و زيد بن أرقم و سعد بن ابى وقاص و علاء از ابن عمر و زيد بن على از برادرش امام باقر عليه السّلام هستند . و خطيب بغدادى هم آن را با سلسله اسناد از جابر انصارى روايت كرده است .\r\nو در مناقب ، ج 2 ، ص 191 - 192 به نقل از سمعانى در فضائل به روايت از جابر آمده است : مردى در مسجد پيامبر صلّى اللّه عليه و آله از عبد الله بن عمر دربارهء على عليه السّلام و عثمان سؤال كرد . ابن عمر پاسخ داد : على عليه السّلام پسر عمو و برادر رسول خدا صلّى اللّه عليه و آله بود . سپس با دست به خانه‌اش اشاره كرد و گفت : و اين خانهء اوست كه آن را مىبينيد . و خدا به پيامبرش دستور داد كه مسجد خودش را بسازد و آن حضرت ده خانه در آن ساخت كه نه‌تاى آن براى او و همسرانش بود و دهمى مال على و فاطمه عليها السّلام بود . سپس سمعانى گفت : على عليه السّلام و فرزندانش تا زمان حكومت عبد الملك مروان در اين خانه زندگى مىكردند تا اين كه عبد الملك از اين موضوع خبردار شد و نسبت به آنها حسادت ورزيده و خشمگين شد ، براى همين دستور داد كه به بهانهء توسعه مسجد ، آن خانه را خراب كنند . در اين هنگام حسن بن حسن ( المثنى ) در آن زندگى مىكرد كه در مقابل اين اقدام ، مقاومت كرد و گفت : از آن خارج نمىشوم و به شما اجازهء تخريب آن را نمىدهم ! امّا او را با ضرب تازيانه از آن بيرون كردند و خانه را ويران نمودند .\r\nمطلب قابل ذكر اين است كه نزول سورهء برائت در ماه شوال بود و ارسال ابو بكر و سپس على عليه السّلام براى قرائت آن در ماه ذى القعده صورت پذيرفته است ، زيرا حج در آن سال به خاطر موقعيت نسىء ، در ماه ذى القعده برپا مىشده است .\r\n","page_name":" 437 ","page_number":437},
  {"content":"\r\n\r\n( 1 ) در سال هشتم هجرى كه رسول خدا صلّى اللّه عليه و آله مكه را فتح كرد ، مشركان را از به جاى آوردن اعمال حج در آن سال منع نكرد . « 1 » آنها در آن سال همراه مسلمانان حج به جاى آوردند و آن حضرت صلّى اللّه عليه و آله به ايشان اجازه داد كه حج را با همان آداب و رسوم جاهليت به جاى آورند . از جمله رسومات آنها اين بود كه :\r\nبرخى با بدن عريان طواف مىكردند و ماه‌هاى حرام را جابجا مىنمودند و در مزدلفه وقوف مىكردند .\r\nپيامبر اكرم صلّى اللّه عليه و آله وقتى كه تصميم به حج گرفت از اينكه صداى تلبيه براى غير خدا بشنود و يا افراد عريان را در طواف ببيند ، كراهت داشت . « 2 » براى همين پس از نزول آيات برائت ، على عليه السّلام را فرستاد تا آنها را قرائت كند .\r\nاما در مورد جنگ با مشركان نيز آيه 190 از سورهء بقره نازل شد كه مىفرمايد :\r\n « وَ قاتِلُوا فِي سَبِيلِ اللَّهِ الَّذِينَ يُقاتِلُونَكُمْ وَ لا تَعْتَدُوا إِنَّ اللَّهَ لا يُحِبُّ الْمُعْتَدِينَ »  ؛ با كسانى كه با شما وارد جنگ مىشوند ، براى خدا بجنگيد و شما زياده‌روى نكنيد كه خدا آن را دوست ندارد .\r\n( 2 ) طبرسى از ربيع بن أنس و عبد الرحمن بن زيد بن اسلم روايت مىكند : اين اولين آيه‌اى است كه دربارهء جنگ نازل شده است و پس از آن كه رسول خدا صلّى اللّه عليه و آله با هر كسى كه با او وارد جنگ مىشد ، مىجنگيد و با كسى كه با او وارد جنگ نمىشد ، كارى نداشت . « 3 » و در معناى  « وَ لا تَعْتَدُوا »  گفته شده است :\r\nيعنى در جنگ با كسى كه جنگ با شما را شروع نكرده است ، زياده‌روى نكنيد . « 4 »\r\n\r\nپيمان صلح با بنى اشجع\r\n( 3 ) رسول خدا صلّى اللّه عليه و آله با قبيلهء بنى ضمره كه بين مكه و مدينه زندگى مىكردند ، پيمان صلح بسته بود . قبيلهء بنى اشجع از بنى كنانه نيز در نزديكى سرزمين بنى ضمره زندگى مىكردند . سرزمين آنها شامل مناطق : بيضاء ، جبل و مستباح مىشد بين اين دو قبيله پيمان صلح و عدم تجاوز به همديگر بسته شده بود . اين در حالى بود كه در آن ايام ، سرزمين بنى ضمره در اثر بارندگى سرسبز شده بود ، اما سرزمين بنى أشجع ، خشك و بىآب و علف مانده بود . براى همين آنها مىخواستند كه به سوى سرزمين بنى ضمره بروند تا از علف‌هاى آن منطقه استفاده كنند ، اما مىترسيدند كه رسول خدا صلّى اللّه عليه و آله با آنها وارد جنگ شود ، زيرا بين آن حضرت صلّى اللّه عليه و آله و بنى ضمره پيمان همكارى بسته شده بود . رسول خدا صلّى اللّه عليه و آله به واسطهء اخبارى كه به دست آورده بود ، از جانب بنى اشجع احساس خطر كرده ، براى همين همراه با لشكرى از مدينه حركت كرد . در\r\n\r\n\r\n","description":"","footnote":"\r\n( 1 ) . تفسير قمى ، ج 1 ، ص 281 .\r\n( 2 ) . تفسير فرات كوفى ، ص 161 ، ح 203 از ابن عباس .\r\n( 3 ) و ( 4 ) . مجمع البيان ، ج 2 ، ص 510 .\r\n","page_name":" 438 ","page_number":438},
  {"content":"\r\n\r\nحالى كه آن حضرت صلّى اللّه عليه و آله آهنگ بنى اشجع را كرده بود ، به افراد اين قبيله كه هفتصد نفر بودند و رياست ايشان را مسعود بن دخيلة بر عهده داشت ، برخورد كرد . آنها در شعب سلع منزل كرده بودند . اين حادثه در ماه ربيع الاول سال ششم هجرى رخ داد . آن حضرت صلّى اللّه عليه و آله اسيد بن حضير را فراخواند و فرمود : همراه عده‌اى از سربازانت برو و ببين كه چرا بنى اشجع به سوى مدينه پيش آمده‌اند ؟\r\n( 1 ) اسيد همراه سه نفر به سوى آنان رفت و پرسيد : چرا به سوى مدينه پيش آمده‌ايد ؟ رئيس آنها ، مسعود بن دخيلة پيش آمد و به اسيد و همراهانش سلام كرد و گفت : آمده‌ايم تا با محمد پيمان دوستى ببنديم .\r\nاسيد نزد رسول خدا صلّى اللّه عليه و آله رفت و او را از جريان آگاه كرد . آن حضرت صلّى اللّه عليه و آله فرمود : اين قوم ترسيده‌اند كه با آنها وارد جنگ شويم ، براى همين پيش آمده‌اند تا پيمان صلح ببنديم . سپس دستور داد كه ده بار خرما را براى آنان ببرند و فرمود : هديه دادن به هنگامهء نيازمندى طرف مقابل ، كار بسيار خوبى است .\r\n( 2 ) آنگاه رسول خدا صلّى اللّه عليه و آله مقابل قبيله بنى اشجع رفت و پرسيد : اى جماعت بنى اشجع ، چه چيز باعث شده كه به سوى مدينه پيش بياييد ؟ عرض كردند : سرزمين ما به سرزمين شما نزديك است و ما از طوايف ديگر كمتر و ضعيف‌تر هستيم و توانايى جنگ با شما را نداريم ، براى همين آمده‌ايم تا با شما هم‌پيمان شويم تا از گزند دشمنان خود در امان بمانيم . رسول خدا صلّى اللّه عليه و آله درخواستشان را پذيرفت و با آنان پيمان صلح امضا كرد . سپس آنها يك روز در آن منزلگاه بودند و سپس به سوى سرزمين خودشان بازگشتند .\r\nدر مورد اين حادثه آياتى از سورهء نساء نازل شد كه از آيهء 87 تا 90 مىفرمايد :\r\n    « اللَّهُ لا إِلهَ إِلَّا هُوَ لَيَجْمَعَنَّكُمْ إِلى يَوْمِ الْقِيامَةِ لا رَيْبَ فِيهِ وَ مَنْ أَصْدَقُ مِنَ اللَّهِ حَدِيثاً . فَما لَكُمْ فِي الْمُنافِقِينَ فِئَتَيْنِ وَ اللَّهُ أَرْكَسَهُمْ بِما كَسَبُوا أَ تُرِيدُونَ أَنْ تَهْدُوا مَنْ أَضَلَّ اللَّهُ وَ مَنْ يُضْلِلِ اللَّهُ فَلَنْ تَجِدَ لَهُ سَبِيلًا . وَدُّوا لَوْ تَكْفُرُونَ كَما كَفَرُوا فَتَكُونُونَ سَواءً فَلا تَتَّخِذُوا مِنْهُمْ أَوْلِياءَ حَتَّى يُهاجِرُوا فِي سَبِيلِ اللَّهِ فَإِنْ تَوَلَّوْا فَخُذُوهُمْ وَ اقْتُلُوهُمْ حَيْثُ وَجَدْتُمُوهُمْ وَ لا تَتَّخِذُوا مِنْهُمْ وَلِيًّا وَ لا نَصِيراً إِلَّا الَّذِينَ يَصِلُونَ إِلى قَوْمٍ بَيْنَكُمْ وَ بَيْنَهُمْ مِيثاقٌ أَوْ جاؤُكُمْ حَصِرَتْ صُدُورُهُمْ أَنْ يُقاتِلُوكُمْ أَوْ يُقاتِلُوا قَوْمَهُمْ وَ لَوْ شاءَ اللَّهُ لَسَلَّطَهُمْ عَلَيْكُمْ فَلَقاتَلُوكُمْ فَإِنِ اعْتَزَلُوكُمْ فَلَمْ يُقاتِلُوكُمْ وَ أَلْقَوْا إِلَيْكُمُ السَّلَمَ فَما جَعَلَ اللَّهُ لَكُمْ عَلَيْهِمْ سَبِيلًا »     ؛ خداوند كسى است كه هيچ معبودى جز او نيست . به يقين هيچ شكى نيست كه شما را گرد خواهد آورد و چه كسى از خدا راستگوتر است ؟ . شما را چه شده است كه دربارهء منافقان دو دسته شده‌ايد ؟ با اينكه خدا آنان را به خاطر آنچه انجام داده‌اند ، سرنگون كرده است . آيا مىخواهيد كسى را كه خدا او را در گمراهىاش وانهاده است به راه آوريد ؟ و حال آنكه هر كه را خدا در گمراهىاش وانهد ، هيچ راهى براى هدايت او نخواهى يافت . . همان گونه كه خودشان كافر شده‌اند ، آرزو دارند كه\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nشما هم كافر شويد تا با هم برابر باشيد . پس مواظب باشيد كه از ميان ايشان براى خود دوستانى اختيار نكنيد ، مگر اين كه در راه خدا هجرت كنند . پس اگر روى برتافتند ، هركجا آنان را يافتيد به اسارت بگيريد و آنها را بكشيد . و از ايشان براى خود يار و ياور نگيريد . مگر كسانى كه با گروهى كه ميان شما و ايشان پيمانى است ، پيوند داشته باشند ، يا نزد شما بيايند در حالى كه سينهء آنان از جنگيدن با شما يا جنگيدن با قوم خود به تنگ آمده باشد . و اگر خدا مىخواست قطعا آنان را بر شما چيره مىكرد و حتما با شما مىجنگيدند . پس اگر از شما كناره‌گيرى كردند و با شما نجنگيدند و با شما طرح صلح افكندند ، ديگر خدا براى شما راهى براى تجاوز بر آنان قرار نداده است . « 1 »\r\n( 1 ) قمى در تفسيرش با سند خود از امام صادق عليه السّلام روايت كرده است : سيرهء رسول خدا صلّى اللّه عليه و آله بر اين بود كه با كسى كه با او وارد جنگ نمىشد ، جنگ نمىكرد و جز با كسانى كه به مقابله وى مىآمدند و قصد او را مىنمودند ، كارزار نمىكرد . و خداوند در اين مورد بر او نازل كرده بود :  « فَإِنِ اعْتَزَلُوكُمْ فَلَمْ يُقاتِلُوكُمْ وَ أَلْقَوْا إِلَيْكُمُ السَّلَمَ فَما جَعَلَ اللَّهُ لَكُمْ عَلَيْهِمْ سَبِيلًا »  ، براى همين با كسى كه از وى دور مىشد و خود را بر حذر مىداشت وارد جنگ نمىگرديد تا اين كه سورهء برائت نازل شد و به وى فرمان داد كه با مشركان كارزار كند ، مگر كسانى كه در روز فتح مكه با آنان تا مدتى پيمان صلح امضا كرده است .\r\nپس از آنكه آيات اول سورهء برائت نازل شد ، پيامبر صلّى اللّه عليه و آله آنها را به ابو بكر داد تا به مكه برود و در روز قربانى در مقابل مشركان قرائت كند ، ولى بعد از آنكه ابو بكر از مدينه خارج شد ، جبرئيل بر رسول خدا صلّى اللّه عليه و آله نازل شد و فرمود : اى محمد ، اين كار را جز يكى از اهل بيت تو نبايد انجام دهد . « 2 »\r\n( 2 ) اين مطلب را قمى به همين صورت با سند خود از امام صادق عليه السّلام روايت كرده است و حال آن كه عياشى كه از معاصرين وى بوده است ، در تفسير خود ، از پدرش امام باقر عليه السّلام روايت كرده است : رسول خدا صلّى اللّه عليه و آله ابو بكر را با آيات سورهء برائت نفرستاد ، بلكه او را براى سرپرستى حجاج در ايام موسم حج منصوب كرد و بعد از آن كه ابو بكر از مدينه خارج شد « 3 » ، آن حضرت صلّى اللّه عليه و آله به على عليه السّلام فرمود : همانا اين كار را كسى نمىتواند انجام . مگر من يا تو ، سپس على عليه السّلام را فرستاد . « 4 »\r\n\r\n\r\n","description":"","footnote":"\r\n( 1 ) . نساء ( 4 ) ، 87 - 90 و اين خبر در تفسير قمى ، ج 1 ، ص 145 - 147 آمده و خلاصه آن را طبرسى در مجمع البيان ، ج 3 ، ص 135 آورده است . و در تفسير عياشى ، ج 1 ، ص 262 از امام صادق آمده است كه آنان از بنى مدلج بودند .\r\n( 2 ) . تفسير قمى ، ج 1 ، ص 281 - 282 . و اين جريان در اول ذى القعده بوده است ، زيرا مراسم حج در آن سال به واسطهء نسىء در ماه ذى القعده بوده است ، چنان كه خواهد آمد .\r\n( 3 ) . در خبر مرفوعى به جاى « عن المدينه » ، « عن الموسم » آمده است ، در حالى كه بعد از آن گفته است : « فصل ابو بكر » ، بدين ترتيب معلوم مىشود كه « عن الموسم » تصحيف‌شدهء « عن المدينه » مىباشد و « فصل » به معناى جدا شدن مىباشد نه عزل شدن .\r\n( 4 ) . تفسير عياشى ، ج 2 ، ص 74 . و مثل همين در خبر ابن عباس ، در تفسير فرات ، ص 161 آمده است .\r\n","page_name":" 440 ","page_number":440},
  {"content":"\r\n\r\n( 1 ) همين روايت مطابق با اخبارى است كه واقدى آن را به تفصيل آورده است : رسول خدا صلّى اللّه عليه و آله بيست شتر را با آويختن نعلين به گردن آنها نشان‌دار كرد و سپس با دست خودش سمت راست آنها را با خون آغشته كرد و ناجية بن جندب أسلمى را مسئول حفاظت و هدايت آنها كرد . آنگاه ابو بكر را به عنوان امير الحاج منصوب كرد و به وى فرمود : با مشركان مخالفت بورزد و در روز عرفه كوچ نكند تا خورشيد غروب كند . ابو بكر نيت حج افراد كرده بود و همراه او سيصد نفر از اهل مدينه كه همگى نيرومند بودند خارج شدند و از جملهء اين افراد ، عبد الرحمن بن عوف بود كه پنج شتر براى قربانى برداشته بود . ابو بكر از ذى الحليفه محرم شد و تا العرج را پيمود . « 1 »\r\n( 2 ) عياشى از على عليه السّلام روايت كرده است : وقتى كه پيامبر صلّى اللّه عليه و آله مرا با آيات برائت مىفرستاد ، عرض كردم :\r\nاى پيامبر خدا ، من زبان‌دار و خطيب نيستم ! آن حضرت فرمود : چاره‌اى نيست ، من يا تو بايد برويم ! عرض كردم : اگر چنين است ، پس من مىروم . فرمود : پس حركت كن كه خدا زبانت را استوار و قلبت را هدايت مىكند . سپس دست خود را بر قلبم گذاشت و فرمود : برو و اين آيات را بر مردم بخوان . . . و به زودى افرادى پيش تو مىآيند تا بين آنها داورى كنى . اگر اين دو فرد متخاصم آمدند ، به نفع يك قضاوت نكنى تا سخن ديگرى را هم بشنوى ، زيرا اين براى فهميدن واقعيت و حقيقت امر بهتر است . « 2 »\r\nو مرحوم قمى از على عليه السّلام روايت كرده است : رسول خدا صلّى اللّه عليه و آله به من دستور داد كه اين پيام‌ها را از سوى خدا به مردم مكه ابلاغ كنم :\r\n1 . به صورت برهنه ، كعبه را طواف نكنند .\r\n2 . بعد از اين سال هيچ مشركى به مسجد الحرام نزديك نشود .\r\n3 . اين آيات را بر آنها بخوانم :   « بَراءَةٌ مِنَ اللَّهِ وَ رَسُولِهِ إِلَى الَّذِينَ عاهَدْتُمْ مِنَ الْمُشْرِكِينَ . فَسِيحُوا فِي الْأَرْضِ أَرْبَعَةَ أَشْهُرٍ . . . »   ؛ بدين ترتيب خدا به مشركان اجازه داد كه حج آن سال را به جاى بياورند و به آنان چهار ماه مهلت داد كه به محل‌هاى أمن خودشان بازگردند و پس از آن اگر در هر جاى مكه يافته شوند ، كشته مىشوند . « 3 »\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 1077 ؛ مسعودى ، مروج الذهب ، ج 2 ، ص 290 ؛ التنبيه و الأشراف ، ص 186 . در دو كتاب اخير آمده است كه او همراه مردم حج به جاى آورد و عدد آن را مشخص نكرده‌اند . اين مطلب را واقدى نقل كرده و سپس ابن اثير در الكامل فى التاريخ آن را آورده و گفته است : پنج شتر قربانى ، مال ابو بكر بوده است ، اما او گفته است : سپس ابو بكر به مدينه بازگشت ، ولى طبرسى چيزى در اين مورد ذكر نكرده است ! و مرحوم مجلسى در بحار الانوار ، ج 35 ، ص 309 آنچه را كه در الكامل بوده ، نقل كرده است و شواهد و قرائن مىگويد كه چنين حجى و چنين جمعى بوده است . زيرا بسيار بعيد است كه رسول خدا صلّى اللّه عليه و آله ابو بكر را به تنهايى براى چنين كارى فرستاده باشد ، چنان كه از ساير اخبار هم فهميده مىشود . و يا اينكه على عليه السّلام را به تنهايى فرستاده باشد ، بدون آن كه كسى از مسلمانان در آن سال و بعد از فتح مكه ، حج به جاى آورده باشد .\r\n( 2 ) . تفسير عياشى ، ج 2 ، ص 75 .\r\n( 3 ) . تفسير قمى ، ج 1 ، ص 282 ؛ مجمع البيان ، ج 5 ، ص 7 ، از حاكم حسكانى .\r\n","page_name":" 441 ","page_number":441},
  {"content":"\r\n\r\n( 1 ) عياشى از على عليه السّلام روايت كرده است : رسول خدا صلّى اللّه عليه و آله مرا فراخواند و دستور داد كه بر ناقهء عضباء « 1 » سوار شوم و خود را به ابو بكر برسانم و پيام را از او بگيرم و آن را بر مردم مكه بخوانم . « 2 » من حركت كردم و در روحاء به او رسيدم . « 3 » اما واقدى روايت كرده است كه آن ناقه ، قصواء بوده است و ابو بكر تا عرج « 4 » پيش رفته بود . هنگام سحر در آنجا به سر مىبرد كه صداى ناقهء رسول خدا صلّى اللّه عليه و آله ، را شنيد و پيش خود گفت : اين صداى ناقه رسول خدا ، قصواء است . وقتى كه پيش رفت ، على ابن أبي طالب را ديد كه بر آن نشسته و پيش مىآيد . « 5 »\r\nو از جابر بن عبد الله انصارى روايت كرده‌اند : همراه ابو بكر در العرج بوديم . او اذان صبح را گفت و آمادهء گفتن تكبيرة الاحرام بود كه صداى ناقه‌اى را از پشت سرش ( يعنى از جهت مدينه ) شنيد و گفت :\r\nاين صداى ناقهء رسول خدا صلّى اللّه عليه و آله ، جدعاء است . شايد كه آن حضرت صلّى اللّه عليه و آله آمده باشد . خوب است صبر كنيم تا با او نماز بخوانيم . وقتى كه ناقه پيش آمد ، ديدند كه على عليه السّلام بر آن سوار است . ابو بكر پرسيد : امير هستى يا رسول ؟ على عليه السّلام جواب داد : رسول هستم . آن حضرت صلّى اللّه عليه و آله مرا فرستاده است تا سورهء برائت را در مواقف حج براى مردم قرائت كنم . « 6 »\r\n( 2 ) شيخ مفيد در ارشاد اين را افزوده است كه : وقتى ابو بكر او را ديد ، از اينكه على به آنها ملحق شود ، نگران بود ، براى همين به استقبال او رفت و پرسيد : اى ابو الحسن ، چرا آمده‌اى ؟ آيا براى همراهى با من آمده‌اى يا اينكه براى كار ديگرى آمده‌اى ؟ ! على عليه السّلام فرمود : رسول خدا صلّى اللّه عليه و آله مرا فرستاده است . تا آيات برائت را از تو بگيرم و با آن پيمان‌هاى مشركان را باطل اعلام كرده و دستور الهى را اعلام كنم . آن حضرت صلّى اللّه عليه و آله فرمود كه تو را مخيّر گردانم بين اينكه بازگردى يا اينكه همراه من باشى . ابو بكر گفت : من برمىگردم . و به سوى مدينه بازگشت .\r\nپس از آنكه ابو بكر به مدينه رسيد ، پيش رسول خدا صلّى اللّه عليه و آله رفت و عرض كرد : اى پيامبر خدا ، شما مرا\r\n\r\n\r\n","description":"","footnote":"\r\n( 1 ) . ناقهء عضباء ، ناقه‌اى است كه دست‌هايش كوتاه و گوش‌هايش بريده شده باشد .\r\n( 2 ) . تفسير عياشى ، ج 27 ص 73 - 74 ، ح 4 .\r\n( 3 ) . تفسير قمى ، ج 1 ، ص 282 ، و در مسند احمد آمده است : او سه شبانه روز با عضباء حركت كرد ، چنان كه در كشف الغمة ، ج 1 ، ص 300 آمده است .\r\n( 4 ) . در تفسير فرات كوفى ، ص 158 ، ح 17 از امام صادق عليه السّلام روايت شده است : ابو بكر به جحفه رسيده بود . و در ص 160 ، ح 27 از ابن عباس آمده است : به ذى الحليفة رسيده بود .\r\nو همچنين در دو خبر نقل شده از مسند احمد در الطرائف و از او در بحار الانوار ، ج 35 ، ص 305 به همين قول اخير اشاره شده است .\r\n( 5 ) . مغازى واقدى ، ج 2 ، ص 1077 .\r\n( 6 ) . الغدير ، ج 6 ، ص 344 به نقل از خصائص نسايى ، ص 92 به تحقيق علامهء امينى و از منابع ديگر .\r\n","page_name":" 442 ","page_number":442},
  {"content":"\r\n\r\nشايستهء كارى دانستيد كه عدهء زيادى آرزو داشتند آن را انجام دهند ، اما پس از آنكه مقدارى از مسير را رفتم ، مرا برگردانديد ! آيا براى من اتفاقى افتاده است ؟ آيا دربارهء من قرآن نازل شده است ؟ پيامبر صلّى اللّه عليه و آله فرمود : نه ، ولى جبرئيل امين نازل شد و از سوى خدا پيام آورد كه اين كار را كسى انجام ندهد ، مگر خودت يا فردى از خودت . و مىدانى كه على از من است ، لذا كسى جز على نمىتواند به جاى من اين كار را انجام دهد . « 1 »\r\n( 1 ) در غير از ارشاد نيز به بازگشت ابو بكر به مدينه اشاره شده است . براى مثال قمى در تفسيرش ، سند خود از ابى صباح كنانى ، از امام صادق عليه السّلام حديثى را كه تقريبا شبيه همين روايت است ، نقل مىكند و فرات كوفى در تفسيرش ، از ابن عباس همين را روايت كرده كه اين مطلب نيز در آن آمده است : « من و على از يك درخت هستيم و مردم از درخت ديگرى هستند » . « 2 »\r\n( 2 ) اين مطلب به همين صورت در آنچه كه سيد در الاقبال از كتاب عمل ذى الحجّه ، از حسن بن اشناس بزاز از امام باقر عليه السّلام روايت كرده ، آمده است . در اين روايت آمده است : على عليه السّلام به او رسيد و آيات برائت را از او گرفت و فرمود : پيش پيامبر صلّى اللّه عليه و آله برگرد . ابو بكر گفت : آيا از من كارى سر زده است ؟\r\nعلى عليه السّلام فرمود : به زودى رسول خدا صلّى اللّه عليه و آله تو را از جريان باخبر مىكند . ابو بكر پيش پيامبر صلّى اللّه عليه و آله بازگشت و عرض كرد : اى رسول خدا ، آيا گمان مىكردى كه من اين وظيفه را به خوبى نمىتوانم انجام دهم ؟ ! پيامبر صلّى اللّه عليه و آله فرمود : خدا نخواسته است كه اين رسالت را كسى غير از على بن أبي طالب انجام دهد . ابو بكر دوباره صحبت‌هايى كرد و در سخن گفتن زياده‌روى كرد كه رسول خدا صلّى اللّه عليه و آله فرمود : تو چگونه مىتوانى اين كار را انجام دهى ، در حالى كه در غار همراهم بوده‌اى ؟ !\r\n( 3 )\r\n\r\nاعلان برائت از مشركين\r\nسيد بن طاووس در اقبال مىنويسد : على عليه السّلام حركت كرد تا وارد مكه شد . سپس به عرفات رفت و آنگاه به مزدلفه و از آنجا به منى رفت . در آنجا قربانى و حلق را انجام داد . آنگاه بر كوهى كه معروف به شعب بود بالا رفت و سه مرتبه با صداى بلند اعلان كرد : اى مردم ، آيا نمىشنويد ، من فرستادهء رسول خدا صلّى اللّه عليه و آله به سوى شما هستم ، گوش فرادهيد . سپس اين آيات را قرائت فرمود :\r\n  « فَسِيحُوا فِي الْأَرْضِ أَرْبَعَةَ أَشْهُرٍ وَ اعْلَمُوا أَنَّكُمْ غَيْرُ مُعْجِزِي اللَّهِ وَ أَنَّ اللَّهَ مُخْزِي الْكافِرِينَ . وَ أَذانٌ مِنَ اللَّهِ وَ رَسُولِهِ . . . »   ، اين آيات ، اعلان بيزارى و عدم تعهد است از طرف خدا و\r\n\r\n\r\n","description":"","footnote":"\r\n( 1 ) . ارشاد ، ج 1 ، ص 5 - 66 ؛ مناقب حلبى از ابن عباس ، ج 2 ، ص 126 .\r\n( 2 ) . تفسير فرات كوفى ، از ابن عباس ، ص 161 .\r\n","page_name":" 443 ","page_number":443},
  {"content":"\r\n\r\nپيامبرش نسبت به مشركانى كه با ايشان پيمان بسته‌ايد . پس اى مشركان ، چهار ماه ديگر با امنيت كامل در زمين بگرديد و بدانيد كه شما نمىتوانيد خدا را به ستوه آوريد و اين خداست كه رسوا كنندهء كافران است و اين آيات اعلامى است از جانب خدا و رسولش . . .\r\nتا انتهاى آيهء نهم كه مىفرمايد :  « إِنَّ اللَّهَ غَفُورٌ رَحِيمٌ »  . سپس بر شمشيرش تكيه كرد و اين آيات را چندين بار تكرار كرد تا همهء مردم آن را بشنوند .\r\nمردم گفتند : اين چه كسى است كه اين گونه فرياد مىزند ؟ كسانى كه او را شناخته بودند ، گفتند : كسى غير از نزديكان و اقوام محمد جرأت نمىكند كه چنين خبرى را اعلام كند و اين پسر عموى محمد ، على بن أبي طالب است ! پس بعضى به او گفتند : به پسر عمويت بگو كه جز ضربهء شمشير و نيزه در ميان ما داورى نخواهد كرد . « 1 »\r\n( 1 ) و در كتاب خود از عامّه نقل مىكند مشركان گفتند : اين ، همان على است كه در جنگ خندق عمرو بن عبد ود را به قتل رسانيد . پس از اعلان برائت دو برادر عمرو بن عبد ود به نام‌هاى : خراش و شعبه پيش على آمدند . شعبه به او گفت : بدان كه بين ما و پسر عمويت چيزى جز ضربه‌هاى شمشير و نيزه حاكم نخواهد بود و اگر بخواهى از همين الان شروع مىكنيم ! و برادر ديگرش ، خراش گفت : اى على ، نمىخواهد كه چهار ماه به ما مهلت بدهيد ، بلكه بدانيد كه ما با ضربهء شمشير و نيزه از تو و پسر عمويت از همين الان برائت مىجوييم . « 2 » على عليه السّلام سه روز از ايام تشريق را در آنجا ماند و صبح و شام سورهء برائت از مشركان را بر همگان قرائت كرد . « 3 »\r\n( 2 ) عياشى از حريز از امام صادق عليه السّلام روايت كرده است : بعد از ظهر روز قربانى كه مردم از رمى جمرهء عقبه فارغ شده بودند ، على عليه السّلام در ميان مردم برخاست و شمشيرش را از غلاف كشيد و گفت : هيچ كس حق ندارد با بدن عريان ، كعبه را طواف كند و هيچ زن و مرد مشركى حق ندارد كه كعبه را طواف كند و هر كس كه مدت گرفته است تا پايان آن مدت مىتواند كعبه را طواف كند و هر كس كه مدت نگرفته است ، فقط چهار ماه مهلت دارد . « 4 » در اين حال فردى از آن حضرت صلّى اللّه عليه و آله سؤال كرد : اگر كسى بخواهد كه پس از پايان مدت چهارماهه محمد صلّى اللّه عليه و آله را ملاقات كند ، در حالى كه عهد و پيمانى با او ندارد ، چه كند ؟ ! على عليه السّلام پاسخ داد : او مىتواند رسول خدا صلّى اللّه عليه و آله را ملاقات كند . و خداوند متعال مىفرمايد :\r\n\r\n\r\n","description":"","footnote":"\r\n( 1 ) . اقبال ، ج 2 ، ص 39 .\r\n( 2 ) . همان ، ج 2 ، ص 41 .\r\n( 3 ) . همان ، ج 2 ، ص 39 .\r\n( 4 ) . تفسير عياشى ، ج 2 ، ص 74 .\r\n","page_name":" 444 ","page_number":444},
  {"content":"\r\n\r\n « وَ إِنْ أَحَدٌ مِنَ الْمُشْرِكِينَ اسْتَجارَكَ فَأَجِرْهُ حَتَّى يَسْمَعَ كَلامَ اللَّهِ ثُمَّ أَبْلِغْهُ مَأْمَنَهُ . . . »  « 1 » ، اگر يكى از مشركان از تو پناه خواست ، پناهش ده تا كلام خدا را بشنود ، سپس او را به مكان امنش برسان .\r\nآن حضرت عليه السّلام در روزهاى يازدهم ، دوازدهم و سيزدهم كه ايام تشريق بود « 2 » ، در ميان مردم اعلام مىكرد : كسى حق ندارد به صورت برهنه كعبه را طواف كند ، بعد از امسال مشركى حق ندارد به مسجد الحرام نزديك شود . « 3 »\r\n( 1 ) مسعودى مىنويسد : متوليان نسيئه در عرب جاهليت ، از طايفهء بنى حارث بن كنانه بودند ، آنها در هر سه سال يك ماه را از سال حذف مىكردند و آن را به نام ماهى كه بعد از آن مىآمد ، مىناميدند و روز هشتم و نهم و دهم آن ماه را روز ترويه و روز عرفه و روز قربانى مىناميدند . سپس همين كار را در ماه‌هاى ديگر اجرا مىكردند . در آن هنگام روز قربانى در آخرين روز ايام حج كه مشركان آن را در دهم ذى القعده به جاى مىآوردند ، قرار داشت . خداوند متعال در مورد اين ماه‌ها مىفرمايد :  « فَسِيحُوا فِي الْأَرْضِ أَرْبَعَةَ أَشْهُرٍ »  ؛ چهار ماه در زمين گردش كنيد . كه شامل بيست روز از آخر ذى القعده و ماه‌هاى ذى الحجّه ، محرم ، صفر و ده روز از ماه ربيع الاول مىشد . « 4 »\r\nدر هنگامى كه على عليه السّلام در سفر به سر مىبرد ، چيزى دربارهء او بر رسول خدا صلّى اللّه عليه و آله نازل نشد و خبرى از او به دست آن حضرت صلّى اللّه عليه و آله نرسيد . از سوى ديگر على عليه السّلام هم به آرامى حركت مىكرد و همين باعث شد كه رسول خدا صلّى اللّه عليه و آله به شدت مضطرب و غمگين شود ، به گونه‌اى كه آثار غم و اندوه در چهره‌اش ديده مىشد و به خاطر همين از زنان كناره‌گيرى كرده بود .\r\n( 2 ) از سنت‌هاى رسول خدا صلّى اللّه عليه و آله آن بود كه بعد از فريضهء صبح ، تا هنگام طلوع خورشيد رو به قبله مىنشست و ذكر خداى متعال را مىگفت و در اين حال على عليه السّلام به دستور آن حضرت صلّى اللّه عليه و آله رو به مردم مىايستاد و به مراجعات مردم رسيدگى مىكرد . تا اينكه على عليه السّلام براى ابلاغ پيام برائت به حج رفت و در\r\n\r\n\r\n","description":"","footnote":"\r\n( 1 ) . حلبى ، مناقب آل ابى طالب ، به نقل از قشيرى ، ج 2 ، ص 127 .\r\n( 2 ) . تفسير عياشى ، ج 3 ، ص 74 ، حديث 5 .\r\n( 3 ) . همان ، ج 2 ، ص 75 ، حديث 8 ، و از او در مجمع البيان ، ج 6 ، ص 706 . و شيخ صدوق در علل الشرائع ، ج 1 ، ص 224 - 225 در اين مورد چهار خبر را از سعد بن ابى وقاص ، أنس بن مالك ، ابن عباس و عبد الله بن عمر روايت كرده است . واقدى هم در مغازى ، ج 2 ، ص 1078 و مسعودى در مروج الذهب ، ج 2 ، ص 209 ، و در التنبيه و الاشراف ، ص 186 آن را نقل كرده‌اند .\r\n( 4 ) . مسعودى ، التنبيه و الاشراف ، ص 186 - 187 . و شيخ طوسى در تبيان آن را از ابو على جبائى نقل كرده است با اين تفاوت كه گفته است : از بيستم ذى القعده بوده است . و در مجمع البيان ، ج 5 ، ص 6 از او و از حسن و قتاده و سپس از ابى سعيد خدرى و ابى هريره و عروة بن زبير و أنس بن مالك و زيد بن نفيح و امام باقر عليه السّلام نقل كرده است ، بنابراين ماه ذى الحجّه در آن سال از آنچه دربارهء وفود ( هيأت‌هاى ) نصاراى نجران و مباهلهء پيامبر صلّى اللّه عليه و آله با آنها نقل شده است ، سالم باقى مىماند .\r\n","page_name":" 445 ","page_number":445},
  {"content":"\r\n\r\nاين مدت پيامبر صلّى اللّه عليه و آله كسى را تعيين نكرد كه به مراجعات مردم رسيدگى كند . عده‌اى از اصحاب با مشاهدهء اين وضع به ابو ذر گفتند : مىبينى كه حال رسول خدا چطور است ؟ و تو از مقرّبان آن حضرت صلّى اللّه عليه و آله هستى .\r\nدوست داريم كه با او صبحت كنى تا بفهميم كه چرا ناراحت است ؟ ابو ذر با آن حضرت صلّى اللّه عليه و آله صحبت كرد و از او دربارهء ناراحتىاش سؤال كرد .\r\n( 1 ) آن حضرت صلّى اللّه عليه و آله پاسخ داد : ناراحت خودم نيستم و از امتم جز خير و خوبى نديده‌ام و مريض هم نيستم ؛ اما به خاطر علاقهء شديدم به على بن أبي طالب و غيبت او ناراحت هستم . علاوه بر اينكه در اين مدت هيچ خبرى دربارهء او بر من نازل نشده است . ابو ذر از رسول خدا صلّى اللّه عليه و آله درخواست كرد تا به او اجازه دهد كه به دنبال على بن أبي طالب عليه السّلام برود . آن حضرت صلّى اللّه عليه و آله به او اجازه داد . ابو ذر از مدينه خارج شد و به سوى مكه حركت كرد . مقدارى از راه را پيش رفته بود كه سواره‌اى را ديد كه بر ناقه‌اى سوار است و پيش مىآيد . ناگهان متوجه شد كه او على بن أبي طالب عليه السّلام است . به استقبال او رفت و او را در آغوش كشيد و صورتش را بوسيد و عرض كرد : پدر و مادرم به فدايت . تو آهسته‌تر بيا تا من به رسول خدا صلّى اللّه عليه و آله بشارت بدهم كه آمده‌اى ؛ زيرا آن حضرت صلّى اللّه عليه و آله به خاطر تو در غم و اضطراب به سر مىبرد . على عليه السّلام با درخواست او موافقت كرد و ابو ذر به سرعت به سمت مدينه حركت كرد . او سراسيمه بر پيامبر صلّى اللّه عليه و آله وارد شد و عرض كرد : مژدگانى ، مژدگانى . . . پيامبر صلّى اللّه عليه و آله از او پرسيد : ما را بر چه بشارت مىدهى ، اى ابو ذر ؟\r\nعرض كرد : به آمدن على بن أبي طالب . آن حضرت صلّى اللّه عليه و آله فرمود : مژدگانى تو اين است كه بهشت را براى تو تضمين مىكنم .\r\n( 2 ) سپس رسول خدا صلّى اللّه عليه و آله سوار شد تا به استقبال على عليه السّلام برود و عده‌اى از مردم نيز سوار مركب‌هاى خود شدند و حركت كردند . وقتى كه على عليه السّلام رسول خدا صلّى اللّه عليه و آله را از دور ديد ، ناقه‌اش را خوابانيد و پياده شد و به سوى رسول خدا صلّى اللّه عليه و آله پيش آمد . آن حضرت صلّى اللّه عليه و آله نيز از مركب پياده شد و على عليه السّلام را در آغوش كشيد و با او معانقه كرد و سپس گونه‌اش را بر شانهء على عليه السّلام گذاشت و از خوش‌حالى گريه كرد و اشك شوق على عليه السّلام هم جارى شد . آنگاه از على عليه السّلام پرسيد : پدر و مادرم به فدايت ، بگو كه چه كردى ؟ در اين مدت هيچ گونه وحىاى دربارهء تو بر من نازل نشده است . على عليه السّلام او را در جريان تمام حوادث گذاشت و رسول خدا صلّى اللّه عليه و آله پس از شنيدن گزارش اين سفر ، فرمود : خداى متعال صلّى اللّه عليه و آله آگاه‌تر از من بود كه دستور داد تا تو را به اين سفر بفرستم . « 1 »\r\n( 3 ) حلبى از ابن صوفى ، از پيامبر اكرم صلّى اللّه عليه و آله روايت كرده است كه فرمود : خداوند متعال مىفرمايد :\r\n   « وَ إِذْ نادى رَبُّكَ مُوسى أَنِ ائْتِ الْقَوْمَ الظَّالِمِينَ . قَوْمَ فِرْعَوْنَ أَ لا يَتَّقُونَ . قالَ رَبِّ إِنِّي أَخافُ   \r\n\r\n\r\n","description":"","footnote":"\r\n( 1 ) . اقبال ، ج 2 ، ص 38 - 41 .\r\n","page_name":" 446 ","page_number":446},
  {"content":"\r\n\r\n   أَنْ يُكَذِّبُونِ وَ يَضِيقُ صَدْرِي وَ لا يَنْطَلِقُ لِسانِي فَأَرْسِلْ إِلى هارُونَ . وَ لَهُمْ عَلَيَّ ذَنْبٌ فَأَخافُ أَنْ يَقْتُلُونِ »    « 1 » ؛ و ياد كن هنگامى را كه پروردگارت ندا در داد كه به سوى قوم ستمكار برو : قوم فرعون ، آيا پروا ندارند ؟ ! گفت : پروردگارا ، مىترسم مرا تكذيب كنند . و سينه‌ام تنگ مىگردد و زبانم باز نمىشود ، پس به سوى هارون بفرست . و از طرفى آنان بر گردن من خونى دارند و مىترسم مرا بكشند .\r\nو خداوند مىفرمايد :\r\n  « قالَ رَبِّ إِنِّي قَتَلْتُ مِنْهُمْ نَفْساً فَأَخافُ أَنْ يَقْتُلُونِ . وَ أَخِي هارُونُ هُوَ أَفْصَحُ مِنِّي لِساناً فَأَرْسِلْهُ مَعِي رِدْءاً يُصَدِّقُنِي إِنِّي أَخافُ أَنْ يُكَذِّبُونِ »   « 2 » ؛ پروردگارا ، من كسى از ايشان را كشته‌ام ، مىترسم مرا بكشند و برادرم هارون از من زبان‌آورتر است ، پس او را با من به دستيارى گسيل دار تا مرا تصديق كند ، زيرا مىترسم مرا تكذيب كنند .\r\nخدايا اين برادرم على عليه السّلام است كه او را براى قرائت آيات برائت به مكه فرستادم در حالى كه عدهء زيادى از بزرگان اهل مكه را كشته بود ، ولى نترسيد و لحظه‌اى درنگ نكرد و در راه خدا از ملامت هيچ ملامت‌گرى نهراسيد . « 3 »\r\n( 1 )\r\n\r\nورود هيأتى از بحرين\r\nابن سعد در الطبقات روايت مىكنند : رسول خدا صلّى اللّه عليه و آله به علاء بن حضرمى ، نامه‌اى نوشت و از او درخواست كرد كه همراه بيست نفر از افراد طائفهء عبد القيس از بحرين پيش او بيايد . علاء حضرمى ، منذر بن ساوى عبدى را جانشين خود قرار داد و خودش همراه بيست نفر كه سرپرستى آنها را عبد الله بن عوف أشج بر عهده داشت ، بر پيامبر اكرم صلّى اللّه عليه و آله وارد شد ؛ اما افراد همين هيأت از علاء پيش پيامبر صلّى اللّه عليه و آله شكايت كردند و براى همين آن حضرت صلّى اللّه عليه و آله او را عزل كرد و به جاى او در بحرين و هجر ، أبان بن سعيد بن عاص را گمارد و به او فرمود : تو را به خير و نيكى دربارهء عبد القيس و به احترام و اكرام بزرگانشان سفارش مىكنم . « 4 »\r\nپس از آن أبان از آن حضرت صلّى اللّه عليه و آله درخواست كرد كه به او اجازه دهد تا با عبد القيس هم‌پيمان شود .\r\nآن حضرت صلّى اللّه عليه و آله به وى اجازه داد . سپس عرض كرد : اى رسول خدا ، آيين‌نامه‌اى در مورد صدقات و\r\n\r\n\r\n","description":"","footnote":"\r\n( 1 ) . شعراء ( 26 ) ، 10 - 14 .\r\n( 2 ) . قصص ( 28 ) ، 33 - 34 .\r\n( 3 ) . مناقب آل ابى طالب ، ج 3 ، ص 127 .\r\n( 4 ) . ابن سعد ، طبقات الكبرى ، ج 4 ، قسمت دوم ، ص 77 ، و از او در مكاتيب الرسول ، ج 3 ، ص 202 .\r\n","page_name":" 447 ","page_number":447},
  {"content":"\r\n\r\nجزيه‌ها و دادوستدها بنويس تا طبق آن عمل كنم . آن حضرت صلّى اللّه عليه و آله مقدار صدقات ( زكوات ) شتر و گاو و گوسفند را بر طبق دستورات شرع و سنت نوشت و آن را ممهور كرد . و نامهء ديگرى نوشت كه در آن مجوسيان ساكن هجر را به اسلام دعوت كرده بود و آن را به او داد و فرمود : اگر از پذيرش اسلام خوددارى كردند ، جزيه را بر آنان عرض كن . براى هر فرد مجوسى يا يهودى يا نصرانى يك دينار جزيه قرار بده و از گوشت حيواناتى كه آنها ذبح مىكنند ، نخور و با زنانشان ازدواج نكن . « 1 »\r\nشايد كه همين نامه و شبيه آن باعث شد كه هيأت‌هايى از نصاراى نجران به سوى مدينه بيايند .\r\n( 1 )\r\n\r\nمباهله با اسقف‌هاى نجران « 2 »\r\nحضرت على عليه السّلام در ايام مراسم حج سال نهم هجرى براى قرائت آيات سورهء برائت به مكه فرستاده شد و در اوايل ذى الحجهء همان سال به مدينه بازگشت .\r\n( 2 ) در مسار الشيعة الكرام آمده است : در بيست و چهارم ذى الحجهء سال نهم هجرى پيامبر همراه على و فاطمه و حسن و حسين عليهم السّلام با اسقف‌هاى نجران مباهله كرد . « 3 » و شيخ طوسى در مصباح التهجد و سيد بن طاووس در اقبال به صورت مرفوعه از على بن محمد قمى نقل كرده‌اند : مباهله در روز بيست و چهارم ذى الحجّه بوده است . « 4 »\r\n( 3 ) مختصرترين خبر در اين زمينه ، خبرى است كه عياشى آن را در تفسير خود نقل كرده است : از على بن أبي طالب عليه السّلام دربارهء بعضى از فضائلش سؤال كردند . آن حضرت صلّى اللّه عليه و آله فرمود : دو راهب از راهبان نصارى از اهالى نجران نزد پيامبر اكرم صلّى اللّه عليه و آله آمدند و از او دربارهء تولد عيسى عليه السّلام سؤال كردند . خداوند بر پيامبر اكرم صلّى اللّه عليه و آله نازل فرمود :  « إِنَّ مَثَلَ عِيسى عِنْدَ اللَّهِ كَمَثَلِ آدَمَ . . . »  ؛ مثل عيسى عليه السّلام نزد خداوند همان مثل آدم عليه السّلام است . . . و تا آخر آيات را قرائت فرمود و سپس داخل خانه شد و دست حسن و حسين و فاطمه و دست مرا گرفت و از خانه خارج شد و علماى نصارى را به مباهله دعوت كرد . آن حضرت كف دست‌هايش را به آسمان گرفت به صورتى كه انگشت دست‌هايش را از هم باز كرده بود . . . راهبان وقتى كه او را در اين حالت ديدند ، يكى از آنها به ديگرى گفت : به خدا قسم كه اگر او به راستى فرستادهء خدا باشد ، همهء ما\r\n\r\n\r\n","description":"","footnote":"\r\n( 1 ) . ابن بدران ، تهذيب تاريخ ابن عساكر ، ج 2 ، ص 120 ، و از او در مكاتيب الرسول ، ج 2 ، ص 389 .\r\n( 2 ) . نجران امروزه در مرزهاى عربستان سعودى با يمن واقع شده است و در سيرهء نبويهء زينى دحلان آمده است : نجران سرزمين پهناورى است كه شامل هفتاد و سه قرية مىباشد و بين عدن و حضر موت در نزديكى صنعاء واقع شده است . براى مطالعهء بيشتر به تاج العروس مادهء نجر و معجم البلدان ، ج 5 ، ص 268 و مكاتيب الرسول ، ج 2 ، ص 491 - 498 در پاورقى مراجعه فرماييد .\r\n( 3 ) . مسار الشيعة الكرام ، ص 58 - 59 .\r\n( 4 ) . مصباح المتهجد ، ص 704 و اقبال ، ج 2 ، ص 354 .\r\n","page_name":" 448 ","page_number":448},
  {"content":"\r\n\r\nهلاك مىشويم و اگر پيامبر نباشد ، قوم او براى نابودى ما كفايت مىكند . براى همين از مباهله با آن حضرت صلّى اللّه عليه و آله خوددارى كردند . « 1 »\r\n( 1 ) و قمى در تفسير خود با تفصيل بيشترى از امام صادق عليه السّلام روايت كرده است : رياست هيأتى كه از نجران آمده بودند ، بر عهدهء أيهم ، عاقب و سيّد بود . آنها وارد مسجد پيامبر صلّى اللّه عليه و آله شده بودند كه وقت نمازشان فرارسيد . آنان كه ناقوس خويش را به همراه داشتند ، آن را به صدا درآوردند و براى برپايى نماز خود صف كشيدند . اصحاب به رسول خدا صلّى اللّه عليه و آله عرض كردند : اين‌ها در مسجد شما اين كارها را انجام مىدهند . آن حضرت صلّى اللّه عليه و آله فرمود : راحتشان بگذاريد . آنان پس از اتمام نمازشان پيش رسول خدا صلّى اللّه عليه و آله آمدند و پرسيدند : مردم را به چه دعوت مىكنى ؟ فرمود : به اينكه شهادت بدهند : لا إله الا اللّه و محمد رسول اللّه و اينكه عيسى بنده و آفريدهء خداوند بوده است كه همانند ديگران غذا مىخورد و آب مىآشاميد و سخن مىگفت . پرسيدند : در اين صورت پدرش چه كسى بوده است ؟ در اين حال وحى بر پيامبر صلّى اللّه عليه و آله نازل شد و به او الهام كرد كه از آنها بپرسد : دربارهء آدم چه مىگوييد ؟ آيا بنده و مخلوقى بوده است كه غذا مىخورده و آب مىآشاميده و ازدواج مىكرده است ؟ وقتى كه آن حضرت صلّى اللّه عليه و آله اين سؤال را مطرح كرد ، آنان پاسخ دادند : آرى . در اين هنگام پيامبر صلّى اللّه عليه و آله پرسيد : پس پدر او چه كسى بوده است ؟ ! آنها مبهوت شدند و سكوت اختيار كردند .\r\nپس خداوند نازل فرمود :\r\n     « إِنَّ مَثَلَ عِيسى عِنْدَ اللَّهِ كَمَثَلِ آدَمَ خَلَقَهُ مِنْ تُرابٍ ثُمَّ قالَ لَهُ كُنْ فَيَكُونُ . الْحَقُّ مِنْ رَبِّكَ فَلا تَكُنْ مِنَ الْمُمْتَرِينَ . فَمَنْ حَاجَّكَ فِيهِ مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْكاذِبِينَ . إِنَّ هذا لَهُوَ الْقَصَصُ الْحَقُّ وَ ما مِنْ إِلهٍ إِلَّا اللَّهُ وَ إِنَّ اللَّهَ لَهُوَ الْعَزِيزُ الْحَكِيمُ . فَإِنْ تَوَلَّوْا فَإِنَّ اللَّهَ عَلِيمٌ بِالْمُفْسِدِينَ »      « 2 » ؛ در واقع مثل عيسى نزد خدا همچون مثل خلقت آدم است كه او را از خاك آفريد ؛ سپس به دو گفت : « باش » ؛ پس وجود يافت . آنچه دربارهء عيسى گفته شد حق و از جانب پروردگار تو است . پس ، از ترديدكنندگان مباش . پس هر كه در اين باره پس از دانشى كه تو را حاصل آمده ، با تو محاجّه كند ، بگو : « بياييد پسرانمان و پسرانتان ، و زنانمان و زنانتان ، و خودمان و خودتان را فراخوانده و سپس مباهله كنيم و لعنت خدا را بر دروغگويان قرار دهيم » ، آرى داستان درست مسيح همين طور است ، و معبودى جز خدا\r\n\r\n\r\n","description":"","footnote":"\r\n( 1 ) . تفسير عياشى ، ج 1 ، ص 175 - 176 .\r\n( 2 ) . آل عمران ( 3 ) ، 59 - 63 .\r\n","page_name":" 449 ","page_number":449},
  {"content":"\r\n\r\nنيست و خداست كه در واقع ، همان شكست‌ناپذير حكيم است . پس اگر روىگردان شديد ، همانا خدا به حال مفسدان داناست .\r\n( 1 ) پس از آن رسول خدا صلّى اللّه عليه و آله فرمود : حال كه دعوت مرا نمىپذيريد ، با من مباهله كنيد كه اگر من راستگو باشم ، لعنت خدا بر شما نازل شود و اگر من دروغگو بودم ، لعنت خدا بر من نازل شود . آنها گفتند :\r\nمنصفانه حكم كردى . آنگاه براى مباهله قرار گذاشتند و هر كدام به منزل خود رفتند .\r\nبزرگان و رؤساى مسيحيان گفتند : اگر او همراه قومش براى مباهله آمد ، با او مباهله مىكنيم ، زيرا معلوم مىشود كه پيامبر نيست . و اگر همراه خويشاوندان نزديكش براى مباهله آمد ، با او مباهله نمىكنيم ، زيرا او در صورتى همراه خويشاوندان نزديكش به مباهله مىآيد كه راستگو و پيامبر باشد .\r\nپس از آنكه شب را سپرى كردند ، در صبح روز بيست و چهارم ذى الحجّه پيش رسول خدا آمدند .\r\nهمراه آن حضرت صلّى اللّه عليه و آله على و فاطمه و حسن و حسين عليهم السّلام آمده بودند . نصارى پرسيدند : اين‌ها چه كسانى هستند ؟ به آنها گفته شد اين مرد ، پسر عمو و برادرش على بن أبي طالب است و اين زن ، دخترش فاطمه است و اين دو حسن و حسين از فرزندانش هستند .\r\nنصارى با مشاهدهء اين وضع به رسول خدا صلّى اللّه عليه و آله عرض كردند : ما را از مباهله معاف بداريد و هر تصميمى كه در مورد ما بگيريد ، بدان گردن مىنهيم . و بدين ترتيب پيامبر صلّى اللّه عليه و آله با آنها مصالحه كرد كه جزيه بپردازند . « 1 »\r\n( 2 ) طبرسى در اعلام الورى ، از احمر بجلى كوفى ، از حسن بصرى روايت كرده است : صبح زود رسول خدا صلّى اللّه عليه و آله در حالى كه دست حسن و حسين عليهم السّلام را به دست گرفته بود و على در جلوى او و فاطمه در پشت سر او حركت مىكردند ، پيش مىآمد . عاقب و سيّد نيز همراه دو فرزندانشان پيش آمدند . ابو حارثه سؤال كرد : اين‌ها كيستند ؟ گفتند : اين يكى پسر عمو و شوهر دخترش است و اين دو پسر ، نوه‌هايش هستند و اين يكى دخترش است كه عزيزترين و نزديك‌ترين فرد به پيامبر صلّى اللّه عليه و آله مىباشد .\r\nرسول خدا صلّى اللّه عليه و آله پيش آمد و زانوانش را بر زمين گذاشت . ابو حارثه گفت : به خدا قسم كه همانند انبياء\r\n\r\n\r\n","description":"","footnote":"\r\n( 1 ) . تفسير قمى ، ج 1 ، ص 104 . و در تفسير كوفى ، ص 87 خبرى را از على عليه السّلام در طى يك صفحه روايت كرده است ، اما در آن از ابن صدريا و ابن اشرف يهودى نام برده است ، در حالى كه قول مشهور اين است كه ابن اشرف يهودى مدت‌ها قبل از اين به قتل رسيده بود و همين باعث مىشود كه صحت اين خبر مورد ترديد واقع شود . قبل از اين نيز دو خبر را از امام باقر عليه السّلام در مورد مصاديق آيهء مباهله ذكر كرده است . و خبرى را از ابى رافع و دو خبر را از شعبى و از شهر بن حوشب نقل كرده است : مبنى بر اين كه : همراه مسيحيان نجران ، عاقب و برادرش قيس و عبد المسيح بن أبقى و دو پسر حارث و همچنين چهل راهب بودند . و شيخ مفيد در الفصول المختاره ، ص 38 خبرى را از مباحثهء مأمون با امام رضا عليه السّلام در مورد دلالت آيه مباهله بر يكى از بزرگ‌ترين فضيلت‌هاى امير المؤمنين آورده است .\r\n","page_name":" 450 ","page_number":450},
  {"content":"\r\n\r\nبراى مباهله زانو بر زمين زده است و براى مباهله پيش نرفت . سيّد به او گفت : اى ابو حارثه ، براى مباهله پيش برو . ابو حارثه گفت : من مردى را مىبينم كه آمادگى كامل براى مباهله دارد و مىترسم كه در ادعاى نبوتش راستگو باشد و آن وقت است كه هيچ مسيحى در دنيا زنده نمىماند .\r\nپس از آن گفتند : اى ابو القاسم ، ما با تو مباهله نمىكنيم ، بلكه مصالحه مىكنيم . به دنبال آن رسول خدا صلّى اللّه عليه و آله با آن‌ها مصالحه كرد و قرار شد كه دو هزار حلّه بدهند كه قيمت هر كدام چهل درهم باشد و در اين رابطه قراردادى را نوشتند . « 1 »\r\n( 1 ) شيخ طوسى در تبيان از الحسن و همچنين از قتاده ، از ابن عباس روايت شده است : وقتى كه رسول خدا صلّى اللّه عليه و آله آنها را به مباهله فراخواند ، آنان تا صبح روز بعد از او مهلت خواستند و هنگامى كه به محل اقامت خويش بازگشتند ، اسقف به آنان گفت : فردا نگاه كنيد و ببينيد كه اگر او همراه فرزندان و خانواده‌اش براى مباهله خارج مىشود ، از مباهله با او خوددارى كنيد و اگر همراه اصحابش براى مباهله آمد كه در اين صورت با او مباهله كنيد ، زيرا كارى از پيش نمىبرد ! وقتى كه صبح فرارسيد ، پيامبر صلّى اللّه عليه و آله در حالى كه دست على بن أبي طالب را در دست گرفته بود و حسن و حسين پيشاپيش آنان و فاطمه در پشت سر ايشان حركت مىكردند ، پيش آمدند . نصارى نيز در حالى كه اسقف در پيشاپيش آنان حركت مىكرد جلو آمدند . اسقف وقتى كه رسول خدا و همراهانش را ديد ، از اطرافيانش پرسيد : همراهانش چه كسانى هستند ؟ به او گفته شد : اين مرد ، پسر عمو و دامادش و محبوب‌ترين فرد نزد وى مىباشد و اين دو كودك ، نوه‌هايش مىباشند و اين زن ، دخترش فاطمه ، عزيزترين و نزديك‌ترين فرد در قلب و چشم او مىباشد .\r\nرسول خدا صلّى اللّه عليه و آله پيش آمد و زانوانش را بر زمين گذاشت . اسقف ، ابو حارثه گفت : به خدا قسم كه همانند پيامبران براى مباهله زانو بر زمين زد . او براى مباهله پيش نرفت . سيّد به او گفت : اى ابو حارثه ، براى مباهله پيش برو . او گفت : من مردى را مىبينم كه آمادگى كامل براى مباهله داشته و از آن هيچ ترسى ندارد . مىترسم كه در ادعاى نبوتش راستگو باشد كه اگر چنين باشد و در مباهله ما را لعن و نفرين كند ، ديگر روزگارى براى ما باقى نمىماند و نسل مسيحيان منقرض مىشود !\r\n( 2 ) از اين رو اسقف به رسول خدا صلّى اللّه عليه و آله عرض كرد : اى ابو القاسم ، ما با تو مباهله نمىكنيم ، بلكه خواستار مصالحه هستيم . به دنبال آن پيامبر صلّى اللّه عليه و آله با آن‌ها مصالحه كرد كه :\r\n1 . دو هزار حلّه بدهند كه قيمت هر كدام چهل درهم باشد .\r\n2 . سى زره و سى نيزه و سى اسب را به عاريه بدهند و رسول خدا صلّى اللّه عليه و آله ضمانت مىكند كه آنها را برگرداند و در اين مورد قراردادى نوشتند . « 2 »\r\n\r\n\r\n","description":"","footnote":"\r\n( 1 ) . طبرسى ، إعلام الورى ، ج 1 ، ص 256 . البته آن را در تفسير او نيافتيم .\r\n( 2 ) . طبرسى ، مجمع البيان ، ج 2 ، ص 762 و در تبيان ، ج 2 ، ص 482 بدان اشاره كرده است .\r\n","page_name":" 451 ","page_number":451},
  {"content":"\r\n\r\n( 1 )\r\n\r\nنزول بخشى از سورهء آل عمران\r\nاز ربيع بن أنس و ابن اسحاق و كلبى روايت شده است : سورهء آل عمران تا آيهء هشتاد و خورده‌اى از آن در مورد هيأت نجران نازل شده است . « 1 » اين هيأت مسيحى شامل شصت سواره بود كه بر رسول خدا صلّى اللّه عليه و آله وارد شدند و در ميان آنها چهارده نفر از اشراف و بزرگان آنان حضور داشتند . در ميان اين چهارده نفر از بزرگان ، سه نفر حضور داشتند كه تصميم‌گيرندهء اصلى بودند : يكى عاقب ، عبد المسيح كه امير قوم و مشاور ايشان بود و در هر مورد رأى و نظر او را مىپسنديدند ، ديگرى سيّد أيهم ، پشتيبان و صاحب كاروان آنان بود و سومى ابو حارثه بن علقمه ، امام و استاد مدارس آنها بود كه كتاب‌هاى مسيحيان را در مدارس تدريس مىكرد و صاحب مقام و جايگاه بلندى در ميان آنان شده بود . از اين رو پادشاهان به او احترام گذاشته و او را از جهت مالى تأمين كرده و براى او مدارس و كليساهايى به جهت مقام علمى و اجتهادىاش بنا مىكردند .\r\n( 2 ) اين‌ها بعد از نماز عصر در مسجد پيامبر ص صلّى اللّه عليه و آله در مدينه بر آن حضرت صلّى اللّه عليه و آله وارد شدند ، در حالى كه لباس‌هاى بسيار زيبايى بر تن داشتند . در همين حال وقت نماز آنان فرارسيد كه ناقوس خودشان را از ميان اثاثيهء خود بيرون آوردند و پس از زدن ناقوس ، صف كشيدند تا در مسجد رسول خدا صلّى اللّه عليه و آله نماز بخوانند .\r\nعده‌اى از اصحاب عرض كردند : اى رسول خدا ، اينجا مسجد شماست ؟ ! آن حضرت صلّى اللّه عليه و آله فرمود :\r\nراحتشان بگذاريد . آنان به سمت مشرق نماز خواندند .\r\n( 3 ) پس از آن سيّد و عاقب با پيامبر صلّى اللّه عليه و آله گفتگو كردند . رسول خدا صلّى اللّه عليه و آله به آنان فرمود : اسلام بياوريد .\r\nگفتند : ما قبل از تو اسلام آورده‌ايم ! فرمود : دروغ مىگوييد . شما بدين خاطر اسلام را نمىپذيريد كه مىخواهيد عيسى را فرزند خدا بدانيد و صليب را عبادت كنيد و گوشت خوك را بر خويش حلال بدانيد !\r\nآنان گفتند : اگر عيسى پسر خدا نبوده است ، پس پدرش چه كسى بوده است ؟\r\nپيامبر صلّى اللّه عليه و آله سؤال كرد : مگر نمىگوييد كه هيچ فرزندى نيست مگر اينكه شبيه پدرش مىشود ؟ گفتند : چرا .\r\nدوباره پرسيد : مگر نمىگوييد كه پروردگار ما زنده و جاودانى است كه هيچ‌گاه نمىميرد ؟ گفتند : چرا .\r\nدوباره پرسيد : مگر نمىگوييد كه پروردگار ما قيوم همه چيز است و آنان را حفظ مىكند و به آنان روزى مىدهد ؟ گفتند : چرا . آنگاه پرسيد : در اين صورت آيا هيچ كدام از اين ويژگىها را عيسى دارد ؟\r\nگفتند : نه .\r\nفرمود : آيا نمىگوييد كه خداوند هيچ چيزى در زمين و آسمان از او مخفى نمىماند ؟ گفتند : چرا .\r\nپرسيد : آيا عيسى كه اين‌ها را مىداند ، آن‌ها را بدون تعليم الهى ياد گرفته است ؟ گفتند : نه .\r\n\r\n\r\n","description":"","footnote":"\r\n( 1 ) . ابن اسحاق ، سيره ، ج 2 ، ص 225 ؛ واحدى ، اسباب النزول ، ص 84 به نقل از مفسران .\r\n","page_name":" 452 ","page_number":452},
  {"content":"\r\n\r\nفرمود : مگر اين طور نبوده است كه پروردگار ما عيسى را هرطور كه خواست در رحم مادرش قرار داد ، در حالى كه پروردگار ما نمىخورد و نمىآشامد و صحبت نمىكند ؟ گفتند : چرا .\r\nفرمود : مگر نمىگوييد كه مادر عيسى به او حامله شد ، چنان كه زنان ديگر حامله مىشوند و سپس او را وضع حمل كرد ، چنان كه زن‌هاى ديگر وضع حمل مىكنند و سپس او را شير داد ، چنان كه زنان ديگر فرزند خود را شير مىدهند و سپس عيسى مىخورد و مىآشاميد و صحبت مىكرد ؟ گفتند : چرا .\r\nآنگاه پرسيد : پس در اين صورت اين چه ادعايى است كه دربارهء عيسى مىكنيد و او را پسر خدا مىخوانيد ؟ !\r\nآنان كه جوابى نداشتند ، ساكت ماندند و آنگاه خداى متعال سورهء آل عمران را تا آيهء هشتاد و خورده‌اى بر پيامبر اكرم صلّى اللّه عليه و آله نازل فرمود . « 1 »\r\n( 1 ) شيخ مفيد در ارشاد در مورد اين واقعه مىنويسد :\r\nاسقف گفت : اى محمد ، در مورد مسيح چه مىگويى ؟\r\nپيامبر صلّى اللّه عليه و آله فرمود : او بندهء خدا بود كه او را انتخاب كرده و برگزيده بود .\r\nاسقف گفت : اى محمد ، آيا براى او پدرى مىشناسى ؟\r\nفرمود : عيسى از نكاح به وجود نيامده است تا پدرى داشته باشد .\r\nاسقف گفت : شما كه گفتيد او بنده و مخلوق خداست ، در حالى كه هيچ كس را بنده و مخلوق نمىدانيد ، مگر اينكه از راه نكاح به وجود آمده باشد ؟ !\r\nپس از آن خداوند سورهء آل عمران را نازل كرد كه مىفرمايد :\r\n   « إِنَّ مَثَلَ عِيسى عِنْدَ اللَّهِ كَمَثَلِ آدَمَ خَلَقَهُ مِنْ تُرابٍ ثُمَّ قالَ لَهُ كُنْ فَيَكُونُ . الْحَقُّ مِنْ رَبِّكَ فَلا تَكُنْ مِنَ الْمُمْتَرِينَ . فَمَنْ حَاجَّكَ فِيهِ مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْكاذِبِينَ »    « 2 » .\r\nپس از تلاوت اين آيات ، پيامبر اكرم صلّى اللّه عليه و آله آنان را به مباهله فراخواند و فرمود : خداى متعال به من خبر داده است : بعد از مباهله ، عذاب بر دروغگو نازل مىشود و بدين ترتيب حق از باطل شناخته مىشود .\r\n( 2 ) مسيحيان با هم مشورت كردند و تصميمشان بر اين شد كه تا صبح روز بعد مهلت بگيرند و پس از موافقت رسول خدا صلّى اللّه عليه و آله به محل اقامت خود بازگشتند .\r\n\r\n\r\n","description":"","footnote":"\r\n( 1 ) . طبرسى ، مجمع البيان ، ج 2 ، ص 695 - 696 ؛ شيخ طوسى ، التبيان ، ج 2 ، ص 388 كه فقط از الربيع و ابن اسحاق روايت كرده است . و ابن اسحاق در سيره ، ج 2 ، ص 222 از كرز بن علقمه ، برادر ابو حارثه و از محمد بن جعفر بن زبير روايت كرده است ، اما اقدام رسول خدا صلّى اللّه عليه و آله براى مباهله همراه با اهل بيتش را نقل نكرده است .\r\n( 2 ) . آل عمران ( 3 ) ، 61 .\r\n","page_name":" 453 ","page_number":453},
  {"content":"\r\n\r\nوقتى كه به محل خود بازگشتند ، اسقف به آنان گفت : فردا به محمد نگاه كنيد ، اگر ديديد كه همراه خانواده و فرزندانش براى مباهله آمده است ، از مباهله پرهيز كنيد و اگر همراه اصحابش آمده بود ، با او مباهله كنيد ، زيرا معلوم مىشود كه ادعاى گزافى كرده و خبرى از وحى و نبوت نيست !\r\n( 1 ) صبح روز بعد ، رسول خدا صلّى اللّه عليه و آله در حالى كه دست على عليه السّلام را در دست گرفته بود و حسن و حسين پيشاپيش و فاطمه در پشت سر آنان حركت مىكرد ، براى مباهله آمدند . نصارى هم در حالى كه اسقف پيشاپيش آنان حركت مىكرد ، براى مباهله آمدند . وقتى كه اسقف ، رسول خدا و اهل بيت او را ديد و دربارهء قرابت آنان با آن حضرت صلّى اللّه عليه و آله سؤال كرد ، به سيد و عبد المسيح و عاقب نگاه كرد و به آنان گفت :\r\nمىبينيد كه او با اطمينان و اعتماد كامل به حقانيت خويش ، با فرزندان و اهل بيت خاص خود به مباهله آمده است به خدا قسم كه او آنان را نياورده است ، مگر اين كه از حقانيت خويش اطمينان داشته است ، پس از مباهله با او خوددارى كنيد . به خدا قسم كه اگر به خاطر قيصر روم نبود ، به او ايمان مىآوردم و مسلمان مىشدم ! شما را توصيه مىكنم كه با او مصالحه كنيد و آنچه را شرط مىكند ، بپذيريد و به سرزمين خود بازگرديد و خودتان را نجات دهيد !\r\nآنان حرف او را قبول كردند و آنگاه اسقف پيش پيامبر آمد و عرض كرد : ما مباهله نمىكنيم و خواستار مصالحه هستيم و هر شرطى را كه داريد ، بيان نماييد تا براى انجام آن اقدام كنيم . رسول خدا صلّى اللّه عليه و آله با آنان مصالحه كرد كه دو هزار حله كه قيمت هر كدام چهل درهم كامل باشد ، بدهند و قراردادى را با آنان به امضا رسانيد .\r\n( 2 )\r\n\r\nپيمان‌نامه‌اى براى نصاراى نجران\r\nدر اين قرارداد آمده است : « بسم اللّه الرحمن الرحيم ، اين نامه‌اى است از محمد ، پيامبر و فرستادهء خدا به سوى اهل نجران و اطراف آن . از تمام اموالى كه در اختيار دارند ، چيزى از آن گرفته نمىشود ، غير از دو هزار حله از حله‌هاى أواقى « 1 » كه قيمت هر كدام چهل درهم باشد و اگر از اين مبلغ زيادتر يا كمتر باشد ، به همان حساب گذاشته مىشود . هزار عدد از اين حله‌ها در ماه صفر و هزار عدد ديگر در ماه رجب تحويل داده مىشود و بر عهدهء آنهاست كه چهل دينار بابت هزينهء فرستادگان من بپردازند و بر عهدهء آنان است كه در هر حادثه‌اى كه در يمن و ذى عدن رخ مىدهد ، سى زره و سى اسب و سى شتر را به صورت عاريهء مضمونه در اختيار سپاهيان اسلام قرار دهند و در مقابل ، آنان در پناه خدا و ذمهء رسول خدا ، محمد بن عبد اللّه هستند و هر كس كه بعد از اين سال رباخوارى كند ، از ذمهء من بيرون است » .\r\n\r\n\r\n","description":"","footnote":"\r\n( 1 ) . أواقى جمع أوقيه است و أوقيه معادل چهل درهم مىباشد .\r\n","page_name":" 454 ","page_number":454},
  {"content":"\r\n\r\nهيأت نجرانى اين نامه را گرفتند و رفتند .\r\nاين مطلبى است كه شيخ مفيد آن را در ارشاد « 1 » بدون ذكر سند و نام كاتب و شاهدان آورده است ، امّا يعقوبى در كتاب خود آورده است كه آن حضرت صلّى اللّه عليه و آله فرمود : « هر كس كه بعد از اين سال رباخوارى كند ، از ذمهء من بيرون است و هيچ كس به جاى جرم و جنايت ديگرى ، دستگير نمىشود . و عمرو بن عاص و مغيرة بن شعبه به عنوان شاهد اين نامه را امضا كردند و نويسندهء آن على بن أبي طالب بود . » « 2 »\r\n( 1 )\r\n\r\nمباهله به همراه زنان و فرزندان خلفاء !\r\nسيوطى در تفسير آيه مباهله ، مطلب عجيبى را از ابن عساكر ( متوفاى 571 ) به نقل از امام صادق عليه السّلام ، از پدرش امام باقر عليه السّلام نقل كرده است . او مىنويسد : رسول خدا صلّى اللّه عليه و آله ، ابو بكر را همراه فرزندانش ! و عمر را همراه فرزندانش ! و عثمان را همراه فرزندانش ! و على عليه السّلام را همراه فرزندانش ! براى مباهله آورد . « 3 » حلبى ( متوفاى 1044 ) هم در سيره‌اش به او ملحق شده و روايت كرده است : آنان با بنى قريظه مشورت كردند ( ؟ ! ) و به سفارش آنان ، خودشان براى مباهله حاضر نشدند . سپس عمر از رسول خدا صلّى اللّه عليه و آله پرسيد :\r\nاگر بخواهى كه آنان را لعنت كنى ، در اين حال دست چه كسانى را در دست خود مىگيرى ؟ فرمود : دست على عليه السّلام و حسن و حسين و فاطمه و حفصه و عايشه [ ! 
  ] را در دست مىگيرم . سپس اضافه كرده است : و همين چيزى است كه قول خداوند بر آن دلالت مىكند كه مىفرمايد :  « وَ نِساءَنا وَ نِساءَكُمْ »  . آنگاه گفته است : « بنا به روايتى [ ؟ ! 
  ] اهل نجران به آن حضرت گفتند كه براى صبح روز بعد به مباهله بيايند و صبح\r\n\r\n\r\n","description":"","footnote":"\r\n( 1 ) . شيخ مفيد ، الارشاد ، ج 1 ، ص 167 - 169 و اين تنها منبع شيعى است كه عين معاهده را ذكر كرده است .\r\n( 2 ) . يعقوبى ، تاريخ ، ج 2 ، ص 83 ابن سعد در طبقات ، ج 1 ، ص 266 آورده است : مغيرة ( بن شعبه ثقفى ) اين نامه را نوشت و شاهدى آن را امضا نكرد . ابن قيم جوزيه نيز در زاد المعاد ، ج 3 ، ص 41 از او پيروى كرده است . در الخراج ، از أبى يوسف ، ص 72 آمده است : عبد اللّه بن ابى بكر اين نامه را نوشت . كتاب الأموال ، از ابى عبيد ، ص 272 ، اين نامه را از ابى المليح نقل كرده و گفته است : عثمان بن عفان و معيقب بر اين نامه شهادت دادند سپس آن را در ص 275 از عروة بن زبير نقل كرده و نامى از نويسندهء نامه نبرده است و در مورد شاهدان نامه اضافه كرده است كه : ابو سفيان و أقرع بن حابس حنظلى تميمى و مالك بن عوف نصرى و غيلان بن عمرو آن را امضا كردند . اين در حالى است كه در كتاب المصنّف ، از ابن أبى شيبه ، ج 14 ، ص 550 - 551 و كتاب الاموال ، از ابى عبيد ، ص 243 - 273 و كتاب الاموال ، از ابن زنجويه ، ج 1 ، ص 276 - 481 ، از سالم بن أبى جعد و در الخراج ، از أبى يوسف ، ص 80 آمده است : اين نامه در پوست قرمزى نوشته شد و نويسندهء نامهء بين پيامبر صلّى اللّه عليه و آله و اهل نجران ، على عليه السّلام بود .\r\nو بيهقى در السنن الكبرى ، ج 10 ، ص 120 ، از سالم و از عبد خير نقل كرده است : هنگامى كه على عليه السّلام حكومت را به دست گرفت ، عده‌اى از اهل نجران پيش او آمدند . در اين حال يكى از آنان دست در آستين خود كرد و نامه‌اى را كه در پوستى قرمز نوشته شده بود ، بيرون آورد و به دست على عليه السّلام داد و عرض كرد : اى امير المؤمنين ، اين نامه به خط تو و املاى رسول خدا صلّى اللّه عليه و آله است كه براى ما نوشته بوديد . عبد خير مىگويد : من نزديك على عليه السّلام بودم و ديدم كه اشك‌هايش بر صورتش جارى شد و فرمود : اى اهل نجران ، اين آخرين نامه‌اى بود كه در كنار رسول خدا صلّى اللّه عليه و آله نوشتم . براى مطالعهء بيشتر به مكاتيب الرسول ، ج 3 ، ص 489 - 507 نگاه كنيد .\r\n( 3 ) . سيوطى ، الدر المنثور ، ج 2 ، ص 38 - 39 .\r\n","page_name":" 455 ","page_number":455},
  {"content":"\r\n\r\nروز بعد آن حضرت صلّى اللّه عليه و آله در حالى كه حسن و حسين و فاطمه و على عليهم السّلام همراهش بودند ، براى مباهله پيش آمد . »\r\n( 1 ) جالب اين است كه پس از اين حلبى متمايل به روايت اول شده است و آن را بر اين روايت متواتر و قطعى و ثابت « 1 » ترجيح داده است . و عجيب اين است كه وى مىگويد : آنان به پيشنهاد بنى قريظه ، مباهله را به روز بعد موكول كردند ، در حالى كه بنى قريظه مدت‌ها قبل از اين منقرض شده بودند ؟ !\r\n( 2 ) اين در حالى است كه شيخ صدوق در عيون اخبار الرضا عليه السّلام از پدرش امام كاظم عليه السّلام روايت كرده است : هارون الرشيد از او پرسيد : شما چگونه مىگوييد كه از ذريهء رسول خدا هستيد ، در حالى كه فرزند پسرى نداشت و شما فرزندان دختر او هستيد ؟ ! امام كاظم عليه السّلام جواب او را داد تا اينكه فرمود : آيا بازهم دليل بياورم يا همين مقدار كافى است ؟ گفت : بازهم بگو . آنگاه آيهء مباهله را خواند و سپس فرمود : هيچ كس ادعا نكرده است كه رسول خدا صلّى اللّه عليه و آله هنگام مباهله با اهل نجران كسى را غير از على و حسن و حسين و فاطمه عليهم السّلام ، زير كساء آورده است ، در اين صورت تأويل قول خداوند كه مىفرمايد :  « أَبْناءَنا »  ، حسن و حسين هستند و تأويل  « نِساءَنا »  ، فاطمه است و تأويل  « أَنْفُسَنا »  ، على بن أبي طالب عليه السّلام است . « 2 »\r\n( 3 ) و سيد مرتضى در الشافى نوشته است : « هيچ كس ادعا نكرده است كه كسى غير از امير المؤمنين و همسرش و دو فرزندش در مباهله شركت كرده‌اند . » « 3 » و شيخ طوسى در التبيان آورده است : « منظور از  « أَنْفُسَنا »  خود پيامبر و على عليه السّلام مىباشند و كسى غير از آن دو در مباهله حاضر نشده است و در اين مورد هيچ اختلافى نيست . » « 4 » و در مجمع البيان آمده است : هيچ كس ادعا نكرده است كه كسى غير از امير المؤمنين و همسرش و فرزندانش در مباهله شركت كرده‌اند . « 5 » و با عنايت به اين كه مرحوم طبرسى از علماى قرن ششم مىباشد ، معلوم مىشود كه ادعاى برخى كه قائل به دخول افراد ديگرى در مباهله هستند ، بعد از اين قرن بوده است . و شايد ابن عمر قرشى متوجه اين مطلب شده است و از اين رو ادعاى حضور فرد ديگرى را در مباهله نكرده است ، بلكه اقدام به حذف نام على عليه السّلام از جمع كسانى كه در مباهله حاضر شده‌اند ، كرده است « 6 » !\r\n( 4 ) و شايد كه عجيب‌تر از آن مطلبى باشد كه سيّد رشيد رضا در تفسيرش از شيخ خود نقل كرده و آورده\r\n\r\n\r\n","description":"","footnote":"\r\n( 1 ) . إنسان العيون فى سيرة الامين المأمون ؛ ج 3 ، ص 240 و نك : مكاتيب الرسول ، ج 2 ، ص 506 .\r\n( 2 ) . صدوق ، عيون اخبار الرضا ، ج 1 ، ص 84 - 85 .\r\n( 3 ) . سيد مرتضى ، تلخيص الشافى ، ج 3 ، ص 7 .\r\n( 4 ) . شيخ طوسى ، التبيان ، ج 2 ، ص 485 .\r\n( 5 ) . طبرسى ، مجمع البيان ، ج 2 ، ص 764 .\r\n( 6 ) . اسماعيل بن عمر القرشى ، البداية و النهاية ، ج 5 ، ص 54 .\r\n","page_name":" 456 ","page_number":456},
  {"content":"\r\n\r\nاست : روايات متفق القول هستند كه پيامبر صلّى اللّه عليه و آله على و فاطمه و دو فرزندش را براى مباهله انتخاب كرد و كلمهء  « نِساءَنا »  را بر فاطمه و كلمهء  « أَنْفُسَنا »  را فقط بر على عليه السّلام حمل مىكنند ! آنها مىگويند : مصادر اين روايات ، منابع شيعى است و مقصود آنان نيز مشخص است ! آنان تلاش زيادى را براى ترويج چنين رواياتى مبذول مىدارند ، به طورى كه آن را در ميان تمام عامه رايج كرده‌اند . « 1 »\r\n( 1 ) علامه طباطبايى در حاشيهء اين قول گفته است : اين سخن كه گمان مىكنم ، هر كس آن را ببيند ما را متهم مىكند كه قائل به آن هستيم ، از سخن‌هايى است كه آدم عاقل قبول نمىكند تا در مجامع علمى مطرح شود و ما با وجود ضعف و سستى و بىاعتبارى اين قول ، آن را در كتاب خود آورده‌ايم تا معلوم شود كه تعصّب كور تا چه حدى صاحب خود را به دره‌هاى هولناك نفهمى و جهالت سقوط مىدهد به طورى كه تمام آنچه را كه خودش بنا كرده است ، نابود مىگرداند و هيچ ابايى ندارد از اين كه هر قولى را بگويد و ببافد . « 2 »\r\n( 2 )\r\n\r\nزمان نزول آل عمران\r\nما هنگام تأليف اين كتاب در صدد بوديم كه آن را به عنوان تاريخ اسلام و قرآن كريم بنويسيم و زمان و اسباب نزول سوره‌ها و آيات را حتى المقدور مشخص سازيم . در ترتيب نزول آل عمران ، طبرسى در مجمع البيان ، از الايضاح ، تأليف احمد زاهد با اسناد خود از سعيد بن مسيّب ، از على عليه السّلام از پيامبر اكرم صلّى اللّه عليه و آله روايت كرده است : آن حضرت صلّى اللّه عليه و آله به وى خبر داده است كه اولين سوره‌اى كه در مكه بر وى نازل شد ، « فاتحة الكتاب » و سپس سورهء « اقرأ » و . . . بوده است تا اينكه فرمود : اولين سوره‌اى كه در مدينه نازل شد ، سورهء بقره و سپس انفال و سپس آل عمران بوده است . و با اسناد خود از حسن بصرى و عكرمه ( از ابن عباس ) روايت كرده است : « آنچه در مدينه نازل شد ، سورهء مطففين و سپس بقره و سپس سورهء انفال بوده است . و در همين مجمع البيان ، از حاكم حسكانى ، با سند خود ، از عطاء خراسانى ، از ابن عباس هم روايت كرده است : آنچه در مدينه نازل شد : سورهء بقره ، سپس أنفال و سپس آل عمران بود . « 3 »\r\n( 3 ) ما نزول سورهء مطففين و بقره و نزول سورهء أنفال در تقسيم غنائم را ذكر كرده و گفتيم كه أنفال در اواخر سال دوم هجرى و بعد از جنگ بدر نازل شد . ظاهر اين مطلب و اخبارى كه ذكر كرديم ، اين است\r\n\r\n\r\n","description":"","footnote":"\r\n( 1 ) . سيد رشيد رضا ، تفسير المنار ، ج 3 ، ص 322 .\r\n( 2 ) . سيد محمد حسين طباطبايى ، الميزان ، ج 3 ، ص 235 - 236 ؛ احمدى ميانجى ، مكاتيب الرسول ، ج 2 ، ص 506 - 507 .\r\n( 3 ) . طبرسى ، مجمع البيان ، ج 10 ، ص 612 - 613 . اين دو خبر اخير را زركشى در البرهان ، ج 1 ، ص 193 - 194 و سيوطى در الاتقان ، ج 1 ، ص 10 ، 11 و 25 به نقل از دلائل النبوة ، تأليف بيهقى ، به روايت از مجاهد ، از ابن عباس آورده‌اند و شيخ در التمهيد ، ج 1 ، ص 103 و 106 بر آن اعتماد كرده است .\r\n","page_name":" 457 ","page_number":457},
  {"content":"\r\n\r\nكه آل عمران ، بعد از انفال در سال سوم هجرى نازل شده است . در حالى كه از التبيان و مجمع البيان ، از ربيع بن أنس و ابن اسحاق و كلبى نقل كرديم كه سورهء آل عمران تا حدود آيهء هشتاد و خورده‌اى در هنگامهء ورود هيأت نجران نازل شده است . « 1 »\r\n( 1 ) همچنين گفته شد كه مباهلهء هيأت نجرانى با پيامبر اكرم صلّى اللّه عليه و آله در بيست و چهارم يا بيست و پنجم ذى الحجّه انجام شد . و اما در مورد سال مباهله ، اگر چه علامهء احمدى در مكاتيب الرسول مىگويد : « هيج اختلافى در ميان مورخان نيست كه هيأت نجرانى در سال دهم نجرى آمده است « 2 » » ، اما در متن قرارداد آمده است : « چيزى غير از دو هزار حله از آنان گرفته نمىشود . . . كه هزارتاى آن را در ماه صفر و هزارتاى ديگر را در رجب تحويل مىدهند . » و در آينده ذكر خواهد شد كه پيامبر صلّى اللّه عليه و آله على عليه السّلام را به سوى آنان در يمن مىفرستد و سپس خودش در اواخر سال دهم هجرى براى انجام حجة الوداع از مدينه خارج مىشود . سپس على عليه السّلام در حالى كه حلّه‌هاى نجرانى را تحويل گرفته بود ، در مكه به آن حضرت صلّى اللّه عليه و آله ملحق مىشود . بنابراين اگر حجة الوداع در سال دهم هجرى رخ داده باشد ، لزوما مىبايست كه مصالحه و قرارداد با اهل نجران در ذى الحجهء سال نهم هجرى امضا شده باشد . « 3 » و اين بدان معناست كه هشتاد و خورده‌اى از آيات سورهء آل عمران در اواخر سال نهم هجرى نازل شده است و نه در ميانهء سال سوم هجرى . الا اينكه خبر ربيع بن أنس و ابن اسحاق و كلبى در مورد نزول هشتاد و خورده‌اى از آيات سورهء آل عمران در مورد هيأت نجرانى ، استثنايى از اخبار سابق در مورد نزول سورهء آل عمران به عنوان سومين يا چهارمين سورهء نازل‌شدهء مدنى باشد .\r\n( 2 ) البته بايد توجه داشت كه قرار داد صلح با نصارى نجران به معناى فتح تمام سرزمين نجران نبوده است ، زيرا اهل نجران دو قسمت بودند : نصارى و باديه‌نشين‌ها . نصارى با پيامبر مصالحه كردند ، اما باديه‌نشين‌ها با جنگ و شمشير تسليم شدند ، زيرا رسول خدا صلّى اللّه عليه و آله خالد بن وليد « 4 » را به سوى آنها فرستاد .\r\nاين مطلب را علامه احمدى ميانجى ذكر كرده و فرموده است : مطلبى كه بعد از دقت و تحقيق به دست مىآيد اين است كه پيامبر اكرم صلّى اللّه عليه و آله با نصاراى نجران ، از بنى حارث بن كعب مصالحه كرد و سپس خالد بن وليد را به سوى بقيه فرستاد . « 5 »\r\n\r\n\r\n","description":"","footnote":"\r\n( 1 ) . طوسى ، التبيان ، ج 2 ، ص 388 ؛ طبرسى ، مجمع البيان ، ج 2 ، ص 695 ؛ واحدى ، اسباب النزول ، ص 84 به نقل از مفسرين ؛ ابن اسحاق ، سيره ، ج 2 ، ص 225 .\r\n( 2 ) . احمدى ، مكاتيب الرسول ، ج 2 ، ص 496 .\r\n( 3 ) . نك : سيد المرسلين ، ج 2 ، ص 613 .\r\n( 4 ) . ابن القيم الجوزيه ، زاد المعاد ، ج 3 ، ص 45 .\r\n( 5 ) . احمدى ميانجى ، مكاتيب الرسول ، ج 2 ، ص 493 .\r\n","page_name":" 458 ","page_number":458},
  {"content":"\r\n\r\n( 1 )\r\n\r\nفصل چهارم مهم‌ترين حوادث سال دهم هجرى\r\n\r\nمرگ ابراهيم فرزند رسول خدا صلّى اللّه عليه و آله\r\nمسعودى مىنويسد : در ماه ربيع الاول سال دهم هجرى ، ابراهيم پسر رسول خدا صلّى اللّه عليه و آله از دنيا رفت ، در حالى كه يك سال و دو ماه و دو روز از عمرش مىگذشت . « 1 »\r\n( 2 ) حلبى در مناقب از تفسير نقاش با سند خود از ابن عباس روايت مىكند : پيش پيامبر اكرم صلّى اللّه عليه و آله بودم كه فرزندش ابراهيم بر دامن چپ و حسين بن على بر دامن راستش نشسته بودند و آن حضرت صلّى اللّه عليه و آله گاهى اين و گاهى آن را مىبوسيد . در همين حال جبرئيل از جانب خدا نازل شد و وحى آورد . پس از آن كه رسول خدا صلّى اللّه عليه و آله از حالت وحى خارج شد ، فرمود : جبرئيل از جانب پروردگارم آمد و فرمود : اى محمد ، پروردگارت سلام رساند و فرمود : هر دو را براى تو نگه نمىدارم ، يكى را فداى ديگرى كن .\r\nسپس نگاهى به ابراهيم كرد و گريست و آنگاه به حسين نگاه كرد و گريست و فرمود : مادر ابراهيم از كنيزان است و اگر ابراهيم بميرد ، كسى غير از من ناراحت نمىشود ، اما مادر حسين ، فاطمه و پدرش على است كه گوشت و خون من مىباشد . اگر حسين بميرد ، دخترم و پسر عمويم و من ناراحت و اندوهگين مىشويم . پس من تمام حزن و اندوه را به جان مىخرم . اى جبرئيل من ابراهيم را فداى حسين مىكنم .\r\nپس از سه روز ابراهيم از دنيا رفت و پيامبر اكرم صلّى اللّه عليه و آله هرگاه حسين عليه السّلام را مىديد ، او را در آغوش مىكشيد و مىبوسيد و لب‌هايش را مىمكيد و مىفرمود : من فرزندم ابراهيم را فداى حسين عليه السّلام كردم . « 2 »\r\n( 3 ) برقى در محاسن با سند خود از امام كاظم عليه السّلام روايت كرده است : هنگامى كه ابراهيم ، فرزند رسول خدا صلّى اللّه عليه و آله از دنيا رفت ، سه سنت در مرگ او جارى و ماندگار شد .\r\nاول اينكه در ايام وفات ابراهيم ، خورشيد گرفتگى به وقوع پيوست و مردم به همديگر مىگفتند :\r\nخورشيد به واسطهء مرگ ابراهيم تاريك شد ! آن حضرت صلّى اللّه عليه و آله با شنيدن اين سخنان بر منبر رفت و پس از حمد و ثناى الهى فرمود : اى مردم ، ماه و خورشيد دو نشانه از نشانه‌هاى خداوند هستند كه به امر او\r\n\r\n\r\n","description":"","footnote":"\r\n( 1 ) . التنبيه و الاشراف ، ص 238 .\r\n( 2 ) . مجلسى ، بحار الانوار ، ج 22 ، ص 153 ، از مناقب آل ابى طالب ، ج 3 ، ص 234 - 235 ، چاپ نجف أشرف .\r\n","page_name":" 459 ","page_number":459},
  {"content":"\r\n\r\nحركت مىكنند و به خاطر مرگ يا زندگى كسى تاريك نمىشوند . پس هرگاه كسوف يا خسوف پيش آمد ، نماز آيات به جاى آوريد . « 1 » سپس از منبر پايين آمد و همراه مردم نماز كسوف را به جاى آورد . پس از نماز به على عليه السّلام فرمود : برخيز و كفن و دفن پسرم را انجام بده . على عليه السّلام برخاست و ابراهيم را غسل داد و او را حنوط و كفن كرد . دوم اينكه رسول خدا صلّى اللّه عليه و آله پيش آمد تا كنار قبر او رسيد . مردم گفتند : رسول خدا صلّى اللّه عليه و آله به خاطر شدت غم و اندوه ، فراموش كرده كه بر جنازهء پسرش نماز بخواند ! آن حضرت صلّى اللّه عليه و آله برخاست و فرمود : جبرئيل بر من نازل شد و آنچه را كه گفتيد به اطلاع من رسانيد . شما گمان مىكنيد كه من به خاطر غم و اندوه زياد ، نماز خواندن بر جنازهء پسرم را فراموش كرده‌ام ! امّا بدانيد كه چنين نيست .\r\nبلكه خداوند متعال پنج وعده نماز را بر شما واجب گردانيده است و براى اموات شما در ازاى هر وعده نماز ، يك تكبير قرار داده و به من دستور داده است نماز نخوانم جز بر جنازهء كسى كه نماز خوانده باشد .\r\n( 1 ) سوم اينكه فرمود : اى على ، داخل قبر شو و پسرم را در لحد بگذار . على وارد قبر شد و ابراهيم را در لحد گذاشت . مردم گفتند : گويى سزاوار نيست كه كسى وارد قبر فرزندش شود ، چنان كه رسول خدا صلّى اللّه عليه و آله وارد قبر پسرش نشد . آن حضرت صلّى اللّه عليه و آله فرمود : اى مردم ، بر شما حرام نيست كه وارد قبور فرزندان خود شويد ، اما تضمين نمىكنم كه اگر يكى از شما وارد قبر شد و كفن را از صورت فرزندش كنار زد ، شيطان او را وسوسه نكند و او را به جزع و فزع وادار نكند تا اجر و ثوابش را زايل كند . « 2 »\r\n( 2 ) شيخ طوسى در أمالى با سند خود از عايشه روايت كرده است : هنگامى كه ابراهيم فوت كرد ، پيامبر صلّى اللّه عليه و آله گريه كرد تا اشك‌هايش بر گونه‌اش جارى شد . به آن حضرت صلّى اللّه عليه و آله گفته شد : آيا ما را از گريه نهى مىكنى و خودت گريه مىكنى ؟ ! پيامبر صلّى اللّه عليه و آله فرمود : اين گريه نيست ، بلكه اين رحمت است و كسى كه بر ديگرى رحم نمىكند ، مورد رحمت واقع نمىشود . « 3 »\r\n( 3 ) و مرحوم كلينى در فروع كافى با سند خود از امام صادق عليه السّلام روايت كرده است : هنگامى كه ابراهيم ، پسر رسول خدا صلّى اللّه عليه و آله از دنيا رفت ، چشم‌هاى آن حضرت صلّى اللّه عليه و آله پر از اشك شد و فرمود : چشم‌ها گريان است و قلب محزون است ، اما چيزى را نمىگوييم كه باعث خشم خداوند شود و ما در عزاى تو اى ابراهيم ، ناراحت و اندوهگين هستيم . « 4 »\r\nآنگاه رسول خدا صلّى اللّه عليه و آله مشاهده كرد كه در قبر ابراهيم خللى وجود دارد . آن را با دست خودش اصلاح\r\n\r\n\r\n","description":"","footnote":"\r\n( 1 ) . يعقوبى ، تاريخ يعقوبى ، ج 2 ، ص 87 ؛ التنبيه و الاشراف ، ص 238 .\r\n( 2 ) . المحاسن ، ج 2 ، ص 29 - 31 ؛ فروع كافى ، ج 3 ، ص 208 - 209 .\r\n( 3 ) . شيخ طوسى ، أمالى ، ص 388 .\r\n( 4 ) . يعقوبى ، تاريخ يعقوبى ، ج 2 ، ص 87 .\r\n","page_name":" 460 ","page_number":460},
  {"content":"\r\n\r\nكرد و فرمود : اگر يكى از شما كارى را انجام مىدهد ، بايد كه آن را به صورت كامل انجام دهد . سپس فرمود : اى ابراهيم ، به سلف صالح خود ، عثمان بن مظعون ملحق شود . « 1 » ، زيرا قبر ابراهيم در كنار قبر عثمان بن مظعون بود .\r\n( 1 )\r\n\r\nاسلام آوردن باديه‌نشين‌هاى نجران\r\nابن اسحاق مىنويسد : در ماه ربيع الثانى سال دهم هجرى ، رسول خدا صلّى اللّه عليه و آله خالد بن وليد را به سوى بنى حارث بن كعب در نجران فرستاد و به او دستور داد كه سه بار آنان را به اسلام دعوت كند ، پس اگر پذيرفتند كه از آنان قبول كند و در غير اين صورت با آنان بجنگد . و در صورتى كه اسلام آوردند ، مدتى در ميان ايشان اقامت كنند و كتاب خدا و سنت پيامبر و معالم اسلام را به ايشان بياموزند .\r\nهنگامى كه خالد به نجران رسيد ، افرادى را فرستاد كه اعلام مىكردند : اى مردم ، اسلام بياوريد تا سالم بمانيد و آنها اسلام آوردند .\r\n( 2 ) آنگاه خالد طى نامه‌اى به رسول خدا صلّى اللّه عليه و آله نوشت : « بسم اللّه الرحمن الرحيم ، به محمد ، پيامبر و فرستادهء خدا از خالد بن وليد . سلام و رحمت و بركات خداوند بر شما باد اى رسول خدا . شما مرا به سوى بنى حارث بن كعب فرستادى و دستور دادى كه تا سه روز با آنان وارد جنگ نشوم و بلكه آنان را به پذيرش اسلام دعوت كنم تا اگر اسلام را نپذيرفتند ، از آنها قبول كنم و در ميان ايشان بمانم و كتاب خدا و سنت پيامبر و دستورات اسلام را به آنها بياموزم و اگر اسلام را نپذيرفتند ، با آنان وارد جنگ شوم . من بر آنان وارد شدم و چنان كه امر فرموده بوديد ، سه روز سوارانى را به ميان آنان فرستادم تا اعلام كنند : اى بنى حارث ، اسلام بياوريد تا سالم بمانيد تا اينكه ايشان اسلام را پذيرفتند . حال در ميان ايشان اقامت دارم و آنان را به آنچه كه خداوند دستور داده است ، دعوت مىكنم و آنها را از آنچه كه خداوند نهى كرده است ، نهى مىكنم . و احكام اسلام و سنت پيامبر صلّى اللّه عليه و آله را به آنان مىآموزانم و منتظر هستم تا رسول خدا صلّى اللّه عليه و آله براى من نامه بنويسد . و السلام عليك يا رسول اللّه و رحمة اللّه و بركاته »\r\n( 3 ) پس از دريافت نامه ، رسول خدا صلّى اللّه عليه و آله براى او نوشت : « بسم اللّه الرحمن الرحيم ، از محمد ، پيامبر و فرستادهء خدا به خالد بن وليد . سلام بر تو ، همانا حمد و سپاس مخصوص خداوندى است كه جز او پروردگارى وجود ندارد ، اما بعد : همانا نامهء تو به وسيلهء فرستاده‌ات به ما رسيد كه در آن گفته بودى : بنى حارث بن كعب قبل از ورود به جنگ اسلام را پذيرفته‌اند . و دعوت تو به اسلام را اجابت كرده‌اند و شهادت داده‌اند كه هيچ خدايى جز خداى يكتا نيست و اين كه محمد بنده و رسول خدا است و اينكه خدا\r\n\r\n\r\n","description":"","footnote":"\r\n( 1 ) . كلينى ، فروع كافى ، ج 3 ، ص 262 - 263 .\r\n","page_name":" 461 ","page_number":461},
  {"content":"\r\n\r\nبه وسيله هدايت خويش ، آنها را به اسلام هدايت كرده است . آنان را بشارت بده و انذار كن و سپس به سوى ما بيا . در ضمن هيأتى از بنى حارث را با خود بياور . و السلام عليك و رحمة اللّه و بركاته » . « 1 »\r\n( 1 )\r\n\r\nاسلام آوردن بنى نمير\r\nعمر بن شبّه ( متوفاى 262 هجرى ) در كتاب تاريخ المدينه المنورة ، از پيرمردانى از بنى نمير ، از پدرانشان روايت كرده است : « بنى نمير هيأتى را پيش پيامبر صلّى اللّه عليه و آله فرستادند تا اسلام خويش را اعلام كنند و از تهاجم خالد بن وليد در امان بمانند . شريح بن حارث به آن حضرت صلّى اللّه عليه و آله نزديك شد و عرض : مىخواهم امان بگيرم . فرمود : براى چه كسى ؟ عرض كرد : براى تمام بنى نمير . آن حضرت صلّى اللّه عليه و آله فرمود : من خالد بن وليد را به سوى بنى نمير فرستاده‌ام . حال امان نامه‌اى را براى شما مىنويسم تا براى خالد بن وليد ببريد . سپس به خالد نوشت : وقتى كه اين نامه‌ام به دست تو رسيد ، به سوى اهل عمق از سرزمين يمامه پيش برو ؛ زيرا بنى نمير پيش من آمده و اسلام آوردند و براى قوم خويش امان‌نامه دريافت كرده‌اند .\r\nقرة و شريح نميرى حركت كردند و پيش رفتند تا به خالد بن وليد رسيدند و نامهء رسول خدا صلّى اللّه عليه و آله را در پيش چشم همگان به وى دادند . خالد گفت : به خدا قسم كه از شما قبول نخواهم تا وقتى كه صداى اذان را در ميان شما بشنوم ! آن دو پيش قوم خود رفته و به آنان دستور دادند كه جلوى چشمان خالد اذان بگويند و آنها اين كار را كردند . آنگاه خالد متوجه اهل عمق شد و به آنان حمله كرد و عدهء زيادى را كشت ، به طورى كه خون در زمين جارى شد .\r\nپس از آن قرة و شريح پيش رسول خدا صلّى اللّه عليه و آله برگشتند . آن حضرت صلّى اللّه عليه و آله شريح را به رياست قوم خودش منصوب كرد و به او دستور داد كه صدقات و زكوات را بگيرد و بر طبق دستور كتاب خدا و سنت رسول خدا در ميان قوم خود حكم كند . « 2 »\r\n( 2 )\r\n\r\nجنگ خالد در بحرين\r\nشيخ صدوق با سند خود از امام صادق عليه السّلام روايت كرده است : رسول خدا صلّى اللّه عليه و آله خالد را به سوى بحرين فرستاد و به او گفته بود كه خون يهود و نصارى به خاطر پيمانى كه با مسلمانان بسته‌اند ، در امان است و چيزى در مورد مجوس نگفته بود : خالد بن وليد پس از ورود به بحرين خون عده‌اى از يهود و نصارى و\r\n\r\n\r\n","description":"","footnote":"\r\n( 1 ) . ابن اسحاق ، سيره ، ج 4 ، ص 239 - 240 ؛ مرحوم مجلسى آن را در بحار الانوار ، ج 2 ، ص 370 ، از المنتقى نقل كرده است و نگاه كنيد به مكاتيب الرسول ، ج 2 ، ص 510 - 515 .\r\n( 2 ) . تاريخ مدينه منوره ، ج 2 ، ص 596 و از او در مكاتيب الرسول ، ج 2 ، ص 516 - 519 .\r\n","page_name":" 462 ","page_number":462},
  {"content":"\r\n\r\nمجوس را بر زمين ريخت و در نامه‌اى به رسول خدا صلّى اللّه عليه و آله نوشت : « خون عده‌اى از يهود و نصارى را بر زمين ريختم كه ديهء آن را پرداخت كردم و همچنين خون عده‌اى از مجوس را بر زمين ريختم كه چيزى دربارهء ديهء آنان نفرموده بوديد . »\r\nرسول خدا صلّى اللّه عليه و آله به وى نوشت : « ديهء مجوس همانند ديهء يهود و نصارى مىباشد ، زيرا آنها هم اهل كتاب مىباشند . » « 1 »\r\n( 1 )\r\n\r\nسريهء على عليه السّلام به يمن\r\nچنان كه گذشت ، خالد بن وليد از سوى پيامبر صلّى اللّه عليه و آله به سوى بحرين فرستاده شد كه در آنجا با جمعى از يهودى و نصارى و مجوس درگير شد و عده‌اى را كشت . سپس به دستور آن حضرت صلّى اللّه عليه و آله از بنى نمير منصرف شد و به سوى اهل عمق در يمامه رفت و با آنان وارد جنگ شد و عدهء زيادى را كشت . بعد به سوى باديه‌نشين‌هاى بنى حارث بن كعب در نجران پيش رفت ، اما آنها اسلام را پذيرفتند و هيأتى را همراه خالد بن وليد پيش پيامبر صلّى اللّه عليه و آله فرستادند ، زيرا آن حضرت صلّى اللّه عليه و آله در نامه‌اى به خالد نوشته بود : « آنان را بشارت بده و انذار كن و لازم است كه هيأتى از ايشان همراه تو به مدينه بيايند . »\r\n( 2 ) و شيخ مفيد در ارشاد انشا كرده است : آنچه كه سيره‌نويسان بر آن اتفاق نظر دارند ، اين است كه :\r\nپيامبر صلّى اللّه عليه و آله خالد بن وليد ( ؟ ) را به سوى اهل يمن فرستاد تا آنان را به اسلام دعوت كند خالد به مدت شش ماه ( از ربيع الثانى تا آخر ماه رمضان يا اوايل شوال ) در ميان اهل يمن اقامت كرد ، اما كسى دعوت او را اجابت نكرد ( ! ) اين جريان براى رسول خدا صلّى اللّه عليه و آله سخت بود ، براى همين على عليه السّلام را فراخواند و به او دستور داد كه به دنبال خالد برود و اگر افرادى از سپاه خالد به سپاه او پيوستند آنها را آزاد بگذارد . « 2 » وى\r\n\r\n\r\n","description":"","footnote":"\r\n( 1 ) . صدوق ، من لا يحضره الفقيه ، ج 4 ، ص 121 ؛ شيخ طوسى ، الاستبصار ، ج 4 ، ص 268 و تهذيب ، ج 10 ، ص 186 .\r\nابن اسحاق مىنويسد : سپس خالد بن وليد در حالى كه هيأتى از بنى حارث بن كعب كه قيس بن حصين هم در ميان آنان بود ، بر رسول خدا صلّى اللّه عليه و آله وارد شد . وقتى كه در ماه شوال بر آن حضرت صلّى اللّه عليه و آله وارد شدند ، به وى گفته شد : اى رسول خدا ، اين‌ها از بنى حارث بن كعب هستند . هنگامى كه آنها مقابل رسول خدا صلّى اللّه عليه و آله قرار گرفتند ، گفتند : شهادت مىدهيم كه تو رسول خدا هستى و هيچ خدايى جز خداى يكتا نيست . و حمد خدايى را به جاى مىآوريم كه ما را به وسيله تو هدايت كرد . پيامبر صلّى اللّه عليه و آله فرمود : راست مىگوييد . سپس پرسيد : شما در جاهليت چگونه بر كسانى كه با شما وارد جنگ مىشدند ، پيروز مىشديد ؟ عرض كردند : اى رسول خدا ، ما با هم متحد مىشديم و هيچ‌گاه متفرق نمىشديم و هيچ‌گاه شروع به ظلم و جنگ نمىكرديم . فرمود : راست مىگوييد . سپس قيس بن حصين را به رياست آنان برگزيد و آنها در اواخر ماه شوال يا اوايل ماه ذى القعده به سوى قوم خوى بازگشتند . و ما نصى را نمىيابيم كه به جمع‌آورى جزيهء اهل نجران در ماه رجب اشاره داشته باشد و لكن اگر بازگشت وى به مدينه از نجران ، بعد از ماه رجب رخ داده باشد ، به احتمال قوى او جزيه نصاراى نجران را هم با خود آورده است .\r\n( 2 ) . مفيد ، ارشاد ، ج 1 ، ص 61 - 62 .\r\n","page_name":" 463 ","page_number":463},
  {"content":"\r\n\r\nاين مطلب را بدون تاريخ ذكر كرده است ، اما واقدى گفته است كه اين اعزام در ماه رمضان سال دهم هجرى بوده است . « 1 »\r\n( 1 ) اما شيخ مفيد كه تاريخ اين اعزام را مشخص نكرده اين مطلب را هم اضافه كرده است كه : آن حضرت صلّى اللّه عليه و آله او را به سوى يمن فرستاد تا خمس گنج‌هاى آنجا را بگيرد و حله‌ها و طلاجات و چيزهاى ديگرى را كه اهل نجران با آن موافقت مىكنند ، از آنان تحويل بگيرد . « 2 » اين در حالى است كه در صلحنامهء اهل نجران آمده بود : آنان دو هزار حلّه از حله‌هاى أواقى را بپردازند كه هزار عدد در ماه صفر و هزار عدد در ماه رجب تحويل داده مىشود . در اين صورت آيا تحويل گرفتن حلّه‌ها به وسيله على عليه السّلام در ماه صفر بوده است يا ماه رجب ؟ الّا اينكه گفته شود : حضرت على عليه السّلام مأمور تحويل گرفتن حلّه‌ها از خالد بن وليد بوده است كه او آنها را در ماه رجب تحويل گرفته بود . سپس على عليه السّلام آنها را از او در اواخر ماه رمضان يا اوايل ماه شوال از او تحويل گرفته است و اين به خاطر ناراحتى پيامبر از اقدامات خالد در كشتن مردم اهل كتاب و ديگران بوده است .\r\n( 2 ) شيخ مفيد علت اعزام على عليه السّلام به يمن را چنين بيان مىكند : رسول خدا صلّى اللّه عليه و آله على عليه السّلام را به يمن فرستاد تا احكام اسلام و حلال و حرام را به آنان بياموزاند و با احكام قرآن و اسلام در ميان آنان قضاوت كند .\r\nامير المؤمنين عليه السّلام به آن حضرت صلّى اللّه عليه و آله عرض كرد : اى رسول خدا ، مرا براى قضاوت مىفرستى ، در حالى كه جوان هستم و به تمام احكام قضاوت آگاهى ندارم ؟ آن حضرت صلّى اللّه عليه و آله فرمود : به من نزديك شو .\r\nعلى عليه السّلام به پيامبر اكرم صلّى اللّه عليه و آله نزديك شد . آن حضرت صلّى اللّه عليه و آله با دست بر سينه‌اش زد در حالى كه مىفرمود :\r\nخدايا قلبش را هدايت كن و زبانش را ثابت گردان « 3 » و قضاوت را به او بياموزان . . . سپس فرمود : هنگامى كه دو نفر براى قضاوت پيش تو مىآيند ، با شنيدن سخنان يكى ، قضاوت نكن ، بلكه سخنان ديگرى را هم بشنو و اگر چنين كنى ، مطلب بر تو روشن مىشود و به درستى قضاوت مىكنى . « 4 »\r\nآنگاه فرمود : اى على ، با هيچ كس وارد جنگ نشو تا او را دعوت كنى و به خدا قسم ، اگر خداوند به دست تو يك نفر را هدايت كند ، براى تو بهتر از تمام آن چيزهايى است كه خورشيد بر آن‌ها مىتابد و\r\n\r\n\r\n","description":"","footnote":"\r\n( 1 ) . مفيد ، ارشاد ، ج 1 ، ص 171 .\r\n( 2 ) . همان ، ج 1 ، ص 169 .\r\n( 3 ) . مفيد ، ارشاد ، ج 1 ، ص 294 - 295 و در حاشيهء آن منابع مختلفى ذكر شده است و إعلام الورى ، ج 1 ، ص 258 كه در حاشيهء آن منابع مختلفى ذكر شده است .\r\n( 4 ) . صدوق ، من لا يحضره الفقيه ، ج 3 ، ص 13 ، چ غفارى . و در البداية و النهاية آمده است : پيامبر صلّى اللّه عليه و آله اين سخنان را هنگام فرستادن او به يمن فرمود . چنان كه از او در سيره المصطفى ، ص 679 آمده است .\r\n","page_name":" 464 ","page_number":464},
  {"content":"\r\n\r\nولايت او بر عهدهء تو است ، « 1 » يعنى تو ولى و وارث او مىباشى ، اگر او وارث مسلمانى نداشته باشد . « 2 » پس او از جانب پيامبر صلّى اللّه عليه و آله وكالت دارد كه وارث كسى باشد كه وارثى ندارد .\r\n( 1 ) و به او فرمود : اى على ، تو را به دعا سفارش مىكنم كه به اجابت مىرسد و به شكرگزارى سفارش مىكنم كه باعث افزايش نعمت مىشود و بر تو باد به پرهيز از شكستن عهد و پيمان يا كمك به اين كار و تو را از مكر و حيله نهى مىكنم ، زيرا نتيجهء مكر و حيله به صاحب آن بازمىگردد و تو را از ظلم و ستم نهى مىكنم ، زيرا هر كسى كه مورد ظلم واقع شود ، خداوند او را يارى مىكند . » « 3 »\r\nسپس به على عليه السّلام فرمان داد كه در قباء اردو بزند . او در قباء اردو زد تا مسلمانان به او بپيوندند . آنگاه رسول خدا صلّى اللّه عليه و آله براى بستن لواى او پيش آمد . آن حضرت صلّى اللّه عليه و آله عمامه‌اى را برداشت و آن را تا كرد و بر نيزه‌اى بست و به على عليه السّلام داد و فرمود : لواء چنين است ! آنگاه عمامه‌اى را سه دور به دور سر حضرت على عليه السّلام پيچ كرد و دستار آن را بين دست‌هايش و يك وجب از آن را در پشت سرش آويزان كرد و فرمود : عمامه چنين است .\r\n( 2 ) سپس فرمود : وقتى وارد منطقهء آنان شدى ، با ايشان درگير نشو تا آنها جنگ را شروع كنند . پس از آن كه جنگ را هم شروع كردند ، وارد جنگ نشو تا يكى از ياران تو را به شهادت برسانند . پس از آن كه يكى از شما را كشتند ، با آنها وارد جنگ نشو تا اينكه به آنان بگويى : آيا هنوز هم نمىخواهيد كه بگوييد لا إله الا اللّه ؟ اگر گفتند : چرا ، بگو : آيا مىخواهيد كه نماز بخوانيد ؟ اگر گفتند : بله ، بگو : آيا مىخواهيد كه صدقاتى از اموال شما گرفته شود و به فقراى شما پرداخت شود ؟ اگر گفتند : بله ، چيز بيشترى از آن‌ها درخواست نكن . و به خدا قسم اگر خداوند به واسطهء تو يك نفر از هدايت كند ، براى تو بهتر از تمام چيزهايى است كه خورشيد بر آن‌ها مىتابد !\r\nسپس امير المؤمنين همراه سيصد اسب سوار به سوى سرزمين مذحج « 4 » حركت كرد كه جمعى از زبيد و ديگران در آن ساكن بودند . « 5 »\r\n( 3 )\r\n\r\nاسلام آوردن قبيلهء همدان\r\nاز آنجا كه پيامبر صلّى اللّه عليه و آله به على عليه السّلام فرموده بود : اگر افرادى كه همراه خالد هستند ، خواستند با تو باشند ، مانع\r\n\r\n\r\n","description":"","footnote":"\r\n( 1 ) . كلينى ، كافى ، ج 5 ، ص 8 و 36 ؛ صدوق ، من لا يحضره الفقيه ، ج 2 ، ص 173 ؛ تهذيب ، ج 6 ، ص 141 .\r\n( 2 ) . مجلسى ، بحار الانوار ، ج 21 ، ص 361 .\r\n( 3 ) . شيخ طوسى ، امالى ، ص 597 ، حديث 1239 .\r\n( 4 ) . واقدى ، مغازى ، ج 2 ، ص 1079 .\r\n( 5 ) . همان ، ج 2 ، ص 1082 .\r\n","page_name":" 465 ","page_number":465},
  {"content":"\r\n\r\nنشو و راحتشان بگذار ؛ از جمله افرادى كه با خالد بود ، براء بن عازب انصارى بود كه از سپاه خالد جدا شد و به سپاه على عليه السّلام پيوست . شيخ مفيد از براء روايت كرده است : به قبيلهء همدان خبر رسيد كه سپاه اسلام در حال پيش آمدن است و براى همين جمع شده و آماده گرديدند . على عليه السّلام نماز صبح را با ما خواند . سپس جلوى قبيلهء همدان ايستاد و حمد و ثناى خداوند را به جاى آورد و آنگاه نامه رسول خدا صلّى اللّه عليه و آله را قرائت كرد . به دنبال آن تمام قبيلهء همدان در يك روز اسلام آوردند .\r\nامير المؤمنين در نامه‌اى اين خبر را به اطلاع رسول خدا صلّى اللّه عليه و آله رسانيد و آن حضرت صلّى اللّه عليه و آله با خواندن اين نامه بسيار خوش‌حال شد و به سجده افتاد . آنگاه سر از سجده برداشت و نشست و فرمود : درود و سلام بر همدان ، درود و سلام بر همدان . . . و بعد از اسلام آوردن قبيلهء همدان ، بقيهء اهل يمن از آنها پيروى كرده و اسلام آوردند . « 1 »\r\n( 1 )\r\n\r\nبنى زبيد در سرزمين مذحج\r\nواقدى مىنويسد : پس از آن كه على عليه السّلام به سرزمين مذحج رسيد ، قبل از آن كه با جمعى روبرو شود ، ياران خود را در گروه‌هاى مختلف تقسيم كرد . آنان پيش رفتند و بعد از مدتى هر كدام با غنائمى از چارپايان و اسيران برگشتند . آن حضرت صلّى اللّه عليه و آله بريدة بن حصيب را مسئول حفاظت و نگهدارى از غنائم كرد .\r\nسپس با جمعى از آنان برخورد كرد و آنها را به اسلام دعوت كرد ؛ اما از پذيرش اسلام خوددارى كردند . آن حضرت صلّى اللّه عليه و آله لواى سپاه خود را به مسعود بن سنان سلمى داد . پس از آرايش دو سپاه ، مردى از ميان مذحج بيرون آمد كه مبارزه مىطلبيد . أسود سلمي به مبارزهء او رفت . اين دو اسب سوار مدتى جولان دادند تا اين كه أسود او را كشت و وسايلش را برداشت .\r\n( 2 ) پس از آن على عليه السّلام همراه يارانش به آنان حمله كرد و بيست نفر از آنها را كشت . آنها لواى خود را رها كرده و فرار كردند و در اطراف متفرق شدند و على عليه السّلام از تعقيب آنها خوددارى كرد . سپس آنها را به\r\n\r\n\r\n","description":"","footnote":"\r\n( 1 ) . مفيد ، ارشاد ، ج 1 ، ص 62 و مثل همين در التنبيه و الاشراف ، ص 238 . بنابراين اسلام آوردن اهل يمن بعد از اسلام آوردن قبيلهء همدان بوده است . و اسلام آوردن قبيلهء همدان در ماه رمضان به دست على عليه السّلام بوده است . و شايد كه اين جريان در دههء سوم ماه رمضان سال دهم هجرى بوده است . و قبلا گفته شد كه قول ابن اسحاق بعيد به نظر مىرسد كه در ج 4 ، ص 255 نوشته بود : « پيامبر صلّى اللّه عليه و آله نامه‌اى به حارث بن عبد كلال به عنوان پادشاه يمن فرستاد . » و قبل از آن جواب پيامبر صلّى اللّه عليه و آله به نامهء وى و دو برادرش : نعمان و نعيم را به عنوان أميران معافر و ذى رعين و همدان نقل كرده است كه دربردارندهء اسلام آوردن قبيلهء همدان و جنگ آنان با مشركان مىباشد . و به احتمال قوى او اين خبر را به جاى خبر معتبر فوق نقل كرده است كه مىگويد قبيلهء همدان به دست على عليه السّلام مسلمان شدند و به ويژه اين احتمال با عدم ذكرى از على عليه السّلام در خبر اخير قوىتر مىشود و ابن اثير اين جريان را در سال دهم هجرى دانسته است و مرحوم مجلسى در بحار الانوار ، ج 21 ، ص 263 به اين مطلب اشاره كرده است .\r\n","page_name":" 466 ","page_number":466},
  {"content":"\r\n\r\nاسلام دعوت كرد كه به سرعت اجابت كردند و چند نفر از بزرگان و رؤسا پيش آمدند و با او بيعت كردند و گفتند : ما از جانب تمام اقوام خود بيعت مىكنيم و اين اموال ماست كه مىتوانى حق خدا را از آن بردارى . « 1 »\r\n( 1 ) آنگاه على عليه السّلام بقيهء غنائم را جمع‌آورى كرد و به بريدة بن حصيب سپرد و در نامه‌اى به پيامبر اكرم صلّى اللّه عليه و آله اطلاع داد كه با جمعى از زبيد و ديگران برخورد كرده و آنها را به اسلام دعوت نموده است و به آنان اعلام كرده كه اگر اسلام را بپذيرند ، دست از آنها برمىدارد و جان و مالشان سالم مىماند ، اما آنان خوددارى كرده و با او وارد جنگ شده‌اند . سپس نوشت : « خداوند پيروزى را به من عنايت فرمود و عده‌اى از آنان كشته شدند . تا اينكه دعوت مرا پذيرفتند و مسلمان شدند و قبول كردند كه زكات بپردازد و به عده‌اى از آنان قرائت قرآن را آموختم . »\r\nامير المؤمنين اين نامه را به وسيلهء عبد اللّه بن عمرو مزنى براى رسول خدا صلّى اللّه عليه و آله فرستاد و همين عبد اللّه به دستور رسول خدا صلّى اللّه عليه و آله به سوى على عليه السّلام بازگشت و به اطلاع وى رسانيد كه پيامبر صلّى اللّه عليه و آله دستور داده است تا در ايام موسم حج به او ملحق شويد . « 2 »\r\n( 2 ) قبل از حضرت على عليه السّلام فرماندهان سپاهيان اسلام ، غنائم را تقسيم كرده و پس از تقسيم غنائم ، خمس را هم در ميان آنها تقسيم مىكردند و سپس رسول خدا صلّى اللّه عليه و آله را در جريان مىگذاشتند و آن حضرت صلّى اللّه عليه و آله خمس را از آنان بازپس نمىگرفت . از اين رو سپاهيان از على عليه السّلام درخواست كردند كه خمس را در ميانشان تقسيم كند ، اما او از اين كار خوددارى كرد و فرمود : خمس را پيش رسول خدا صلّى اللّه عليه و آله مىبرم تا در ايام موسم حج هر تصميمى كه مىخواهد دربارهء آن بگيرد . آن حضرت صلّى اللّه عليه و آله تمام غنائم را به پنج قسمت تقسيم كرده و در يكى از قرعه‌ها نوشته بود : « للّه » . پس از قرعه‌كشى ، اولين سهام ، مال خمس بود كه خارج شد . « 3 »\r\n( 3 ) واقدى از ابو سعيد خدرى كه همراه على عليه السّلام در يمن حضور داشته روايت كرده است : آن حضرت مقدارى از زكات را به كسانى كه براى جمع‌آورى زكات تلاش مىكردند ، مىپرداخت و فرقى بين حيواناتى كه به عنوان زكات مىآوردند ، نمىگذاشت و مردم را به مشقت و سختى نمىانداخت و بعير را\r\n\r\n\r\n","description":"","footnote":"\r\n( 1 ) . واقدى ، مغازى ، ج 2 ، ص 1079 - 1080 .\r\n( 2 ) . همان ، ج 2 ، ص 1080 - 1081 . و در آن آمده است كه وقتى كعب الأحبار از ورود على عليه السّلام به يمن آگاه شد ، به سوى او رفت و به بعضى از سخنان و خطبه‌هاى او گوش فراداد و سپس او را تصديق كرد . آنگاه از او دربارهء صفات پيامبر صلّى اللّه عليه و آله سؤال كرد كه على عليه السّلام آنها را بازگو كرد . كعب تبسمى كرد و گفت : اين‌ها موافق همان صفاتى كه دربارهء او شنيده و خوانده‌ايم . سپس از حلال و حرام سؤال كرد كه على عليه السّلام توضيح داد و كعب گفت : اين مطابق آيين ماست و ايمان آورد .\r\n( 3 ) . واقدى ، مغازى ، ج 2 ، ص 1080 .\r\n","page_name":" 467 ","page_number":467},
  {"content":"\r\n\r\nبه جاى ابل و گوساله را به جاى گاو و كشمش را به جاى گندم و گندم را به جاى كشمش تحويل مىگرفت و آن‌ها را ميان فقرايى كه از جاهاى مختلف نزد آن حضرت صلّى اللّه عليه و آله مىآمدند ، تقسيم مىكرد .\r\nو از رجاء بن حيوة روايت كرده است : آن حضرت صلّى اللّه عليه و آله ديه يك فرد را در كسانى كه شتردارى مىكردند ، صد شتر و در ميان كسانى كه گاودارى مىكردند ، دويست جذعة يا دويست بقره قرار مىداد كه صدتا از تبيع و صدتا از مسان باشند و براى افرادى كه گوسفند داشتند ، دو هزار گوسفند و براى كسانى كه حله داشتند ، دو هزار لباس معافرى را به عنوان ديه معين مىكرد . « 1 »\r\n( 1 )\r\n\r\nحوادث مربوط به على عليه السّلام در يمن\r\nشيخ مفيد در ارشاد مىنويسد : پس از آن كه على عليه السّلام در يمن مستقر شد و به دستور پيامبر صلّى اللّه عليه و آله به اصلاح امور و قضاوت در ميان مردم پرداخت ، دو مرد به وى مراجعه كردند . اين دو كنيزى داشتند كه به طور مساوى در آن شريك بودند و از آنجا كه تازه مسلمان شده بودند و نسبت به احكام اسلام آگاهى نداشتند ، گمان مىكردند كه نزديكى كردن چند مرد با يك كنيز جايز است ، از اين رو با همديگر در يك طهر به اين كنيز نزديكى كرده بودند و اين كنيز حامله شده و غلامى به دنيا آورده بود . آنگاه بر سر تصاحب اين غلام به مخاصمه پرداخته بودند .\r\nعلى عليه السّلام فرمود : اگر مىدانستم كه شما بعد از آگاهى از ممنوعيت اين عمل ، مرتكب آن شده‌ايد ، به شدت شما را عقوبت مىكردم ! سپس بر سر تصاحب اين غلام بين آن دو قرعه‌كشى كرد كه قرعه به اسم يكى در آمد و غلام را به او داد و او را مجبور كرد كه نصف قيمت غلام را به شريك خود بپردازد ؛ زيرا اين غلام مال او هم بوده است .\r\n( 2 ) وقتى كه خبر اين قضاوت به رسول خدا صلّى اللّه عليه و آله رسيد ، فرمود : حمد و سپاس خدايى را كه در ميان ما اهل بيت ، كسى را قرار داد كه به روش داود در ميان مردم قضاوت مىكند ، يعنى با الهام الهى قضاوت مىكند . « 2 »\r\nهمچنين در ايامى كه آن حضرت صلّى اللّه عليه و آله در يمن حضور داشت ، براى قضاوت دربارهء حادثهء زبيه پيش وى آمدند . زبيه ، گودالى بود كه در مكانى بلند براى به دام انداختن شير حفر شده بود . پس از مدتى شيرى در اين گودال افتاد و مردم براى تماشاى شير در اطراف گودال جمع شده بودند . در اين حال پاى مردى لغزيد و داشت به داخل گودال مىافتاد كه فرد ديگرى را چسبيد و اين فرد هم سومى و او هم چهارمى را چسبيد و آنگاه همگى با هم داخل گودال افتادند و كشته شدند .\r\n\r\n\r\n","description":"","footnote":"\r\n( 1 ) . همان ، ج 2 ، ص 1085 .\r\n( 2 ) . مفيد ، ارشاد ، ج 1 ، ص 195 . اين خبر در فروع كافى ، ج 5 ، ص 491 و كتاب من لا يحضره الفقيه ، ج 3 ، ص 54 و تهذيب ، ج 6 ، ص 238 آمده است .\r\n","page_name":" 468 ","page_number":468},
  {"content":"\r\n\r\nآن حضرت على عليه السّلام فرمود كه اولى ، شكار شير بوده و يك سوم ديهء دومى بر گردن او بوده است و دو سوم ديهء سومى بر گردن دومى و ديهء كامل چهارمى بر گردن سومى تعلق گرفته است كه بايد پرداخت شود .\r\n( 1 ) خبر اين قضاوت به اطلاع رسول خدا صلّى اللّه عليه و آله رسانده شد و آن حضرت صلّى اللّه عليه و آله فرمود : هرآينه ابو الحسن به قضاوت خداوند متعال در عرش ، در ميان آنها قضاوت كرده است . « 1 »\r\nهمچنين نزد آن حضرت عليه السّلام آمدند و عرض كردند : كنيزى در يك بازى ، كنيز ديگرى را بر شانه‌هاى خود سوار كرده بود . در اين هنگام كنيز ديگرى اين كنيز را نشگون گرفت و اين كنيز ناگهان از جا پريد و در نتيجه كنيزى كه بر دوش او سوار بود ، از دوش او پرت شد و گردنش شكست و در نتيجه از دنيا رفت .\r\nحال ديهء او را چه كسى بايد بپردازد ؟\r\nعلى عليه السّلام در قضاوت خويش فرمود : كنيزى كه نشگون گرفته ، بايد يك سوم ديه را بپردازد و كنيزى كه او را از دوش پرت كرده ، بايد يك سوم ديگر را بدهد و يك سوم ديگر ، ساقط مىشود ، زيرا كنيز به هلاكت رسيده ، بيهوده سوار ديگرى شده بود و ثلث ديه بر گردن خودش است .\r\nوقتى كه خبر اين قضاوت به رسول خدا صلّى اللّه عليه و آله رسيد ، آن را تأييد كرد و شهادت داد كه او به درستى قضاوت كرده است . « 2 »\r\n( 2 ) همچنين در اثر خراب شدن ديوارى ، جمعى كشته شده بودند كه در ميان آنان زنى بود كه شوهرش آزاد بود و از او طفلى داشت . همچنين در ميان كشته‌شدگان كنيزى بود كه طفلى از مملوكى داشت . پس از كشته شدن مادران اين دو طفل ، مردم نمىدانستند كه كدام طفل آزاد و كدام يك مملوك است . بنابراين براى قضاوت نزد آن حضرت عليه السّلام آمدند و او فرمود كه قرعه‌كشى كنند و بر اساس قرعه ، مملوك را از آزاد مشخص كنند و در ميراث آنها هم بر اساس همين قرعه قضاوت كرد . رسول خدا صلّى اللّه عليه و آله اين قضاوت را امضا فرمود و آن را درست دانست . « 3 »\r\n\r\n\r\n","description":"","footnote":"\r\n( 1 ) . مفيد ، ارشاد ، ج 1 ، ص 196 . اين خبر از امام صادق عليه السّلام در فروع كافى ، ج 7 ، ص 286 و كتاب من لا يحضره الفقيه ، ج 4 ، ص 89 و تهذيب ، ج 10 ، ص 239 آمده است . و در مغازى ، ج 3 ، ص 1086 آمده است : ده نفر از اهالى يمن همراه على عليه السّلام به حج آمده و در مقابل رسول خدا صلّى اللّه عليه و آله نشسته بودند . آنگاه اين جريان را براى آن حضرت صلّى اللّه عليه و آله تعريف كردند تا اينكه وى فرمود : به خواست خدا در ميان آنها قضاوت خواهم كرد . به او عرض كردند : اى رسول خدا ، على در بين ما قضاوت كرده است . پرسيد :\r\nچگونه داورى كرد ؟ آنان جريان را به طور كامل توضيح دادند . آنگاه فرمود : حكم همان است كه على عليه السّلام آن را صادر كرده است .\r\nآنان گفتند : اين هم قضاوت رسول خدا صلّى اللّه عليه و آله و برخاستند .\r\n( 2 ) . مفيد ، ارشاد ، ج 1 ، ص 196 ؛ المقنعه ، ص 750 ؛ و با اختلافى در من لا يحضره الفقيه ، ج 4 ، ص 125 ؛ تهذيب ، ج 10 ، ص 241 ؛ و ابن اثير در النهاية ، ج 4 ، ص 108 و 214 به اين حديث اشاره كرده است .\r\n( 3 ) . مفيد ، ارشاد ، ج 1 ، ص 197 .\r\n","page_name":" 469 ","page_number":469},
  {"content":"\r\n\r\n( 1 ) و كلينى در فروع كافى با سند خود از امام باقر عليه السّلام روايت كرده است : اسب يكى از أهالى يمن فرار كرد . در حين فرار از كنار مردى عبور مىكرد كه به روى او لگدپرانى كرد و او را كشت . اولياى مقتول صاحب اسب را دستگير كردند و او را براى قضاوت پيش على عليه السّلام بردند . صاحب اسب پيش على عليه السّلام بيّنه آورد كه اسب او از خانه‌اش فرار كرده و در مسير به اين مقتول لگدپرانى كرده است . پس آن حضرت عليه السّلام خون مقتول را هدر شده دانست و فرمود كه چيزى بر عهدهء صاحب اسب نيست .\r\nاولياى مقتول از يمن پيش رسول خدا صلّى اللّه عليه و آله رفتند و عرض كردند : اى رسول خدا ، على عليه السّلام به ما ظلم كرده و خون مقتول ما را هدر شده دانسته است !\r\nرسول خدا صلّى اللّه عليه و آله فرمود : على هيچ‌گاه ظلم نمىكند و براى ظلم كردن آفريده نشده است . بعد از من ولايت بر عهدهء على است و حكم ، حكم اوست و حرف ، حرف اوست و اگر كسى ولايت و حكم و حرف او را نپذيرد ، كافر است . و بدانيد كه جز مؤمن به ولايت و حرف و حكم او راضى نمىشود .\r\nپس از آن كه يمنىها ، سخن رسول خدا صلّى اللّه عليه و آله دربارهء على عليه السّلام را شنيدند ، گفتند : اى رسول خدا ، ما به حكم على عليه السّلام راضى شديم . و آن حضرت صلّى اللّه عليه و آله فرمود : اين توبهء شماست از آنچه كه گفتيد . « 1 »\r\n( 2 )\r\n\r\nهيأتى از بنى غامد از ازد\r\nاز آنجا كه ارسال على عليه السّلام براى دومين مرتبه در ماه رمضان سال دهم هجرى بود ، در همين ماه ، هيأت بنى غامد از يمن كه ده نفر بودند ، وارد مدينه شده و خدمت رسول خدا صلّى اللّه عليه و آله رسيدند . آنها بر او سلام كردند و اسلام را پذيرفتند . آنگاه نزد ابى بن كعب فرستاده شدند و او مقدارى از قرآن را به آنان تعليم داد . سپس رسول خدا صلّى اللّه عليه و آله نوشته‌اى براى آنها تنظيم كرد كه در آن احكام اسلام بيان شده بود ، امّا متن اين نوشته روايت نشده است . « 2 »\r\n( 3 ) جوهرى در كتاب خويش ، أزد را به سه قسمت تقسيم كرده است : بنى نصر بن أزد ، كه لقب نصر شنوءة بود و بدين جهت أزد شنوءة خوانده مىشدند . و عده‌اى در شرارة در اطراف يمن ساكن مىبودند كه أزد شرارة ناميده مىشدند و سومين دسته ، كسانى بودند كه در عمان در مرزهاى بحرين زندگى مىكردند و أزد عمان ناميده مىشدند . أزد از بزرگترين و پرجمعيت‌ترين قبايل يمن بود كه وسيع‌ترين سرزمين را در اختيار داشت . « 3 »\r\n\r\n\r\n","description":"","footnote":"\r\n( 1 ) . كلينى ، فروع كافى ، ج 7 ، ص 352 ؛ شيخ طوسى در تهذيب ، ج 10 ، ص 228 ؛ قطب راوندى در قصص الانبياء ، ص 286 و از قطب راوندى در بحار الانوار ، ج 21 ، ص 362 .\r\n( 2 ) . ابن سعد ، الطبقات الكبرى ، ج 1 ، قسمت دوم ، ص 76 - 77 ، چاپ بيروت ؛ احمدى ، مكاتيب الرسول ، ج 1 ، ص 304 .\r\n( 3 ) . احمدى ، مكاتيب الرسول ، ج 3 ، ص 280 .\r\n","page_name":" 470 ","page_number":470},
  {"content":"\r\n\r\n( 1 ) متقى هندى در كنز العمال از ابن عساكر با اسناد خود از ابى راشد عبد الرحمن بن عبيد روايت مىكند :\r\nهمراه صد نفر از قوم خود بر رسول خدا صلّى اللّه عليه و آله وارد شدم . وقتى به پيامبر صلّى اللّه عليه و آله نزديك شديم ، ايستاديم و من كه كوچكتر از همه بودم ، پيش رفتم و عرض كردم : أنعم صباحا يا محمد . او فرمود : مسلمانان اين گونه به هم سلام نمىكنند . اگر مسلمانى را ملاقات كردى ، بگو : السلام عليكم و رحمة اللّه و بركاته . سپس به من فرمود : اسم تو چيست و چه كسى هستى ؟ عرض كردم : من ابو معاويه ، عبد اللات و العزى هستم ! او فرمود :\r\nبلكه تو ابو راشد هستى . سپس مرا نشانيد و خيلى به من احترام گذاشت و من به دست او اسلام آوردم .\r\nآنگاه نامه‌اى را به اين مضمون براى أزدىها نوشت كه نويسنده‌اش عباس بن عبد المطلب بود : « بسم اللّه الرحمن الرحيم ، از محمد رسول خدا ، به كسانى كه كتاب مرا مىخوانند . هر كسى كه شهادت بدهد : لا إله الا اللّه و محمد رسول اللّه و نماز را به پاى دارد ، در أمان خدا و رسولش مىباشد و اين نامه را عباس بن عبد المطلب نوشته است » .\r\n( 2 ) سپس هيأتى از أزد كه بيش از ده نفر بودند ، همان سال دهم هجرى خدمت رسول خدا صلّى اللّه عليه و آله رسيدند كه رياست ايشان را صدد بن عبد اللّه بر عهده داشت . صدد اسلام آورد و بقيهء همراهانش نيز اسلام آوردند و آنگاه رسول خدا صلّى اللّه عليه و آله او را به رياست مسلمانان قومش منصوب كرد و به او دستور داد كه با مشركان جهاد كند . او به سوى شهر جرش حمله كرد كه در آن قبايل يمنى از قبيل خثعم و غيره اقامت داشتند . او و يارانش به مدت يك ماه اين شهر را محاصره كردند ، اما موفق به گشودن آن نشدند ، لذا از آن منصرف شده و به سوى صنعاء حركت كردند تا به نزديكى كوهى رسيدند . در آنجا به وى گفته شد كه اهل جرش از شهر بيرون آمده و در تعقيب او و يارانش هستند . او به سوى اهل جرش بازگشت و جنگ سختى را با آنان آغاز كرد . بعد از اين جنگ شديد ، هيأتى از اهل جرش پيش رسول خدا صلّى اللّه عليه و آله رفتند و اسلام را پذيرفتند تا در أمان باشند . « 1 »\r\n( 3 )\r\n\r\nهيأت رهاوىها از مذحج\r\nدر همين سال دهم هجرى ، هيأتى مركب از پانزده نفر از رهاوىها از قبيله مذحج وارد مدينه شدند . اين‌ها هدايايى و از جمله اسبى به نام مرواح براى رسول خدا صلّى اللّه عليه و آله آورده بودند . آنان در خانهء رملة ، دختر حارث اقامت كرده بودند كه رسول خدا صلّى اللّه عليه و آله پيش آنان آمد و به مدت طولانى با آنها صحبت كرد و نامه‌اى براى آنها نوشت كه در آن قيد شده بود : صد بار شتر از محصولات خيبر به آنان داده شود . « 2 »\r\n\r\n\r\n","description":"","footnote":"\r\n( 1 ) . احمدى ، مكاتيب الرسول ، ج 3 ، ص 278 - 280 ؛ ابن اسحاق ، سيره ، ج 4 ، ص 234 .\r\n( 2 ) . ابن سعد ، الطبقات الكبرى ، ج 1 ، قسمت 2 ، ص 76 و 344 ؛ احمدى ، مكاتيب الرسول ، ج 1 ، ص 296 .\r\n","page_name":" 471 ","page_number":471},
  {"content":"\r\n\r\n( 1 )\r\n\r\nفروة بن مسيك مرادى\r\nاز سخنان ابن اسحاق در سيره‌اش فهميده مىشود كه اولين پادشاه از پادشاهان كنده از بنى مراد يمن كه اسلام آورد ، فروة بن مسيك مرادى ، پادشاه مراد بوده است ؛ زيرا او مىنويسد : فروة در حالى كه از پادشاهان كنده جدا شده بود و با آنان همراهى نمىكرد ، وارد مدينه شد . « 1 » و شايد به همين خاطر ابن سعد ترديد كرده است كه ورود او به مدينه در سال نهم يا دهم هجرى بوده است . « 2 » در حالى كه ابن حبّان با اطمينان گفته است : در سال دهم هجرى قبيلهء مراد در حالى كه رياست آنان را فروة بن مسيك بر عهده داشت وارد مدينه شدند . « 3 »\r\nو ابن سعد نوشته است : او در خانه سعد بن عبادة فرود آمد و قرآن و احكام اسلام را فرامىگرفت و پيامبر اكرم صلّى اللّه عليه و آله او را به رياست قبايل مراد ، مذحج و زبيد منصوب كرد . « 4 »\r\n( 2 )\r\n\r\nفرستادن معاذ به يمن\r\nطايفهء بنى سلمه از قبيلهء خزرج از اولين مسلمانان شهر مدينه بودند كه معاذ بن جبل از همين طايفه بود .\r\nبراى اولين بار اسم او را همراه اسم پسر عمويش ، معاذ بن عمرو بن جموح مىيابيم . اين‌ها از جوانان بنى سلمه بودند كه اسلام آورده و در بيعت عقبه حاضر بودند . آنان شبانه بت عمرو بن جموح را بر زمين مىكشيدند و آن را به صورت واژگونه در يكى از گودال‌هاى بنى سلمه مىانداختند . « 5 »\r\nو آخرين جايى كه از او نام برديم ، آنجا بود كه گفتيم رسول خدا صلّى اللّه عليه و آله معاذ بن جبل سلمى و ابو موسى اشعرى را در يمن باقى گذارد تا به مردم قرآن و فقه دين بياموزند . و چنين به نظر مىرسد كه او انتخاب شده بود تا همراه عباس بن عبد المطلب مردم مكه را به شركت در جنگ تبوك همراه پيامبر صلّى اللّه عليه و آله دعوت كند ؛ بنابراين او در جنگ تبوك هم حاضر بوده است .\r\n( 3 ) ابن اسحاق نقل كرده است : رسول خدا صلّى اللّه عليه و آله به زرعة ذى يزن در يمن اين نامه را ارسال كرد : « . . . اما بعد ، همانا محمد شهادت مىدهد كه : لا إله الّا اللّه و محمد رسول اللّه . بدان كه مالك بن مرة رهاوى\r\n\r\n\r\n","description":"","footnote":"\r\n( 1 ) . ابن اسحاق ، سيره ، ج 4 ، ص 228 .\r\n( 2 ) . ابن سعد ، الطبقات الكبرى ، ج 2 ، ص 111 .\r\n( 3 ) . ابن حبّان ، الثقات ، ج 2 ، ص 117 ؛ احمدى ، مكاتيب الرسول ، ج 1 ، ص 253 - 254 .\r\n( 4 ) . ابن سعد ، الطبقات الكبرى ، ج 2 ، ص 111 . و نوشته است : و پيامبر خالد بن سعيد بن عاص را براى جمع‌آورى صدقات همراه آنان فرستاد و او بر اين منصب بود تا آن حضرت صلّى اللّه عليه و آله از دنيا رفت . و نگاه كنيد به مكاتيب الرسول ، ج 1 ، ص 303 ، 304 . و فروة كسى است كه امام حسين عليه السّلام در روز عاشورا به بعضى از اشعار او مثل مىزند ، چنان كه در مقتل خوارزمى ، ج 2 ، ص 7 ، چاپ نجف اشرف آمده است .\r\n( 5 ) . ابن اسحاق ، سيره ، ج 2 ، ص 95 .\r\n","page_name":" 472 ","page_number":472},
  {"content":"\r\n\r\nخبرهاى مربوط به حوادث يمن را براى من آورده و گفته است : تو اولين حميرى بودى كه اسلام آوردى و با مشركان جنگيدى . پس تو را به خير بشارت مىدهم و تو را توصيه مىكنم كه نسبت به قبيلهء حمير خيرخواه باشى . به همديگر خيانت نكنيد و همديگر را خوار و ذليل نكنيد كه رسول خدا ، سرپرست غنّى و فقير شما است . . . همانا من عده‌اى از اصحاب صالح و از سابقين در اسلام آوردن و از برترين‌ها در علم را به سوى شما فرستاده‌ام . به تو سفارش مىكنم كه دربارهء آنان به خير و نيكى رفتار كنى كه مورد نظر من هستند . . . شما را به خير و نيكى دربارهء آنان سفارش مىكنم كه عبارتند از : عبد اللّه بن زيد ، مالك بن عبادة ، عقبة بن نمر ، مالك بن نمره . . . كه امير و سرپرست آنان معاذ بن جبل است . مواظب باشيد كه بازنگردند ، مگر اينكه از شما راضى باشند . . . و اينكه زكات‌ها و جزيه‌هاى مخالفين را جمع‌آورى كنيد و به فرستادگان من بدهيد ، . . . و بدانيد كه صدقه و زكات براى محمد و اهل بيت او حلال نمىباشد ، بلكه زكات مالى است كه به فقراى مسلمانان و درراه‌ماندگان داده مىشود . » « 1 »\r\nوى اين نامه را بعد از آن آورده كه فصل را با اين سخن آغاز كرده است : نامه‌هاى پادشاهان حمير به رسول خدا صلّى اللّه عليه و آله مىرسيد و در اين ميان اولين نامه از تبوك و از طرف پادشاهان معافر و ذى رعين و همدان به مدينه رسيد .\r\n( 1 ) از آنجا كه خبر معتبر در نظر ما اين است كه قبيلهء همدان به دست على عليه السّلام مسلمان شده است و اين جريان در ماه رمضان سال دهم هجرى بوده است ، چنان كه خواهد آمد ، لذا اين خبر مرسل ، از ابن اسحاق را معتبر نمىدانيم . علاوه بر اين استبعادهايى در متن نامه وجود دارد و در آن اضطراب و تشويش ديده مىشود . همچنين تعارض‌ها و تقابل‌هايى بين دو متن از دو نامه به قبيله‌هاى يمن : بنى عبد كلال و ذى يزن وجود دارد و در آينده ثابت خواهد شد كه معاذ به غير اينها فرستاده شده بود .\r\n( 2 ) ابن اثير در اسد الغابة آورده است : معاذ از خوش‌روترين و خوش‌اخلاق‌ترين و سخاوتمندترين مردم بود . او مقدار زيادى پول قرض گرفته بود و از دست طلبكاران خانه‌نشين شده بود . تا اينكه رسول خدا صلّى اللّه عليه و آله شخصى دنبال وى فرستاد تا او را بياورد كه به يمن اعزام شود و آن حضرت به وى فرمود : شايد كه خدا جبران كند و بدهىهايت را بپردازد . « 2 »\r\n( 3 ) و از معاذ روايت كرده‌اند : هنگامى كه رسول خدا صلّى اللّه عليه و آله مرا به سوى يمن اعزام مىكرد ، همراهم خارج شد و در حالى كه من سواره بودم ، او در كنارم پياده مىآمد و مرا سفارش مىكرد « 3 » و اين كار را تا يك ميل\r\n\r\n\r\n","description":"","footnote":"\r\n( 1 ) . ابن اسحاق ، سيره ، ج 4 ، ص 236 - 237 .\r\n( 2 ) . ابن اثير ، اسد الغابة ، ج 4 ، ص 377 .\r\n( 3 ) . تاريخ الخميس ، ج 2 ، ص 142 .\r\n","page_name":" 473 ","page_number":473},
  {"content":"\r\n\r\nانجام داد . « 1 » از جمله آن حضرت فرمود : اى معاذ ، كتاب خدا را به آنان بياموزان و آنان را با اخلاق صالح ادب كن و مردم را در منازل ايشان سكونت بده ، چه خير باشند و چه شرّ ، و حكم خداوند را در ميان مردم اجرا كن و در اجراى احكام الهى و جمع‌آورى اموال الهى كوتاهى نكن و از هيچ كس چشم‌پوشى نكن ، زيرا اين كار در اختيار تو نيست و اين اموال ، اموال تو نيست . و امانت مردم را چه كم باشد يا زياد به صاحب آن ردّ كن . و بر تو باد به مدارا و گذشت در غير امورى كه مربوط به ترك حق مىشود تا جاهلى نگويد كه تو حق خدا را ترك كردى . و از هر امرى كه مىترسى در آن عيب و نقصى وجود داشته باشد ، از كارگزارانت عذرخواهى كن و آداب و رسوم جاهليت را زير پايت بگذار ، مگر آنچه را كه اسلام آن را سنت قرار داده است . و تا مىتوانى شعائر اسلام را ظاهر كن ، چه كوچك باشد يا بزرگ . و لكن بيشترين همت و تلاش تو در نماز باشد ، زيرا كه بعد از اقرار به دين ، نماز در حكم ستون و سر اسلام است و مردم را به خدا و روز قيامت متذكر شو . بسيار آنان را موعظه كن ، زيرا آنان را در عمل به آنچه خدا دوست مىدارد ، تحريض مىكند . در ميان آنان معلمانى را بفرست . خدايى را پرستش كن كه به سوى او بازمىگردى و در راه خدا از ملامت هيچ ملامت گرد هراس نداشته باش .\r\n( 1 ) تو را به تقواى الهى و راستى در گفتار و وفاى به عهد و أداى امانت و ترك خيانت و آرامش در سخن گويى و سلام كردن و حفظ همسايه و لطف و مرحمت به يتيم و عمل خوب و كوتاهى آرزوها و دوستى آخرت و ترس و دلهره از حساب روز قيامت و ملازمت با ايمان و تفقه در قرآن و فرو خوردن خشم و گشودن آغوش رحمت براى ديگران سفارش مىكنم .\r\nمواظب باش كه مسلمانى را فحش ندهى يا از گناهكارى پيروى نكنى يا از امام عادلى نافرمانى نكنى يا راستگويى را تكذيب نكنى يا دروغگويى را تصديق ننمايى . پروردگارت را در هر حال به ياد داشته باش و براى هر گناهى ، توبه‌اى قرار بده ، اگر گناه مخفى بوده ، توبه هم مخفى باشد و اگر گناه آشكار بوده است ، توبه هم آشكار باشد .\r\n( 2 ) اى معاذ ، اگر مىديدم كه تا روز قيامت همديگر را ملاقات مىكنيم ، سفارش‌هايم را مختصر مىكردم ، اما مىبينم كه ما هيچ‌گاه همديگر را ملاقات نمىكنيم . اى معاذ ، بدان كه محبوب‌ترين شما نزد من ، كسى است كه مرا در همان حالتى كه از من جدا شده است ، ملاقات كند . « 2 »\r\nتو به زودى پيش قومى مىروى كه اهل كتاب هستند وقتى كه نزد آنان رفتى ، آن‌ها را دعوت كن كه شهادت بدهند : لا إله الا الله ، محمد رسول الله . اگر اين مطلب را پذيرفتند ، به آنان بگو كه خداوند زكاتى را\r\n\r\n\r\n","description":"","footnote":"\r\n( 1 ) . كنز العمال ، ج 10 ، ص 392 .\r\n( 2 ) . تحف العقول ، ص 25 - 26 .\r\n","page_name":" 474 ","page_number":474},
  {"content":"\r\n\r\nبر شما واجب كرده است كه از ثروتمندان گرفته مىشود و به فقراء داده مىشود . اگر در اين مطلب از تو اطاعت كردند ، مواظب باش كه اموال آنان را محترم بشمارى و از نفرين مظلوم بر حذر باش كه بين دعاى مظلوم و خدا هيچ حجابى نيست . « 1 »\r\n( 1 ) و در عهدنامه‌اى نوشت : طلاق براى مرد در آنچه مالك نيست ، وجود ندارد و عتق در غير ملك جارى نيست و نذر در معصيت و در قطع رحم و در غير ملك منعقد نمىشود . و از هر نفر يك دينار يا پارچه‌اى معادل آن به عنوان زكات بگير و مواظب باش كه با قرآن تماس نگيرد ، مگر كسى كه پاك و طاهر باشد و هنگامى كه تو وارد يمن مىشوى ، نصارى از تو سؤال مىكنند كه كليد بهشت چيست ؟ بگو :\r\nلا إله الا الله وحده لا شريك له . « 2 »\r\nبا ملاحظهء نقشهء يمن ، طبيعت امر چنين اقتضا مىكند كه اسلام در يمن به ترتيب در نجران ، سپس همدان ، سپس صنعاء ، سپس زبيد ، سپس الجند و سپس در عدن در كناره‌هاى درياى احمر به سوى درياى عمان گسترش يافته باشد .\r\n( 2 ) در اكثر اخبار مربوط به ارسال معاذ ، نامى از يمن آمده است و در بعضى از اين اخبار نامى از استان الجند كه بعد از صنعاء به سوى عدن واقع شده ، برده شده است . براى مثال آمده است كه :\r\nمعاذ در مسيرش به سوى الجند از صنعاء گذشت . در آنجا بر منبر رفت و حمد و ثناى الهى را به جاى آورد و بر پيامبر صلوات فرستاد و سپس نامهء رسول خدا صلّى اللّه عليه و آله را براى آنان قرائت كرد . « 3 » سپس به الجند\r\n\r\n\r\n","description":"","footnote":"\r\n( 1 ) . البداية و النهاية ، ج 5 ، ص 100 .\r\n( 2 ) . كنز العمال ، ج 10 ، ص 392 - 393 . در اين قسمت در الايضاح ، تأليف ابن شاذان ( متوفاى 360 ه ) ، ص 104 آمده است :\r\nگفته‌اند كه بايد دقت كنيم و از رأى و نظر خويش در مواردى كه روايتى از رسول خدا صلّى اللّه عليه و آله دربارهء آن به ما نرسيده است ، استفاده كنيم ، زيرا وقتى آن حضرت صلّى اللّه عليه و آله معاذ بن جبل را به سوى يمن فرستاد ، از او پرسيد : اى معاذ چگونه قضاوت خواهى كرد ؟ عرض كرد : با كتاب خدا قضاوت مىكنم . پرسيد : اگر موردى در كتاب خدا نبود ؟ عرض كرد : با سنت رسول خدا . پرسيد : اگر سنت رسول خدا صلّى اللّه عليه و آله نبود ؟ عرض كرد : اجتهاد مىكنم و درمانده نمىشوم . گفته‌اند : در اين هنگام رسول خدا صلّى اللّه عليه و آله بر سينه‌اش زد و فرمود :\r\nحمد و سپاس خدايى را كه فرستادهء رسول خدا را براى آنچه دوست مىدارد ، موفق گردانيد . و در الطبقات الكبرى ابن سعد ، ج 3 ، ص 584 هم آمده است .\r\nذهبى در ميزان الاعتدال ، ج 1 ، ص 439 مىگويد : حارث بن عمرو ، از عده‌اى ، از معاذ حديث اجتهاد را نقل كرده است . . . كه ابو عون محمد بن عبيد اللّه ثقفى ، از حارث بن عمرو ثقفى ، برادرزادهء مغيرة بن شعبه به تنهايى اين روايت را نقل كرده است و آنچه از غير از ابو عون ، از حارث روايت شده است ، مجهول مىباشد و بخارى گفته است : حديث او صحيح نمىباشد و ترمذى گفته است : اسناد او به نظر من متصل نيست . و ابن حزم در المحلى ، ج 1 ، ص 62 حديث او را مورد مناقشه قرار داده و گفته است :\r\nحديث اجتهاد معاذ صحيح نيست ، زيرا آن را كسى غير از حارث بن عمرو كه مجهول الهويه است ، آن را از عده‌اى از اهل حمص كه آن را نشنيده‌اند ! از معاذ روايت نكرده است ! براى مطالعهء بيشتر به كتاب : دروس فى فقه الاماميه ، از شيخ فضلى ، ج 1 ، ص 82 - 86 نگاه كنيد .\r\n( 3 ) . از اين خبر معلوم مىشود كه اسلام قبلا در صنعاء گسترش يافته بود ، زيرا باذان ، بزرگ أبناء الفرس ( ايرانىزاده‌ها ) در يمن -\r\n","page_name":" 475 ","page_number":475},
  {"content":"\r\n\r\nرسيد كه قبل از آن كوهى وجود داشت كه در اطراف آن عده‌اى از كنده اقامت داشتند . معاذ بالاى اين كوه رفت و با صداى بلند اذان گفت . اهالى آنجا وقتى صداى اذان را شنيدند ، به سرعت در اطراف او جمع شدند و از او سؤال كردند كه كيست ؟ وقتى كه فهميدند ، فرستادهء رسول خداست ، گفتند : براى چه تو را فرستاده است ؟ گفت : اين نامه‌اى است كه رسول خدا صلّى اللّه عليه و آله همراه من فرستاده است . و آن را بيرون آورد و براى آنان خواند . در اين نامه آمده بود :\r\n« اى معاذ ، تو را به تقواى الهى و راستگويى و وفاى به عهد و ترك خيانت و اداى امانت و صلهء رحم و حسن همجوارى و تلاوت قرآن سفارش مىكنم . مواظب باش كه دروغگويى را تصديق نكنى و يا راستگويى را تكذيب نكنى و يا ظالمى را يارى ننمايى و يا قطع رحم نكنى و يا به خاطر مصيبت ديگرى ، شاد نگردى . . . » « 1 »\r\n( 1 ) و از حوادثى كه براى او در يمن رخ داد و شيخ صدوق آن را از ابو الأسود دئلى نقل كرده ، اين است كه : عده‌اى در يمن نزد معاذ بن جبل آمدند و از او دربارهء ارث يك يهودى سؤال كردند كه مرده بود و يك برادر مسلمان از او باقى مانده بود ؟\r\nمعاذ گفت : از رسول خدا صلّى اللّه عليه و آله شنيدم كه مىفرمود : « اسلام زياد مىكند و كم نمىكند » ، بنابراين مسلمان از برادر يهودىاش ارث مىبرد . « 2 »\r\n\r\n\r\n","description":"","footnote":"\r\nمسلمان شده بود و اكثر مردم نيز اسلام آورده بودند . زيرا از به حقيقت پيوستن غيب‌گويى رسول خدا در مورد كشته شدن خسرو پرويز آگاه شده بودند .\r\n( 1 ) . نك : احمدى ، مكاتيب الرسول ، ج 2 ، ص 597 - 598 ، از الوثائق السياسيه ، ص 216 از امالى حوالى ، ص 129 . و ن . ك :\r\nمكاتيب الرسول ، ج 2 ، ص 600 - 602 كه زندگى نامهء پنج نفر از كسانى را كه همراه معاذ بوده‌اند ، آورده است و در اين صورت معاذ تنها نبوده است .\r\n( 2 ) . صدوق ، من لا يحضره الفقيه ، ج 4 ، ص 334 . اين روايت را قبل از او ابو داود در سنن خودش و ابن حنبل در مسند خود منقل كرده‌اند . و در ايامى كه در يمن اقامت داشت ، نامه‌اى را از رسول خدا صلّى اللّه عليه و آله دريافت كرد كه در آن مرگ پسرش را به وى تسليت گفته بود . اين نامه را حرانى در تحف العقول ، ص 47 نقل كرده است و ابو نعمى متوفاى 430 هجرى آن را در حلية الاولياء ، ج 1 ، ص 231 - 243 آورده و در صحت آن گفته است : اين روايات ضعيف است و نمىتوان آن را اثبات كرد ؛ زيرا وفات عبد الرحمن بن معاذ ، دو سال بعد از رحلت رسول اكرم صلّى اللّه عليه و آله بوده است . و بعضى از صحابه نامهء تسليتى را براى وى فرستادند كه راوى آن را به پيامبر نسبت داده است . ابن جرزى متوفاى 597 هجرى هم از او پيروى كرده است و در بر شمردن حديث‌هاى وضع شده ، اين حديث را از موضوعات دانسته است و متقى هندى در كنز العمال ، ج 2 ، ص 225 آن را از او نقل كرده است .\r\nو ابو نعيم در حليه الاولياء اضافه كرده است : معاذ در يمن باقى ماند تا اينكه رسول خدا صلّى اللّه عليه و آله از دنيا رفت . پس از اين حادثه او به مدينه آمد . عمر به ابو بكر گفت : به اين مرد چيزى را بده كه زندگىاش را اداره كند و بقيه را از او بگير . ابو بكر گفت :\r\nپيامبر صلّى اللّه عليه و آله او را به يمن فرستاد تا وضعش خوب شود ، از اين رو من چيزى را به زور از او نمىگيرم ، مگر اينكه خودش آن را به من بدهد ! اين مطلب در الاستيعاب ، در حاشيهء الاصابة ، ج 3 ، ص 385 آمده است . نگاه كنيد به مكاتيب الرسول ، ج 3 ، ص 555 .\r\n","page_name":" 476 ","page_number":476},
  {"content":"\r\n\r\n( 1 )\r\n\r\nفرستادن عمرو بن حزم به يمن\r\nدر خبر مربوط به ارسال خالد بن وليد به يمن و نامهء پيامبر به وى آمده بود كه آن حضرت صلّى اللّه عليه و آله به وى نوشت : « برگرد و بايد كه هيأتى از بنى حارث هم همراهت بيايند » و او همراه هيأتى از بنى حارث بن كعب به سوى مدينه بازگشت .\r\nاين خبر را ابن اسحاق نقل كرده است و در ادامه مىگويد : « هيأت بنى حارث در اواخر ماه شوال يا اوايل ماه ذى القعدهء سال دهم هجرى ، يعنى كمى قبل از حجة الوداع به ميان قوم خويش بازگشتند » .\r\nبعد از بازگشت اين هيأت ، رسول خدا صلّى اللّه عليه و آله عمرو بن حزم انصارى خزرجى از بنى نجار را به ميان آنان فرستاد تا فقه و احكام اسلام و سنت پيامبر صلّى اللّه عليه و آله را به آنها بياموزد و زكوات را جمع‌آورى و به فقرا برساند .\r\n( 2 ) پيامبر صلّى اللّه عليه و آله براى او حكمى نوشت و دستورات و توصيه‌هايى را صادر فرمود . در اين حكم آمده بود :\r\n« بسم اللّه الرحمن الرحيم ، اين سخنى از جانب خدا و رسول اوست كه : « اى كسانى كه ايمان آورده‌ايد ، به عهد و پيمان‌هاى خود وفا كنيد » اين حكمى است از محمد ، پيامبر و رسول خدا براى عمرو بن حزم ، هنگامى كه او را به سوى يمن مىفرستد : او را به تقواى الهى در تمام امور توصيه مىكنم ، زيرا « همانا خدا با كسانى است كه تقوا پيشه كنند و نيكوكار باشند . » و او را توصيه مىكنم كه حقوق را چنان كه خداوند او را بدان امر كرده است ، بگيرد . و مردم را به خير بشارت بدهد و آنان را بدان ترغيب و تحريض كند و به مردم قرآن بياموزند و آنان را نسبت به قرآن فقيه و آگاه كند و مردم را نهى كند از اينكه قرآن را مسّ كنند ، مگر\r\n\r\n\r\n","description":"","footnote":"\r\nقابل توجه اين است كه اثرى از معاذ بن جبل در حجة الوداع و در جيش اسامه و در هنگام مريضى و وفات رسول خدا و در سقيفه نمىبينيم . و اولين اثر وى را بعد از سقيفه و در اوايل بيعت با ابو بكر مىبينيم ، چنان كه در كتاب سليم بن قيس ، ص 578 ، حديث 4 آمده است : اولين كسى كه با ابو بكر بيعت كرد ، مغيرة بن شعبه بود و سپس . . و معاذ بن جبل ششمين نفر بود . و در ص 587 آمده است : او از جمله كسانى بود كه سلاح در دست داشتند و هنگامى كه على عليه السّلام را براى بيعت مىآوردند ، در اطراف ابو بكر نشسته بودند . و در ص 589 و ص 631 آمده است كه معاذ از كسانى بود كه ابو بكر را در اين قول تصديق كرد كه گفت : « از رسول خدا صلّى اللّه عليه و آله شنيده است : ما اهل بيتى هستيم كه خداى عز و جل ما را اكرام كرده و براى خود اختيار كرده است و براى ما آخرت را به جاى دنيا برگزيده است و براى ما به دنيا راضى نشده است و خداوند نمىخواهد كه براى ما اهل بيت ، نبوت و خلافت را با هم جمع كند » .\r\nعمر و ابو عبيده جراح و معاذ بن جبل اين قول ابو بكر را تصديق كردند . . . كه على عليه السّلام به آنان فرمود : همانا به پيمان‌نامهء ملعونه‌اى كه در كنار كعبه آن را با هم قرار گذاشته بوديد ، وفا كرديد . و در ص 590 آمده است : اين پيمان‌نامه در محرم سال دهم هجرى با اتفاق نظر آنان نوشته شده بود . پس اين پيمان‌نامه قبل از ارسال معاذ به يمن نوشته شده بود و شايد كه فرستادن معاذ به يمن ، براى دور كردن او از هم‌پيمانانش و جدا كردن آن‌ها از همديگر بوده است . و شايد كه سهل گرفتن ابو بكر در مورد اموالى كه در اختيار معاذ قرار داشت ، براى متمايل كردن وى به جمع ايشان بوده است . و از تاريخ پيمان‌نامه معلوم مىشود كه ارسال معاذ به يمن به هنگام رجوع پيامبر صلّى اللّه عليه و آله از تبوك نبوده است ، چنان در سيرهء ابن هشام آمده است . بنابراين سفر او چهارده ماه طول نكشيده است ، چنان كه محقق غفارى در تحف العقول ، ص 26 بدان اشاره كرده و در حاشيهء بحار الانوار ، ج 77 ، ص 126 آن را تكرار كرده است .\r\n","page_name":" 477 ","page_number":477},
  {"content":"\r\n\r\nاين كه پاك و طاهر باشند . و مردم را به آنچه كه براى ايشان است و آنچه كه وظيفهء ايشان است ، آگاه كند و در حق با مردم ملايم باشد و در ظلم نسبت به آنان شديد باشد و نگذارد كه كسى ظلم كند ، زيرا خداوند از ظلم كراهت دارد و از آن نهى كرده و فرموده است : « همانا لعنت خدا بر ظلم كنندگان باد . » و مردم را به بهشت بشارت بدهد و به عمل ترغيب كند و مردم را از جهنم انذار كند و از كارهاى بد برحذر بدارد و با مردم الفت بگيرد تا در دين فقيه شوند و احكام حج و سنت‌ها و فريضه‌هاى آن را به مردم بياموزد و حج اكبر همان حج است و حج اصغر ، عمره است .\r\n( 1 ) و مردم را نهى كند از اين كه كسى در يك لباس كوچك نماز بخواند ، مگر اينكه آن قدر بلند باشد كه دو طرف آن بر شانه‌هايش بيفتد و مردم را نهى كند از اين كه كسى در يك لباس كوتاه طورى بنشيند كه عورتش آشكار شود و نهى كند از اين كه كسى موهايش را در پشت سرش ببافد و آن را آويزان كند و مردم را نهى كند كه در هنگام جنگ ، به درگاه قبايل و عشاير دعا كنند ، بلكه دعاى آنان بايد به درگاه خداى يكتا كه هيچ شريكى ندارد ، باشد . و هر كس كه به درگاه خدا دعا نكند و به درگاه قبايل و عشاير دعا كند ، بايد او را با شمشير تهديد كنند تا دعاى آنان به درگاه خداى يكتا باشد .\r\n( 2 ) و به مردم دستور دهد كه هنگام وضو ، صورت و دست‌هايشان را تا آرنج بشويند . و چنان كه خداوند دستور داده است ، سرهايشان را و پاهايشان را تا برآمدگى مسح كنند « 1 » و دستور دهد كه نماز در سر وقت خوانده شود و ركوع و سجود آن به طور كامل و با خشوع انجام شود و نماز صبح را هنگام فجر و نماز ظهر را هنگام زوال و نماز عصر را در هنگامى كه سايه برگشته است و نماز مغرب را هنگام فرارسيدن شب و قبل از آن كه ستاره‌ها پديدار شوند و نماز عشاء را در اول شب به جاى آورند . و دستور بدهد كه هنگام نماز جمعه به سوى نماز جمعه بشتابند و قبل از رفتن به نماز جمعه غسل كنند .\r\n( 3 ) و به او دستور داد كه خمس خدا را از غنائم ( ؟ ) بردارد و زكات را به اين صورت بر مؤمنين مقرر فرمود : در كشت ديمى ، يك دهم محصول و در كشت آبى يك بيستم محصول به عنوان زكات غلات پرداخت شود . و براى هر ده شتر ، دو گوسفند و براى هر بيست شتر ، چهار گوسفند و براى هر چهل گاو ، يك گاو ماده و براى هر سى گاو ، يك گوسالهء نر و يا مادهء دوساله و براى هر چهل گوسفند ، يك گوسفند به عنوان زكات دريافت شود . اين واجبى است كه خداوند براى مؤمنين واجب گردانيده است و هر كس بيش از اين بپردازد ، براى او بهتر است .\r\n\r\n\r\n","description":"","footnote":"\r\n( 1 ) . در متن مربوط به ابن اسحاق مسح پاها بر مسح سر مقدم داشته شده است و اين بر خلاف اجماع تمام مسلمانان است . گويى كه او مىخواسته تا شستن پاها را به شستن صورت و دست‌ها وصل كند ! نك : مكاتيب الرسول ، ج 2 ، ص 531 و به كتاب الوضوء فى الكتاب و السنة ، تأليف شيخ نجم الدين عسكرى و كتاب وضوء النبى ، از دكتر شهرستانى مراجعه كنيد .\r\n","page_name":" 478 ","page_number":478},
  {"content":"\r\n\r\n( 1 ) و بدانيد كه هر يهودى يا نصرانى كه از روى صداقت مسلمان شود و وظايف يك مسلمان را انجام دهد ، از مؤمنان است و در غم و شادى آنها شريك است و هر كسى كه بخواهد بر نصرانيت يا يهوديت خويش باقى بماند ، كسى مانع نمىشود و هر ذمى ، مذكر باشد يا مؤنت و آزاد باشد يا برده بايد يك دينار كامل يا معادل آن لباس به عنوان جزيه بپردازد . هر كس اين را ادا كند ، در ذمهء خدا و ذمهء رسولش مىباشد و هر كس از آن خوددارى كند ، دشمن خدا و رسولش و همهء مؤمنين است . . . و السلام عليكم و رحمة اللّه و بركاته . » « 1 »\r\n\r\n\r\n","description":"","footnote":"\r\n( 1 ) . اين نامه را ابن هشام در سيره ، ج 4 ، ص 241 - 243 بدون سند از ابن اسحاق آورده است و شايد كه سلسله سند را ابن هشام حذف كرده است . همين نامه را يونس بن بكير از ابن اسحاق روايت كرده است كه : عبد اللّه بن ابى بكر بن محمد بن عمرو بن حزم نامه‌اى را بيرون آورد از پدرش از جدش و براى من روايت كرد . اين نامهء پيامبر صلّى اللّه عليه و آله به جدش عمرو بن حزم است ، هنگامى كه او را به سوى يمن فرستاده بود . اين را بيهقى از او در سنن خودش و دلائل النبوه ، ج 5 ، ص 413 آورده است .\r\nشيخ طوسى هم در الخلاف ، ج 2 ، ص 7 به اين نامه اشاره كرده است و از او در مبسوط ، ج 7 ، ص 114 - 122 و 124 نقل كرده است ، اما شيخ طوسى در تهذيب ، ج 10 ، ص 291 ، از حسين بن سعيد اهوازى ، از فضالة بن ايوب ، از أبان بن عثمان أحمر بجلى ، از ابى مريم روايت كرده است : امام صادق عليه السّلام به من فرمود : اى ابو مريم ، همانا رسول خدا صلّى اللّه عليه و آله حكمى را براى عمرو بن حزم در مورد صدقات ( زكوات ) نوشته است ، آن را از او بگير و پيش من بياور تا آن را ببينم . پيش عمرو رفتم و حكم را گرفتم و براى امام عليه السّلام آوردم . در اين نوشته ، احكام زكات و ديات آمده بود و از جمله در آن آمده بود : « ديهء يك چشم ، پنجاه شتر است و در زخم عميقى كه بر اثر نيزه ايجاد شده باشد ، يك سوم ديه و . . . » . بنابراين اين نامه غير از نامهء سابق است .\r\nو ملاحظه مىشود كه ابن اسحاق گفته است : آن حضرت صلّى اللّه عليه و آله او را به سوى بنى حارث بن كعب فرستاد كه در نجران بيشتر از نصارى و غير آنها بودند . و در حكمش به او ، جزيهء اهل كتاب را ذكر كرده است . اين در حالى است كه جزيهء آن‌ها به هنگام خوددارى از مباهله معين شده بود و در اين صورت آيا دو جزيه براى آنان معين شده بود ؟ ! يا اينكه دومى براى تأكيد اولى بوده است ؟ يا اينكه اين جزيه براى غير نصارى معين شده است ؟ ! و از طرفى جزيه براى مردان معين مىشده است [ نك : مكاتيب الرسول ، ج 2 ، ص 544 
  ] . همچنين معناى اينكه خمس از غنائم گرفته مىشود ، چيست ؟\r\nقديمىترين جايى كه از اين حكم ، اسمى به ميان آمده است ، در كتاب سنن نسايى ، ج 8 ، ص 56 يا 59 از سعيد بن مسيب مىباشد كه آورده است : عمر دربارهء ديهء انگشتان قضاوت كرد تا اين كه نامه ( ؟ ) را نزد خانوادهء عمرو بن حزم يافت ، از اين رو بعضى گفته‌اند كه وى در زمان خلافت عمر ، از دنيا رفته است ، در حالى كه قول صحيح‌تر آن است كه وى بعد از سال پنجاه وفات كرده است . در اين صورت چطور گفته شده است كه : نزد خانوادهء عمرو ؟ ! در حالى كه خودش تا زمان خلافت معاويه زنده بوده است ؟ ! براى اطلاع بيشتر نك : الاستيعاب ، ج 2 ، ص 50 و اسد الغابة ، ج 4 ، ص 211 و الاصابة ، ج 2 ، ص 532 و مكاتيب الرسول ، ج 2 ، ص 515 .\r\nبلكه طبرى در تاريخ خود ، ج 3 ، ص 338 روايت كرده است كه خانه‌اش كنار خانهء عثمان بن عفان بود و هنگامى كه مردم خانهء عثمان را محاصره كردند ، ابن حزم در خانه‌اش را باز كرد و به محاصره كنندگان گفت كه از طريق خانه‌اش به خانه عثمان وارد شوند . و پسرش محمد از او حديث مشهور : « عمار را گروه طغيان‌گر مىكشند » بعد از كشته شدن عمار روايت كرده است و چنان كه در اسد الغابة آمده است ، پسرش محمد در واقعهء حرّة كشته شد . و پسرش ابو بكر ، از پدرش ، از رسول خدا صلّى اللّه عليه و آله روايت مىكرد : « فاطمه پارهء تن من است ، آنچه او را به خشم آورد ، مرا به خشم مىآورد . » و عمر بن عبد العزيز در مورد فدك از او عليه بنى اميه روايت و استشهاد مىكرد و بدين ترتيب فدك را به فرزندان فاطمه برگردانيد كه همين باعث خشم بنى اميه شد . اين مطلب در الشافى ، ج 4 ، ص 103 و تلخيص آن ، ج 4 ، ص 127 - 128 آمد و در ضمن اشاره شده است كه : ابو بكر بن محمد بن عمرو بن حزم ،\r\n","page_name":" 479 ","page_number":479},
  {"content":"\r\n\r\n( 1 ) و از آنجا كه عمرو بن حزم براى عيد قربان در نجران به سر مىبرد ، شافعى در مسند خود آورده است كه رسول خدا صلّى اللّه عليه و آله به او نوشت : « قربانىها را مقدم بدار و افطار را مؤخّر بدار » « 1 » ، يعنى قربانى را قبل از نماز عيد قربان انجام دهيد و افطار را بعد از نماز عيد فطر قرار دهيد . و ظاهرا وى همراه خانواده‌اش به سوى نجران حركت كرده و همسرش به پسرش محمد حامله بوده است . محمد قبل از پايان سال دهم متولد شد و عمرو بن حزام ضمن نامه‌اى ، اين ولادت را به اطلاع پيامبر صلّى اللّه عليه و آله رسانيد و آن حضرت صلّى اللّه عليه و آله در پاسخ نوشت : نام او را محمد و كنيهء او را ابو عبد الملك بگذار . « 2 »\r\n( 2 )\r\n\r\nنزول دستور الهى براى انجام حج\r\nامام باقر عليه السّلام مىفرمايند : « جبرئيل بر رسول الله صلّى اللّه عليه و آله نازل شد و به او فرمود : اى محمد صلّى اللّه عليه و آله ، خداوند متعال سلام مىرساند و مىفرمايد : من هيچ يك از پيامبران و رسولان خود را قبض روح نكردم ، مگر بعد از اكمال دينم و تأكيد بر حجتم . حال دو فريضه از دين تو باقى مانده كه لازم است آن‌ها را به قوم خود ابلاغ كنى : فريضهء حج و فريضهء ولايت و خلافت بعد از خودت . به درستى كه من هيچ‌گاه زمين را از حجت خويش خالى نگذارده و خالى نخواهم گذاشت . حال خداوند متعال به تو امر مىفرمايد كه فريضهء حج را به قوم خود ابلاغ كنى و حج به جاى آورى و اعلام كن تا هر كسى كه استطاعت دارد ، همراه تو حج به جاى آورد و احكام حج را همانند احكام نماز و زكات و روزه به آن‌ها بياموزى و آنان را به امور حج واقف گردانى . » « 3 »\r\n( 3 ) امام صادق عليه السّلام نيز مىفرمايد : « ده سال از اقامت رسول الله صلّى اللّه عليه و آله در مدينه مىگذشت در حالى كه\r\n\r\n\r\n","description":"","footnote":"\r\n- فرماندار مدينه از سوى عمر بن عبد العزيز بوده است . دربارهء اين نامه در كتاب الأموال ، از ابو عبيد قاسم بن سلام ، ص 933 با سند خود از محمد بن عبد الرحمن انصارى آورده است كه : وقتى كه عمر بن عبد العزيز به خلافت رسيد ، شخصى را به مدينه فرستاد كه به دنبال نامهء رسول خدا دربارهء چگونگى دريافت زكوات مىگشت . او اين نامه را پيش خانوادهء عمرو بن حزم يافت و نسخه‌اى از آن را تهيه كرد و محمد بن عبد الرحمن و عمرو بن هرم نيز هر كدام نسخه‌اى از آن تهيه كردند و ابو عبيد خبر آن را از محمد بن عبد الرحمن نقل كرده است . و در همين كتاب الأموال ، ص 938 آمده است : عبد اللّه بن ابى بكر بن محمد بن عمرو بن حزم نسخه‌اى از آن تهيه كرده و براى فرماندار مكه ، محمد بن هشام فرستاد كه آنها گمان كردند ، اين نسخهء اصلى است كه رسول خدا صلّى اللّه عليه و آله آن را براى عمرو بن حزم نوشته است . در اينجا اين سؤال باقى مىماند كه آيا درخواست اين نامه توسط عمر بن عبد العزيز ، قبل از منصوب كردن ابو بكر محمد بن عمرو بن حزم به فرماندارى مدينه بوده است يا اينكه بعد از آنكه نامه را پيش او يافته ، او را به اين مقام منصوب كرده است ؟ و آيا ارسال نسخه‌اى از اين نامه به فرماندار مكه ، محمد بن هشام قبل از منصوب شدن به فرماندارى بوده يا بعد از آن ؟ و آيا اين دو يك نامه بوده‌اند يا دو نامه ؟ نك : مكاتيب الرسول ، ج 2 ، ص 545 و 548 .\r\n( 1 ) . مسند امام شافعى ، ج 1 ، ص 152 .\r\n( 2 ) . ابن سعد ، الطبقات الكبرى ، ج 5 ، ص 50 .\r\n( 3 ) . طبرسى ، الاحتجاج ، ج 1 ، ص 68 .\r\n","page_name":" 480 ","page_number":480},
  {"content":"\r\n\r\nحجّى به جاى نياورده بود . « 1 » پس به تمام كسانى كه اسلام آورده بودند ، پيام فرستاد كه رسول الله صلّى اللّه عليه و آله قصد حج دارد و آن را به همه اعلام مىكند تا هر كسى كه توانايى دارد ، او را همراهى كند . به دنبال آن مردم براى انجام حج روى آوردند . « 2 » علاوه بر اين ، آن حضرت به جارچىها دستور داد كه با صداى بلند اعلام كنند : رسول الله صلّى اللّه عليه و آله مىخواهد در اين سال فريضهء حج به جاى آورد . « 3 » او مىخواهد كه احكام حج را مثل ساير احكام دينى به شما بياموزاند و شما را بر آن‌ها واقف گرداند ، كسانى كه استطاعت دارند او را همراهى كنند . « 4 » به دنبال آن ، اهالى مدينه و اطراف و باديه‌نشينان براى انجام مراسم در كنار رسول الله صلّى اللّه عليه و آله آماده شدند . » « 5 »\r\n\r\nحركت براى حجة الوداع\r\n( 1 ) پيامبر صلّى اللّه عليه و آله ابو دجانهء انصارى يا شباع بن عرفطهء غفارى « 6 » را جانشين خود در مدينه قرار داد و چهار روز مانده به آخر ذى القعده ، از مدينه خارج شد . « 7 » افرادى كه براى انجام حج آن حضرت را همراهى مىكردند ، به هفتاد هزار نفر يا بيشتر مىرسيدند . « 8 »\r\n( 2 ) آن حضرت شصت و چهار يا شصت و شش « 9 » و بنا به قولى ، صد نفر شتر « 10 » قربانى را براى اين حج در نظر گرفت و ناجية بن جندب أسلمى خزاعى را مسئول نگهدارى و هدايت آن‌ها كرد . « 11 » پس از آن كه آن حضرت صلّى اللّه عليه و آله به شجره در ذى الحليفه رسيد ، فرود آمد . اينجا ميقات اهل مدينه به سوى مكه بود . در آنجا پيامبر دستور داد كه افراد موهاى زايد بدن را زايل كنند و غسل به جاى آورند و در يك ازار و رداء محرم شوند و كسانى كه رداء ندارند با إزار و عمامه محرم شوند و تحت الحنك‌هاى عمامه را بر شانه بيندازند . « 12 »\r\n\r\n\r\n","description":"","footnote":"\r\n( 1 ) . محمد باقر مجلسى ، بحار الانوار ، ج 21 ، ص 390 به نقل از فروع كافى ، ج 1 ، ص 233 .\r\n( 2 ) . همان ، ج 21 ، ص 396 به نقل از فروع كافى ، ج 1 ، ص 234 .\r\n( 3 ) . فروع كافى ، ج 1 ، ص 223 .\r\n( 4 ) . الاحتجاج ، ج 1 ، ص 68 .\r\n( 5 ) . بحار الانوار ، ج 21 ، ص 39 به نقل از فروع كافى ، ج 1 ، ص 233 .\r\n( 6 ) . سيرهء ابن هشام ، ج 4 ، ص 248 .\r\n( 7 ) . همان ، ج 21 ، ص 399 به نقل از فروع كافى ، ج 1 ، ص 233 و 234 .\r\n( 8 ) . الاحتجاج ، ج 1 ، ص 68 .\r\n( 9 ) . بحار الانوار ، ج 21 ، ص 399 به نقل از فروع كافى ، ج 1 ، ص 233 .\r\n( 10 ) . همان ، ج 21 ، ص 395 به نقل از فروع كافى ، ج 1 ، ص 233 .\r\n( 11 ) . همان ، ج 21 ، ص 399 به نقل از فروع كافى ، ج 1 ، ص 235 .\r\n( 12 ) . همان ، ج 21 ، ص 396 به نقل از فروع كافى ، ج 1 ، ص 234 .\r\n","page_name":" 481 ","page_number":481},
  {"content":"\r\n\r\n( 1 ) از حوادث قابل ذكر اين است كه پس از شهادت جعفر بن أبي طالب در موته ، ابو بكر تيمى با بيوهء او ، أسماء بنت عميس ازدواج كرده بود . اسماء به پسرش محمد حامله بود و با وجودى كه وضع حملش نزديك بود ، همراه شوهرش ابو بكر براى انجام حج حركت كرده بود . او وقتى كه به ذى الحليفه رسيد ، وضع حمل كرد . از اين رو ، فردى را نزد رسول الله صلّى اللّه عليه و آله فرستاد تا مسأله را از آن حضرت بپرسد .\r\nرسول الله صلّى اللّه عليه و آله فرمودند : « غسل كن و استشفار بنما « 1 » و محرم شو . » « 2 » او هم استشفار كرد و كمربندى به كمر بست و محرم « 3 » شد و لبيك حج را گفت . « 4 »\r\n( 2 ) ورود رسول الله به ذى الحليفه در هنگامهء ظهر رخ داد . آن حضرت شب جمعه را در آنجا اقامت كرد تا اصحاب و قربانىها به وى برسند . پس از آن كه زنانش ، كه بر هودج‌هايى سوار شده بودند و تمام اصحاب و قربانىها به وى رفت رسيدند ، « 5 » صبر كرد تا ظهر شد . سپس غسل كرد و از اقامتگاه خود خارج شد و به مسجدى كه در شجره بود رفت و نماز ظهر « 6 » را به صورت دو ركعتى « 7 » به جاى آورد و آن‌گاه قصد حج افراد كرد . « 8 » پس از آن فرمود كه يك قربانى بياورند و در سمت راست اين حيوان علامتى گذاشت و پيش از آن كه محرم شود ، يك جفت نعلين بر گردن آن آويخت و تمام اين كارها را رو به قبله انجام مىداد . پس از آن به ناجية بن جندب امر فرمود تا بقيهء قربانىها را إشعار [ علامت‌گذارى 
  ] كنند و او اين كار را با همكارى دو جوان أسلمى انجام داد . سپس [ ناجية بن جندب 
  ] از آن حضرت سؤال كرد : اگر يكى از قربانىها از راه رفتن عاجز شد ، آن را چه كنيم ؟ فرمود : آن را نحر كن و افسارش را به خونش آغشته كن و بر پهلوى راستش بزن ، اما تو و همكارانت از گوشت آن نخوريد . « 9 » آن حضرت صلّى اللّه عليه و آله حركت كرد تا به بيداء\r\n\r\n\r\n","description":"","footnote":"\r\n( 1 ) . يعنى پنبه‌اى را در پارچه‌اى بپيچ و در محل قرار بده تا از خون‌ريزى جلوگيرى كند .\r\n( 2 ) . صحيح مسلم ، ج 4 ، ص 36 ، شيخ طوسى خلاصهء خبر را در امالى خود ، حديث 895 ، آورده و مجلسى آن را به نقل از كتاب المنتقى در بحار الانوار ، ج 21 ، ص 402 نقل كرده است .\r\n( 3 ) . بحار الانوار ، ج 21 ، ص 379 به نقل از فروع كافى ، ج 1 ، ص 277 .\r\n( 4 ) . همان ، ج 21 ، ص 379 به نقل از فروع كافى ، ج 1 ، ص 289 .\r\n( 5 ) . مغازى واقدى ، ج 2 ، ص 1089 - 1090 و در اعلام الورى آمده است آن حضرت به خاطر زايمان اسماء بنت عميس آن شب را در آنجا توقف كرد .\r\n( 6 ) . بحار الانوار ، ج 21 ، ص 390 به نقل از فروع كافى ، ج 1 ، ص 233 ، 234 ، 245 . و آن حضرت در سفر نماز جمعه برگزار نكرد .\r\n( 7 ) . مغازى واقدى ، ج 2 ، ص 1089 و در آن آمده است : آن حضرت بين مكه و مدينه نمازها را دو ركعتى به جاى مىآورد در حالى كه در امنيت بود و خوفى در كار نبود .\r\n( 8 ) . بحار الانوار ، ج 21 ، ص 390 ، به نقل از فروع كافى ، ج 1 ، ص 233 مطلب به همين صورت آمده ولى آنچه در حديث و فقه معروف مىباشد اين است كه آن حضرت صلّى اللّه عليه و آله حجّ قران به جاى آورد ، چنان كه در الروضة البهية ، ج 1 ، ص 174 ، چاپ قاهره آمده است .\r\n( 9 ) . مغازى واقدى ، ج 2 ، ص 1090 - 1091 به نقل از امّ سلمه و ابن عباس و ناجية .\r\n","page_name":" 482 ","page_number":482},
  {"content":"\r\n\r\nرسيد . در آنجا مردم در دو دسته صف كشيدند و آن حضرت صلّى اللّه عليه و آله تلبيهء حج افراد « 1 » را به اين صورت تلقين فرمود : « لبيك اللهم لبيك ، لبيك لا شريك لك لبيك ، انّ الحمد و النعمة لك و الملك ، لا شريك لك . » « 2 »\r\n( 1 ) دو قطعه احرام پيامبر صلّى اللّه عليه و آله از كرباس يمنى بود . « 3 » مردم چشم به پيامبر دوخته بودند و منتظر بودند كه ببينند آن حضرت به چه كارى دستور مىدهد ، يا چه كارى را خودش انجام مىدهد ، تا از او پيروى كنند . « 4 »\r\nبنابراين ، همهء مردم به قصد حج محرم شدند و هيچ كدام نيّت عمره نكردند و اصلا نمىدانستند كه حج تمتع چيست « 5 » و به علاوه ، عدهء زيادى از آنان بدون برداشتن قربانى همراه وى حركت كرده بودند . « 6 »\r\n( 2 ) رسول اكرم صلّى اللّه عليه و آله شب يكشنبه را در منزلگاه ملل به صبح آوردند . سپس حركت كردند تا به شرف السيّاله رسيدند . در آنجا پس از اقامه نماز مغرب و عشا ، شام خوردند و سپس از سيّاله به سوى عرق الظبيه ، در نزديكى روحاء حركت كردند . در عرق الظبيه نماز صبح را به جاى آوردند و به حركت خود ادامه دادند تا به روحاء رسيدند و در آنجا اطراق كردند . در اينجا ، يكى از افراد طائفه بنى نهد گورخرى را كه صيد كرده بود ، به رسول الله صلّى اللّه عليه و آله هديه كرد . آن حضرت صلّى اللّه عليه و آله فرمود : آنچه كه توسط ديگران صيد مىشود ، براى شما حلال است ، مگر آنچه را كه خودتان صيد مىكنيد يا به دستور شما صيد مىشود .\r\n( 3 ) سپس از بدر گذشتند و به منصرف رسيدند . در آنجا پيامبر نماز مغرب و عشا را به جاى آورد . پس از صرف شام ، دوباره به حركت ادامه دادند تا به الاثابه كه قبل از جحفه واقع شده ، رسيدند و پيامبر صلّى اللّه عليه و آله نماز صبح را در آنجا به جاى آورد . در اينجا ، غلام ابو بكر شتر خود را ، كه زاد و توشه ابو بكر بر آن بود ، خواباند و خودش هم به خواب رفت . پس از آن ، شتر برخاست و در حالى كه افسار را به دنبال خود مىكشيد ، حركت كرد . پس از مدتى غلام بيدار شد و گمان كرد كه شترش در همان مسير كاروان حركت كرده و لذا به دنبال كاروان به راه افتاد و از ديگران دربارهء شتر خود پرس‌وجو مىكرد ، اما كسى از آن خبر نداشت . كاروانيان به حركت خود ادامه دادند تا اين كه صبح روز سه‌شنبه پيامبر اكرم صلّى اللّه عليه و آله به عرج رسيد و در خانه‌هايى كه در آنجا بود ، فرود آمدند .\r\n\r\n\r\n","description":"","footnote":"\r\n( 1 ) . همان .\r\n( 2 ) . بحار الانوار ، ج 21 ، ص 396 به نقل از فروع كافى ، ج 1 ، ص 234 .\r\n( 3 ) . همان ، ج 21 ، ص 401 به نقل از فروع كافى ، ج 1 ، ص 259 و در مغازى واقدى ، ج 2 ، ص 1090 آمده است كه آن حضرت در إزار و رداى صحارى محرم شد .\r\n( 4 ) . بحار الانوار ، ج 21 ، ص 390 به نقل از فروع كافى ، ج 1 ، ص 234 .\r\n( 5 ) . همان ، ج 21 ، ص 395 به نقل از فروع كافى ، ج 1 ، ص 234 .\r\n( 6 ) . شيخ مفيد ، ارشاد ، ج 1 ، ص 173 .\r\n","page_name":" 483 ","page_number":483},
  {"content":"\r\n\r\n( 1 ) پيامبر اكرم در گوشه‌اى از محل اقامت خود نشسته بود كه ابو بكر آمد و در كنارش نشست . پس از آن ، عايشه و سپس اسماء آمدند و در كنار حضرت نشستند و . . . تا اين كه كمى قبل از ظهر ، غلام ابو بكر ، حيران و سرگردان آمد . ابو بكر از او پرسيد : شترت كجاست ؟ جواب داد : آن را گم كرده‌ام ! ابو بكر برخاست و او را به باد كتك گرفت و دائما فرياد مىزد : چگونه از يك شتر هم نمىتوانى محافظت كنى و آن را گم كرده‌اى ؟ رسول اللّه تبسّمى كرد و فرمود : آيا از اين محرم و كارهايى كه انجام مىدهد ، تعجب نمىكنيد ؟ !\r\nدر طول مسير خبر ورود رسول اللّه صلّى اللّه عليه و آله به گوش بنى أسلم رسيد . بعضى از آن‌ها يك كاسه بزرگ را از حيس ( خرما و روغن مخلوط شده با آرد ) پر كردند و براى پيامبر اكرم صلّى اللّه عليه و آله آوردند و آن حضرت به همراه خانواده‌اش و ابو بكر و كسانى كه با وى بودند از آن غذا خوردند .\r\n( 2 ) در اين سفر ، صفوان بن معطّل در آخر كاروان حركت مىكرد تا اشياى به جاى مانده را بردارد و گمشدگان را راهنمايى كند . چيزى نگذشت كه او همراه با شتر ابو بكر از راه رسيد و آن را جلوى در اقامتگاه پيامبر خوابانيد و به ابو بكر گفت : نگاه كن كه چيزى كم نشده باشد . ابو بكر نگاه كرد و گفت : فقط يك كاسه بزرگ كم است ، كه آن هم نزد غلام بود .\r\nدر اين ميان ، بعضى از وسايل پيامبر اكرم صلّى اللّه عليه و آله بر شتر ابو بكر بار بود كه گم شده بود ، براى همين شايع شد كه ناقه رسول الله گم شده است ، از اين رو ، سعد بن عباده همراه پسرش قيس ، ناقه‌اى را با اسباب و اثاثيه براى آن حضرت آوردند . آن‌ها پيامبر صلّى اللّه عليه و آله را ديدند كه جلوى اقامتگاه خود ايستاده است .\r\n( 3 ) سعد گفت : اى رسول خدا صلّى اللّه عليه و آله ، مطلع شديم كه شترى ، كه زاد و توشه‌ات بر آن بار بوده ، گم شده است ، براى همين شتر خود را آورده‌ايم تا از اين وسايل استفاده كنيد .\r\nرسول خدا صلّى اللّه عليه و آله فرمود : خداوند شترم را با بار برگرداند . شما وسايل خود را ببريد . خداوند به شما خير و بركت عنايت فرمايد ! سپس از سعد بن عباده پرسيد : اى ابو ثابت ، مگر آن مقدار كه در مدينه از ما مهماندارى مىكنى برايت كفايت نمىكند ؟ !\r\nسعد گفت : اى رسول خدا ، خدا و رسول او بر ما منت دارند . به خدا قسم آنچه از اموال ما را كه برمىدارى ، نزد ما محبوب‌تر از آن مقدارى است كه براى ما وامىگذارى . پيامبر صلّى اللّه عليه و آله فرمود : راست مىگويى اى ابو ثابت ! به تو بشارت مىدهم كه رستگار شدى !\r\n( 4 ) روز چهارشنبه آن حضرت در سقيا فرود آمد . صبح روز بعد به أبواء رسيد و در محل مسجدى كه در سمت چپ وادى ابواء و در جهت مكه قرار دارد ، نماز به جاى آورد . سپس پيامبر حركت كرد تا به قلعه‌هاى يمن رسيد . در آنجا ، حضرت براى استراحت زير درخت نشست . در روز جمعه ، در جحفه فرود آمد و در مسجدى كه پايين‌تر از منطقهء خم قرار دارد ، نماز به جاى آورد . روز شنبه نيز به قديد\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nرسيد و در مسجد مشلّل و سپس در مسجدى كه در پايين لفت ساخته شده ، نماز خواند . در لفت ، پيامبر اكرم صلّى اللّه عليه و آله از كنار هودج زنى گذشت كه فرزند كوچكش همراه وى بود . آن زن بازوى بچه را گرفت و از آن حضرت پرسيد : اى رسول خدا ، آيا اين كودك هم مىتواند حج به جاى آورد ؟ حضرت پاسخ داد : بله و براى تو هم ثواب نوشته مىشود .\r\n( 1 ) روز يكشنبه پيامبر اكرم صلّى اللّه عليه و آله به عسفان رسيد . پس از آنجا به سوى كراع الغميم حركت كرد . در اين سفر ، عدهء زيادى كه پياده بودند ، در غميم جلوى آن حضرت صلّى اللّه عليه و آله صف كشيدند و از سرعت حركت كاروان و سختى پياده‌روى شكايت كردند . « 1 » آن‌ها از حضرت درخواست كردند كه فكرى براى پيادگان هم بكند ، تا آنان هم مقدارى از راه را سواره طى كنند . پيامبر صلّى اللّه عليه و آله فرمود كه امكاناتى براى سوار كردن همهء آن‌ها ندارد ، امّا به آنان توصيه فرمود كه دستارهايى به كمر ببندند و هروله كنان راه بروند تا به بدنشان فشار وارد نيايد . آنان اين دستور را انجام دادند و احساس راحتى كردند . « 2 »\r\nابن اسحاق با سند خود از عايشه روايت كرده است كه گفت : هنگامى كه در سرف بوديم ، من حائض شدم . بدين خاطر گريه مىكردم كه پيامبر صلّى اللّه عليه و آله بر من وارد شد و پرسيد : چه شده است اى عايشه ! ؟ گويى كه حيض شده‌اى ؟ گفتم : بله . به خدا كه دوست داشتم امسال به اين سفر نمىآمدم ! آن حضرت فرمودند :\r\nاين حرف را نزن . تو تمام اعمالى را كه حجاج انجام مىدهند ، مىتوانى به جاى آورى و فقط كعبه را نبايد طواف كنى . « 3 »\r\n( 2 )\r\n\r\nورود پيامبر به مكه\r\nآن حضرت صلّى اللّه عليه و آله در روز دوشنبه در مرّ الظّهران بودند . از آنجا حركت نكردند تا خورشيد غروب كرد .\r\nآن‌گاه حركت كردند تا ما بين دو تنگه كدى و كداء رسيدند و نماز مغرب و عشا را در آنجا به جاى آوردند . اين در حالى بود كه چهارم ذى الحجّه را پشت سر گذاشته بودند . « 4 »\r\nصبح روز بعد ، آن حضرت غسل كرد و پس از روشن شدن هوا وارد مكه شد . ورود وى از سمت عقبه در بالاى مكه ( از جهت كدى به سوى أبطح ) انجام شد . وقتى كه به درب مسجد الحرام از باب بنى\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 1092 - 1097 .\r\n( 2 ) . ارشاد ، ج 1 ، ص 172 .\r\n( 3 ) . سيرهء ابن اسحاق ، ج 4 ، ص 248 .\r\n( 4 ) . بحار الانوار ، ج 21 ، ص 39 به نقل از : فروع كافى ، ج 1 ، ص 233 ؛ بحار الانوار ، ج 21 ، ص 395 به نقل از فروع كافى ، ج 1 ، ص 234 ؛ بحار الانوار ، ج 21 ، ص 389 به نقل از سائر ابن محبوب .\r\n","page_name":" 485 ","page_number":485},
  {"content":"\r\n\r\nشيبه رسيد ، رو به كعبه توقف كرد و حمد و ثناى الهى را به جاى آورد و بر پدرش ابراهيم درود فرستاد . « 1 »\r\nسپس در حالى كه بر ناقهء خود ، عضباء ، سوار بود ، وارد مسجد شد و با عصاى كوچك خود حجر الاسود را استلام كرد و آن‌گاه عصا را بوسيد . « 2 » پس از آن ، هفت شوط به دور خانهء خدا طواف كرد و بعد دو ركعت نماز در پشت مقام ابراهيم « 3 » به جاى آورد كه در ركعت اول ، پس از حمد ، سورهء كافرون و در ركعت دوم ، سورهء توحيد را قرائت « 4 » كرد . سپس ، وارد زمزم شد و از آب آن نوشيد . آن‌گاه رو به كعبه ايستاد و گفت : « بار خدايا ، از تو علم نافع و روزى واسع و شفا از هر درد و بيمارى را درخواست مىكنم . »\r\nپس از آن ، به سوى حجر الاسود بازگشت تا آن را استلام كند و به اصحابش فرمود : بايستى آخرين عمل شما در كنار كعبه ، استلام حجر الاسود باشد .\r\n( 1 ) پس از استلام حجر به سوى صفا رفت و به اصحاب خود فرمود : از همان جايى آغاز كنيد كه خدا آغاز كرده است ؛ زيرا كه مىفرمايد :  « إِنَّ الصَّفا وَ الْمَرْوَةَ مِنْ شَعائِرِ اللَّهِ . »  از صفا بالا رفت و در بالاى آن رو به كعبه ايستاد « 5 » و خدا را به وحدانيت و بزرگى ياد كرد و فرمود : « لا إله الا الله وحده ، أنجز وعده ، و نصر عبده و هزم الاحزاب وحده . » اين دعا را سه مرتبه تكرار كرد و ما بين آن هم ، دست به دعا برمىداشت .\r\nسپس از صفا پايين آمد و بالاى مروه رفت و همين عمل را در آنجا هم تكرار كرد . « 6 »\r\nاز امام صادق عليه السّلام روايت شده است كه فرمود : « هرگاه رسول الله صلّى اللّه عليه و آله از بلندى بالا مىرفت يا از سراشيبى فرود مىآمد و يا به سواره‌اى برخورد مىكرد و همچنين در آخر شب و پس از نماز ، اين كار را انجام مىداد . » « 7 »\r\n\r\nملحق شدن على عليه السّلام به رسول اللّه صلّى اللّه عليه و آله\r\n( 2 ) پيامبر اكرم صلّى اللّه عليه و آله طى نامه‌اى از على عليه السّلام خواسته بود كه از يمن عازم حج شود ، اما متذكر نشده بود كه\r\n\r\n\r\n","description":"","footnote":"\r\n( 1 ) . بحار الانوار ، ج 21 ، ص 396 به نقل از فروع كافى ، ج 1 ، ص 234 ؛ مغازى واقدى ، ج 2 ، ص 1097 و آن حضرت فرموده :\r\nپروردگارا ، بر شرافت و عظمت و كرامت و مهابت و نيكى اين خانه بيفزا .\r\n( 2 ) . بحار الانوار ، ج 21 ، ص 390 به نقل از فروع كافى ، ج 1 ، ص 283 ؛ مغازى واقدى ، ج 2 ، ص 1098 .\r\n( 3 ) . همان ، ج 21 ، ص 390 به نقل از فروع كافى ، ج 1 ، ص 233 ؛ همان ، ج 21 ، ص 395 به نقل از فروع كافى ، ج 1 ، ص 234 ؛ همان به نقل از فروع كافى ، ج 1 ، ص 234 .\r\n( 4 ) . بحار الانوار ، ج 21 ، ص 404 اين چيزى است كه در صحيح مسلم ، ج 4 ، ص 36 از امام صادق از امام باقر عليه السّلام روايت شده و در مغازى واقدى ، ج 2 ، ص 1098 آمده است كه سپس به كنار ركن بازگشت و حجر را استلام نمود .\r\n( 5 ) . همان ، ج 21 ، ص 396 به نقل از فروع كافى ، ج 1 ، ص 234 و 284 و مغازى واقدى ، ج 2 ، ص 1098 .\r\n( 6 ) . همان ، ج 21 ، ص 404 و اين همان چيزى است كه در صحيح مسلم ، ج 4 ، ص 36 و مغازى واقدى ، ج 2 ، ص 1099 آمده است .\r\n( 7 ) . همان ، ج 21 ، ص 396 به نقل از فروع كافى ، ج 1 ، ص 234 .\r\n","page_name":" 486 ","page_number":486},
  {"content":"\r\n\r\nخودش براى چه نوع حجى حركت كرده است . على عليه السّلام همراه با سپاهى كه از مدينه با وى عازم يمن شده بودند ، به سوى مكه حركت كرد و سى و چهار شتر را براى قربانى در نظر گرفت . از نكات قابل توجه اين است كه مقدار زيادى حلّه ( قطيفه ) يمنى همراه آن حضرت عليه السّلام بود . « 1 » او هنگامى كه به ميقات يلملم رسيد ، به همان نيت پيامبر اكرم صلّى اللّه عليه و آله محرم شد و فرمود : « خدايا به همان نيت پيامبر تو محرم مىشوم . »\r\n( 1 ) وقتى كه رسول الله صلّى اللّه عليه و آله از راه مدينه به مكه نزديك شد ، على نيز از راه يمن به مكه نزديك شده بود و در منطقهء فتق در نزديكى طائف ، ابو رافع قبطى « 2 » را جانشين خود قرار داد و خودش براى ديدار پيامبر اكرم صلّى اللّه عليه و آله پيش افتاد . او آن حضرت صلّى اللّه عليه و آله را كه مشرف به مكه شده بود ، ملاقات كرد و پس از ديدار و عرض سلام ، آن حضرت را جريان اقدامات خويش قرار داد و عرض كرد كه به شوق ديدن حضرت ، از سپاه خود پيش افتاده است .\r\nرسول الله صلّى اللّه عليه و آله نيز بسيار خوش‌حال شد و با ديدن على ، چهره‌اش شكوفا گرديد . آن‌گاه پرسيد : با چه نيتى محرم شدى ، اى على ؟ جواب داد : اى رسول خدا ، شما در نامه ننوشته بوديد كه با چه نيتى محرم مىشويد ، براى همين من نيت خود را همانند نيت شما قرار دادم و گفتم : « خدايا به همان نيت پيامبر تو محرم مىشوم . و سى و چهار شتر را براى قربانى مشخص كرده‌ام . »\r\nرسول الله صلّى اللّه عليه و آله فرمود : اللّه اكبر ! و من هم شصت و شش قربانى آورده‌ام . تو شريك من در حج و مناسك و قربانىام هستى . بر همين احرام باقى باش و به سوى سپاهت برگرد و به سرعت آنان را بياور تا ان شاء الله در مكه جمع شويم .\r\n( 2 ) على عليه السّلام با او خداحافظى كرد و به سوى سپاه خويش بازگشت . او آنان را ديد كه وارد مكه شده « 3 » و در كنار سدره جمع شده‌اند در حالى كه حلّه‌هايى را كه در سپاه بوده است ، پوشيده‌اند ! وى به جانشين خود ( ابو رافع ) نهيب زد كه واى بر تو ، چه چيز باعث شده كه حلّه‌ها را به آنان بدهى ، پيش از آن كه آن‌ها را تحويل رسول خدا بدهيم ، در حالى كه چنين اجازه‌اى به تو نداده بودم ؟ ! او جواب داد : آنان از من درخواست كردند كه با اين حلّه‌ها محرم شوند تا تميزتر باشند و بعدا آن‌ها را برمىگردانند .\r\n( 3 ) اما امير المؤمنين بدون هيچ‌گونه اغماضى ، تمام حلّه‌ها را از سپاهيان پس‌گرفت و در عدل‌هايى بسته‌بندى كرد . « 4 » اين كار موجب شد كه عده‌اى از او دلگير شوند و نزد رسول اللّه صلّى اللّه عليه و آله از او شكايت كنند .\r\n\r\n\r\n","description":"","footnote":"\r\n( 1 ) . واقدى مىنويسد : ابن حلّه‌ها ، خمس غنائم بوده است و مفيدى مىنويسد : اين جزيهء نصاراى نجران بوده است .\r\n( 2 ) . مغازى واقدى ، ج 2 ، ص 1080 .\r\n( 3 ) . مغازى واقدى ، ج 2 ، 1080 .\r\n( 4 ) . ارشاد ، ج 1 ، ص 172 - 173 و ابن اسحاق آن را در سيره ج 4 ، ص 250 ذكر كرده ، الا اين كه گفته است : هنگامى كه سپاهش نزديك شد ، بيرون رفت تا همراه آن‌ها وارد مكه شود .\r\n","page_name":" 487 ","page_number":487},
  {"content":"\r\n\r\n( 1 )\r\n\r\nخطبهء پيامبر اكرم صلّى اللّه عليه و آله پس از انجام عمره\r\nكلينى از امام صادق عليه السّلام روايت مىكند كه فرمود : هنگامى كه حضرت از سعى خود فارغ شد ، در مروه ايستاد و رو به مردم كرد و پس از حمد و ثناى خداوند ، در حالى كه با دست مبارك به پشت خود اشاره مىكرد ، فرمود : به درستى كه اين جبرئيل است كه به من دستور مىدهد به افرادى كه قربانى به همراه نياورده‌اند ، بگويم كه از احرام خارج شوند . و اگر من نيز دوباره به حج بيايم ، همين كار را انجام خواهم داد ، اما از آنجا كه قربانى به همراه آورده‌ام ، سزاوار نيست از احرام خارج شوم تا وقتى كه : « حتى يبلغ الهدى محلّه » ؛ قربانىها به قربانگاه خود برسند .\r\nدر اين هنگام ، مردى برخاست و گفت : آيا مىگويى كه براى حج خارج شويم در حالى كه از سر و روى ما آب مىچكد ( يعنى از جنابت غسل كرده‌ايم ) ؟ !\r\nرسول الله صلّى اللّه عليه و آله به وى گفت : اما تو هرگز به اين ايمان نخواهى آورد !\r\nپس از آن ، سراقة بن مالك كنانى گفت : اى رسول خدا ، دين ما را چنان به ما ياد بده كه گويى همين امروز متولد شده‌ايم ؛ اما اين چيزى كه ما را بدان امر فرمودى ، براى همين سال است يا براى سال‌هاى آينده هم مىباشد ؟\r\n( 2 ) رسول الله صلّى اللّه عليه و آله فرمود : اين حكم ابدى است و تا روز قيامت حاكم مىباشد و آن‌گاه انگشتان دو دستش را در هم داخل كرد و فرمود : تا روز قيامت عمره در حج داخل شده است . « 1 » سپس به جارچى امر فرمود كه اعلام كند : « هر كس قربانى به همراه خود نياورده ، محل شود و آن را عمره قرار دهد و هر كس كه قربانى آورده ، بر احرام خويش باقى بماند » .\r\nبعضى از مردم از وى اطاعت كردند و عده‌اى از اجراى دستور آن حضرت امتناع ورزيدند ! رسول الله صلّى اللّه عليه و آله از آنان ناراحت شد و فرمود : اگر من نيز قربانى به همراه نياورده بودم ، از احرام خارج مىشدم و آن را به عمره تبديل مىكردم ، پس هر كسى كه قربانى نياورده از احرام خارج شود .\r\nپس از اين ، عدهء ديگرى از احرام خارج شدند . ولى بعضى همچنان بر احرام خويش باقى ماندند ! بعضى از آنان مىگفتند : چگونه ممكن است كه رسول الله صلّى اللّه عليه و آله آفتاب سوخته و غبارآلود باشد ، ولى ما لباس بپوشيم .\r\n\r\n\r\n","description":"","footnote":"\r\n( 1 ) . بحار الانوار ، ج 21 ، ص 391 به نقل از فروع كافى ، ج 1 ، ص 233 - 234 و همچنين ج 21 ، ص 395 به نقل از فروع كافى ، ج 1 ، ص 234 و همچنين ج 21 ، ص 404 به نقل از صحيح مسلم ، ج 4 ، ص 36 از امام صادق عليه السّلام به نقل از امام باقر عليه السّلام از جابر و عبارت آن چنين است : هر كسى كه قربانى نياورده ، محل شود و حج خود را عمره قرار دهد . مجلسى اين را از المنتقى ، تأليف كازرونى نقل كرده است .\r\n","page_name":" 488 ","page_number":488},
  {"content":"\r\n\r\n( 1 ) از جمله كسانى كه با دستور رسول خدا مخالفت مىكرد ، عمر بن خطاب بود . براى همين ، آن حضرت او را فراخواند و پرسيد : اى عمر ، چه شده است كه تو را محرم مىبينم ؟ آيا قربانى به همراه آورده‌اى ؟ عمر گفت : نه ! پرسيد : پس چرا محل نشده‌اى ، در حالى كه دستور دادم كسانى كه قربانى نياورده‌اند ، از احرام خارج شوند ؟ ! جواب داد : اى رسول خدا ، به خدا قسم تا وقتى كه شما محرم هستيد ، از احرام خارج نمىشوم ! پيامبر اكرم صلّى اللّه عليه و آله به وى فرمود : تو به اين دستور الهى ايمان نمىآورى تا اين كه مىميرى ! « 1 »\r\n( 2 ) ابن اسحاق با سند خود از عايشه روايت كرده است كه گفت : پيامبر صلّى اللّه عليه و آله به مردم دستور داد كه از احرام خارج شوند ، مگر كسانى كه قربانى آورده باشند . . . به دنبال آن تمام كسانى كه قربانى نياورده بودند محل شدند و زنان وى نيز از احرام خارج شدند .\r\nهمچنين با سند خود از حفصه ، دختر عمر ، روايت كرده است : رسول الله به زنان خود دستور داد كه با اتمام اعمال عمره ، از احرام خارج شوند . زنانش از وى پرسيدند : اى رسول خدا ، چه چيزى موجب مىشود كه شما از احرام خارج نشويد ؟ ! جواب داد : من قربانى آورده‌ام و موهايم را تلبيد « 2 » كرده‌ام ، از اين رو نبايد محل شوم تا شترهاى قربانى را نحر كنم . « 3 »\r\nپس از آن ، رسول الله صلّى اللّه عليه و آله در مكه اقامت نكرد . از اين رو ، امّ هانى ، دختر ابو طالب ، از وى پرسيد : اى رسول خدا ، آيا در خانه‌هاى مكه اقامت نمىكنى ؟ آن حضرت صلّى اللّه عليه و آله فرمودند : نه . « 4 » و به أبطح ، كه بين مكه و منى واقع شده بود ، رفت و همراه اصحابش تا روز ترويه ، « 5 » يعنى بقيهء روز سه‌شنبه و روزهاى چهارشنبه ، پنجشنبه و جمعه « 6 » در آنجا اقامت كرد .\r\n( 3 ) على عليه السّلام كه از راه رسيد ، طواف و نماز و سعى را به جاى آورد ( ولى تقصير نكرد ) و به پيامبر صلّى اللّه عليه و آله ملحق شد و ديد كه آن حضرت هم تقصير نكرده است . سپس بر فاطمه عليها السّلام وارد شد كه قربانى نياورده بود و براى همين به دستور رسول خدا محل شده بود . على عليه السّلام ديد كه وى لباس رنگين پوشيده و از او\r\n\r\n\r\n","description":"","footnote":"\r\n( 1 ) . ارشاد ، ج 1 ، ص 173 - 174 .\r\n( 2 ) . هنگامى كه محرم بودن حجاج به طول مىكشيد ، آنان براى جلوگيرى از ژوليدگى و شپش‌زدگى و كثيف شدن موهاى خود ، بدان صمغ يا خطمى ( گلى خوشبو ) مىماليدند .\r\n( 3 ) . سيرهء ابن اسحاق ، ج 4 ، ص 248 - 249 و واقدى هم آن را در مغازى ج 2 ، ص 1092 روايت كرده و در ادامه گفته است : هنگامى كه رسول الله صلّى اللّه عليه و آله وارد مكه شد ، نماز را به صورت دو ركعتى با اصحاب خود به جاى آورد و سپس گفت : اى اهل مكه ، شما نمازهايتان را تمام بخوانيد ؛ زيرا همراهان من مسافر هستند .\r\n( 4 ) . بحار الانوار ، ج 21 ، ص 392 به نقل از فروع كافى ، ج 1 ، ص 233 .\r\n( 5 ) . بحار الانوار ، ج 21 ، ص 392 به نقل از فروع كافى ، ج 1 ، ص 233 .\r\n( 6 ) . مغازى واقدى ، ج 2 ، ص 1100 .\r\n","page_name":" 489 ","page_number":489},
  {"content":"\r\n\r\nبوى خوش مىآيد ، از اين رو ، از وى پرسيد : اين ديگر چيست اى فاطمه ؟ ! گفت : رسول الله صلّى اللّه عليه و آله به ما دستور داده است كه چنين باشيم .\r\n\r\nشكوه و گلايه از على عليه السّلام\r\n( 1 ) ابن اسحاق در ادامه مىنويسد : سپاهيان على عليه السّلام به خاطر برخورد شديد وى با آنان در بازپس گيرى حلّه‌هايى كه به تن كرده بودند ، به شكوه از وى نزد رسول اللّه صلّى اللّه عليه و آله پرداختند . سپس با سند خود از ابو سعيد خدرى روايت كرده است كه گفت : پس از آن رسول الله صلّى اللّه عليه و آله براى ايراد خطبه‌اى از جاى خود بلند شد ؛ شنيدم كه مىفرمايد : « اى مردم ، از على عليه السّلام شكوه نكنيد ؛ زيرا به خدا سوگند كه او در راه خدا بهتر از آن است كه مورد شكوه قرار گيرد . » « 1 »\r\n( 2 ) شيخ مفيد ضمن نقل اين حادثه اضافه مىكند : پس از گلايه‌هاى سربازان از على عليه السّلام ، پيامبر اكرم صلّى اللّه عليه و آله به جارچى خود دستور داد كه با صداى بلند اعلام كند : « زبان‌هاى خود را از بدگويى دربارهء على عليه السّلام بازداريد . همانا او در امور مربوط به خداوند متعال سخت‌گير و خشن است و در امور دينىاش مسامحه و چشم‌پوشى نمىكند » . « 2 »\r\nچنين به نظر مىرسد كه رسول الله صلّى اللّه عليه و آله با پارچه‌ها و بردهاى يمانى پرده‌اى براى كعبه فراهم كرد و كعبه را كه در زمان آن حضرت هجده ذرع ، « 3 » يعنى در حدود شش متر ، ارتفاع داشت با آن پوشانيد و اين عمل پيامبر اكرم صلّى اللّه عليه و آله به عنوان يك سنّت باقى ماند .\r\nپيامبر اكرم در روزهاى سه‌شنبه ، چهارشنبه ، پنج‌شنبه و جمعه ، كه مصادف با روز ترويه [ هشتم ذى الحجّه 
  ] بود ، در بطحاى مكه اقامت كرد و پس از زوال خورشيد در ظهر روز هشتم به سوى منى حركت كرد . « 4 »\r\n( 3 )\r\n\r\nانجام مناسك حج\r\nمرحوم كلينى با سند خود از امام صادق عليه السّلام روايت مىكند كه فرمود : « پس از زوال خورشيد در روز ترويه پيامبر صلّى اللّه عليه و آله به مردم دستور داد كه غسل كنند و محرم شوند . سپس آن حضرت و اصحابش در حالى كه\r\n\r\n\r\n","description":"","footnote":"\r\n( 1 ) . سيره ابن اسحاق ، ج 4 ، ص 250 .\r\n( 2 ) . ارشاد ، ج 1 ، ص 173 .\r\n( 3 ) . مغازى واقدى ، ج 3 ، ص 110 .\r\n( 4 ) . همان .\r\n","page_name":" 490 ","page_number":490},
  {"content":"\r\n\r\nمحرم شده بودند و تلبيه مىگفتند ، حركت كردند تا به منى رسيدند . در آنجا پيامبر اكرم صلّى اللّه عليه و آله نماز ظهر و عصر و نماز مغرب و عشا و نماز صبح را به جاى آورد . » « 1 » و سپس كمى صبر كرد تا خورشيد طلوع كرد .\r\nآن‌گاه به عده‌اى فرمود كه چادرى را براى او در نمرة در منطقه عرفات برپا كنند و خودش به همراه مسلمانان به سوى عرفات حركت كرد . « 2 » آن حضرت از راه بين المأزمين به سوى عرفات نرفت ، بلكه راه ضبّ را در پيش گرفت . « 3 »\r\n( 1 ) تا پيش از آن سال قريشىها از راه مزدلفه به سوى عرفات مىرفتند و ديگران را از اين راه منع مىكردند . آن‌ها اين را امتيازى براى خويش مىشمردند و اميدوار بودند كه پيامبر همان راه ايشان را انتخاب كند ، اما چنين نشد ؛ زيرا خداى متعال وحى نازل كرده بود كه :\r\n « ثُمَّ أَفِيضُوا مِنْ حَيْثُ أَفاضَ النَّاسُ وَ اسْتَغْفِرُوا اللَّهَ »  ؛ « 4 » از همان جايى كه مردم كوچ مىكنند ، كوچ كنيد و از درگاه خداوند متعال طلب آمرزش كنيد .\r\nآن حضرت پس از ورود به عرفات وارد چادر خود شد كه در نمرة در كنار درخت‌هاى أراك در وادى عرنة نصب شده بود « 5 » و در همان باقى ماند تا هنگامهء ظهر نزديك شد .\r\n( 2 ) پس از نزديك شدن ظهر ، رسول الله صلّى اللّه عليه و آله دستور داد كه ناقه‌اش ، قصواء را آماده كردند . « 6 » آن حضرت در حالى كه غسل كرده بود ، خارج شد « 7 » و مسلمانانى را كه در اطراف او حلقه زده بودند ، مورد خطاب قرار داد و فرمود : « اى مردم ، همانا خداوند متعال در اين روز به شما مباهات مىكند و همهء شما را مورد مغفرت عام خويش قرار مىدهد . آن‌گاه متوجه على عليه السّلام شد و فرمود : و على عليه السّلام را مورد مغفرت خاص خويش قرار مىدهد » . سپس فرمود : اى على ، به نزديك من بيا . على عليه السّلام به پيامبر نزديك شد ، آن حضرت در حالى كه دست او را در دست گرفته بود ، فرمود : « همانا سعادتمند واقعى و به تمام معنا كسى است كه بعد از من از تو اطاعت كند و تو را دوست داشته باشد و به درستى كه بدبخت واقعى و به تمام معنا كسى است كه بعد از من از تو نافرمانى كند و با تو دشمنى بورزد . » « 8 »\r\n\r\n\r\n","description":"","footnote":"\r\n( 1 ) . بحار الانوار ، ج 21 ، ص 392 به نقل از فروع كافى ، ج 1 ، ص 233 . در مغازى واقدى ، ج 2 ، ص 1101 آمده است : آن حضرت در جايى كه امروزه در الاماره است ، فرود آمدند .\r\n( 2 ) . همان ، ج 21 ، ص 405 به نقل از المنتقى و در صحيح مسلم ، ج 4 ، ص 36 به نقل از امام صادق عليه السّلام از امام باقر عليه السّلام از جابر بن عبد الله و در مغازى واقدى ، ج 2 ، ص 1101 .\r\n( 3 ) . همان ، ج 21 ، ص 395 ، به نقل از فروع كافى ، ج 1 ، ص 234 .\r\n( 4 ) . بقره ( 2 ) ، 199 . بنابراين ، نزول اين آيه در سال دهم هجرى بوده است .\r\n( 5 ) . بحار الانوار ، ج 21 ، ص 392 به نقل از فروع كافى ، ج 1 ، ص 233 ؛ مغازى واقدى ، ج 2 ، ص 1102 .\r\n( 6 ) . بحار الانوار ، ج 21 ، ص 405 ؛ صحيح مسلم ، ج 4 ، ص 36 ؛ مغازى واقدى ، ج 2 ، ص 1101 .\r\n( 7 ) . بحار الانوار ، ج 2 ، ص 932 ؛ فروع كافى ، ج 1 ، ص 233 ؛ مغازى واقدى ، ج 2 ، ص 1101 .\r\n( 8 ) . امالى شيخ مفيد ، ص 161 .\r\n","page_name":" 491 ","page_number":491},
  {"content":"\r\n\r\n( 1 ) سپس سوار ناقه شد و حركت كرد تا در جايى كه امروزه مسجد نمرة قرار دارد ، ايستاد « 1 » و اين خطبه را ايراد فرمود : « 2 » « حمد و سپاس مخصوص پروردگار متعال است . او را سپاس مىگوييم و از او كمك مىخواهيم و به درگاه او استغفار و توبه مىكنيم و از شر و بدىهاى نفس‌هايمان و زشتىهاى اعمالمان به او پناه مىبريم . هر كسى كه خدا او را هدايت كند ، گمراه كننده‌اى براى او نخواهد بود و هر كسى كه خدا او را گمراه كند ، هدايت‌گرى براى او نخواهد بود . شهادت مىدهم كه هيچ خدايى جز خداى يگانه نيست و او هيچ شريكى ندارد و شهادت مىدهم كه محمد بنده و فرستادهء اوست .\r\nاى بندگان خدا ، شما را به تقواى الهى سفارش مىكنم و شما را به اطاعت از پروردگار به وسيله اعمالتان توصيه مىكنم و از خدا مىخواهم كه آنچه خير است براى ما قرار دهد .\r\nاى مردم ! آنچه را كه براى شما بيان مىكنم ، خوب گوش كنيد ؛ زيرا ممكن است كه بعد از اين سال و در چنين جايگاهى در ميان شما نباشم .\r\nاى مردم ! خون و آبروى شما بر همديگر حرام است تا وقتى كه خداى متعال را ملاقات كنيد ، چنان كه امروز و در اين مكان خون و آبروى شما بر همديگر حرام است . آيا پيام الهى را ابلاغ كردم ؟ . . . خدايا تو شاهد باش كه دستور تو را ابلاغ كردم .\r\n( 2 ) هر كسى كه امانتى نزد خود دارد ، بايد آن را به صاحبش برگرداند و رباهاى معين شده در جاهليت را باطل اعلام مىكنم و اولين ربايى كه آن را باطل اعلام مىكنم ، رباهاى متعلق به عباس بن عبد المطلب است . خون‌هاى ريخته شده در زمان جاهليت را باطل اعلام مىكنم ، اولين خونى كه آن را باطل اعلام مىكنم « 3 » ، خون ابن ربيعة بن الحارث ( فرزند عبد المطلب ) است كه دوران شيرخوارگىاش را در قبيلهء بنى سعد مىگذرانيد و عده‌اى از طايفه هذيل او را به قتل رساندند . « 4 » و همانا تمامى افتخارات جاهليت را باطل اعلام مىكنم به جز پرده‌دارى كعبه و آبرسانى به حجاج . . .\r\n( 3 ) به درستى كه زمان به همان هيأتى كه در آن روز ، خداوند آسمان‌ها و زمين را آفريد ، دور مىزند و « تعداد ماه‌ها نزد خداوند از روزى كه آسمان‌ها و زمين را آفريده ، در كتاب علم خدا ، دوازده ماه است . از اين دوازده ماه چهار ماه ، ماه حرام است . » « 5 » كه سه‌تا پشت‌سرهم قرار دارند و يكى منفرد است . آن‌ها عبارتند از ماه‌هاى ذى القعده ، ذى الحجّه و محرم و ماه رجبى كه بين ماه‌هاى جمادى و شعبان قرار دارد .\r\n\r\n\r\n","description":"","footnote":"\r\n( 1 ) . بحار الانوار ، ج 21 ، ص 392 به نقل از فروع كافى ، ج 1 ، ص 233 .\r\n( 2 ) . همان ، ج 21 ، ص 405 و آنچه كه در صحيح مسلم ، ج 4 ، ص 36 از امام صادق عليه السّلام از امام باقر عليه السّلام از جابر روايت شده است و بنابراين ، اولين خطبهء پيامبر اكرم صلّى اللّه عليه و آله در عرفات بوده است .\r\n( 3 ) . تحف العقول ، ص 29 .\r\n( 4 ) . بحار الانوار ، ج 21 ، ص 405 ؛ مغازى واقدى ، ج 2 ، ص 1102 .\r\n( 5 ) . توبه ( 9 ) 36 .\r\n","page_name":" 492 ","page_number":492},
  {"content":"\r\n\r\n( 1 ) آيا پيام الهى را ابلاغ كردم ؟ . . . خدايا تو شاهد باش . اى مردم ! زنان شما بر شما حقى دارند و شما هم بر آن‌ها حقى داريد . حق شما بر آن‌ها اين است كه ناموس شما را حفظ كنند و بدون اجازهء شما كسى را كه دوست نداريد به منزل راه ندهند و مرتكب فحشا نشوند . اگر اين كارها را مرتكب شدند ، خداوند به شما اجازه داده است كه از آن‌ها كناره‌گيرى كنيد و آن‌ها را در خوابگاه‌هايشان تنها بگذاريد . . . پس اگر از كارهاى زشت خود دست كشيدند و از شما اطاعت كردند ، بر شماست كه طبق عرف ، نفقهء آن‌ها را بدهيد . همانا بدانيد كه آن‌ها را به مثابهء امانت الهى در اختيار گرفته‌ايد و بر طبق دستور كتاب خداوند بر خويش حلال ساخته‌ايد ، پس دربارهء زنان تقواى الهى پيشه كنيد و به خير و نيكى دربارهء آن‌ها سفارش و وصيت كنيد .\r\nاى مردم ! « به درستى كه مؤمنان با هم برادر هستند . » « 1 » و براى هيچ مؤمنى جايز نيست كه در مال برادرش تصرف كند مگر با رضايت او . آيا پيام الهى را ابلاغ كردم ؟ . . . خدايا تو شاهد باش .\r\n( 2 ) اى مردم ! به هوش باشيد كه به دوران كفر و جاهليت بازنگرديد و خون همديگر را نريزيد . آگاه باشيد كه من در ميان شما چيزى را به وديعه گذاشته‌ام كه اگر بدان عمل كنيد ، هيچ‌گاه گمراه نخواهيد شد : كتاب خدا و عترتم ، اهل بيتم را . آيا « 2 » پيام الهى را ابلاغ كردم ؟ . . . خدايا تو شاهد باش .\r\nاى مردم ! همانا خداى شما يكى است ، و پدر شما يكى است ، همگى از آدم هستيد و آدم از خاك آفريده شده است . « همانا گرامىترين شما نزد خدا ، باتقواترين شماست . » « 3 » و يك فرد عرب بر يك فرد عجم هيچ برترى ندارد ، مگر به واسطهء تقوا . آيا پيام الهى را ابلاغ كردم ؟ . . . خدايا تو شاهد باش .\r\nاى مردم ! همانا پروردگار نصيب هر وارثى را از ميراث معين كرده است و براى هيچ كس سزاوار نيست كه در بيشتر از ثلث اموالش وصيت كند . بدانيد كه فرزند منتسب به پدر و مادر واقعى مىباشد و\r\n\r\n\r\n","description":"","footnote":"\r\n( 1 ) . حجرات ( 49 ) ، 13 .\r\n( 2 ) . باب 36 و قسمت آخر از ج 21 بحار الانوار دربارهء حجة الوداع و حوادث مربوط به آن است كه از صفحهء 413 را شامل مىشود . مرحوم مجلسى خطبه را در اين بخش از كتاب از دو طريق نقل كرده است : يكى از خصال شيخ صدوق از عبد الله بن عمر ، ص 380 و ديگرى از المنتقى ، ص 402 كه اين خبر از صحيح مسلم ، ج 4 ، ص 36 به روايت از امام صادق عليه السّلام از امام باقر عليه السّلام از جابر بن عبد الله انصارى مىباشد و در آن فقط لفظ « كتاب الله » آمده است ؛ همچنين در مغازى واقدى ، ج 2 ، ص 1103 تنها « كتاب الله » آمده است . اما ابن اسحاق كه روايت را به صورت مرسل در سيره‌اش ، ج 4 ، ص 250 نقل كرده ، آورده است كه :\r\n« كتاب الله و سنّة نبيّه » !\r\nبراى بررسى بيشتر به كتاب رسالة حديث الثقلين از شيخ قوام الدين و شنوى قمى مراجعه كنيد كه از طرف دار التقريب بين المذاهب الاسلاميه در سال 1374 ه ق در قاهره و به وسيلهء مجمع التقريب بين المذاهب الاسلامية در سال 1416 ه ق در تهران به چاپ رسيده است .\r\n( 3 ) . حجرات ( 49 ) ، 13 .\r\n","page_name":" 493 ","page_number":493},
  {"content":"\r\n\r\nجزاى زناكار سنگسار شدن است و اگر فرزندى ، خود را به غير پدر واقعىاش منتسب بكند و اگر برده‌اى ، خود را به غير از مولاى واقعىاش متعلق بداند ، پس لعنت خدا و ملائكه و تمام مردم بر اوست و خداوند هيچ عملى را از او نمىپذيرد . و السلام عليكم و رحمة الله و بركاته » . « 1 »\r\n( 1 ) پس از آن كه خطبهء رسول الله صلّى اللّه عليه و آله به اتمام رسيد ، ساكت و آرام شد و بلال شروع به اذان گفتن كرد .\r\nپس از اذان ، آن حضرت شترش را خوابانيد و از آن پياده شد . سپس بلال اقامه را گفت « 2 » و پيامبر نماز ظهر را به جاى آورد و آن‌گاه بدون آن كه نماز ديگرى بخواند اقامه را گفت و نماز عصر را به جاى آورد .\r\nپس از آن سوار ناقه‌اش ، قصواء شد و به سوى محل وقوف آمد . آن‌گاه شكم ناقه‌اش را به سوى صخره‌ها قرار داد و در اين حالت جبل المشاة در مقابل قرار گرفت و صورت آن حضرت صلّى اللّه عليه و آله به سوى قبله بود .\r\nپيامبر همين طور ايستاده بود « 3 » و مسلمانان هم با فشار در پشت سر و اطراف ناقه آن حضرت جمع شده بودند . آن حضرت جهت ناقه‌اش را مقدارى برگرداند ، مردم هم به سرعت همين كار را كردند ، تا در پشت سر ناقهء وى قرار گيرند . در اين حال ، پيامبر صلّى اللّه عليه و آله فرمود : تنها پشت سر ناقهء من محل وقوف به عرفات نيست ، بلكه تمام اين منطقه محل وقوف است و با دست به محل وقوف اشاره كرد . پس از آن مردم پراكنده شدند . « 4 »\r\nدر آنجا پيامبر صلّى اللّه عليه و آله فرمود : همانا بهترين دعاى من و دعاى پيامبران پيش از من اين است : « لا إله الا اللّه ، وحده لا شريك له ، له الملك و له الحمد ، يحيى و يميت ، بيده الخير و هو على كل شىء قدير . »\r\n( 2 )\r\n\r\nوقوف به مشعر\r\nمرحوم كلينى با سند خود از امام صادق عليه السّلام روايت مىكند كه فرمود : سپس پيامبر اكرم صلّى اللّه عليه و آله از عرفات افاضه كرد و به مردم هم دستور داد كه عرفات را ترك كنند تا به مزدلفه كه همان مشعر الحرام است رسيد .\r\nدر آنجا نماز مغرب و عشا را با يك اذان و دو اقامه به جاى آورد و به افراد ضعيف دستور داد كه شبانه به سوى منى پيش بروند و به آن‌ها سفارش كرد كه جمرهء عقبه را رمى نكنند تا وقتى كه خورشيد طلوع كند . « 5 »\r\nهمچنين زنان را شبانه به همراه اسامة بن زيد به سوى منى فرستاد و فرمود : هر كدام كه قربانى به همراه\r\n\r\n\r\n","description":"","footnote":"\r\n( 1 ) . تحف العقول ، ص 29 - 30 ؛ تاريخ يعقوبى ، ج 2 ، ص 111 كه در آن حديث ثقلين هم آمده است .\r\n( 2 ) . مغازى واقدى ، ج 3 ، ص 1102 .\r\n( 3 ) . بحار الانوار ، ج 21 ، ص 405 به نقل از المنتقى ، صحيح مسلم ، ج 4 ، ص 36 به نقل از امام باقر عليه السّلام از امام صادق عليه السّلام از جابر .\r\n( 4 ) . همان به نقل از فروع كافى ، ج 1 ، ص 233 .\r\n( 5 ) . بحار الانوار ، ج 21 ، ص 393 ، از فروع كافى ، ج 1 ، ص 233 .\r\n","page_name":" 494 ","page_number":494},
  {"content":"\r\n\r\nآورده‌اند ، رمى را انجام دهند و از منى خارج نشوند تا قربانىها ذبح شود و هر كدام كه قربانى نياورده‌اند ، رمى را انجام دهند و به سوى مكه بروند . « 1 »\r\n( 1 ) واقدى روايت كرده است : هنگام سحر ، پيامبر به زنان و بچه‌هايى كه ضعيف‌تر بودند و از آن حضرت درخواست كرده بودند تا قبل از ازدحام جمعيت به سوى منى بروند ، اجازه داد تا حركت كنند .\r\nآن حضرت ريگ‌هاى رمى جمرهء عقبه را در مزدلفه جمع كرد . « 2 » پس از اين كه فرارسيدن صبح كاملا براى او روشن شد ، نماز صبح را با يك اذان و اقامه به جاى آورد . سپس سوار قصواء شد و به مشعر الحرام ( يعنى كوه قزح ) « 3 » آمد . در آنجا رو به قبله ايستاد و آن قدر ذكر گفت و دعا كرد تا اين كه سفيدى صبح كاملا نمايان شد ، اما هنوز خورشيد طلوع نكرده بود و پس از طلوع خورشيد ، حركت كرد .\r\n( 2 )\r\n\r\nورود به منى\r\nپس از آن كه رسول خدا به وادى محسّر رسيد ، كمى پيش رفت و آن‌گاه راه وسطى را كه به جمرهء عقبه منتهى مىشد در پيش گرفت . آن‌گاه در حالى كه بر ناقهء صهباء نشسته بود ، جمره را با هفت سنگ رمى كرد و همراه با پرتاب هر سنگى تكبير مىگفت . « 4 » در اين حال ، پيامبر همانند ساير مردم بود و از آداب و رسومى كه دربارهء رؤسا و امرا انجام مىدادند ، خبرى نبود . هيچ كس ، مردم را از اطراف رسول خدا دور نمىكرد و آن حضرت تلبيه گفتن را تا قبل از رمى جمره ادامه داد . « 5 »\r\n( 3 ) سپس به قربانگاه رفت . ناجية بن جندب شترها را يكى پس از ديگرى در حالى كه يكى از دست‌هاى آن‌ها را بسته بود و روى سه دست و پا حركت مىكردند ، پيش مىآورد و آن حضرت شصت و سه شتر را با دست خودش قربانى كرد ، سپس كارد را به على عليه السّلام داد و او بقيه را ( كه سى و چهار شتر بود ) نحر كرد .\r\nسپس آن حضرت دستور داد كه كمى گوشت از هر قربانى بردارند و آن را در ظرفى بپزند . آن‌گاه پيامبر صلّى اللّه عليه و آله و على عليه السّلام گوشت آن را خوردند و آب آن را نوشيدند « 6 » آن‌ها چيزى از پوست و افسار و كله كله‌پاچهء قربانى را به سلاخ‌ها ندادند ، بلكه تمام آن‌ها را صدقه دادند . « 7 »\r\n\r\n\r\n","description":"","footnote":"\r\n( 1 ) . همان ، ج 21 ، ص 394 از فروع كافى ، ج 1 ، ص 295 - 296 .\r\n( 2 ) . مغازى واقدى ، ج 2 ، ص 1106 - 1107 .\r\n( 3 ) . همان به نقل از ابو جعفر .\r\n( 4 ) . بحار الانوار ، ج 21 ، ص 406 به نقل از المنتقى ما فى صحيح مسلم ، ج 4 ، ص 36 به نقل از امام صادق عليه السّلام از امام باقر عليه السّلام از جابر .\r\n( 5 ) . مغازى واقدى ، ج 2 ، ص 1107 - 1108 .\r\n( 6 ) . بحار الانوار ، ج 21 ، ص 406 به نقل از المنتقى ، ج 4 ، ص 36 ؛ مغازى واقدى ، ج 2 ، ص 1108 به نقل از ابن عباس .\r\n( 7 ) . بحار الانوار ، ج 21 ، ص 393 به نقل از فروع كافى ، ج 1 ، ص 234 ؛ مغازى واقدى ، ج 2 ، ص 1108 به نقل از على عليه السّلام .\r\n","page_name":" 495 ","page_number":495},
  {"content":"\r\n\r\n( 1 ) در اين حج ، معمّر بن عبد الله عدوى مسئول تراشيدن سر رسول خدا صلّى اللّه عليه و آله شد . هنگامى كه مىخواست سر آن حضرت را بتراشد ، قريشىها به او گفتند : اى معمّر ! گردن محمد و تيغ تيز در دست توست ! امّا معمر گفت : به خدا قسم كه عهده‌دار شدن اين كار را از الطاف بزرگ خدا بر خود مىدانم . « 1 »\r\nدر آنجا عده‌اى همانند رسول الله سرهايشان را تراشيدند و عده‌اى فقط تقصير كردند . براى همين آن حضرت فرمود : پروردگارا ، حلق كنندگان را بيامرز . به وى عرض شد : اى رسول خدا ، پس تقصير كنندگان چطور ؟ آن‌گاه تا سه مرتبه براى حلق كنندگان دعا كرد و در مرتبهء چهارم براى تقصير كنندگان طلب آمرزش نمود .\r\n( 2 ) سپس رسول خدا صلّى اللّه عليه و آله لباسش را پوشيد و به خودش عطر زد . آن‌گاه عبد الله بن حذافه سهمى را فرستاد كه در ميان مردم اعلام كند : اى مردم ، رسول خدا صلّى اللّه عليه و آله فرموده است : اين روزها ، روزهاى خوردن و نوشيدن و ذكر گفتن است . به دنبال آن مسلمانان از روزه گرفتن دست كشيدند . « 2 » و در اين روز عده‌اى از مسلمانان آمدند و عرض كردند : اى رسول خدا ، پيش از رمى ، قربانى را انجام داده‌ايم و سرهايمان را پيش از قربانى تراشيده‌ايم ، حال چه كنيم ؟ رسول خدا در پاسخ آن‌ها كه بسيارى از اعمال را پس و پيش انجام داده بودند ، مىفرمود : اشكالى ندارد ، اشكالى ندارد ! « 3 »\r\n( 3 ) پس از آن ، پيامبر اكرم صلّى اللّه عليه و آله سوار شتر شد و به سوى كعبه حركت كرد و نماز ظهر را در مكه به جاى آورد . سپس كنار چاه زمزم آمد و مشاهده كرد كه فرزندان عبد المطلب مردم را سيراب مىكنند . به آنان فرمود : براى من آب بكشيد اى فرزندان عبد المطلب ، اگر نمىترسيدم كه مردم با تأسّى از من ، افتخار سقايت حجاج را از شما بگيرند ، خودم از چاه آب مىكشيدم . آن‌ها دلوى از آب را به حضرت صلّى اللّه عليه و آله تقديم كردند . او مقدارى از آن را نوشيد « 4 » و به منى بازگشت . در آنجا بيتوته كرد تا در روز سوم ، كه آخرين روز از ايام تشريق است ، به رمى جمرات پرداخت . « 5 »\r\n\r\n\r\n","description":"","footnote":"\r\n( 1 ) . بحار الانوار ، ج 21 ، ص 400 به نقل از فروع كافى ، ج 1 ، ص 235 . اما در تاريخ مدينهء منوره ، ج 2 ، ص 617 از ابن شبة آمده است : عبد الله بن زيد سر آن حضرت را در همان لباس احرامش تراشيد و پيامبر صلّى اللّه عليه و آله احرامى خود را به او بخشيد . پس از آن محمد بن عبد الله بن زيد مىگفت : موهاى پيامبر صلّى اللّه عليه و آله كه با حنا و گل خطمى خضاب شده است ، نزد ما است .\r\n( 2 ) . مغازى واقدى ، ج 2 ، ص 1108 - 1109 .\r\n( 3 ) . بحار الانوار ، ج 21 ، ص 380 به نقل از فروع كافى ، ج 1 ، ص 303 به نقل از امام جواد عليه السّلام ؛ واقدى هم آن را در مغازى ، ج 2 ، ص 1109 به نقل از جابر چنين نقل كرده است : مردى پيش پيامبر آمد و عرض كرد : اى رسول خدا ، پيش از انجام قربانى ، سرم را تراشيدم ؟ فرمود : حال قربانى را انجام بده و اشكالى ندارد ! دوباره عرض كرد : اى رسول خدا ، پيش از رمى جمره قربانى كرده‌ام ؟\r\nفرمود : رمى را انجام بده و اشكالى ندارد . و در آن روز هرگاه از پيامبر دربارهء تقديم و تأخير اعمال سؤال مىشد ، مىفرمود : اشكالى ندارد ، عمل عقب افتاده را انجام دهيد .\r\n( 4 ) . بحار الانوار ، ج 21 ، ص 406 ، به نقل از المنتقى ، ج 4 ، ص 36 و در مغازى واقدى ، ج 2 ، ص 1110 .\r\n( 5 ) . همان ، ج 21 ، ص 393 به نقل از فروع كافى ، ج 1 ، ص 234 .\r\n","page_name":" 496 ","page_number":496},
  {"content":"\r\n\r\n( 1 ) پيامبر صلّى اللّه عليه و آله در نزديكى ظهر و پيش از نماز ، به رمى جمرات پرداخت . او در كنار جمرهء اولى بيشتر از وسطى مكث كرد و در كنار جمرهء عقبى اصلا توقفى نكرد و آن حضرت صلّى اللّه عليه و آله بالاى جمره‌ها را رمى مىكرد . وى به مسلمانان فرمود كه در روز عيد همراه او كوچ كنند و اما زنان آن حضرت صلّى اللّه عليه و آله در بعد از ظهر عيد قربان كوچ كردند و رمى جمرات را هم شبانه انجام مىدادند . همچنين آن حضرت صلّى اللّه عليه و آله به چوپانان و خدمه اجازه داد كه شبانه عمل رمى را انجام دهند و شب را در خارج از منى بيتوته كنند . « 1 »\r\n( 2 )\r\n\r\nخطبهء منى\r\nواقدى از دو طريق از عمرو بن يثربى و از عبد الله بن عباس روايت كرده است كه رسول خدا بعد از ظهر روز يازدهم كه بعد از عيد قربان بود ، در منى خطبه‌اى ايراد كرد كه بر ناقه‌اش ، قصواء سوار بود . « 2 » و قمى در تفسيرش مىنويسد : آن حضرت در منى بعد از حمد و ثناى خدا فرمود : « اى مردم ! سخنان مرا بشنويد و خوب به خاطر بسپاريد ؛ زيرا ممكن است كه بعد از امسال ديگر مرا نبينيد . سپس پرسيد : آيا مىدانيد كه باحرمت‌ترين روز كدام است ؟ ! مردم گفتند : همين امروز . پرسيد : باحرمت‌ترين ماه كدام است ؟ ! مردم گفتند : همين ماه . پرسيد : باحرمت‌ترين سرزمين كدام است ؟ مردم گفتند همين سرزمين .\r\nآن‌گاه فرمود : همانا خون‌ها و اموال و آبروى شما حرمت دارد و بر همديگر حرام است ، چنان كه اين روز و اين ماه و اين سرزمين شما حرمت دارند تا روزى كه پروردگار خويش را ملاقات كنيد و از شما دربارهء اعمالتان سؤال كند .\r\n( 3 ) آيا پيام الهى را ابلاغ كردم ؟ مردم گفتند : آرى . فرمود : خدايا تو شاهد باش . سپس فرمود : آگاه باشيد كه هر افتخار يا بدعتى كه در جاهليت بوده است و يا هر خون يا مالى كه در جاهليت هدر داده شده ، اكنون زير پاهاى من است و باطل اعلام مىشود . بدانيد كه هيچ كس بر ديگرى برترى ندارد مگر به واسطهء تقوا .\r\nآيا پيام الهى را ابلاغ كردم ؟ مردم گفتند : آرى . فرمود : خدايا تو شاهد باش . . .\r\nسپس فرمود : بدانيد كه شيطان از اين كه در سرزمين شما بت پرستيده شود ، مأيوس شده است ، اما او به انجام اعمالى كه شما آن را كوچك مىشماريد راضى است و آگاه باشيد كه هرگاه او در كسى طمع كند ، او را به بندگى خودش مىكشاند .\r\nاى مردم ! آگاه باشيد كه مسلمان حقيقتا برادر مسلمان است و براى هيچ مسلمانى جان و مال برادر مسلمانش حلال نيست مگر آن كه اموالش را با رضايت به وى بدهد .\r\n\r\n\r\n","description":"","footnote":"\r\n( 1 ) . مغازى واقدى ، ج 2 ، ص 1110 .\r\n( 2 ) . همان ، ج 2 ، ص 1110 - 1111 .\r\n","page_name":" 497 ","page_number":497},
  {"content":"\r\n\r\n( 1 ) من مأمور شده‌ام كه با مردم مبارزه كنم تا بگويند : لا إله الله . وقتى كه اين را بگويند ، جان‌ها و مال‌هايشان را از من حفظ كرده‌اند ، مگر به اندازهء حقى كه بايد بپردازند و حسابشان در روز قيامت با خداست . آيا پيام الهى را ابلاغ كردم ؟ مردم گفتند : آرى . فرمود : خدايا تو شاهد باش . سپس فرمود : اى مردم ، سخن مرا بشنويد و آن را به خاطر بسپاريد تا بعد از من از آن بهره‌مند شويد و خوب آن را بفهميد تا خير آن را بينيد ؛ مواظب باشيد كه بعد از من به كفر خويش بازنگرديد و بر سر دنيا خون همديگر را نريزيد .\r\nسپس فرمود : آگاه باشيد كه من دو چيز در ميان شما به يادگار گذاشته‌ام كه اگر به آن دو تمسك بجوييد ، هيچ‌گاه گمراه نمىشويد : كتاب خدا و عترتم ، اهل بيتم را . به درستى كه خداى لطيف و خبير مرا آگاه كرده است كه اين دو هيچ‌گاه از هم جدا نمىشوند تا اين كه در حوض كوثر بر من وارد مىشوند . آگاه باشيد كه هركس به آن دو چنگ بزند ، نجات پيدا مىكند و هركس با آن دو مخالف كند ، هلاك مىشود .\r\nآيا پيام الهى را ابلاغ كردم ؟ مردم گفتند : آرى . فرمود : خدايا تو شاهد باش .\r\n( 2 ) سپس فرمود : بدانيد كه به زودى افرادى از شما در حوض بر من وارد مىشوند ، اما از من دور گردانيده مىشوند . پس مىگويم : خدايا اين‌ها اصحاب من هستند ، ولى گفته مىشود : اى محمد ، اين‌ها بعد از تو بدعت‌گذارى كردند و سنّت تو را تغيير دادند . پس من هم مىگويم : از رحمت خدا دور باشند ، از رحمت خدا دور باشند . » « 1 »\r\n( 3 ) شيخ صدوق در الخصال اين خطبه را با سند خود از عبد الله بن عمر چنين روايت كرده است : آن حضرت بر ناقهء عضباء سوار شد و پس از حمد و ثناى الهى فرمود : « اى مردم ! هر خونى كه در جاهليت ريخته شده است ، مهدور است و اولين خون مهدور ، خون حارث بن ربيعة بن حارث است . . . اى مردم ! زمان دور مىزند و امروز همانند روزى است كه خداوند آسمان‌ها و زمين را خلق كرد . در حقيقت شمارهء ماه‌ها نزد خداوند متعال از روزى كه آسمان‌ها و زمين را آفريده ، در كتاب علم خدا دوازده ماه است . از اين دوازده ماه چهار ماه ، ماه حرام است . « 2 » كه عبارتند از : رجب مضر « 3 » كه بين جمادى و شعبان قرار دارد و\r\n\r\n\r\n","description":"","footnote":"\r\n( 1 ) . تفسير قمى ، ج 1 ، ص 171 و 172 و در حاشيهء آن از صحيح بخارى ، ج 2 ، ص 145 و 149 و ج 3 ، ص 79 ، ج 4 ، ص 87 ، باب حوض ، آمده است : عده‌اى از اصحابم جزو اصحاب الشمال قرار مىگيرند . پس من مىگويم : اصحابم ! اصحابم ! امّا گفته مىشود :\r\nآن‌ها بعد از تو مرتد شدند و به گذشتهء خويش بازگشتند و در لفظ صحيح مسلم ، ج 2 ، ص 149 - 252 آمده است : من مىگويم :\r\nآن‌ها از من هستند ، اما گفته مىشود : تو نمىدانى كه آن‌ها بعد از تو چه كردند . پس مىگويم دور باشند از رحمت خدا ، كسانى كه بعد از من بدعت ايجاد كردند . و نووى در ذيل اين احاديث مىنويسد : قاضى عياض گفته است : احاديث حوض ، صحيحه است و ايمان به آن‌ها واجب و تصديق آن‌ها نشانهء ايمان است . اين احاديث متواتر هستند و عدهء زيادى از صحابه آن‌ها را نقل كرده‌اند .\r\n( 2 ) . توبه ( 9 ) ، 36 .\r\n( 3 ) . رجب را به قبيلهء مضر اضافه كرده است ؛ زيرا قبيلهء ربيعة ماه رمضان را ماه حرام مىشمرد و آن را رجب مىناميد .\r\n","page_name":" 498 ","page_number":498},
  {"content":"\r\n\r\nذى القعده و ذى الحجّه و محرم . « پس در اين چهار ماه بر خود ستم نكنيد . » « 1 » و بدانيد كه « همانا جابه‌جا كردن ماه‌هاى حرام ، باعث فزونى كفر است كه كافران به وسيلهء آن گمراه مىشوند . آن را يك سال حلال و يك سال حرام مىشمارند تا با شمارهء ماه‌هايى كه خدا حرام كرده است موافق سازند و در نتيجه آنچه را حلال كرده ، بر خود حلال گردانند . » « 2 » آن‌ها يك سال ، محرم را حرام و ماه صفر را حلال مىشمردند و در سال ديگر ، محرم را حلال و صفر را حرام مىشمردند . . . اى مردم ! هركس كه وديعه‌اى دارد ، بايد آن را به صاحبش برگرداند .\r\n( 1 ) اى مردم ! زنان از شما ضعيف‌ترند و سختى و مشقت‌هاى فراوانى را تحمل مىكنند و مالك نفع و ضرر خويش نيستند . آن‌ها را به عنوان امانت‌هاى الهى در اختيار گرفته‌ايد و استفاده از آن‌ها را بر طبق كتاب خدا بر خويش حلال كرده‌ايد . بر آن‌ها حقى داريد و آن‌ها هم بر شما حقى دارند . حق شما بر آن‌ها اين است كه از ناموس شما محافظت كنند و در معروف از شما نافرمانى نكنند . پس اگر چنين بودند ، بر شماست كه طبق امر عرف نفقهء آن‌ها را بپردازيد و آن‌ها را كتك نزنيد . . . « 3 »\r\nو از ابن عباس نقل شده است : پيامبر دستور داد ، كسى در شب‌هاى وقوف به منى ، در خارج از منى وقوف نكند . « 4 »\r\n( 2 )\r\n\r\nايراد خطبه در مسجد خيف\r\nمرحوم قمى در تفسيرش مىنويسد : در آخرين روز از ايام تشريق ، خداوند نازل فرمود : « هنگامى كه يارى خداوند و پيروزى فرارسيد » . « 5 » به دنبال آن ، پيامبر اكرم صلّى اللّه عليه و آله فرمود : به مرگ خودم خبردار شده‌ام . آن‌گاه فرمود كه مردم براى نماز جماعت در مسجد خيف جمع شوند .\r\nپس از اجتماع مردم ، حمد و ثناى الهى را به جاى آورد و فرمود : « خداوند خير و بركت عنايت\r\n\r\n\r\n","description":"","footnote":"\r\n( 1 ) . توبه ( 9 ) ، 36 .\r\n( 2 ) . توبه ( 9 ) ، 37 .\r\n( 3 ) . خصال ، ج 2 ، ص 486 . ابن اسحاق هم آنان را در سيره ، ج 4 ، ص 250 - 252 روايت كرده است ، اما وى گفته است : اين خطبه در عرفات بوده است و كسى كه سخنان پيامبر صلّى اللّه عليه و آله را با صداى بلند براى مردم تكرار مىكرده است ، ربيعة بن امية بن خلف بوده است . ملاحظه مىشود كه در سيرهء ابن اسحاق و كتاب خصال تنها به يكى از ثقلين اشاره شده و ديگرى واگذاشته شده است .\r\n( 4 ) . مغازى واقدى ، ج 2 ، ص 1112 - 1113 .\r\n( 5 ) . تفسير قمى ، ج 1 ، ص 173 و ج 2 ، ص 446 و 447 . وى آن را بدون سند نقل كرده است . اما در خصال همين خبر را به ابن عمر اسناد داده است و اين در حالى است كه سورهء فتح صد و دومين سورهء نازل شده مىباشد و قبل از نور و حج و ده سورهء ديگر نازل شده و بعد از سورهء برائت نازل نشده است . و قبلا از صاحب مجمع البيان و عدهء ديگر نقل كرده‌ايم كه گفته‌اند : اين سوره در مدينه نازل شده است و در آن خداوند به پيامبرش بشارت به فتح و پيروزى داده است .\r\n","page_name":" 499 ","page_number":499},
  {"content":"\r\n\r\nفرمايد به كسى كه سخن مرا بشنود و آن را خوب حفظ كند و به كسانى كه آن را نشنيده‌اند ، برساند . چه بسا كسى حامل فقه است ولى فقيه نيست و چه بسا حامل فقهى ، فقه را براى كسى كه فقيه‌تر از او مىباشد ، حمل مىكند . بدانيد كه قلب هر مسلمانى در سه چيز خيانت نمىكند : اخلاص عمل براى خدا ، نصيحت ائمهء مسلمين ، و لزوم همراهى با جماعت مسلمين . همانا دعوت مسلمين از وراى آن‌ها احاطه شده است و مؤمنان با هم برادرند و خون‌هايشان ضامن همديگر است و ضعيف‌ترين آن‌ها براى عمل به عهد و پيمان‌ها تلاش مىكند و در مقابل دشمنان متحد و هم‌پيمان هستند .\r\n( 1 ) اى مردم ! من چيزى در ميان شما باقى مىگذارم كه اگر بدان تمسّك بجوييد هيچ‌گاه گمراه و خوار نمىشويد . كتاب خدا و عترتم ، اهل بيتم را . به راستى كه خداى لطيف و خبير به من خبر داده است كه آن‌ها هرگز از هم جدا نخواهند شد تا هنگامى كه در حوض بر من وارد شوند . » « 1 »\r\nآن حضرت در منى باقى ماند تا رمى جمرات را انجام داد و سپس به سوى أبطح در مكه حركت و در آنجا اقامت كرد . « 2 »\r\nآن حضرت در طول مسير هرگاه كه به بالاى بلندى مىرسيد ، سه بار با صداى بلند تكبير مىگفت و سپس مىفرمود : « هيچ خدايى جز خداى يگانه نيست ، ملك و پادشاهى و حمد و سپاس مخصوص اوست ، او زنده مىكند و مىميراند و زنده مىكند و او زنده‌اى است كه هيچ‌گاه نمىميرد ، همهء خير و نيكىها در دست اوست و او بر هر كارى تواناست ، ما به درگاه او مىرويم و به درگاه او توبه مىكنيم ، فقط او را سجده مىكنيم و فقط او را پرستش مىكنيم و حمد و سپاس پروردگار خودمان را به جاى مىآوريم .\r\nخداوند به راستى به وعدهء خود وفا كرد و بندهء خودش را يارى كرد و به تنهايى احزاب را در هم شكست .\r\nپروردگارا ، از سختى سفر و غم و اندوه روزگار و از چشم بد در اهل و مال خودمان به تو پناه مىبريم .\r\nپروردگارا ، ما را به نيكوترين صورت به سرمنزل برسان تا به بهترين مغفرت و رضوان تو نايل گرديم . » « 3 »\r\n( 2 )\r\n\r\nنزول سورهء مائده\r\nمرحوم علامه طباطبائى مىنويسد : « اهل حديث اتفاق نظر دارند بر اين كه سورهء مائده ، آخرين سورهء مفصلى است كه در اواخر عمر رسول خدا بر وى نازل شده است . » « 4 »\r\n\r\n\r\n","description":"","footnote":"\r\n( 1 ) . تفسير قمى ، ج 1 ، ص 173 ، بدون سند . اما نعمانى آن را در كتاب الغيبة ، ص 27 - 28 به چهار طريق از امام سجاد و باقر و صادق عليهما السّلام نقل كرده و كلينى در كافى ، ج 1 ، ص 403 از امام صادق و همچنين شيخ صدوق در خصال ، ج 1 ، ص 149 و شيخ مفيد در امالى ، ج 2 ، ص 186 - 187 به طريق ديگرى روايت كرده‌اند .\r\n( 2 ) . بحار الانوار ، ج 21 ، ص 393 به نقل از فروع كافى ، ج 1 ، ص 234 .\r\n( 3 ) . مغازى واقدى ، ج 2 ، ص 114 . بعد از اين ديگر واقدى هيچ خبرى را از حوادث بازگشت رسول خدا به مدينه ذكر نمىكند و حتى حادثهء غدير و حتى خطبه‌اى را كه در منزلگاه جحفه ايراد فرمودند ، ذكر نمىكند .\r\n( 4 ) . الميزان ، ج 5 ، ص 157 .\r\n","page_name":" 500 ","page_number":500},
  {"content":"\r\n\r\n( 1 ) و عياشى در تفسير خود از على عليه السّلام روايت مىكند كه فرمود : « آخرين سوره‌اى كه بر رسول خدا صلّى اللّه عليه و آله نازل شد ، سورهء مائده بود . اين سوره هنگامى بر وى نازل شد كه او بر قاطر شهباء سوار بود . اين حالت چنان سنگين بود كه حيوان از حركت بازايستاد و كمرش خم شد ، به طورى كه ديدم نزديك است شكم حيوان با زمين تماس پيدا كند . آن حضرت صلّى اللّه عليه و آله در حالت خلسه فرو رفت ، به طورى كه دستش را بر سر شيبة بن وهب جمحى « 1 » گذاشت . سپس از اين حالت خارج شد و سورهء مائده را براى ما قرائت كرد . » « 2 »\r\n( 2 ) عياشى از امام باقر عليه السّلام از امام على عليه السّلام روايت كرده است كه : سورهء مائده سه ماه پيش از رحلت پيامبر اكرم صلّى اللّه عليه و آله نازل شد . « 3 »\r\nاين خبر از يك سو ، اين را مىطلبد كه وفات آن حضرت صلّى اللّه عليه و آله در دوازدهم ربيع الاول رخ داده باشد و از سوى ديگر ، مقتضى آن است كه سورهء مائده يا اوايل آن در دوازدهم ماه ذى الحجّه در منى نازل شده باشد .\r\nاگر چنين باشد ، به طور طبيعى اين انتظار وجود دارد كه تمام سوره ، كه دويست و بيست آيه دارد ، يا بسيارى از آيات آن دربارهء مراسم حج و عمره باشد ، در حالى كه فقط هشت آيه دربارهء مناسك حج و عمره است ؛ دو آيه در اول آن و آيه‌هاى نود و چهار تا صد .\r\n( 3 ) از اين رو ، علامهء طباطبائى از زاويهء ديگرى به زمان نزول سورهء مائده نگريسته و گفته است : « اگر در آيات اين سوره دقت كنيم و در مواعظ و داستان‌هاى آن تدبر كنيم ، درمىيابيم كه غرض اصلى از اين سوره ، دعوت به وفاى به عهد ، پايدارى در عهد و پيمان‌ها ، پرهيز از پيمان‌شكنىها و اين كه سنت خداى متعال به آسان كردن تكاليف بندگان و تخفيف دادن به تقواپيشگان و رحمت است . در مقابل ، بر اين معنا تأكيد شده است كه خدا نسبت به كسى كه پيمان خود را با امامش بشكند و گردنكشى و طغيان نمايد و اطاعت از امام را ترك گويد و حدود و ميثاق‌هاى دينى را بشكند ، سخت‌گيرى خواهد كرد .\r\n( 4 ) در اين سوره به بسيارى از احكام قصاص ، حدود و داستان مائده زمان عيسى عليه السّلام و داستان پسر آدم و ظلم‌هاى پيمان‌شكنىهاى بنى اسرائيل اشاره شده است و در آياتى خداوند به مردم منت مىگذارد كه دينشان را كامل و نعمتشان را تمام كرده است و طيّبات را حلال و خبائث را حرام گردانيده و احكام و دستوراتى را تشريع كرده كه باعث طهارت و تزكيه است و در عين حال باعث سختى و مشكلات نمىگردد . تذكر اين مطالب متناسب با زمان نزول اين سوره بوده است ؛ زيرا اهل حديث و تاريخ متفق القول هستند كه سورهء مائده آخرين سورهء مفصلى است كه در اواخر زندگانى پيامبر صلّى اللّه عليه و آله نازل شد .\r\n\r\n\r\n","description":"","footnote":"\r\n( 1 ) . اسم چنين شخصى را در كتاب‌هاى رجال و تاريخ نيافتيم مگر در همين جا .\r\n( 2 ) . تفسير عياشى ، ج 1 ، ص 288 ، حديث 2 .\r\n( 3 ) . همان ، ج 1 ، ص 288 .\r\n","page_name":" 501 ","page_number":501},
  {"content":"\r\n\r\n( 1 )\r\n\r\nآيات سه‌گانه اوّل\r\nآيه‌هاى اول و دوم سورهء مائده متناسب با مناسك حج است كه مىفرمايد :\r\n« اى كسانى كه ايمان آورده‌ايد ، به قراردادهاى خود وفا كنيد . براى شما گوشت چارپايان حلال گرديده است ، جز آنچه حكمش بر شما خوانده مىشود . در حالى كه نبايد شكار را در حال احرام ، حلال بشماريد و خدا هرچه بخواهد فرمان مىدهد ، اى كسانى كه ايمان آورده‌ايد ، حرمت شعائر خدا و ماه حرام و قربانى بىنشان و قربانىهاى نشانه‌دار و زائران بيت الحرام را كه فضل و خشنودى پروردگار خود را مىطلبند ، نگه داريد . و چون از احرام بيرون آمديد ، مىتوانيد شكار كنيد و البته نبايد كينه‌توزى گروهى كه شما را از مسجد الحرام بازداشتند ، شما را به تعدّى وادارد و در نيكوكارى و پرهيزگارى با يكديگر همكارى كنيد و در گناه و تعدّى دستيار هم نشويد و از خدا پروا كنيد كه خدا سخت كيفر است . »\r\nو از آنجا كه در آيهء اول وعده داده است كه حيوانات حرام گوشت را هم بيان كند ، مىفرمايد :\r\n« بر شما حرام شده است : مردار ، خون ، گوشت خوك ، آنچه كه به نام غير خدا كشته شده باشد ، حيوان حلال گوشت خفه شده ، حيوان به چوب مرده ، از بلندى افتاده ، به ضرب شاخ مرده و آنچه كه درنده از آن خورده باشد ، مگر آنچه را كه زنده دريافته و سر بريده و همچنين آنچه براى بت‌ها سربريده شده و نيز تقسيم چيزى به وسيلهء تيرهاى قرعه . اين كارها نافرمانى از خداست . . . و هركس دچار گرسنگى شود ، بى آن كه به گناه متمايل باشد ، اگر از آنچه منع شده است ، بخورد ، بدون شك خدا او را مىآمرزد ؛ زيرا خداوند آمرزيده و مهربان است . »\r\nمحرمات چهارگانه‌اى كه در ابتداى اين آيه آمده است ، براى چهارمين مرتبه در اينجا ذكر گرديده است و پيش از آن در آيهء 14 از سورهء انعام ( پنجاه و پنجمين سورهء نازل شده ) و در آيهء 115 از سورهء نحل ( هفتادمين سورهء نازل شده ) و در آيهء 173 از سورهء بقره ( هشتاد و هفتمين سورهء نازل شده ) ، تكرار گرديده است و حتى شبيه ذيل آيه كه مىفرمايد : « و هركس دچار گرسنگى شود ، بىآن كه . . . » در آيات فوق تكرار گرديده است .\r\n( 2 ) پس آيه محرمات جديدى را ذكر نكرده است و اين قسمت از آيه كه مىفرمايد :\r\n « وَ الْمُنْخَنِقَةُ وَ الْمَوْقُوذَةُ وَ الْمُتَرَدِّيَةُ وَ النَّطِيحَةُ وَ ما أَكَلَ السَّبُعُ . . .   وَ ما ذُبِحَ عَلَى النُّصُبِ وَ أَنْ تَسْتَقْسِمُوا بِالْأَزْلامِ . . . »  ؛ حيوان خفه شده ، به چوب مرده ، از بلندى افتاده ، به ضرب شاخ مرده ، دريده شده و . . . اگر چه كلمات جديدى را به كار برده است ، ولى در واقع همهء آن‌ها از مصاديق ميت هستند .\r\n\r\n","description":"","footnote":"","page_name":" 502 ","page_number":502},
  {"content":"\r\n\r\n( 1 )\r\n\r\nبررسى ارتباط آيات\r\nاگر ما به اين قسمت از آيه دقت كنيم كه مىفرمايد :  « ذلِكُمْ فِسْقٌ . . .   فَمَنِ اضْطُرَّ . . .   فَإِنَّ اللَّهَ غَفُورٌ رَحِيمٌ »  ، متوجه مىشويم كه اين قسمت يك جمله كامل است و معناى خود را به خوبى مىرساند و براى افادهء معنا به آن قسمتى كه در وسط كلام آمده است ، احتياجى ندارد .\r\nآن قسمت مىفرمايد :\r\n « الْيَوْمَ يَئِسَ الَّذِينَ كَفَرُوا مِنْ دِينِكُمْ . . . »  ؛ امروز كسانى كه كافر شده‌اند از كارشكنى در دين شما نوميد گرديده‌اند . پس از ايشان نترسيد و از من بترسيد . امروز دين شما را برايتان كامل و نعمت خود را بر شما تمام گردانيدم . و اسلام را براى شما به عنوان آيين برگزيدم .\r\n( 2 ) بنابراين ، فهميده مىشود كه اين كلامت جملهء معترضه‌اى است كه در وسط اين آيه قرار داده شده است و آيه براى رساندن معنا و دلالت خود هيچ احتياجى به آن ندارد . و البته فرقى نمىكند كه بگوييم :\r\nآيه از همان ابتدا به همين صورت نازل شده و اين جملهء معترضه در آن قرار داشته و يا اين كه بگوييم : اين قسمت در زمان ديگرى نازل شده و هنگام تأليفت در وسط اين آيه قرار داده شده است يا اين كه بگوييم : خود پيامبر اكرم صلّى اللّه عليه و آله به كاتبان وحى دستور داده است كه اين جملهء معترضه را در وسط اين آيه قرار دهند ، اگر چه از جهت معنا و زمان نزول با هم اختلاف دارند . چنان كه سيوطى اين مطلب را در الدر المنثور به نقل از شعبى روايت كرده است : وقتى آيهء :  « الْيَوْمَ أَكْمَلْتُ لَكُمْ دِينَكُمْ »  نازل شد ، رسول خدا صلّى اللّه عليه و آله در عرفه بود و از آنجا كه اين آيه اعجاب حضرت صلّى اللّه عليه و آله را برانگيخت ، دستور داد كه آن را در ابتداى سوره قرار دهند . » « 1 »\r\nچنان كه قبلا بيان كرديم ، روز عرفه مصادف با شنبه بوده است ، نه با پنجشنبه و جمعه ، كه اكثرا آن را مىگويند و به روايتى كه از عمر بن خطاب در جواب يك يهودى نقل شده ، استناد مىكنند . « 2 »\r\n( 3 )\r\n\r\nنزول آيهء ولايت در مكه\r\nابن طاووس از كتاب النشر و الطىّ از حذيفة بن يمان نقل مىكند : هنگامى كه على عليه السّلام از يمن آمد و در\r\n\r\n\r\n","description":"","footnote":"\r\n( 1 ) . الميزان ، ج 5 ، ص 163 - 168 ؛ الدر المنثور ، ج 2 ، ص 285 - 289 .\r\n( 2 ) . براى مطالعهء بيشتر به كتاب آيات الغدير ، ص 264 - 268 مراجعه كنيد . بنابراين آنچه كه در تفسير كوفى از امام باقر عليه السّلام روايت شده است كه : جبرئيل در روز جمعه در عرفات اين آيه را بر رسول خدا نازل كرد :  « الْيَوْمَ أَكْمَلْتُ لَكُمْ . . . »  چنان كه در تفسير فرات كوفى ، ص 497 ، حديث 652 هم آمده است و همچنين عياشى در تفسيرش از امام صادق عليه السّلام روايت كرده است كه رسول خدا در روز جمعه در عرفات بودند كه جبرئيل اين آيه را بر ايشان نازل كرد :  « الْيَوْمَ أَكْمَلْتُ . . . »  ، ج 1 ، ص 293 ؛ بر همين حمل مىشود .\r\n","page_name":" 503 ","page_number":503},
  {"content":"\r\n\r\nمكه با پيامبر صلّى اللّه عليه و آله ملاقات كرد ؛ ما در آنجا حاضر بوديم . روزى على عليه السّلام رو به كعبه نماز مىخواند كه به هنگام ركوع سائلى به وى مراجعه كرد و او در همان حالت ركوع ، حلقهء انگشترش را به وى صدقه داد . در همين زمان رسول خدا كه در جاى ديگر بود تكبير گفت و آيه‌اى را كه خداوند دربارهء اين عمل على عليه السّلام نازل كرده بود قرائت كرد :\r\n « إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ . »  ؛\r\nهمانا سرپرست شما ، خدا و رسولش و مؤمنانى هستند كه نماز برپاى مىدارند و در حال ركوع زكات مىپردازند .\r\n( 1 ) پس از قرائت آيه ، آن حضرت فرمود : برخيزيد تا صاحب اين صفات كه خدا او را توصيف كرده است ، بيابيم . به دنبال آن هنگامى كه رسول خدا صلّى اللّه عليه و آله وارد مسجد مىشد ، با سائلى مواجه شد . آن حضرت از او پرسيد : از كجا مىآيى ؟ جواب داد : از پيش آن نمازگزار كه در حال ركوع اين حلقهء انگشتر را به من داد . پس رسول خدا تكبير گفت و به سوى على عليه السّلام رفت . آن‌گاه از او پرسيد : اى على ، امروز چه كار خيرى انجام داده‌اى ؟ على عليه السّلام جريان را براى آن حضرت بازگو كرد و پيامبر اكرم براى سومين بار تكبير گفت .\r\n( 2 ) حلبى مىنويسد : روايت شده است كه وقتى آيهء :  « إِنَّما وَلِيُّكُمُ اللَّهُ وَ رَسُولُهُ . . . »  نازل شد ، پيامبر دستور داد كه ولايت على عليه السّلام اعلام شود و از اين امر نگران بود . « 1 »\r\n( 3 ) بحرانى در البرهان از زيد بن ارقم روايت كرده است : رسول خدا عده‌اى را نزد خود فراخواند كه من هم از جملهء آن‌ها بودم . او به ما فرمود كه روح الامين ، جبرئيل موضوع ولايت على بن أبي طالب را بر او نازل كرده است و با ما مشورت كرد تا اين مطلب را در ايام موسم حج اعلام كند . ما نمىدانستيم كه چه بگوييم و از نزد وى پراكنده شديم تا اين كه در جحفه فرود آمديم و مشغول برپا كردن چادرهاى خود بوديم كه ناگهان شنيديم رسول خدا با صداى بلند اعلام مىكند : اى مردم ! من فرستادهء خدا هستم ، پس دعوت كسى كه شما را به سوى خدا فرامىخواند ، اجابت كنيد . در آن هنگام كه هوا به شدت گرم بود به سوى او رفتيم . آن حضرت فرمود : اى مردم ! بعد از ظهر عرفه چيزى بر من نازل شد كه قلب مرا در فشار قرار داده است ، زيرا خوف آن را دارم كه اهل إفك آن را تكذيب كنند . تا اين كه در اينجا خداوند نازل فرمود :\r\n « يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ \r\n\r\n\r\n","description":"","footnote":"\r\n( 1 ) . مناقب آل ابى طالب ، ج 3 ، ص 33 و شايد آنچه را كه عياشى در تفسير خود ( ج 1 ، ص 327 ) از عمار بن ياسر روايت كرده است كه وقتى اين آيه نازل شد ، پيامبر آن را براى ما خواند و سپس فرمود : « من كنت مولاه فعلى مولاه » از حلبى باشد .\r\n","page_name":" 504 ","page_number":504},
  {"content":"\r\n\r\n مِنَ النَّاسِ . . . »  « 1 » ، اى پيامبر ، آنچه را كه از سوى پروردگارت نازل شده است ، ابلاغ كن و اگر چنين نكنى ، رسالت خود را به انجام نرسانده‌اى و خداوند تو را از مردم حفظ مىكند .\r\n( 1 ) مرحوم طبرسى در الاحتجاج با سند خود از شيخ طوسى از امام باقر عليه السّلام روايت مىكند : هنگامى كه رسول خدا در محل وقوف اقامت كرد ، جبرئيل بر وى نازل شد و فرمود : اى محمد ، خداوند عز و جل سلام مىرساند و مىفرمايد : هرآينه أجل تو نزديك شده است و تو را خبر مىدهم از چيزى كه گريز و چاره‌اى از آن نيست ، پس به عهد خود وفا كن و وصيت خود را اعلام كن و علم خود و ميراث علوم انبياى قبل و سلاح و تابوت ( ؟ ) و تمام آيات و نشانه‌هاى پيامبران را به وصى و خليفهء بعد از خود تسليم كن .\r\nحجت كامل من بر بندگانم ؛ على بن أبي طالب است . او را به عنوان نشانه در ميان مردم به پاى دار و عهد و ميثاق و بيعت با او را تجديد كن و بيعت و ميثاقى را كه با من بسته‌اند متذكر شو مبنى بر اين كه ولىّ من و مولاى خودشان و مولاى هر مرد و زن مؤمنى على بن أبي طالب است و به درستى كه هيچ يك از انبياى خودم را قبض روح نمىكنم ، مگر بعد از اكمال دين و حجتم و اتمام نعمتم با اظهار ولايت نسبت به اوليايم و اظهار عداوت نسبت به دشمنانم . و اين كمال توحيد و دين من است و اتمام نعمت بر بندگانم با پيروى و اطاعت از ولى من حاصل مىشود و من هيچ‌گاه زمين را بدون ولى و قيّم خودم باقى نمىگذارم تا آن‌ها حجت من بر بندگانم باشند .\r\n( 2 ) اى محمد ، برخيز و على را به عنوان ولى و جانشين خود اعلام كن و از مردم بيعت بگير و عهد و ميثاقى را كه ، با من بسته‌اند ، تجديد كن ، زيرا كه به زودى را پيش خودم مىبرم .\r\nامام باقر عليه السّلام مىفرمايد : « رسول خدا صلّى اللّه عليه و آله خوف اين را داشت كه قريش و منافقان آشوب برپا كنند و به دوران جاهليت بازگردند ، زيرا مىدانست كه دشمنى و كينهء ديرينه و عميقى با على عليه السّلام دارند . براى همين از جبرئيل درخواست كرد كه از خدا بخواهد تا او را از شرّ مردم نگه دارد ، لذا اعلان ولايت على عليه السّلام را به تأخير انداخت تا جبرئيل امان الهى را برايش بياورد تا به مسجد خيف رسيد . در مسجد خيف جبرئيل نازل شد و به او فرمود كه به عهد خود وفا كند و على را به جانشينى خود اعلام كند تا مردم به وسيلهء او هدايت شوند و هنوز امان الهى را كه پيامبر درخواست كرده بود ، نازل نشده بود ، تا اين كه آن حضرت صلّى اللّه عليه و آله به كراع الغميم رسيد . در آنجا هم جبرئيل بر وى نازل شد و همان امر قبلى را بر وى نازل كرد ، تا اين كه پيامبر به منطقهء غدير خم رسيد . در آنجا به هنگامى كه پنج ساعت از روز گذشته بود ، جبرئيل همراه با امان الهى نازل شد و آن حضرت را تحريض و تهديد كرد كه هرچه سريع‌تر رسالت الهى را ابلاغ كند :\r\n\r\n\r\n","description":"","footnote":"\r\n( 1 ) . از البرهان در بحار الانوار ، ج 37 ، ص 151 - 152 و به نقل از عياشى كه آن را در تفسير عياشى نيافتيم .\r\n","page_name":" 505 ","page_number":505},
  {"content":"\r\n\r\n « يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ . . . »  « 1 » ؛ اى پيامبر ، آنچه را كه از سوى پروردگارت بر تو نازل شده است ، به مردم اعلان كن ، اگر چنين نكنى ، رسالت الهى را به انجام نرسانده‌اى و همانا خداوند تو را از شرّ مردم نگه مىدارد . . . »\r\n( 1 ) عياشى از امام صادق عليه السّلام روايت كرده است : « وحى الهى دربارهء ولايت على عليه السّلام در منى نازل شده بود ، اما رسول خدا از اعلان آن خوددارى كرد ؛ زيرا از واكنش مردم نسبت به اين دستور الهى خوف داشت . تا اين كه از مكه بازگشت در حالى كه پنج هزار نفر از اهل مكه او را مشايعت مىكردند . « 2 »\r\nپس از اين كه به جحفه رسيد ، جبرئيل نازل شد و فرمود :  « يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ . . . »  ؛ يعنى از آنچه كه پيامبر در منى از آن كراهت داشت » . و قبل از آن روايتى را به همين معنا از امام باقر عليه السّلام روايت مىكند : « جبرئيل بر رسول خدا نازل و فرمود كه ولايت على بن أبي طالب را اعلان كند ، اما آن حضرت از ترس ايجاد تفرقه و شورش اين كار را نكرد تا نزول جبرئيل سه مرتبه تكرار شد و آن حضرت به منزلگاه جحفه رسيد . پس وقتى كه به ناحيهء معيعه در جحفه رسيد ، مردم را براى نماز جماعت فراخواند . » « 3 »\r\n( 2 ) و در جامع الاخبار با سند خود از امام صادق عليه السّلام روايت كرده است : « هنگامى كه رسول خدا از حجة الوداع فارغ شد ، جبرئيل در مسير بازگشت بر او نازل شد و اين آيه را قرائت كرد :  « يا أَيُّهَا الرَّسُولُ بَلِّغْ \r\n\r\n\r\n","description":"","footnote":"\r\n( 1 ) . الاحتجاج ، ج 1 ، ص 69 و 70 . آنچه در كشف اليقين از كتاب ابن ابى ثلج بغدادى به روايت از امام صادق عليه السّلام آمده است ، بر همين مطلب حمل مىشود . در آنجا به نقل از امام صادق عليه السّلام آمده است : « خداوند در كراغ الغميم دربارهء على عليه السّلام بر پيامبر اكرم نازل كرد :  « يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ . . . »  ، بدون آن كه عصمت و امان الهى را متذكر شود » ، بحار الانوار ، ج 37 ، ص 137 ؛ و با همين روايت ، آنچه را كه مرحوم قمى در تفسير خودش از امام باقر عليه السّلام روايت كرده تصحيح مىشود . وى مىنويسد :\r\n« در كراع الغميم بر پيامبر صلّى اللّه عليه و آله نازل شد :  « الْيَوْمَ أَكْمَلْتُ لَكُمْ دِينَكُمْ . . . »  .\r\n( 2 ) . اين سخن وى بعد از آن است كه گفته است : « پنج هزار نفر از اهل مدينه همراه پيامبر بودند . » و با اين حساب ده هزار شاهد جريان غدير بوده‌اند . حلبى هم در مناقب ، ج 3 ، ص 35 به اين مطلب اشاره كرده است و قبل از آن اين حديث را از امام باقر عليه السّلام عجيب شمرده است كه فرمود : « پيامبر اكرم در روز غدير ولايت على عليه السّلام را اعلان كرد در حالى كه هزار و سيصد مرد حاضر بودند . » و در خبر ديگر عياشى در تفسير خود ، ج 1 ، ص 329 از امام صادق روايت مىكند : « در روز غدير دوازده هزار مرد حاضر بودند » و مطلب به همين صورت در جامع الاخبار و در بحار الانوار ، ج 3 ، ص 165 آمده و اين را اضافه كرده است كه بيشتر اين‌ها از يمن بودند و تعداد پنج هزار نفر از مدينه بودند . بنابراين اگر پنج هزار نفر از اهل مكه هم آن حضرت را مشايعت كرده باشند ، در اين صورت شاهدان غدير به بيست و دو هزار نفر مىرسد ، و اين در حالى است كه در احتجاج ، ج 1 ، ص 69 به نقل از امام باقر عليه السّلام آمده است : « كسانى از اهل مدينه و اطراف آن و باديه‌نشينان كه همراه پيامبر حج به جاى آوردند ، تعدادشان به هفتاد هزار نفر يا بيشتر مىرسيد . به تعداد اصحاب موسى عليه السّلام كه هفتاد هزار نفر بودند و از آن‌ها براى هارون بيعت گرفت ، اما آن‌ها بيعت را شكستند و از سامرى و گوساله‌اش پيروى كردند . » و مرحوم مجلسى در بحار الانوار ، ج 37 ، ص 150 از ابن جوزى نقل كرده است : تعداد صحابه و افرادى كه از اطراف مدينه و مكه همراه پيامبر صلّى اللّه عليه و آله بودند به صد و بيست هزار نفر مىرسيد .\r\n( 3 ) . تفسير عياشى ، ج 1 ، ص 332 .\r\n","page_name":" 506 ","page_number":506},
  {"content":"\r\n\r\n ما أُنْزِلَ إِلَيْكَ مِنْ رَبِّكَ . . . »  ، رسول خدا فرمود : اى جبرئيل ، مردم تازه مسلمان هستند و خوف آن را دارم كه دچار شك و ترديد شوند و از من اطاعت نكنند . پس جبرئيل به آسمان عروج كرد .\r\nدر روز دوم جبرئيل در غدير [ به همين صورت آمده است ! 
  ] بر پيامبر صلّى اللّه عليه و آله نازل و فرمود : اى محمد !  « بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ . . . »  ، اما آن حضرت عرض كرد : اى جبرئيل ، مىترسم كه اصحابم با من مخالفت كنند ! به دنبال آن جبرئيل به آسمان عروج كرد .\r\nدر روز سوم جبرئيل بر رسول خدا نازل شد ، در حالى كه آن حضرت در غدير خم بود و فرمود : « يا أيها الرسول بلغ ما انزل اليك من ربك و ان لم تفعل فما بلغت رسالته و اللّه يعصمك من الناس . . . » . وقتى كه رسول خدا اين سخن را شنيد ، به مردم فرمود : به خدا قسم كه از اين مكان تكان نمىخورم تا رسالت پروردگارم را ابلاغ كنم . » « 1 »\r\n( 1 ) علامه طباطبائى در اين باره مىفرمايد : « بايد در آيهء سوم سورهء مائده كه مىفرمايد :  « يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ »  و احاديثى كه دربارهء آن از طرف شيعه و سنى وارد شده و خبرهاى متواتر مربوط به حادثهء غدير خم و اوضاع اجتماعى زمان رسول خدا دقت كرد . آنچه از تأمل و دقت در اين امور به نظر مىرسد ، اين است كه موضوع ولايت چند روز قبل از غدير نازل شده بود ، اما پيامبر صلّى اللّه عليه و آله از اعلان آن واهمه داشت ، زيرا مىترسيد كه مورد قبول قرار نگيرد و يا نسبت به وى سوءقصدى انجام گيرد و به دنبال آن امر دعوت الهى مختل شود ، براى همين اعلان اين امر را به تأخير مىانداخت و امروز و فردا مىكرد تا اين كه آيهء شصت و هفت سورهء مائده نازل شد . آن‌گاه پيامبر صلّى اللّه عليه و آله اين دستور الهى را اعلان كرد .\r\nبنابراين اين احتمال وجود دارد كه خداوند بخش اعظم سورهء مائده كه امر ولايت هم در آن بوده است را در روز عرفه ( يا غروب آن ) بر پيامبر اكرم نازل كرده باشد و آن حضرت آن را تلاوت كرده باشد ، اما بيان امر ولايت را تا غدير به تأخير انداخته باشد . در اين صورت بعيد به نظر نمىرسد كه مقصود بعضى از روايات كه مىگويد : اين آيه در غدير نازل شده است ، تلاوت اين آيه به وسيلهء پيامبر اكرم باشد و در صدد بيان شأن نزول آيه بوده‌اند و بدين جهت گفته‌اند كه اين آيه در روز غدير نازل شده است ، بنابراين هيچ منافاتى بين اين دو دسته از اخبار نيست . « 2 »\r\n( 2 )\r\n\r\nدر غدير خم\r\nدر كتاب احتجاج از امام باقر عليه السّلام روايت شده است : هنگامى كه پيامبر صلّى اللّه عليه و آله به غدير خم كه در سه مايلى\r\n\r\n\r\n","description":"","footnote":"\r\n( 1 ) . جامع الاخبار ، ص 10 - 13 و از او در بحار الانوار ، ج 37 ، ص 165 - 166 .\r\n( 2 ) . الميزان ، ج 5 ، ص 196 - 197 .\r\n","page_name":" 507 ","page_number":507},
  {"content":"\r\n\r\nجحفه قرار دارد ، رسيد « 1 » ؛ جبرئيل وقتى كه پنج ساعت از روز گذشته بود بر آن حضرت نازل شد و فرمود :\r\n « يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ »  . و او را به انجام اين دستور الهى بسيار ترغيب كرد . به دنبال آن پيامبر دستور داد كه پيش افتادگان برگردند و عقب‌ماندگان پيش بيايند و در آن منطقه جمع شوند تا على عليه السّلام را به عنوان جانشين خود معرفى كند و آنچه را كه خداوند دربارهء على عليه السّلام نازل كرده است ، به آن‌ها ابلاغ كند و خداوند به آن حضرت خبر داده بود كه او را از شر مردم در امان نگه مىدارد .\r\n( 1 ) وقتى كه رسول خدا صلّى اللّه عليه و آله دستور اجتماع مردم را داد ، اوايل كاروان به جحفه رسيده بود كه آن حضرت دستور داد تا بازگردند و افراد در همان جا منتظر ماندند تا دنبالهء كاروان از راه برسد . به دستور جبرئيل آن حضرت كمى به سمت راست مسير متمايل شد و در كنار مسجد الغدير مستقر شد . در آن منطقه درختچه‌هاى سلمه زيادى بود كه حضرت دستور داد تا زير اين درختچه‌ها تميز شود و با سنگ يك مكان مرتفعى ساخته شود تا او روى آن بايستد و بر مردم مشرف باشد .\r\nاز همان ابتدا كه پيامبر صلّى اللّه عليه و آله بر بلندى ايستاد . على عليه السّلام هم يك درجه پايين‌تر از او ايستاده بود تا اين كه آن حضرت دست خود را بر بازوى على عليه السّلام زد و على عليه السّلام دست خود را به سوى رسول خدا دراز كرد .\r\nآن حضرت دست على عليه السّلام را گرفت و بالا كشيد به طورى كه همرديف رسول خدا شد . « 2 »\r\nدر البرهان به نقل از زيد بن ارقم نقل شده است : هنگامى كه شنيديم رسول خدا اعلام مىكند : من فرستادهء خدا هستم ، دعوت كنندهء به سوى خدا را اجابت كنيد ، به سرعت به سوى آن حضرت رفتيم و ديديم كه از شدت گرما سر و پاهاى خود را با لباس‌هايش پوشانده است . آن حضرت دستور داد كه خار و خاشاك‌هاى زير درختچه‌ها را تميز كنيد و پس از آن فرمود كه جهاز شتران و بار و بنديل‌هاى خودمان را بياوريم . آن‌ها را آورديم و روى هم چيديم و پارچه‌اى روى آن‌ها كشيديم آن‌گاه رسول خدا بر بالاى آن ايستاد . « 3 »\r\nگرچه اين دو خبر تصريح نكرده‌اند كه اين كارها بعد از نماز ظهر بوده است ، اما خبرهاى زيادى به اين نكته تصريح كرده‌اند .\r\n\r\n\r\n","description":"","footnote":"\r\n( 1 ) . در معجم البلدان ، ج 2 ، ص 389 آمده است : خم منطقه‌اى بين مكه و مدينه و در نزديكى جحفه است و در ج 4 ، ص 188 گفته است : غدير خم بين مكه و مدينه قرار دارد و تا جحفه دو مايل فاصله دارد ، دو در ج 2 ، ص 111 در ذيل مادهء جحفه آورده است :\r\nبين جحفه و غدير خم دو مايل راه است و جحفه در چهار منزلى مكه و در شش منزلى مدينه قرار دارد و بر حسب اطلاعات نقشه‌هاى وزارت كشور عربستان سعودى و مجلهء ميثاق ، ش 6 ، ص 387 ، فاصلهء مكه تا فرودگاه رابغ البحر 180 كيلومتر است و از آنجا تا جحفه 9 كيلومتر است كه در اين صورت فاصلهء مكه تا غدير خم در حدود 185 كيلومتر است .\r\n( 2 ) . الاحتجاج ، ج 1 ، ص 70 - 76 .\r\n( 3 ) . البرهان ، ج 2 ، ص 145 و از او در بحار الانوار ، ج 37 ، ص 152 .\r\n","page_name":" 508 ","page_number":508},
  {"content":"\r\n\r\n( 1 ) براى مثال سيد بن طاووس از كتاب النشر و الطى از حديث حذيفه بن يمان روايت مىكند : رسول خدا صلّى اللّه عليه و آله به ما رسيد و اعلان كرد كه براى نماز جماعت جمع شويم ! سپس ابو ذر و عمار و مقدار و سلمان را فراخواند و فرمود كه ميان دو درختچه را تميز كنند و چادرى را برپا نمايند . سپس فرمود كه سنگ‌ها را روى هم بچينند و منبرى درست كنند . آن‌ها چنين كردند تا طول منبر به اندازهء قامت رسول خدا صلّى اللّه عليه و آله رسيد و سپس فرمود كه روى آن را با پارچه پوشانند آنگاه بالاى اين منبر رفت . او گاهى به راست و گاهى به چپ نگاه مىكرد و منتظر بود كه همهء مردم جمع شوند . پس از جمع شدن همه مردم ، دست على عليه السّلام را هم گرفت و او را بالاى منبر برد . على در سمت راست رسول خدا و يك درجه پايين‌تر از او ايستاد . « 1 »\r\n( 2 ) در بشارة المصطفى از براء بن عازب و زيد بن ارقم اين مطلب را افزوده است كه : ما در روز غدير كنار رسول خدا صلّى اللّه عليه و آله بوديم و شاخه‌هاى درخت را بالاى سرش نگه مىداشتيم . « 2 »\r\n( 3 ) ابن حنبل به نقل از زيد بن ارقم افزوده است : آن حضرت دستور داد تا براى نماز جمع شوند و نماز را به جاى آورد و براى در امان ماندن وى از نور خورشيد پارچه‌اى را بر درختى انداخته بودند . « 3 »\r\n( 4 ) ابن مغازلى هم در مناقب از زيد بن ارقم همين مطلب را چنين نقل مىكند : به ما فرمود كه زير درختچه‌هاى سلمه را تميز كنيم و ما چنين كرديم و سپس دستور داد كه براى نماز جماعت حاضر شويم .\r\nما براى نماز حركت كرديم در حالى كه از شدت گرما قسمتى از رداى خود را بر سر انداخته بوديم ! پس آن حضرت نماز ظهر را به جماعت خواند و به محل استراحت خود رفت . « 4 »\r\n\r\n\r\n","description":"","footnote":"\r\n( 1 ) . الاقبال ، ج 2 ، ص 240 - 241 ؛ بحار الانوار ، ج 37 ، ص 152 .\r\n( 2 ) . بشارة المصطفى ، ص 166 ، چنان كه در بحار الانوار ، ج 37 ، ص 168 و 223 آمده است و العمده تأليف ابن بطريق حلى ، ص 92 به نقل از مسند احمد ، ج 4 ، ص 281 .\r\n( 3 ) . بحار الانوار ، ج 37 ، ص 183 به نقل از ابن حنبل . در اين فصل بيش از ده خبر آورده شده و در آنها آمده است كه خطبه بعد از نماز ظهر ايراد شده است كه مىتوان به صفحه‌هاى 119 ، 121 ، 139 ، 149 ، 154 ، 159 ، 191 ، 189 ، 204 مراجعه كرد و در ارشاد ، ج 1 ، ص 176 آمده است : سپس هنگام زوال ظهر فرارسيد و مؤذن اذان را گفت و آن حضرت نماز ظهر را به جماعت برگزار كرد و اين نماز ظهر را در روز پنج‌شنبه به جاى آورد ، چنان كه در خبر سليم از ابو سعيد خدرى در كتاب سليم ، ج 2 ، ص 828 آمده است .\r\nو حلبى آن را در مناقب آل ابى طالب ، ج 3 ، ص 32 و ابن طاووس آن را در الطرائف فى مذاهب الطوائف ، ص 219 آمده است .\r\n( 4 ) . در بعضى از اخبار آمده است كه روز عيد غدير در روز عيد نوروز ، يعنى اولين روز دخول خورشيد در برج حمل بوده است .\r\nاين قول را گفتار يعقوبى در تاريخش از خوارزمى منجم تأييد مىكند . او مىنويسد : وفات رسول خدا در برج جوزاء يعنى سومين ماه فروردين و در خرداد ماه بوده است ، بنابراين گرماى روز غدير به اندازهء گرماى ايام تابستان نبوده است و چيزى كه اين قول را تأييد مىكند اين است كه آن حضرت به هنگام زوال ظهر ، نماز ظهر را به جماعت به جاى آورد ، در حالى كه شيوهء آن حضرت چنين بوده است كه در سفر براى مراعات حال ديگران ، نماز ظهر و عصر را جمع مىكرد و آن را كمى ديرتر از ظهر مىخواند تا از گرماى هوا كمى كاسته شود .\r\n","page_name":" 509 ","page_number":509},
  {"content":"\r\n\r\n( 1 )\r\n\r\nتعداد شاهدان غدير\r\nابن شهر آشوب در كتاب مناقب ، خبر غير متعارفى را به صورت مرسل از امام عليه السّلام چنين نقل كرده است :\r\n« پيامبر اكرم در روز غدير در ميان هزار و سيصد مرد برخاست . » « 1 » در حالى كه از احتجاج از قول امام باقر عليه السّلام نقل كرديم : « تعداد افرادى كه از مدينه و اطراف آن و باديه‌نشينان به همراه پيامبر ، حج را به جاى آوردند به هفتاد هزار نفر يا بيشتر بالغ مىشد . به تعداد اصحاب موسى كه هفتاد هزار نفر بودند و از آن‌ها براى جانشينى هارون بيعت گرفت ، اما پيمان را شكستند و از گوسالهء سامرى پيروى كردند . « 2 »\r\nالبته اين خبر تعداد افراد مدينه و اطراف آن و باديه را با هم نقل كرد و مشخص ننموده است كه تعداد هر كدام چقدر بوده است ، اما در دو خبرى كه از امام صادق عليه السّلام وارد شده است ، به تعداد هر كدام اشاره شده است .\r\n( 2 ) در يكى از آن‌ها آمده است : « رسول خدا صلّى اللّه عليه و آله از مدينه براى حج خارج شد در حالى كه پنج هزار نفر از اهل مدينه در مشايعت وى بودند و از مكه بازگشت در حالى كه پنج هزار نفر از اهل مكه وى را مشايعت مىكردند ؛ بنابراين ده هزار نفر از اهل مكه و مدينه شاهد ولايت على عليه السّلام بودند . « 3 » و در دومى آمده است : هنگام بازگشت رسول خدا از حجة الوداع ، پنج هزار نفر از اهالى مدينه همراه او بودند و ده هزار مرد از اهل يمن از مكه خارج شده بودند و او را مشايعت مىكردند . « 4 »\r\n( 3 ) مطلب در اين خبر به اين صورت آمده است و در هيچ خبر ديگرى ، اين عدد يا چيزى نزديك به آن ذكر نشده است كه همراه على عليه السّلام يا بدون او براى حج آمده باشند . از سوى ديگر يمن در جنوب مكه و در سمت راست آن قرار دارد ، در حالى كه مدينه در شمال مكه قرار دارد ، بنابراين همراهى آنان با رسول خدا تا جحفه و غدير خم بسيار بعيد به نظر مىرسد ، با توجه به اين كه پيامبر اكرم صلّى اللّه عليه و آله دستور به مشايعت هم نداده بودند . « 5 »\r\n\r\n\r\n","description":"","footnote":"\r\n( 1 ) . مناقب آل ابى طالب ، ج 3 ، ص 35 . احتمال قوى اين است كه اين خبر را از تفسير فرات كوفى از قول ابو ذر غفارى نقل كرده باشد ، ص 516 .\r\n( 2 ) . الاحتجاج ، ج 1 ، ص 69 .\r\n( 3 ) . تفسير عياشى ، ج 1 ، ص 332 .\r\n( 4 ) . جامع الاخبار ، ص 10 - 13 و از او در بحار الانوار ، ج 27 ، ص 165 .\r\n( 5 ) . محمد باقر مجلسى ، بحار الانوار ، ج 27 ، ص 150 از كتاب مناقب ابن جوزى نقل كرده است : صد و بيست هزار نفر از صحابه و اعراب و افرادى كه در اطراف مكه و مدينه ساكن بودند ، همراه آن حضرت بودند ، بنابراين احتمال دارد كه آنچه در روايات ائمه عليهم السّلام آمده است مبنى بر اين كه ده الى بيست هزار نفر از اهل مدينه و مكه در غدير حاضر بوده‌اند ، اشاره بر صحابهء آن حضرت داشته باشد .\r\n","page_name":" 510 ","page_number":510},
  {"content":"\r\n\r\n( 1 )\r\n\r\nتبريك و تهنيت‌گويى\r\nحلبى از ابو سعيد خدرى روايت كرده است : سپس پيامبر صلّى اللّه عليه و آله فرمود : « اى مردم ! به من تهنيت بگوييد ، به من تهنيت بگوييد ، زيرا خدا مرا به نبوّت و اهل بيتم را به امامت برگزيد . » « 1 »\r\n( 2 ) و حميرى در قرب الاسناد با سند خود از امام صادق روايت كرده است : « سپس به مردم دستور داد كه با على عليه السّلام بيعت كنند و مردم چنين كردند . » « 2 »\r\n( 3 ) قمى در تفسيرش از امام صادق عليه السّلام روايت كرده است : « رسول خدا به مردم فرمود : درود بفرستيد به على به خاطر امير المؤمنين شدن . » « 3 »\r\n( 4 ) شيخ صدوق در أمالى با سند خود از ابن عباس روايت كرده است : « آن حضرت به اصحاب خود فرمود كه يكى يكى به على عليه السّلام به خاطر امير المؤمنين شدن تبريك بگوييد . » « 4 »\r\n( 5 ) در خبر جامع الاخبار آمده است : « اصحاب رسول خدا صلّى اللّه عليه و آله نزد امير المؤمنين آمدند و ولايتش را تبريك گفتند و اولين كسى كه به وى تبريك گفت ، عمر بن خطاب بود كه گفت : اى على ، مولاى من ، و مولاى هر مرد و زن مؤمنى گرديدى . » « 5 »\r\n( 6 ) و در احتجاج با سند خود از امام باقر عليه السّلام روايت كرده است كه رسول خدا فرمود : « اى مردم ، شما بيشتر از آن هستيد كه همگى بخواهيد در يك وقت با من دست بيعت بدهيد . براى همين خداى متعال به من دستور داده است كه از زبان‌هاى شما براى ولايت على و ائمه‌اى كه بعد از او مىآيند و از من و او هستند ، اقرار بگيرم ، چنان كه به شما اعلام كردم كه ذريهء من از صلب او هستند . پس همگى بگوييد : ما شنيديم و مطيع و راضى هستيم و در مقابل آنچه از سوى پروردگار دربارهء جانشينى على و اولادش ابلاغ كردى ، تسليم هستيم . ما بر اين امر با قلب‌ها و جان‌ها و زبان‌ها و دست‌هايمان با تو بيعت مىكنيم و بر همين بيعت زندگى مىكنيم و مىميريم و دوباره مبعوث مىشويم . ما در آن هيچ تغيير و تبديل و شك و ريبه‌اى روا نمىداريم و عهدشكنى نمىكنيم و ميثاق خود را نقض نمىكنيم و از خدا و تو و امير المؤمنين و اولادش كه از ذريهء تو و از صلب على هستند و از حسن و حسين مىآيند ، اطاعت مىكنيم ، زيرا جايگاه و منزلت آن‌ها را نزد خدا و خودم به شما اعلام كردم .\r\n\r\n\r\n","description":"","footnote":"\r\n( 1 ) . مناقب آل ابى طالب ، ج 3 ، ص 45 - 46 .\r\n( 2 ) . بحار الانوار ، ج 37 ، ص 119 ، حديث 7 و از تفسير عياشى ، ج 37 ، ص 138 .\r\n( 3 ) . بحار الانوار ، ج 37 ، ص 120 .\r\n( 4 ) . بحار الانوار ، ج 37 ، ص 111 و در مناقب از ثعلبى به نقل از كلبى ، ج 3 ، ص 29 .\r\n( 5 ) . جامع الاخبار ، ص 10 و از او در بحار الانوار ، ج 37 ، ص 166 و مناقب آن را از خبر ابو سعيد خدرى و از شرف المصطفى از براء بن عازب و از التمهيد باقلانى نقل كرده و معناى آن را هم از سمعانى ذكر كرده است و در بحار الانوار ، ج 37 ، ص 107 از امالى شيخ صدوق از ابى هريره آمده است و فخر رازى آن را در تفسير مفاتيح الغيب ، ج 3 ، ص 433 آورده است و علامه امينى در الغدير ، ج 1 ، ص 272 - 282 به طور مفصل اين مطلب را از 60 مصدر نقل كرده است .\r\n","page_name":" 511 ","page_number":511},
  {"content":"\r\n\r\n( 1 ) هرآينه آن چه را كه بر عهده داشتم به جاى آوردم و بدانيد كه حسن و حسين عليهما السّلام جوانان اهل بهشت‌اند و بعد از پدرشان على عليه السّلام ، امام هستند و من قبل از على عليه السّلام پدر آن‌ها هستم . بگوييد : با قلب‌ها و جان‌ها و زبان‌ها و دست‌هايمان با خدا و شما و على عليه السّلام و حسن و حسين عليهما السّلام و ائمه‌اى كه ذكر كردى عهد و پيمان مىبنديم و آن را عوض نمىكنيم . ما آنچه را كه به ما ابلاغ كردى به بزرگ و كوچك اولاد و اهل خود مىرسانيم و خدا را بر عمل خود شاهد مىگيريم كه او كافى است و تو و ملائكه بر ما شاهد هستيد و خداوند بزرگ‌ترين شاهد است .\r\nاى مردم ، چه مىگوييد ؟ هرآينه خداوند هر صداى آشكار و پنهانى را مىداند و « هر كسى هدايت شود ، به نفع خود هدايت شده است و هر كسى گمراه شود ، عليه خود گمراه شده است » و هركس بيعت كند ، در واقع با خداوند بيعت كرده است ، چرا كه « دست خدا بالاى دست‌هاى آن‌ها است . »\r\nاى مردم ، تقواى الهى پيشه نماييد و با على بيعت كنيد . اى مردم ، آنچه را كه به شما گفتم ، بگوييد و به على به خاطر ولايت بر مؤمنين تبريك بگوييد .\r\nاى مردم ، كسانى كه براى بيعت با وى و پذيرش ولايتش سبقت بگيرند ، از رستگاران در بهشت‌هاى جاودان هستند .\r\nاى مردم ، سخنى را بگوييد كه خداوند به واسطه آن از شما راضى باشد .\r\n( 2 ) امام باقر عليه السّلام فرمود : مردم در جواب پيامبر اكرم صلّى اللّه عليه و آله فرياد زدند : شنيديم و امر خدا و رسولش را با قلب‌ها و زبان‌ها و دست‌هايمان اطاعت كرديم . سپس به طرف على عليه السّلام رفتند و با او بيعت كردند و اولين كسانى كه با وى بيعت كردند ، اولى ، دومى و سومى بودند و بعد از آن مهاجرين و انصار و سپس بقيهء مردم بر حسب مقام و منزلتشان پيش آمدند و بيعت كردند . . . اين بيعت‌گيرى سه روز ادامه پيدا كرد و هرگاه قومى با على عليه السّلام بيعت مىكردند ، رسول خدا مىفرمود : حمد و سپاس خدايى را كه ما را بر تمام جهانيان برترى داده است . « 1 »\r\n( 3 ) مرحوم مجلسى پس از بيان اين خطبه مىنويسد : تمام اين خطبه را شيخ على بن مطهر حلى در كتاب العدد القويه با اسناد خود از زيد بن ارقم روايت ارقم روايت كرده است . « 2 »\r\n\r\n\r\n","description":"","footnote":"\r\n( 1 ) . احتجاج ، ج 1 ، ص 82 - 84 و اين را قبل از او شهيد فتال نيشابورى به صورت مرسل در روضة الواعظين ، ص 109 - 121 روايت كرده است كه سيزده صفحه از كتاب را از ص 68 تا 84 شامل شده است . و اين در حالى است كه در تفسير فرات كوفى ، ص 505 ، حديث 663 از امام صادق عليه السّلام از ابن عباس روايت شده است : پيامبر صلّى اللّه عليه و آله برخاست و خطبهء كوتاهى ايراد كرد .\r\n( 2 ) . بحار الانوار ، ج 37 ، ص 218 . چنان كه نقل شد اين خطبه سيزده صفحه از كتاب احتجاج را شامل شده است . و سيد بن طاووس سه صفحه از اين خطبه را در اقبال ، ج 2 ، ص 245 - 247 به نقل از كتاب النشر و الطى روايت كرده است كه مؤلفش آن را -\r\n","page_name":" 512 ","page_number":512},
  {"content":"\r\n\r\n( 1 ) شيخ مفيد در ارشاد مىنويسد : پس نماز ظهر را خواند . . . سپس به على عليه السّلام فرمود كه در خيمه‌اى كه در كنار خيمه‌اش بود ، بنشيند و به مردم دستور داد كه گروه گروه نزد على بيايند و جانشينى و امير المؤمنين شدن وى را تبريك بگويند و مردم اين كار را انجام دادند . سپس به همسرانش و زنان مؤمنين فرمود كه بر على عليه السّلام وارد شوند و امير المؤمنين شدنش را تبريك بگويند و آن‌ها نيز اين كار را كردند . « 1 »\r\n( 2 )\r\n\r\nنزول آيه اكمال\r\nقديمىترين كتابى كه در خصوص نزول آيهء اكمال در شأن حادثهء غدير صحبت كرده و در دسترس ما است ، كتاب سليم بن قيس هلالى عامرى ( متوفاى 80 ه ق ) مىباشد كه آن را از ابو سعيد خدرى چنين روايت كرده است : « هنوز پيامبر صلّى اللّه عليه و آله از روى منبر پايين نيامده بود كه آيهء :  « الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً »  نازل شد كه رسول خدا فرمود : الله اكبر بر اكمال دين ، اتمام نعمت و رضايت پروردگار از رسالتم و بر ولايت على عليه السّلام بعد از من . « 2 »\r\n\r\n\r\n","description":"","footnote":"\r\n- به پادشاه مازندران ، رستم بن على به هنگامى كه وارد رى شد ، هديه كرد . او آن را با سلسله سند خود از زيد بن ارقم روايت كرده است .\r\nسيد بن طاووس كمى قبل از آن در اقبال ، ج 2 ، ص 239 نوشته است : « محمد بن جرير طبرى صاحب تاريخ طبرى ، كتابى به نام الردّ على الحرقوصية ( پيروان حرقوص بن زهير معروف به ذو الثدية كه رئيس خوارج نهروان بود ) دارد كه در آن حديث غدير و انتصاب على عليه السّلام به مقام ولايت را روايت كرده است . او در اين كتاب از هفتاد و پنج طريق ، حديث غدير را نقل كرده است . » اما ابن طاووس در كتاب الطرائف من مذاهب الطوائف ، ص 33 نوشته است : حديث غدير را محمد بن جرير طبرى صاحب تاريخ ، از هفتاد و پنج طريق نقل كرده و به طور مستقل كتابى را در اين مورد نوشته و آن را كتاب الولاية ناميده است .\r\nحلبى هم در مناقب آل ابى طالب ، ج 3 ، ص 34 اين مطلب را نقل كرده است . و از احقاق الحق ، ج 2 ، ص 486 - 487 از ابو المعالى جوينى نقل مىكند كه مىگفت : در بغداد كتابى را در دست صحافى ديدم كه روى آن نوشته شده بود : جلد بيست و هشتم از طرق حديث متن كنت مولاه و فعلىّ مولاه و جلد بيست و نهم را هم داشت !\r\nو ابن كثير شامى در شرح حال ابن جرير طبرى مىنويسد : از او دو جلد ، كتاب بزرگ را ديده بود كه در آن‌ها احاديث مربوط به غدير خم جمع‌آورى شده بود ، چنان كه مرحوم مجلسى در بحار الانوار ، ج 37 ، ص 235 به اين مطلب اشاره كرده است . احتمال دارد كه پادشاه مازندران مذكور همان رستم بن على بن شهريار بن قارن باشد كه از سال 511 تا 534 حكومت مىكرد و طبرسى كتاب إعلام الورى را به وى هديه كرده است ، چنان كه در مقدمهء كتاب ، ص 29 چاپ نجف اشرف آمده است .\r\n( 1 ) . ارشاد ، ج 1 ، ص 176 .\r\n( 2 ) . كتاب سليم بن قيس ، ج 2 ، ص 828 ، و در الطرائف من مذاهب الطوائف ابن طاووس ، ص 35 مثل همين مطلب آمده ، جز اين كه در آن ذكر شده است : هنوز مردم متفرق نشده بودند كه آيهء اكمال نازل شد . همچنين در المستدرك ابن بطريق حلّى اين مطلب آمده است ، چنان كه از او در بحار الانوار ، ج 37 ، ص 179 ذكر شده است . شيخ صدوق آن را در امالى ، ص 214 از ابن عباس به نقل از ابو ذر و سلمان و عمار و مقداد آورده است كه گفتند به خدا قسم آن جمع را ترك نكرده بودم كه آيه نازل شد و رسول خدا سه بار آن را تكرار كرد .\r\nعلاوه بر اين در بحار الانوار ، ج 37 ، ص 137 به اين مطلب اشاره شده است و عياشى در تفسير خود ، ج 1 ، ص 292 - 293 ، -\r\n","page_name":" 513 ","page_number":513},
  {"content":"\r\n\r\nدر اين هنگام حسان بن ثابت عرض كرد اى رسول خدا ، اجازه بفرماييد تا ابياتى دربارهء على بگويم :\r\nآن حضرت فرمود : با توكل به خدا ، بگو .\r\n( 1 ) حسّان گفت : اى بزرگان قريش ، سخن مرا در حالى كه رسول خدا شاهد است ، بشنويد : آيا ندانستيد كه محمد در زير درختچه‌هاى غدير خم برخاست و اعلام كرد كه جبرئيل از جانب خدا بر او نازل شد و اعلام كرد كه تو معصوم هستى و سستى پيشه مكن و آنچه را كه خداوند نازل كرده است به مردم ابلاغ كن ، كه اگر چنين نكنى و از دستور خدا سرپيچى كنى در اين صورت رسالت الهى را به آن‌ها ابلاغ نكرده‌اى و از دشمنان ترسيده‌اى ، پس رسول خدا برخاست و دست على را در دست راست خود گرفت و آن را بلند كرد و با صداى بلند اعلام كرد : هر كدام از شما كه من مولاى او بودم و سخنان مرا به خاطر مىسپرده و فراموش نمىكرده است ، بداند : مولاى او بعد از من على است و من فقط او را به عنوان مولاى شما معرفى مىكنم و بدان راضى هستم ، پس اى خدا ، هر كسى كه دوستدار على بود ، او را دوست بدار و هركس كه دشمن على بود با او دشمن باش . و اى پروردگار ، كسانى كه او را يارى مىكنند ، يارى كن ، زيرا كه آن‌ها امام هدايت را كه همانند ماه درخشنده است يارى مىكنند و اى پروردگار من ، هركس كه على را خوار مىشمارد او را خوار گردان و در روز قيامت كه براى حساب نگه داشته مىشوند ، آن‌ها را عذاب كن . « 1 »\r\n( 2 ) مرحوم كلينى در روضهء كافى از امام باقر عليه السّلام روايت مىكند : پيامبر صلّى اللّه عليه و آله به حسان بن ثابت فرمود :\r\nمادامىكه از ما دفاع مىكنى ، مؤيد به روح القدس باشى . « 2 » يا فرمود : اى حسان تا هنگامى كه ما را با زبانت يارى كنى ، مؤيد به روح القدس هستى . « 3 »\r\n\r\n\r\n","description":"","footnote":"\r\n- حديث 20 و 22 به نقل از زراره از امام باقر عليه السّلام و در حديث 21 از امام صادق عليه السّلام روايت مىكند : جبرئيل در روز عرفه كه روز جمعه بوده است ، اين آيه را براى رسول خدا آورد ! و كوفى در تفسير خود از امام باقر عليه السّلام در ص 119 ، حديث 124 و 125 و از امام صادق عليه السّلام در ص 117 ، حديث 121 و 122 و 123 و از ابن عباس در ص 119 ، حديث 126 و 127 اين مطلب را روايت كرده است . در هر دو تفسير آمده است كه اين آيه در روز عرفه كه روز جمعه بوده ، نازل شده است ! در حالى كه قبلا محاسبه كرديم و گفتيم كه روز عرفه ، روز پنج‌شنبه بوده است ، بنابراين اگر نزول اين آيه در روز عرفه بوده است ، تلاوت و ابلاغ آن در روز غدير انجام شده است .\r\nو سيوطى در اتقان ، ج 1 ، ص 19 از عمر نقل مىكند : اين آيه در سال حجة الوداع و در غروب روز عرفه كه روز جمعه بود ، نازل شد ، اما او از محمد بن كعب روايت كرده است : سورهء مائده در حجة الوداع و ما بين مكه و مدينه نازل شد و از ابو سعيد خدرى و ابو هريره روايت كرده است : آيه در روز غدير خم نازل شده است و همچنين در الدر المنثور ، ج 2 ، ص 259 هم اين مطلب را آورده است . چنان كه در بحار الانوار ، ج 37 ، ص 189 و 248 بدان اشاره شده است . براى مطالعهء بيشتر به شانزده منبع در الغدير ، ج 1 ، ص 230 - 238 و به كتاب آيات الغدير ، ص 246 و 248 مراجعه فرماييد .\r\n( 1 ) . سليم بن قيس ، ج 2 ، ص 828 - 829 علامهء امينى در الغدير ، ج 2 ، ص 34 - 39 بيش از بيست منبع از خاضه و بيش از ده منبع از عامه در مورد سند اين شعر آورده است ، اما در ديوان چاپ‌شده‌اش به هيچ كدام اشاره نكرده‌اند ! !\r\n( 2 ) . روضهء كافى ، ص 89 ، حديث 75 و از امام صادق عليه السّلام در جامع الاخبار ، ص 11 آمده ، چنان كه در بحار الانوار ، ج 37 ، ص 166 بدان اشاره شده است .\r\n( 3 ) . ارشاد ، ج 1 ، ص 177 و افزوده است : پيامبر اكرم دعا را مشروط به نصرت و يارى كرد ، زيرا عاقبت امر حسّان را مىدانست كه\r\n","page_name":" 514 ","page_number":514},
  {"content":"\r\n\r\n( 1 )\r\n\r\nدرخواست عذاب !\r\nگفتيم كه در احتجاج به نقل از امام باقر عليه السّلام آمده است : « مردم به رسول خدا صلّى اللّه عليه و آله و على عليه السّلام هجوم آوردند تا با دست‌هايشان بيعت كنند و بيعت كردن تا سه روز ادامه داشت . » « 1 »\r\nمثل همين مطلب از امام صادق عليه السّلام در جامع الاخبار آمده است كه : « پس از سه روز ، پيامبر صلّى اللّه عليه و آله در جاى خود نشسته بود كه مردى از قبيلهء بنى مخزوم كه عمر بن عتيبه ناميده مىشد ، پيش آمد و گفت : اى محمد ! مىخواهم از تو دربارهء سه چيز سؤال كنم . آن حضرت فرمود : آنچه را كه مىخواهى بپرس ، آن مرد پرسيد : بگو كه آيا شهادت به لا إله الا الله و محمد رسول الله از جانب تو است يا از جانب پروردگارت ؟\r\nپيامبر صلّى اللّه عليه و آله فرمود : وحى از سوى خدا است و سفير الهى جبرئيل است و من اعلام‌كننده هستم و آن را اعلام نكردم مگر به دستور پروردگارم .\r\nآن مرد پرسيد : بگو كه آيا نماز و زكات و حج و جهاد از جانب تو است يا از جانب پروردگارت ؟\r\nپيامبر صلّى اللّه عليه و آله همانند قبل به او جواب داد .\r\nآن مرد پرسيد : بگو كه آيا اين - و به على عليه السّلام اشاره كرد - و سخنانت دربارهء او كه گفتى : من كنت مولاه . . . از جانب تو است يا از جانب پروردگارت ؟ پيامبر همانند قبل به او جواب داد .\r\n( 2 ) در اين حال مرد مخزومى صورتش را به سوى آسمان گرفت و گفت : خدايا ، اگر محمد در آنچه كه مىگويد راستگو است ، پس قطعه‌اى از آتش را بر من فرو فرست ! و آن‌گاه بلند شد و برگشت .\r\nبه خدا قسم كه هنوز خيلى دور نشده بود كه ابر سياهى بر او سايه انداخت و رعد و برقى از آن برخاست و صاعقه‌اى از آن بر اين مرد اصابت كرد و او را سوزانيد . آن‌گاه جبرئيل نازل شد و فرمود : اى محمد ، بخوان :    « سَأَلَ سائِلٌ بِعَذابٍ واقِعٍ . لِلْكافِرينَ لَيْسَ لَهُ دافِعٌ »    « 2 » .\r\n\r\n\r\n","description":"","footnote":"\r\n- به مخالفين خواهد پيوست و اگر مىدانست كه حسّان در آينده هم از على عليه السّلام دفاع مىكند ، به صورت مطلق براى او دعا مىكرد . اين مطلب در الفصول المختاره ، ص 291 و در جامع الاخبار ، ص 10 آمده است ، چنان كه در بحار الانوار ، ج 37 ، ص 166 نقل شده است .\r\n( 1 ) . احتجاج ، ج 1 ، ص 84 .\r\n( 2 ) . جامع الاخبار ، ص 11 . چنان كه در بحار الانوار ، ج 37 ، ص 167 بدان اشاره شده است و مثل همين را فرات بن ابراهيم كوفى در تفسير خود ، ص 505 ، حديث 663 از امام صادق از ابن عباس روايت كرده و اسم آن مرد را حارث بن نعمان فهرى ذكر كرده است ؛ اما در آن آمده است كه اين حادثه بعد از غدير در مكه رخ داده است و قبل از آن مثل همين روايت را از ابن عباس روايت كرده كه هيچ اشكالى در آن نيست و اسم آن مرد را عمرو بن حارث فهرى ذكر كرده است و قبل از آن مثل همين را از ابو هريره دربارهء يك اعرابى روايت كرده است و اسم او را هم نياورده است . براى مطالعه بيشتر به الغدير ، ج 1 ، ص 239 - 247 مراجعه كنيد كه آن را از سى منبع روايت كرده و مناقشه‌ها و جواب‌ها را هم آورده است و همچنين نگاه كنيد به كتاب : آيات الغدير .\r\n","page_name":" 515 ","page_number":515},
  {"content":"\r\n\r\n( 1 )\r\n\r\nكافر شدن بعد از مسلمانى\r\nعياشى در تفسير خود از امام صادق عليه السّلام روايت كرده است : پس از آن‌كه رسول خدا در غدير خم آن سخنان را دربارهء على عليه السّلام اعلان كرد و افراد به استراحت‌گاه‌هاى خود رفتند ، مقداد بن أسود كندى از كنار جمعى گذشت كه مىگفتند : به خدا قسم اگر از ياران كسرى و قيصر بوديم ، الان لباس‌هاى ابريشمى و نرم در تن داشتيم . در حالى كه الان با او ( محمد ) هستيم و لباس‌هاى خشن مىپوشيم و غذاهاى خشن مىخوريم و حالا هم كه مرگش نزديك شده ، على را جانشين خود كرده است . . .\r\nمقداد از دست آن‌ها عصبانى شد و گفت : به خدا قسم كه رسول خدا صلّى اللّه عليه و آله را از گفته‌هاى شما آگاه خواهم كرد . به دنبال آن نزد رسول خدا رفت و او را از گفته‌هاى آن‌ها باخبر كرد . آنها نزد پيامبر اكرم آمدند و در مقابلش زانو زدند و گفتند : اى رسول خدا ، قسم به خدايى كه تو را به حق فرستاده است ، ما چنين نگفته‌ايم و قسم به خدايى كه تو را به پيامبرى برگزيده و تو را به سوى مردم فرستاده است ، آنچه را كه به عرضتان رسانده‌اند ، نگفته‌ايم .\r\n( 2 ) در اين حال جبرئيل نازل شد و فرمود : « به خدا قسم مىخورند كه نگفته‌اند ، در حالى كه در واقع كلمات كفرآميز را گفته‌اند و بعد از مسلمانى به كفر گرويده‌اند . » اى محمد ، اين‌ها در شب عقبه عليه تو توطئه كردند ، اما به مقصود نرسيدند و انتقام نگرفته‌اند ، مگر به خاطر آن كه خداوند و رسولش آن‌ها را از فضل خود بىنياز كردند !\r\nو قبل از آن از جابر بن ارقم از برادرش زيد بن ارقم روايت كرده است : در كنار خيمهء من ، خيمهء سه نفر از افراد قريش بود و من با حذيفة بن يمان در خيمه به سر مىبرديم كه شنيديم يكى از آن‌ها مىگويد : به خدا قسم كه محمد بسيار احمق خواهد بود ، اگر گمان كند كه كار على بعد از او سامان مىگيرد ! و ديگر گفت : آيا نديدى كه هنگام اعلان جانشينى ابن ابى كبشه مىخواست غش كند ؟ ! و سومى گفت : او ديوانه يا احمق است . به خدا قسم كه آنچه را او مىگويد ، هرگز سامان نخواهد گرفت !\r\n( 3 ) در اين حال حذيفه ، گوشهء چادر را بلند كرد و سر در چادر آن‌ها كرد و گفت : هرچه را بخواهيد ، مىگوييد در حالى كه رسول خدا در ميان شما و وحى الهى عليه شما نازل مىشود . به خدا قسم كه سخنان شما را به اطلاع او مىرسانم ! آن‌ها گفتند : اى حذيفه ، تو در اينجا بودى و سخنان ما را شنيدى ؟ آن را مخفى نگه‌دار ، زيرا هر همسايه‌اى بايد امانت‌دار باشد ! حذيفه گفت : اين از مجالسى نيست كه بايستى امانت آن را حفظ كرد ! من خيرخواه خدا و رسولش نخواهم بود ، اگر سخنان شما را براى آن حضرت بازگو نكنم . آن‌ها گفتند : اى حذيفه ، هر كارى مىخواهى بكن ، ما قسم ياد خواهيم كرد كه چنين چيزى نگفته‌ايم و تو به ما دروغ بسته‌اى . آيا گمان مىكنى كه در اين صورت تو را تصديق كند و ما سه نفر را تكذيب نمايد ؟ !\r\n\r\n","description":"","footnote":"","page_name":" 516 ","page_number":516},
  {"content":"\r\n\r\n( 1 ) حذيفه گفت : وقتى كه من خيرخواه خدا و رسولش باشم ، از هيچ چيزى نمىترسم و شما هرچه را مىخواهيد ، بگوييد . سپس نزد رسول خدا رفت و سخنان آن عده را بازگو كرد . آن حضرت شخصى را به دنبال آن‌ها فرستاد تا بيايند ، سپس از آن‌ها پرسيد : چه چيزى گفته‌ايد ؟ گفتند : به خدا قسم كه چيزى نگفته‌ايم و دروغ به عرض شما رسانده‌اند و ما آن را تكذيب مىكنيم .\r\nدر همان حال جبرئيل نازل شد و فرمود :\r\n « يَحْلِفُونَ بِاللَّهِ ما قالُوا وَ لَقَدْ قالُوا كَلِمَةَ الْكُفْرِ وَ كَفَرُوا بَعْدَ إِسْلامِهِمْ »  ، به خدا قسم مىخورند كه آن را نگفته‌اند ، در حالى كه واقعا آن كلمات كفرآميز را گفته‌اند و بعد از مسلمان شدن ، كافر گرديدند . « 1 »\r\n( 2 )\r\n\r\nتوطئهء ناكام\r\nقمى در تفسير خود مىنويسد : چهارده نفر از اصحاب رسول خدا جلسه‌اى تشكيل دادند و توطئه قتل آن حضرت را ريختند . آن‌ها در گردنهء هرشى كه بين جحفه و ابواء « 2 » قرار دارد ، كمين كردند به اين صورت كه هفت نفر در سمت راست تنگه و هفت نفر در سمت چپ آن مستقر شدند تا ناقهء رسول خدا صلّى اللّه عليه و آله را پرت كنند .\r\nپس از فرارسيدن شب ، رسول خدا در آن شب از لشكر اسلام جلو افتاد او در حالى كه پيش مىرفت بر روى ناقه‌اش به خواب رفت . وقتى كه به نزديكى گردنه رسيد ، جبرئيل خبر داد كه فلانى و فلانى و . . .\r\nبراى تو كمين كرده‌اند ! هنگامى كه رسول خدا به نزديكى آن‌ها رسيد ، آن‌ها را با اسم‌هايشان صدا زد ، وقتى كه صداى آن حضرت را شنيدند ، فرار كردند و در ميان جمعيت خود را گم كردند . پس از آن كه رسول خدا از گردنه پايين آمد ، اين عده نزد آن حضرت آمده و به خدا قسم خوردند كه قصدى عليه او نداشته‌اند . پس رسول خدا صلّى اللّه عليه و آله فرمود :  « يَحْلِفُونَ بِاللَّهِ ما قالُوا وَ لَقَدْ قالُوا كَلِمَةَ الْكُفْرِ وَ كَفَرُوا بَعْدَ إِسْلامِهِمْ وَ هَمُّوا بِما لَمْ يَنالُوا . . . »  « 3 »\r\n( 3 ) سيد بن طاووس در اليقين با اسناد خود از حذيفه بن يمان روايت كرده است : عده‌اى از آزادشدگان قريش و منافقان مدينه اجتماع كردند . آن‌ها كه چهارده نفر بودند به گفت‌وگو پرداختند و به اين نتيجه\r\n\r\n\r\n","description":"","footnote":"\r\n( 1 ) . تفسير عياشى ، ج 2 ، ص 98 - 100 . البته اين آيه كه آيه 74 سورهء توبه مىباشد بعد از جنگ تبوك و در اواخر سال نهم هجرى و قبل از حجة الوداع نازل شده است و هبوط جبرئيل در اينجا براى آگاهى رسول خدا بوده است و الا اين آيه قبلا نازل شده بود و به احتمال زياد ، قول صحيح يا صحيح‌تر همان قول قبلى است .\r\n( 2 ) . به نقشهء صفحهء 40 در اطلس تاريخ اسلام مراجعه كنيد .\r\n( 3 ) . تفسير قمى ، ج 1 ، ص 175 و مثل همين در اقبال ، ج 2 ، ص 249 از كتاب النشر و الطى نقل گرديده است .\r\n","page_name":" 517 ","page_number":517},
  {"content":"\r\n\r\nرسيدند كه ناقهء رسول خدا را در گردنهء هرشى به پايين پرتاب كنند . البته مثل همين كار را در غزوهء تبوك انجام دادند كه خداوند شر آن را از پيامبرش دور كرد .\r\n( 1 ) رسول خدا در باقيماندهء از روز غدير حركت كرد و در آن شب هم به حركت خويش ادامه داد تا به عقبه نزديك شدند . در آنجا اين افراد در دو طرف تنگه پنهان شدند . آن‌ها ظرف‌هاى بزرگى با خود داشتند كه در آن‌ها سنگريزه ريخته بودند و مىخواستند كه با غلطاندن آن‌ها ، شتران رم كنند و رسول خدا به ته دره پرت شود .\r\n( 2 ) حذيفه مىگويد : رسول خدا ، من و عمار را فراخواند . عمار از عقب ناقه را مىراند و من در جلو افسار شتر را در دست داشتم تا اين كه به قلهء گردنه رسيديم . آن شب خيلى تاريك بود . ناگهان عده‌اى از عقب به ما حمله كردند و ظرف بزرگى را به طرف شتر غلطاندند . ناقه بسيار ترسيد و نزديك بود كه رم كند و رسول خدا را پرت كند ؛ اما آن حضرت فرياد زد : آرام باش و در جاى بايست كه خطرى تو را تهديد نمىكند . . . به دنبال آن عده‌اى پيش آمدند تا شتر را پرت كنند ، اما من و عمار پيش رفتيم و با شمشير با آن‌ها درگير شديم . . . آن‌ها مدتى تلاش كردند و چون نااميد شدند ، پا به فرار گذاشتند .\r\nپس به رسول خدا عرض كردم : آيا عده‌اى را نمىفرستى كه سرهاى آن را بياورند ؟ فرمود : خداوند به من دستور داده است كه آن‌ها را به خودشان واگذارم و دوست ندارم كه مردم بگويند : او عده‌اى از قوم خود و اصحاب خود را بر دين خود دعوت كرد و آن‌گاه كه دعوت او را اجابت كردند ، آن‌ها را كشت !\r\n( 3 ) اى حذيفه ، آن‌ها را واگذار كه خداوند در كمين آن‌هاست . او كمى به آن‌ها مهلت مىدهد و سپس آن‌ها را به عذاب دردناكى گرفتار مىكند . تعداد اين افراد چهارده نفر بود كه نه نفر از قريش و از جمله معاوية بن ابى سفيان و عمرو بن عاص بودند و پنج نفر از غير قريش بودند كه عبارت بودند از : ابو موسى اشعرى ، ابو هريره دوسى ، ابو طلحه انصارى ، اوس بن حدثان بصرى و مغيرة بن شعبه ثقفى . سپس سالم ، آزادشدهء ابو حذيفه كه غلام زنى از انصار بود و بغض و كينهء شديدى نسبت به على عليه السّلام داشت به آن‌ها پيوست و معلوم شد كه او هم در توطئه شركت داشته است .\r\n( 4 ) ابن يمانى مىگويد : سپس از تنگه پايين آمديم در حالى كه فجر طلوع كرده بود . پس رسول خدا از ناقه فرود آمد و وضو گرفت و منتظر ماند تا اصحابش از گردنه پايين آمدند و دور آن حضرت جمع شدند و من اين افراد را ديدم كه در ميان مردم هستند و پشت رسول خدا نماز خواندند .\r\nآن‌گاه رسول خدا از منزلگاه عقبه حركت كرد تا در منزلگاه بعدى فرود آمد . هنگامى كه مىخواست از آن منزل حركت كند ، همين عده را ديد . از آن‌ها پرسيد : امروز در چه موضوعى با هم نجوا مىكرديد ؟\r\nگفتند : اى رسول خدا ، ما اصلا با هم جمع نشده‌ايم تا با هم نجوا كنيم .\r\n\r\n","description":"","footnote":"","page_name":" 518 ","page_number":518},
  {"content":"\r\n\r\nرسول خدا صلّى اللّه عليه و آله نگاهى سرزنش‌آميز به آن‌ها انداخت و فرمود :\r\n« أ أنتم اعلم ام الله و من أظلم ممن كتم شهادة عنده من الله و ما الله بغافل عما تعملون » ؛ آيا شما آگاه‌تر هستيد يا خداوند ؟ و چه كسى ستمكارتر است از آن كسى كه شهادتش را پنهان مىكند و خداوند از آنچه انجام مىدهد غافل نيست . « 1 »\r\n( 1 )\r\n\r\nنگاهى گذرا به سورهء مائده\r\nچنان كه ديديم خداوند در آيهء دوم سورهء مائده ، ميته را حرام كرد . در شأن نزول آن چنين آمده است : از جمله كسانى كه همراه پيامبر صلّى اللّه عليه و آله حج را به جاى مىآوردند ؛ عدى بن حاتم طائى و زيد بن مهلهل طائى بودند . همراه آنان دو نفر از آل درع و آل جويرية بودند كه شش سگ شكارى داشتند و به وسيلهء آنها گورخر و گاو وحشى و آهو و سوسمار شكار مىكردند . اين دو به هنگام شكار ، گاهى به حيوان زخمى مىرسيدند و او را ذبح مىكردند و گاهى حيوان مىمرد و اين در حالى بود كه خداوند ، ميته را حرام كرده بود . از اين رو عدى و زيد نزد رسول خدا صلّى اللّه عليه و آله آمده و پرسيدند : چگونه ميته‌اى بر ما حرام است ؟ به دنبال آن اين آيه نازل شد . « 2 »\r\n يَسْئَلُونَكَ ما ذا أُحِلَّ لَهُمْ قُلْ أُحِلَّ لَكُمُ الطَّيِّباتُ وَ ما عَلَّمْتُمْ مِنَ الْجَوارِحِ مُكَلِّبِينَ تُعَلِّمُونَهُنَّ مِمَّا عَلَّمَكُمُ اللَّهُ فَكُلُوا مِمَّا أَمْسَكْنَ عَلَيْكُمْ وَ اذْكُرُوا اسْمَ اللَّهِ عَلَيْهِ وَ اتَّقُوا اللَّهَ إِنَّ اللَّهَ سَرِيعُ الْحِسابِ  ؛ از تو مىپرسند : چه چيزى براى آنان حلال شده است ؟ بگو : « چيزهاى پاكيزه براى شما حلال گرديده و نيز صيد حيوانات شكارى كه شما به عنوان مربيان سگ‌هاى شكارى ، از آنچه خداوند به شما آموخته ، به آنها تعليم داده‌ايد براى شما حلال شده است . پس از آنچه آنها براى شما گرفته و نگاه داشته‌اند بخوريد و نام خدا را ببريد و پرواى خدا داشته باشيد كه خدا سريع الحساب است .\r\n( 2 ) همچنين پيش از اين اشاره شد كه عدى بن حاتم ، نصرانى بود و مسلمان شده بود . اما در ميان قبيلهء او عدهء زيادى بودند كه مسلمان نشده و نصرانى باقى مانده بودند . بعد از آنكه عدى بن حاتم و زيد بن المهلهل دستورات اكيد اسلام دربارهء نشست و برخاست با غير مسلمانان را شنيدند ، دائما به خاطر تماس مكرر با نصرانىها ، مضطرب و نگران بودند . « 3 » از اين رو آيهء 5 سورهء مائده به اين مناسبت نازل شد كه مىفرمايد :\r\n\r\n\r\n","description":"","footnote":"\r\n( 1 ) . سيد بن طاووس ، اليقين ، به صورت مسند ؛ كشف اليقين ، ص 137 از علامه حلى به طريق ارشاد القلوب ، ديلمى ، ج 3 ، ص 330 - 333 بدون اسناد و از او در بحار الانوار ، ج 28 ، ص 97 - 102 .\r\n( 2 ) . مجمع البيان ، ج 3 ، ص 248 ؛ اسباب النزول ، ص 157 - 156 ؛ الدر المنثور به نقل از شعبى در الميزان ، ج 5 ، ص 210 .\r\n( 3 ) . الميزان ، ج 5 ، ص 203 .\r\n","page_name":" 519 ","page_number":519},
  {"content":"\r\n\r\n « الْيَوْمَ أُحِلَّ لَكُمُ الطَّيِّباتُ وَ طَعامُ الَّذِينَ أُوتُوا الْكِتابَ حِلٌّ لَكُمْ وَ طَعامُكُمْ حِلٌّ لَهُمْ وَ الْمُحْصَناتُ مِنَ الْمُؤْمِناتِ وَ الْمُحْصَناتُ مِنَ الَّذِينَ أُوتُوا الْكِتابَ مِنْ قَبْلِكُمْ إِذا آتَيْتُمُوهُنَّ أُجُورَهُنَّ مُحْصِنِينَ غَيْرَ مُسافِحِينَ وَ لا مُتَّخِذِي أَخْدانٍ وَ مَنْ يَكْفُرْ بِالْإِيمانِ فَقَدْ حَبِطَ عَمَلُهُ وَ هُوَ فِي الْآخِرَةِ مِنَ الْخاسِرِينَ »  « 1 »\r\nامروز چيزهاى پاكيزه براى شما حلال شده و غذاى كسانى كه اهل كتاب‌اند براى شما حلال و غذاى شما براى آنان حلال است و بر شما ازدواج با زنان پاكدامن مسلمان و زنان پاكدامن اهل كتاب حلال است به شرط آن كه مهرهايشان را به ايشان بدهيد و خودتان پاكدامن باشيد و زنا نكنيد و زنان را در پنهانى دوست خود نگيريد و هر كس در ايمان خود شك كند ، قطعا عملش تباه شده و در آخرت از زيانكاران است .\r\nخداوند بعد از بيان حليّت غذاى اهل كتاب و حليّت ازدواج با زنان پاكدامن اهل كتاب ، مسلمانان را از زياده‌روى در اين كار بر حذر مىدارد ، چرا كه باعث سستى و شك در ايمان و گرايش به اهل كتاب مىگردد كه همين اعمالشان را تباه مىكند و باعث خسران ابدى مىگردد . « 2 »\r\n( 1 )\r\n\r\nآيهء وضو\r\nچنان كه آيهء سوم سورهء مائده ، براى سومين بار گوشت‌هاى حرام را برمىشمارد ، همينطور آيهء ششم نيز كه مربوط به طهارت‌هاى سه‌گانهء وضو ، غسل و تيمم بدل از آنها است ، براى تكرار و تأكيد آيهء چهل و سوم سورهء نساء نازل شده است . با اين تفاوت كه در سورهء نساء به صورت مجمل و در اينجا به صورت مفصّل به احكام آنها اشاره شده است و مىفرمايد :\r\n « . . . فَاغْسِلُوا وُجُوهَكُمْ وَ أَيْدِيَكُمْ إِلَى الْمَرافِقِ وَ امْسَحُوا بِرُؤُسِكُمْ وَ أَرْجُلَكُمْ إِلَى الْكَعْبَيْنِ . . . »  « 3 » ؛\r\nصورت و دست‌هايتان را تا آرنج بشوييد و سر و پاهاى خودتان را تا برآمدگى پيشين هر دو پا مسح كنيد .\r\nتا قبل از نزول اين آيه ، رسول خدا صلّى اللّه عليه و آله گاهى به خاطر راحتى ، روى كفش‌هايش مسح مىكشيد و پس از آن مسح روى كفش‌ها را ترك كرد و مناسبت نزول آيه اين بود كه در سفر به سر مىبردند و بسيار مىشد كه به آب دسترسى نداشتند . « 4 »\r\n\r\n\r\n","description":"","footnote":"\r\n( 1 ) . مائده ( 5 ) ، 5 .\r\n( 2 ) . الميزان ، ج 5 ، ص 208 .\r\n( 3 ) . مائده ( 5 ) ، 6 .\r\n( 4 ) . تفسير عياشى ، ج 1 ، ص 302 به نقل از امام صادق عليه السّلام از على عليه السّلام .\r\n","page_name":" 520 ","page_number":520},
  {"content":"\r\n\r\n( 1 )\r\n\r\nبرگزيدگان دوازده‌گانه\r\nدر آيهء 12 ، خداوند به برگزيدگان دوازده‌گانه بنى اسرائيل اشاره مىكند و مىفرمايد :\r\n « وَ لَقَدْ أَخَذَ اللَّهُ مِيثاقَ بَنِي إِسْرائِيلَ وَ بَعَثْنا مِنْهُمُ اثْنَيْ عَشَرَ نَقِيباً . . . »  « 1 » در حقيقت ، خدا از بنى اسرائيل پيمان گرفت و از آنان دوازده نفر برگزيديم و . . .\r\n( 2 ) مرحوم طبرسى ، از ابو مسلم مفسّر نقل مىكند : انبياء ، برانگيخته شدند تا به اقوام دوازده‌گانه ، تورات بياموزند و دين را بر پاى دارند و آنها را به انجام دستورات و واجبات الهى ترغيب كنند .\r\nو ابو القاسم بلخى گفته است : شايد كه اين دوازده نفر ، رسول الهى و يا رهبران آنها بوده‌اند . و قتادهء بصرى مىگويد : اين افراد شاهد و حجت بر اقوام دوازده‌گانهء بنى اسرائيل بوده‌اند . « 2 »\r\nچنين به نظر مىرسد كه شأن نزول برگزيدگان بنى اسرائيل ، زمينه‌سازى براى اعلان ولايت على بن أبي طالب عليه السّلام ، در روز غدير بوده است و پس از آن تا آيهء بيست ، يهوديان و مسيحيان مورد خطاب و عتاب قرار مىگيرند .\r\n( 3 )\r\n\r\nامتناع از ورود به سرزمين مقدس\r\nآيهء 20 تا آيهء 25 به بيان اين مطلب مىپردازد كه حضرت موسى عليه السّلام به قوم خود دستور داد كه وارد سرزمين مقدس شوند ، اما بنى اسرائيل گفتند :  « قالُوا يا مُوسى إِنَّا لَنْ نَدْخُلَها أَبَداً ما دامُوا فِيها . . . »  ؛ گفتند : اى موسى ؛ ما هرگز وارد آن نخواهيم شد ، مادامىكه آنها داخل آن هستند ! » حضرت موسى عليه السّلام فرمود :  « قالَ رَبِّ إِنِّي لا أَمْلِكُ إِلَّا نَفْسِي وَ أَخِي فَافْرُقْ بَيْنَنا وَ بَيْنَ الْقَوْمِ الْفاسِقِينَ »  ؛ پروردگارا ! من فقط اختيار خودم و برادرم را دارم ، پس بين ما و اين قوم فاسق جدايى بينداز !\r\nآيات در صدد بيان اين تذكر مهم است كه حضور حضرت موسى عليه السّلام باعث عزم و ارادهء بنى اسرائيل نشد ، از اين رو خداوند آنها را به سرگردانى و آوارگى مبتلا كرد كه بازهم تنبيه نشدند و عبرت نگرفتند و حاضر نشدند كه موسى عليه السّلام را در ورود به سرزمين مقدس يارى كنند ، براى همين آن حضرت عليه السّلام فرمود :\r\n « قالَ رَبِّ إِنِّي لا أَمْلِكُ إِلَّا نَفْسِي وَ أَخِي »  ؛ خدايا ! من فقط اختيار خودم و برادرم را دارم .\r\nاين در حالى است كه مسلمانان بارها از پيامبر اكرم صلّى اللّه عليه و آله شنيده بودند : على عليه السّلام براى من ، به منزلهء هارون براى موسى عليهما السّلام است و در روز غدير به آنها دستور مىداد كه ولايت او را بپذيرند .\r\n( 4 ) براى تاريخ اين امكان وجود داشت كه تكرار شود و مسلمانان همان مطلبى را بگويند كه بنى اسرائيل گفتند :  « إِنَّا لَنْ نَدْخُلَها أَبَداً »  ؛ ما هرگز وارد آن نمىشويم . و به عبارتى : ما هرگز ولايت او را قبول نمىكنيم ! !\r\n\r\n\r\n","description":"","footnote":"\r\n( 1 ) . مائده ( 5 ) ، 12 .\r\n( 2 ) . مجمع البيان ، ج 3 ، ص 265 ؛ الميزان ، ج 5 ، ص 240 .\r\n","page_name":" 521 ","page_number":521},
  {"content":"\r\n\r\nگويى مناسبت و شأن نزول آيه ، حادثهء غدير و انكار آن به وسيلهء اصحاب رسول خدا صلّى اللّه عليه و آله بوده است ؛ ولى آيا عبرت گرفتند ؟ با اين حال ادعا مىشود كه تمام صحابهء آن حضرت صلّى اللّه عليه و آله عادل بوده‌اند و راه خطا نمىپيموده‌اند ؟ !\r\n( 1 )\r\n\r\nحكايت فرزندان حضرت آدم\r\nخداوند از آيهء 27 تا آيهء 31 سوره به مسأله هابيل و قابيل و تقديم قربانى به وسيله آنها اشاره مىكند و مىفرمايد :\r\n « وَ اتْلُ عَلَيْهِمْ نَبَأَ ابْنَيْ آدَمَ بِالْحَقِّ إِذْ قَرَّبا قُرْباناً فَتُقُبِّلَ مِنْ أَحَدِهِما وَ لَمْ يُتَقَبَّلْ مِنَ الْآخَرِ . . . »  « 1 » ؛\r\nداستان دو پسر آدم را به درستى بر ايشان بخوان . هنگامى كه هر يك از آن دو قربانىاى پيش بردند و از يكى پذيرفته شد و از ديگرى پذيرفته نشد .\r\n( 2 ) در اين آيات ، به علت تقديم قربانى اشاره نشده است ؛ از اين رو عياشى در تفسير خود از سليمان بن خالد روايت مىكند : به امام صادق عليه السّلام عرض كردم : فدايت شوم ، عامه مىگويند : هابيل و قابيل بر سر تصاحب خواهرشان منازعه كردند و در نتيجه قابيل ، هابيل را كشت ؟ امام صادق عليه السّلام فرمود : اى سليمان ، آيا تو هم اين گونه مىگويى ؟ ! آيا خجالت نمىكشى كه اين را به پيامبر خدا ، حضرت آدم نسبت مىدهى ؟ ! عرض كردم : فدايت شوم ، پس چرا قابيل ، هابيل را كشت ؟\r\nفرمود : اى سليمان ، خداوند متعال بر آدم وحى فرستاد كه هابيل را جانشين خود قرار دهد و اسم اعظم الهى را به او بسپارد . اين خبر به گوش قابيل كه بزرگ‌تر از هابيل بود رسيد . او خشمگين شد و گفت : من بزرگ‌تر از او و شايسته‌تر به جانشينى هستم ! بنابراين حضرت آدم به فرمان خداوند به آن دو دستور داد كه قربانى تقديم دارند . آن‌ها اين كار را كردند . به دنبال آن خداوند قربانى هابيل را قبول كرد و قابيل نسبت به وى حسادت ورزيد و او را كشت . « 2 »\r\nاين آيات ، در صدد تذكر اين نكته است كه عاقبت حسادت ، نسبت به جانشينان انبياء و رسولان الهى كه به دستور خدا جانشين خود را انتخاب مىكنند ، چيست و مناسبت نزول اين آيات در ايام غدير ، همين مىباشد .\r\n( 3 )\r\n\r\nحدّ محارب و مفسد\r\nدر آيه‌هاى 33 و 34 به حدّ محارب و مفسد و توبهء آنها اشاره شده است و خبرى در شأن نزول اين آيه به\r\n\r\n\r\n","description":"","footnote":"\r\n( 1 ) . مائده ( 5 ) ، 27 .\r\n( 2 ) . تفسير عياشى ، ج 1 ، ص 312 ، حديث 83 .\r\n","page_name":" 522 ","page_number":522},
  {"content":"\r\n\r\nهنگام بازگشت از حجة الوداع نقل نگرديده است . البته عياشى در تفسير خود ، از ابو صالح از امام صادق عليه السّلام روايت كرده است : عده‌اى از افراد بنى ضبه بر رسول خدا صلّى اللّه عليه و آله وارده شده و مسلمان شدند . آن حضرت صلّى اللّه عليه و آله فرمود : پيش من بمانيد تا پس از آنكه مقدارى قوّت گرفتيد ، شما را به سريّه‌اى بفرستم . آنها عرض كردند : يا رسول اللّه ما را در بيرون مدينه منزل بده ؛ براى همين رسول خدا صلّى اللّه عليه و آله آنها را به چراگاه شترهاى جمع‌آورى شده از زكات فرستاد تا از بول و شير شترها بياشامند و فربه شوند . از اين شترها سه نفر محافظت مىكردند . پس از مدتى كه افراد بنى ضبه جان گرفتند و قوى شدند ، سه چوپان را كشتند و شتران را برداشته ، به منطقه‌اى در نزديكى يمن فرار كردند !\r\nوقتى كه رسول خدا صلّى اللّه عليه و آله از جريان مطلع شد ، على عليه السّلام را به دنبال آنان فرستاد . او آنها را دستگير كرده ، نزد رسول خدا صلّى اللّه عليه و آله آورد كه اين آيه دربارهء آنها نازل شد :\r\n « إِنَّما جَزاءُ الَّذِينَ يُحارِبُونَ اللَّهَ وَ رَسُولَهُ وَ يَسْعَوْنَ فِي الْأَرْضِ فَساداً أَنْ يُقَتَّلُوا أَوْ يُصَلَّبُوا أَوْ تُقَطَّعَ أَيْدِيهِمْ وَ أَرْجُلُهُمْ مِنْ خِلافٍ أَوْ يُنْفَوْا مِنَ الْأَرْضِ . . . »  « 1 » ؛ همانا سزاى كسانى كه با خدا و پيامبر او مىجنگند و در زمين به فساد مىپردازند ، جز اين نيست كه كشته شوند يا بر دار آويخته شوند يا دست و پايشان در خلاف جهت يكديگر بريده شود يا از آن سرزمين تبعيد گردند . . .\r\nبه دنبال آن رسول خدا صلّى اللّه عليه و آله دستور داد كه دست و پايشان را در خلاف جهت يكديگر قطع كنند . « 2 »\r\nنكته قابل توجه اين است كه در اين روايات ، به شترهاى جمع‌آورى شده از زكات اشاره شده است .\r\nپيش از اين گفتيم كه گرفتن زكات از سال نهم هجرى شروع شد ؛ در حالى كه اين آيات بعد از حجة الوداع نازل شده است ؛ بنابراين اين حادثه پس از مراجعت مسلمانان به مدينه رخ داده و اين آيات كمى بعد از آن نازل شده است .\r\n( 1 )\r\n\r\nحد سارق\r\nدر آيهء 38 سورهء مائده ، حد سارق معين شده است . سيوطى در الدر المنثور از عبد اللّه بن عمر روايت كرده است : « زنى مرتكب سرقت شد و رسول خدا صلّى اللّه عليه و آله دستور داد كه دست راست او را قطع كردند . پس از مدتى آن زن نزد پيامبر صلّى اللّه عليه و آله آمد و پرسيد : اى رسول خدا ، آيا توبهء من پذيرفته مىشود ؟ آن حضرت\r\n\r\n\r\n","description":"","footnote":"\r\n( 1 ) . مائده ( 5 ) ، 33 .\r\n( 2 ) . تفسير عياشى ، ج 1 ، ص 314 ، حديث 90 و قبل از او كلينى در فروع كافى ، ج 7 ، ص 245 ، حديث 1 ، از احمر بجلى آن را روايت كرده و شيخ طوسى آن را در تبيان ، ج 3 ، ص 505 از سعيد بن جبير و سدى و قتاده ، از أنس روايت كرده و از او در مجمع البيان ، ج 3 ، ص 291 نقل شده است .\r\n","page_name":" 523 ","page_number":523},
  {"content":"\r\n\r\nفرمود : امروز از گناهانت پاك شدى و همانند روزى هستى كه از مادرت متولد شده‌اى ! به دنبال آن اين آيه نازل شد :\r\n  « وَ السَّارِقُ وَ السَّارِقَةُ فَاقْطَعُوا أَيْدِيَهُما جَزاءً بِما كَسَبا نَكالًا مِنَ اللَّهِ وَ اللَّهُ عَزِيزٌ حَكِيمٌ . فَمَنْ تابَ مِنْ بَعْدِ ظُلْمِهِ وَ أَصْلَحَ فَإِنَّ اللَّهَ يَتُوبُ عَلَيْهِ إِنَّ اللَّهَ غَفُورٌ رَحِيمٌ »   « 1 » ؛ دست‌هاى مرد و زن دزد را به عنوان كيفرى از جانب خدا قطع كنيد كه خداوند توانا و حكيم است . و هر كه پس از ستم كردن توبه كند و خود را اصلاح كند ، خدا توبهء او را مىپذيرد ، زيرا خداوند آمرزنده و مهربان است .\r\n( 1 ) بنابراين حد سرقت ، در اواخر سال دهم هجرى و بعد از بازگشت از حجة الوداع در مدينه نازل شده است و شايد بتوان گفت كه قبل از آن ، پيامبر صلّى اللّه عليه و آله به سنت خود عمل مىكرد و در اين صورت ، اين آيه از آيات مربوط به تشريع احكام نيست ، بلكه براى تأكيد سنت پيامبر صلّى اللّه عليه و آله و تأييد جوابى كه دربارهء پذيرش توبه گفت ، نازل شده است .\r\nدر آيه 41 آمده است :\r\n « يا أَيُّهَا الرَّسُولُ لا يَحْزُنْكَ الَّذِينَ يُسارِعُونَ فِي الْكُفْرِ مِنَ الَّذِينَ قالُوا آمَنَّا بِأَفْواهِهِمْ وَ لَمْ تُؤْمِنْ قُلُوبُهُمْ وَ مِنَ الَّذِينَ هادُوا . . . »  ؛ اى پيامبر ، كسانى كه در كفر شتاب مىورزند ، تو را غمگين نسازند ؛ چه از آنان كه با زبان خود گفتند : ايمان آورديم و حال آنكه دلهايشان ايمان نياورده بود و چه از يهوديان .\r\n( 2 ) مرحوم قمى ، در تفسير خود مىنويسد : اين آيات پس از شكايت بنى قريظه از بنى نضير در مورد ديهء كشته‌شدگانشان نازل شد و در آن به عبد اللّه بن أبيّ هم اشاره شده است . « 2 » و شيخ طوسى در التبيان همين مطلب را به امام باقر عليه السّلام نسبت داده است « 3 » و سپس روايت ديگرى از امام باقر عليه السّلام روايت كرده است كه :\r\nاين آيه دربارهء زناى يكى از زنان يهودى خيبر و تبديل حد سنگسار به شلّاق نازل شد و در آن به عبد اللّه بن صوريا اشاره شده است . « 4 » البته به خلاصه‌اى از اين خبر در سورهء بقره اشاره شد « 5 » و همان صحيح‌تر است ؛ زيرا سوره مائده بعد از حوادث مربوط به بنى قريظه و بنى نضير و اهالى خيبر نازل شده است .\r\n\r\n\r\n","description":"","footnote":"\r\n( 1 ) . مائده ( 5 ) ، 38 - 39 . همچنين نگاه كنيد به الميزان ، ج 5 ، ص 336 به نقل از الدر المنثور . و واحدى در اسباب النزول ، ص 159 از كلبى نقل كرده است كه اين آيه دربارهء طعمة بن ابيرق نازل شده است و خبر مربوط به او را در حوادث مربوط به سال چهارم هجرى در ذيل آيات سورهء نساء نقل كرديم .\r\n( 2 ) . تفسير قمى ، ج 1 ، ص 168 .\r\n( 3 ) . تبيان ، ج 3 ، ص 523 .\r\n( 4 ) . همان ، ج 3 ، ص 525 و از او در مجمع البيان ، ج 3 ، ص 299 .\r\n( 5 ) . همان ، ج 3 ، ص 363 و از او در مجمع البيان ، ج 1 ، ص 325 .\r\n","page_name":" 524 ","page_number":524},
  {"content":"\r\n\r\n( 1 )\r\n\r\nاشاره‌اى به اهل كتاب و منافقان و مرتدان\r\nآيات 40 تا 50 سورهء مائده ، داراى سياق واحدى است و از آن چنين برمىآيد كه در صدد تذكر دادن به جمعى از يهوديان مىباشد كه رسول خدا صلّى اللّه عليه و آله را در مورد بعضى از احكام تورات ، حكم قرار داده بودند و اميد داشتند كه آسان‌تر از تورات براى آنها حكم كند .\r\nالبته بعضى از آنها به بعضى ديگر گرفته بودند : اگر حكمى كرد كه مورد قبول ما است ، بدان عمل كنيد و اگر به خواست خود نرسيديد و همان حكم شديد و غليظ تورات را براى شما بيان كرد ، آن را قبول نكنيد ! آن حضرت صلّى اللّه عليه و آله آنان را به حكم توراتشان ارجاع داد ؛ لذا حكميت او را قبول نكردند . و در همان حال عده‌اى از منافقان در آنجا بودند كه درخواستى مشابه درخواست يهوديان داشتند و مىخواستند آن حضرت صلّى اللّه عليه و آله را ترغيب كنند تا بر اساس ميل ايشان عمل كند و همانند زمان جاهليت به نفع ثروتمندان داورى كند . « 1 »\r\n( 2 ) بعد از آن ، آيات چهارگانهء 50 تا 54 ، مؤمنان را از دوستى با يهوديان و نصارا برحذر مىدارد و متذكر مىشود كه بعضى از مريض القلب‌ها براى اظهار دوستى و هم‌پيمان شدن با يهوديان با هم مسابقه مىدهند ؛ زيرا خوف اين را دارند كه مسلمانان شكست بخورند و سر آنها بىكلاه بماند ! و اين در حالى است كه آنها به خدا قسم مىخورند كه با مؤمنان هستند .\r\nدر آيه 54 خبر از ارتداد بعضى از مؤمنان مىدهد و مىفرمايد :\r\n « . . . فَسَوْفَ يَأْتِي اللَّهُ بِقَوْمٍ يُحِبُّهُمْ وَ يُحِبُّونَهُ أَذِلَّةٍ عَلَى الْمُؤْمِنِينَ أَعِزَّةٍ عَلَى الْكافِرِينَ يُجاهِدُونَ فِي سَبِيلِ اللَّهِ وَ لا يَخافُونَ لَوْمَةَ لائِمٍ ذلِكَ فَضْلُ اللَّهِ يُؤْتِيهِ مَنْ يَشاءُ وَ اللَّهُ واسِعٌ عَلِيمٌ »  ؛ به زودى خدا گروهى ديگر را مىآورد كه آنان را دوست دارد و آنان هم او را دوست دارند . آنان در مقابل مؤمنان متواضع و در مقابل كافران ، متكبرانند ، در راه خدا جهاد مىكنند و از سرزنش هيچ ملامت‌گرى نمىترسند . اين از فضل خداست و آن را به هر كه بخواهد مىدهد و او گشايشگر و داناست .\r\n( 3 ) مرحوم طبرسى ، در ذيل اين آيه مىنويسد : در مصداق اين آيه اختلاف شده و روايت شده است كه از پيامبر صلّى اللّه عليه و آله دربارهء مصاديق اين آيه سؤال شد . آن حضرت صلّى اللّه عليه و آله دستش را بر شانهء سلمان زد و فرمود :\r\n« اين مرد و قومش » .\r\nسپس اضافه فرمود : « اگر دين بر سيارهء ثريا آويزان شده باشد ، عده‌اى از فرزندان فارس بدان دست خواهند يافت ! » « 2 »\r\n\r\n\r\n","description":"","footnote":"\r\n( 1 ) . الميزان ، ج 5 ، ص 338 - 339 .\r\n( 2 ) . مجمع البيان ، ج 5 ، ص 321 .\r\n","page_name":" 525 ","page_number":525},
  {"content":"\r\n\r\n( 1 ) در تفسير عياشى به نقل از يكى از اصحاب امام صادق عليه السّلام آمده است : « از امام صادق عليه السّلام دربارهء مصاديق اين آيه سؤال كردم ، او پاسخ داد كه آنها از موالى هستند » . « 1 »\r\n( 2 ) و شيخ مفيد در كتاب الجمل از عمار بن ياسر نقل كرده است كه در روز جمل گفت : « به خدا قسم كه تأويل اين آيه نازل نشده بود ، مگر در امروز ! » . « 2 » اين در حالى كه شيخ طوسى اين مطلب را بر خلاف روايت عياشى به صورت مرفوع به على عليه السّلام ، عمار ، ابن عباس ، حذيفه ، امام باقر عليه السّلام و امام صادق عليه السّلام نسبت داده است . « 3 »\r\nاين آيه ، اوصاف كسى را كه واجب است مسلمانان از او پيروى كنند ، بيان مىكند و اين اوصاف را از نشانه‌هاى شناخت او قرار مىدهد ؛ بنابراين آيه با موضوع ولايت مرتبط است و به همين مناسبت نازل شده است .\r\n( 3 )\r\n\r\nآيه‌هاى ولايت و تبليغ\r\nگويى در آيهء 55 وقت آن رسيده است كه قرآن با صفت و ويژگى خاصى به جانشين پيامبر اكرم صلّى اللّه عليه و آله اشاره كند ، از اين رو مىفرمايد :\r\n « إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ »  « 4 » ؛ همانا ولىّ شما ، تنها خدا و پيامبر او است و كسانى كه ايمان آورده‌اند ؛ همان كسانى كه نماز برپا مىدارند و در حال ركوع زكات مىدهند .\r\nپيش از اين اشاره كرديم كه على عليه السّلام در هنگام ركوع ، حلقهء انگشترش را در مسجد الحرام به فقير داد و اين آيه در ضمن آيات سوره مائده ، قبل از غدير نازل شد تا زمينه‌اى براى واقعهء غدير باشد .\r\nنكته قابل عنايت اين است كه آيات سى و سوم و سى و چهارم ، در مورد حد محارب و مفسد مىباشد كه درباره سارقان شترهاى زكات اجرا شد و لازمه‌اش اين است كه حدّ در مدينه اجرا شده باشد . پس بايد بگوييم كه تمام آيات سوره ، سياق واحدى ندارند . « 5 »\r\n\r\n\r\n","description":"","footnote":"\r\n( 1 ) . تفسير عياشى ، ج 1 ، ص 327 ، حديث 136 .\r\n( 2 ) . الجمل ، ص 366 .\r\n( 3 ) . تبيان ، ج 3 ، ص 555 . وى سپس يك صفحه در تقويت اين قول نوشته است ، چنان كه در تلخيص الشافى ، ج 1 ، ص 39 - 40 و ج 3 ، ص 110 - 112 آمده است : و در مجمع البيان ، ج 3 ، ص 321 - 322 به نقل از تبيان آمده است و مرحوم قمى در تفسير ، ج 15 ، ص 17 آورده است : مصداق اين آيه حضرت قائم ( عج ) و اصحابش هستند و علامه طباطبايى در الميزان ، ج 5 ، ص 390 - 400 همين قول را اختيار و تقويت كرده است .\r\n( 4 ) . مائده ( 5 ) ، 55 .\r\n( 5 ) . الميزان ، ج 6 ، ص 6 - 10 .\r\n","page_name":" 526 ","page_number":526},
  {"content":"\r\n\r\n( 1 ) اما آيات دهگانهء 57 تا 66 سياق واحدى دارند و در صدد بيان وظيفهء مؤمنين در روابطشان با اهل كتاب هستند . اين آيات مؤمنين را از دوستى و رابطه با كفار و اهل كتابى كه خدا و آيات الهى را مسخره مىكنند ، نهى مىكند و به تعدادى از كفار و صفات زشت اخلاقى و پيمان‌شكنىها و نقض ميثاق‌هاى الهى به وسيلهء آنها اشاره مىكند و مسلمانان را به حفظ پيمان‌ها و ميثاق‌هاى الهى تشويق مىكند و آنان را از زير پا گذاشتن آنها برحذر مىدارد .\r\nبه احتمال قوى ، بعضى از اين آيات ، شأن نزول‌هاى مستقلى داشته‌اند كه ذكر نگرديده است . البته شأن نزول‌هايى را برخى از مفسران نقل كرده‌اند كه با موقعيت مكانى و زمانى بعد از حجة الوداع ، مطابقت ندارد .\r\nآيهء 67 سورهء مائده معروف به آيه تبليغ است كه مىفرمايد :\r\n « يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ إِنَّ اللَّهَ لا يَهْدِي الْقَوْمَ الْكافِرِينَ »  « 1 » ؛ اى پيامبر ، آنچه از جانب پروردگارت به سوى تو نازل شده ، ابلاغ كن و اگر چنين نكنى ، پيامش را نرسانده‌اى و خدا تو را از گزند مردم نگاه مىدارد و به درستى كه خدا گروه كافران را هدايت نمىكند .\r\nدر بحث غدير به طور مفصل دربارهء اين آيه و اخبار مربوط به آن صحبت كرديم و گفتيم كه اين آيه با آيات قبل و بعد از خود هم سياق نيست ، بلكه متمايز و متفاوت با آنهاست كه در اينجا قرار داده شده است . « 2 »\r\nآيات بعدى ، تا آيهء هشتاد و ششم به سياق آيات ابتداى سوره برمىگردد و در مجموع اهل كتاب را مورد خطاب و عتاب قرار مىدهد . « 3 »\r\n( 2 )\r\n\r\nتحريم نكردن حلال‌هاى الهى\r\nآيات سه‌گانهء 87 تا 89 دربارهء قسم‌هاى باطل و صحيح و كفارهء آنها است كه مىفرمايد :  « يا أَيُّهَا الَّذِينَ آمَنُوا لا تُحَرِّمُوا طَيِّباتِ ما أَحَلَّ اللَّهُ لَكُمْ . . . »  « 4 » ؛ اى كسانى كه ايمان آورده‌ايد ، چيزهاى پاكيزه‌اى كه خداوند براى شما حلال كرده است را تحريم نكنيد .\r\n\r\n\r\n","description":"","footnote":"\r\n( 1 ) . مائده ( 5 ) ، 67 .\r\n( 2 ) . الميزان ، ج 6 ، ص 27 و 42 - 48 .\r\n( 3 ) . الميزان ، ج 6 ، ص 64 .\r\n( 4 ) . مائده ( 5 ) ، 87 .\r\n","page_name":" 527 ","page_number":527},
  {"content":"\r\n\r\n( 1 ) قمى در تفسيرش ، با سند خود از امام صادق عليه السّلام روايت مىكند : « اين آيه در شأن امير المؤمنين و بلال و عثمان وارد شده است ؛ زيرا امير المؤمنين قسم خورده بود كه شب‌ها نخوابد و بلال قسم خورده بود كه هيچ‌گاه در روز افطار نكند و عثمان بن مظعون قسم خورده بود كه هيچ‌گاه با همسر خود نزديكى نكند ! پس از مدتى همسر عثمان بن مظعون ، با قيافهء نامرتبى بر عايشه وارد شد . عايشه گفت : چرا اين گونه خود را رها كرده‌اى ؟ ! همسر عثمان گفت : براى چه كسى خود را مرتب كنم ؟ ! به خدا قسم كه همسرم از فلان روز تا به حال با من همبستر نشده است . او پارسايى را پيشه كرده و لباس مسيحيان را پوشيده و دنيا را ترك گفته است . عايشه رسول خدا صلّى اللّه عليه و آله را از جريان مطلع كرد . آن حضرت صلّى اللّه عليه و آله بيرون رفت و اعلام كرد كه مردم جمع شوند ! پس از اجتماع مردم ، آن حضرت صلّى اللّه عليه و آله بر منبر رفت و پس از حمد و ثناى الهى فرمود :\r\n« چه شده است كه عده‌اى چيزهاى حلال و پاكيزه را بر خويش حرام كرده‌اند ؟ ! بدانيد كه من شب‌ها مىخوابم و با زنانم هم بستر مىشوم و در روز ، افطار مىكنم . هر كس كه از سنت من روى بگرداند ، از من نيست ! » .\r\nاين سه نفر برخاستند و عرض كردند : اى رسول خدا ، ما بر انجام اين كارها قسم خورده‌ايم ؟ به دنبال آن خداوند فرمود :\r\n « لا يُؤاخِذُكُمُ اللَّهُ بِاللَّغْوِ فِي أَيْمانِكُمْ وَ لكِنْ يُؤاخِذُكُمْ بِما عَقَّدْتُمُ الْأَيْمانَ فَكَفَّارَتُهُ إِطْعامُ عَشَرَةِ مَساكِينَ مِنْ أَوْسَطِ ما تُطْعِمُونَ أَهْلِيكُمْ أَوْ كِسْوَتُهُمْ أَوْ تَحْرِيرُ رَقَبَةٍ فَمَنْ لَمْ يَجِدْ فَصِيامُ ثَلاثَةِ أَيَّامٍ ذلِكَ كَفَّارَةُ أَيْمانِكُمْ إِذا حَلَفْتُمْ وَ احْفَظُوا أَيْمانَكُمْ كَذلِكَ يُبَيِّنُ اللَّهُ لَكُمْ آياتِهِ لَعَلَّكُمْ تَشْكُرُونَ »  « 1 » ؛ خدا شما را به خاطر سوگندهاى بيهوده‌تان مؤاخذه نمىكند ، ولى به سوگندهايى كه از روى اراده مىخوريد و آنها را مىشكنيد شما را مؤاخذه مىكند . و كفاره‌اش خوراك دادن به ده بينواست از غذاهايى متوسطى كه به خانوادهء خود مىخورانيد يا پوشانيدن آنان يا آزاد كردن بنده‌اى . و كسى كه هيچ يك از اين‌ها را نيابد ، بايد سه روز روزه بدارد . اين است كفارهء سوگندهاى شما وقتى كه سوگند خورديد و سوگندهاى خود را پاس داريد . اين گونه خداوند آيات خود را براى شما بيان مىكند ، باشد كه سپاسگزارى كنيد .\r\n( 2 ) طبرسى ، ابتداى اين روايت را در مجمع البيان روايت كرده است و علامه طباطبايى هر دو روايت را در الميزان آورده و در شرح به همين مقدار اكتفا كرده است كه : انطباق آيهء :  « لا يُؤاخِذُكُمُ اللَّهُ بِاللَّغْوِ فِي أَيْمانِكُمْ . . . »  بر قسم‌هاى مخفى است . » « 2 »\r\n\r\n\r\n","description":"","footnote":"\r\n( 1 ) . تفسير قمى ، ص 179 - 180 ؛ مجمع البيان ، ج 3 ، ص 364 ؛ التبيان ، ج 4 ، ص 8 .\r\n( 2 ) . الميزان ، ج 6 ، ص 112 .\r\n","page_name":" 528 ","page_number":528},
  {"content":"\r\n\r\n( 1 ) با ذكر اين مقدمات ، بايد بگوييم كه عثمان بن مظعون ، اولين مهاجرى بود كه در سال دوم هجرى در مدينه از دنيا رفت ! و اولين كسى است كه در بقيع دفن شد . و پس از او رقيّه دختر رسول خدا صلّى اللّه عليه و آله از دنيا رفت كه آن حضرت صلّى اللّه عليه و آله او را هم ، كنار عثمان بن مظعون دفن كرد و فرمود : « به سلف صالح ما ، عثمان بن مظعون ملحق شو . » « 1 » حال با عنايت به اينكه وى هشت سال پيش از نزول سورهء مائده از دنيا رفته است ، چگونه مىتوان اين روايت را قبول كرد ؟ !\r\n( 2 ) اما سيوطى در الدر المنثور به نقل از طبرى و غيره آورده است : عبد اللّه بن رواحه ، نزد پيامبر اكرم صلّى اللّه عليه و آله نشسته بود كه مهمانى بر خانواده‌اش وارد شده بود . پس از مدتى كه وى به منزل آمد ، مشاهده كرد كه آنها منتظر آمدن وى بوده ، دست به غذا نزده‌اند . ناراحت شد و به خانواده‌اش گفت : مهمان را به خاطر من گرسنه نگاه داشتى ؟ اين غذا بر من حرام باشد ! همسر عبد اللّه هم گفت : اين غذا بر من نيز حرام باشد ! به دنبال آن مهمان هم گفت : اين غذا بر من هم حرام باشد ! وقتى كه عبد اللّه وضع را اين گونه ديد ، غذا را جلو كشيد و گفت : با نام خدا بخوريد . سپس نزد رسول خدا صلّى اللّه عليه و آله رفت و جريان را به اطلاع وى رسانيد . آن حضرت صلّى اللّه عليه و آله در جواب فرمود : كار درستى كردى و پس از آن ، خداوند اين آيه را نازل كرد .\r\n( 3 ) علامه طباطبايى اين روايت را از سيوطى نقل كرده و احتمال داده است كه اين ، شأن نزول ديگرى براى آيه باشد « 2 » و گويى هيچ منافاتى بين نزول اين آيه در سال دهم هجرى و شهادت عبد اللّه بن رواحه در سال دهم هجرى در غزوهء موته نديده است !\r\nبا توجه به علت‌هايى كه براى نزول آيات سه‌گانه مطرح شد ، اين آيات با ساير آيات كه دربارهء مسيح و مسيحيان مىباشد ، هم سياق نيست « 3 » ، در حالى كه شيخ طوسى در تبيان ، روايت ديگرى را از ابراهيم ، ابو مالك ، قتاده و مجاهد از ابن عباس نقل مىكند كه مىگويد : بدين علت اين آيه نازل شد و از تحريم طيبات نهى كرد كه عده‌اى از راهبان مسيحى ، غذاهاى پاكيزه و نوشيدنىهاى گوارا و زنان را بر خويش حرام مىكردند و به سير و سلوك مىپرداختند يا در صومعه‌ها خود را حبس مىكردند . و عده‌اى از مسلمانان تصميم گرفته بودند كه از آنها تقليد كنند ، ولى قرآن آنها را از اين كار نهى كرد . « 4 »\r\nعلاوه بر اين روايت‌ها ، واحدى در أسباب النزول ، با سند خود از عكرمة از ابن عباس روايت مىكند :\r\nمردى نزد پيامبر اكرم صلّى اللّه عليه و آله آمد و عرض كرد : من هرگاه گوشت مىخورم به زنان تمايل پيدا مىكنم ، براى همين گوشت را بر خود حرام كرده‌ام ! و به دنبال آن اين آيه نازل شد . « 5 »\r\n\r\n\r\n","description":"","footnote":"\r\n( 1 ) . قاموس الرجال ، ج 7 ، ص 170 - 171 به نقل از فروع كافى ، ج 3 ، ص 241 .\r\n( 2 ) . الميزان ، ج 6 ، ص 115 به نقل از الدر المنثور ؛ التبيان ، ج 4 ، ص 6 و از او در مجمع البيان ، ج 3 ، ص 367 .\r\n( 3 ) . همان ، ج 6 ، ص 106 .\r\n( 4 ) . التبيان ، ج 4 ، ص 7 .\r\n( 5 ) . اسباب النزول واحدى ، ص 166 ؛ الميزان ، ج 6 ، ص 114 - 115 به نقل از الدر المنثور .\r\n","page_name":" 529 ","page_number":529},
  {"content":"\r\n\r\nاين روايت در مورد شأن نزول آيه با زمان نزول سورهء مائده كه بعد از حجة الوداع بوده است هماهنگى و انسجام دارد .\r\n( 1 )\r\n\r\nتأكيد بر حرمت خمر\r\nدر ذيل آيهء 219 سورهء بقره و ضمن حوادث سال دوم هجرى ، دربارهء تحريم خمر بحث كرديم . سپس اين تحريم به صورت شديدترى بعد از جنگ احد و در واقع بعد از غزوهء بنى نضير در ماه ربيع الاول سال چهارم هجرى تكرار شد . بدين مناسبت آيهء 43 سورهء نساء نازل شد كه مىفرمايد :  « لا تَقْرَبُوا الصَّلاةَ وَ أَنْتُمْ سُكارى  ؛ در حال مستى به نماز نايستيد .\r\nدر ضمن حوادث سال چهارم گفتيم كه پيامبر اكرم صلّى اللّه عليه و آله دستور داد تا خمره‌هاى شراب كه از خرماى تازه تهيه شده بود ، سرنگون شود ، اما قمى همين خبر را در ذيل آيات نود تا نود و سوم سورهء مائده آورده است .\r\nزمخشرى در ربيع الأبرار مىنويسد : در سه نوبت آياتى در خصوص تحريم شراب نازل شد و در ابتدا اين آيه نازل شد :\r\n « يَسْئَلُونَكَ عَنِ الْخَمْرِ وَ الْمَيْسِرِ قُلْ فِيهِما إِثْمٌ كَبِيرٌ وَ مَنافِعُ لِلنَّاسِ وَ إِثْمُهُما أَكْبَرُ مِنْ نَفْعِهِما . . . »  « 1 » ؛ دربارهء شراب و قمار از تو مىپرسند . بگو كه در آن دو گناهى بزرگ ، و منافعى براى مردم است ، ولى گناهشان از نفعشان بزرگ‌تر است .\r\nپس از نزول اين آيه ، عده‌اى از مسلمانان آن را ترك كردند و عده‌اى هنوز آن را مىنوشيدند تا اينكه يكى از آنها كه شراب نوشيده بود ، به نماز ايستاد و در نماز سخن‌هاى بيهوده گفت ، لذا اين آيه نازل شد :\r\n « يا أَيُّهَا الَّذِينَ آمَنُوا لا تَقْرَبُوا الصَّلاةَ وَ أَنْتُمْ سُكارى . . . »  « 2 » ؛ اى كسانى كه ايمان آورده‌ايد ، در حال مستى به نماز نايستيد .\r\n( 2 ) پس از نزول اين آيه هم ، عده‌اى هنوز شراب مىنوشيدند تا اينكه عمر شراب‌خوارى كرد و در حالت مستى استخوان چانهء شترى را برداشت و با آن سر عبد الرحمن بن عوف را زخمى كرد ، سپس در گوشه‌اى نشست و با اشعار أسود بن يعفر براى كشته‌شدگان مشرك بدر ، نوحه‌سرايى كرد ! اين خبر به گوش رسول خدا صلّى اللّه عليه و آله رسيد و بسيار ناراحت شد . او در حالى كه ردايش بر زمين كشيده مىشد به سوى عمر حركت كرد و عصايش را بلند كرد تا بر سر عمر بكوبد ! بلافاصله عمر گفت : از غضب خدا و رسولش به خدا پناه مىبرم ! به دنبال آن آياتى نازل شد تا آنجا كه خداوند مىفرمايد :\r\n\r\n\r\n","description":"","footnote":"\r\n( 1 ) . بقره ( 2 ) ، 219 .\r\n( 2 ) . نساء ( 4 ) ، 43 .\r\n","page_name":" 530 ","page_number":530},
  {"content":"\r\n\r\n « إِنَّما يُرِيدُ الشَّيْطانُ أَنْ يُوقِعَ بَيْنَكُمُ الْعَداوَةَ وَ الْبَغْضاءَ فِي الْخَمْرِ وَ الْمَيْسِرِ وَ يَصُدَّكُمْ عَنْ ذِكْرِ اللَّهِ وَ عَنِ الصَّلاةِ فَهَلْ أَنْتُمْ مُنْتَهُونَ »  ؛ به درستى كه شيطان مىخواهد به وسيلهء شراب و قمار بين شما عداوت و كينه ايجاد كند و شما را از ياد خدا و نماز بازدارد . آيا به اين عمل زشت خود پايان نمىدهيد ؟\r\n( 1 ) عمر گفت : پايان داديم ، پايان داديم ! اين روايت را سيوطى نيز در الدر المنثور با سند خود از سعيد بن جبير روايت كرده كه در آن آمده است : عمر به خودش گفت : اى نمك‌نشناس ! چرا به قمار پرداختى ؟ ! يا اينكه گفت : چرا به قمار و شراب و أزلام ( نوعى قمار ) پرداختى ؟ از رحمت خدا دور باشى و عذاب الهى بر تو باد ! و پس از آن مردم شراب‌خوارى را ترك كردند . « 1 »\r\n( 2 ) سيوطى در خبر ديگرى كه آن را به سعد بن ابى وقاص اسناد مىدهد ، مىنويسد : يكى از انصار پيش از آن كه خمر تحريم شود ، ما را به مهمانى دعوت كرد . در آنجا مهمانان شراب نوشيدند تا اين كه مست كردند و به عربده‌كشى پرداختند ! انصار مىگفتند كه انصار برترند و قريش مىگفتند كه قريش برتر است .\r\nدر اين اوضاع ، فردى با استخوان شترى كه در دست داشت ، بر بينىام كوبيد و آن را زخمى كرد . پس از آن نزد پيامبر اكرم صلّى اللّه عليه و آله رفتم و جريان را عرض كردم كه اين آيه نازل شد :\r\n  « يا أَيُّهَا الَّذِينَ آمَنُوا إِنَّمَا الْخَمْرُ وَ الْمَيْسِرُ وَ الْأَنْصابُ وَ الْأَزْلامُ رِجْسٌ مِنْ عَمَلِ الشَّيْطانِ فَاجْتَنِبُوهُ لَعَلَّكُمْ تُفْلِحُونَ . إِنَّما يُرِيدُ الشَّيْطانُ أَنْ يُوقِعَ بَيْنَكُمُ الْعَداوَةَ وَ الْبَغْضاءَ فِي الْخَمْرِ وَ الْمَيْسِرِ وَ يَصُدَّكُمْ عَنْ ذِكْرِ اللَّهِ وَ عَنِ الصَّلاةِ فَهَلْ أَنْتُمْ مُنْتَهُونَ »   « 2 » ؛ اى كسانى كه ايمان آورده‌ايد ، شراب و قمار و بت‌ها و تيرهاى قرعه پليد و از عمل شيطانند . پس ، از آنها دورى گزينيد ، باشد كه رستگار شويد . همانا شيطان مىخواهد با شراب و قمار ، ميان شما دشمنى و كينه ايجاد كند و شما را از ياد خدا و از نماز بازدارد ، آيا شما دست برمىداريد ؟ « 3 »\r\nاز ظاهر خبر چنين برمىآيد كه سعد بن ابى وقاص ، افتخار مىكرده است كه ممنوعيت شراب‌خوارى به خاطر شكسته شدن بينى او ، به وسيلهء يك مرد انصارى تشريع شده است .\r\n\r\n\r\n","description":"","footnote":"\r\n( 1 ) . سيوطى ، الدر المنثور ، ج 2 ، ص 315 - 318 ، چنان كه حاكم حسكانى در المستدرك على الصحيحين ، ج 2 ، ص 37 و ج 4 ، ص 142 اين روايت را از سعيد بن جبير از على عليه السّلام روايت مىكند . و قرطبى معناى آن را در تفسيرش ، جامع احكام القرآن ، ج 5 ، ص 200 و آلوسى بغدادى آن را در تفسيرش ، روح المعانى ، ج 7 ، ص 17 از عطاء بن رياح خراسانى از ابن عباس نقل مىكنند . و چنان كه در الغدير آمده است : ابشيهى آن را در المستطرف ، ج 2 ، ص 499 و زمخشرى آن را در ربيع الابرار روايت كرده است .\r\n( 2 ) . مائده ( 5 ) ، 90 - 91 .\r\n( 3 ) . سيوطى ، الدر المنثور ، ج 2 ، ص 315 - 318 . شيخ طوسى در التبيان ، ج 4 ، ص 18 و طبرسى در مجمع البيان آن را به صورت مختصر از ابن عباس روايت كرده است و در اسباب النزول ، ص 168 به نقل از صحيح مسلم روايت شده و در آن كلمهء مهاجرين به جاى انصار آمده است .\r\n","page_name":" 531 ","page_number":531},
  {"content":"\r\n\r\n( 1 ) سعد مىگويد : اين حادثه قبل از تحريم خمر و پيش از نزول آيهء تحريم خمر به وقوع پيوست ! حال بايد بررسى كرد كه آيا تا آن زمان خمر تحريم نشده بود ؟ ! زيرا سورهء مائده بعد از حجة الوداع و در سال دهم هجرى نازل شده است ! يعنى بر اساس گفتهء سعد ، مردم تا سال دهم هجرى مجاز بوده‌اند كه شراب شراب‌خوارى كنند ! آيا چنين بوده است ؟ !\r\n( 2 ) خطيب بغدادى از عايشه روايت مىكند : هنگامى كه سورهء بقره نازل شد ، در آن خمر تحريم شده بود و رسول خدا صلّى اللّه عليه و آله مردم را از شراب‌خوارى نهى مىكرد . « 1 » و منظور عايشه ، آيهء 219 از سورهء بقره بود كه مىفرمايد :  « يَسْئَلُونَكَ عَنِ الْخَمْرِ وَ الْمَيْسِرِ قُلْ . . . »  .\r\nبه همين معنا ، روايتى در فروع كافى از على بن يقطين از امام كاظم عليه السّلام « 2 » و از حسن بصرى روايت شده است . « 3 »\r\n( 3 ) و شوكانى در تفسيرش از جابر بن عبد اللّه انصارى روايت مىكند : خمر ، بعد از جنگ احد حرام شد . « 4 »\r\nابن شبه نيز در تاريخ المدينه المنورة با سند خود از جابر روايت مىكند : تحريم خمر بعد از غزوهء بنى نضير كه بلافاصله بعد از جنگ احد در سال چهارم رخ داد ، بوده است « 5 » و ابن هشام مىنويسد كه در ماه ربيع الاول سال چهارم بوده است . « 6 »\r\nبنابراين ، خبر سعد بن ابى وقاص قابل پذيرش نيست . علاوه بر اين از ظاهر آيات چنين فهميده مىشود كه گروهى از مسلمين شراب‌خوارى را بعد از نزول آيهء 219 سورهء بقره در سال دوم هجرى ترك نكردند ، به همين خاطر ، آيات سورهء مائده در سال دهم هجرى نازل شد . . . و عده‌اى كه در مدت زمان ميان نزول سورهء بقره و سورهء مائده شراب‌خوارى مىكردند ، كسانى بودند كه از عادت زشت خود دست برنداشته بودند . « 7 » در واقع آيات سورهء مائده براى سخت‌گيرى بيشتر بر كسانى كه تحريم الهى را ناديده مىگرفتند ، نازل شد . « 8 »\r\n( 4 ) و از امام باقر عليه السّلام در كافى روايت شده است : « هيچ كس از خداوند نسبت به بندگانش دلسوزتر نيست .\r\n\r\n\r\n","description":"","footnote":"\r\n( 1 ) . خطيب بغدادى ، تاريخ بغداد ، ج 8 ، ص 358 ؛ سيوطى ، الدر المنثور ، ج 1 ، ص 252 . و همين روايت را حسن بصرى گفته است ، چنان كه از او در مجمع البيان ، ج 2 ، ص 558 و الجصاص فى احكام القرآن ، ج 1 ، ص 380 آمده است .\r\n( 2 ) . فروع كافى ، ج 2 ، ص 213 .\r\n( 3 ) . مجمع البيان ، ج 2 ، ص 558 .\r\n( 4 ) . تفسير شوكانى ، ج 2 ، ص 71 .\r\n( 5 ) . تاريخ المدينه المنوره ، ج 1 ، ص 69 .\r\n( 6 ) . سيرهء ابن هشام ، ج 3 ، ص 200 .\r\n( 7 ) . الميزان ، ج 6 ، ص 133 .\r\n( 8 ) . همان ، ج 6 ، ص 135 .\r\n","page_name":" 532 ","page_number":532},
  {"content":"\r\n\r\nو از جمله دلسوزىهاى خداوند تبارك و تعالى اين است كه آنها را از خصلت‌هاى ناپسند ، يكى پس از ديگرى به خصلت‌هاى خوب منتقل مىكند ، در حالى كه اگر تمام خصلت‌ها را يكباره تشريع مىكرد ، همگى هلاك مىشدند . »\r\n( 1 ) در روايت ديگرى از آن حضرت عليه السّلام نقل شده است : خداوند هيچ پيامبرى را مبعوث نكرد ، مگر اينكه تحريم خمر از اجزاى دين او بوده است . و مردم از خصلت‌هاى زشت يكى پس از ديگرى به خصلت‌هاى خوب منتقل مىشوند و اگر خداوند تمام احكام را يكباره بر آنها نازل كند ، از پذيرش دين ناتوان مىگردند . « 1 »\r\nدر آيهء 93 مائده آمده است :\r\n « لَيْسَ عَلَى الَّذِينَ آمَنُوا وَ عَمِلُوا الصَّالِحاتِ جُناحٌ فِيما طَعِمُوا إِذا مَا اتَّقَوْا وَ آمَنُوا وَ عَمِلُوا الصَّالِحاتِ ثُمَّ اتَّقَوْا وَ آمَنُوا ثُمَّ اتَّقَوْا وَ أَحْسَنُوا وَ اللَّهُ يُحِبُّ الْمُحْسِنِينَ »  ؛ بر كسانى كه ايمان آورده و كارهاى شايسته كرده‌اند ، گناهى در آنچه قبلا خورده‌اند ، نيست ، در صورتى كه تقوا پيشه كنند و ايمان بياورند و كارهاى شايسته كنند ، سپس تقوا پيشه كنند و ايمان بياورند ، آنگاه تقوا پيشه كنند و احسان نمايند ، و خدا نيكوكاران را دوست مىدارد .\r\n( 2 ) قمى در تفسير خود در ذيل آيهء فوق مىنويسد : « پس از منع غليظ و شديد نسبت به شراب‌خوارى و قماربازى ، و سخت‌گيرى فوق العاده نسبت به آن ، عده‌اى از مهاجرين و انصار به پيامبر اكرم صلّى اللّه عليه و آله عرض كردند : اى رسول خدا ، بدين ترتيب بعضى از رفقاى ما كه شراب خوار بودند و كشته شدند ، به هلاكت ابدى دچار شده‌اند ، زيرا خداوند اين دو عمل را نجس و از اعمال شيطانى شمرده است و شما هم سخنان تكان‌دهنده‌اى دربارهء اين دو عمل زشت فرموده‌ايد . در اين صورت آيا راه نجاتى براى آنان نيست ؟ در جواب اين سؤال آيهء 93 نازل شد . « 2 »\r\nآيات 94 تا 99 به بيان احكام مربوط به صيد خشكى و دريايى در حال احرام برمىگردد كه متناسب با نزول سورهء مائده بعد از حجة الوداع مىباشد ؛ اما آيهء 100 مىفرمايد :\r\n « قُلْ لا يَسْتَوِي الْخَبِيثُ وَ الطَّيِّبُ وَ لَوْ أَعْجَبَكَ كَثْرَةُ الْخَبِيثِ فَاتَّقُوا اللَّهَ يا أُولِي الْأَلْبابِ لَعَلَّكُمْ تُفْلِحُونَ »  ؛ بگو : « پليد و پاك يكسان نيستند ، هرچند كثرت پليدها تو را به شگفت آورد . پس اى خردمندان ، از خدا پروا كنيد ، باشد كه رستگار شويد . »\r\n\r\n\r\n","description":"","footnote":"\r\n( 1 ) . اصول كافى ، ج 6 ، ص 395 ؛ شيخ طوسى ، تهذيب ، ج 9 ، ص 102 . عجيب اين است كه علامه طباطبايى در الميزان ، ج 6 ، ص 117 آورده است : شارع مقدس خمر را به خاطر مصالح سياسى - دينى در اجراى احكام شرعى به تدريج تحريم كرد ! ! .\r\n( 2 ) . تفسير قمى ، ج 1 ، ص 181 - 182 . و شيخ طوسى آن را از ابن عباس در التبيان ، ج 4 ، ص 20 نقل كرده و از او در مجمع البيان آمده است . مثل همين روايت در اسباب النزول واحدى ، ص 170 به نقل از بخارى از براء بن عازب آمده است .\r\n","page_name":" 533 ","page_number":533},
  {"content":"\r\n\r\nدربارهء اين آيه ، از جابر بن عبد اللّه انصارى روايت شده است : خداوند شراب‌خوارى را حرام كرد و رسول خدا صلّى اللّه عليه و آله در اين باره فرمود : « خداوند شراب‌ساز و شراب‌فروش و شراب‌خوار را لعنت كند . » به دنبال آن فردى برخاست و عرض كرد : اى رسول خدا ، من از راه شراب‌فروشى اموالى جمع كرده‌ام ، اگر آن را در راه خدا هزينه كنم ، براى من نفعى دارد ؟ پيامبر صلّى اللّه عليه و آله به وى فرمود : خداوند چيزى را قبول نمىكند ، مگر اينكه پاك باشد . اگر اين مال را در راه صدقه يا حج يا جهاد هزينه كنى ، خداوند به اندازهء پر مگسى به تو ثواب نخواهد داد ! و پس از آن اين آيه نازل شد :  « قُلْ لا يَسْتَوِي الْخَبِيثُ . . . »  « 1 » .\r\n( 1 )\r\n\r\nراه و روش سؤال كردن\r\nدر آيه 101 آمده است :\r\n « يا أَيُّهَا الَّذِينَ آمَنُوا لا تَسْئَلُوا عَنْ أَشْياءَ إِنْ تُبْدَ لَكُمْ تَسُؤْكُمْ . . . »  ؛ اى كسانى كه ايمان آورده‌ايد ، از چيزهايى كه اگر براى شما آشكار گردد ، شما را اندوهناك مىكند ، مپرسيد .\r\n( 2 ) قمى در تفسيرش با سندى از امام باقر عليه السّلام مىنويسد : يكى از پسران صفيه ، دختر عبد المطلب از دنيا رفت . او در لباس عزا و درحالىكه گوشواره‌هايش را نپوشانده بود ، به ديدار رسول خدا صلّى اللّه عليه و آله آمد .\r\nعمر به وى گفت : گوشواره‌ات را بپوشان . فكر نكن كه خويشاوندىات با رسول اللّه ، نفعى به حال تو دارد ! صفيه گفت : چگونه گوشواره‌هاى مرا ديدى اى پسر لخناء ( زن ختنه نشده يا بد بو ) ؟\r\nسپس بر رسول خدا صلّى اللّه عليه و آله وارد شد و در حالى كه گريه مىكرد ، جريان را به اطلاع وى رسانيد .\r\nآن حضرت صلّى اللّه عليه و آله بيرون آمد و فرمود كه مردم جمع شوند . پس از اجتماع مردم ، فرمود : چگونه عده‌اى گمان مىكنند كه خويشاوندى با من هيچ نفعى ندارد ؟ اگر به پيشگاه خداى متعال بروم ، در مورد نيازمندان آنها شفاعت خواهم كرد .\r\nامروز هر كس از من سؤال كند كه والدين او چه كسانى هستند ؟ او را مطلع خواهم كرد ! در اين حال مردى برخاست و پرسيد : پدر من كيست ؟\r\nپاسخ داد : پدر تو غير از آن كسى است كه به او نسبت داده مىشوى و او فلانى است !\r\nسپس مرد ديگرى برخاست و پرسيد : پدر من كيست ؟\r\nپاسخ داد : پدر تو همان كسى است كه به وى نسبت داده مىشوى .\r\nآنگاه رسول خدا صلّى اللّه عليه و آله فرمود : چه شده است كه آن فردى كه ادعا مىكند ، خويشاوندى با من هيچ نفعى ندارد ، دربارهء پدرش از من سؤال نمىكند ؟ !\r\n\r\n\r\n","description":"","footnote":"\r\n( 1 ) . واحدى ، اسباب النزول ، ص 171 .\r\n","page_name":" 534 ","page_number":534},
  {"content":"\r\n\r\nعمر برخاست و عرض كرد : به خدا پناه مىبرم از خشم خدا و رسولش . عفو بفرماييد اى پيامبر خدا و به دنبال آن نازل شد :  « يا أَيُّهَا الَّذِينَ آمَنُوا لا تَسْئَلُوا . . . »  « 1 »\r\n( 1 ) و شيخ طوسى در تبيان از حسن بصرى ، سدّى ، قتاده و طاووس از ابو هريره ، و ابن عباس و أنس نقل كرده است : مردى به نام عبد اللّه در مورد نسبش كه مورد طعن قرار مىگرفت ، از پيامبر صلّى اللّه عليه و آله پرسيد : اى رسول خدا ، پدر من كيست ؟\r\nآن حضرت صلّى اللّه عليه و آله فرمود : حذافة و به دنبال آن ، اين آيه نازل شد . « 2 »\r\n( 2 ) و طبرسى در مجمع البيان ، اين روايت را از زهرى ، از قتاده ، از أنس چنين نقل مىكند : فردى در ميان قبيله بنى سهم بود كه به وى عبد اللّه بن حذافه مىگفتند « 3 » . اين مرد در مورد نسبش مورد طعنه قرار مىگرفت ، از اين رو پيش رسول خدا صلّى اللّه عليه و آله آمد و عرض كرد : اى پيامبر خدا ، پدر من كيست ؟ پاسخ داد :\r\nحذافة بن قيس . مرد ديگرى برخاست و پرسيد : الان پدر من در كجا است ؟ فرمود : در آتش ! و خشم پيامبر صلّى اللّه عليه و آله از طرح چنين سؤال‌هايى در چهره‌اش آشكار شد . در اين حال ، عمر بن خطاب برخاست و پاى رسول خدا صلّى اللّه عليه و آله را بوسيد و گفت : اى رسول خدا ، ما تازه مسلمان هستيم و به جاهليت و شرك نزديك مىباشيم . ما را ببخش كه خدا شما را ببخشد . به دنبال آن رسول خدا صلّى اللّه عليه و آله آرام شد !\r\n( 3 ) اما از ابن عباس نقل شده است : بعضى از آن حضرت سؤال مىكردند كه پدر ما كيست و عده‌اى ديگر سؤال مىكردند كه پدر ما كجاست و ديگرى سؤال مىكرد كه شتر گمشده‌ام كجا است و . . . ؟ اين سؤال‌ها براى امتحان يا استهزاء رسول اللّه صلّى اللّه عليه و آله بود و بدين مناسبت آيهء :  « لا تَسْئَلُوا عَنْ أَشْياءَ . . . »  نازل شد .\r\nو اما أبى امامهء باهلى ، از على عليه السّلام روايت كرده است : آن حضرت صلّى اللّه عليه و آله در ضمن خطبه‌اى فرمود : همانا خداوند حج را بر شما واجب گردانيده است . در اين حال عكاشة بن محض يا سراقة بن مالك برخاست و پرسيد : آيا فقط همين امسال را واجب كرده است يا همهء سال‌ها را ؟ رسول خدا صلّى اللّه عليه و آله جواب سؤالش را نداد . او براى دومين و سومين بار سؤالش را تكرار كرد . پس آن حضرت صلّى اللّه عليه و آله رو به او كرد و با تندى فرمود : واى بر تو ! اگر بگويم : بله ، چه چيزى تو را در أمان نگه مىدارد ؟ به خدا قسم كه اگر بگويم : بله ، واجب مىشود و اگر واجب شود ، توانايى انجام آن را در هر سال نداريد و اگر آن را انجام ندهيد ، كافر شده‌ايد ! ! در آنچه كه بر شما واجب نمىكنم ، سؤال نكنيد ؛ زيرا امت‌هايى قبل از شما بودند كه به خاطر\r\n\r\n\r\n","description":"","footnote":"\r\n( 1 ) . تفسير قمى ، ج 1 ، ص 188 .\r\n( 2 ) . تبيان ، ج 4 ، ص 36 .\r\n( 3 ) . او از مهاجران به حبشه و فرستادهء رسول خدا صلّى اللّه عليه و آله به سوى خسرو پرويز ساسانى بود ؛ اما او همان كسى بود كه خالد بن وليد را به كشتن افراد قبيلهء بنى جذيمه بعد از فتح مكه تشويق كرد ! .\r\n","page_name":" 535 ","page_number":535},
  {"content":"\r\n\r\nكثرت سؤال‌هايشان و اختلاف در مورد پيامبرانشان هلاك ابدى شدند ! اگر چيزى را بر شما واجب گردانيدم ، تا مقدارى كه توانايى داريد ، آن را به جاى آوريد و اگر شما را از چيزى نهى كردم ، از آن اجتناب كنيد . « 1 »\r\n( 1 ) مرحوم علامه طباطبايى در الميزان خبر عبد اللّه بن حذافهء سهمى را از الدر المنثور نقل كرده و در شرح آن گفته است : اين روايت با وجود اضطراب‌هايى كه در متن آن وجود دارد ، از طرق مختلفى نقل شده است ، ولى با اين وجود ، قابل انطباق بر آيه نيست « 2 » ؛ زيرا آيه دلالت مىكند بر اينكه سؤال مربوط به احكام شرعى بوده است كه اصرار در تعيين دقيق خصوصيات و متعلقات آن ، سؤال‌ها و نكته‌سنجىهاى بعدى را به دنبال داشته است ، چنان كه در قصهء مربوط به گاو بنى اسرائيل چنين مسأله‌اى رخ داد . « 3 »\r\nبا بررسى روايات فوق ، چنين به نظر مىرسد كه روايت حضرت على عليه السّلام در مورد سؤال سراقة يا عكاشة بيشترين مطابقت را با آيهء 101 دارد و عجيب اين است كه علامه به اين نكته اشاره نكرده است !\r\n( 2 )\r\n\r\nجزيه گرفتن از اهل كتاب\r\nدر آيهء 105 سورهء مائده آمده است :\r\n « يا أَيُّهَا الَّذِينَ آمَنُوا عَلَيْكُمْ أَنْفُسَكُمْ لا يَضُرُّكُمْ مَنْ ضَلَّ إِذَا اهْتَدَيْتُمْ إِلَى اللَّهِ مَرْجِعُكُمْ جَمِيعاً فَيُنَبِّئُكُمْ بِما كُنْتُمْ تَعْمَلُونَ »  ؛ اى كسانى كه ايمان آورده‌ايد ، به خودتان بپردازيد . هرگاه شما هدايت يافتيد ، آن كس كه گمراه شده است ، به شما زيانى نمىرساند . بازگشت همهء شما به سوى خداست . پس شما را از آنچه انجام مىداديد ، آگاه خواهد كرد .\r\n( 3 ) واحدى از كلبى به نقل از ابن عباس روايت كرده است : رسول خدا صلّى اللّه عليه و آله به منذر بن ساوى نامه‌اى نوشته و از او خواسته بود كه اهل هجر را به اسلام دعوت كند . او در نامه‌اش نوشته بود : « باديه‌نشينان ، بايد اسلام را بپذيرند و الّا با آنها بجنگ و اما از اهل كتاب و مجوس ، بپذير كه اسلام بياورند يا جزيه بپردازند . »\r\nوقتى منذر نامهء پيامبر صلّى اللّه عليه و آله را قرائت كرد ، باديه‌نشينان اسلام آوردند و اهل كتاب و مجوس قبول كردند كه جزيه بپردازند . به دنبال آن منافقان باديه‌نشين گفتند : از محمد عجيب است كه گمان مىكند خداوند او را فرستاده است تا با مردم بجنگد تا اسلام بياورند ؛ اما با اين حال از مشركان اهل كتاب هجر ،\r\n\r\n\r\n","description":"","footnote":"\r\n( 1 ) . مجمع البيان ، ج 3 ، ص 386 .\r\n( 2 ) . الميزان ، ج 6 ، ص 155 .\r\n( 3 ) . همان ، ج 6 ، ص 153 - 154 . در واقع مفاد آيه 101 چنين است : از مطالبى كه خدا آنها را بخشيده و دربارهء آنها حرفى نزده است ، سؤال نكنيد ؛ زيرا اگر سؤال كنيد ، به هنگام نزول قرآن ، حكم آن بيان شده و بر شما واجب مىشود كه در اين صورت باعث ناراحتى شما مىگردد .\r\n","page_name":" 536 ","page_number":536},
  {"content":"\r\n\r\nجزيه را قبول مىكند ، اما از مشركان باديه‌نشين جزيه را قبول نمىكند و آنها را مجبور به پذيرش اسلام مىنمايد ! به دنبال آن ، خداوند فرمود :\r\n « يا أَيُّهَا الَّذِينَ آمَنُوا عَلَيْكُمْ أَنْفُسَكُمْ . . . »  اى كسانى كه ايمان آورده‌ايد ، اگر اهل كتاب گمراه باشند ، ضررى به شما نمىزنند ، در حالى كه شما هدايت شده‌ايد » . « 1 »\r\n( 1 )\r\n\r\nشهادت دادن اهل كتاب\r\nخداوند در آيه‌هاى 106 و 107 مىفرمايد :\r\n  « يا أَيُّهَا الَّذِينَ آمَنُوا شَهادَةُ بَيْنِكُمْ إِذا حَضَرَ أَحَدَكُمُ الْمَوْتُ حِينَ الْوَصِيَّةِ اثْنانِ ذَوا عَدْلٍ مِنْكُمْ أَوْ آخَرانِ مِنْ غَيْرِكُمْ إِنْ أَنْتُمْ ضَرَبْتُمْ فِي الْأَرْضِ فَأَصابَتْكُمْ مُصِيبَةُ الْمَوْتِ تَحْبِسُونَهُما مِنْ بَعْدِ الصَّلاةِ فَيُقْسِمانِ بِاللَّهِ إِنِ ارْتَبْتُمْ لا نَشْتَرِي بِهِ ثَمَناً وَ لَوْ كانَ ذا قُرْبى وَ لا نَكْتُمُ شَهادَةَ اللَّهِ إِنَّا إِذاً لَمِنَ الْآثِمِينَ . فَإِنْ عُثِرَ عَلى أَنَّهُمَا اسْتَحَقَّا إِثْماً فَآخَرانِ يَقُومانِ مَقامَهُما مِنَ الَّذِينَ اسْتَحَقَّ عَلَيْهِمُ الْأَوْلَيانِ فَيُقْسِمانِ بِاللَّهِ لَشَهادَتُنا أَحَقُّ مِنْ شَهادَتِهِما وَ مَا اعْتَدَيْنا إِنَّا إِذاً لَمِنَ الظَّالِمِينَ »   ؛ اى كسانى كه ايمان آورده‌ايد هنگامى كه يكى از شما را نشانه‌هاى مرگ در رسيد ، بايد از ميان خود دو عادل را در موقع وصيت ، به شهادت ميان خود فراخوانيد ؛ يا اگر در سفر بوديد و مصيبت مرگ ، شما را فرارسيد و شاهد مسلمانى نبود ، دو تن از غير همكيشان خود را به شهادت بطلبيد . و اگر در صداقت آنان شك كرديد ، پس از نماز ، آن دو را نگاه مىداريد ؛ پس به خدا سوگند ياد مىكنند كه ما اين حق را به هيچ قيمتى نمىفروشيم . هرچند پاى خويشاوند در كار باشد ، و شهادت الهى را كتمان نمىكنيم ، كه اگر كتمان حق كنيم ، در اين صورت از گناهكاران خواهيم بود .\r\n( 2 ) واحدى در اسباب النزول از سعيد بن جبير به نقل از ابن عباس مىنويسد : تميم دارى و عدى بن زيد ، دو تاجر نصرانى بودند . وقتى به سوى مكه مىآمدند ، مسلمانى از بنى سهم كه از تجارت شام بر مىگشت ، با آنها همراه شد . اين مسلمان در ميانهء راه مريض شد و به همراهانش سفارش كرد كه اموالش را به خانواده‌اش برسانند و مرد . در ميان اموال اين مرد ، يك جام نقره بود . وقتى كه اين دو نصرانى به مكه رسيدند ، اموالش را به ورثه تحويل دادند ، اما جام را مخفى كردند . ورثه از آنها دربارهء جام سؤال كردند و آنها گفتند : ما چنين چيزى نديده‌ايم . آنان را پيش پيامبر اكرم صلّى اللّه عليه و آله آوردند . آن حضرت صلّى اللّه عليه و آله به اين دو نفر فرمود : قسم بخوريد كه جام را مخفى نكرده و از آن اطلاعى نداريد . آنان قسم خوردند و پيامبر صلّى اللّه عليه و آله رهايشان كرد .\r\n\r\n\r\n","description":"","footnote":"\r\n( 1 ) . واحدى ، اسباب النزول ، ص 172 .\r\n","page_name":" 537 ","page_number":537},
  {"content":"\r\n\r\n( 1 ) پس از آن ، جام نقره‌اى نزد عده‌اى از اهل مكه ديده شد . ورثه از آنها پرسيدند كه جام را از كجا آورده‌ايد ؟ گفتند : از تميم دارى و عدى بن زيد خريده‌ايم . به دنبال آن ، دو تن از اولياى مسلمان فوت شده ، به خدا قسم خوردند كه اين جام ، همان جام ميّت ما است و شهادت ما از شهادت آن دو مرد نصرانى به حق نزديك‌تر است و شهادت الهى را كتمان نمىكنيم ، كه اگر چنين باشيم از گناهكاران خواهيم بود .\r\nبه دنبال اين قسم ، جام را گرفتند و سپس آيات فوق براى تنفيذ و تصويب حكم رسول خدا صلّى اللّه عليه و آله نازل شد . « 1 » و ظاهر خبر چنين مىرساند كه اين اتفاق در زمان حجة الوداع در مكه رخ داده است .\r\nآيات بعدى كه در آنها حكايت مائده مسيح آمده است ، همگى در ارتباط با همان هدف كلى سوره هستند كه به وفاى به عهد و شكرگزارى نعمت‌ها و پرهيز از پيمان‌شكنى و كفران نعمت‌هاى الهى دعوت نموده بود . « 2 »\r\nآيات باقيمانده نيز منطبق با همان هدفى است كه سوره براى آن نازل شده است و آن بيان حق خدا بر بندگان است كه بايد به عهدى كه با او بسته‌اند ، وفا كنند و ميثاق با خدا را نقض نكنند . در اين صورت حق ندارند كه به هر طرف كه مىخواهند ، بروند و حق ندارند از هر كسى پيروى كنند . « 3 »\r\nو سرانجام سوره ، با آيه 120 كه حسن ختام سوره است پايان مىپذيرد كه خدا مىفرمايد :\r\n « لِلَّهِ مُلْكُ السَّماواتِ وَ الْأَرْضِ وَ ما فِيهِنَّ وَ هُوَ عَلى كُلِّ شَيْءٍ قَدِيرٌ »  ؛ فرمانروايى بر آسمانها و زمين و آنچه در آنها است از آن خداست و او بر هر چيزى تواناست .\r\n( 2 )\r\n\r\nبازگشت به مدينه\r\nواقدى مىنويسد : رسول خدا صلّى اللّه عليه و آله هنگام رفتن به حج از راه شجره به سوى مكه رفت و هنگام بازگشت از راه معرّس « 4 » وارد مدينه شد آن حضرت صلّى اللّه عليه و آله وقتى كه به معرّس رسيد شترش را خواباند و تمام شب را همان جا اطراق كرد . او اصحابش را از اينكه شبانه بر همسرانشان وارد شوند ، نهى كرد ، اما با وجود نهى پيامبر ، دو تن از آنان بر زنانشان وارد شدند و با چيزى مواجه شدند كه از آن كراهت داشتند . در آنجا\r\n\r\n\r\n","description":"","footnote":"\r\n( 1 ) . واحدى ، اسباب النزول ، ص 172 - 173 . دربارهء شأن نزول اين آيات ، همين روايت به صورت‌هاى ديگرى در تفسير قمى ، ج 1 ، ص 189 ؛ التبيان ، ج 4 ، ص 42 و مجمع البيان ، ج 3 ، ص 395 آمده است ، اما از آنجا كه روايت واحدى در اسباب النزول را متناسب‌تر و صحيح‌تر يافتيم ، آن را نقل كرديم .\r\n( 2 ) . الميزان ، ج 6 ، ص 219 .\r\n( 3 ) . همان ، ج 6 ، ص 241 .\r\n( 4 ) . حموى در معجم البلدان ، معرّس را در ذى الحليفه مىداند كه همان جايگاه مسجد شجره است . در اين صورت شجره و معرّس يك جا هستند و در خبر ابهامى وجود دارد .\r\n","page_name":" 538 ","page_number":538},
  {"content":"\r\n\r\nپيامبر صلّى اللّه عليه و آله به همسرانش فرمود : اين آخرين حج شما بود « 1 » و پس از آن محدوديت‌هايى براى آنها ظاهر شد .\r\n( 1 ) واقدى معين نكرده است كه پيامبر صلّى اللّه عليه و آله در چه تاريخى به مدينه بازگشت ؛ اما ابن اسحاق گفته است :\r\n« آن حضرت صلّى اللّه عليه و آله باقيمانده ذى الحجّه را در مدينه ماند » . « 2 »\r\nپيش از اين گفته شد كه آن حضرت صلّى اللّه عليه و آله چهار روز مانده به ذى الحجّه از مدينه خارج شد و در چهارم ذى الحجّه وارد مكه شد . بنابراين در طول هشت روز ، مسافت مدينه تا مكه را پيموده است و در اين صورت به هنگام بازگشت هم اين فاصله را در هشت روز طى كرده است . و چنان كه گذشت آن حضرت صلّى اللّه عليه و آله در چهاردهم ذى الحجّه از مكه حركت كرد و پس از چهار روز ، يعنى در هيجدهم ذى الحجّه به غدير خم رسيد كه در 185 كيلومترى مكه واقع شده است . در اين صورت اگر بقيهء مسير را در طول چهار يا پنج روز طى كرده باشد ، در هفتهء آخر ذى الحجّه به مدينه رسيده است و اگر سه روز هم در غدير خم توقف كرده باشد - چنان كه در رواياتى آمده بود - در بيست و پنجم ذى الحجّه وارد مدينه شده است .\r\n( 2 )\r\n\r\nاسلام آوردن طايفهء بنو حنيفه\r\nدر اخبار مربوط به اولين نامه‌هاى پيامبر صلّى اللّه عليه و آله آمد كه : آن حضرت صلّى اللّه عليه و آله نامه‌اى به دو امير طايفهء بنو حنيفه :\r\nهوذة بن على و ثمامة بن اثال فرستاد و آنان را به اسلام دعوت كرد ، اما آنها به نامه جواب مثبت ندادند و هوذة درخواست كرد كه پيامبر صلّى اللّه عليه و آله او را در رياست شريك كند تا از او پيروى نمايد . پيامبر صلّى اللّه عليه و آله در پاسخ وى فرمود : نه ، هيچ كرامتى براى او نباشد و خودش و پادشاهىاش نابود شود . پس از آن ، وقتى كه رسول خدا صلّى اللّه عليه و آله از فتح مكه بازگشت ، جبرئيل بر وى نازل شد و به او فرمود كه دعايش مستجاب شده و هوذة به هلاكت رسيده است .\r\n( 3 ) آن حضرت صلّى اللّه عليه و آله دربارهء ثمامه فرموده بود : خدايا مرا بر ثمامه مسلط كن به دنبال آن ثمامه در نيمهء سال هشتم هجرى و پيش از فتح مكه اسير شد و اسلام آورد و پيروانش را به اسلام دعوت كرد .\r\nاز جملهء كارهاى پيامبر اكرم صلّى اللّه عليه و آله ، براى تأليف قلوب رؤساى قبايل اين بود كه اگر اسلام مىآوردند ، از حملهء مسلمانان در أمان مانده و بر رياست خويش باقى مىماندند . و ظاهرا ثمامه هم از كسانى بوده است كه داوطلبانه اسلام آورده است ؛ زيرا در منابع اوليه آمده كه وى عامل پيامبر صلّى اللّه عليه و آله در يمامه بوده\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 4 ، ص 253 .\r\n( 2 ) . ولى با اين حال فقط سوده ، دختر زمعة و زينب بنت حجش به سفارش پيامبر صلّى اللّه عليه و آله عمل كردند ! و بقيه پس از رحلت رسول خدا ، حج به جاى آوردند .\r\n","page_name":" 539 ","page_number":539},
  {"content":"\r\n\r\nاست . « 1 » شايد بر همين اساس قبيلهء بنو حنيفه به وسيلهء جنگ مسلمان نشده‌اند ، بلكه گروهى از آنها كه مسيلمة بن جيب [ كذّاب 
  ] نيز به همراهشان بود ، در مدينه ، خدمت پيامبر صلّى اللّه عليه و آله رسيدند .\r\nدر مدينه ، مسيلمه در كنار بار و اثاثيه اين گروه باقى ماند و بقيه خدمت پيامبر صلّى اللّه عليه و آله رسيده و اسلام آوردند . آن حضرت صلّى اللّه عليه و آله دستور داد كه همانند گروه‌هاى قبل ، هديه‌اى به هر كدام از افراد بدهند ، آنان گفتند : فرد ديگرى نيز به همراه ما آمده كه در كنار بار و اثاثيه باقى مانده است تا از آنها محافظت كند .\r\nپيامبر صلّى اللّه عليه و آله فرمود : بدين ترتيب او بدترين جايگاه را در ميان شما ندارد و دستور داد كه هديه‌اى همانند ديگران به او بدهند .\r\n( 1 ) پس از آنكه اين افراد به محل اقامت خود برگشتند ، اين جمله پيامبر صلّى اللّه عليه و آله را گفتند و هديه را به او دادند . گويى او نيز همانند هوذة بن على طمع كرده بود كه رسول خدا ، نيمى يا قسمتى از رياست خود را به او واگذار نمايد تا از او پيروى كند ! براى همين همراه عده‌اى از همان گروه كه سايه‌بانى بالاى سرش گرفته بودند ، نزد پيامبر صلّى اللّه عليه و آله آمد .\r\nآن حضرت صلّى اللّه عليه و آله ميان اصحابش نشسته بود و تكه‌اى از برگ درخت نخل در دست داشت . وقتى كه مسيلمه درخواست خود را مطرح كرد ، رسول خدا صلّى اللّه عليه و آله فرمود : اگر از من درخواست اين تكه از برگ درخت را مىكردى ، آن را به تو نمىدادم ! با اين وجود ، وقتى كه مسيلمه همراه آن عده به يمامه برگشت ، به آنها گفت : آيا محمد به هنگامى كه نام مرا پيش او ذكر كرديد ، نگفت : او بدترين جايگاه را در ميان شما ندارد ؟ ! او اين جمله را بدين خاطر گفت كه مىدانست من با او در امر پيامبرى و رياست شريك شده‌ام ! سپس دستور داد كه پيروانش نماز را كنار بگذارند و شراب‌خوارى و زنا را حلال اعلام كرد و در هماوردى با قرآن گفت : « لقد أنعم الله على الحبلى ، أخرج منها نسمة تسعى ، ما بين صفاق و حشى ؛ همانا خداوند بر زنان آبستن نعمت بخشيد و از ميان أمعاء و احشاى آنها موجودى را خارج گردانيد كه حركت مىكند . » « 2 » و بدين ترتيب عدهء زيادى پيرو او شدند .\r\n( 2 ) او در نامه‌اى به پيامبر صلّى اللّه عليه و آله نوشت : « از مسيلمه ، رسول خدا به محمد ، رسول خدا ؛ سلام عليك ، و اما بعد ، به درستى كه من با تو در اين امر شريك شده‌ام ، و نصف زمين مال ماست و نصف آن براى قريش باشد ، اما قريش قومى متجاوز هستند . » او نامه را به وسيلهء دو نفر براى پيامبر صلّى اللّه عليه و آله ارسال كرد . پس از آن كه نامه براى آن حضرت صلّى اللّه عليه و آله خوانده شد ، از آن دو پرسيد : شما چه مىگوييد ؟ پاسخ دادند : همان را مىگوييم كه او مىگويد ! رسول خدا صلّى اللّه عليه و آله فرمود : به خدا قسم ، اگر چنين نبود كه نبايد فرستادگان را كشت ، گردن شماها را مىزدم !\r\n\r\n\r\n","description":"","footnote":"\r\n( 1 ) . البته اين مطلب در المنتقى ، تأليف كازرونى و از او در بحار الانوار ، ج 21 ، ص 413 .\r\n( 2 ) . سيره ابن اسحاق ، ج 4 ، ص 22 - 223 .\r\n","page_name":" 540 ","page_number":540},
  {"content":"\r\n\r\n( 1 ) سپس به مسيلمه نوشت :\r\n« بسم الله الرحمن الرحيم ، از محمد رسول خدا ، به مسيلمهء كذّاب ، سلام بر كسى كه از هدايت پيروى كند اما بعد ، همانا زمين مال خداست كه آن را به هر كه بخواهد واگذار مىكند و عاقبت از آن تقواپيشگان است . » و اين نامه را در آخر سال دهم هجرى فرستاد . « 1 »\r\nشيخ طوسى در تبيان ، از حسن بصرى نقل مىكند : مسيلمه دو تن از اصحاب رسول الله صلّى اللّه عليه و آله را دستگير كرد . او از يكى از آنها پرسيد : آيا شهادت مىدهى كه محمد رسول خدا است ؟ پاسخ داد : آرى .\r\nپرسيد : آيا شهادت مىدهى كه من هم رسول خدا هستم ؟ پاسخ داد : آرى . سپس ديگرى را فراخواند و پرسيد : آيا شهادت مىدهى كه محمد رسول خداست ؟ پاسخ داد : آرى . سپس پرسيد : آيا شهادت مىدهى كه من رسول خدا هستم ؟ او ساكت شد و پاسخى نداد مسيلمه اين سؤال را دو مرتبهء ديگر تكرار كرد ، اما آن مرد گفت : من كر هستم ! و بدين ترتيب مسيلمه او را گردن زد !\r\n( 2 ) خبر اين حادثه به اطلاع رسول خدا صلّى اللّه عليه و آله رسيد . آن حضرت صلّى اللّه عليه و آله فرمود : آنكه كشته شد ، به دنبال صدق و يقينش رفت و به فضل شهادت نايل آمد كه بر او گوار باد و اما ديگرى از تقيه استفاده كرد ، چيزى بر او نيست . « 2 » يا اينكه فرمود : اوّلى از اجازهء الهى در اين زمينه استفاده كرد و دومى آشكارا از حق دفاع كرد و شهادت گوارايش باد . « 3 »\r\nاين شخص ، آخرين صحابى رسول خدا صلّى اللّه عليه و آله بود كه به خاطر يقين و صداقتش به شهادت رسيد ، در حالى كه مىتوانست با تقيه جان خويش را نجات دهد ، اما ترجيح داد كه آشكارا از حق دفاع كند و به شهادت برسد ، چنان كه ياسر و سميه ، والدين عمار اولين شهداى اسلام بودند كه به خاطر يقين و راستگويى خويش به شهادت رسيدند و شهادت در راه خدا را بر تقيه ترجيح دادند .\r\n( 3 ) مسيلمه با چنين اقدامى ، هيچ راهى براى بازگشت باقى نگذاشت ، زيرا با اين اقدام ، جنگ با مسلمانان را شروع كرده بود ، براى همين رسول خدا صلّى اللّه عليه و آله فرات بن حيان عجلى را به سوى ثمامة بن أثال « 4 » فرستاد تا مسيلمه را به قتل برساند « 5 » و به دنبال آن نيروى كمكى براى او از بنى تميم رسيد « 6 » ، به طورى كه مسيلمه ترسيد ، ثمامة بر او غالب شده و دستگيرش كند . « 7 »\r\n\r\n\r\n","description":"","footnote":"\r\n( 1 ) . همان ، ج 4 ، ص 247 .\r\n( 2 ) . واحدى ، اسباب النزول ، ص 231 ؛ الكشاف ، ج 2 ، ص 430 ؛ القرطبى ، ج 10 ، ص 180 ؛ الجلالين ، ص 376 .\r\n( 3 ) . تاريخ طبرى ، ج 3 ، ص 187 .\r\n( 4 ) . همان .\r\n( 5 ) . الاستيعاب ، ج 3 ، ص 205 ؛ اسد الغابة ، ج 4 ، ص 179 ؛ مكاتيب الرسول ، ج 1 ، ص 39 .\r\n( 6 ) . تاريخ طبرى ، ج 3 ، ص 269 .\r\n( 7 ) . همان ، ج 3 ، ص 272 .\r\n","page_name":" 541 ","page_number":541},
  {"content":"\r\n\r\n( 1 )\r\n\r\nگسترش فتنهء مسيلمهء كذّاب\r\nاز سوى ديگر ، از قبيلهء بنو حنيفه ، رحّال بن عنفوة حنفى ، اسلام آورده بود . او به مدينه هجرت كرد تا قرآن بياموزد و در دين فقيه شود . پس از آنكه قرآن و فقه را آموخت ، پيامبر صلّى اللّه عليه و آله او را به سوى اهل يمامه فرستاد تا دين را به اهل يمامه بياموزد و براى تقويت و اتحاد مسلمانان تلاش كند تا بر مسيلمه غالب شوند ؛ اما او پس از ديدار با مسيلمه با او مصالحه كرد و حتى گواهى داد كه از محمد صلّى اللّه عليه و آله شنيده است كه مىگويد : « مسيلمه با او در امر رسالت شريك شده است » . به دنبال آن عدهء زيادى از اهل يمامه او را تصديق كرده و تابع وى شدند .\r\nپس از آن هر چيزى را كه رحّال بن عنفوة مىگفت ، مسيلمه آن را قبول مىكرد و در كارهايش نظرات او را مىپذيرفت « 1 » . با بالا گرفتن فتنهء مسيلمه و رحّال ، ثمامه همراه عده‌اى از مسلمانان كه از بنو حنيفه و ساير طوايف بودند ، متوارى شدند و مدتى سرگردان بودند تا به علاء بن حضرمى در بحرين ملحق شدند . « 2 »\r\n( 2 )\r\n\r\nآشوب در يمن بعد از حجة الوداع\r\nدر اخبار مربوط به يمن گفته شد : حاكم ساسانى به نام بادان يا بادام ، اسلام آورد و به دنبال او بيشتر فارس‌هاى يمن ، مسلمان شدند . او نامه‌اى به رسول خدا صلّى اللّه عليه و آله نوشت و به اطلاع وى رسانيد كه خودش و فارس‌هاى يمن ، مسلمان شده‌اند . به دنبال آن پيامبر صلّى اللّه عليه و آله او را بر حكومت ابقاء نمود و علاوه بر يمن ، حكومت بر مناطق همجوار يمن را به وى واگذار كرد و هيچ كس را در حكومت بر يمن و اطراف آن ، با وى شريك نكرد تا اينكه او از دنيا رفت .\r\nبعد از آنكه رسول خدا صلّى اللّه عليه و آله حجة الوداع را به جاى آورد و به مدينه بازگشت ، بادان از دنيا رفت . پس از او غلامان وى ادعاى استقلال كردند و بدين ترتيب پسرش ، شهر بن بادان بر صنعاء و خالد بن سعيد بن عاص بر مأرب و عمرو بن حزم بر نجران و يعلى بن اميه بر جند و زياد بن لبيد بياضى بر سكون و حكاشة بن ثور غوثى بر سكاسك حكومت مىكردند . « 3 »\r\n\r\n\r\n","description":"","footnote":"\r\n( 1 ) . تاريخ طبرى ، ج 3 ، ص 282 - 283 .\r\n( 2 ) . همان ، ج 3 ، ص 304 - 305 .\r\n( 3 ) . تاريخ طبرى ، ج 3 ، ص 227 - 228 ؛ مكاتيب الرسول ، ج 2 ، ص 499 ؛ وى براى هر يك از اين افراد ، چندين منبع را ذكر كرده كه طبرى آنها را از سيف بن عمر تميمى آورده است ! و گويى كه راوى از افرادى است كه در آن ايام به يمن فرستاده شده يا از قبل در يمن به سر مىبرده است ، زيرا اسامى افرادى نظير عمرو بن حزم و معاذ بن جبل به چشم مىخورد .\r\n","page_name":" 542 ","page_number":542},
  {"content":"\r\n\r\n( 1 )\r\n\r\nفصل پنجم مهم‌ترين حوادث سال يازدهم هجرى\r\n( 2 )\r\n\r\nادعاى نبوت به وسيله أسود عنسى\r\nاسم وى ، عبهلة بن كعب عنسى مذحجى است و به خاطر سياهى چهره‌اش به أسود ( سياه ) معروف شد .\r\nهمچنين او با پارچه‌اى كه از ليف خرما بافته شده بود ، دستارى بر سر مىبست و از اين جهت به ذى الخمار نيز معروف شد . و بنا به قولى به ذى الحمار ( صاحب الاغ ) معروف شد ؛ زيرا الاغى داشت كه آن را تعليم داده بود ، به اين صورت كه هرگاه به او مىگفت : زانو بزن ، زانو مىزد و سپس به او مىگفت : در مقابل ربّ خود سجده كن و الاغ سجده مىكرد !\r\n( 3 ) أسود خودش را رحمان اليمن ناميده بود . « 1 » او بعد از حجة الوداع ، يعنى پس از رفتن على عليه السّلام از يمن و بعد از وفات بادان ، حاكم ايرانى يمن ، خروج كرد . او از كاهنان شعبده‌باز بود كه با كارهاى عجيب و غريب ، قلب‌ها را متوجه خود مىكرد ! او در منطقه كهف خبّان به دنيا آمده و همان جا بزرگ شده بود و خانه‌اش در آنجا بود . پس از ادعاى پيامبرىاش ، اهل نجران به وى وعدهء يارى دادند و قبيله مذحج به وى نامه نوشته ، از او حمايت كردند و اين اولين خروج از اسلام ، در زمان رسول خدا صلّى اللّه عليه و آله بود كه در يمن رخ داد . « 2 »\r\nچنان كه اشاره شد ، پيامبر اكرم صلّى اللّه عليه و آله بعد از وفات بادان ، يعلى بن اميه را همراه با عبيد بن صخر سلمى انصارى به يمن فرستاد . از يعلى بن اميه نقل شده است : هنگامى كه ما به منطقهء جند رسيديم و پس از بحث و گفتگو و تدابير لازم ، بر اوضاع مسلّط شديم ، به ناگاه نامه‌اى از أسود از منطقهء كهف جبّان به ما رسيد كه در آن آمده بود : « اى كسانى كه در منطقهء ما وارد شده‌ايد آنچه را كه از سرزمين ما برداشته‌ايد ، تسليم كنيد و آنچه را كه جمع كرده‌ايد ، به ما واگذاريد ؛ زيرا ما به آن سزاوارتريم ! و شما بر همان چيزى هستيد كه بوديد ! »\r\n( 4 ) سپس اسود با تمام افراد قبيلهء مذحج متوجه نجران شد و ده روز پس از خروج بر تمام نجران مسلّط شد . « 3 »\r\n\r\n\r\n","description":"","footnote":"\r\n( 1 ) . فتوح البلدان ، ص 113 - 115 .\r\n( 2 ) . تاريخ طبرى ، ج 3 ، ص 185 به نقل از سيف بن عمر تميمى .\r\n( 3 ) . تاريخ طبرى ، ج 3 ، ص 229 ، به نقل از سيف بن عمر تميمى از عبيد بن صخر سلمى انصارى . شايد كه تسلط اسود بر نجران در اواخر ماه ذى الحجّه سال دهم هجرى يا اوايل محرم سال يازدهم هجرى رخ داده است ، زيرا ارتداد و خروج وى در اواخر حجة الوداع رخ داده است .\r\n","page_name":" 543 ","page_number":543},
  {"content":"\r\n\r\nپيامبر صلّى اللّه عليه و آله بعد از بادان ، خالد بن سعيد بن عاص و عمرو بن حزم را به نجران فرستاده بود ، اما مردم نجران آن دو را اخراج كردند و أسود را به جاى آنها نشاندند . در عين حال عده‌اى از افراد قبيلهء مذحج بر اسلام باقى ماندند و پيش فروة بن مسيك مرادى در منطقهء أحسيه رفتند . و وى را در جريان امور گذاشتند . فروة در ضمن نامه‌اى جريان را به اطلاع رسول خدا صلّى اللّه عليه و آله رسانيد و اين اولين خبرى بود كه به پيامبر صلّى اللّه عليه و آله مىرسد . « 1 »\r\n( 1 ) ده روز پس از تصرف نجران و بيست روز پس از ارتداد و خروج أسود و پيروانش ، آنان متوجه صنعاء شدند تا به باغ‌هاى شعوب در خارج صنعاء رسيدند . . . معاذ بن جبل با مشاهدهء اين وضع به سكون در حضر موت فرار كرد . . . در هنگام تصرف صنعاء ، هفتصد اسب سوار أسود را همراهى مىكردند و اين غير از شترداران و پيادگان بودند . شهر بن بادان با ايرانيان مسلمانى كه از او پيروى مىكردند ، براى مقابله با سپاه أسود بيرون آمدند . در اين جنگ ، شهر بن بادان كشته شد و سپاهيان متوارى يا كشته شدند و سپاهيان اسود بر شهر صنعاء مسلط شدند .\r\n( 2 ) ابو موسى اشعرى هم كه بر مأرب حكومت مىكرد ، از آنجا به سوى مغازة و مفوّر در حضرموت فرار كرد و ساير اميران يمن به سوى طاهر بن أبى هاله تميمى گريختند . بدين ترتيب أسود بر تمام منطقه‌اى كه بين حضرموت تا عدن و از آنجا تا بحرين و طائف قرار دارد ، مسلط شد ! و تمام يمن به جز عكّ تحت سيطرهء وى قرار گرفت .\r\nدر اين حال عاملان مرتد وى بر : عثر ، شرجه ( شارجه ) ، حررة ، غلافقة ، عدن ، جند ، صنعاء ، عليب و حتى أحسيه حاكم شدند و كسانى كه مسلمان باقى مانده بودند ، با تقيه زندگى مىكردند و اكثريت آنان را فارس‌ها تشكيل مىدادند . در اين ميان أسود پس از كشتن شهر بن بادان ، همسرش ، آزاد را كه دختر عمهء فيروز ديلمى مىشد ، به همسرى گرفت .\r\n( 3 ) راوى سلمى انصارى ، كه همراه يعلى بن اميه در جند به سر مىبرد ، نقل مىكند : هنگامى كه به حضرموت رسيديم ، نامه‌اى از رسول خدا صلّى اللّه عليه و آله به ما رسيد . او در اين نامه دستور داده بود كه افرادى را بفرستيم تا به هر ترتيب كه ممكن است ، أسود را ترور كنند و توصيه كرده بود كه اين پيام را به هر كسى كه مىتواند اين كار را انجام بدهد ، برسانند . و بر بن يوحنّس نامه رسول خدا صلّى اللّه عليه و آله را براى فيروز ديلمى برد كه در آن آمده بود : به هر ترتيب كه ممكن است ، أسود را به قتل برسانند و توصيه كرده بود كه اين پيام وى را به هر كسى كه توانايى اين كار را دارد ، برسانند . و به دنبال آن ، پيام حضرت صلّى اللّه عليه و آله را به اطلاع عده‌اى رساندند . « 2 »\r\n\r\n\r\n","description":"","footnote":"\r\n( 1 ) . تاريخ طبرى ، ج 3 ، ص 185 به نقل از سيف بن عمر تميمى از فيروز ديلمى .\r\n( 2 ) . همان ، ج 3 ، ص 229 - 231 به نقل از سيف بن عمر تميمى .\r\n","page_name":" 544 ","page_number":544},
  {"content":"\r\n\r\n( ) ( 1 )\r\n\r\nقيس بن مكشوح مرادى\r\nدر اينجا به بيان اقدامات قيس ابن عبد يغوث مكشوح مىپردازيم . اولين جايى كه نام وى را در سيره مىبينيم ، سيرهء ابن اسحاق است كه مىنويسد : « عمرو بن معدى كرب زبيدى از رفقاى قيس بود كه روزى به او گفت : شنيده‌ايم كه مردى در حجاز ظهور كرده است كه ادعاى پيامبرى مىكند و محمد نام دارد . تو كه بزرگ قوم هستى ، ما را نزد او ببر تا بدانيم كه چه مىگويد . اگر پيامبر باشد كه از او پيروى مىكنيم و اگر پيامبر نباشد كه از كارش مطلع مىشويم . قيس نظر او را نپذيرفت و از اين كار خوددارى كرد . امّا عمرو بن معدى كرب پيش پيامبر صلّى اللّه عليه و آله رفت و مسلمان شد و قيس كه از جريان آگاه شد ، او را تهديد كرده و تحت فشار قرار داد . » « 1 »\r\n( 2 ) اين ، تمام مطلبى است كه ابن اسحاق دربارهء قيس نقل مىكند و ابن هشام و طبرى ، همين مقدار را از او روايت مىكنند . دربارهء اسلام آوردن وى هم مطلبى ذكر نشده است تا اينكه از فيروز ديلمى نقل شده است : او هم زمان با أسود عنسى به فروة بن مسيك مرادى حمله كرد و او را فرارى داده و جانشين او شد « 2 » و هنگامى كه أسود متوجه صنعاء شد ، فرماندهى سپاهيانش را بر عهدهء قيس بن عبد يغوث گذاشت . در آن ايام ، فرماندهانش عبارت بودند از : قيس ، يزيد بن أفكل أزدى ، يزيد بن حصين حارثى و يزيد بن محرّم . پس از آنكه أسود بر اوضاع مسلط شد ، و پايه‌هاى حكومتش استوار گرديد ، به دادويه اصطخرى و فيروز ديلمى و قيس بن عبد يغوث مكشوح بىاعتنايى كرده و در صدد بود كه آنها را از ميان ببرد .\r\n( 3 ) پس از آن كه نامهء رسول خدا صلّى اللّه عليه و آله به فيروز ديلمى رسيد ، وى مىدانست كه أسود عنسى بر قيس خشم گرفته و قيس بر جان خويش مىترسد ؛ لذا پيام رسول خدا صلّى اللّه عليه و آله را به وى ابلاغ كرد و قيس به او پاسخ مثبت داد .\r\nاز سوى ديگر پيامبر صلّى اللّه عليه و آله نامه‌هايى به ذى ظليم و ذى كلاح و ذى مزان و عامر بن شهر بن بادان فرستاد و آنها را به قتل أسود تشويق كرد . آنها به فيروز نامه نوشتند كه آمادهء همكارى با او هستند و فيروز در ضمن نامه‌اى ، از آنها درخواست كرد كه اقدامى نكنند تا زواياى كار را خوب بررسى كند .\r\nعلاوه بر اين پيامبر اكرم صلّى اللّه عليه و آله به ساكنان عرب و فارس نجران نامه نوشت و قبايل را به يارى همديگر تشويق كرد و اين در حالى بود كه فيروز هم با ارسال نامه‌هايى از آنان درخواست كمك مىكرد . به اين ترتيب ، أسود عنسى به قيس و فيروز شك كرده بود و به شدت از آنها مىترسيد و آنها هم به شدت از أسود مىترسيدند . « 3 »\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 4 ، ص 230 .\r\n( 2 ) . تاريخ طبرى ، ج 3 ، ص 185 .\r\n( 3 ) . تاريخ طبرى ، ج 3 ، ص 230 - 231 ، به نقل از سيف تميمى .\r\n","page_name":" 545 ","page_number":545},
  {"content":"\r\n\r\n( 1 )\r\n\r\nفيروز و دختر عمه‌اش آزاد\r\nروزى فيروز بر دختر عمه‌اش ، آزاد كه بيوهء شهر بن بادان بود و أسود او را به ازدواج خود درآورده بود ، وارد شد و به او گفت : اى دخترعمه ، اين مرد همسرت را كشته و به قتل و غارت قوم تو پرداخته و آنها را خوار نموده و زنانشان را به فساد كشانده است . در اين صورت آيا حاضرى كه ما را عليه او كمك كنى ؟\r\nآزاد پرسيد : در چه كارى ؟ فيروز گفت : در اخراج او از سرزمين خودمان . آزاد پرسيد : و يا در كشتن او ؟\r\nفيروز پاسخ داد : و يا در كشتن او ! آزاد به درخواست فيروز پاسخ مثبت داد و گفت : به خدا قسم كه او مبغوض‌ترين فرد در نزد من است ، خداوند هيچ حقى از او بر عهدهء من نگذاشته و او هيچ حرمت و احترامى براى من ندارد ، هرگاه كه تصميم به قتل او گرفتيد ، مرا در جريان بگذاريد تا راه اين كار را به شما نشان دهم .\r\n( 2 ) پس از مدتى ، فيروز نزد آزاد رفت تا راه ورود به قصر را به او و همراهانش نشان دهد . آزاد گفت : او هميشه مسلح است و عده‌اى از قصر محافظت مىكنند . اما در خانه‌اى كه پشت قصر قرار دارد ، كسى زندگى نمىكند . شما پس از تاريك شدن هوا ، از راه آن خانه ، ديوار قصر را بشكافيد و وارد شويد . در اتاقى كه او مىخوابد ، هميشه چراغى روشن است و سلاحى وجود دارد . شما در آن مخفى شويد تا بيايد و او را به قتل برسانيد .\r\nهنگامى كه فيروز از اتاق دختر عمه‌اش خارج مىشد ، أسود او را ديد و سيلى محكمى به صورت او زد و پرسيد : چرا وارد اتاق من شده‌اى ؟ ! آزاد از داخل اتاق فرياد زد : پسر دايىام براى ديدن من آمده بود . و اسود به خاطر آزاد ، فيروز را بخشيد .\r\n( 3 ) آنها كه عبارت بودند از : قيس ، دادويه اصطخرى ، گشايش و فيروز ديلمى پس از فرارسيدن شب ، ديوار را شكافته و وارد كاخ شدند . در اين ميان فيروز از همه قوىتر بود . او به سمت اتاق خواب أسود رفت . وقتى كه نزديك اتاق رسيد ، صداى خروپف اسود را شنيد و آزاد را ديد كه نشسته و منتظر آمدن آنهاست . فيروز وارد اتاق شد و به سرعت زانويش را بر پشت اسود گذاشت و گردنش را فشار داد تا او را خفه كند . همراهان او : قيس ، داود و گشايش هم وارد اتاق شدند تا سر أسود را از تن جدا كنند . در اين هنگام اسود جيغى كشيد كه فيروز فورا جلوى دهانش را گرفت و با كارد گردنش را بريد . در عين حال اسود ، همانند گاو ، خرناسى كشيد كه محافظان صداى آن را شنيدند . آنان به سرعت پشت در اتاق آمدند و پرسيدند : چه خبر شده ؟ آزاد گفت : به جاى خود بازگرديد ، زيرا وحى الهى دارد بر پيامبر نازل مىشود !\r\nاين افراد به طرفداران خود گفته بودند كه در اطراف قصر پنهان شوند و به محض آنكه صداى رمز را از آنان شنيدند ، همگى به قصر حمله‌ور شوند .\r\n\r\n","description":"","footnote":"","page_name":" 546 ","page_number":546},
  {"content":"\r\n\r\n( 1 ) پس از طلوع فجر ، دادويه اسم رمز را با صداى بلند فرياد زد . محافظان به سرعت آنها را محاصره كردند ، امّا گشايش شروع به اذان گفتن كرد و گفت : اشهد انّ محمدا رسول الله و انّ عبهلة كذّاب ! . . . سپس سر أسود را پيش محافظان انداختند و اعلام كردند : اى اهل صنعاء ، هر يك از طرفداران أسود را كه ديديد ، او را به بند بكشيد و هر كدام از آنان كه به خانه‌هاى شما وارد شدند ، او را به بند بكشيد . بدين ترتيب عدهء زيادى از طرفداران أسود اسير شدند و سپس با اسرايى كه طرفداران أسود گرفته بودند ، مبادله شدند .\r\n( 2 ) به اين ترتيب خدا اسلام و مسلمانان را عزيز كرد و صنعاء و جند از دست أسود آزاد شد و اصحاب رسول خدا صلّى اللّه عليه و آله به آنجا بازگشتند و معاذ بن جبل ، فرستادهء رسول خدا صلّى اللّه عليه و آله براى آنان نماز جماعت خواند و نامه‌اى به پيامبر صلّى اللّه عليه و آله نوشتند تا جريان را به اطلاع او برسانند .\r\nاين خبر را در همان شبى كه اسود كشته شد ، جبرئيل به اطلاع رسول خدا صلّى اللّه عليه و آله رسانيد . و آن حضرت صلّى اللّه عليه و آله در صبح همان شب به اصحابش فرمود : ديشب أسود عنسى كشته شد . او را مردى مبارك كه از خانواده‌اى مبارك است ، به قتل رسانيد . پرسيدند : او كيست ؟ فرمود : فيروز . به درستى كه فيروز پيروز شد . « 1 » خداوند أسود عنسى كذّاب را به دست مردى از برادران شما كه اسلام آورد ، به قتل رسانيد « 2 » . ابن حجر به نقل از ابى عبيدة در كتاب مناقب الفرس آورده است : پس از آن كه فارس‌ها ، أسود عنسى را كشتند ، سر او را همراه زرعة بن عريب و عبد الله بن ديلمى و چند نفر ديگر براى پيامبر صلّى اللّه عليه و آله فرستادند . آن حضرت صلّى اللّه عليه و آله ، قدوم آنان را گرامى داشت و به فرستادگان خود در يمن سفارش آنان و همهء فارس را كرد . « 3 »\r\n( 3 ) در مورد تاريخ به هلاكت رسيدن أسود ، طبرى از ضحاك بن فيروز ديلمى نقل كرده است : أسود در ابتدا ، امر خود را مخفى نگه مىداشت تا اينكه خروج كرد و از هنگام خروج تا كشته شدنش در صنعاء چهار ماه طول كشيد . « 4 » و در خبر ديگرى آمده است كه خروج تا هلاك شدنش ، سه ماه طول كشيد . « 5 »\r\nو در ابتداى همين خبر آمده است : از ابو مويهبة ، آزادشدهء رسول خدا نقل شده است : پس از آنكه رسول خدا صلّى اللّه عليه و آله حج خود را به اتمام رسانيد و به مدينه بازگشت ، رنج و مشكلات سفر ، او را فرسوده كرده بود و در همين هنگام كه صحبت از خستگى و مريضى پيامبر صلّى اللّه عليه و آله بود ، خبر رسيد كه مسيلمه در يمامه و أسود در يمن مرتد شده و خروج كرده‌اند . « 6 »\r\n\r\n\r\n","description":"","footnote":"\r\n( 1 ) . تاريخ طبرى ، ج 3 ، ص 232 - 236 .\r\n( 2 ) . همان ، ج 3 ، ص 239 . به نقل از سيف تميمى . مرحوم مجلسى خلاصهء خبر أسود عنسى را از كتاب المنتقى ، تأليف كازرونى در بحار الانوار ، ج 21 ، ص 411 - 412 ، آورده است .\r\n( 3 ) . الاصابة ، ج 1 ، ص 578 ، حديث 2973 ؛ مكاتيب الرسول ، ج 3 ، ص 432 ؛ عبد الله بن سبأ ، ج 2 ، ص 134 - 141 .\r\n( 4 ) . تاريخ طبرى ، ج 3 ، ص 240 .\r\n( 5 ) . همان ، ج 3 ، ص 239 .\r\n( 6 ) . همان ، ج 3 ، ص 147 و 184 و 186 .\r\n","page_name":" 547 ","page_number":547},
  {"content":"\r\n\r\nبنابراين آنچه را كه طبرسى از واقدى نقل كرده است ، بعيد به نظر مىرسد . وى نقل مىكند : در نيمهء ماه محرم سال يازدهم هجرى زرارة بن عمرو نخعى همراه گروهى از قبيلهء همدان ، از يمن بر رسول خدا صلّى اللّه عليه و آله وارد شدند . « 1 » آنها كه دويست نفر بودند ، مسلمان شدند و از جانب معاذ بن جبل با پيامبر صلّى اللّه عليه و آله بيعت كردند . « 2 » و در اينجا متذكر نشده‌اند كه رسول خدا صلّى اللّه عليه و آله از آنان درخواست كرد كه با مرتدين جهاد كنند ، مگر اينكه بگوييم اين گروه از همدانىهايى بود كه به تازگى به دست على عليه السّلام مسلمان شده بودند .\r\n( 1 )\r\n\r\nفتنهء طليحه در قبيلهء بنى أسد\r\nطبرى از ابن عامر أسدى نقل مىكند : به ما خبر رسيد كه پيامبر صلّى اللّه عليه و آله مريض شده است و پس از آن مطلع شديم كه مسيلمة بر يمامة و أسود بر يمن مسلط شده‌اند . چيزى نگذشت كه خبردار شديم ، طليحة بن خويلد فقعسى اسدى ادعاى پيامبرى كرده و عده‌اى از عوام به او ايمان آورده‌اند و او دعوتش را ظاهر كرده و در سميرا اردو زده است .\r\nسنان بن ابى سنان ، عامل رسول خدا صلّى اللّه عليه و آله در ميان بنى اسد ، اولين كسى بود كه با ارسال نامه‌اى آن حضرت صلّى اللّه عليه و آله را از اين فتنه آگاه كرد .\r\nطليحه برادرزاده‌اش را نزد پيامبر صلّى اللّه عليه و آله فرستاد تا او را در جريان دعوتش بگذرد و به او بگويد :\r\nفرشته‌اى كه از آسمان بر او نازل مىشود ، او را ذو النون ناميده است . پيامبر صلّى اللّه عليه و آله پس از شنيدن سخنان فرستادهء طليحه ، فرمود : خدا او را بكشد . « 3 »\r\n( 2 ) پس از آن قبايل بنى اسد ، طئ ، غطفان و أشجع به دور طليحة جمع شدند و با او بيعت كردند . « 4 » و تنها عدهء كمى از خواص با او بيعت نكردند . بدين ترتيب بنى أسد در سميراء و قبيلهء غطفان در فزاره در سمت جنوب مدينه و قبيله طئ در سرزمين خودشان و قبايل بنى ثعلبه ، عبس و مرّة در أبرق كه از نواحى ربذة است ، اجتماع كردند .\r\nدر اين ميان عده‌اى از بنى اسد و بنى دئل و ليث و مذلج به فرماندهى حبال ، برادر طليحة به سوى ذى القصة در 22 كيلومترى مدينه در سمت نجد پيش رفتند . و طليحه از سميراء خارج شد و در بزاخة « 5 » فرود آمد . پيامبر اكرم صلّى اللّه عليه و آله ، ضرار بن أزور را نزد عاملان خود در ميان بنى اسد فرستاد و به آنها دستور داد كه در مقابل هر كسى كه مرتد مىشود ، به شدت بايستند .\r\n\r\n\r\n","description":"","footnote":"\r\n( 1 ) . همان ، ج 3 ، ص 240 .\r\n( 2 ) . المنتقى ، كازرونى و از او در بحار الانوار ، ج 21 ، ص 409 .\r\n( 3 ) . تاريخ طبرى ، ج 3 ، ص 186 - 187 .\r\n( 4 ) . همان ، ج 3 ، ص 242 و 244 .\r\n( 5 ) . همان ، ج 3 ، ص 244 .\r\n","page_name":" 548 ","page_number":548},
  {"content":"\r\n\r\nهنگامى كه طليحة و مرتدان در سميراء اردو زدند ، مسلمانان براى مقابله با آنها در واردات اردو زدند .\r\nبا اقدامات رسول خدا صلّى اللّه عليه و آله تعداد مسلمانان دائما در حال زياد شدن و مرتدان در حال كم شدن بود كه خبر رسيد آن حضرت صلّى اللّه عليه و آله رحلت كرده است . پس از آن تعداد مسلمانان كم شد و مردم به دور طليحة جمع شدند و كار او بالا گرفت تا جايى كه مسلمانان از آنجا گريختند . « 1 »\r\n( 1 )\r\n\r\nفرماندهى اسامه\r\nبا وجودى كه رسول خدا از درد و بيمارى رنج مىبرد ، لحظه‌اى از اجراى دستورات الهى و مقابله با مرتدان در يمامه و يمن و غير آن غافل نمىشد ؛ اما چون خودش نمىتوانست مستقيما وارد صحنه كارزار شود ، با فرستادن پيك‌ها و نامه‌ها به عاملان و طرفداران خود ، با آنان مقابله مىكرد .\r\nآن حضرت صلّى اللّه عليه و آله و بر بن يوحنّس را پيش فيروز ديلمى و گشايش ديلمى و دادويه اصطخرى در صنعاء فرستاد و از آنها كه فارس بودند ، درخواست كرد افرادى از بنى تميم و قيس را كه نام برده بود ، يارى كنند . در مقابل به آنها هم نامه نوشته بود كه فيروز و همكارانش را يارى كنند . « 2 » و مثل همين كار را دربارهء مسيلمه و طليحه انجام داد . آن حضرت صلّى اللّه عليه و آله لشكرى را براى مقابله با آنها تجهيز نكرد و تنها اسامه را تعيين كرد كه به اتفاق لشكرى به بلقاى شام برود .\r\n( 2 ) خبر مربوط به اين غزوه در كتاب مغازى موسى بن عقبه از زهرى چنين آمده است : رسول خدا صلّى اللّه عليه و آله بعد از حجة الوداع به مدينه بازگشت و ماه محرم و صفر را در مدينه به سر برد و سپس در صفر مريض شد .\r\nاو اسامة بن زيد بن حارثه را فرماندهء لشكرى قرار داده بود كه بيشتر آن را مهاجران قرار مىدادند و عمر بن خطاب هم در ميان آنان بود . « 3 » رسول خدا صلّى اللّه عليه و آله به وى دستور داد كه به سوى مؤته ، همان جايى كه پدرش ، زيد بن حارثه و جعفر بن أبي طالب و عبد اللّه بن رواحه به شهادت رسيدند ، پيش برود .\r\n( 3 ) اسامه براى جنگ آماده شد و در حالى كه سلاح جنگى پوشيده بود ، به سوى جرف « 4 » خارج شد ؛ اما به خاطر بيمارى رسول خدا صلّى اللّه عليه و آله چند روز در لشكرگاه جرف باقى ماند تا شب دوشنبه ماه ربيع الاول ( ؟ ) فرارسيد . در اين شب حال رسول خدا صلّى اللّه عليه و آله بهتر شد و براى اقامهء نماز صبح حاضر شد ، درحالىكه بر فضل بن عباس تكيه كرده بود . او در كنار ستون نشست و مسلمانان دور او جمع شده و به او سلام مىكردند و براى سلامتىاش دعا مىكردند .\r\n\r\n\r\n","description":"","footnote":"\r\n( 1 ) . همان ، ج 3 ، ص 257 ، به ترديدى كه در اين مورد در كتاب عبد الله بن سبأ ، ج 2 ، ص 26 - 56 آمده است ، نگاه كنيد .\r\n( 2 ) . همان ، ج 3 ، ص 187 .\r\n( 3 ) . او نامى از ابو بكر نبرده است ، ولى با اين حال ابن ابى الحديد معتزلى در شرح نهج البلاغه ، ج 17 ، ص 183 گفته است : موسى بن عقبه متذكر شده است كه ابو بكر در سپاه اسامة نبوده است .\r\n( 4 ) . جرف ، لشكرگاه مسلمانان كه در 6 كيلومترى مدينه قرار داشت ، معجم البلدان ، ج 2 ، ص 128 .\r\n","page_name":" 549 ","page_number":549},
  {"content":"\r\n\r\n( 1 ) رسول خدا صلّى اللّه عليه و آله فرمود كه اسامه را فرابخوانند . وى به خدمت رسول خدا صلّى اللّه عليه و آله رسيد . آن حضرت صلّى اللّه عليه و آله به وى فرمود : با اميد به بركت و پيروزى از جانب خداوند ، فردا صبح حركت كن و به سوى همان جايى كه معين كردم ، پيش برو .\r\nاسامة عرض كرد : اى رسول خدا ، بهتر شده‌اى و اميدوارم كه خداى متعال سلامتى را به شما بازگردانده باشد . اجازه بدهيد ، بمانم تا خدا شفاى كامل به شما عنايت فرمايد ؛ زيرا اگر شما مريض باشيد و من حركت كنم ، دائما نگران هستم و دوست ندارم كه از مردم دربارهء حال تو سؤال كنم . رسول خدا صلّى اللّه عليه و آله ساكت شد و حرفى نزد . « 1 »\r\n( 2 ) اما ابن اسحاق خبر خودش را در سه جاى متفاوت ذكر كرده است :\r\nاو در ابتدا در حوادث مربوط به بعد از حجة الوداع و بدون نقل روايت از كسى گفته است : سپس رسول خدا صلّى اللّه عليه و آله به مدينه بازگشت و باقيماندهء ذى الحجّه و ماه محرم و صفر را در آن گذراند . در همين فرصت آن حضرت عده‌اى از مردم را - مهاجران اوليه - به فرماندهى اسامة بن زيد به سوى شام فرستاد و به او دستور داد كه به سوى بلقاء و داروم در سرزمين فلسطين حركت كند . « 2 »\r\nبار دوم در زمان قبل از بيمارى پيامبر اكرم صلّى اللّه عليه و آله و در اينجا هم بدون روايت از كسى ، گفته است : رسول خدا صلّى اللّه عليه و آله اسامة بن زيد بن حارثه را به سوى شام فرستاد ( ! ) و عده‌اى از مهاجرين اوليه را همراه او قرار داد و به وى دستور داد كه به سوى بلقاء و داروم در سرزمين فلسطين پيش برود . و در حالى كه مردم ، مشغول آماده شدن براى رفتن بودند ، رسول خدا صلّى اللّه عليه و آله بيمار شد و در اثر همان بيمارى در اواخر ماه صفر يا اوايل ماه ربيع الاول از دنيا رحلت كرد . « 3 »\r\nدر مرتبه سوم ، از عروة بن زبير و ديگران روايت كرده است : رسول خدا صلّى اللّه عليه و آله كه از بيمارى رنج مىبرد ، در فرستادن لشكر اسامه كندى كرد . در اين ميان عده‌اى با اعتراض مىگفتند : چگونه او ، جوانى را بر تمام مهاجرين و انصار برترى داده و او را فرماندهء آنان قرار داده است . [ در اين قسمت ، ابن اسحاق براى اولين بار ، به انصار و مهاجرين اشاره مىكند . 
  ]\r\n( 3 ) آن حضرت صلّى اللّه عليه و آله در حالى كه سرش را با پارچه‌اى بسته بود ، بيرون آمد و بر منبر نشست و حمد و ثناى الهى را به جاى آورد و فرمود : « اى مردم ، دستورات اسامه را اطاعت كنيد و همراه لشكر او خارج شويد .\r\nبه جانم سوگند كه اگر امروز دربارهء فرماندهى او ايراد مىگيريد ، در گذشته در مورد پدرش هم ايراد\r\n\r\n\r\n","description":"","footnote":"\r\n( 1 ) . بيهقى ، دلائل ، النبوة ، ج 7 ، ص 190 - 201 .\r\n( 2 ) . ابن اسحاق ، سيره ، ج 4 ، ص 253 .\r\n( 3 ) . ابن اسحاق ، سيره ، ج 4 ، ص 291 . طبرى اين مطلب را از او در تاريخ خود ، ج 3 ، ص 184 نقل كرده است ، اما گفته است كه در ماه محرم ، و از او در الكامل آمده است .\r\n","page_name":" 550 ","page_number":550},
  {"content":"\r\n\r\nمىگرفتيد . او شايستگى فرماندهى را دارد ، چنان كه پدرش هم شايستگى فرماندهى را داشت » . سپس از منبر پايين آمد .\r\nاسامه همراه لشكريان خارج شد و در جرف كه در حدود يك فرسخى مدينه قرار داشت ، اردو زد تا مردم به او ملحق شوند . در اين ميان بيمارى رسول خدا صلّى اللّه عليه و آله شديدتر شد و اسامه و لشكريانش منتظر بودند تا ببينند كه چه پيش مىآيد .\r\n( 1 ) سپس از اسامه روايت كرده است : هنگامى كه حال رسول خدا صلّى اللّه عليه و آله وخيم‌تر شد به مدينه بازگشتم و مردم نيز همراه من به مدينه بازگشتند . بر آن حضرت صلّى اللّه عليه و آله وارد شدم ، در حالى كه نمىتوانست صحبت كند . در همين حال دستش را به سوى آسمان بلند مىكرد و سپس آن را بر بدن من مىكشيد . فهميدم كه او براى من دعا مىكند . « 1 »\r\nواقدى مىنويسد : رسول خدا صلّى اللّه عليه و آله به مردم ( ! ) دستور داد كه براى جنگ روم آماده شوند و تأكيد كرد كه به سرعت مجهز شوند . مسلمانان ( ! ) از اطراف آن حضرت صلّى اللّه عليه و آله پراكنده شده و به سرعت در حال آماده شدن براى عزيمت به جنگ بودند .\r\n( 2 ) واقدى به مهاجرين اوليه اشاره نكرده و به انصار هم تصريح نكرده است ! بلكه بيشترين توجه وى به بيان حوادث و به خصوص تاريخ آنها بوده و گفته است :\r\nدر روز دوشنبه كه چهار روز از ماه صفر سال يازدهم باقى مانده بود . . . سپس هنگامى كه رسول خدا صلّى اللّه عليه و آله شب سه‌شنبه را كه سه روز از ماه صفر سال يازدهم باقى مانده بود ، صبح كرد ، اسامة بن زيد را فرا خواند و فرمود :\r\n( 3 ) « اى اسامه ، با نام خدا و با توكل به بركت و نصرت الهى حركت كن تا به محل شهادت پدرت برسى و در آنجا اردو بزن . من تو را فرمانده اين سپاه قرار دادم . هنگامهء صبح بر اهل ابنى شبيخون بزن و مثل آتش بر سر آنها فرود بيا . مسير را هم به سرعت طى كن تا جاسوسان نتوانند ، زودتر از تو پيش بروند . اگر خداوند پيروزى به تو عنايت كرد ، در آنجا زياد توقف نكن . براى طى مسير ، راهنمايانى با خود ببر و جاسوسان و طلايه‌داران سپاهت را پيش بفرست تا غافلگير نشوى . »\r\nاما در روز چهارشنبه كه دو روز به آخر ماه صفر باقى مانده بود ، حال رسول خدا صلّى اللّه عليه و آله بدتر شد و تب و لرز شديدى او را فراگرفت . با اين حال در صبح روز پنج‌شنبه ، كه تنها يك شب به پايان ماه صفر باقيمانده بود ، آن حضرت صلّى اللّه عليه و آله پرچم را براى اسامه بست و به او فرمود : « با نام خدا و در راه خدا به جهاد بپرداز . با كسانى كه به خدا كفر مىورزند ، بجنگيد . مردانه نبرد كنيد و مكر و حيله نكنيد ، زنان و بچه‌ها را به قتل\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 4 ، ص 299 - 301 .\r\n","page_name":" 551 ","page_number":551},
  {"content":"\r\n\r\nنرسانيد . . . اگر شما را ديدند و شما را صدا زدند و فراخواندند ، آرام باشيد و وقار خود را حفظ كنيد . با همديگر نزاع نكنيد كه شكست مىخوريد و قدرت شما از بين مىرود « 1 » . دائما بگوييد : « پروردگارا ! ما بندگان تو هستيم و آنها هم بندگان تو هستند . اختيار ما و آنها به دست تو است . و همانا تو هستى كه بر آنها غالب مىشوى . » و بدانيد كه بهشت زير سايهء برق شمشيرهاست . اى اسامه ، با نام خدا حركت كن و در جرف اردو بزن . »\r\nاسامة پرچم را گرفت و به بريدة بن حصيب أسلمى داد و او آن را به خانهء اسامه برد .\r\n( 1 ) واقدى در ادامه مىنويسد : جرف در زمان رسول خدا صلّى اللّه عليه و آله به سقاية سليمان معروف بود و مردم ( ! ) گروه گروه براى جنگ خارج مىشدند . كسانى كه كارهايشان را زودتر انجام داده بودند ، خارج شدند و عده‌اى باقى مانده بودند كه هنوز كارهايشان را انجام نداده بودند . در اين قسمت واقدى به مهاجرين اوليه تصريح مىكند و مىنويسد : هيچ كدام از مهاجرين اوليه نبودند مگر اينكه براى اين جنگ فراخوانده ( ؟ ) شده بودند . سپس چهار نفر از مهاجرين اوليه را به اين ترتيب ذكر مىكند : عمر بن خطاب ، ابو عبيده جراح ، سعد بن ابى وقاص و سعيد بن زيد عدوى .\r\nسپس دو نفر از انصار به نام‌هاى : سلمة بن اسلم و قتادة بن نعمان را بر مىشمارد .\r\nآنگاه اعتراض آنها را چنين بيان مىكند : عده‌اى از مهاجرين اوليه به فرماندهى اسامه اعتراض مىكردند كه بيشتر و شديدتر از همه ، عياش بن ابى ربيعه مخزومى اعتراض مىكرد و مىگفت : « چگونه اين جوان را فرماندهء مهاجران اوليه قرار داده است ؟ ! » و بدين ترتيب حرف و حديث در اين باره زياد شد !\r\n( 2 ) عمر بن خطاب نزد رسول خدا صلّى اللّه عليه و آله آمد و جريان را به اطلاع وى رسانيد و اين در روز شنبه ، دهم ربيع الاول بود . پيامبر صلّى اللّه عليه و آله در حالى كه قطيفه‌اى بر دوش انداخته و سرش را با دستمالى بسته بود ، خارج شد و بر روى منبر قرار گرفت . او پس از حمد و ثناى الهى فرمود : « اى مردم ، اين چه سخنانى است كه بعضى از شما دربارهء فرماندهى اسامة بن زيد زده‌ايد ؟ ! به خدا قسم كه اگر امروز به فرماندهى او طعنه مىزنيد ، ديروز به فرماندهى پدرش طعنه مىزديد ! به خدا قسم كه زيد براى فرماندهى لايق بود و پسرش بعد از او ، براى فرماندهى لياقت دارد . دربارهء او همديگر را به خير و نيكى سفارش كنيد كه او از برگزيدگان شما است . » سپس از منبر پايين آمد و وارد خانه‌اش شد .\r\nمسلمانان پيش مىآمدند و با رسول خدا صلّى اللّه عليه و آله خداحافظى مىكردند تا همراه اسامة براى جنگ خارج شوند كه عمر بن خطاب هم در ميان آنها بود . و آن حضرت صلّى اللّه عليه و آله مىفرمود : « هرچه زودتر سپاه اسامه را عازم كنيد ! »\r\n\r\n\r\n","description":"","footnote":"\r\n( 1 ) . انفال ( 8 ) ، 46 .\r\n","page_name":" 552 ","page_number":552},
  {"content":"\r\n\r\n( 1 ) در همين حال ام أيمن ( مادر اسامه ) پيش آن حضرت صلّى اللّه عليه و آله آمد و عرض كرد : اى رسول خدا ، آيا بهتر نيست كه اسامه در همان لشكرگاه توقف كند تا شما بهتر شويد و بعد اعزام شوند ؟ زيرا اگر اسامه در اين حالت ، براى جنگ خارج شود ، حال خوبى نخواهد داشت . رسول خدا صلّى اللّه عليه و آله فرمود : « هرچه زودتر سپاه اسامه را عازم كنيد ! »\r\nمردم ( ! ) به اردوگاه رفتند و شب يكشنبه را همراه اسامه در آنجا گذراندند . صبح روز يكشنبه ، اسامه به مدينه برگشت و در حالى كه گريه مىكرد ، بر رسول خدا صلّى اللّه عليه و آله وارد شد . حال آن حضرت صلّى اللّه عليه و آله بسيار خراب بود . عمويش عباس و همسرانش در اطراف بسترش بودند . پيامبر صلّى اللّه عليه و آله صحبت نمىكرد . اسامه خم شد و او را بوسيد . آن حضرت صلّى اللّه عليه و آله دستش را به سوى آسمان بلند كرد و سپس كف دستش را بر اسامه ماليد ، گويى كه براى او دعا مىكرد .\r\n( 2 ) اسامه به اردوگاه جرف بازگشت و شب دوشنبه را در آنجا گذراند . دوباره صبح روز دوشنبه از اردوگاه به مدينه آمد تا بار ديگر رسول خدا صلّى اللّه عليه و آله را ببيند . اين بار حال پيامبر صلّى اللّه عليه و آله بهتر شده بود . پس از ديدار و گفتگو ، هنگام خداحافظى ، رسول خدا صلّى اللّه عليه و آله به او فرمود : با توكل بر خدا حركت كنيد !\r\nاسامه به طرف اردوگاه حركت كرد و دستور داد كه تمام لشكريان به وى ملحق شوند و پس از آن كه به اردوگاه رسيد ، دستور داد كه از جرف حركت كنند . در همين اوضاع ، فرستادهء مادرش ام أيمن از راه رسيد و به او خبر داد كه رسول خدا صلّى اللّه عليه و آله در حال جان دادن است . اسامه به سرعت به مدينه بازگشت در حالى كه عمر بن خطاب و ابو عبيده جراح همراهش بودند .\r\n( 3 ) اما ابو بكر در هنگامى كه حال رسول خدا صلّى اللّه عليه و آله كمى بهتر شده بود ، بر او وارد شد و گفت : به لطف خدا حال شما بهتر شده است ، اى رسول خدا . امروز نوبت همسرم ، دختر خارجه است ؛ اجازه بدهيد كه به آنجا بروم ! آن حضرت صلّى اللّه عليه و آله اجازه داد و ابو بكر به سنح ، در بالاى مدينه ، پيش همسرش رفت . « 1 »\r\nبا وجود كه واقدى فرد باهوش و زيركى بوده و سعى مىكرده است كه تفصيل مطالب را از اخبار و\r\n\r\n\r\n","description":"","footnote":"\r\n( 1 ) . از وقتى كه رسول خدا صلّى اللّه عليه و آله به هنگام زوال خورشيد در روز دوشنبه ، دوازدهم ربيع الاول از دنيا رفت و اين خبر به اردوگاه جرف رسيد ، بريده بن حصيب پرچم اسامه را كه هنوز بسته بود ، برداشت و به مدينه آورد و جلوى در خانهء پيامبر صلّى اللّه عليه و آله به زمين كوبيد . به دنبال آن تمام كسانى كه در جرف بودند ، به مدينه بازگشتند ، مغازى واقدى ، ج 3 ، ص 117 - 120 .\r\nواقدى مىنويسد كه ابو بكر از پيامبر صلّى اللّه عليه و آله اجازه گرفت . در حالى كه ابن عقبه از زهرى روايت كرده است : ابو بكر وارد اتاق شد و به عايشه گفت : رسول خدا خوب شده است و اميدوارم كه خدا او را شفا داده باشد . سپس سوار مركب خود شد و پيش زنش ، حبيبة ، دختر خارجهء خزرجى رفت . و چنان كه در دلائل النبوة ، ج 7 ، ص 201 آمده است ، رفتن او بدون اجازه بوده است .\r\nهمچنين ابن اسحاق در سيره ، ج 4 ، ص 302 ، از زهرى به نقل از أنس بن مالك اين مطلب را خلاصه‌تر ذكر مىكند و سخنى از اجازه گرفتن به ميان نمىآورد . البته بعد از نقل اين روايت ، روايت ديگرى را در ج 4 ، ص 303 - 304 دربارهء اجازه گرفتن ابو بكر به نقل از غير زهرى ذكر مىكند ( ؟ ) كه بر خلاف آن چيزى است كه در ابتدا نقل كرده است .\r\n","page_name":" 553 ","page_number":553},
  {"content":"\r\n\r\nاحاديث و روايات جمع‌آورى كند ، امّا در صدد برنيامده است ، افراد اين سپاه را مشخص كند كه اين گونه رسول خدا صلّى اللّه عليه و آله در اعزام آن تأكيد داشت . او شش بار كلمه الناس را در مورد سپاه اسامه و سه بار كلمهء المسلمين و همچنين سه بار كلمهء المهاجرين الاولين را به كار برده است و يك بار كلمهء أنصار را بر المهاجرين الاولين عطف كرده و گفته است : « في رجال من المهاجرين و الأنصار . . . » و آنگاه دو نفر از انصار را نام مىبرد كه پيش از اين گذشت ؛ امّا چنان كه گذشت ، موسى بن عقبه و ابن اسحاق و همچنين ابن هشام بر كلمهء المهاجرين الاولين متمركز شده‌اند و ابن اسحاق فقط يك بار در روايت عروة ، كلمهء أنصار را بر المهاجرين اضافه نموده است .\r\n( 1 ) قول واقدى به تمام انصار تصريح نمىكند و تنها به تعدادى اشاره كرده و دو تن از آنها را نام مىبرد .\r\nدر حالى كه يعقوبى در كتاب خود به اختصار مىنويسد : رسول خدا صلّى اللّه عليه و آله پرچم را براى فرماندهى اسامه بر تعداد زيادى از مهاجرين و انصار بست . . . و در اين سپاه ابو بكر و عمر نيز حاضر بودند . . . و عده‌اى اعتراض كرده و گفتند : او كم سن و سال است و فقط نوزده سال دارد ! امّا پيامبر صلّى اللّه عليه و آله فرمود : « اگر امروز دربارهء فرماندهى او اعتراض مىكنيد ، پيش از اين بر فرماندهى پدرش اعتراض مىكرديد ، در حالى كه هر دو براى فرماندهى لايق بودند . » هنگامى كه حال رسول خدا صلّى اللّه عليه و آله بسيار بد شد ، اسامه در اردوگاه جرف به سر مىبرد و هنوز سپاهش عازم نشده بود و پيامبر صلّى اللّه عليه و آله در همين حال چند بار گفته بود : سپاه اسامه را اعزام كنيد . آن حضرت صلّى اللّه عليه و آله چهارده روز مريض بود تا اينكه در شب دوم ربيع الاول رحلت كرد . « 1 »\r\n( 2 ) يعقوبى بر خلاف واقدى مىگويد كه مريضى آن حضرت صلّى اللّه عليه و آله تقريبا در نيمهء ماه صفر شروع شد . اما با او در اين موافق است كه سپاه اسامه دو هفته قبل از رحلت آن حضرت صلّى اللّه عليه و آله آماده شده بود ، اما حركت نكرد .\r\n( 3 ) طبرى ، خبر ابن اسحاق را كه مىگويد : بيمارى آن حضرت صلّى اللّه عليه و آله در چند باقيمانده از ماه صفر شروع شد ، ذكر مىكند و آن را با آنچه كه واقدى بيان كرده است : « بيمارى آن حضرت صلّى اللّه عليه و آله در دو شب باقيمانده از ماه صفر شدت گرفت » ، تأييد مىكند . سپس خبرى از سيف بن عمر به نقل از عروة ذكر مىكند كه گفت : آن حضرت صلّى اللّه عليه و آله بعد از محرم بيمار شد . آنگاه خبر ديگرى از سيف ، از ابن جذع يا جزع « 2 » أنصارى روايت مىكند كه گفت : بعد از انتصاب اسامه به فرماندهى ، آن حضرت صلّى اللّه عليه و آله در ماه محرم مريض شد .\r\nگويى كه وى قول سابق را كه تأييد شده بود ، كنار گذاشته و بر خبر منفرد أخير اعتماد كرده و گفته است : سپس در ماه محرم ( ؟ ) سپاهى را به فرماندهى اسامه به سوى شام فرستاد ( ! ) و ابن اثير هم در نقل اين خبر از او پيروى كرده است !\r\n\r\n\r\n","description":"","footnote":"\r\n( 1 ) . تاريخ يعقوبى ، ج 2 ، ص 113 .\r\n( 2 ) . تاريخ طبرى ، ج 3 ، ص 147 و 184 - 185 .\r\n","page_name":" 554 ","page_number":554},
  {"content":"\r\n\r\nجالب اين است كه طبرى قبل از اين ، از كلبى به نقل از ابى مخنف به نقل از فقهاى حجاز روايت كرده است : آن حضرت صلّى اللّه عليه و آله چند روز باقيمانده به ماه صفر مريض شد و در حجرهء زينب بنت جحش بسترى گرديد . « 1 »\r\nآنگاه در خبر ديگرى از سيف به نقل از ابن عباس آورده است : مردم ( ! ) به اردوگاه رفتند ، امّا كارها به پايان نرسيد ، زيرا بيمارى رسول خدا صلّى اللّه عليه و آله بسيار شديد شد و مردم منتظر بودند كه ببينند ، عاقبت كار چه مىشود تا اينكه آن حضرت صلّى اللّه عليه و آله از دنيا رفت . « 2 »\r\n( 1 )\r\n\r\nسخنان شيخ مفيد در ارشاد\r\nشيخ مفيد در ارشاد مىنويسد : هنگامى كه رسول خدا صلّى اللّه عليه و آله از نزديك شدن أجل خود مطلع گرديد ، به هر مناسبتى براى مسلمانان سخنرانى مىكرد و آنان را از فتنه‌انگيزى و اختلاف بعد از خودش برحذر مىداشت . و بسيار سفارش مىكرد كه به سنت او متمسك شوند و بر آن اتفاق نظر و وحدت داشته باشند و آنان را به پيروى از عترت خود و اطاعت و حفاظت از آنها و كمك و يارى به آنها در دين تشويق مىكرد و از اختلاف و ارتداد برحذر مىداشت .\r\n( 2 ) از جمله مطالبى كه راويان از آن حضرت دربارهء وحدت و اتفاق نظر نقل كرده‌اند ، اين است : « اى مردم ! من از ميان شما مىروم . و شما در حوض كوثر بر من وارد مىشويد . آگاه باشيد كه دربارهء دو چيز از شما سؤال خواهم كرد . پس مواظب باشيد كه چگونه از آنها محافظت مىكنيد . بدانيد كه خداوند به من خبر داده است كه اين دو از هم جدا نمىشوند تا مرا ملاقات كنند . من اين را از خدا درخواست كردم و او آن را به من عطا فرمود . آگاه باشيد كه من اين دو را در ميان شما مىگذارم : كتاب خدا و عترتم ، اهل بيتم را .\r\nاز آن دو پيشى نگيريد كه متفرق مىشويد و از آن دو عقب نمانيد كه هلاك مىشويد و سعى نكنيد كه چيزى به آن دو ياد بدهيد ، زيرا آن دو آگاه‌تر از شما هستند .\r\nاى مردم ، اين گونه نباشيد كه بعد از من به كفر خويش بازگرديد و خون همديگر را بريزيد . . . آگاه باشيد كه على بن أبي طالب ، برادر و وصى من است كه بر سر تأويل قرآن مىجنگد ، چنان كه من بر سر تنزيل قرآن جنگيدم . »\r\n( 3 ) سپس اسامه را به فرماندهى انتخاب كرد و پرچم را به نام او بست و به او دستور داد كه به سوى سرزمين روم ، همان جايى كه پدرش به شهادت رسيد ، حركت كند . نظر آن حضرت صلّى اللّه عليه و آله اين بود كه مهاجران و انصار اوليه را از مدينه به بيرون بفرستد تا در هنگام وفاتش كسى از اين‌ها در مدينه نمانده باشد كه در\r\n\r\n\r\n","description":"","footnote":"\r\n( 1 ) . همان ، ج 3 ، ص 187 .\r\n( 2 ) . همان ، ج 3 ، ص 186 .\r\n","page_name":" 555 ","page_number":555},
  {"content":"\r\n\r\nرياست بر مردم طمع كند و به منازعه با جانشين و وصى او بپردازد و بخواهد حق او را پايمال گرداند .\r\nبراى همين اسامه را به فرماندهى افرادى كه ذكر كرديم منصوب كرد و تلاش نمود كه هرچه سريع‌تر آنان از مدينه بيرون بروند . او به اسامه دستور داد كه در جرف اردو بزند و مردم را ترغيب كرد كه هرچه زودتر به او ملحق شوند و همراه او حركت كنند . و آنان را از سستى و كندى برحذر داشت ، اما در همين ايامى كه در صدد بود تا سپاه اسامه را هرچه سريع‌تر اعزام كند ، بيمار شد و در اثر آن رحلت كرد . « 1 »\r\n( 1 ) شيخ مفيد در ادامه مىنويسد : هنگامى كه پيامبر صلّى اللّه عليه و آله مريض شد ، در خانهء ام سلمة رضى اللّه عنها به سر مىبرد ، براى همين يك يا دو روز در آنجا بسترى بود تا اينكه عايشه آمد و درخواست كرد كه او را به منزل خودش ببرد تا از او مراقبت كند . به دنبال آن ساير همسران پيامبر صلّى اللّه عليه و آله اين درخواست را مطرح كردند و پيامبر صلّى اللّه عليه و آله به عايشه اجازه داد تا او را به منزلش ببرد . بدين ترتيب آن حضرت صلّى اللّه عليه و آله به حجرهء عايشه منتقل شد و مريضى او چند روزى ادامه يافت و به تدريج شديدتر شد . « 2 »\r\nسپس قضيهء نماز را نقل كرده و گفته است : پس از آنكه رسول خدا صلّى اللّه عليه و آله نماز را به جاى آورد ، به منزل خودش رفت و گروهى از مسلمانان را كه ابو بكر و عمر بن خطاب هم در ميان آنان بودند ، فراخواند و پرسيد : آيا به شما دستور ندادم كه هرچه زودتر همراه سپاه اسامه حركت كنيد ؟ ! چرا از دستور من سرپيچى كرده‌ايد ؟ !\r\n( 2 ) ابو بكر گفت : من خارج شده بودم ، اما بازگشتم تا بار ديگر شما را ببينم ! و عمر گفت : اى رسول خدا ، من خارج نشدم ، زيرا دوست ندارم كه حال شما را از ديگران بپرسم !\r\nبه دنبال آن حضرت صلّى اللّه عليه و آله سه مرتبه فرمود : سپاه اسامه را روانه كنيد . « 3 »\r\n\r\n\r\n","description":"","footnote":"\r\n( 1 ) . ارشاد ، شيخ مفيد ، ج 1 ، ص 179 - 181 .\r\n( 2 ) . همان ، ج 2 ، ص 182 . پيش از اين از طبرى ، ج 3 ، ص 187 ، نقل كرديم كه وى از ابى مخنف به نقل از فقهاى حجاز روايت كرده بود كه رسول خدا صلّى اللّه عليه و آله در منزل زينب بنت جحش بود . و ابن اسحاق در سيره ، ج 4 ، ص 292 ، از زهرى از عايشه روايت كرده است : « آن حضرت صلّى اللّه عليه و آله در منزل ميمونه بود كه از همسرانش اجازه گرفتم تا در منزل من باشد و آنها اجازه دادند . پس آن حضرت صلّى اللّه عليه و آله در حالى كه بر دو تن از اهل خانواده‌اش : فضل بن عباس و مردى ديگر تكيه كرده بود و سرش را بسته بودند و پاهايش بر زمين كشيده مىشد ، به سوى منزل من آمد . كسى كه اين مطلب را از عايشه شنيده بود ، آن را براى ابن عباس نقل كرد .\r\nابن عباس به او گفت : آيا مىدانى آن مرد ديگر چه كسى بود ؟ او على بن أبي طالب بود . ابن هشام در ج 4 ، ص 298 به قول ابن عباس تا همين مقدار اكتفا كرده است . طبرى هم آن را از ابن اسحاق نقل نموده و سپس در ج 3 ، ص 188 - 189 از ابن عباس روايت كرده است : عايشه چرا اين منزلت على را ذكر نكرده است ، در حالى كه مىتوانست آن را بيان كند ؟ !\r\n( 3 ) . همان ، ج 2 ، ص 183 - 184 . مشهور شده است كه آن حضرت صلّى اللّه عليه و آله كسانى را كه از دستور او سرپيچى كردند ، لعنت كرد . و در احاديث ما چيزى در اين مورد وارد نشده است ، مگر در حديث ضعيفى كه قسمتى از گفتگوى حرورىّ با امام باقر عليه السّلام مىباشد و در بحار الانوار ، ج 27 ، ص 324 آمده است . لعن پيامبر صلّى اللّه عليه و آله را احمد بن عبد العزيز جوهرى بغدادى ( متوفاى 323 ه ق ) كه از -\r\n","page_name":" 556 ","page_number":556},
  {"content":"\r\n\r\nبه اين ترتيب ، اين روايت بر خلاف چيزى است كه ابن عقبه و واقدى نقل كرده‌اند مبنى بر اينكه عمر ، به اردوگاه رفت و ابو بكر ، پيش همسرش در بالاى مدينه رفت ، و موافق با مطلبى است كه يعقوبى در تاريخ آورده و گفته است : اين دو همراه لشكر اسامه خارج شدند و اين لشكر مشتمل بر مهاجرين و انصار بود ، بلكه شيخ مفيد گفته است : اين لشكر شامل تمام امت بود . « 1 »\r\n( 1 )\r\n\r\nزيارت بقيع و ايراد خطبه\r\nشيخ مفيد در ارشاد آورده است : پيامبر صلّى اللّه عليه و آله به على عليه السّلام فرمود : جبرئيل هر سال قرآن را يك مرتبه بر من عرضه مىكرد و امسال آن را دو مرتبه عرضه كرده است . و سبب آن را چيزى نمىدانم ، جز اينكه أجل من فرارسيده است . « 2 » يا على ، من بين انتخاب گنج‌هاى دنيا و جاودانگى در آن و بين بهشت مخير شدم ، اما ملاقات پروردگارم و بهشت را اختيار كردم « 3 » .\r\nپس از آنكه پيامبر بيمار شد و احساس كرد كه أجلش فرارسيده است ، به اطرافيانش فرمود : مأمور شده‌ام كه براى اهل بقيع استغفار كنم . پس بر على عليه السّلام تكيه كرد و به بقيع رفت و در ميان قبرستان ايستاد و فرمود : « السلام عليكم يا اهل القبور . . سلام بر شما اى اهل قبور ، به شما تبريك مىگويم كه از آنچه مردم در آن گرفتار مىشوند ، عبور كرديد ، زمانى كه فتنه‌ها ، همانند تكه‌هاى شب تار ، يكى ، پس از ديگرى روى مىآورند . » و سپس به منزل خود بازگشت . « 4 »\r\n\r\n\r\n","description":"","footnote":"\r\n- قدماى معتزله مىباشد ، در كتاب سقيفه ذكر كرده است و معتزلى شافعى بغدادى ( متوفاى 665 ه ق ) آن را در شرح نهج البلاغه ، ج 6 ، ص 52 از او نقل كرده و سپس شهرستانى آن را در حاشيهء فصل 1 ، ص 20 كتاب الملل و النحل نقل كرده است .\r\n( 1 ) . همان ، ج 2 ، ص 180 ؛ اما اين بسيار بعيد به نظر مىرسد ؛ زيرا بسيارى از مردم از شركت در سپاه اسامه خوددارى كردند . نك :\r\nبحار الانوار ج 31 ، ص 14 - 24 .\r\n( 2 ) . اين چيزى است كه شيخ مفيد آن را براى اولين بار در اينجا ذكر مىكند و در تمام منابع ديگر ما وجود ندارد ؛ إعلام الورى ، ج 1 ، ص 264 ؛ قصص الأنبياء ، قطب راوندى ، ص 357 و مناقب آل ابى طالب ، ج 1 ، ص 291 آن را از او نقل كرده‌اند .\r\n( 3 ) . اين مطلب به همين صورت از شيخ مفيد در بحار الانوار ، ج 22 ، ص 466 آمده است و در ج 21 ، ص 409 از المنتقى ، تأليف كازرونى آمده است : آن حضرت صلّى اللّه عليه و آله همراه ابى مويهبه به سوى بقيع رفت . و او از ابن اسحاق در سيره‌اش ، ج 4 ، ص 292 آن را نقل كرده است . و شيخ صدوق در أمالى خود ، ص 226 ، حديث 11 آن را از امام صادق عليه السّلام از پدرش به نقل از جدش روايت كرده است . اما اين جريان در روز وفات در منزل پيامبر صلّى اللّه عليه و آله رخ داده است نه در اوايل بيمارىاش در بقيع . و در خبر آمده است كه بعد از انتخاب و ترجيح آخرت به وسيلهء جبرئيل ( ! ) رسول خدا صلّى اللّه عليه و آله به ملك الموت مىگويد : مأموريت خويش را انجام بده ! و در خبر است كه ملك الموت مأمور نشد ، مگر بعد از انتخاب آخرت به وسيله رسول اكرم صلّى اللّه عليه و آله ، در اين صورت در الفاظ خبر فوق اضطراب وجود دارد . شيخ مفيد هم اين روايت را در امالى خود ، ص 53 ، حديث 15 با استناد به امام باقر عليه السّلام روايت مىكند :\r\nكسى كه رسول خدا صلّى اللّه عليه و آله را مخير گردانيد ، جبرئيل بود كه حضرت صلّى اللّه عليه و آله آخرت و رفتن نزد خداى متعال را انتخاب كرد ، چنان كه مثل همين روايت در سيره ، ج 4 ، ص 301 از عايشه نقل شده است .\r\n( 4 ) . ارشاد ، ج 2 ، ص 181 . و مثل همين را ابن اسحاق در سيره ، ج 4 ، ص 291 - 292 ، از عبد اللّه بن عمرو بن عاص از ابى مويهبه ، -\r\n","page_name":" 557 ","page_number":557},
  {"content":"\r\n\r\n( 1 ) و بعد از سه روز در حالى كه سرش را بسته بود و به على عليه السّلام و فضل بن عباس تكيه كرده بود ، از منزل بيرون آمد و بر منبر نشست و فرمود : « اى مردم ، هنگامهء رفتن من از ميان شما فرارسيده است . به هر كس كه وعده‌اى داده‌ام ، بيايد تا آن را به او بدهم و هر كسى كه از من طلبكار است ، بيايد تا آن را بپردازم . اى مردم ، بين خدا و هيچ كس ، چيزى جز عمل نيست كه با آن خير يا شرى را انجام دهد . اى مردم ، هيچ كس ادعا و آرزوى گزافى نداشته باشد . قسم به كسى كه مرا به حق مبعوث كرده است ، هيچ چيز غير از عمل همراه با رحمت ، باعث نجات نمىشود ! و اگر فردى معصيت كند ، نابود مىشود ! آيا پيام خدا را ابلاغ كردم ؟\r\nپس از ايراد خطبه ، پيامبر صلّى اللّه عليه و آله نماز كوتاهى به جاى آورد و وارد منزل ام سلمه رضى اللّه عنها شد . « 1 »\r\n( 2 )\r\n\r\nنيابت از پيامبر اكرم صلّى اللّه عليه و آله\r\nشيخ مفيد در ارشاد افاده كرده است كه پيامبر اكرم صلّى اللّه عليه و آله در حجرهء ام سلمه رضى اللّه عنها بود . سپس عايشه از همسران پيامبر اجازه گرفت كه او را به حجرهء خودش ببرد تا از او پرستارى كند و آنها اجازه دادند .\r\nسپس پيش ام سلمه آمد و از او اجازه خواست تا رسول خدا صلّى اللّه عليه و آله را به منزل خودش منتقل كند و او اجازه داد . پس از آن پيامبر صلّى اللّه عليه و آله به منزلى كه عايشه در آن زندگى مىكرد ، منتقل شد و بيمارى آن حضرت همچنان ادامه پيدا كرد تا بسيار شديد شد .\r\n( 3 ) بلال هر روز اذان مىگفت ، سپس پيش پيامبر اكرم صلّى اللّه عليه و آله مىآمد و او را از اذان باخبر مىكرد . يك روز اذان صبح را گفت ، سپس پيش آن حضرت صلّى اللّه عليه و آله آمد كه ديد به خاطر بيمارى بيهوش شده است . بلال با صداى بلند گفت : الصلاة ، يرحمكم اللّه . رسول خدا صلّى اللّه عليه و آله با صداى بلال ، به هوش آمد و فرمود : يكى به جاى من نماز بخواند ، من توانايى آن را ندارم .\r\nعايشه گفت : ابو بكر را خبر كنيد « 2 » و حفصه گفت : عمر را خبر كنيد .\r\n\r\n\r\n","description":"","footnote":"\r\n- آزادشدهء رسول خدا صلّى اللّه عليه و آله روايت كرده و گفته است : در شب ، فقط عايشه نزد پيامبر صلّى اللّه عليه و آله بود ! و گويى كه ابن عاص نمىخواسته است كه نامى از على عليه السّلام ببرد ! همچنين ابن اسحاق در ج 4 ، ص 304 كلمهء فتنه‌ها را در ضمن خطبهء مسجد ذكر كرده است .\r\n( 1 ) . همان ، ج 1 ، ص 182 .\r\n( 2 ) . همان ؛ و ابن ابى الحديد معتزلى از استادش ، يوسف لمعانى نقل كرده است : پيامبر اكرم صلّى اللّه عليه و آله - چنان كه روايت شده است - فرمود كه يكى نماز را بخواند و كسى را تعيين نكرد و اين نماز ، نماز صبح بود ، امّا على عليه السّلام مىفرمود : عايشه به بلال دستور داد كه پدرش را صدا بزند تا براى مردم نماز بخواند . على عليه السّلام اين مطلب را بارها در خلوت براى اصحاب خود نقل مىكرد و مىفرمود :\r\nپيامبر صلّى اللّه عليه و آله نفرمود شما همانند زنانى هستيد كه يوسف را به زندان فرستادند ، مگر به خاطر اينكه اين حالت را انكار كردند و از دست آنان خشمگين شد ؛ زيرا آن دو هر كدام درصدد بودند كه پدر خودشان را نايب پيامبر صلّى اللّه عليه و آله قرار دهند و پيامبر با كنار رفتن ابو بكر از محراب ، نماز را از اول شروع كرد ، شرح نهج البلاغه ، ج 9 ، ص 197 .\r\n","page_name":" 558 ","page_number":558},
  {"content":"\r\n\r\n( 1 ) رسول خدا صلّى اللّه عليه و آله به عمر و ابو بكر دستور داده بود كه همراه سپاه اسامه خارج شوند و نمىدانست كه آنان از دستورش سرپيچى كرده‌اند ، امّا وقتى اين سخنان را از عايشه و حفصه شنيد ، متوجه شد كه آنها از دستورش سرپيچى كرده و در مدينه مانده‌اند . او مشاهده كرد كه عايشه و حفصه هر كدام سعى دارند كه پدر خودشان را براى اقامهء نماز بفرستند و هنوز كه او زنده است در صدد فتنه‌انگيزى مىباشند ، براى همين فرمود : دست برداريد كه شما همانند زنانى هستيد كه يوسف را به زندان فرستادند .\r\nسپس على و فضل بن عباس را فراخواند و پس از وضو گرفتن ، با تكيه بر آنها به سوى مسجد حركت كرد ، در حالى كه از ضعف پاهايش بر زمين كشيده مىشد .\r\nوقتى كه از منزل وارد مسجد شد ، ابو بكر را ديد كه در محراب ايستاده است . آن حضرت نزديك محراب رفت و با دست به ابو بكر اشاره كرد كه عقب برود . ابو بكر به عقب رفت و رسول خدا صلّى اللّه عليه و آله در محراب ايستاد . او نماز را از همان جايى كه ابو بكر قطع كرده بود ، ادامه نداد ، بلكه نماز را از اول با تكبيرة الاحرام شروع كرد . « 1 »\r\n( 2 )\r\n\r\nحديث دوات و كاغذ\r\nشيخ مفيد در ارشاد مىنويسد : پس از آن كه رسول خدا صلّى اللّه عليه و آله نماز را به جاى آورد ، به منزلش رفت . او به خاطر ناراحتى و خستگى بيهوش شد . در اين حال صداى گريه و زارى از جمعيتى كه داخل منزل آمده بودند ، برخاست . آن حضرت صلّى اللّه عليه و آله پس از لحظاتى به هوش آمد و فرمود : دوات و كتف شترى ( كاغذى ) بياوريد تا چيزى براى شما بنويسم كه بعد از آن هيچ‌گاه ، گمراه نشويد !\r\nيكى برخاست تا دنبال دوات و كاغذ برود كه پيامبر صلّى اللّه عليه و آله دوباره بيهوش شد . عمر به او گفت : برگرد ، زيرا او هذيان مىگويد ! « 2 » آن فرد برگشت و بعضى از حاضران گفتند :  « إِنَّا لِلَّهِ وَ إِنَّا إِلَيْهِ راجِعُونَ »  ، ما بر خلاف\r\n\r\n\r\n","description":"","footnote":"\r\n( 1 ) . همان ، ج 1 ، ص 182 - 183 ؛ سيد مرتضى ، الشافى ، ج 2 ، ص 158 - 161 ؛ تلخيص الشافى ، ج 3 ، ص 28 - 32 ؛ المسترشد ، چاپ محمودى ، ص 118 - 146 ؛ طبرى در ج 3 ، ص 197 از عايشه روايت كرده است كه ابو بكر به نيابت از پيامبر صلّى اللّه عليه و آله نماز خواند .\r\n( 2 ) . همان ، ج 1 ، ص 184 . اين روايت را قبل از او ، هلالى حامدى در كتابش ، ج 2 ، ص 794 و نيشابورى در ايضاح ، ص 259 و طبرى در تاريخ خود به سه طريق از سعيد بن جبير از ابن عباس بدون ذكر نام عمر نقل كرده است . و مرحوم مجلسى آن را در بحار الانوار ، ج 30 ، ص 70 - 73 آورده است . و به پنج طريق از بخارى و به دو طريق از الجمع بين الصحيحين و به سه طريق از صحيح مسلم آورده است كه بعضى به جابر بن عبد اللّه انصارى اسناد داده شده و بقيه از ابن عباس روايت شده است . و ابن ابى الحديد معتزلى در شرح نهج البلاغه ، ج 12 ، ص 20 - 21 ، از كتاب تاريخ بغداد ، تأليف احمد بن ابى طاهر بغدادى خراسانى ( 204 - 208 ه ق ) ، از ابن عباس روايت كرده است : در زمان خلافت عمر بر او وارد شدم . او گفت : پسر عمويت كه بزرگ خانوادهء شماست را در چه حالى ترك كردى و پيش من آمدى ؟ گفتم : در حالى او را ترك كردم كه با دلو خود از چاه براى نخلستان‌هاى -\r\n","page_name":" 559 ","page_number":559},
  {"content":"\r\n\r\nدستور رسول خدا عمل كرديم !\r\nپس از مدتى كه رسول خدا صلّى اللّه عليه و آله دوباره به هوش آمد ، بعضى عرض كردند : اى پيامبر خدا ، آيا دوات و كاغذ را بياوريم ؟ !\r\n( 1 ) فرمود : آيا بعد از اين كه گفتم و نياورديد ؟ ! نه ، لازم نيست ، امّا من شما را به خير و نيكى نسبت به اهل بيتم سفارش مىكنم ، سپس روى خود را از آنان برگرداند . آنان برخاستند و بيرون رفتند و فقط اهل بيت او باقى ماندند كه على بن أبي طالب و عباس و پسرش فضل از جملهء آنها بودند .\r\nدر اين هنگام عباس عرض كرد : اى رسول خدا ، اگر اين امر ( جانشينى ) بعد از شما در ميان ما مستقر مىشود ، به ما بشارت بده و اگر مىدانيد كه ما مغلوب مىشويم ، سفارش‌هاى لازم را بفرماييد !\r\nپيامبر صلّى اللّه عليه و آله به وى فرمود : شما بعد از من ، از مستضعفين خواهيد بود ! و ساكت شد . « 1 » در اين هنگام افراد\r\n\r\n\r\n","description":"","footnote":"\r\n- فلانى آب مىكشيد و قرآن مىخواند . سپس پرسيد : اى عبد اللّه ، آيا هنوز هم به فكر خلافت هست ؟ گفتم : بله . پرسيد : آيا هنوز هم گمان مىكند كه رسول خدا صلّى اللّه عليه و آله او را نصب كرده است ؟ گفتم : بله ، و بالاتر اينكه از پدرم دربارهء آنچه او ادعا مىكند ، سؤال كردم . پدرم پاسخ داد : او راست مىگويد . عمر گفت : على نزد رسول خدا صلّى اللّه عليه و آله جايگاه والايى داشت ، ولى اين چيزى است كه حجتى را اثبات نمىكند و عذرى را بر طرف نمىنمايد . پيامبر صلّى اللّه عليه و آله در زمانى ، جايگاه على عليه السّلام را بالا مىبرد و هنگام وفاتش تصميم داشت كه به اسم وى ، براى جانشينى خود تصريح كند ، اما من از آن جلوگيرى كردم و اين به خاطر دلسوزى نسبت به اسلام و آگاهى به آن بود . نه ، به خدا قسم ، نمىبايست كه قريش بر امر حكومت مسلط شوند ، زيرا در اين صورت عرب‌ها در تمام نقاط عليه آنها طغيان مىكردند ! رسول خدا صلّى اللّه عليه و آله هم فهميد كه من آنچه را كه در دل دارد ، فهميده‌ام ؛ لذا از بيان آن خوددارى كرد . و خداوند ابا دارد كه امضاء كند ، مگر آنچه را كه جارى شده است !\r\nو در شرح ابن ابى الحديد ، ج 12 ، ص 78 - 79 از ابن عباس نقل كرده است : همراه عمر به قصد شام خارج شده بوديم . در بين راه به من گفت : اى پسر عباس ، از پسر عمويت گلايه دارم ، زيرا از او درخواست كردم كه همراه من خارج شود ، اما امتناع كرد .\r\nهنوز هم او را ناخرسند مىبينم ! به نظر تو ناخرسندىاش به خاطر چيست ؟ گمان مىكنم كه او هنوز به خاطر از دست دادن مقام خلافت از ما دلخور است ؟ !\r\nگفتم : همين طور است . او گمان مىكند كه رسول خدا صلّى اللّه عليه و آله او را براى خلافت معين كرده است . او گفت : اى پسر عباس ، رسول خدا صلّى اللّه عليه و آله چنين چيزى را اراده كرد ، اما وقتى كه خدا آن را اراده نكرده بود ، چه مىشود كرد ؟ ! رسول خدا صلّى اللّه عليه و آله چيزى را اراده كرده بود ، ولى خدا چيز ديگرى را اراده كرده بود ! بدين ترتيب ارادهء الهى انجام شد و ارادهء رسول خدا صلّى اللّه عليه و آله انجام نشد ! آيا هرچه را كه رسول خدا صلّى اللّه عليه و آله اراده كرد ، انجام شد ؟ ! آن حضرت صلّى اللّه عليه و آله تصميم داشت كه هنگام وفاتش او را براى خلافت معين كند ، امّا من از ترس برپا شدن فتنه و به خاطر گسترش اسلام ، از اين كار جلوگيرى كردم ! رسول خدا صلّى اللّه عليه و آله هم اين را متوجه شد و از بيان تصميم خودش ، خوددارى كرد ! .\r\n( 1 ) . شيخ مفيد در أمالىاش ص 212 ، حديث 2 با سندى از على بن الحسين عليه السّلام روايت مىكند : سر آن حضرت صلّى اللّه عليه و آله در دامن ام الفضل بود . [ همين طور آمده است 
  ] ام الفضل گفت : خبر وفات خودت را به ما دادى و ما را عزادار كردى . حال اگر امور در دست ما قرار مىگيرد ، به ما بشارت بده و اگر در دست غير از ما قرار مىگيرد ، سفارش‌هاى لازم را بفرماييد . پيامبر صلّى اللّه عليه و آله به وى فرمود :\r\nشما بعد از من مقهور و مستضعف خواهيد بود . شايد كه اصل خبر همين بوده است . شيخ طوسى هم در امالى ، ص 106 ، حديث 161 ، با سند خود از ابن عباس روايت مىكند : وقتى كه وفات رسول خدا صلّى اللّه عليه و آله نزديك شده بود ، نزد او حاضر شدم و پرسيدم : اى -\r\n","page_name":" 560 ","page_number":560},
  {"content":"\r\n\r\nحاضر و از جملهء على عليه السّلام از جاى خود برخاستند و بيرون رفتند .\r\n( 1 )\r\n\r\nوصيت پيامبر صلّى اللّه عليه و آله به على عليه السّلام\r\nشيخ مفيد مىنويسد : پس از آنكه افراد از پيش آن حضرت صلّى اللّه عليه و آله بيرون رفتند ، فرمود : برادرم ، على بن أبي طالب و عمويم را پيش من بياوريد . آن دو را فراخواندند و آنها نزد پيامبر صلّى اللّه عليه و آله حاضر شدند .\r\nآن حضرت صلّى اللّه عليه و آله رو به عمويش كرد و پرسيد : اى عباس ، اى عموى رسول خدا ، آيا وصيت مرا مىپذيرى و به وعده‌هايم عمل مىكنى و ديون مرا مىپردازى ؟\r\nعباس گفت : اى رسول خدا ، عموى تو پيرمردى پا به سن گذاشته و عيال‌وار است و تو همانند ابر ، سخاوتمند و كريم بوده‌اى و ممكن است بر عهدهء تو ، وعده‌اى باشد كه عموى تو نتواند آن را انجام دهد !\r\nپس از آن پيامبر صلّى اللّه عليه و آله رو به على عليه السّلام كرد و پرسيد : اى برادر من ، آيا وصيت مرا مىپذيرى و به وعده‌هايم عمل مىكنى و ديون مرا مىپردازى و بعد از من به انجام كارهاى خانواده‌ام ، اقدام مىكنى ؟\r\nعلى عليه السّلام فرمود : بله ، اى رسول خدا .\r\n( 2 ) آنگاه رسول خدا صلّى اللّه عليه و آله درخواست كرد كه شمشير ، زره و تمام لوازم شخصى و حتى پارچه‌اى را كه در جنگ‌ها به شكم مىبست بياورند . پس از آن كه اين وسايل را حاضر كردند ، همه آنها را به على عليه السّلام سپرد . سپس انگشترش را از دست بيرون آورد و فرمود : اين را هم بگير و به دست كن . آنگاه على عليه السّلام را در بغل گرفت و سپس فرمود : با نام خدا به منزلت برو . « 1 »\r\n( 3 ) شيخ صدوق با سند خود از ابن عباس روايت كرده است : هنگامى كه رسول خدا صلّى اللّه عليه و آله در بستر بيمارى افتاده بود و عده‌اى از اصحاب آن حضرت صلّى اللّه عليه و آله در اطرافش بودند ، عمار بن ياسر از او پرسيد : اى رسول خدا ، پدر و مادرم به فدايت ، اگر آن واقعه رخ داد چه كسانى از ما ، شما را غسل بدهند ؟\r\nآن حضرت صلّى اللّه عليه و آله فرمود : فقط على بن أبي طالب ، زيرا هنگامهء غسل ، ملائكه او را يارى مىدهند . عمار پرسيد : پدر و مادرم به فدايت ، اگر اين واقعه رخ داد ، چه كسى بر شما نماز بخواند ؟\r\n\r\n\r\n","description":"","footnote":"\r\n- رسول خدا ، پدر و مادرم به فدايت . حال كه أجل تو نزديك شده است ، چه دستور مىفرماييد ؟ فرمود : اى پسر عباس ، با هر كسى كه با على عليه السّلام مخالف است ، مخالف باش و هيچ‌گاه پشتيبان و دوست آنها مباش . پرسيدم : اى رسول خدا ، چرا به مردم دستور نمىدهى كه با او مخالفت نكنند . آن حضرت صلّى اللّه عليه و آله گريه كرد و فرمود : اى پسر عباس ، علم پروردگار نسبت به آنها سبقت گرفته است . قسم به كسى كه به حق ، مرا به پيامبرى مبعوث كرده است ، هر كسى كه با على عليه السّلام مخالفت ورزيده و حق او را انكار كرده ، از دنيا خارج نمىشود ، مگر اينكه خدا به خاطر نعمتى كه آن را ضايع كرده است ، بر او خشم مىگيرد . اى پسر عباس ، مواظب باش كه دربارهء على عليه السّلام شك نكنى ، زيرا شك در على عليه السّلام به منزله كفر به خداست .\r\n( 1 ) . ارشاد ، ج 1 ، ص 285 ؛ شيخ صدوق ، علل الشرايع ، ج 1 ، ص 198 ، باب 131 ، حديث 1 ، از امام باقر عليه السّلام و در حديث 2 و 3 از زيد بن على عليه السّلام ؛ شيخ طوسى ، أمالى ، حديث 1244 ، از على عليه السّلام .\r\n","page_name":" 561 ","page_number":561},
  {"content":"\r\n\r\n( 1 ) آن حضرت صلّى اللّه عليه و آله به على عليه السّلام فرمود : اى پسر ابو طالب ، پس از آنكه روح از بدنم جدا شد ، بدنم را به خوبى غسل بده و مرا در اين دو پارچه ( كه پارچه‌هاى مستعملى بودند ) يا ميان پارچهء سفيد مصرى و برد يمانى كفن كن و مرا در پارچهء گران‌قيمت كفن نكن . سپس جنازه‌ام را تا كنار قبرم حمل كنيد . در اين هنگام اول خداى جلّ و علا از فوق عرش ، سپس جبرئيل و ميكائيل و اسرافيل ، همراه ملائكه بسيارى كه جز خداى متعال تعداد آنها را نمىداند ، سپس كسانى كه عرش را در برگرفته‌اند ، سپس ساكنان اهل آسمان‌هاى هفتگانه يكى پس از ديگرى ، سپس تمام اهل بيتم و زنانم به ترتيب بر من نماز مىخوانند .\r\nآنها اشاره مىكنند و سلام مىفرستند . پس شما هم با صداى گريه و شيون مرا اذيت نكنيد . « 1 »\r\n( 2 )\r\n\r\nگريهء انصار\r\nشيخ مفيد در أمالى ، با سند خود از ابن عباس روايت مىكند : مردان و زنان انصار در مسجد جمع شده بودند و براى حال رسول خدا صلّى اللّه عليه و آله گريه مىكردند . در اين هنگام ، عباس و پسرش فضل و على عليه السّلام داخل شدند و به پيامبر صلّى اللّه عليه و آله عرض كردند : اى رسول خدا ، مردان و زنان انصار در مسجد جمع شده‌اند و به حال شما گريه مىكنند ، آنها مىترسند كه شما از دنيا برويد .\r\n\r\n\r\n","description":"","footnote":"\r\n( 1 ) . شيخ صدوق ، امالى ، ص 505 ، حديث 6 . نزديك به همين معنا در كشف الغمة ، ج 1 ، ص 17 ، از كتاب ثعلبى ، از ابن مسعود نقل شده است و در آن مىگويد كه گفتگو كنندهء با پيامبر صلّى اللّه عليه و آله ، ابو بكر بوده است ، در حالى كه طبرى در تاريخ خود ، ج 3 ، ص 191 - 192 ، شبيه همين خبر را از ابن مسعود نقل كرده است كه گفتگوكننده ، خود ابن مسعود بوده است !\r\nروايت شيخ صدوق ، از ابن عباس دربارهء گفتگوى عمار با پيامبر اكرم صلّى اللّه عليه و آله ، تا چهار صفحه ادامه مىيابد و از صفحهء 505 تا 509 كتاب را شامل مىشود . وى بعد از نقل خبر عمار ، به بيان خطبهء آن حضرت صلّى اللّه عليه و آله مىپردازد كه بر منبر مسجد ايراد كرده است :\r\nاى مردم ، شما را به خدا قسم مىدهم ، هر كدام از شما كه از محمد ظلمى ديده است ، برخيزد تا آن را قصاص كند ! در اين حال مردى به نام سوادة بن قيس برخاست و . . .\r\nاين در حالى است كه در منابع و كتب رجالى ، شخصى به اين اسم كه از اصحاب رسول خدا صلّى اللّه عليه و آله باشد ، يافت نمىشود . و شايد به همين دليل سيد امين عاملى در كتاب المجالس السنيّة ، ج 5 ، ص 25 اين اسم را به : سواء بن قيس تغيير داده است . اين اسم را محقق شوشترى در قاموس الرجال ، ج 5 ، ص 328 نقل كرده ، ولى خبرى از او ذكر نكرده است ، و ليكن به نقل از ابن منذة و ابى نعيم گفته است : او اسبى را به پيامبر اكرم صلّى اللّه عليه و آله فروخت و سپس آن را انكار كرد و ذو الشهادتين براى پيغمبر شهادت داد . بعد از او ، سواد بن عمرو را ذكر كرده و گفته است : پيامبر اكرم صلّى اللّه عليه و آله سوار شده بود و به سوى جنگ حركت مىكرد ، در اين حال چوب نيزه در دستش بود كه به شكم سواد بن عمر گير كرد و شكم او خراش برداشت . سواد گفت : اى رسول خدا ، مىخواهم تلافى كنم .\r\nپيامبر صلّى اللّه عليه و آله همان جا پيراهنش را بالا زد و چوب را به دستش داد تا قصاص كند ، اما سواد پيش آمد و شكم پيامبر صلّى اللّه عليه و آله را بوسيد ، چنان كه اين مطلب در اسد الغابة ، ج 2 ، ص 374 آمده است . بعد از آن سواد بن غزّيه انصارى را ذكر كرده و گفته است كه او در جنگ بدر شركت داشته است . طبرى روايت كرده است : پيامبر صلّى اللّه عليه و آله يك چوبدستى داشت كه با آن سپاهيانش را منظم مىكرد . در اين حال سواد ، جلوتر از ديگران ايستاده بود ، آن حضرت صلّى اللّه عليه و آله با چوبدستى به شكمش زد تا عقب برو و همرديف ديگران بايستد . سواد گفت : اى رسول خدا ، مىخواهم قصاص كنم ! آن حضرت صلّى اللّه عليه و آله پيراهنش را بالا زد و چوبدستى را به وى داد . سواد ، چوبدستى را انداخت و شكم رسول خدا صلّى اللّه عليه و آله را بوسيد . آنگاه رسول خدا صلّى اللّه عليه و آله براى او دعا كرد ، طبرى ، ج 2 ، ص 446 ؛ اسد الغابه ، ج 2 ، ص 375 ، بنابراين آنچه در مورد سوادة بن قيس آمده ، اشتباه و غلط است .\r\n","page_name":" 562 ","page_number":562},
  {"content":"\r\n\r\nپيامبر صلّى اللّه عليه و آله فرمود : دست‌هاى مرا بگيريد . سپس در حالى كه ملحفه‌اى به دور خود پيچيده و سرش را با پارچه‌اى بسته بود ، وارد مسجد شد و بر منبر نشست . « 1 » آنگاه حمد و ثناى الهى را به جاى آورد و فرمود :\r\n« اى مردم ، چه چيز باعث شده كه مرگ پيامبرتان را انكار كنيد ؟ مگر مرگ مرا و همهء شما را در بر نمىگيرد ؟ اگر بنا بود كه كسى جاويدان باقى بماند ، در ميان شما براى هميشه باقى مىماندم .\r\n( 1 ) آگاه باشيد كه من به پروردگارم ملحق خواهم شد ، در حالى كه در ميان شما چيزى را به يادگار گذاشته‌ام كه اگر بدان تمسك جوييد ، هرگز گمراه نمىشويد : كتاب خدا كه در دست‌هاى شماست و صبح و شام آن را مىخوانيد . . . و عترتم ، اهل بيت خودم را در ميان شما باقى گذاشته‌ام و شما را دربارهء آنها سفارش مىكنم .\r\nشما را دربارهء انصار به نيكى سفارش مىكنم . هرآينه مىدانيد كه آنها چه مقامى نزد خدا و رسولش و مؤمنين دارند ، آيا آنها به شما پناه ندادند و امكاناتشان را در اختيار شما نگذاشتند ؛ در حالى كه خودشان در سختى و مشقت به سر مىبردند ؟ !\r\nپس هر كدام از شما كه متولى امرى شديد كه در آن مىتوانيد به نفع يا ضرر ديگران اقدام كنيد ، در اين صورت بايد كه سخنان نيكوكاران انصار را بپذيرد و از خطا كنندگان درگذرد . »\r\nاين مجلس آخرين مجلسى بود كه برگزار شد تا اين كه پيامبر صلّى اللّه عليه و آله به ملاقات پروردگارش رفت . « 2 »\r\nسپس به افراد كه در اطرافش اجتماع كرده بودند ، فرمود : « اى مردم ، بدانيد كه بعد از من پيامبرى نمىآيد و سنّتى بعد از سنت من وجود ندارد ، پس هر كسى كه آن را ادعا كرد ، ادعاى خودش است و جايگاهش جهنم خواهد بود . هر كسى كه ادعاى پيامبرى كرد ، او را به قتل برسانيد و پيروانش اهل جهنم خواهند بود .\r\nاى مردم ، قصاص را زنده نگه داريد و حق را برپا نگه داريد و متفرق نشويد و مسلمان باقى بمانيد تا پايدار باشيد . « 3 »\r\n( 2 )\r\n\r\nبرادر و همراه مرا فرابخوانيد\r\nشيخ مفيد در ارشاد نقل كرده است : امير المؤمنين جز براى انجام كارهاى ضرورى ، رسول خدا صلّى اللّه عليه و آله را تنها نمىگذاشت و تنها براى انجام بعضى از كارهاى ضرورى بيرون مىرفت .\r\n\r\n\r\n","description":"","footnote":"\r\n( 1 ) . طبرسى مثل همين را در الاحتجاج ، ج 1 ، ص 89 آورده ، اما در آن آمده است : آن حضرت صلّى اللّه عليه و آله بر يكى از ستون‌هاى مسجد تكيه كرد و خطبه را ايراد كرد .\r\n( 2 ) . أمالى شيخ مفيد ، ص 45 - 47 ، حديث .\r\n( 3 ) . همان ، ص 53 ، حديث 15 ، به نقل از امام باقر عليه السّلام .\r\n","page_name":" 563 ","page_number":563},
  {"content":"\r\n\r\n( 1 ) فرداى آن روز رسول خدا صلّى اللّه عليه و آله به هوش آمد و مشاهده كرد كه عده‌اى در اطرافش هستند و على عليه السّلام در آنجا نيست . پس فرمود : برادر و همراه مرا فرابخوانيد . عايشه كه آنجا بود ، گفت : منظورش ، ابو بكر است . او را فرابخوانيد .\r\nابو بكر فراخوانده شد و داخل اتاق رفت و بالاى سر آن حضرت صلّى اللّه عليه و آله نشست . دوباره ضعف بر آن حضرت صلّى اللّه عليه و آله غالب شده بود و براى همين چشم‌هاى خود را بسته و ساكت بود . وقتى كه چشم‌هايش را گشود و ابو بكر را ديد ، صورتش را از او برگرداند . ابو بكر گفت : اگر با من كارى داشت ، حتما مىگفت .\r\nپس برخاست و از اتاق خارج شد .\r\nپس از رفتن ابو بكر ، پيامبر صلّى اللّه عليه و آله دوباره فرمود : برادر و همراهم را فرابخوانيد .\r\nحفصه گفت : شايد منظورش عمر مىباشد . او را فرابخوانيد . هنگامى كه عمر وارد شد و آن حضرت صلّى اللّه عليه و آله او را ديد ، صورتش را از او برگرداند و حرفى نزد .\r\nپس از خروج عمر ، براى سومين مرتبه فرمود : برادر و همراهم را فرابخوانيد . « 1 »\r\n( 2 ) ام سلمة رضى اللّه عنه گفت : منظورش على است ، او را فرابخوانيد و دنبال ديگرى نرويد . پس على عليه السّلام را فرا خواندند .\r\nوقتى على عليه السّلام نزديك شد ، پيامبر به او اشاره كرد . على عليه السّلام خم شد و سرش را نزديك دهان آن حضرت صلّى اللّه عليه و آله برد . پيامبر به مدت طولانى با او نجوا كرد . سپس على عليه السّلام در گوشه‌اى نشست و آن حضرت صلّى اللّه عليه و آله خوابيد .\r\nاز على عليه السّلام پرسيده شد : اى ابو الحسن ، پيامبر صلّى اللّه عليه و آله چه چيزى با تو مىگفت : پاسخ داد : هزار در علم به من ياد داد كه هر درى ، هزار در دارد . « 2 » و مرا به چيزى وصيت كرد كه به خواست خدا آن را انجام خواهم داد .\r\n( 3 ) سپس رسول خدا صلّى اللّه عليه و آله چشم‌هايش را گشود و به على عليه السّلام فرمود : اى على ، سر مرا در دامنت قرار ده .\r\nهمانا امر الهى فرارسيده است . پس از آن كه جان به جان آفرين تسليم كردم ، دست بر صورتم بكش و آن را بر صورت خود بكش . سپس مرا رو به قبله كن و انجام كارهاى مرا به عهده بگير . « 3 » وقتى كه مردم ، مرا غسل بده و هنگام غسل ، عورت مرا بپوشان ، زيرا هيچ كس آن را نمىبيند ، مگر اينكه نابينا مىشود . « 4 » و پيش از همه بر من نماز بخوان و از من جدا نشو تا مرا به خاك بسپارى - و از خداى متعال كمك بخواه « 5 » و\r\n\r\n\r\n","description":"","footnote":"\r\n( 1 ) . ارشاد ، ج 1 ، ص 186 ؛ طبرى ، ج 3 ، ص 196 ، كه چيزهاى بدان اضافه شده است .\r\n( 2 ) . مثل همين روايت در امالى شيخ صدوق ، ص 508 - 509 ، حديث 6 ، از ابن عباس آمده است .\r\n( 3 ) . ارشاد ، ج 1 ، ص 185 - 186 .\r\n( 4 ) . همان ، ج 1 ، ص 181 - 182 ، و خبر آن در امالى شيخ طوسى ، ص 660 ، حديث 1365 از امام صادق عليه السّلام آمده است .\r\n( 5 ) . همان ، ج 1 ، ص 186 .\r\n","page_name":" 564 ","page_number":564},
  {"content":"\r\n\r\nمرا در همين جا دفن كن و قبرم را به اندازهء چهار انگشت از زمين بالاتر قرار بده و مقدارى آب بر آن بپاش « 1 » .\r\n( 1 ) على عليه السّلام سر پيامبر صلّى اللّه عليه و آله را در دامن خود گذاشت كه آن حضرت صلّى اللّه عليه و آله به حالت اغماء فرو رفت . فاطمه ، دختر آن حضرت عليها السّلام خودش را بر روى بدن پدر انداخت و شيون و زارى مىكرد و اين شعر را مىخواند :\r\n و أبيض يستسقى الغمام بوجهه * ثمال اليتامى عصمة للارامل \r\nرسول خدا صلّى اللّه عليه و آله به هوش آمد و اين شعر را شنيد و با صداى آهسته‌اى فرمود : دخترم ، اين گفتهء عمويت ابو طالب است . آن را نگو ، بلكه اين را بخوان :\r\n « وَ ما مُحَمَّدٌ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ »  « 2 » ؛ همانا محمد ، پيامبرى همانند پيامبران ديگر است ، آيا اگر از دنيا رفت يا شهيد شد ، به گذشتهء خود بازمىگرديد .\r\nفاطمه به شدت گريست . آن حضرت صلّى اللّه عليه و آله اشاره كرد كه به او نزديك شود . فاطمه به او نزديك شد و پيامبر صلّى اللّه عليه و آله رازى را در گوش او گفت كه چهره‌اش شكوفا گرديد .\r\nبعدها از فاطمه پرسيده شد : رسول خدا صلّى اللّه عليه و آله چه رازى را به تو گفت كه حزن و اندوهت بر طرف گرديد و چهره‌ات شاداب شد ؟ فرمود : او به من مژده داد كه من اولين نفر از اهل بيت هستم كه به او ملحق مىشوم و مدت زيادى طول نمىكشد كه پيش او مىروم و همين مرا خوش‌حال و شاداب كرد « 3 » !\r\n( 2 ) و شيخ صدوق در أمالى خود از ابن عباس روايت كرده است : سپس پيامبر صلّى اللّه عليه و آله فرمود : على نزديك بيا ، على نزديك‌تر بيا ، . . . همين طور على عليه السّلام نزديك رفت تا آن حضرت صلّى اللّه عليه و آله دست او را گرفت و پيش خود نشانيد . و در اين حال بيهوش شد .\r\nحسن و حسين برخاستند و در حالى كه گريه و زارى مىكردند ، پيش آمدند و خود را بر روى بدن رسول خدا صلّى اللّه عليه و آله انداختند . على عليه السّلام مىخواست كه آنها را دلدارى داده و از بدن پيامبر صلّى اللّه عليه و آله جدا كند كه در همين حال آن حضرت صلّى اللّه عليه و آله چشمانش را باز كرد و فرمود : على جان ، اجازه بده كه آنها را ببويم و آنها مرا ببويند ؛ از آن توشه برگيرم و بهره ببرم و آنها از من توشه برگيرند و بهره ببرند . آگاه باشيد كه اين دو بعد از\r\n\r\n\r\n","description":"","footnote":"\r\n( 1 ) . اصول كافى ، ج 1 ، ص 450 ، از امام باقر عليه السّلام .\r\n( 2 ) . آل عمران ( 3 ) ، 144 .\r\n( 3 ) . ارشاد ، ج 1 ، ص 187 ؛ امالى طوسى ، حديث 316 ؛ صحيح بخارى ، ج 6 ، ص 12 ؛ صحيح مسلم ، ج 4 ، ص 1904 ؛ صحيح ترمذى ، ج 5 ، ص 361 .\r\n","page_name":" 565 ","page_number":565},
  {"content":"\r\n\r\nمن مظلوم واقع مىشوند و ظالمانه به قتل مىرسند . سپس سه مرتبه فرمود : لعنت خدا بر كسى كه به آنها ظلم كند . « 1 »\r\n( 1 ) شيخ صدوق رحمه اللّه مثل آن را در أمالى با سند خود از حسين عليه السّلام ، از پدرش على عليه السّلام چنين روايت كرده است : آن حضرت صلّى اللّه عليه و آله به بلال فرمود : اى بلال ، فرزندانم ، حسن و حسين را پيش من بياور . او رفت و آن دو ( تو و برادرت ) را آورد . و آنها را به سينه‌اش چسبانيد . و آنها را مىبوييد . احساس كردم كه شايد آنها باعث اذيت پيامبر صلّى اللّه عليه و آله شوند ، براى همين پيش رفتم تا آنها را از بدن آن حضرت صلّى اللّه عليه و آله جدا كنم ، اما وى فرمود : اى على ، آنها را راحت بگذار تا مرا ببويند و آنها را ببويم و آنها از من بهره ببرند و من از آنها بهره ببرم . ديرى نمىگذرد كه بعد از من به مصيبت و مشكلات بزرگى گرفتار مىشوند . خدا لعنت كند كسانى را كه باعث خوف و اذيت و آزار آنها مىشوند . پروردگارا ، من اين دو و مؤمنان صالح را به تو مىسپارم . « 2 »\r\nسپس در حالى كه دست على عليه السّلام ، زير سر پيامبر صلّى اللّه عليه و آله بود ، آن حضرت صلّى اللّه عليه و آله جان به جان آفرين تسليم كرد . على عليه السّلام دست‌هايش را به صورت رسول خدا صلّى اللّه عليه و آله كشيد و سپس آنها را بر صورتش كشيد و چشم‌هاى آن حضرت صلّى اللّه عليه و آله را بست و او را به سوى قبله كرد و ازارش را بر بدنش كشيد . آنگاه برخاست تا بقيهء كارها را انجام دهد . « 3 »\r\n\r\n\r\n","description":"","footnote":"\r\n( 1 ) . شيخ صدوق ، امالى ، ص 508 - 509 ، ذيل حديث 6 .\r\n( 2 ) . شيخ طوسى ، أمالى ، ص 600 - 602 ، حديث 1244 ، از زيد بن على و امام باقر ، از پدرش ، از جدش ، از على عليهم السّلام . همچنين از على عليه السّلام در كشف الغمه ، ج 1 ، ص 17 ، از كتاب ابى اسحاق ثعلبى آمده است : سپس پيامبر صلّى اللّه عليه و آله حسن و حسين عليها السّلام را فراخواند و آن دو را بوسيد و بوييد و در حالى كه اشك از چشمانش روان بود ، لب‌هاى آنها را مىمكيد .\r\n( 3 ) . ارشاد ، ج 1 ، ص 187 ؛ نهج البلاغه ، خطبهء 197 ، ابن اسحاق در سيره‌اش ج 4 ، ص 305 از ابن زبير ، از عايشه نقل كرده است :\r\nپيامبر صلّى اللّه عليه و آله در حجرهء من و در حالى كه سرش بين سر و سينهء من بود ، قبض روح شد و من برخاستم و بر سر و صورتم مىزدم ! كه اين مخالف سخن امام على عليه السّلام مىباشد .\r\nدر اينجا ابن اسحاق ، از زهرى ، از سعيد بن مسيب ، از ابى هريره روايت كرده است : هنگامى كه رسول خدا صلّى اللّه عليه و آله رحلت كرد ، عمر بن خطاب برخاست و گفت : عده‌اى گمان مىكنند كه رسول خدا ، فوت كرده است ، در حالى كه به خدا قسم ، رسول خدا ، از دنيا نرفته است ، بلكه پيش پروردگار خود رفته است ، چنان كه موسى بن عمران پيش خدا رفت و پس از غيبت چهل روزه به ميان قوم خود بازگشت ، در حالى كه آنها گمان كرده بودند ، او از دنيا رفته است ! به خدا قسم كه رسول خدا ، حتما مراجعه مىكند ، چنان كه موسى مراجعت كرد و بايد دست و پاى كسانى كه گمان مىكنند ، رسول خدا فوت كرده است ، قطع شود !\r\nوقتى ابن خبر به ابو بكر رسيد ، پيش آمد تا جلوى در مسجد رسيد ، در حالى كه عمر مشغول صحبت بود و متوجه حضور او نشد .\r\nاو وارد حجرهء عايشه شد كه جنازهء رسول خدا صلّى اللّه عليه و آله در گوشه‌اى از آن نهاده شده و برد قرمز رنگى بر روى آن كشيده شده بود .\r\nابو بكر پارچه را كنار زد و صورت پيامبر صلّى اللّه عليه و آله را بوسيد . سپس پارچه را برگرداند و از حجره خارج شد ، در حالى كه عمر هنوز با مردم سخن مىگفت .\r\nابو بكر او را مورد خطاب قرار داد و گفت : اى عمر ، تو را به پيامبر ساكت باش ، اما عمر مىخواست كه همچنان صحبت كند ! ابو بكر رو به مردم كرد و پس از حمد و ثناى الهى ، گفت : اى مردم ، آگاه باشيد كه هر كس محمد را مىپرستيده است ، محمد فوت -\r\n","page_name":" 566 ","page_number":566},
  {"content":"\r\n\r\n( 1 ) عياشى در تفسيرش از امام باقر عليه السّلام روايت كرده است : هنگامى كه على عليه السّلام چشم‌هاى رسول خدا صلّى اللّه عليه و آله را بست ، فرمود :  « إِنَّا لِلَّهِ وَ إِنَّا إِلَيْهِ راجِعُونَ »  ، چه مصيبت بزرگى كه كمر نزديكان را شكست و مؤمنان را داغدار كرد . مصيبتى كه هيچ‌گاه به مثل آن مبتلا نشده‌اند و هيچ‌گاه درمان نخواهد شد . « 1 »\r\nدر همين حال فرستاده‌اى از سوى خدا آمد كه او را نمىديدند ، اما صدايش را مىشنيدند كه مىگفت :\r\nسلام و رحمت و بركات خداوند بر شما اهل بيت باد . ياد و نام خدا ، باعث تسلاى هر مصيبتى و نجات از هر مهلكه‌اى است و جاى از دست رفته را پر مىكند .\r\n « كُلُّ نَفْسٍ ذائِقَةُ الْمَوْتِ وَ إِنَّما تُوَفَّوْنَ أُجُورَكُمْ يَوْمَ الْقِيامَةِ فَمَنْ زُحْزِحَ عَنِ النَّارِ وَ أُدْخِلَ الْجَنَّةَ فَقَدْ فازَ وَ مَا الْحَياةُ الدُّنْيا إِلَّا مَتاعُ الْغُرُورِ »  « 2 » ؛ هر جاندارى مرگ را مىچشد و همانا روز رستاخيز پاداش‌هايتان به طور كامل به شما داده مىشود . پس هر كه را از آتش دور بدارند و به بهشت درآورند ، قطعا كامياب شده است ؛ و زندگى دنيا جز مايهء فريب نيست .\r\nبه درستى كه خدا شما را برگزيده و برترى داده و پاك گردانيده است و شما را اهل بيت پيامبرش قرار داده و علم او را به شما سپرده و شما را وارث كتابش قرار داده است . و شما را تابوت عملش و عصاى عزتش گردانيده است و شما را نمونه‌اى از نور رسول خدا قرار داده و شما را از لغزش‌ها مصون داشته و از فتنه‌ها در امان نگاه داشته است . به تعزيت خداوند ، تسلّى يابيد و بدانيد كه خدا رحمت خود را از شما بر نخواهد داشت و نعمت خود را از شما نخواهد گرفت . به درستى كه شما اهل خداى عز و جل هستيد كه به وسيلهء شما نعمت خدا به اتمام رسيد و جدايىها به اجتماع تبديل شد و پراكندگىها به ائتلاف\r\n\r\n\r\n","description":"","footnote":"\r\n- كرده است و هر كس كه خدا را عبادت مىكرده است ، همانا او زنده است و هرگز نمىميرد . سپس اين آيه را خواند :  « وَ ما مُحَمَّدٌ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ وَ مَنْ يَنْقَلِبْ عَلى عَقِبَيْهِ فَلَنْ يَضُرَّ اللَّهَ شَيْئاً وَ سَيَجْزِي اللَّهُ الشَّاكِرِينَ »  ؛ محمد ، جز فرستاده‌اى كه پيش از او هم پيامبرانى آمده و گذشتند ، نيست . آيا اگر او بميرد يا كشته شود ، از عقيدهء خود برمىگرديد ؟ و هر كسى از عقيدهء خود بازگردد ، هرگز هيچ زيانى به خدا نمىرساند ، و به زودى خدا سپاس‌گزاران را پاداش مىدهد .\r\nعمر كه گويى نمىدانست ، اين آيه نازل شده است ، از تعجب دهانش بازماند . ( سيرهء ابن اسحاق ، ج 4 ، ص 305 - 306 ) .\r\nسپس از أنس بن مالك روايت كرده است : بعد از آن عمر گفت : اى مردم ، من ديروز حرفى را زدم كه آن را در كتاب خدا نيافتم و عهدى نبود كه رسول خدا صلّى اللّه عليه و آله آن را به من سپرده باشد ، اما من گمان مىكردم كه آن حضرت صلّى اللّه عليه و آله تدبير امور ما را تا آخر بر عهده خواهد داشت . ( سيرهء ابن اسحاق ، ج 4 ، ص 311 ) سپس ، از عكرمه ، از ابن عباس از عمر روايت كرده است : چيزى كه باعث شد تا آن حرف را بزنم ، اين بود كه در قرآن خوانده بودم :  « وَ كَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ وَ يَكُونَ الرَّسُولُ عَلَيْكُمْ شَهِيداً »  ، شما را امت وسطى قرار داديم تا بر مردم حجت باشيد و پيامبر اكرم صلّى اللّه عليه و آله بر شما حجت باشد .\r\n( 1 ) . تفسير عياشى ، ج 1 ، ص 209 ، حديث 166 .\r\n( 2 ) . آل عمران ( 3 ) ، 185 .\r\n","page_name":" 567 ","page_number":567},
  {"content":"\r\n\r\nرسيد . شما اولياى خدا هستيد كه هر كس از شما پيروى كند ، رستگار مىشود و هر كس به حق شما ، ستم روا دارد ، نابود مىگردد . دوستى با شما از طرف خداوند متعال در كتابش بر مؤمنين واجب گردانيده شده است و خداوند اگر بخواهد بر يارى شما توانا است .\r\nدر برابر سرانجام ، كارها صبور باشيد كه سرانجام تمام كارها به خدا بازمىگردد .\r\nخداوند ، پيامبرش را در ميان شما به وديعه گذاشت و من اولياى مؤمن او را در زمين به شما مىسپارم . پس هر كس امانت‌دارى كند ، خداوند ، پاداش صداقتش را به او عنايت خواهد كرد .\r\nشما امانتى هستيد كه به وديعه گذاشته مىشويد . دوستى و محبت به شما و پيروى از شما ، بر همه واجب است . در حالى رسول خدا از دنيا مىرود كه دين را براى شما كامل كرده و راه نجات را براى شما معين كرده است ؛ به صورتى كه براى جاهل ، هيچ حجتى باقى نمىماند و هر كس جاهل بماند يا تجاهل كند يا فراموش كند و يا خود را به فراموشى بزند ، حساب او بر عهدهء پروردگار است . و خداوند بالاتر از حوائج شما را مىداند .\r\nهمگى را به خدا مىسپارم . و السلام عليكم . « 1 »\r\n( 1 ) شيخ صدوق نيز در خصال با سند خود از على عليه السّلام روايت مىكند : مصيبت رحلت رسول خدا صلّى اللّه عليه و آله چنان بارى سنگينى بر دوش من گذاشت كه گمان مىكردم ، اگر آن را بر كوهها حمل كنند ، طاقت حمل آن را نداشته باشند !\r\nاهل بيتم را مىديدم كه شيون و زارى مىكردند و قدرت كنترل خويش را نداشتند و نمىتوانستند اين بار مصيبت را حمل كنند . شيون و زارى ، صبر آنها را تمام كرده و عقل آنان را از كار انداخته بود . هوش و دركشان از كار افتاده بود و چيزى را نمىشنيدند و نمىفهميدند و ساير مردم از غير بنى عبد المطلب ، برخى تسليت‌گويى مىكردند و اهل بيت را به صبر دعوت مىكردند و بعضى همراه با آنان گريه مىكردند و همانند ايشان شيون و زارى مىكردند .\r\nدر چنين اوضاعى خود را به صبر در مصيبت رحلت پيامبر صلّى اللّه عليه و آله دعوت كردم و سكوت را اختيار كرده ، مشغول تجهيز ، تغسيل ، حنوط و تكفين آن حضرت صلّى اللّه عليه و آله شدم . « 2 »\r\n\r\n\r\n","description":"","footnote":"\r\n( 1 ) . اصول كافى ، ج 1 ، ص 445 ، حديث 19 . نزديك به همين معنا را عياشى در تفسير خود ، ج 1 ، ص 209 ، حديث 166 نقل كرده است . سپس دو خبر ديگر از امام صادق عليه السّلام ، ( حديث‌هاى 167 و 168 ) آورده است . يعقوبى در تاريخ خود ، ج 1 ، ص 114 ، اين احاديث را از عياشى نقل كرده و مثل همين را صدوق در أمالى ، ص 227 ذيل حديث 11 از امام سجاد عليه السّلام چنين آورده است :\r\nكسى كه على عليه السّلام را تسليت مىداد ، حضرت خضر عليه السّلام بود ( كنز العمال ، ج 7 ، ص 250 ) .\r\n( 2 ) . خصال ، ج 1 ، ص 370 - 371 ، از امام باقر عليه السّلام و از محمد بن حنفيه ؛ اختصاص ، ص 164 .\r\n","page_name":" 568 ","page_number":568},
  {"content":"\r\n\r\n( 1 )\r\n\r\nانجام امور كفن و دفن\r\nشيخ مفيد در ارشاد افاده مىكند : هنگامى كه على عليه السّلام مىخواست بدن رسول خدا صلّى اللّه عليه و آله را غسل بدهد ، فضل بن عباس را فراخواند تا آب را براى غسل دادن به او برساند - و بر حسب وصيت پيامبر صلّى اللّه عليه و آله - چشم‌هاى او را بست . سپس پيراهن آن حضرت را از يقه تا پايين پاره كرد و به غسل و حنوط و تكفين آن حضرت صلّى اللّه عليه و آله پرداخت . « 1 »\r\n( 2 ) مرحوم كلينى از امام صادق عليه السّلام روايت كرده است : رسول خدا صلّى اللّه عليه و آله با دو پارچهء عبرى ( از يمن ) و ظفارى ( از صحراهاى عمان ) كه براى حج با آنها محرم شده بود ، كفن شد . « 2 » و در روايت ديگرى آمده است كه آن حضرت صلّى اللّه عليه و آله در سه پارچه كفن شد كه عبارت بود از : دو پارچهء صحارى و يك پارچهء حبرى . « 3 »\r\n( 3 ) و شيخ مفيد با سند خود ، از ابن عباس روايت كرده است : هنگامى كه على عليه السّلام از غسل ( و كفن ) آن حضرت صلّى اللّه عليه و آله فارغ شد ، كفن سرتاسرى را از صورت آن حضرت صلّى اللّه عليه و آله كنار زد و فرمود : پدر و مادرم به فدايت . پاكيزه زندگى كردى و پاكيزه از دنيا رفتى . با رحلت تو ، مقام نبوت و پيامبرى قطع شد كه با رحلت انبياى ديگر ، چنين نشده بود . آن قدر مقام و منزلت يافتى كه مخصوص به سلام و صلوات خدا گشتى و آن قدر وسعت نظر داشتى كه همهء مردم در مقابل تو مساوى گشتند . اگر تو ، مرا به صبر توصيه نكرده بودى و از شيون و زارى نهى نفرموده بودى ، اشك شيون و زارى جارى مىكرديم . پدر و مادرم به فدايت ، ما را نزد پروردگارت به يادآور و ما را مورد عنايت ويژهء خود قرار بده . سپس خم شد و صورتش را بوسيد و پارچه را به روى او انداخت . « 4 »\r\n( 4 ) مرحوم كلينى از امام صادق عليه السّلام روايت كرده است : عباس پيش امير المؤمنين عليه السّلام آمد و عرض كرد : يا على ، مردم جمع شده‌اند تا يكى از آنها امامت كند ( و بر جنازهء پيامبر صلّى اللّه عليه و آله نماز بخوانند ) و او را در بقيع دفن كنند .\r\n\r\n\r\n","description":"","footnote":"\r\n( 1 ) . ارشاد ، ج 1 ، ص 178 . و ابن اسحاق در سيره ، ج 4 ، ص 312 از عكرمه ، از ابن عباس روايت كرده است : كسانى كه غسل آن حضرت صلّى اللّه عليه و آله را عهده‌دار شدند ، عبارت بودند از : پدرش عباس و برادرانش ، فضل و قثم و على ابن أبي طالب و اسامه و شقران ، از موالى رسول خدا صلّى اللّه عليه و آله . به اين صورت كه على عليه السّلام او را بر سينه‌اش تكيه داده بود و بدن او را از زير لباس‌هايش غسل مىداد و اسامه و شقران آب مىريختند و عباس و فرزندانش ، فضل و قثم بدن او را همراه با على ، مىچرخاندند .\r\n( 2 ) . فروع كافى ، ج 4 ، ص 339 ، حديث 2 ؛ من لا يحضره الفقيه ، ج 2 ، ص 334 ، حديث 9594 ؛ و از آن دو در وسائل الشيعة ، ج 3 ، ص 16 .\r\n( 3 ) . فروع كافى ، ج 1 ، ص 330 ، حديث 6 و ج 3 ، ص 143 ، حديث 2 ؛ تهذيب ، ج 1 ، ص 291 ، حديث 850 ؛ سيرهء ابن اسحاق ، ص 4 ، ص 113 . و از او ، از پدرش ، از جدش امام سجاد عليه السّلام ، و از زهرى از امام سجاد عليه السّلام . و در تاريخ يعقوبى ، ج 2 ، ص 114 .\r\n( 4 ) . امالى مفيد ، ص 102 ، سيد رضى آن را در نهج البلاغه ، خطبهء 235 روايت كرده است و ابن اسحاق جملهء اول آن را در سيره ، ج 4 ، ص 313 نقل كرده است . ابن حنبل در مسند خود ، حديث 228 ؛ انساب الاشراف ، ج 1 ، ص 571 ؛ امالى محمد بن حبيب ( متوفاى 245 ه ق ) و أمالى ابراهيم نموى ( متوفاى 311 ه ق ) . چنان كه در معجم المفهرس نهج البلاغه ، ص 1393 آمده است .\r\n","page_name":" 569 ","page_number":569},
  {"content":"\r\n\r\nامير المؤمنين خارج شد و فرمود : اى مردم ؛ رسول خدا صلّى اللّه عليه و آله در زمان حيات و مماتش مقدم بر ما است . او فرموده است : من در همان جايى كه قبض روح مىشوم ، دفن مىگردم . « 1 »\r\n( 1 ) و از امام باقر عليه السّلام ، از على عليه السّلام روايت كرده است : از رسول خدا صلّى اللّه عليه و آله در زمان صحت و سلامتىاشان شنيدم كه مىفرمايد : آيهء :  « إِنَّ اللَّهَ وَ مَلائِكَتَهُ يُصَلُّونَ عَلَى النَّبِيِّ يا أَيُّهَا الَّذِينَ آمَنُوا صَلُّوا عَلَيْهِ وَ سَلِّمُوا تَسْلِيماً »  « 2 » ؛ بر من نازل شده است تا بعد از آنكه جان به جان آفرين تسليم كردم ، بر من خوانده شود .\r\nسپس به مردم دستور داد كه ده تا ، ده تا به حجره وارد شوند و اين آيه را بر حضرت صلّى اللّه عليه و آله بخوانند . آنها ده تا ده تا وارد مىشدند و دور آن حضرت صلّى اللّه عليه و آله مىايستادند و حضرت امير المؤمنين عليه السّلام وسط ايشان مىايستاد و آيهء فوق را مىخواند و سپس ديگران اين آيه را تكرار مىكردند تا اينكه اهل مدينه و اطراف آن بر حضرت صلّى اللّه عليه و آله صلوات فرستادند . « 3 »\r\nو حلبى از امام باقر عليه السّلام روايت كرده است : مردم ، ده تا ، ده تا از روز دوشنبه تا صبح روز سه‌شنبه بر آن حضرت صلّى اللّه عليه و آله صلوات فرستادند تا اينكه نزديكان و خواص مىخواستند بر آن حضرت صلّى اللّه عليه و آله نماز بخوانند ، براى همين على عليه السّلام ابو بريدهء أسلمى را پيش اهل سقيفه فرستاد كه بيايند ، اما نيامدند . « 4 »\r\n( 2 ) و شيخ مفيد در اين مورد نوشته است : بيشتر نزديكان در نماز بر رسول خدا صلّى اللّه عليه و آله حاضر نشدند ، زيرا مشغول مشاجره بر سر جانشينى ايشان بودند ! در اين ميان ، عادت اهل مكه اين بود كه لحد را در وسط قبر مىكندند و ابو عبيدهء جرّاح براى آنها قبر مىكند . و اهل مدينه لحد را در گوشهء قبر مىكندند و ابو طلحه ، زيد بن سهل انصارى براى آنها قبر مىكند . عباس گفت : پروردگارا ، خودت نوع قبر را براى پيامبرت انتخاب كن . آنگاه دو نفر را به دنبال ابو عبيده و ابو طلحه فرستاد ، تا هر كدام را كه زودتر پيدا كردند ، بياورند . آنها ابو طلحة را زودتر پيدا كردند و آوردند : او قبر رسول خدا صلّى اللّه عليه و آله را حفر كرد .\r\nهنگام دفن جنازه ، أنصار كه اطراف حجره بودند ، با صداى بلند گفتند : يا على ، تو را به خدا قسم مىدهيم كه نگذار حق ما در قبال رسول خدا ضايع شود . يكى از ما را داخل قبر ببر تا توفيق به خاكسپارى رسول خدا صلّى اللّه عليه و آله را از دست ندهيم . « 5 »\r\n\r\n\r\n","description":"","footnote":"\r\n( 1 ) . اصول كافى ، ج 1 ، ص 451 ، حديث 37 . و ابن اسحاق در سيره ، ج 4 ، ص 314 ، آن را از ابو بكر نقل كرده است !\r\n( 2 ) . احزاب ( 33 ) ، 56 .\r\n( 3 ) . اصول كافى ، ج 1 ، ص 450 - 451 ، حديث 35 و 38 . ابن اسحاق در سيره ، ج 4 ، ص 314 از ابن عباس نقل كرده است : مردم به ترتيب وارد حجره شدند ، به اين صورت كه ابتدا مردان ، سپس زنان و سپس بچه‌ها بر سر جنازهء آن حضرت صلّى اللّه عليه و آله حاضر شدند .\r\n( 4 ) . مناقب آل ابى طالب ، ج 1 ، ص 297 .\r\n( 5 ) . ارشاد ، ج 1 ، ص 188 . ابن اسحاق در ج 4 ، ص 312 از ابن عباس روايت كرده است : أوس ، همان كسى بود كه هنگام غسل ، اين جملات را گفت و در غسل دادن حضرت صلّى اللّه عليه و آله شركت داده شد !\r\nسپس همين خبر را هنگام دفن ، ذكر كرده است . در اين صورت آيا اين كار دو بار تكرار شده است ؟ ! اين در حالى است كه او -\r\n","page_name":" 570 ","page_number":570},
  {"content":"\r\n\r\n( 1 ) على عليه السّلام فرمود : أوس بن خولى داخل شود . او از بدريون و خزرجى و مردى فاضل بود .\r\nپس از آن كه او وارد حجره شد . على عليه السّلام فرمود : داخل قبر شو . او وارد قبر شد . سپس على عليه السّلام جنازه را برداشت و به دست أوس خزرجى كه داخل قبر بود ، داد . پس از آنكه أوس جنازه را بر كف قبر گذاشت ، على عليه السّلام فرمود : حالا خارج شو و او خارج شد . « 1 » . . .\r\nوى مىگويد : سپس على عليه السّلام وارد قبر شد و كفن را از صورت رسول خدا صلّى اللّه عليه و آله كنار زد و گونه راست آن حضرت را در جهت قبله بر خاك گذاشت . سپس خشت‌هاى قبر را گذاشت و خارج شد و آنگاه خاك را بر قبر ريخت . « 2 »\r\n( 2 ) و كلينى روايت كرده است : على عليه السّلام خشت‌ها را بر قبر گذاشت « 3 » و در روايت ديگرى آورده است : آن حضرت عليه السّلام با سنگريزه‌هاى قرمز ، كف لحد را پوشانيد . « 4 » و دربارهء ارتفاع قبر ، حميرى روايت كرده است : على عليه السّلام قبر را به اندازهء يك وجب و چهار انگشت از زمين بالاتر قرار داد و آب بر آن پاشيد . « 5 »\r\n( 3 ) و در تاريخ يعقوبى آمده است : قبر آن حضرت صلّى اللّه عليه و آله را چهارگوش قرار دادند و از سطح زمين بالاتر قرار داده نشد . « 6 »\r\nدر حالى كه على عليه السّلام بيلى در دست داشت و مشغول ريختن خاك در قبر رسول خدا صلّى اللّه عليه و آله بود ، مردى\r\n\r\n\r\n","description":"","footnote":"\r\n- تكرار مىكند : اين كار در نيمه شب انجام شده است و در جاى ديگر مىگويد : اين كار در دل شب چهارشنبه انجام گرفته است ( ج 4 ، ص 314 ) در اين صورت ، آيا درخواست أوس و اجابت درخواست وى و داخل شدنش در دل شب بوده است ؟ ! خيلى بعيد به نظر مىرسد .\r\n( 1 ) . همان ، ج 1 ، ص 188 - 189 . در اين مورد ابن سعد در الطبقات الكبرى ، ج 2 ، ص 303 ، از ابن حزم روايت كرده است : مغيرة بن شعبه ، انگشترش را داخل قبر پيامبر صلّى اللّه عليه و آله انداخت تا بتواند داخل قبر شود . على عليه السّلام به او فرمود : آيا انگشترت را داخل قبر مىاندازى تا گفته شود كه داخل قبر پيامبر صلّى اللّه عليه و آله شده‌اى ؟ قسم به كسى كه جانم در دست اوست ، هرگز نمىگذارم داخل قبر شوى ! و در كنز العمال ، ج 7 ، ص 258 ، حديث 18812 آمده است : آيا انگشترت را داخل قبر مىاندازى تا مردم بگويند كه داخل قبر شده‌اى يا انگشترت در قبر پيامبر صلّى اللّه عليه و آله است ؟ ! او انگشتر مغيره را ديد و آن را برداشت و به او داد .\r\nو ابن اسحاق در سيره ، ج 4 ، ص 315 نقل كرده است : عده‌اى از اهل عراق بر على عليه السّلام در منزل خواهرش ، ام هانى در ايام حج در زمان عثمان وارد شدند و عرض كردند : يا ابو الحسن ، آمده‌ايم از چيزى سؤال كنيم و دوست داريم كه حقيقت را به ما بگوييد .\r\nامام عليه السّلام فرمود : گمان مىكنم ، مغيرة بن شعبه به شما گفته است كه او اولين كسى بوده است كه با رسول خدا صلّى اللّه عليه و آله عهد و پيمان بسته است ؟ !\r\nگفتند : بله ، همين طور است و آمده‌ايم آن را از شما بپرسيم . فرمود : دروغ مىگويد .\r\n( 2 ) . همان ، ج 1 ، ص 188 .\r\n( 3 ) . فروع كافى ، ج 3 ، ص 197 ، حديث 3 .\r\n( 4 ) . فروع كافى ، ج 3 ، ص 201 ، حديث 2 و ج 4 ، ص 548 ؛ تهذيب الاحكام ، ج 1 ، ص 461 .\r\n( 5 ) . قرب الاسناد ، ص 136 ، حديث 555 .\r\n( 6 ) . تاريخ يعقوبى ، ج 2 ، ص 114 .\r\n","page_name":" 571 ","page_number":571},
  {"content":"\r\n\r\nپيش او آمد و عرض كرد : مردم با ابو بكر بيعت كردند و طلقاء ( آزادشدگان به دست پيامبر در روز فتح مكه ) به سرعت با او پيمان بستند ، زيرا خوف آن را داشتند كه شما از راه برسيد . و انصار به خاطر اختلافشان دچار ذلت و خوارى شدند .\r\nعلى عليه السّلام با شنيدن اين خبر ، بيل را بر زمين گذاشت و در حالى كه به آن تكيه كرده بود ، فرمود :\r\n     « الم . أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَ هُمْ لا يُفْتَنُونَ . وَ لَقَدْ فَتَنَّا الَّذِينَ مِنْ قَبْلِهِمْ فَلَيَعْلَمَنَّ اللَّهُ الَّذِينَ صَدَقُوا وَ لَيَعْلَمَنَّ الْكاذِبِينَ . أَمْ حَسِبَ الَّذِينَ يَعْمَلُونَ السَّيِّئاتِ أَنْ يَسْبِقُونا ساءَ ما يَحْكُمُونَ »      « 1 » ؛ الف ، لام ، ميم . آيا مردم پنداشتند كه تا گفتند ايمان آورديم ، رها مىشوند و مورد آزمايش قرار نمىگيرند . و به يقين ، كسانى را كه پيش از اينان بودند ، آزموديم ، تا خدا آنان را كه راست گفته‌اند ، معلوم دارد و دروغگويان را نيز معلوم دارد . آيا كسانى كه كارهاى بد مىكنند ، مىپندارند كه بر ما پيشى خواهند جست ؟ چه داورى بدى مىكنند .\r\n( 1 )\r\n\r\nتاريخ وفات پيامبر اكرم صلّى اللّه عليه و آله\r\nشيخ مفيد مىگويد : رحلت رسول اكرم صلّى اللّه عليه و آله در روز دوشنبه ، بيست و هشتم صفر سال يازدهم هجرى بوده است و در اين حال شصت و سه سال داشته است . « 2 »\r\nابن خشاب بغدادى ( متفاوى 567 ه ق ) و ابن ابى ثلج بغدادى ( متوفاى 325 ه ق ) با سند خود از نصر بن على جهضمى ، از امام رضا عليه السّلام ، از پدرش ، از پدرانش ، از على عليه السّلام روايت كرده‌اند : رسول خدا صلّى اللّه عليه و آله در حالى كه شصت و سه سال داشت ، از دنيا رفت و در روز دوشنبه كه دو شب از ماه ربيع الاول گذشته بود ، وفات كرد .\r\n\r\n\r\n","description":"","footnote":"\r\n( 1 ) . ارشاد ، ج 1 ، ص 189 . اين آيات در سورهء عنكبوت ، 1 - 4 مىباشد و شايد تأكيد ابن اسحاق يا راويان او بر اينكه كفن و دفن پيامبر صلّى اللّه عليه و آله در دل شب يا در نيمهء شب چهارشنبه بوده است ، براى اين باشد كه اخبار مربوط به سقيفه را كه همراه خبرهاى مربوط به كفن و دفن ذكر گرديده است را دور از ذهن نشان دهند !\r\n( 2 ) . همان ، ج 1 ، ص 189 ؛ از او در إعلام الورى ، طبرسى ؛ قصص الانبياء ، راوندى ؛ مناقب آل ابى طالب ، حلبى و كشف الغمة ، إربلى . ما منبع ديگرى غير از ارشاد نيافتيم كه اين خبر را پيش از شيخ مفيد نقل كرده باشد و گويى اين خبر از او مشهور شده است .\r\nالمجموعة النفسية ، ص 4 . در همين كتاب با تحقيق سيد حسينى جلالى با نام تاريخ اهل بيت ، ص 68 و همچنين در روايت ابن الخشاب ، ص 161 آمده است . در اصول كافى ، ج 1 ، ص 439 ، آمده است : رسول خدا عليهما السّلام صلّى اللّه عليه و آله در شب دوازدهم ربيع الاول رحلت كرد و شيخ طوسى همين را در أمالى ، ص 266 ، حديث 491 ، با سند خود ، از ابن اسحاق ، از ابن حزم روايت كرده است و اين همان چيزى است كه ابن اسحاق در سيره‌اش ، ج 4 ، ص 304 ذكر كرده ، اما آن را از غير ابن حزم آورده است . البته شيخ طوسى در غير كتاب امالىاش ، يعنى در تهذيب ، ج 6 ، ص 2 و مصباح ، ص 732 ، از استادش شيخ مفيد ، پيروى كرده است . و در تاريخ يعقوبى از خوارزمى منجم نقل شده است كه وفات آن حضرت صلّى اللّه عليه و آله در برج جوزاء كه سومين ماه فصل بهار مىباشد ، رخ داد .\r\n","page_name":" 572 ","page_number":572},
  {"content":"\r\n\r\nو إربلى از ابن خشاب روايت ديگرى را نقل مىكند كه در آن در امام باقر عليه السّلام متوقف مىشود . « 1 »\r\nو اين همان چيزى است كه طبرى از كلبى ، از أبى مخنف ، از فقهاى حجاز نقل كرده است كه گفته‌اند :\r\nرسول خدا صلّى اللّه عليه و آله در نيمه روز دوشنبه ، كه دو شب از ماه ربيع الاول گذشته بود ، وفات كرد . « 2 »\r\n( 1 ) و إربلى در حاشيه اين اختلاف نوشته است : اختلاف مسلمين در مورد روز ولادت آن حضرت ، ( دوازدهم يا هفدهم ربيع الاول ) قابل پذيرش است زيرا نسبت به مقام و جايگاهش بىاطلاع بودند و بىسواد بوده و آگاهى لازم براى ضبط روز تولد فرزندانشان نداشتند ، امّا اختلاف مسلمين در مورد چگونگى وفات آن حضرت صلّى اللّه عليه و آله عجيب و سؤال برانگيز است . بلكه اختلافشان در مورد روز وفات آن حضرت عجيب‌تر و سؤال برانگيزتر مىباشد ، زيرا مرگ آن حضرت صلّى اللّه عليه و آله حادثه بسيار بزرگى بوده است كه مىبايست به صورت دقيق ، معين باشد . « 3 »\r\nبا لطف و عنايت خداى متعال و در سايهء حضرت ولى عصر ( عج ) ترجمهء تاريخ عصر نبوت به پايان رسيد و به خواست خدا ، ترجمهء تاريخ عصر امامت به زودى تقديم علاقه‌مندان خواهد شد .\r\nدر خاتمه از همهء كسانى كه در به ثمر رسيدن اين كتاب مرا يارى كرده‌اند تشكر مىكنم و آمادهء استفاده از نظرات و پيشنهادات اساتيد بزرگوار براى رفع عيب و نقص‌هاى كتاب مىباشم .\r\nاللهم تقبل منّا\r\nقم المقدسه\r\nحسين على عربى\r\n\r\n\r\n","description":"","footnote":"\r\n( 1 ) . كشف الغمة ، ص 14 .\r\n( 2 ) . تاريخ طبرى ، ج 3 ، ص 200 .\r\n( 3 ) . كشف الغمّه ، ص 15 .\r\n","page_name":" 573 ","page_number":573},
  {"content":"\r\n . \r\n","description":"","footnote":"","page_name":" 574 ","page_number":574},
  {"content":"\r\n . \r\n","description":"","footnote":"","page_name":" 575 ","page_number":575},
  {"content":"\r\n . \r\n","description":"","footnote":"","page_name":" 576 ","page_number":576},
  {"content":"\r\n . \r\n","description":"","footnote":"","page_name":" 577 ","page_number":577},
  {"content":"\r\n . \r\n","description":"","footnote":"","page_name":" 578 ","page_number":578},
  {"content":"\r\n . \r\n","description":"","footnote":"","page_name":" 579 ","page_number":579},
  {"content":"\r\n . \r\n","description":"","footnote":"","page_name":" 580 ","page_number":580},
  {"content":"\r\n . \r\n","description":"","footnote":"","page_name":" 581 ","page_number":581},
  {"content":"\r\n . \r\n","description":"","footnote":"","page_name":" 582 ","page_number":582},
  {"content":"\r\n . \r\n","description":"","footnote":"","page_name":" 583 ","page_number":583},
  {"content":"\r\n . \r\n\r\n","description":"","footnote":"","page_name":" 584 ","page_number":584}
  ]