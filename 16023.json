[
  {"content":"\r\n\r\n\r\n[ شناسنامه 
  ]\r\nبسم اللّه الرّحمن الرّحيم\r\nأعوذ باللّه من الشيطان الرجيم\r\n شَرَعَ لَكُمْ مِنَ الدِّينِ ما وَصَّى بِهِ نُوحاً وَ الَّذِي أَوْحَيْنا إِلَيْكَ وَ ما وَصَّيْنا بِهِ إِبْراهِيمَ وَ مُوسى وَ عِيسى أَنْ أَقِيمُوا الدِّينَ وَ لا تَتَفَرَّقُوا فِيهِ . \r\n( الشورى 13 )\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n . \r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\n\r\nتوضيح المسايل سياسى\r\nأحكام مخصوص به اقامت حكومت ، وظايف و صلاحيت‌هاى آن\r\nآيت اللّه محمد آصف محسنى\r\nكابل - 1391 ه . ش\r\n\r\n","description":"","footnote":"","page_name":" شناسنامه 3 ","page_number":3},
  {"content":"\r\n\r\nشناسنامه\r\nاسم كتاب : توضيح المسايل سياسى\r\nمؤلف : محمد آصف محسنى\r\nتاريخ شروع تاليف : 7 / 3 / 1391 ه . ش - رجب المرجب 1432\r\nتاريخ انتهاى تاليف : 26 / 3 / 1391 ه . ش - رجب المرج 1432\r\nتاريخ چاپ : سنبله 1391 ه . ش\r\nتيراژ : 3000\r\nناشر : كميسيون فرهنگى شوراى علماى شيعه افغانستان\r\nمحل طبع : چاپخانه مسلكى افغان\r\nقيمت فى نسخه : 50 افغانى و يا معادل آن\r\nتوجه : خوانندگان عزيز ملتفت باشند اين كتاب براى همه مسلمانان در كشورهاى اسلامى نوشته شده نه براى يك كشور و دولت خاص .\r\nمطالعه‌كنندگان دانشمند !\r\nاگر بخواهيد مسايل اين رساله را عميقا و مفصلا درك كنيد چند كتاب مؤلفه مؤلف اين رساله را نيز مطالعه كنيد :\r\n1 - تصويرى از حكومت اسلامى در افغانستان ؛\r\n2 - مباحث علمى و دينى ، ج 1 و 2 ؛\r\n3 - دين و اقتصاد ؛\r\n4 - توضيح مسايل جنگى ؛\r\n5 - كتاب القضاء و الشهاده ؛\r\n6 - تصويب قانون اساسى در لويه جرگه‌ى جدى 1382 ه . ش ؛\r\nتقديم به توده‌هاى مسلمان مومن مخلص و محروم\r\nو اللّه الموفق .\r\n\r\n","description":"","footnote":"","page_name":" شناسنامه 4 ","page_number":4},
  {"content":"\r\n\r\n\r\nفهرست مطالب\r\nمقدمه ناشر 1\r\nمقدمه مولف 13\r\n1 - أحكام حكومت دينى 15\r\n2 - أحكام حكومتهاى دين‌گريز و دين‌ستيز 27\r\n3 - قوه مقنّنه 33\r\n4 - أحكام تقنين ( قانون‌گزارى ) 47\r\n5 - قوه قضاييه 61\r\n6 - دار الافتاء 67\r\n7 - أحكام محاربين و مفسدين 71\r\n8 - كلامى در شروط قانون اساسى 75\r\n9 - وظايف متقابل حكومت و ملت 81\r\nسخنى در تحكيم اخوت اسلامى 91\r\n10 - باز هم حقوق و وظايف و آزادىها 99\r\nسخنى در مورد رسانه‌ها و احزاب و جمعيت‌ها 104\r\n11 - وظايف مهم دولت 119\r\n12 - أحكام عمومى ادارات دولتى 125\r\n13 - تشكيلات قوه مجريه 129\r\n14 - تربيت و تعلّم 141\r\n\r\n","description":"","footnote":"","page_name":" فهرست مطالب 1 ","page_number":5},
  {"content":"\r\n\r\n15 - تحصيلات عالى 149\r\n16 - كار و توليد 153\r\n17 - زندان و زندانى كردن 157\r\n18 - قوه نظامى و انتظامى 161\r\n19 - بلاهاى بىدرمان حكومت‌ها 169\r\n20 - باقىمانده از حقوق زنان و احكام متقاعدين 173\r\n21 - اقتصاد دولت و منابع مشروع مالى آن 177\r\n22 - سياست خارجى چهارگانه 195\r\n23 - حالات فوق العاده ( اضطرارى ) 203\r\n24 - امنيت ملى 207\r\n25 - جماهير متحد اسلامى و جمهورى متحد اسلامى 213\r\n26 - رياست عمومى تفتيش 219\r\n27 - احكام متفرقه 223\r\nملحقات كتاب ( برگرفته شده از كتاب مباحث علمى - دينى مولف ) :\r\nالحاقى اول : دموكراسى از فرضيه تا واقعيت 239\r\nالحاقى دوم : وظايف متقابل مردم و حكومت اسلامى 237\r\nالحاقى سوم : نقد ليبرال دموكراسى 249\r\nالحاقى چهارم : دموكراسى و حكومت مردم بر مردم 257\r\nالحاقى پنجم : حكومت در نظر ما 263\r\n\r\n","description":"","footnote":"","page_name":" فهرست مطالب 2 ","page_number":6},
  {"content":"\r\n\r\n\r\nمقدمه ناشر\r\n\" توضيح المسايل \" مفهوم شناخته‌شده و معروف در ميان فقها و عوام شيعه مىباشد . اين شكل از كتاب كه با عنوان كلى « رساله عمليه » در عرف فقها شناخته مىشود سابقه حدود چهارصد ساله دارد .\r\nبه طور كلى تاريخ بيان و توضيح مسايل فقهى بر مكلفان و مومنان برمىگردد به عصر فرخنده رسول خدا ( ص ) چه اينكه قرآن او را به « تزكيه نفوس مومنان و تعليم كتاب و حكمت بر آنان » 1 مامور ساخته بود .\r\nپس از رحلت پيامبر ( ص ) امامان معصوم ( ع ) عهده‌دار اين رسالت بودند . در عصر حضور ائمه ( ع ) ، مخصوصا امام باقر و امام صادق ( ع ) كتاب‌هاى فراوان فقهى از سوى شاگردان آن بزرگواران نوشته شدند كه معروفترين آنها اصول « اربعمائة » ، يعنى چهارصد\r\n\r\n","description":"","footnote":"","page_name":" 1 ","page_number":7},
  {"content":"\r\n\r\nكتاب بود كه اين‌ه مرجع و مستند شيعيان در عمل به احكام و فرايض اسلامى بودند .\r\nدر اواخر غيبت صغرى و اوايل غيبت كبرى اين چهارصد كتاب در چهار مجموعه‌ى حديثى معروف ، يعنى « الكافى » ، « من لا يحضره الفقيه » ، « تهذيب الاحكام » و « الاستبصار » گردآورى گرديدند .\r\nدر عصر حضور ائمه ( ع ) معمول عالمان و فقيهان اين بود كه احاديث فقهى را با ذكر اسناد آنها جمع ، تدوين و عرضه كنند ، اما در عصر غيبت كبرى تا زمان شيخ طوسى ، مجموعه‌هاى فقهى با همان محتواى حديثى ليكن بدون ذكر اسناد ، نگارش يافت : مانند « المقنع » و « الهداى » شيخ صدوق ( م 381 ه . ق ) و « النهاية » شيخ طوسى ( م 460 ه . ق )\r\nدر زمان شيخ طوسى جمعى از فقها به تدوين سبك جديدى از متون فقهى روى آوردند . در اين سبك مسايل ، فروع و مفاهيمى را خود فقيه برمىگزيد كه در برخى از فروع آن نص خاص وجود نداشت و در ذيل آنها استنباط و فتواى خود را بر اساس اصول و قواعد مىنوشت . نخستين كتاب فقهى تدوين شده با اين سبك ، كتاب « المبسوط » شيخ طوسى بود كه دربردارنده همه ابواب فقهى ( از طهارت تا ديات ) بود . در اين كتاب كه شامل فروع فراوان است ،\r\n\r\n","description":"","footnote":"","page_name":" 2 ","page_number":8},
  {"content":"\r\n\r\nشيخ از ذكر احاديث و آيات مستند حكم خوددارى مىنمايد مگر در موارد ضرورى .\r\nشايد بتوان « رسايل العشر » شيخ طوسى را اولين رساله‌ى عمليه تلقى كرد . اين كتاب كه شامل مباحث كلامى نيز مىباشد ، بخش عمده آن تحت عنوان « عمل اليوم و الليلة » ، اعمال شب و روز ، نگارش يافته كه شامل احكام مختصر فقهى است كه متدينان در شب و روز با آنها روبرو هستند . نمىدانم چرا پژوهشگران عرصه فقه اين كتاب را جزء رسايل عمليه نشمرده‌اند ؟ اين پژوهشگران اولين رساله عمليه ، كتاب « جامع عباسى » را مىشمارند كه در سال ( 1031 ه . ق ) توسط شيخ بهايى و شاگرد برجسته‌اش شيخ نظام الدين ساوجى نگارش يافته است . اين كتاب در عين ساده و روان بودن شامل يك دوره از احكام و مسايل مورد ابتلاى مقلدان و مومنان است . شايد به همين دليل ، اولين رساله عمليه ناميده شده و بسيارى از فقها نظريات و فتاوى خود را در حاشيه آن نوشته‌اند .\r\nاين سبك رساله‌نگارى از آن زمان تاكنون در ميان فقها با اندك تغييرات رايج بوده است . مثلا در فاصله زمانى عصر شيخ مرتضى انصارى ( م 1281 ه . ق ) تا عصر ميرزا محمد تقى شيرازى ( م 1338 ه . ق ) و سيد محمد كاظم يزدى ( م 1337 ه . ق ) مسايل و احكام فقهى\r\n\r\n","description":"","footnote":"","page_name":" 3 ","page_number":9},
  {"content":"\r\n\r\nمورد ابتلا به دو صورت پرسش و پاسخ و يا حاشيه‌نويسى رساله‌هى پيشين براى مقلدان و مومنان نگارش مىيافت . و حاشيه‌ها را از آن جهت ، رخى از فقها بر رساله‌هاى پيشين مىنگاشتند كه تفاوت فتواى خدو را با مجتهد و يا فقيه پيشين نشان دهند .\r\nمعروف‌ترين رساله‌هاى عمليه عبارت‌اند از :\r\n1 . جامع عباسى ( فارسى ) از شيخ بهايى و ساوجى .\r\n2 . جامع الشتات ( فارسى ) از ميرزاى قمى .\r\n3 . مجمع الرسايل ( فارسى ) از شيخ محمد حسن نجفى ، صاحب جواهر .\r\n4 . سوال و جواب ( فارسى ) از سيد كاظم يزدى .\r\n5 . وسيلة النجاة از سيد ابو الحسن اصفهانى .\r\n6 . منهاج الصالحين از سيد محسن حكيم .\r\n7 . تحرير الوسيله از سيد روح اللّه خمينى .\r\n8 . تكملة المنهاج از سيد ابو القاسم خويى .\r\n9 . الفتاوى الواضحه از سيد باقر صدر .\r\nبعد از اين‌ها اغلب مجتهدين رساله‌هاى عمليه‌ى شان را با نام توضيح المسايل نوشته‌اند . البته گاه ، گذارى اين عنوان با تغيير\r\n\r\n","description":"","footnote":"","page_name":" 4 ","page_number":10},
  {"content":"\r\n\r\nموضوعات اندكى تغيير كرده است ؛ مثل اينكه آيت اللّه سيستانى اخيرا دو رساله عمليه با نام‌هاى « الفقه للمستغربين » ، فقه براى غرب نشينان و « فقه الحضاره » ، فقه مدنى ، نوشته‌اند .\r\nولى همه اينها از يك خصيصه مشترك رنج مىبرده‌اند و آن پرداختن به احكام فردى و دورى از احكام عمومى سياسى و مدنى بوده است و دليل چنين كاستى را يكى از فقهاء ، سه چيز مىداند :\r\n1 . آنچه را كه به چشم سر خويش فقيهان ، از جور ، خشونت ، قساوت و قلب حقايق از سوى حاكمان و سياست‌پيشگان مىديدند .\r\n2 . لاابالىگرى ، توجيه‌گرى و همنوايى با ظالم از سوى كسانى كه به عنوان عالم دين و فقيه به حكومت و سياست در گذشته نزديك بوده‌اند . ( كه متاسفانه در شرايط حاضر نيز به وضوح ما شاهد چنين امرى هستيم ) .\r\n3 . و در دو سده اخير ، القاى دورى و دوگانگى دين و سياست از سوى غرب و عمال آنها . 2\r\nمرحوم آيت اللّه نائينى در « تنبيه الامة » امر چهارمى را نيز يادآور شده و مورد تاكيد قرار مىدهد . وى با تاسف مىگويد :\r\n« ما كه توان آن را داشته‌ايم از يك جمله « لا تنقض اليقين بالشك » آن همه قواعد كلى و دقيق استخراج نمائيم ، چگونه از\r\n\r\n","description":"","footnote":"","page_name":" 5 ","page_number":11},
  {"content":"\r\n\r\nمقتضيات مبانى و اصول مذهب كه مايه امتيازمان بوده غافل مانده و به چنين اسارت رقت‌بارى تن در داديم و به فكر استخراج از اين مبانى ، از اين اسارت نيفتاديم و به عكس ، دشمنان ما به اين فكر افتادند و پيش تاختند و ما به قهقرا برگشتيم و اكنون ناگزير شديم كه جمعى همان مقتضيات و اصول مذهب‌مان را با كمال سرافكندگى از ديگران اخذ نمائيم » 3 .\r\nشايد همين عوامل سبب شده بود كه از قرن چهارم تا قرن سيزدهم فقهاى شيعه به امر سياست و اقامه حكومت و احكام آن و اوصاف حاكمان و حكومت‌شوندگان چندان اهميت ندهند . اين فقيهان اگرچه به صورت ناگزير در مباحثى چون جهاد ، حسبه ، نماز جمعه ، خمس ، خراج ، مقاسمه و . . . بايد به وظايف ، صلاحيت و اوصاف حاكم اسلامى و وظايف مومنان در برابر آنها مىپرداختند و رساله‌هاى متعدد « جهاديه » ، « خراجيه » ، « حسبيه » و « نماز جمعه » و . . .\r\nمىنگاشتند ، ليكن سياست و مسايل سياسى و مدنى را به صورت جدى جداگانه و مستقل مورد بحث قرار نمىدادند .\r\nظاهرا اولين فقيه كه امر سياست و حكومت را به صورت نسبتا مستقل مورد بحث قرار داد ، مرحوم ملا احمد نراقى ( م 1248 ه . ق ) بود . به گفته پژوهشگران اين عرصه ، نراقى در كتابى به نام « عوايد\r\n\r\n","description":"","footnote":"","page_name":" 6 ","page_number":12},
  {"content":"\r\n\r\nالايام » مسايلى را مورد بحث قرار داد كه مىتوانست ميناى تاسيس حكومت اسلامى قرار گيرد . وى به صورت آشكار اين موضوع را مطرح كرد كه بر اساس ادله و سنن شرعى غير قابل انكار « انتظام امور دنياى مردم وظيفه فقيهان است و جزاى اين راه ملك و ملت اصلاح نخواهد شد 4 » .\r\nبعد از آن فقيه كه به صورت روشن‌تر و جدىتر به امر سياست پرداخت ، علامه ميرزا محمد حسين نائينى ( م 1355 ه . ق ) بود . وى با نوشتن كتاب « تنبيه الامة و تنزيه الملة » اولين متن مستقل فقه سياسى ناظر به شرايط روز را عرضه كرد . پس از وى مرحوم آيت اللّه سيد محمد حسين بروجردى ( م 1340 ه . ش ) به گفته يكى از شاگردان برجسته‌اش به امتزاج دين و سياست در فقه به صورت جدى ، عنايت ورزيد ؛ اما متأسفانه به دلايلى اين رويكرد سبب تأليف كتاب جداگانه‌اى فقهى - سياسى نگرديد و تنها شاگردانش نظر وى را تعليم و در مواردى مكتوب و تبيين كردند 5 .\r\nنكته شگفت‌انگيز و قابل توجه اين است كه فقهاى اهل سنت كه بسيارىشان به حكومت‌هاى وقت نزديك بوده‌اند ، نيز قادر به نوشتن متن فقهى - سياسى قابل عمل براى حكومت‌گران و مردم نشده‌اند و حتى زمانى كه در قرن نوزدهم حكومت عثمانى با قوانين\r\n\r\n","description":"","footnote":"","page_name":" 7 ","page_number":13},
  {"content":"\r\n\r\nگوناگون اروپايى مواجه گرديد ، تصميم گرفت كه علما و فقها را وادارند كه متن فقهى حقوقى تدوين نمايند كه منشاء قانون و قانون گذارى در آن حكومت قرار گيرد . پيرو اين تصميم ، فقهاى برجسته وقت تحت قلمرو حكومت عثمانى جمع شدند و كتابى را تحت عنوان « مجله احكام شرعيه » در ظرف هشت سال ( 1385 - 1393 ه . ق ) با دارا بودن 1851 ماده زير نظر شيخ الاسلام وقت دربار عثمانى تدوين كردند . اما اين كتاب را نيز وقتى دقت مىكنى مىبينى كه مباحث و مسايل آن همه از ابواب معاملات است نه از سياست و حكومت 6 .\r\nشايد بتوان برخى از عوامل عدم پرداختن جدى فقيهان به امر سياست را به صورت مشترك در ميان فقيهان هردو فرقه جستجو كرد كه مورخان يكى از نمونه‌هاى اين عمل را چنين نقل كرده اند : « در اواخر دوران بنى اميه ، ابن هبيره فرماندار عراق تصدى مقام دادرسى را به ابو حنيفه ( ره ) پيشنهاد كرد ولى او از آن دورى جست ؛ به همين جهت او را مالشى دادند و كتكى زدند . همچنين در زمان عباسيان ابو جعفر او را به بغداد فراخواند و از او خواست كه سرپرستى دادگسترى را به عهده بگيرد ، ولى او باز از پذيرفتن آن\r\n\r\n","description":"","footnote":"","page_name":" 8 ","page_number":14},
  {"content":"\r\n\r\nخوددارى كرد و در بغداد زندانى شد تا به سال 150 ه ( 767 م ) كه بمرد » 7 .\r\nاين بنده اولين كتاب يا جزوه فقهى سياسى را كه خواندم ، كتاب « حكومت اسلامى » از آيت اللّه امام خمينى بود . اين كتاب را كه توسط بعضى از طلاب مبارز به صورت قاچاق آورده شده بود ، در زمان تحصيل در كابل ( سال 1355 ه . ش ) خواندم . تا آن زمان تصورم اين بود كه فقيهان صرفا به مسايل و مباحث عبادات و معاملات مى پردازند . و اصولا محتواى فقه را همين دو چيز مىدانستم . اما اين كتاب تصورم را از اين مقوله دگرگون ساخت .\r\nاگرچه اين كتاب كوچك صرفا به ضرورت اقامه حكومت اسلامى ، اوصاف حاكم و صلاحيت‌ها ، وظايف و اختيارات آن مى پرداخت ؛ ليكن در ذات خود براى من و امثالهم بحث جالب ، تازه و بديع بود . بعد از آن با كتاب‌هاى فقهى سياسى ديگرى از فقهاى عراقى ، ايرانى و لبنانى آشنا شدم كه دغدغه همه آنها بحث تشكيل حكومت اسلامى از نظر شكل و محتوا بود . اينكه اينان تا چه اندازه قادر به حل سوال‌هاى اساسى در اين باب شده‌اند ، بحثى است كه فقها خود بايد به آن پاسخ بگويند .\r\n\r\n","description":"","footnote":"","page_name":" 9 ","page_number":15},
  {"content":"\r\n\r\nاينك در افغانستان فقيهى « توضيح المسايل سياسى » مىنويسد كه خود حداقل چهارده سال براى برانداختن رژيم الحادى و تشكيل حكومت اسلامى مبارزه كرده و در اولين حكومت مجاهدين حضور جدى علمى - فقهى داشته و اولين كتاب فقهى سياسى در اين باب را بنام « تصويرى از حكومت اسلامى در افغانستان » نوشته و پس از آن در لويه جرگه قانون اساسى افغانستان ( 1382 ه . ش ) حضور جدى و پررنگ داشته و بسيا كوشيده است كه قانون اساسى افغانستان را منطبق به احكام اسلامى و رسميت عقايد و فقه جعفرى را در آن محرز سازد و سپس « قانون احوال شخصيه اهل تشيع » را با همكارى جمعى از علما و حقوقدانان تدوين كرده به مجلس نماينده‌گان افغانستان ارايه نموده و سرانجام با همكارى عناصر دين‌دوست و خير خواه رسميت آن را بگيرد .\r\nپس از آن نيز به امر حكومت ، سياست و قانون‌گزارى توجه جدى داشته و همواره كوشيده است كه مبانى قانونگزارى ليبرال غرب را بىاساس و باطل اعلام ساخته و ترجيح مبانى قوانين اسلامى را بر آن‌ها آشكار سازد .\r\nشايد به همين دليل است كه روزنامه « گاردين » انگليس وى را در 5 ثور 1388 ه . ش « روحانى سركش افغانستان » خواند كه با قوانين\r\n\r\n","description":"","footnote":"","page_name":" 10 ","page_number":16},
  {"content":"\r\n\r\nمترقى ( منظور قوانين آمده از غرب است ) مخالفت مىورزد و اين خود براى غرب و حكومت افغانستان به مشكلى بدل شده است و يا پس از توشيح قانون احوال شخصيه اهل تشيع ، آقاى اوباما رئيس جمهور امريكا در حاشيه اجلاس سران پيمان اتلانتيك شمالى با ناراحتى و سراسيمگى اين قانون را « قانون نفرت‌انگيز » خواند . اين‌ها همه از اين‌جا سرچشمه مىگيرد كه وى با مبانى فقهى حقوقى و سياسى اسلام دم‌خور بوده و با مبانى قانون‌گزارى غرب آشناست .\r\nآيت اللّه العظمى محسنى با اينكه به شدت محسود لائيك‌ها ، عمال غرب و نژادگرايان و فرقه‌گرايان افراطى واقع شد ؛ اما بدون ترديد امروزه علم شناخته شده علمى - فقهى شيعه در افغانستان و مورد اعتماد شيعه و سنى در امور علمى - دينى و آكادميسين برجسته‌ى كشور است .\r\nآيت اللّه العظمى محسنى نويسنده پركارى است كه از وى تاكنون 103 عنوان كتاب چاپ شده و 77 عنوان كتاب ديگر وى هنوز به زيور طبع آراسته نشده است . آخرين كتاب مطبوع وى اين اثر است كه در اختيار شما خوانندگان منصف و دقيق النظر قرار مىگيرد .\r\nشوراى علماى شيعه افغانستان كه از اهداف اصلىاش تدوين ، نشر و پخش معارف اسلامى مىباشد ، افتخار دارد ، اين اثر ابتكارى و\r\n\r\n","description":"","footnote":"","page_name":" 11 ","page_number":17},
  {"content":"\r\n\r\nگران‌سنگ را نشر نموده در اختيار علاقه‌مندان و پژوهشگران عرصه دين و دانش قرار دهد . اميدوارم اين اثر به اندازه كافى براى اسلام و مسلمانان سودمند افتد .\r\nو من اللّه التوفيق .\r\nسيد محمد حسين رضوانى باميانى\r\nمسئول كميسيون فرهنگى شوراى علماى شيعه افغانستان\r\n30 اسد 1391 ه . ش\r\nپىنوشت‌ها :\r\n\r\n\r\n","description":"\r\n( 1 ) . آل عمران / 164 .\r\n( 2 ) . ر . ك آيت اللّه حسين على منتظرى ، ولايت الفقيه و فقه الدولة الاسلاميه ، قم ، 1408 ه . ق ، ص 13 - 14 .\r\n( 3 ) . ر . ك آيت اللّه محمد حسين نائينى ، تنبيه الامة و تنزيه الملة ، بىتا ، بىجا ، ص 60\r\n( 4 ) . ر . ك محقق نراقى ، عوايد الايام چاپ بيروت صفحه 69 - 72 .\r\n( 5 ) . ر . ك آيت اللّه حسين على منتظرى ، تقرير مباحث آيت اللّه بروجردى ، قم ، 1362 ، ص 52 و 53 .\r\n( 6 ) . ر . ك فلسفه قانون‌گزارى در اسلام ، دكتر صبحى محمصانى ، تهران 1364 ه . ش ، ترجمه اسماعيل گلستانى ص 75 - 77 .\r\n( 7 ) . ر . ك پيشين ، صفحه 37 .\r\n","footnote":"","page_name":" 12 ","page_number":18},
  {"content":"\r\n\r\nبسم اللّه الرحمن الرحيم\r\nاللهم ( انت ) مالك الملك تؤتى الملك من تشاء و تنزع الملك ممن تشاء و تعزّ من تشاء و تذلّ من تشاء بيدك الخير إنّك على كلّ شى قدير .\r\nو صلّ و سلّم على نبيّك الأكرم و رسولك الأعظم الخاتم لما سبق و الفاتح لما استقبل و المؤسس الأول حكومة اسلامية ذات انظمة إلهية فى بلاد اللّه و لعباده . و على أهله الطاهرين و أصحابه المهتدين و علينا و على الشهداء و الصديقين و الصالحين .\r\n\r\nمقدمه :\r\nپس از اتمام تاليف بزرگترين كتاب خويش ( معجم الاحاديث المعتبرة ) و اصلاح اغلاط چاپى آن كه بسيار مشكل بود ، در عصر روز 6 / 3 / 1391 ه . ش ، پس از چندين سال زحمت خصوصا زحمت‌هاى متوالى دو سال اخير ، لازم ديدم هم‌اكنون رساله‌اى را بنام توضيح المسايل سياسى تأليف كنم . در دوران جهاد كشور در ضمن تأليف چندين كتاب ديگر دو رساله‌ى توضيح مسايل را تاليف نمودم كه به حمد اللّه به چاپ رسيدند :\r\n1 - توضيح مسايل جنگى در أحكام شرعى دفاع از تهاجم شوروى آن زمان .\r\n\r\n","description":"","footnote":"","page_name":" 13 ","page_number":19},
  {"content":"\r\n\r\n2 - توضيح المسايل طبى در مورد وظايف أحكام مريضان و داكتران و أحكام بعضى عمليات و دست‌آوردهاى جديد علم طب .\r\n3 - و اين هم رساله سوم در توضيح مسايل سياسى كه يك قدم ابتكارى كوچك شمرده مىشود .\r\nاساسا نوشتن يك كتاب تويح المسائل براى همه أحكام شرعى متدينين از اول طهارت تا آخر ديات به شكل سنتى آن كفايت نمىكند و در جهان متحول امروزى در چندين موضوع كه فروع متعدد دارد بايد رساله‌هاى اختصاصى نوشت .\r\nالبته خوانندگان گرامى بايد متوجه باشند كه محتواى اين رساله مجرد فتاوى مىباشد كه متدينين أحكام شرعى خود در موضوعات سياسى و وظايف و حقوق دولت را از نگاه دين بدانند ، همانند ساير توضيح المسايل‌هاييكه در بين شيعه مرسوم است و دلايل آنها از مدارك چهارگانه ( كتاب ، سنت ، اجماع و عقل ) نقل نشده و گرنه كتاب بزرگى مىشد كه مطالعه آن أولا ملال‌آور و ثانيا مخصوص به علماى دينى مىشد ؛ درحاليكه هدف اين رساله استفاده عموم متدينين با در نظرداشت فتاوى مراجع تقليدشان است . ولى در بعضى موارد به ذكر استدلال نياز بود و ادله آن بيان شده است . مطلب اخير اينكه اين فتاوى بر اساس فقه جعفرى به دست آمده ، هرچند كه به حمد اللّه مشتركات زيادى با فقه حنفى وجود دارد ، ولى چه بهتر كه يكى از دانشمندان حنفى كه به مرتبه مجتهد در مذهب رسيده باشد چنين كتابى را تأليف كند يا همين كتاب را تعليقه بزند تا فتاوى هردو مذهب مورد استفاده پيروان آنان قرار گيرد . از خداوند مخلصانه يارى مىطلبم در استنتاج فروع اين رساله به من توفيق دهد تا به دور از افراط و تفريط و اشتباه بر اساس واقعيتها ، آنها را ذكر كنم او - جل جلاله - دائم الفضل و الاحسان است .\r\nكابل حوزه علميه خاتم النبيين ( ص )\r\nشب 7 / 3 / 1391\r\n\r\n","description":"","footnote":"","page_name":" 14 ","page_number":20},
  {"content":"\r\n\r\n\r\nفصل اول : أحكام حكومت دينى\r\nمساله 1 : بر همه مسلمانان واجب است كه در اقامه و بوجود آوردن حكومت دينى به اندازه توان خود تلاش كنند و بر دانشمندان و انديشمندان و هوشمندان واجب است مقدمات پذيرش نرا در بين مردم به وسيله منطق و عقلانيت در اذهان مسلمانان نهادينه نمايند تا جزء فرهنگ ثابت جامعه گردد .\r\nمساله 2 : حكومت دينى آنست كه مسئولين رده بالاى آن ، مومنين متديّن بوده و قوانين متنوع و قانون اساسى را مطابق أحكام و جهان بينى دينى برسميت رسانيده و به آن عمل نمايند و به يك جمله : هيچ قانونى از قوانين آن مخالف دين نباشد و در عمل از آن تخلف صورت نگيرد .\r\n\r\n","description":"","footnote":"","page_name":" 15 ","page_number":21},
  {"content":"\r\n\r\nمساله 3 : تطبيق أحكام فردى شرعى مانند اغسال واجبه ، عدم ترك نماز در خانه و جلوگيرى از دروغ و غيبت و افتراء در منازل و مجالس از وظيفه حكومت نيست و اين گونه تخلفات فردى به دينى بودن حكومت ضررى نمىرساند و دور نگهداشتن مردم از اين معاصى وظيفه علماى دينى بوسيله أمر به معروف و نهى از منكر است ، كه حكومت زمينه آن را بواسطه رسانه‌ها مهيا مىسازد و بايد متوجه بود كه اخلاق خوب مبلّغان دينى و التزام عملى آنان به دين به مراتب موثرتر از خشونت و تحقير مسلمانان است .\r\nمساله 4 : در بجا آوردن تكاليف دينى خصوصى ، نبايد حكومت دينى مردم را مجبور كند كه چنين حقى براى حكومت ثابت نيست ؛ به علاوه كه موجب تنفر مردم از شريعت مىشود ؛ مگر در بعضى از موارد كه ضرورت ايجاب آن را كند .\r\nمساله 5 : معاصى و تخلفات شرعى شهروندان اگر مستند به تقصير حكومت نگردد ضررى به حيثيت دينى حكومت نمىرساند .\r\nمساله 6 : در حكومت اسلامى ، مسئولين بلندمرتبه مانند وزيران ، رئيس‌هاى مستقل و أعضاى شوراى عالى قضا و قاضيان و جمع زيادى از نمايندگان مجلس بايد داراى أوصاف ذيل باشند :\r\n\r\n","description":"","footnote":"","page_name":" 16 ","page_number":22},
  {"content":"\r\n\r\n1 - مسلمان متدين باشند .\r\n2 - تا حدودى به اسلام آشنا و عملا به آن ملتزم و باتقوا باشند :\r\n ( إِنَّ أَكْرَمَكُمْ عِنْدَ اللَّهِ أَتْقاكُمْ )  .\r\n3 - به وظايف خود احاطه مناسبى اشته باشند و يا حدأقل استعداد او در إحاطه به عمل او محرز باشد :  ( هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ )  .\r\n4 - به وظايف خود پايبند و موجب ناراحتى مراجعين نگردند .\r\n5 - قدرت بر انجام كار را داشته و امين باشند ( إنّ خير من استاجرت القوى الامين ) .\r\n6 - مىشود در پاره‌اى از وظايف ، شرايط خصوصى مانند دانستن زبان خارجى و يا تخصص در علمى را شرط نمود .\r\n7 - مردم كشور به حكومت و زمامدارى عامه او راضى باشند و احراز اين شرط به سيستم رياستى ( رأىدهى مستقيم و مباشر مردم ) بهتر و نيكوتر صورت مىپذيرد تا سيستم پارلمانى ، زيرا در سيستم پارلمانى گاهى مردم زيادى به نمايندگان رأى نمىدهند و گاهى تعداد آنها به نصف شهروندان مىرسد و سپس جمعى از نمايندگان مجلس عادتا به رئيس‌جمهور رأى نمىدهند كه گاهى مجموع آراى اكثريت نمايندگان مجلس به رئيس‌جمهور ، به سه يكم آراى هم\r\n\r\n","description":"","footnote":"","page_name":" 17 ","page_number":23},
  {"content":"\r\n\r\nواجدين رأىدهندگان كشور مىرسد ، البته سيستم پارلمانى برخوردار از امتياز ديگرى است .\r\nمساله 7 : زمامدار حكومت دينى « 1 » به علاوه شرط اول و سوم و چهارم بايد داراى اوصاف زير باشد :\r\n1 - به معارف دينى و أحكام شرعى و جهان‌بينى دينى علم خوبى داشته باشد ، تا كج‌انديشى و ندانم‌كارىهاى او ( افراط و تفريط ) به حكومت دينى آسيبى نرساند و حتى سبب بدنامى دين نگردد .\r\n2 - به اوضاع اجتماعى كشور خود و ساير كشورها به مقدار لازم آگاهى داشته و خطوط كلى سياست جهان امروز را بداند .\r\n3 - نترس و شجاع و دورانديش باشد تا در برابر خطرات ، نه تسليم شود و نه بىتفاوت باشد .\r\n4 - توانايى جسمى و فكرى مناسبى براى اداره كشور و تسلط بر كارگزاران بلندپايه دولتى داشته باشد .\r\n\r\n\r\n","description":"","footnote":"\r\n( 1 ) - زمامدار چه رئيس‌جمهور باشد ، چه رئيس وزيران و چه نام ديگرى داشته باشد ؛ مراد كسى است كه قدرت سياسى و قانونى در دست او باشد . در اين رساله هر نامى را ببريم مراد همين معنى مىباشد .\r\n","page_name":" 18 ","page_number":24},
  {"content":"\r\n\r\n5 - عادل باشد يعنى از ارتكاب گناهان و ترك واجبات به دور باشد و ايمان او مانع از خيانت و اختلاس و تقرر افراد فاسد و ناديده گرفتن شايسته‌سالارى و حقوق اصناف مختلف شهروندان باشد .\r\n6 - نيكو است سن او به حدى رسيده باشد كه نيروهاى بدنى و فكرى او به مرتبه رشد كافى و يا لازم رسيده باشد كه ظاهرا در چهل سالگى چنين مىشود .\r\nمساله 8 : اوصاف فوق در نامزدان رياست جمهورى بايد توسط جماعتى از اهل حل و عقد از علماى جيد كشور و رئيس قوه قضاييه و رئيس مجلس نمايندگان و غيره احراز گردد .\r\nمساله 9 : ممكن است گفته شود در سيستم پارلمانى روى نامزد رياست جمهورى دقت بيشترى از دقت مردم عوالم الناس صورت مى گيرد و لذا اين سيستم اولويت دارد . در جواب گفته مىشود جمعى از نمايندگان همان عوام الناس مىباشند . بلى مقدارى از آنان از فكر بالاترى برخوردارند ولى آنان گاهى به فكر حزب خود و يا منافع مادى خود و يا تعصبات نژادى و لسانى و سمتى و يا به تطميع كمك\r\n\r\n","description":"","footnote":"","page_name":" 19 ","page_number":25},
  {"content":"\r\n\r\nهاى خارجى از مراعات مصالح ملى خود بازمىمانند ولى عوام الناس در غالب از معاملات سياسى به دوراند . « 1 »\r\nمساله 10 : رضاى مردم كه شرط هشتم رئيس‌جمهور بود ، در زمان ما شرط تحقق و شرط وجودى رياست جمهورى مىباشد ، ولى بعيد نيست شرط صحت ولايت او نيز باشد زيرا شرايط دوازده‌گانه مذكور هرچند عده‌اى از آنها شرعى بوده و عده‌اى عقلايى مىباشد ولى احراز آنها به عهده خود مكلفين و يا نمايندگان آنان است و تا آنان ، آنها را احراز نكنند اطاعت زمامدار بر آنها واجب نخواهد شد و وجوب اطاعت زورمندان غلط است .\r\nماسله 11 - موضوع بسيار مهم اينست كه چند درصد مردم از رياست رئيس‌جمهور راضى باشند ؛ محتملات قضيه به مقدار ذيل است :\r\n1 - صددرصد مردم راضى باشند .\r\n2 - نود درصد مردم .\r\n3 - هشتاد درصد مردم .\r\n4 - هفتاد درصد مردم .\r\n5 - شصت درصد مردم .\r\n\r\n\r\n","description":"","footnote":"\r\n( 1 ) - مشكل مهمى كه در سيستم رياستى وجود دارد اينست كه اكثر رأى دهندگان ، قدرت احراز شرايطى را كه در مورد رئيس ذكر شده ، ندارند .\r\n","page_name":" 20 ","page_number":26},
  {"content":"\r\n\r\n6 - پنجاه و يك درصد مردم يعنى نصف به علاوه يك .\r\nنص معتبرى از جانب شريعت اسلام در اين مورد به ما نرسيده است . سه احتمال اول مطابق اعتبار عقلاء مىباشد ؛ بلكه احتمال اول مطابق قواعد دينى هم است ( نه مطابق نص خاص ) و مىشود كه به آسانى فرض دوم ( 90 % ) را نيز به آن ملحق نمود ولى فرض اول هر چند محال عقلى نيست لكن عادتا مشكل و بسيار نادر است . بنابراين اعتبار آن نه عقلايى است و نه دينى . فرض دوم و سوم هرچند ممكن الوقوع است ولى حتى براى خلفاى راشدين ( رض ) هم در اول كار واقع نشد « 1 » . حتى براى حضرت على ( ع ) كه پس از كشته شدن خليفه سوم ( رض ) مردم مدينه و مصر و ديگران سيل‌آسا براى بيعت بر سر على ريختند كه از ايشان در نهج البلاغه نقل شده كه در آن موقع بر جان دو يادگار حضرت پيامبر ( ص ) ، حسن و حسين ترسيده كه در اثر فشار بيعت‌كنندگان تلف شوند .\r\n\r\n\r\n","description":"","footnote":"\r\n( 1 ) - يعنى جمعى در اول به عنوان به وجود آوردن خلافت بيعت كردند و سپس ديگران از باب وجوب بيعت به خليفه شرعى و رسمى بيعت كردند . بين اين دو موضوع اشتباه نشود .\r\n","page_name":" 21 ","page_number":27},
  {"content":"\r\n\r\nو نيز از ايشان در نهج البلاغه كلماتى نقل شده كه رضاى صد در صد حتى هشتاد درصد و يا هفتاد درصد در عقد خلافت معتبر نيست .\r\nموضوع محتاج به تامل و تعمق است و اللّه العالم .\r\nمساله 12 : اگر زمامدار علم كافى و حتى لازم به دين را نداشت ، آيا متخصص در فقه و علوم ديگر شرعى مىتواند به او اجازه حكومت را بدهد و او مىتواند به همين اجازه تصرف در صلاحيت هاى حاكم دينى را بدست آورد ؟ جواب مثبت آن بسيار مشكل است ؛ چنانچه نمىشود هيچ مقامى به فرد فاقد شرايط ، اجازه امامت در نماز جماعت را بدهد ، و اللّه العالم .\r\nمساله 13 : پاره‌اى از شرايط كه در زمامدار اسلامى در قوانين اساسى كشورهاى اسلامى ذكر شده اگر مخالف اسلام نبوده و براى مردم مفيد باشد چاره‌اى از پذيرفتن آن به عنوان ثانوى به طور موقت نيست ، مانند اينكه زمامدار بايد تابع كشور مورد نظر باشد هرچند به عنوان اولى چنين شرطى براى زمامدار دينى وجود ندارد .\r\nمساله 14 : مسلمانان بايد شديدا متوجه باشند كه ناسيوناليزم گاهى شديد مىشود و به صد هزار مسلمان ضرر مىرساند كه امروز در كشورهاى اسلامى مشهود است و خداوند مسلمانان را از شر آن نجات دهد .\r\n\r\n","description":"","footnote":"","page_name":" 22 ","page_number":28},
  {"content":"\r\n\r\nمساله 15 : بعضى از دولت‌هاى كشورهاى اسلامى كارگران غير مسلمان را از كشورهاى غير اسلامى مىپذيرند كه حتى به عفت عمومى كشور آسيب مىزنند ولى كارگران مسلمان را اجازه نمى دهند در آنجا براى كار بروند ، اين دولت‌ها أشدّاء على المسلمين رحماء بالكفار هستند .\r\nمساله 16 : در وزارت‌هاى تخصصى و ساير مناصب تخصصى حتى المقدور وزير ، رئيس و مدير عمومى بايد متخصص باشند و اعتماد بر تخصيص معاونان گاهى مشكلاتى بوجود مىآورد كه به ضرر مردم تمام مىشود .\r\nمساله 17 : بر تمام موظفين دولت به شمول زمامدار ، كابينه و همه رؤساى قواى مقننه ، و قضائيه و همه كارمندان بالا و پايين ، ملكى و نظامى ، واجب است مطابق قرارداد و آيين‌نامه‌هاى معتبر ، اولا از وظايف خود به جزء أيام تعطيلى ، غيبت نكنند و ثانيا در اول وقت حاضر و تا آخر وقت بر سر كار خود باشند و قانون حضور و غياب در دفتر مخصوص بر همه ، حتى وزيران ، رئيسان ، قوه مجريه ، مقننه و قضاييه تطبيق گردد و در فرض غيبت از حقوق ماهانه به مقدار غيبت كسر شود كه أخذ آن براى غايبين حرام است .\r\n\r\n","description":"","footnote":"","page_name":" 23 ","page_number":29},
  {"content":"\r\n\r\nمساله 18 : اگر كثرت غيبت كارمند مشكلاتى را براى مراجعين فراهم مىورد بايد عزل شود و اگر كسى او را عزل نكند ، او خودبه‌خود منعزل است و حق حقوق ماهانه را ندارد .\r\nمساله 19 : اگر كارمندى مىداند قدرت علمى و يا جسمى را در انجام وظايف محوله خود در ابتداى كار نداشته و يا فعلا ندارد ، بايد استعفاء دهد كه ادامه كار او نوعى خيانت به مسلمانان كشور است و اگر به تكليف شرعى خود عمل نكند و استعفا ندهد ، مستحق حقو ماهانه و ساير امتيازات نيست و چنانچه حقوق ماهانه را بگيرد ضامن است كه بايد آن را برگرداند و اگر بميرد بايد قبل از تقسيم ميراث مقدار گرفتگى از تركه او به خزانه دولت برگردانده شود .\r\nمساله 20 : رئيس‌جمهور اگر به وظايف خود كه در قانون اساسى به عهده او گذاشته و يا در موقع نامزدى به مردم وعده انجام كارهايى را داده كه مردم به ملاحظه همان وعده به او رأى داده‌اند ، عمدا يا عجزا ، سهوا و يا به جهت مرض عمل نكند ، بدون اظهار مخالفت مردم به وسيله اجتماعات و يا رسانه‌ها و يا راهپيمايىها ، خودبه‌خود منعزل است و بايد مقام خود را به نائب قانونى خود بسپارد و استعفاء دهد و در صورت تخلف از استعفاء تمام تصرفات او كه از صلاحيت‌هاى\r\n\r\n","description":"","footnote":"","page_name":" 24 ","page_number":30},
  {"content":"\r\n\r\nرئيس‌جمهور است باطل و آنچه را كه مصرف كرده ضامن است كه به بيت المال برگرداند .\r\nمساله 21 : همين حكم در فرض فقدان يكى از شرايط معتبر در حق او كه قابل زوال است بر او جارى مىشود .\r\nمساله 22 : اوصاف فوق در ابتدا و در اثناى رياست جمهورى شرط مشروعيت اين مقام است .\r\nمساله 23 : بر همه شهروندان واجب است از حكومت دينى پيروى و حمايت كنند و مخالفت با آنان بدون سبب قانونى آشكارا و پنهان حرام است ، حتى مخالفت با اشارات ترافيك .\r\nمساله 24 : پيروى از قوانين نظام دينى بر خود زمامدار و مسئولان بلندپايه و همه كارمندان قواى سه‌گانه دولت نيز واجب است .\r\nو به تعبير ديگر : هيچ امتيازى براى هيچ فردى در هر مقامى كه باشد وجود ندارد و چنانچه شكايتى از رئيس‌جمهور بشود و قاضى او را بطلبد بايد خود او يا وكيل او نزد قاضى برود و اگر محكوم شود بايد در برابر حكم قاضى تن‌دهى نمايد و يا استيناف بطلبد .\r\nمساله 25 : مخالفت احزاب ، جمعيت‌هاى كارگران و اصناف مختلف با حكومت دينى ، تنها به منظور تحصيل قدرت سياسى حرام\r\n\r\n","description":"","footnote":"","page_name":" 25 ","page_number":31},
  {"content":"\r\n\r\nمؤكد و موجب ضمان ضررهاى مردم و بيت المال در اثناى راهپيمايىها و اعتصابات است . ولى مخالفت به علت انحراف زمامدار يا وزيران و امثال آنان از قوانين كشور مطابق قانون اشكالى ندارد و كار پسنديده‌ايست .\r\nمساله 26 : كار كردن در حكومت‌هاى دينى به قصد خدمت به مردم و تقويت دولت بسيار نيكو و سزاوار است ، بلكه بر متخصصين متدين علوم تجربى و علوم دينى و بعضى از علوم انسانى « 1 » مانند سياست و ادارى و غيره واجب كفايى است كه در خدمت دولت قرار گيرند و از هر راه دولت دينى را تقويت كنند .\r\nمساله 27 : بر زمامدار و مسئولين بلندمرتبه دولتى كارهايى كه به عنوان اولى براى همه حلال است ولى اگر صدور آنها از مثل آنان موجب تضعيف نظام اسلامى مىگردد حرام مؤكد است .\r\n\r\n\r\n","description":"","footnote":"\r\n( 1 ) - مضامين علم حقوق و روان‌شناسى فعلى بايد توسط دانشمندان اسلامى بازنگرى شود .\r\n","page_name":" 26 ","page_number":32},
  {"content":"\r\n\r\n\r\nفصل دوم : أحكام حكومت‌هاى دين‌گريز و دين‌ستيز\r\nمساله 28 : فرد متدين و ديندار ، هدفمند و داراى رسالت الهى است ،  إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا تَتَنَزَّلُ عَلَيْهِمُ الْمَلائِكَةُ . . .  « 1 » استقامت مومن موجب نزول ملائكه بر او در همين دنيا مىشود .\r\nمومن در هر نظام سياسى و زمان و مكانى كه باشد بر خط الهى پايدار مىماند و باطل را نمىپذيرد و از پيروى حق غفلت نمىورزد و به سر بردن در بىهدفى و بىجهتى و يا همرنگ بودن با جماعت به دور از حق‌طلبى ، درخور انسان - تا چه رسد به مسلمان - نمىباشد .\r\nمساله 29 : مومن در نظام‌هاى غير دينى و محيطهاى فاسد ، اثرپذير نمىشود و در حد توان به دين خود عمل مىكند . و مىداند\r\n\r\n\r\n","description":"","footnote":"\r\n( 1 ) - كسانى كه پروردگار خود را اللّه گفته‌اند و سپس استقامت داشته‌اند ملائكه بر آنان نازل مىشود ( و مىگويند ) ترس و غمى بر شما نيست ( شما پيروزيد و ناجى ) .\r\n","page_name":" 27 ","page_number":33},
  {"content":"\r\n\r\nكه هركس به آنچه خداوند فرستاده حكم نكند كافر و ظالم و فاسق مىشود ، و مىداند كه بندگى خدا در نظام‌هاى غير دينى يا ضد دينى ارزشمندتر از بندگى در نظام‌هاى دينى مىباشد .\r\nمساله 30 : پيروى از حكومت‌هاى غير دينى و ضد دينى كه مخالف دين باشد شديدا حرام بوده و ترويج و تقويت و كمك به چنين حكومت‌ها حرام است . در يك حديث معتبر آمده است كه مسئولين اين حكومت‌ها را ( حتى ) در ساختن مسجدى هم كمك نكنيد .\r\nمساله 31 : تبريك گفتن بر بدست آوردن يك منصب در حكومت‌هاى غير دينى هم يك نوع بازى با آتش است كه در حديث معتبر ديگرى وارد شده است و جز به اندازه ضرورت نبايد دستورات باطل آنها را بپذيرد .\r\nمساله 32 : منبع قوانين معتبر و ارزش أحكام ، نه آراى عمومى مردم و نه فرمان‌هاى رئيس‌جمهور و نه تصويب قوه مقننه و آراى آباء و اجداد و نه سنت‌هاى جامعه است ، كه تنها شريعت الهى مى باشد .\r\nمساله 33 : از نظر عقل اعتبار أحكام تشريعى تابع حكم تكوينى است كه مراد از آن ايجاد و خلقت است ، خالق و ايجادكننده ، خدا است و تنها او حق تشريع و تقنين را دارد لا غير . كائنات به شمول انسان\r\n\r\n","description":"","footnote":"","page_name":" 28 ","page_number":34},
  {"content":"\r\n\r\nنه بىصاحب است و نه بىسرپرست و نه بىهدف . آفريدگار و سرپرست و مدبر آنها ، خداوند مىباشند و هدف از خلقت همه اشياء خصوصا انسان ، تكامل ( رسيدن به كمال ) است .  رَبُّنَا الَّذِي أَعْطى كُلَّ شَيْءٍ خَلْقَهُ ثُمَّ هَدى  ، « پروردگار ما كيست كه لباس وجود را بر ماهيّات پوشانيد و سپس ( آنها را به سوى كمال لايق‌شان ) هدايت نمود » و چون آفرينش ( حكم تكوينى ) از اوست حكم تشريعى ( قانون گزارى ) نيز از اوست .\r\nمساله 34 : در نظام‌هاى دينى رجوع كردن به آراى عمومى در مباحات جايگاه بلندى دارد كه بعدا ذكر مىشود ، و قوه مقننه در همين فضاى وسيع دست باز دارد . و همچنين در استفاده كردن از عناوين ثانوى كه در فصول بعدى آن را تشريح مىدهيم .\r\nمساله 35 : رجوع كردن در امور اقتصادى و حقوقى و سياسى و اخلاقى و در احوال شخصى و فاميلى به قوانين وضعى اين دولت‌ها حرام است و بايد مسلمان به أحكام دينى خود عمل كند ، مگر در حال اضطرار به اندازه ضرورت .\r\nمساله 36 : دورى از زمامدار ظالم و طغيان‌گر كه به زور بر مردم حكومت مىكند و به دستورات دينى پايبندى ندارد واجب است ، قرآن كفر به طاغوت را دست زدن به دستگيره مستحكم‌تر ( العروة\r\n\r\n","description":"","footnote":"","page_name":" 29 ","page_number":35},
  {"content":"\r\n\r\nالوثقى ) مىداند تا چه رسد به نظام فاسد او . در آيه ديگر عبادت خدا و اجتناب طاغوت را ، پيام انبياء در همه امت‌ها مىداند .\r\nمساله 37 : پيروى از نظام‌هاى مادى گذشته ، فعلى : ناسيوناليزم ، سوسياليزم ، كمونيزم خيالى و كاپيتاليزم و آينده ، نارواست و مسئوليت زا .\r\nمساله 38 : بر دانشمندان دينى كه از مرتبه علمى بالايى برخوردار هستند واجب است عليه اين دولت‌ها در كشورهاى اسلامى در حدود توان ، مبارزه فرهنگى و منطقى نمايند و مردم عوامل غافل مسلمان را آگاهى دهند .\r\nمساله 39 : احزاب مبارز در اين كشورها به دور از علماى دينى ، حق تدوين اساسنامه را ندارند و مصوبات شوراى مركزى آنان باطل است . متدينين نبايد در اين احزاب عضويت پيدا كنند كه به مخالفت أحكام دينى حتما مبتلا مىشوند كه تجربه قطعى بر آن دلالت دارد .\r\nاحزاب آن گاهى مشروعيت پيدا مىكنند كه زير نظر مستقيم علماى بزرگ دينى كه به اندازه لازم يا كافى به أحكام شرعى علم دارند و از قوت تقواى بالايى برخوردارند اداره شود و باد تصويبات شوراى مركزى با امضاى آنان اعتبار پيدا كنند . احزابى داشتيم كه دين و دنياى اعضاى جوان ساده‌لوح خود را از راه تحريك احساسات - و نه از راه منطق عقل و دستور دين - تباه ساختند .\r\n\r\n","description":"","footnote":"","page_name":" 30 ","page_number":36},
  {"content":"\r\n\r\nمساله 40 : حكومت جاهلان و مدعيان حكومت اسلامى كمكى به مسلمانان نمىتواند و اين حكمرانى بر آنان حرام است ، هرچند مردم به آنان رأى بدهند .\r\nمساله 41 : مبارزه مسلحانه براى براندازى حكومت‌هاى غير دينى و ضد دينى در كشورهاى اسلامى مشروط به شرايطى است و كنترل مبارزين از ارتكاب كباير و حتى فساد در زمين از همه سخت‌تر است ، تا مبارزه به نام خدمت به دين از دين به دور نرود و مخالف دين نگردد .\r\nمساله 42 : فعلا در همچو كشورهاييكه حكومت‌هاى غير دينى يا ضد دينى دارند ، خارجىهاى موج‌سوار مداخله مىكنند و ثروات ملى را مىبرند و مسلمانان را مىكشند و منابع اقتصادى را ويران و مردم و كشور را به فقر و فلاكت مبتلا مىسازند تا هميشه محتاج و غلام حلقه‌به‌گوش آنان باشند و لازم است كه مردم را به وسيله منطق بيدار ساخت .\r\nمساله 43 : جواز كار كردن در حكومت‌هاى غير دينى چند شرط دارد :\r\n1 - كه شغلش از نظر شرعى حرام نباشد مانند شعبه‌هايى كه بانك‌ها به وسيله كارمندان آن از مشتريان سود و يا جريمه‌هاى غير\r\n\r\n","description":"","footnote":"","page_name":" 31 ","page_number":37},
  {"content":"\r\n\r\nشرعى مىگيرند و سود مىدهند و امثال اينها ، ولى مثلا در شعبه محاسبه بانك ، كار كردن حرام نيست .\r\n2 - كه از مرجع تقليد يا مجتهد اجازه حقوق ماهانه خود را بگيرند كه پول بانكها مخلوط از حلال و حرام است .\r\n3 - كه در خدمت برادران مسلمان خود بدون رشوت باشند .\r\nمساله 44 : اگر اتفاقا وقتى در انجام شغل از طرف دولت مجبور به ارتكاب حرام شود ، در غير فرض اضطرار وظيفه را بايد ترك كند .\r\nمساله 45 : اگر دولت بخواهد به او جوايزى بنام عيد و يا آخر سال و غيره بدهد اشكالى ندارد .\r\nمساله 46 : جواز كار در حكومت ضد دينى ممكن است دو شرط ديگرى هم داشته باشد :\r\n1 - كه كار او موجب ترويج و تقويت دولت نگردد و احتمال مى رود اين شرط در حكومت غير دينى نيز بيايد .\r\n2 - كه جز اين كار راه ديگر براى تحصيل نفقه نداشته باشد .\r\n\r\n","description":"","footnote":"","page_name":" 32 ","page_number":38},
  {"content":"\r\n\r\n\r\nفصل سوم : قوه مقننه\r\nمساله 47 : قانون‌گزارى و تصويب أحكام مخالف شريعت حرام مؤكد است و ترك و ناديده گرفتن أحكام الهى حرام مؤكد ديگر .\r\nمساله 48 : فرقى در حرمت اين كار بين تقنين نمايندگان مجلس و رئيس‌جمهور و وزيران و ساير اعضاى عالىرتبه قوه اجرايى و مسئولين قوه قضائيه نيست و نيز شوراهاى ولايتى و محلى .\r\nمساله 49 : رأى دادن به رئيس‌جمهورى كه به أحكام دينى أهميت نمىدهد و يا أحكام مغاير آنها را وضع مىكند بر مردم حرام شديد است و شريك جرم او هستند .\r\nمساله 50 : نامزد شدن براى رفتن به مجلس نمايندگان براى آنانيكه با أحكام دينى آشنايى ندارند و احتمال مىدهند قوانين\r\n\r\n","description":"","footnote":"","page_name":" 33 ","page_number":39},
  {"content":"\r\n\r\nمخالف دين را وضع كنند و به دانشمندان دينى دسترسى ندارند جايز نيست .\r\nمساله 51 : رأى دادن مردم به كسانى كه جهلا و يا عمدا و تقصيرا از بىباكى به معصيت به قانون مخالف شرع رأى بدهند حرام است تا چه رسد كه نامزد ، دشمن دين باشد ؛ و فرقى بين برادر و بيگانه و خويشاوند نيست .\r\nمساله 52 : براى جواز رأى دادن به رئيس‌جمهور و نمايندگان مجلس نماز خواندن روزانه و روزه گرفتن ماه رمضان و حج بيت اللّه كفايت نمىكند ، چنانچه اينان عمدا يا جهلا به أحكام شرعى در موقع رأىدهى در مجلس پايبند نباشند رأى دادن حرام است .\r\nمساله 53 : پول گرفتن براى رأى دادن به اين گونه نامزدان بدتر از خوردن گوشت خوك ، حرام است و يك نوع دين‌فروشى مىباشد و گيرنده مالك آن نمىشود .\r\nمساله 54 : رفتن به مهمانى اين افراد اگر مشروط به رأى دادن باشد به‌هرحال حرام است و موجب ضمان . چه رأى بدهند و چه ندهند . و اگر مهمانى را مشروط به رأى دادن نكند و مكلف قصد رأى دادن را\r\n\r\n","description":"","footnote":"","page_name":" 34 ","page_number":40},
  {"content":"\r\n\r\nندارد ولى به جهتى به مهمانى برود ، اگر رفتن او به آن مهمانى سبب ترويج نامزد مذكور نگردد رفتن و خوردن جايز است .\r\nمساله 55 : تبليغ اين‌گونه نامزدان كه أحكام مخالف شرع را تصويب مىكنند ، همانند رأى دادن به آنان حرام است و چنانچه مبلغ مذكور در مقابل تبليغ پولى بگيرد و يا غذايى بخورد حرام و موجب ضمان اوست . اگر براى تبليغ او به سفر بروند نماز او قصر نمىشود و بايد روزه هم بگيرد .\r\nمساله 56 : اگر اين‌گونه نامزدان پيروز شوند بنابر احتياط واجب تبريك گفتن به آنان جايز نيست .\r\nمساله 57 : اصولا رأى دادن به كسانى كه كم‌عقل ، تن‌پرور ، نادان ، خائن و يا جاسوس بيگانگان ، فاسد و ضعيف الايمان هستند كه نه به دستورات دينى و نه به مصالح و مفاسد ملى آگاهى دارند و نه پايبندى ، نوعى خيانت به مردم مسلمان كشور و حرام است .\r\nمساله 58 : سزاوار است به كسانى رأى داده شود كه متدين و آگاه به وظايف دينى بوده و ضمنا در يكى از علوم تجربى متخصص بوده و يا اقلا معلومات لازم داشته و يا عالم جيد دينى باشند و نيز قدرت و همت خدمت به كشور و مردم را داشته و قانون اساسى كشور را\r\n\r\n","description":"","footnote":"","page_name":" 35 ","page_number":41},
  {"content":"\r\n\r\nدرست فهميده باشند ؛ و به‌هيچ‌وجه احساسات قومى و نژادى و لسانى و خويشاوندى در اين امور بر مسلمان با تقوى غلبه نكند .\r\nمساله 59 : نامزدانى كه در اين فصل از آنان ياد شد هرچند به توسط آراى مردم مثل خودشان ( كه مسلما عدد ناچيزى دارند ) و مسلمانان متدين غافل از حال باطنشان ، پيروز شده‌اند نمايندگىشان باطل است ، چون اذن مسلمانان در واقع مقيد به اين است كه نماينده ، عليه باورهاى دينىشان رأى ندهند ، بنابراين مستحق حقوق ماهانه و ساير امتيازات نيستند و أخذ آنها يك نوع اختلاس از بيت المال است كه موجب ضمان مىگردد .\r\nمساله 60 : آن عده از اموريكه توسط آراى اين گونه نمايندگان تصويب شده و يا توسط فرمان‌هاى اين گونه رئيس‌جمهور نافذ شده شرعا باطل است ؛ چون آراى اينان و فرمان‌هاى رئيس‌جمهور ، پايگاه مردمى ندارد و حق هيچ تدخلى در امور عمومى را ندارند .\r\nمساله 61 : خدمت كردن نمايندگان متدين كه مطابق دستور شرعى فعاليت دارند عبادت شمرده مىشود و اجر نيكو دارد .\r\nمساله 62 : نمايندگان صالح - و همچنين تمام حقوق‌بگيران دولت - اگر روزهاى زيادى را عقب كارهاى شخصى خود مىروند\r\n\r\n","description":"","footnote":"","page_name":" 36 ","page_number":42},
  {"content":"\r\n\r\nاستحقاق معاش ماهانه خود را نسبت به ايام زياد و يا ساعات زياد غيبت ندارند و بايد حقوق اين اوقات را به خزانه دولت و يا به مردم فقير بدهند .\r\nمساله 63 : نمايندگان صالح در روزهايى كه طرح‌ها و لوايح مورد رأىگيرى قرار مىگيرد ، چنانچه احتمال دهند كه در صورت غيبت آنان از صحن مجلس پاره‌اى از مواد يا قسمتى از مواد بر خلاف شرع تصويب مىشود ، بايد صحن مجلس را ترك نكنند و حاضر باشند و حتى رفتن مسجد را ترك و نماز را در جايى از ساختمان مجلس بخوانند و زود به جلسه برگردند .\r\nمساله 64 : چنانچه امر داير شود كه نماز را در آخر يا وسط وقت بخوانند و در موقع رأىدهى در جلسه بمانند يا برعكس نماز را در اول وقت بخوانند و جلسه رأىدهى را با احتمال تصويب مغاير شرع ترك كنند ، واجب است در جلسه بمانند و نماز را بعد از آن بخوانند .\r\nمساله 65 : رأىدهندگان عوام چنانچه در موقع رأى دادن نه اجمالا و نه تفصيلا و نه به حسب ارتكازى - تا چه رسد به حسب التفات فعلى - نفهمند كه چه كارى را براى نامزد اذن مىدهند ، اين اذن شرعا باطل است و هم‌چنين نزد عقلا . ولى دولت‌ها آن را رسمى مىدانند كه اساسى ندارد . بلى اگر آن را به حسب ارتكاز اجمالا بدانند ، هرچند به\r\n\r\n","description":"","footnote":"","page_name":" 37 ","page_number":43},
  {"content":"\r\n\r\nحسب التفات فعلى و تفصيلا آن را ندانند اين اذن در صورتى معتبر است كه ماذون مخالف شرع نباشد ، و گرنه اذن باطل است .\r\nمساله 66 : براى نمايندگان مردم جايز نيست باورهاى رأى دهندگان خود را كه حرام نباشد ناديده بگيرند و مطابق باورهاى شخصى و يا حزبى و يا ايديولوژى خود رأى بدهند و گرنه نمايندگى او از طرف مردم باطل و رأى او بىاعتبار و مستحق حقوق ماهنه و ساير امتيازات نمىشوند .\r\nمساله 67 : رأى دادن نمايندگان مجلس در اثر فشار و يا تطميع خارجىها و داخلىها بر خلاف باورهاى رأىدهندگان ، باطل است و چنانچه آن رأى مخالف مصالح ملى و يا مخالف دين باشد حرام مؤكد بوده و رأى مذكور باطل و غير معتبر است .\r\nمساله 68 : اگر آنچه كه رأىدهندگان به آن رأى داده‌اند مخالف مصالح ملى و يا مضر به حال قوم و يا منطقه ديگر باشد و يا مخالف شريعت باشد ، براى نماينده جايز نيست به دلخواه رأىدهندگان خود رأى بدهد و بايد به آنچه وظيفه دينى او است عمل كند ، وظيفه دينى گاهى رأى دادن است و گاهى توقف ( رأى ممتنع ) . و البته در اين صورت رأى ، رأى فردى خودش است و نه رأى مردم .\r\n\r\n","description":"","footnote":"","page_name":" 38 ","page_number":44},
  {"content":"\r\n\r\nمساله 69 : از نظر شرعى و عقلايى رأى نمايندگان در مجلس نه از رأى همه مردم كشور حكايت دارد و نه از رأى مردم مناطق آنان و حتى نه از آراى مردم ولسوالى و قريه‌هاى آنان بلكه فقط از رأى رأى دهندگان به او - اگر به خاطر بىخبرى مطلق آنان باطل نشده باشد كه در مساله 49 گذشت - دارد . مسئوليت نماينده هم تنها در برابر رأى دهندگان به اوست ، بنابراين اگر در تصويب امرى آراى همه نمايندگان مجلس بر آن موافقت كند نمىشود كه آن را به همه ملت نسبت داد ، بلكه تنها به مردم رأىدهنده به نمايندگان نسبت آن مصوبه ، صحيح مىباشد .\r\nبلى در عرف سياسى رسمى حكومت‌هاى امروز هم نماينده حق دارد در مورد همه موضوعات متعلق به همه مردم رأى بدهند و يا مخالفت كنند ، اين حق خيالى مخالف عقلاء و منطق خردمندان و مخالف شرع از كجا سر درآورده ؟\r\nاز شعار پوچ دموكراسى كه در ملحقات اين رساله مىفهميد كه بر خلاف اصرار گزافه‌گويان مبالغه‌گر دموكراسى ، شعار خيالى است كه هيچ واقعيتى ندارد و بر خلاف باور ساده‌لوحان غافل ، امكان تطبيق آن در جامعه بشرى منتفى است . به‌هرحال ارزشمندى آراى همه نمايندگان تا چه رسد به آراى اكثريت آنان تا چه رسد به آراى\r\n\r\n","description":"","footnote":"","page_name":" 39 ","page_number":45},
  {"content":"\r\n\r\nاكثريت حاضر و تا چه رسد با آراى نصف حاضر به اضافه يك اگر معتبر باشد ، از نظر منطق مستحكم عقلايى و شريعت بسيار مبهم و تاريك و حتى مردود است و تقليد از مدعيان دروغين دموكراسى سزاوارشان عاقلان نيست و در اين مورد بايد فكر عميق شود « 1 » .\r\nممكن است معذرت بخواهند : هرچه اين روش حكومت مردم بر مردم - دموكراسى - به معناى واقعى آن نيست ، ولى چاره‌اى جز پذيرفتن آن نداريم ، چون دموكراسى واقعى ناممكن است . در جواب مىگوييم پس قبول داريد كه دموكراسى واقعى ناممكن است و آنچه كه فعلا رايج است دموكراسى نيست بلكه تا حدى شباهت به آن دارد ! ! پس طبل‌هاى دموكراسى را به صدا درنياريد و بيهوده گوشخراشى ننماييد ( به ملحقات اين رساله مراجعه شود ) .\r\nمساله 70 : آنچه كه در چند مساله فوق در حق نمايندگان گفته شد در حق رئيس‌جمهور و ساير افراديكه به وسيله آراى عمومى مردم برگزيده مىشوند تا حدى جارى مىشود .\r\n\r\n\r\n","description":"","footnote":"\r\n( 1 ) - ممكن است بىخبرى بگويد قانون اساسى همين‌گونه مجلس و يا دموكراسى را پذيرفته است ، ولى گوينده بايد متوجه باشد كه اعتبار خود قانون اساسى نيز به همين ايراد گرفتار است ؛ دقت كنيد .\r\n","page_name":" 40 ","page_number":46},
  {"content":"\r\n\r\nمساله 71 : اگر نماينده به تعدادى از آراى ساكنين واحد إدارى بر اساس نصاب رسمى پيروز گردد و سپس آنانى را كه به او رأى نداده‌اند بگويد حالا كه نماينده مورد نظر شما پيروز نشد ، رأى لازم را بدست نياورد لطفا به من رأى بدهيد چنانچه مردم بپذيرند ، نمايندگى او قوىتر و مسئوليت او نيز بيشتر مىشود ، هرچند از نظر رسمى تفاوتى بوجود نمىآيد .\r\nمساله 72 : هر صاحب مقامى كه توسط آراى مردم روى كار مى آيد ، چنانچه بداند در آراى موافق به او تقلّب شده و شك كند كه آيا آراى واقعى موافق او به حد نصاب رسيده بوده يا نه ؟ او مستحق آن مقام شمرده نمىشود و بر اين اساس حق تصرف در بيت المال و اداره بلاد و حل و فصل امور و أخذ حقوق ماهانه و ساير امتيازات را ندارد ، هرچند مردم بر او از بىخبرى ايرادى نگيرند ؛ و همچنين اگر او در واقع فاقد بعضى از اوصاف معتبره باشد .\r\nمساله 73 : اگر نامزدى در زمان أخذ آراى مردم وعده‌هاى دروغى بدهد و يا وعده‌هايى بدهد كه فكر مىكرده بر انجام آن توانايى داشته ولى بعد بفهمد كه آن وعده‌ها وظيفه او نبوده و يا به هر علت او بر آنها قدرت ندارد و يا چيزهايى را به مردم وعده داده كه قدرت انجام آنها را داشته ولى بعدا به خاطر فقدان شرط و يا وجود\r\n\r\n","description":"","footnote":"","page_name":" 41 ","page_number":47},
  {"content":"\r\n\r\nمانع از توان او بيرون رفته لكن مردم بر اساس همين وعده به او رأى داده‌اند ، نمايندگى او باطل است و ديگر او نمىتواند به عنوان نماينده حقوق بگيرد و يا رأى بدهد و در امور جاريه فرمان براند .\r\nمساله 74 : نامزدى كه در موقع انتخابات به مردم وعده‌هاى مقدور و مشروع مىدهد ولى در وقت عمل عمدا و يا تساهلا به آنها عمل نكند از نمايندگى مردم خودبخود منعزل است .\r\nمساله 75 : نامزد نمودن افراد براى جمعى واجب كفايى مىباشد :\r\nدانشمندان دينى كه قدرت اثبات برترى أحكام اسلامى را بر أحكام وضعى داشته و در كل توان اقناع نمايندگان را تا حدودى به مفيد بودن فرهنگ دين بر فرهنگ مادى داشته و از تصويب أحكام مخالف دين هرچند در جمعى از موارد جلوگيرى مىتواند .\r\nدانشمندانى كه در رشته‌هاى زراعت و اقتصاد و يا علوم تجربى ديگر مهارت خوبى دارند و لوايح دولتى را مفيدتر و يا حداقل كم ضرر مىگردانند .\r\nافراد متدينى كه با نفوذ اجتماعى خود جلو مداخله خارجيان و داخلىهاى طماع را به نفع مصالح ملى كشور مىگيرند و صحنه را نه به تهديد و نه به تطميع ترك نميكنند .\r\n\r\n","description":"","footnote":"","page_name":" 42 ","page_number":48},
  {"content":"\r\n\r\nمساله 76 : همين حكم در مورد تصدى مناصب دولتى به قصد خدمت به مردم و كشور اسلامى با اطمينان از اينكه به حرام و ترويج باطل مبتلا نمىشوند جاريست .\r\nمساله 77 : كسانى كه قدرت بدنى و فكرى و يا علمى براى خدمت را ندارند و يا به ضبط نفسى خود بر مال حرام مطمئن نيستند ، بنابر احتياط واجب ، جايز نيست براى رسيدن به آن تلاش كنند كه يك نوع خيانتى به مردم مسلمان است .\r\nمساله 78 : بر مكلفين واجب است به افراديكه در مساله 59 ذكر شد رأى بدهند و بر دولت واجب است كه امثال آنان را به مناصب دولتى بگمارند و اگر احتمال شكست آنان مىرود بنابر احتياط واجب مومنين بايد با آنان همكارى نمايند .\r\nمساله 79 : متدينين نبايد به افرادى كه در مساله 61 گذشت رأى بدهند و رأى دادن به ملحدين و خائنين حرام است ، هرچند از خويشاوندان و همسايگان باشند .\r\nمساله 80 : رأى دادن فعلى به نمايندگان و يا به رئيس‌جمهور و غيره ز نظر فقه يا داخل عقد وكالت است و يا اذن مجرد و يا نيابت ؟\r\n\r\n","description":"","footnote":"","page_name":" 43 ","page_number":49},
  {"content":"\r\n\r\nاگر وكالت را مخصوص اجراى عقود و ايقاعات و توابع آنها از قبيل قبض و إقباض عوض و معوّض و غيره و به توكيل در حل و فصل منازعات و دعاوى و مرافعات بدانيم ، مسلما رأى دادن مذكور را شامل نمىشود .\r\nاذن مجرد انشاى رخصت و اجازه براى فردى يا جماعتى است در انجام يك عمل خارجى مانند رفتن و خوردن و جلوس و خواب و تصرفات ديگر ، يا يك عمل اعتبارى مانند خريدن و فروختن و بخشيدن .\r\nاذن و وكالت چند فرق دارد :\r\n1 - عقد وكالت محتاج به قبول است و اذن نيازى به قبول ماذون له ، ندارد .\r\n2 - وكالت به فسخ وكيل از بين مىرود ولى اذن به رد ماذون له ، باقى مىماند .\r\n3 - تصرف وكيل با عزل موكل تا زمانى كه وكيل به آن اطلاع ندارد نافذ است ولى تصرف ماذون به مجرد رفع اذن باطل مىشود .\r\nمساله 81 : نيابت بجا آوردن يك عمل خارجى كه داراى عنوان قصدى است و به عوض فرد ديگرى كه صدور عمل از او سزاوار بوده ، مىباشد .\r\n\r\n","description":"","footnote":"","page_name":" 44 ","page_number":50},
  {"content":"\r\n\r\nفرق نيابت از وكالت آنست كه فعل نائب به منوب عنه نسبت داده نمىشود ؛ مثلا كسى كه به نيابت ديگرى نماز يا روزه يا حج انجام داده گفته نمىشود آن ديگر نماز خوانده و روزه گرفته و حج بجا آورده است ، ولى عمل وكيل به موكل نسبت داده مىشود مثلا مى گوييم فلانى منزل خود را فروخت و دعوى را برد ، درحالىكه اين كار را شخصا انجام نداده بود .\r\nنيابت گاهى از طرف منوب عنه است و گاهى تبرعى همانند بجا آوردن افعال خير پسر براى پدر مرده و يا بىخبر ، ولى وكالت تبرعى واقع نمىشود . بنابراين وكالت داخل در اذن است .\r\nمساله 82 : اذن دادن در كار حرام هم باطل است و هم مستحق عقاب ، اذن دادن در بيرون از آنچه كه به اذن‌دهنده مربوط است باطل و بىاثر است ، و اين حكم در فرضى كه رأى دادن وكالت يا نيابت باشد نيز جاريست .\r\nمساله 83 : آنچه كه در مورد نمايندگان شورا گفتيم در مورد نمايندگان مجلس سنا و نمايندگان شوراهاى ولايتى و شوراهاى پايين از آن و در مورد رئيس بلديه اگر انتخابى باشد نيز جاريست و تا حدى در مورد همه كارمندان كه به توسط وزارت‌خانه‌ها و يا رئيس‌جمهور نصب مىشوند .\r\n\r\n","description":"","footnote":"","page_name":" 45 ","page_number":51},
  {"content":"\r\n\r\nمساله 84 : عزل كارمندان لايق دولت بدون دليل ملزم قانونى و يا تبديلى آنان به بست‌هاى بيهوده جايز نيست .\r\nمساله 85 : اگر مجلس شورا چيزى را حتى به اتفاق آراء تصويب كنند ، نمايندگان سنا اگر تشخيص دهند مصوبه مخالف دين يا مخالف مصالح ملى و يا به ضرر جمع كثيرى مىباشد حرام است به آن رأى بدهند .\r\n\r\n","description":"","footnote":"","page_name":" 46 ","page_number":52},
  {"content":"\r\n\r\n\r\nفصل چهارم : أحكام تقنين ( قانون‌گزارى )\r\nمساله 86 : لوايح و طرح‌هايى كه براى تصويب به مجلس ارايه مىشود ، اگر نماينده حكم شرعى آن را به حسب مذهب خود مىداند . به همان‌گونه بايد رأى بدهد و مخالفت مذهب جايز نيست و اگر حكم نرا نمىداند بايد از عالم جيد خود ( نه از هر ملايى كه رتبه علمى او معلوم نيست ) بپرسد و در حال بىخبرى جايز نيست كه به آن رأى مثبت و يا منفى بدهد بلكه رأى ممتنع مىدهد هرچند بداند رأى او هرچه باشد در اين مورد بىتاثير است . بلى رضاى به حرام ، حرام است .\r\nاين موضوع از نظر شرعى بزرگترين وظيفه نمايندگان مسلمان است ، چه نماينده انتخابى و چه نماينده انتصابى . و بايد متوجه بود كه مخالف مصالح ملى و منافع عمومى و يا مضر بودن به جمعى از مسلمانان در\r\n\r\n","description":"","footnote":"","page_name":" 47 ","page_number":53},
  {"content":"\r\n\r\nصورتى كه نفع مهم‌تر براى اكثريت مردم مسلمان وجود نداشته باشد از محرمات شرعى مىباشد .\r\nمساله 87 : همين حكم در حق اعضاى كابينه و رئيسان مستقل و اعضاى هيئت رهبرى وزارت‌خانه‌ها و در شوراى ولايات و واحدهاى ادارى نيز جارى مىشود .\r\nمساله 88 : مسلمان به أحكام الزامى فقهى ( فرائض و واجبات و محرمات ) بايد عملا ملتزم بوده و در رأى هم با آنها مخالفت نكند ؛ و در قانون اساسى افغانستان و بعضى از كشورهاى ديگر نيز تصويب آنچه مخالف أحكام شرعى باشد ممنوع قرار داده شده است . « 1 »\r\nمساله 89 : تقنين در مرحله مباحات دينى مطابق مصالح ملى كه با ساير أحكام دينى مخالفت نكند اشكالى ندارد .\r\nبراى توضيح اين ماده به سوالات زير توجه كنيد :\r\n1 - نظام سياسى كشور پارلمانى باشد يا جمهورى ؟\r\n2 - مدت رياست جمهور و نمايندگان مجلس و ساير شوراها و اعضاى شوراى عالى قضاء چند سال باشد ؟\r\n3 - مجالس سنا مفيد است و يا بيهوده و بايد لغو شود ؟\r\n\r\n\r\n","description":"","footnote":"\r\n( 1 ) - هرچند كه در عمل ناديده گرفته مىشود . انا للّه و انا اليه راجعون .\r\n","page_name":" 48 ","page_number":54},
  {"content":"\r\n\r\n4 - وزيران و وزارت‌خانه‌ها به چه تعداد ؟\r\n5 - در كدام كشورها سفارت‌خانه براى دولت اسلامى و كشورش مفيد و يا لازم است ؟\r\n6 - حقوق عادلانه ماهانه كارمندان هرسه قوه حسب وضع موجود به چه مقدار عادلانه است ؟\r\n7 - كيفيت روابط سياسى كشور با دولت‌هاى كشورهاى اسلامى و غير اسلامى چگونه باشد كه مفيد و يا حدأقل ضرر آن از فايده آن كمتر باشد و به حرام و يا واجب نرسد .\r\n8 - كميت و كيفيت صادرات و واردات و حدود تجارت خارجى .\r\n9 - اولويت در وارد نمودن كارخانه‌هاى توليدى .\r\n10 - كيفيت و كميت كارمندان دولت و نمايندگان و همه حقوق بگيران از دولت كه به افراط و تفريط نرسد و عدالت اجتماعى تطبيق شود .\r\n11 - كميت كرمندان دولت در سراسر كشور .\r\n12 - ساعات كار روزانه .\r\n13 - تعزيرات دولتى كه مخالف شرع نبوده و به تصويب حاكم دينى برسد .\r\n14 - سيستم درسى در وزارت معارف ( تعليم و تربيه ) و وزارت تحصيلات عالى و معاهد علمى كشور .\r\n\r\n","description":"","footnote":"","page_name":" 49 ","page_number":55},
  {"content":"\r\n\r\n15 - آيين‌نامه مرور ( ترافيك ) با در نظرداشت فقه .\r\n16 - قانون ترافيك هواپيماها و حق العبور از هواى كشور .\r\n17 - استفاده از دست‌آوردهاى مفيد بشرى كه مخالفتى با أحكام دينى نداشته باشد .\r\n18 - كميت و كيفيت اسلحه و كميت سربازان و كيفيت تشكيلات عسكرى .\r\n19 - اعلان جنگ دفاعى .\r\nبلى در ماده اخير براى اينكه مردم مطمئن شوند كه دفاع از ايران يا كشور بهانه براى اعلان جنگ نباشد و اينكه عامل اصلى اين درگيرى فشار خارجىها نباشد ( كه در عصر ما خارجىهاى از خدا به دور چنين كارهايى را زياد به جاى مىآورند ) . بايد اجازه جنگ دفاعى از مجلس هم گرفته شود و بايد براى مزيد احتياط جمع كثيرى از علماى بزرگ دينى كه مقام علمى و تقواى دينى آنان مانع از تطميع و تهديد دولت گردد ، توسط ستره محكمه دعوت شوند كه از كارمندان دولت نباشند . به‌هرحال : نظائر اين موارد زياد است كه يا حكم دينى وجود ندارد و موضوع به خود رهبران مسلمان واگذار شده و يا حكم وجود دارد ولى تشخيص موضوع آن به عهده مسلمانان است كه بايد با مشوره مشخص شود .\r\n\r\n","description":"","footnote":"","page_name":" 50 ","page_number":56},
  {"content":"\r\n\r\nمساله 90 : دولت اسلامى مىتواند از عناوين ثانوى استفاده كند و حكم عنوان اولى را موقّتا معلّق گذارد .\r\nمساله 91 : أحكام شرعى بر عناوين اولى مترتب شده هرچند ثابت و لا يتغير است و براى هيچ مقامى تغيير و تبديل آن جايز نيست .\r\n« حلال محمد ( ص ) حلال الى يوم القيامه و حرامه حرام الى يوم القيامه »\r\n( حديث معتبر اصول كافى ) .\r\nولى در فرض عروض عناوين ثانويه حكم اولى تغيير پيدا مىكند و موضوع با عنوان ثانوى حكم ديگرى پيدا مىكند و اين امر انعطاف أحكام شرعى را در جهان متحول نشان مىدهد . مثلا به عنوان اولى سفر كردن از يك كشور به كشور ديگر ، بدون أخذ پاسپورت از حكومت متبوع و بدون ويزه گرفتن از حكومت جلوگيرى حكومت از سفر بدون پاسپورت است ، و حرمت جلوگيرى حكومت بيگانه از داخل شدن به آن كشور بدون ويزه است ، و نيز الزام مسافر به گرفتن پاسپورت و ويزه ظلم و حرام است . همه اين أحكام به عنوان اولى بر موضوعات خود ( خروج از كشور خود ، دخول در كشور بيگانه ، الزام به گرفتن پاسپورت و گرفتن ويزه ) به عنوان اولى مى باشد ولى اگر به تجربه ثابت شود كه رفت و برگشت به كشور خود و رفتن و برگشتن به كشور ديگر بدون پاسپورت و ويزه مشكلاتى را براى دو\r\n\r\n","description":"","footnote":"","page_name":" 51 ","page_number":57},
  {"content":"\r\n\r\nدولت و دو كشور مذكور به وجود مىآورد ، مانند خرابى امنيت و ترويج اعتياد به مواد مخدر و غير اينها ، همين ضرر عنوان ثانوى براى موضوع ( سفر بدون جواز و ويزه ) مىشود و حكم آن را از جواز به حرمت و از حرمت به جواز يا الزام تبديل مىكند .\r\nروزه براى فرد سالم واجب موكد و افطار آن حرام موكد و موجب كفاره و در مرتبه سوم موجب قتل است ( حكم اولى ) . روزه مضر براى فرد مريض يا سالم حرام و افطار آن واجب و در فرض روزه گرفتن درحاليكه ضرر داشته باشد باطل و حرام است ! ! ( حكم موضوع به عنوان ثانوى يعنى ضرر )\r\nمساله 92 : عناوين ثانوى خصوصى زياد است و از هدف رساله بيرون و عناوين عمده عمومى به شرح زير است :\r\n1 - حرج : سختى شديد .\r\n2 - عسر : سختى\r\n3 - ضرر\r\n4 - ترجيح أهم بر مهم\r\n5 - اضطرار\r\n6 - مرض\r\n7 - عجز\r\n\r\n","description":"","footnote":"","page_name":" 52 ","page_number":58},
  {"content":"\r\n\r\nهركدام از عناوين ثانويه كه بر موضوع كمى عارض شود حكم اول را به حكم دومى تغيير مىدهد و اين عمل در فقه معمول است و فكر مىشود همه مذاهب فقهى در دين مقدس اسلام با اختلافى در پاره‌اى از فروعت ، اين موضوع را قبول دارند .\r\nمساله 93 : حكومت از پنج بند اول استفاده زيادى مىتواند خصوصا از بند چهارم . دولت‌ها چه دينى و چه غير دينى در روزگار ما نسبت به گذشته به بن‌بست‌هاى زيادى مىرسند و در عصر ارتباطات و حركت به سوى جهانىسازى - هرچند كند - و قدرت‌يابى سازمان ملل - هرچند توسط دست‌هاى پيدا و نپيداى چند دولت قلدر - مانند گذشته هركاره نيستند و چنانچه حاكم دينى نخواهد به مخالفت شرع مبتلا شود ، مىشود توسط رهنمايى خواستن از جمعى از علماى جيد كشور كه حقوق‌بگير دولت نباشند تا جاييكه عناوين ثانوى فوق با تشخيص موضوع ظرفيت داشته باشد از آنها استفاده ببرند .\r\nبا اجمال بگوييم از سنت رسول اكرم ( ص ) و عمل بعضى از خلفاى راشدين شواهدى را مىتوان اقامه نمود و در اصول فقه در باب تزاحم « 1 » مرجحاتى ذكر شده كه اول آنها ترجيح مهمتر بر مهم است ؛ مثلا اگر كسى\r\n\r\n\r\n","description":"","footnote":"\r\n( 1 ) - با باب تعارض اشتباه نشود .\r\n","page_name":" 53 ","page_number":59},
  {"content":"\r\n\r\nدر آخر وقت نماز ، ببيند مسلمانى در آب مشرف غرق شدن است وجوب نماز در وقت و وجوب حفظ نفس مسلمان تزاحم پيدا مىكند « 1 » و چون حفظ نفس از وجوب نماز مهم‌تر است نماز از وجوب خود ساقط مىشود و بر او واجب است جان انسان را از هلاكت نجات دهد و نماز را بعد از آن در خارج وقت قضا كند .\r\nمساله 94 : امروز حكومت‌ه براى اداره كشور غالبا به گرفتن پولى به عنوان محصول گمرك و ماليات بر عايدات نيازمند هستند كه به عنوان اولى گرفتن آنه به زور از مردم حرام است ، و چنانچه از آنها صرف‌نظر شود غالبا حكومت‌ها سقوط مىكنند و نظم مىپاشد ، درحاليكه حفظ جان و مال و نفوس و ناموس مردم نيازمند نظام قوى سياسى مىباشد چه دينى و چه غير دينى .\r\nمساله 95 : حكومت و يا قوه مقننه آن نمىتواند و صلاحيت هم ندارد كه عنوان ثانوى را به اندازه واقعى آن تشخيص دهد و قهرا كميت و كيفيت حكم عنوان ثانوى را نيز نمىدانند تا از مقدار لازم كمتر نشود كه موجب خطر براى نظام شود و نه بيشتر شود تا ظلم بر مردم شود كه هردو حرام است و بايد توسط مجلسى از عالمان جيد و آگاه به متطلبات واقعى و\r\n\r\n\r\n","description":"","footnote":"\r\n( 1 ) - تزاحم غلبا يا كلا ناشى از عجز مكلف از امتثال هردو مامور به است و تعارض كذب احد الدليلين است .\r\n","page_name":" 54 ","page_number":60},
  {"content":"\r\n\r\nنيازمندىهاى دولت ، آن را به طور دقيق تشخيص دهد و البته كه جمعى از متخصصين لايق و مسئولين دولتى نيز با علماى دينى به شمول جمعى از اعضاى شوراى دار الافتاء ، باشند و نظر دهند .\r\nمساله 96 : در موارد مالى اجتماعى دقت بيشترى مىطلبد ؛ چه حكومت‌ه طبعا علاقه‌مند به أخذ پول بيشتر و تقيد آزادىهاى معقول ملت‌ها هستند درحاليكه هردو - أخذ پول بيشتر از حد لازم و تحديد بيشتر آزادىهاى فردى و جمعى - حرام است .\r\nمساله 97 : براى مصارف غير ضرورى بلكه غير محتاج مانند خريد اشياى تجملى براى رياست جمهورى و مهمانخانه‌هاى دولتى و خصوصا وزارت‌خانه‌ها و ريخت‌وپاش مصارف سفارت‌ها و زيادتى و باج‌گيرى نمايندگان مجلس و تشريفات بيهوده و كم‌فايده دولت ، پول گرفتن از مردم ( هرچند توسط قانون ) هم حرام است و هم موجب ضمان در دنيا و آخرت .\r\nمساله 98 : وضع زيادتى ماليات نه از صلاحيت وزارت ماليه و اداره ترافيك و ساير نهادهاى قوه مقننه و نه از صلاحيت نمايندگان مجلس است و همچنين وضع جريمه‌هى كلان و كمرشكن در مقابل تخلفات ، به دلخواهى زورگويان نيست ، وضع ماليات تابع نيازمندىهاى لازم دولت است كه تمام مصارف تجملى و غير لازم را بايد ناديده گرفته و سپس\r\n\r\n","description":"","footnote":"","page_name":" 55 ","page_number":61},
  {"content":"\r\n\r\nمحاسبه نمود كه چه مقدار ماليه لازم است و براى تعيين آن بايد دو سه كانال را مد نظر گرفت .\r\nمساله 99 : پول‌هاى حرام كه روى عواملى نزد مردم جمع مىشود ، مانند قماربازى ، رشوت‌گيرى ، اختلاس از بيت المال ، شراب‌فروشى ، باج گيرى ، و غيره كه رقم درشتى را تشكيل مىدهد . چنانچه صاحبان صلى آنها مشخص نباشد به خزانه عمومى دولت واريز مىشود و پول‌هاى بى صاحب بايد به فقراء داده شود .\r\nمساله 100 : حكومت‌ها گاهى در تقنين قوانين مخالف شرع ، ملت هاى مسلمان خود را اين گونه فريب مىدهند كه اين قوانين در فلان كشور و فلان كشور اسلامى نيز رسميت دارند ، آنها مگر مسلمان نيستند و از كشورهاى عربى بالخصوص نام مىبرند كه احتمالا در فريب مردم موثرتر مىافتد .\r\nاين فريب و نيرنگ شيطانى است ، دولت‌هاى كشورهاى مسلمان چه زبان مادرىشان عربى باشد و چه غير عربى غالبا ضعيف الايمان و بىاعتنا به دستورات شرعى ، وابسته به قدرت‌هاى الحادى و دشمنان اسلام مى باشند ، مخالفت آنان با قرآن و دين ، مجوز مخالفت ديگران نمىشود . هر كس بخواهد خيانت‌هى چند دولت عربى را به اسلام و ملت‌هاى مسلمان جمع كند مىتواند كتاب بزرگى را تاليف كند . غالب اين دولت‌ها مايه\r\n\r\n","description":"","footnote":"","page_name":" 56 ","page_number":62},
  {"content":"\r\n\r\nشرمسارى مسلمانان در جهان هستند نه از علم كافى برخوردارند و نه استقلال سياسى دارند و نه حاكميت ملى را حفظ كرده‌اند و نه از استثمار خارجى جلوگيرى نموده و نه به ملت‌هاى خود آزادى داده‌اند و نه به عدالت اجتماعى اعتقاد دارند و قسمت عمده ثروت و سرمايه مردم را در راه هوس‌هاى نامشروع خود به هدر مىدهند ، خداوند مسلمانان را از شر آنان رهايى بخشد .\r\nمساله 101 : بر مسلمانان ليبى و تونس و مصر و يمن كه طاغوت‌هاى زمان خود را سرنگون كرده‌اند واجب است بيدار و هوشيار باشند تا مرعوب و مفتون موج‌سواران بين المللى نشوند كه دين و دنياى آنان را تباه مىسازند و بيدارى اسلامى را به بهار عربى به تلقين بيگانگان تبديل نكنند و بايد تلاش كنند تا قوانين اساسى و ساير قوانين كشورهايشان را مطابق دستورات دينى وضع كنند ؛ و نبايد به هيچ‌وپوچ بين خود به بدبينى و دشمنى و از همه زشت‌تر ، به جنگ مسلحانه كه خواست دشمنان مستثمرشان است بپردازند به دست خود دين و دنياىشان را خراب نمايند .\r\nمساله 102 : حكومت‌هاى دينى مىتوانند از فقه مذاهب اسلامى « 1 » هر حكمى را كه مناسب يا مناسب‌ترى به حال عصرشان باشد اختيار كنند « 2 » و\r\n\r\n\r\n","description":"","footnote":"\r\n( 1 ) - مذاهب اربعه اهل سنت ، مذهب زيدى و مذهب اماميه اثنا عشرى\r\n( 2 ) - شيخ محمود شلتوت مرحوم اين موضوع را بيان داشت .\r\n","page_name":" 57 ","page_number":63},
  {"content":"\r\n\r\nدر احوال شخصيه ، مصر به تصويب از هر شريف چندين حكم را از فقه شيعه بهتر دانسته و در احوال شخصيه مصر قانونى ساختند .\r\nمساله 103 : ولايت فقيه ( كه از نظر كميت و كيفيت تا حدودى بين فقهاى شيعه در آن اختلاف نظر وجود دارد ) يكىديگر از منابعى است كه با در نظرداشت زمان و مشاوره با متخصصين در موضوع حكم ، صلاحيت اصدار حكم موقتى را دارد .\r\nاين حكم به حسب پسند شخصى ولى فقيه نيست بلكه غالبا در زير عموم قاعده ترجيح مهم‌تر بر مهم نهفته است كه به عناوين ثانوى تعلق دارد . و فكر نكنم در فقه حنفى محتواى اين منبع قانونى با توضيحى كه داديم مورد بىتوجهى قرار گيرد هرچند كه اسم ولايت فقيه ، براى فقه مذكور ناآشنا باشد .\r\nمساله 104 : از آنچه كه در مساله 76 و غيره گفتيم حاكم دينى مىتواند اجراى بعضى از حدود را موقّتا معلّق سازد و به غير آن اكتفا كند . ولى بايد به محافظه‌كارانيكه سفارش مىكنند براى نزديكى فرهنگ اسلامى به فرهنگ مادى از عمل به فرهنگ خود كوتاه بياييم به صراحت بگوييم كه اشتباه مىكنيد اين سفارش‌هاى شما بيهوده و مجرد انفعال شما است ، غربىها ، تا از تمام فرهنگ خود دست برنداريم از ما راضى نمىشوند ، تازه رضاىشان در اين هنگام اينست كه ما را رسما از استثمارشدگان و\r\n\r\n","description":"","footnote":"","page_name":" 58 ","page_number":64},
  {"content":"\r\n\r\nمادونان خود بدانند و گويا آيه مباركه براى بيان حال امروز ما و طرفداران فرهنگ مادى نازل شده ؛  وَ لَنْ تَرْضى عَنْكَ الْيَهُودُ . . .  جهودان و ترسايان از شما راضى نخواهند شد تا پيروى از روش آنان نكنيد ( و مقلدان كور كورانه آنان نگرديد ) و ثانيا دين خدا تابع نظر معامله‌گران و ترسوها نيست .\r\nمساله 105 : غالب تعزيرات شرعى شلاق زدن است . آيا مىشود آنها را يا قسمتى از آنها را به پول نقد و يا به كار اجبارى مفيدى براى مردم با ملاحظه قبح معصيت ، به حسب ارتكاز متشرعه و يا دلالت نصوص تعويض كنيم ؟ موضوع محتاج به مطالعه بيشتر است .\r\nمساله 106 : قوانين كه در دايره مباحات توسط ولى فقيه يا زمامدار دينى و مجلس شورا وضع مىشود به قيود زير محدود مىشود :\r\n1 - عموم و اطلاق آنها مخالف أحكام شرعى نشود . « 1 »\r\n2 - بدون ضرورت ، ضرر جانى و روانى و مالى و حيثيتى نرساند .\r\n3 - به آزادىهاى معقول مردم آسيبى نرساند .\r\n4 - به اخلاق عمومى صدمه‌اى نزند .\r\nمساله 107 : تصويب مطالبات نمايندگان مجلس در مورد زياد نمودن حقوق ماهانه آنان و تحصيل ساير امتيازات مادى و معنوى را بايد به علاوه\r\n\r\n\r\n","description":"","footnote":"\r\n( 1 ) - و گرنه تقييد اطلاق و تخصيص عموم آن لازم مىشود .\r\n","page_name":" 59 ","page_number":65},
  {"content":"\r\n\r\nامضاى رئيس‌جمهور ، به موافقت شوراى عالى قضاء معلق نمود و دليل عقلايى اين حكم روشن است .\r\nمساله 108 : در فرض زياد شدن متخصصين در علوم دينى و تجربى بايد در نمايندگان مجلس ، تخصص در يك رشته شرط شود ، زيرا لوايح وزارت‌خانه‌ها و غيره توسط كارشناسان و متخصصان تدوين مىشود و نمايندگان غير متخصص صحت و سقم آنها را نمىدانند و لا محاله منفعلانه و جاهلانه تصديق يا رد مىكنند كه هردو به ضرر مردم است .\r\nمساله 109 : تصور مىشود علم حقوق و علم روانشناسى در كشورهاى اسلامى بايد مورد تجديد نظر كارشناسى قرار گرفته و به شكل واقعى خود درآيند . و تا اين كار صورت نگرفته تخصصى در اين دو علم مرجح براى نمايندگان شمرده نمىشود .\r\n\r\n","description":"","footnote":"","page_name":" 60 ","page_number":66},
  {"content":"\r\n\r\n\r\nفصل پنجم : قوه قضاييه\r\nمساله 110 : وظيفه قوه قضاييه رسيدگى به شكايات افراد و جهات و اداره‌هاى دولتى عليه افراد و جهات و ادارات دولتى حتى عليه وزيران و رئيس‌جمهور به طرز يكسان و عادلانه و اصدار حكم شرعى بدون تاخير زياد است و نيز تربيت علمى و اخلاقى قاضيان به اندازه حاحت ، و نظارت شديد بر آنان كه از خيانت به قانون و رشوت‌گيرى از مردم به دور باشند .\r\nرشوت‌ستانى قاضى طبق حديثى به منزله كفر به خداوند بزرگ است .\r\nمساله 111 : حكم قاضى جامع الشرايط نافذ و واجب الاتباع است ولى اگر مصلحت اين باشد كه محكوم عليه حق استيناف دعوا را در محكمه بالاتر داشته باشد ، مىشود به محكمه ابتداييه دستور قانونى داده شود تا قاضى حكم صادر نكند بلكه تنها نظر خود را بنويسد تا استيناف دعوا دچار مشكل شرعى نشود .\r\n\r\n","description":"","footnote":"","page_name":" 61 ","page_number":67},
  {"content":"\r\n\r\nمساله 112 : زمامدار اسلامى كه قهرا شروط قضا را دارد مىتواند در بعضى از موارد قضاوت كند و قضاى او نافذ است و تفكيك قواى سه گانه ، در شريعت تا اين حد وجود ندارد كه از حاكم اسلامى سلب صلاحيت قضا را نمايد ولى اگر در قانون اساسى شرط شود كه زمامدار قضاوت نكند ، نمىتواند قضاوت نمايد مگر اينكه مدعى و مدعى عليه راضى به قضاى او باشند .\r\nمساله 113 : مسئول تشكيلات قوه قضاييه و نصب قضات عادل و عزل قضات مختلف و مجازات آنان و زمينه‌سازى آموختن علم قضاء به محصلين و تهيه لوايح و تدوين أحكام قضايى و امثال اين‌ها به عهده شوراى عالى قضا به رياست رئيس قوه قضاييه مىباشد .\r\nمساله 114 : در فرض ثبوت خطاى قاضى در حكمن ، از متهم اعاده حيثيت مىگردد و اگر ضررى متوجه يكى از طرفين دعوى شده باشد در فرض عمد و تقصير قاضى ضامن است و در فرض قصور دولت بايد آن را جبران كند .\r\nمساله 115 : با دقت فراوان در حكم ، بايد تشكيلات قضايى به دور از پيچيده‌گىهاى بىموردى كه گاهى فيصله يك دعواى ساده چند ماه يا يكى دو سال وقت طرفين را در رفت‌وآمد مىگيرد و نيز مستلزم بيكار\r\n\r\n","description":"","footnote":"","page_name":" 62 ","page_number":68},
  {"content":"\r\n\r\nماندن طرفين دعوا از كار و تحصيل نفقه و تحمل مصرف كرايه ماشين از طرفين مىگردد كه كار بسيار زشت بلكه يك نوع ظلم ناجايز به مردم است .\r\nمساله 116 : در فرض امكان مردم كشور حتى ساكنين قريه‌هاى دور دست بايد دست‌رسى به قضا را داشته باشند و كمتر محتاج به رفتن به مركز و يا شهرهاى دور شوند .\r\nمساله 117 : در فرضيكه مدعى و مدعى عليه از دو مذهب باشند در حق اللّه ، حق اقامه دعوى با مدعى عليه مىباشد و در حق الناس حق اقامه دعوى ( و اختيار قاضى ) حق مدعى مىباشد .\r\nمساله 118 : آنچه در قوه قضاييه از همه مهمتر است سه چيز است :\r\nاول علم لازم براى قضا ، چون هركس كه بما انزل اللّه حكم نكند كافر و فاسق و ظالم است كه در آيات شريفه قرآن آمده است . « 1 »\r\nجمع زيادى از فقهاى شيعه اجتهاد را در قاضى شرط مىدانند و جمعى آن را معتبر نمىدانند و همين قول در نظر اينجانب درست‌تر است .\r\nدوم عدالت و تقوا است و حكم و قضاى قاضى غير عادل نافذ نيست .\r\n\r\n\r\n","description":"","footnote":"\r\n( 1 ) - تفسير آيات را در كتب تفسير بدست آوريد .\r\n","page_name":" 63 ","page_number":69},
  {"content":"\r\n\r\nسوم : دورى از رشوت‌ستانى است ، گرفتن و دادن رشوت هردو حرام است ، رشوت در أحكام شرعى در احاديث زياد مورد سرزنش قرار گرفته تا جاييكه در يك حديث آمده است : رشوت گرفتن در أحكام ( به منزله كفر ) به خداوند بزرگ است . اين عمل زشت كه توقع نمىرفت در محاكم اسلامى ديده شود با تاسف فراوان امروز يك عمل شايع و زبان زد خاص و عام است درحاليكه اين عمل از گناهان كبيره است . رشوت عبارت است از دادن مال يا هر كار ديگر كه حق طرف را إبطال كند يا باطل خود را حق بگرداند .\r\nمساله 119 : در دانشكده شرعيات كه مربوط به قاضيان مىشود ، به اقرار آگاهان مسايل مورد نياز آنقدر كم و ناقص در بعضى از كشورها تدريس مىشود كه به‌هيچ‌وجه براى قضاى شرعى و غير شرعى كفايت نمىكند و قهرا قضاى او به غير ما انز اللّه منجر مىشود . بر قوه مجريه و مقننه لازم است تدريس محصلان قضاء را كما و كيفا و ارتقاء دهند و امتحان سالانه آنان بسيار دقيق باشد .\r\nمساله 120 : مناسب است رساله‌اى در حكم رشوت و تقبيح آن نوشته شود و در دوره قبل از رسيدن به مقام قضاوت تدريس شود و نيز آنچه به تقواى قاضى مربوط مىشود به طرز موثر به او تفهيم گردد .\r\n\r\n","description":"","footnote":"","page_name":" 64 ","page_number":70},
  {"content":"\r\n\r\nمساله 121 : در حديثى آمده سه دسته از قاضيان در آتش مىروند ، اول كسى كه حكم مىكند مىداند كه حكم او ناحق است و در واقع نيز ناحق است . دوم كسى كه حكم مىكند و نمىداند كه حق است هرچند در واقع حق باشد . سوم كسى كه حكم مىكند و ميداند كه ناحق است و در واقع حق است . و تنها يك دسته به بهشت مىروند كه حكم به حق كنند و بدانند كه حق است .\r\nأعوذ باللّه من الجهل و هوى النفس .\r\nمساله 122 : بر قوه قضاييه لازم است مقدمات تعليمى را به طورى فراهم سازد كه حتى قاضيان در دوران قضاوت نيز ساعاتى را در هفته مشغول تحصيل باشند و علماى بزرگ أحكام فقهى را براى آنان بيان دارند . قضا علم صحيح و معلومات زيادى در فقه مىخواهد .\r\nمساله 123 : تصدى منصب قضا براى كسانى كه علم لازم و يا كافى ندارند ، حرام است و نصب آنان نيز حرام است و عزل آنان واجب .\r\nمساله 124 : تصدى قضا بر افراد فاسدى كه رشوت مىخورند حرام است و نيز نصب آنان حرام و عزل آنان واجب مىباشد .\r\nمساله 125 : تصدى قضا بر واجدين شرايط واجب كفايى است .\r\n\r\n","description":"","footnote":"","page_name":" 65 ","page_number":71},
  {"content":"\r\n\r\nمساله 126 : قاضى حق ندارد در حقوق الناس بدون مطالبه مدعى در رفع نزاع مداخله كند ؛ مگر اينكه زمامدار و يا شوراى عالى قضاء بقاى دعوى را براى نظم عمومى مخل تشخيص دهد .\r\nمساله 127 : در حقوق اللّه قاضى مىتواند ابتداء و بدون مطالبه مدعى خاص و يا مدعى العموم اقدام و اصدار حكم نمايد .\r\nمساله 128 : آيا قاضى مىتواند به علم خود عمل كند ؟ چهار قول وجود دارد . به نظر من قول قوىتر آنست كه قاضى در حقوق الناس و حق اللّه هردو ، مىتواند به علم خود عمل كند و لزومى به اقرار اقامه بينه و قسم نيست ، بلى از نظر احتياط و مراحل رسمى مدرك علم خود را در پرونده - دوسيه - بنويسد تا متهم به طرفدارى از يك طرف دعوى نشود .\r\nمساله 129 : ملاك فرق مدعى و منكر در نظر جمعى غرض نهايى از دعوى است و در نظر بعضى مصبّ دعوى ، ممكن است بر ملاك اول كسى كه بر ملاك دوم منكر باشد ، مدعى گردد و مدعى بر ملاك دوم منكر گردد و اين بحث در فقه ثمراتى دارد .\r\n\r\n","description":"","footnote":"","page_name":" 66 ","page_number":72},
  {"content":"\r\n\r\n\r\nفصل ششم : دار الافتاء\r\nمساله 130 : فتوى دادن براى مجتهد جامع الشرايط ، گاهى واجب كفايى و گاهى واجب عينى مىشود .\r\nمساله 131 : فتوى دادن بدون علم حرام است و موجب هلاكت . ولى امروز در بسيارى از شهرها و كشورها در بين جمعى از اهل علم مبتدى و متوسط بىتقوى ، فتوى دادن يك أمر عادى مشهور شده است ، اينان روز قيامت مسئوليت سنگين به عهده دارند و أحاديث متعددى در مذمت اينان وارد شده است .\r\nمساله 132 : نقل فتوى از مجتهد جامع الشرايط براى مقلدين او توسط اهل علم اشكالى ندارد ، به شرطيكه فتوى را به طور درست از كتاب او فهميده باشند .\r\nمساله 133 : جمعى از اهل علم مبتدى و متوسط كه مجتهد نيستند به ديدن يك روايت و به ديدن فتواى يك عالم بدون در نظر گرفتن شرايط آن ،\r\n\r\n","description":"","footnote":"","page_name":" 67 ","page_number":73},
  {"content":"\r\n\r\nاز روى هوا و هوس فتوى مىدهند . حتى جمعى پرده‌هاى حيا را به دور افكنده و به خيال باطل خود مسلمانان را تكفير مىكنند ، اينان نه اصول اسلام را به طور استدلالى درك كرده‌اند و نه فروع آن را ، ولى كرخانه توليد كفر در بغل دارند و مسلمانان متدين را روى اغراضى كه دارند به كفر محكوم مى كنند كه ضلّوا و أضلّوا . هم خود گمراهانند و هم عوام غافل را گمراه مى سازند . و بيگانگان ازين فتاوى غير مشروعه استفاده‌هاى فراوانى برده‌اند .\r\nخداوند آنان را هدايت فرمايد .\r\nمساله 134 : بر قوه قضاييه لازم است در هر شهر دار الافتايى بنا سازد و دانشمندان درجه يك و باتقوى آن شهر را دعوت كنند كه هفته دو روز مثلا آنجا بروند و به سوالات مردم متدين فتوى دهند يعنى فتاوى معتبر مذهبى استفتاءكنندگان را جواب دهند . « 1 »\r\nمساله 135 : اين دانشمندان نبايد از اعضاى رسمى و حقوق‌بگير دولت باشند ولى فتاوى آنان معتبر باشد .\r\nمساله 136 : در اين دار الافتاها ، تعدد شوراهاى فتوى به تعدد مذاهب معتبر اسلامى آن شهر باشد .\r\n\r\n\r\n","description":"","footnote":"\r\n( 1 ) - دار الافتاء در بعضى از كشورها وجود دارد گاهى فعال است ، گاهى نيمه‌فعال ، غرض ما دار الافتاى فعال است و بايد مورد وثوق مردم مسلمان باشد كه آن را تابع سياست‌هاى دولت ندانند و بعضى از مفتيان كشورهاى اسلامى از بىخبرى مطلق خود و خارج از محدوده دينى سخنانى را در مورد مسايل علمى كائنات به زبان مىآورند كه باعث شرمسارى مسلمانان در جهان مىشود زهى نادانى و بىننگى .\r\n","page_name":" 68 ","page_number":74},
  {"content":"\r\n\r\nدر كنفرانس مكه اعلام شد كه ، مذاهب چهارگانه حنفى ، مالكى ، شافعى ، حنبلى و مذهب شيعه اماميه و مذهب زيدى و مذهب ظاهرى و مذهب اباضى رسميت دارند و فتواى شيخ محمود شلتوت مرحوم رئيس اسبق جامع الازهر و ساير دانشمندان بزرگ مصر در مورد حقانيت مذهب شيعه اثنا عشرى مشهور و در بعضى از كتاب‌هاى ديگر اينجانب مسطور است .\r\nمساله 137 : دادگاه عالى هر كشور ، صدور فتوى را از غير اين مقام ( دار الافتاء ) ممنوع گردانيده و متخلفين را تعزير نمايد تا جلو فتنه داخلىها و خارجىها گرفته شود و دكان نااهلان بسته گردد .\r\nآزادى فتوىفروشان و جاه‌طلبان مغرور ضررهاى زيادى به مسلمانان غافل و شريعت اسلامى وارد نموده و وقت آن رسيده كه حكومت‌ها جلو آن را بگيرند و بايد به اين ناأهلان گفت :  آللَّهُ أَذِنَ لَكُمْ أَمْ عَلَى اللَّهِ تَفْتَرُونَ  . « 1 »\r\nمساله 138 : كسانى كه به حد مجتهد مشروط در مذهب حنفى و يا در فقه شيعه به درجه اجتهاد مطلق رسيده‌اند و آن را اثبات نمايند مىتوانند فتوى دهند ولى براى حفظ نظم خوب است كه از راه دار الافتاء هرچند به توسط نمايندگان خود فتوى بدهند .\r\nمساله 139 : اگر دولت‌ها از كسانى كه قصد خدمت دين را بنام عالم دينى دارند و القاب بالاى علمى را بر خود مىنهد . مطالبه مدرك كنند و در\r\n\r\n\r\n","description":"","footnote":"\r\n( 1 ) - يونس آيه 59 .\r\n","page_name":" 69 ","page_number":75},
  {"content":"\r\n\r\nمورد فعاليت‌هاى آنان و القاب آنان همان دقتى را كه در مورد صاحب منصبان و دكتوران و ساير متخصصين دارند انجام دهند . خدمت خوبى به دين و ملت نموده ، اين مراقبت از كميت اهل علم مىكاهد ولى كيفيت كار را بالا مىبرد ، در واقع نااهلان پى كار خود مىروند و دانشمندان دينى در خدمت دين مىمانند .\r\nآيا حكومت‌ها اين وظيفه مقدس را عملى خواهند كرد ؟ بايد گفت و اللّه العالم . لكن :  ما ذلِكَ عَلَى اللَّهِ بِعَزِيزٍ .  « 1 »\r\nمساله 140 : در نظر مشهور فقهاى شيعه ، أعلميت مفتى نيز به تفصيلى كه دارد معتبر است . تشخيص اعلميت يك موضوع بسيار مشكلى است كه تنها مجتهدينى كه فتاوى عده‌اى از فقها را مطالعه كرده صلاحيت آن را دارند .\r\nولى امروزه يك عده از طلبه‌هاى جامانده‌ى بىتقوا براى اغراض مادى خود به گمراهى عوام از همين صلاحيت كاذب و دروغين مىپردازند ، خداوند اينان را هدايت فرمايد و عوام الناس را از بىتقوايى اينان در امان نگهدارد و بدانند كه معرفى مرجع تقليد كار هر طلبه كم‌سواد نيست و اعتماد به گفته هاى آنان روز قيامت مسئوليت‌زا براى مردم است .\r\n\r\n\r\n","description":"","footnote":"\r\n( 1 ) - ابراهيم آيه 20 ، فاطره آيه 17 .\r\n","page_name":" 70 ","page_number":76},
  {"content":"\r\n\r\n\r\nفصل هفتم : أحكام محاربين و مفسدين\r\nمساله 141 : تفصيل فروع محاربين و مفسدين كه قرآن مجيد أحكام اين دو دسته را در آيه 33 - 34 سوره مباركه مائده ذكر فرموده است ، در رساله توضيح المسايل جنگى كه براى مجاهدين در دوران جهاد چهارده ساله با شوروىها ، تاليف شده بود نوشته‌ايم و در اين جا پنج مساله را از آن رساله نقل مىكنيم :\r\nمساله 142 : دين برنامه سعادت و خوشبختى بشر در دنيا و آخرت است ، تلاش در زوال نظام دينى يك مصداق بارز فساد در روى زمين و محاربه با خدا و رسول او مىباشد ، و ممكن است فساد را به نابودى امنيت اجتماعى و تخريب منابع اقتصادى و محاربه با خدا را مخالفت با دين و تضعيف نواميس و مكارم اخلاقى تفسير نمود .\r\n\r\n","description":"","footnote":"","page_name":" 71 ","page_number":77},
  {"content":"\r\n\r\nمساله 143 : توليد و توزيع و معاملات مواد مخدر - خصوصا هيروئين و امثال آن - و مسكرات به نحو گسترده كه به دنيا و آخرت مردم - خصوصا نسل جوان - آسيب مىرساند افساد در زمين است .\r\nمساله 144 : ايجاد ترس و خوف و وحشت در بين مسلمانان و راه گيرى و تحميل مظالم بر آنان و ايجاد نزاع و بدبينى بنام قوم و نژاد و لسان و منطقه و مذهب و حزب و غيره كه گاهى به درگيرىهاى مسلحانه و ترور و قتل منجر مىشود ، افساد در زمين است .\r\nمساله 145 : آسيب رسانيدن به كارخانه‌ها - خصوصا صنايع سنگين - و كشتزارها و توليد ملى و مبتلا ساختن مردم به فقر ، افساد است .\r\nمساله 146 : تعويض نظام اسلامى به نظام غير اسلامى ، نابودى مراكز دينى و توطئه عليه مبلغين و مجريان أحكام دينى به شكل گسترده و فتنه‌انگيز و ايجاد درگيرى بين حلقات مهم جامعه ، افساد است .\r\nمساله 147 : ترويج فحشاء و منكرات مانند زنا ، لواط و ساير انواع فساد اخلاقى به توسط راديوها ، تلويزيون‌ها ، سينماها و مجالس مختلط رقص به نحو گسترده و مسدود كردن راه‌هاى عمومى نه به\r\n\r\n","description":"","footnote":"","page_name":" 72 ","page_number":78},
  {"content":"\r\n\r\nمدت يك ساعت و دو ساعت - هرچند بستن راه‌ها به مقدار ده دقيقه حتى براى نماز جماعت هم حرام است و موجب بطلان نماز است - بلكه به مقدار زياد ، و رهزنى و بردن اموال مردم توسط باندهاى مسلح و نيز آدم‌ربايى گسترده به منظور أخذ پول و ايجاد رعب و ترس و استعمال اسلحه آتشين بر روى مردم و اختلال در امر تجارت و امثال اينها از مصاديق فساد است .\r\nمساله 148 : مىشود گفت كه هر كارى از كارهاى اين فصل اگر از جهت دشمنى با دين و اهل دين باشد محاربه با خداوند است ، و هر كارى از كارهاى مذكور كه از روى اغراض ديگر صورت گيرد افساد در زمين است .  إِنَّما جَزاءُ الَّذِينَ يُحارِبُونَ اللَّهَ وَ رَسُولَهُ وَ يَسْعَوْنَ فِي الْأَرْضِ فَساداً  « 1 » .\r\n\r\n\r\n","description":"","footnote":"\r\n( 1 ) - مائده آيه 33 .\r\n","page_name":" 73 ","page_number":79},
  {"content":"\r\n . \r\n","description":"","footnote":"","page_name":" 74 ","page_number":80},
  {"content":"\r\n\r\n\r\nفصل هشتم : كلامى در شروط قانون اساسى\r\nقوانين اساسى كشورهاى مسلمان‌نشين داراى اصول و بندهاى مختلف و مواد متفاوتى مىباشند . پاره‌اى از آنها مطابق دين و پاره‌اى از آنها مخالف دين و قسمتى هم نه موافق و نه مخالف دين است .\r\nمساله 149 : آنچه در قانون اساسى در مورد اوصاف رئيس‌جمهور و وزيران و مسئولان و وظايف آنان ذكر شده در فرضيكه مخالف دين نباشد به منزله شرط تقرر و مشروعيت بقاى آنان در مناصب و مجوز تصرفات شان كه از آن جمله أخذ حقوق ماهانه و ساير امتيازات مادى ، آنانست ، و چنانچه اوصاف و افعال‌شان مطابق قانون اساسى كه به تصديق ملت و يا اكثريت و حتى قسمتى از مردم رسيده باشد ، نباشد خودبه‌خود عزل و اختيارات آنان لغو و تصرف آنان در بيت المال باطل و مستحق حقوق\r\n\r\n","description":"","footnote":"","page_name":" 75 ","page_number":81},
  {"content":"\r\n\r\nماهانه و غيره نمىشوند . چه ملت عليه آنها قيام بكنند و يا نه كنند و حتى مردم بىخبر بايشان زنده‌باد بگويند .\r\nمساله 150 : وظايف مهمى كه مىشود در قوانين اساسى از طرف ملت شرط گردد بر سه‌گونه است :\r\nگونه اول : وظايف و أوصافى است كه از طرف دين بر ذمه آنان نهاده شده اين وظايف زمامدار واجب است و تحقق أوصاف هم لازم . چه ملت آنها را در قانون اساسى آورده باشد يا نه .\r\nگونه دوم : كه وظايف مذكور حرام ، و اشتراط آن باطل است ، چه در قانون اساسى آمده باشد يا نه ، ارتكاب آنها به خاطر تحريم شريعت جايز نيست . ولى اگر مردم به خاطر همين شروط به آنها رأى داده باشند زمامدارى و ولايت زمامدار به هر صورت مورد ترديد قرار مىگيرد .\r\nگونه سوم : اگر در قانون اساسى شرط شود واجب مىشود و گرنه مسئولين ملزم نيستند آنها را به جا بياورند . و چنانچه زمامدار - و هر مسئول ديگر در ابتدا و يا اثناى وظيفه فاقد يك وصف مذكور شود و يا عمدا و يا تقصيرا و يا عجزا وظيفه را بجا نياورد از وظيفه خود منعزل مىشود .\r\nمساله 151 : عدالت اجتماعى در همه جهات و براى همه اصناف بر حكومت لازم است و بايد در قانون اساسى ذكر شود .\r\n\r\n","description":"","footnote":"","page_name":" 76 ","page_number":82},
  {"content":"\r\n\r\n لَقَدْ أَرْسَلْنا رُسُلَنا بِالْبَيِّناتِ وَ أَنْزَلْنا مَعَهُمُ الْكِتابَ وَ الْمِيزانَ لِيَقُومَ النَّاسُ بِالْقِسْطِ \r\nمساله 152 : امر به معروف و نهى از منكر از وظايف متقابل واجب ملت و حكومت است .\r\nمساله 153 : هرچه مردم به زمامدار بيشتر رأى بدهد مشروعيت دولت بيشتر مىشود .\r\nمساله 154 : امور نظرى و فنى با جمع زيادى از متخصصين مشوره شود .\r\nو مسئولين از روابط دوستان و خويشاوندان در امور رسمى بيرون آيند .\r\nمساله 155 : ترويج زبان عربى در مراحل تعليمى غير ابتدايى با زبان رسمى و زبان‌هاى محلى در قانون اساسى از وظيفه وزارت معارف و تحصيلات عالى شناخته شود .\r\nمساله 156 : اقرار گرفتن به اكراه و زور باطل است هرچند در قانون اساسى نباشد .\r\nمساله 157 : هرچه با مردم مشوره بيشتر صورت گيرد حكومت مشروعيت بيشتر پيدا مىكند .\r\nمساله 158 : جهل قصورى عذر است هرچند قانون اساسى اين عذر را نپذيرد .\r\n\r\n","description":"","footnote":"","page_name":" 77 ","page_number":83},
  {"content":"\r\n\r\nمساله 159 : حمايت قانون اساسى از زن ، مرد ، طفل ، پيرمرد و همه افراد چه مسلمان و چه غير مسلمان ، يكسان است ، هرچند قانون از آن ساكت بماند .\r\nمساله 160 : حقوق زن و مرد و مسئوليت‌هاى آنان يكسان است مگر در موردى كه دين به علت تفاوت‌هاى فيزيكى يا روانى زن و مرد ، طور ديگرى دستور داده باشد .\r\nمساله 161 : تساوى زن و شوهر به ضرر زن است ، مهر و نفقه زن و لباس و مسكن و تداوى كه همه حق زن بر شوهر است از بين مىرود كه ضرر جبران‌ناپذيرى است ، در بسيارى از كشورها براى جمع كثيرى از مردان و غالب زنان كار پيدا نمىشود ولى اسلام زنان شوهردار را بيمه كرده است و حوايج زن به عهده شوهرش قرار گرفته است .\r\nمساله 162 : برعكس پندار ساده‌لوحان تفاوت ميراث زن و مرد به نفع زنان است نه به نفع مردان ، به علاوه كه همين تفاوت ظاهرى در بعضى موارد ميراث است نه در همه موارد .\r\nمساله 163 : توسعه مستمر زراعت بايد در مورد مواد غذايى حتى در مثل عسل و ساير مواد خوراكى غير لازم و موادى كه مورد مصرف بعضى از اصناف مىباشد ، از وظايف مهم وزارت زراعت است . حتى به فرضيكه\r\n\r\n","description":"","footnote":"","page_name":" 78 ","page_number":84},
  {"content":"\r\n\r\nدر قانون اساسى نباشد و هم‌چنين توليد يا توريد مواد تداوى و تربيت دكتوران لايق « 1 » ، بلكه هر متخصص ماهر در همه رشته‌هاى لازم زندگانى .\r\nمساله 164 : سيستم رياستى بهتر از سيستم پارلمانى است زيرا اولا دور تر از سياست‌بازى خارجىها و احزاب است و ثانيا نزديك به مفهوم شورى .\r\nولى در اين مورد مطلبى وجود دارد كه سابقا ذكر شد .\r\nمساله 165 : در قانون اساسى بايد ذكر شود كه دولت در پيمان‌هاى نظامى كه در قرن بيست رايج بود شامل نشود و قرضه‌هاى خارجى او بدون تصويب مجلس صورت نگيرد .\r\nمساله 166 : در ايام فراغت سربازان از تدريب عسكرى و سوادآموزى ، مىشود ، آنان را بدون اكراه و با حقوق به كارهاى ديگر ملى تشويق كرد و يا شغل‌هاى آسانى را به آنها تعليم داد . اين ماده چه در قانون اساسى چه ذكر شود و چه ذكر نشود يكسان است .\r\nمساله 167 : تناوب كارمندان در مناطق خوش‌آب‌وهوا و بدآب‌و هوا مطابق عدالت اجتماعى بايد در قانون اساسى قيد شود .\r\nمساله 168 : اصل برائت ذمه در انسان‌ها و اصل حليت در اشيا ثابت است چه در قوانين اساسى ذكر شود و چه نشود ، ولى بهتر است ذكر شود .\r\n\r\n\r\n","description":"","footnote":"\r\n( 1 ) - دليل اين حكم بنايى مردم در موقع پول دادن به دولت همين امور و امثال آنها است .\r\n","page_name":" 79 ","page_number":85},
  {"content":"\r\n\r\nمساله 169 : تبعيد به جز يكى دو مورد كه در فقه بيان شده ممنوع است .\r\nمساله 170 : تعذيب و شكنجه انسان ممنوع است ، مگر اينكه خود فرد به كرامت انسانى خود يا ديگران آسيبى برساند كه براى اعاده كرامت آن حدود و تعزيرات مقرر شده است .\r\nمساله 171 : عفو مجازات و يا تخفيف آن به جز از مواردى كه در فقه ثابت است از صلاحيت زمامدار اسلامى بيرون است .\r\nمساله 172 : حبس‌هاى طويل كه در تعزيرات دولتى امروز وجود دارد ، در فقه اسلامى به جز چند مورد وجود ندارد ؛ اگر رئيس‌جمهور طبق مصلحت لازم تخفيف يا عفو آن را بخواهد مىشود كه قوه قضاييه آن را در موارد غير منصوص با ملاحظاتى بپذيرد ولى عفو جمعى كه آزادى آنان به ضرر ملت است نبايد رئيس‌جمهور پيشنهاد عفو آنان را بنمايد بحث زندان و زندانيان بعدا مىآيد .\r\n\r\n","description":"","footnote":"","page_name":" 80 ","page_number":86},
  {"content":"\r\n\r\n\r\nفصل نهم : وظايف متقابل دولت و ملت « 1 »\r\nمساله 173 : وظايف واجبه شخص اول كشور به هر لقبى ( خليفه ، امير ، زمامدار ، رئيس‌جمهور ، رئيس وزيران و . . . ) كه ياد شود از سه منبع مشخص مىشود :\r\n1 - كه شريعت الهى بر ذمه او نهاده باشد .\r\n2 - كه قانون اساسى براى او وضع نموده باشد و مخالف شرع نباشد .\r\n\r\n\r\n","description":"","footnote":"\r\n( 1 ) - ملت در لغت به معناى روش است نه به معناى مردم يك كشور ولى اصطلاح مذكور در ايران ، افغانستان و تاجيكستان مشهور است و جمعى از عربها به مردم يك كشور شعب مىگويند و پاكستانىها قوم مىگويند .\r\n","page_name":" 81 ","page_number":87},
  {"content":"\r\n\r\n3 - كه خودش در موقع نامزدى و تبليغات به مردم وعده آن وظايف مباح و يا مستحب را داده باشد و مردم نيز بر اساس همان وعده ها به او رأى داده باشد .\r\nمساله 174 : اگر زمامدار به شرايط فوق عمدا عمل نكند شرعا از مقام خود منعزل است ، چه مردم مخالفت خود را به سخنرانىها و يا به وسيله رسانه‌ها و يا به راهپيمايىها و غيره اظهار بكنند و يا نكنند ، بلكه عزل شرعى او در فرض ترك وظايف بند اول ، حتى با فرض موافقت مردم - كه در كشورهاى اسلامى فرض واقع‌نشدنى است - ترديدناپذير است .\r\nمساله 175 : وعده‌هايى را كه مردم از نامزد رياست جمهور يا هر نامزد ديگر مىشنوند ولى بر اساس آنها به او رأى نمىدهند ، چنانچه رئيس‌جمهور يا صاحب هر مقام ديگر به آنها عمل نكند موجب عزل او نمىشود بلكه موجب كسر شان او نزد مردم مىگردد .\r\nمساله 176 : اگر عمل كردن به وظايف مذكور براى رئيس‌جمهور به خاطر عوارضى ، غير مقدور شود او از وظيفه‌اش منعزل مىشود . ولى اگر اين وظايف قبل از تقرر او ناممكن بوده « 1 » و يا بعد از تقرر او ناممكن\r\n\r\n\r\n","description":"","footnote":"\r\n( 1 ) - ولى اگر از وظايف قسم سوم باشد رئيس‌جمهور منعزل مىشود .\r\n","page_name":" 82 ","page_number":88},
  {"content":"\r\n\r\nشده چه او رئيس‌جمهور باشد چه فرد ديگرى كه امكان رسيدن به اين مقام را داشته باشد ، رئيس‌جمهور باشد در اين صورت به مشروعيت مقام او ضررى وارد نمىآيد .\r\nمساله 177 : اگر رئيس‌جمهور به مردم وعده‌هاى غير مشروع و حرام را بدهد و مردم هم فرضا به همان وعده‌ها به او رأى بدهند و او پيروز گردد ، پيروزى او شرعا باطل و تصرّفات او نارواست ، چه به آن وعده‌هاى حرام عمل بكند و يا نكند .\r\nمساله 178 : خدمت به منافع اقتصادى و رفاه عامه و همه فعاليت‌هاى سياسى و اجتماعى و نظامى بايد در محدوده شرع و قانون صورت گيرد .\r\nنه از راه‌هاى غير مشروع مانند استثمار ملت‌هاى ضعيف همسايه و غير هم ، و هجوم بردن بر آنان به منظور تصرف در ثروت‌هاى آنان از محرمات و موجب عزل و حتى انعزال او مىگردد ، و به عبارت ديگر ترقى كشور و مردم بايد از راه‌هاى مشروع باشد نه از راه‌هاى ظالمانه و ضرر زدن به ديگران .\r\nمساله 179 : وجوب اطاعت مردم و كارمندان ملكى و نظامى از رئيس كشور در محدوده قانون و شريعت است ، نه در ترك واجبات و ارتكاب محرمات و لا طاعة لمخلوق فى معصية الخالق .\r\n\r\n","description":"","footnote":"","page_name":" 83 ","page_number":89},
  {"content":"\r\n\r\nمساله 180 : ايجاد فتنه و آشوب و خون‌ريزى و تباهى بين ملت‌هاى ضعيف به منظور رفاه ملت خود و يا بين اصناف ملت خود به نام مذهب و قوم و نژاد و سمت و دين و به عناوين ديگر به منظور استحكام مقام خود ( تفرقه‌بينداز و حكومت‌كن ) حرام و موجب اعدام رئيس و مقامات بلند مسئول ، به عنوان مفسد و محارب مىشود  « إِنَّما جَزاءُ الَّذِينَ يُحارِبُونَ اللَّهَ وَ رَسُولَهُ وَ يَسْعَوْنَ فِي الْأَرْضِ فَساداً أَنْ . . . »  و اين امر يكى از فرق‌هاى حكومت‌هاى واقعى دينى و حكومت‌هاى مادى مىباشد كه به چنين افراد مدال افتخار مىدهند . و البته حكم اعدام توسط محكمه عادله صادر و اجراء مىشود نه توسط ديگران .\r\nمساله 181 : بر مردم واجب است كه در مقابل دولت‌هاى ستمگر و هوس‌باز كه كشور و ملت را به سوى تباهى و فقر و جهل و خرافات و ايجاد رعب و خفقان و به دور از دين و قانون پيش مىبرند مقاومت فرهنگى و مبارزه غير مسلحانه نموده و زمام امور را به حكومت صالح بسپارند .\r\nمساله 182 : مكلفين بايد بدانند كه غالبا تباهى دين و دنياى ملت‌ها و دور افتادن از علم و صنعت و فرورفتن در ذلت ، ناشى از سركشى دولت‌ها بوده است و خواهد بود و مهمتر اينكه بدانند سبب طغيان و استبداد دولت‌ها سكوت و بىتفاوتى ملت‌ها بوده و خواهد بود و\r\n\r\n","description":"","footnote":"","page_name":" 84 ","page_number":90},
  {"content":"\r\n\r\nهمين امر سبب ترقى غربىها و عقب‌افتادگى شرقىها شده است ، و سبب ديگران تجاوز و استعمار و استثمار دولت‌هاى زورمند بوده و مى باشد « 1 » .\r\nقرآن مىفرمايد : فرعون قوم ( ملت ) خود را سبك شمرد و آنان از او اطاعت كردند . سپس در مقام قضاوت ، مردم را مذمت مىفرمايد :  ( إِنَّهُمْ كانُوا قَوْماً فاسِقِينَ )  ، موكدا اين ملت ، ملت فاسقى بودند ! در اين آيه مباركه خوب دقت كنيد كه كليد ترقى مسلمانان در آن نهفته است .\r\nمساله 183 : نگهدارى از ارزش‌هاى قانون اساسى و ساير قوانين هر چند وظيفه دولت‌ها است ولى ملت‌ها هميشه بايد بر حكومت نظارت داشته باشند و گرنه به خوشبختى نمىرسند ، مردم صدر اسلام بر خليفه دوم ( رض ) در مورد يك پيراهن اعتراض داشتند كه آن را از كجا بدست آورده است و او بدون آشفتگى و خشونت مردم را قانع ساخت كه آن را از سهميه خود و سهميه پسرش خريده است . ولى يك عده از ملا هاى بىتقواى دربارى در طول تاريخ همه تخلّفات زمامداران فاسد را توجيه نموده و عوام النّاس را اغفال كردند لكن تعداد كثيرى از\r\n\r\n\r\n","description":"","footnote":"\r\n( 1 ) -\r\n تا ستمكش زير بار غارت و يغما نرفت * كار دزدان ستمگر غارت و يغما نشد . \r\n","page_name":" 85 ","page_number":91},
  {"content":"\r\n\r\nدانشمندان اسلامى هميشه حكومت را موعظه و پند و اندرز داده‌اند و آنانرا به خدمت به مردم و عدالت اجتماعى تشويق نموده‌اند .\r\nمساله 184 : بر زمامداران و مسئولين بلندرتبه واجب است در توزيع مناصب و امكانات مادى كشور بر واحدهاى ادارى تنها بر اساس نفوس ، عدالت اجتماعى و اولويت‌هاى واقعى عمل كنند و از تعصبات مذهبى و روابط قومى و سمتى و لسانى و هوس‌هاى حزبى شديدا دورى نمايند كه از پست‌ترين كارها و بدترين روش‌هاى ظالمانه و حق تلفى نا جوانمردانه بوده و عامل پسمانى كشور مىگردد .\r\nبلى تبعيضات ظالمانه تخم عداوت را بين اصناف مردم مىكارد ، جمعى را به غرور و تكبر و افزون‌طلبى واميدارد و جمعى را به احساس حقارت و ذلت واميدارد و همين است خيانت ملى ، و خائنين ملى از رحمت خداوند به دور هستند . و چنانچه عدالت اجتماعى به عهده دولت ، در قانون اساسى گذاشته شده باشد ، ممكن است تخلف از آن به وسيله تبعيضات سبب عزل مسئولين شود .\r\nمساله 185 : حكمت عملى و روش نيكو براى حكومت اينست كه با حفظ شايسته‌سالارى و رعايت شرايط عمومى كه در مساله ( 5 ) بيان شد ، تشريك همه اقوام كشور را در بدنه حكومت با تناسب كميت آنان عملى سازد . كه بقاى دولت و ترقى كشور به نوعى بيمه مىشود . ولى\r\n\r\n","description":"","footnote":"","page_name":" 86 ","page_number":92},
  {"content":"\r\n\r\nاين عمل از هر زمامدار ساخته نيست مگر اينكه داراى اراده قوى و عقل پخته و اخلاق عالى و نظر بلند باشد كه تعداد آنان اندك است .\r\nمساله 186 : ملتها در همان حالى كه اطاعت و حمايت از دولت دينى خود را واجب ، و همكارى با آن را لازم مىدانند ، بايد شديدا مراقب استقلال و حاكميت ملى و سياست‌هاى داخلى ، خارجى و مالى و ادارى و نظامى و تجارى و فرهنگى و غيره بوده و ناظر رفتار مسئولين قواى سه‌گانه باشند ، مسئولين در حكومت اسلامى هرقدر خوب باشند ، بالاخره معصوم نيستند و قدرت در كوتاه‌مدت يا درازمدت مىتواند آنان را فاسد بسازد .   إِنَّ الْإِنْسانَ لَيَطْغى أَنْ رَآهُ اسْتَغْنى   و بايد ترس مردم در دل آنان باشد ، كه موجب تقليل تخلفات عمدى و اشتباهات و ندانم‌كارىهاى آنان مىشود .\r\nمساله 187 : حكومت‌ها با همه توانايىهاى خود از انجام وظايف به نحو نيكو ناتوان هستند ، بسيار مناسب است كه افراد ثروتمند از نظر مادى و افراد متخصص از نظر علمى و علماى دين از راه حكمت و موعظه حسنه ، به همكارى دولت دينى به مقتضاى آيه مباركه :  وَ تَعاوَنُوا عَلَى الْبِرِّ وَ التَّقْوى  همكارى كنند ، بىتفاوتى براى همه خصوصا براى خواص بسيار زشت است . اين همكارى به شيوه‌هاى گوناگون قابل تحقق است ، و به طور نمونه :\r\n\r\n","description":"","footnote":"","page_name":" 87 ","page_number":93},
  {"content":"\r\n\r\nاولا : هر كشور متخصصين متعدد و زيادى با درجات متفاوت علمى در رشته مختلف علوم تجربى و انسانى و دينى دارد .\r\nمتخصصين هم‌رشته مىتوانند با احساس مسئوليت باطنى ، مثلا انجمن‌هاى ده‌نفره تشكيل بدهند و هفته دو مرتبه جلسات دو ساعته برگزار كنند و طرح‌هايى را براى بهبودى حال مردم تهيه و تنظيم نموده يك نسخه آن را براى وزارت مربوطه به همان طرح ، و نسخه‌اى را براى دفتر رئيس كشور و نسخه‌اى را به مطبوعات بدهند . البته اين طرح‌ها ضمانت اجرايى ندارند ولى حتما عده‌اى از آنها توجه مسئولين ذى علاقه را جلب مىكنند و در نتيجه چرخ‌هاى كشور را تيزتر مى چرخاند .\r\nثانيا : ثروتمندانى در هر كشور وجود دارند كه براى رضاى خدا و كمك به مردم مسلمان جلساتى را هفته يك بار بين خود در شهر خويش تشكيل و در مورد ايجاد شركت‌هاى سهامى توليد به جاى توليد بيهوده ( وارد كردن مواد تجملى و موارد آرايش و امثال آنها ) كه هم براى خود آنان منفعت دارد و هم براى اقتصاد كشور و براى كارگران بينوا برنامه‌ريزى نمايند .\r\nو ثالثا اينان مىتوانند زكات و ساير وجوهات مالى خود را به جاى دادن به افراد ، به مقدار كم كه فايده چند روزه دارد به شكل سرمايه ، به\r\n\r\n","description":"","footnote":"","page_name":" 88 ","page_number":94},
  {"content":"\r\n\r\nعده‌اى از بيكارها بدهند كه براى هميشه كار كنند و با عزت باشند . و يا در تعمير پل‌ها و جوىها و مساجد و مكاتب و حمام‌ها و ترميم راه‌ها در دهات دوردست كه ساكنين آنها مردم بيچاره هستند مصرف نمايند تا زندگانى براى آنان تا حدى گوارا گردد « 1 » .\r\nو رابعا چنانچه امر به معروف و نهى از منكر اولا در بين علماى دينى به شكل مدرن تحقق يابد و ثانيا از انحصار علماى دينى بدرآيد و حالت فرهنگ را به خود بگيرد كه متدينين نيز به آن اقدام نمايند و شرعا نيز منحصر به علما نيست ، مقدارى از مشكلات اجتماعى بر طرف و وظيفه پليس و دادستانى كمتر مىشود .\r\nو خامسا جمعى از خيرين كه سرمايه بيشترى دارند مىتوانند با مشوره وزارت معارف و وزارت تحصيلات عالى مدارسى ( ليسه‌هايى ) براى مراحل سه‌گانه ابتدايى ، متوسطه و ثانويه و يا دانشگاه بسازند و آنها را به اين دو وزارت اهداء نمايند .\r\nو سادسا ترجمه كتب علمى و اخلاقى و دينى و تاريخى و يا تجديد طبع آنها نسل جوان را جهت‌دهى مىكند و آينده كشور را شكوفا مى سازد ، و اللّه المستعان .\r\n\r\n\r\n","description":"","footnote":"\r\n( 1 ) - در احاديث دينى آن‌قدر سفارشاتى به كمك نمودن به مستمندان شده است كه ذكر آنان به تاليف كتاب جداگانه‌اى نيازمند است .\r\n","page_name":" 89 ","page_number":95},
  {"content":"\r\n\r\nمساله 188 : انسان‌ها به اقتضاى مقام خلافت و نمايندگىشان از جانب خداوند به اعمار زمين و شكوفايى علمى و اخلاقى و اقتصادى در جوامع خود وظيفه دارند . اگر ما اين وظيفه خود را فراموش نكنيم كشور خود را آباد مىتوانيم ؛ بايد متدينين همت كنند تا نفع‌شان به همه برسد .\r\nمساله 189 : براى همه دانشمندان و انديشمندان و هوشمندان به اقتضاى دستور قرآن :  وَ تَعاوَنُوا عَلَى الْبِرِّ وَ التَّقْوى  سزاوار است كه به وسايل مختلف : تاليف كتاب‌ها ، نوشتن مقاله‌ها در روزنامه‌ها و جرايد و مجلات و راديوها و تلويزيون‌ها و انترنت و تشكيل انجمن‌ها ، خصوصا توسط محصلين دانشگاه‌ها فرهنگ دينى را تقويت كنند و نيز برادرى دينى با دورى از متعصبين كه دين را جز از نظر تنگ نادان‌هاى مدعى علم نفهميده‌اند « 1 » ، اخوت اسلامى را تعميم دهند . خلاصه اصلاح جوامع ما جز تقويت فرهنگ دينى راه ديگر ندارد و وقت را تلف نكنيم .\r\n\r\n\r\n","description":"","footnote":"\r\n( 1 ) - همين اينانند كه به نام ثقافت اسلامى به جاى اينكه جوانان محصل را به عظمت اسلام از راه جهان‌بينى و ايديالوژى اسلامى قانع سازند ، از روى بى خبرى با تكفير مسلمانان بهتر از خود آتش كينه و نفاق را بر خلاف دستور اسلام بين محصلين شعله‌ور مىسازند . خداوند اينان را هدايت كند ، بلى وظيفه دولت خصوصا رئيس دانشگاه و وزير تحصيلات عالى مىباشد كه جلو نفاق‌افگنى اين دسته را بگيرند .\r\n","page_name":" 90 ","page_number":96},
  {"content":"\r\n\r\n\r\nسخنى در تحكيم اخوت اسلامى\r\nمساله 190 : هيچ قومى ، اهل زبانى ، اهل مذهبى ، كشورى و نژادى ، افراد آن نه همه خوب هستند و نه بد ، نه شرير و نه خيّر ، نه بداخلاق و نه خوش‌اخلاق ، و نه نسبت به قوم و نژاد و اهل زبان ديگر بهتر و يا بدتر هستند .\r\nقضاوت نسبت به ديگران بايد روى افراد باشد كه كدام فرد خوب است و كدام بد ، كى هشيار است و كى كم‌فكر و . . . به‌هيچ‌وجه نبايد قومى يا اهل زبانى يا نژادى يا اهل مذهب را تقبيح بكنيم كه بد گفتن يك قوم مثلا ، حرام است كه هم توهين محرّم است و هم افتراى محرم و هم دروغ حرام و هم موجب تعزير ( نعوذ باللّه از اينهمه گناه ) . همه انسان هستند و مساوى در انسانيت و همه برادر مسلمان هستند و هم هموطن كه نفع و ضرر عمومى آنان مشترك است و بايد همكارى نمايند و با هم محبت و گمان خوب داشته باشند . ايجاد عداوت به فرموده قرآن كار شيطان است و دسيسه دشمنان دين و كشور .\r\n\r\n","description":"","footnote":"","page_name":" 91 ","page_number":97},
  {"content":"\r\n\r\nدولت و ملت هردو مكلفند كار شيطانى نكنند و وحدت ملى را مستحكم بگردانند خيانت و شيطنت دولت در اين است كه بين اقوام در مناصب و امتيازات تبعيض قايل شود .\r\nمساله 191 : مذاهب اسلامى همه قابل احترام مىباشند\r\n( للمصيب اجران و للمخطئى اجر واحد )\r\n. تعصبات جاهلانه مذهبى دين اسلام را تضعيف مىكند كه شديدا حرام است ، و موجب پاشيدن وحدت ملى است كه خيانت به ملت مسلمان و كشور است و حرام . خداوند متعصبين كوردل را از شر شيطان نجات بدهد . اخوت اسلامى بايد هم توسط دولت و هم توسط علماى جيد دينى تقويت گردد .\r\nمساله 192 : مسلمانان نبايد دروغ‌هاى دشمنان و مغرضين را قبول كنند ، اهل سنت ، اهل بيت آن حضرت ( ص ) را دوست دارند و احاديث زيادى درباره آنان روايت كرده‌اند و حتى محبت آنان را از اركان دين مىدانند .\r\nشيعيان به صحابه كرام احترام قائلند و خدمات جانى و مالى آنان را در راه ترويج دين بديده قدر مىنگرند و آيات مباركه قرآن را در حق اهل بيت و صحابه به چشم ، قبول درند و بنابراين اخوت ايمانى را به دستور قرآن بايد عملى سازند .\r\nتخلف فرد يا افرادى از طرفين مربوط به خود آنان است و ربطى به ديگران ندارد ، عمده اينكه اهل سنت غاليان را كه در نظر شيعيان كافر هستند\r\n\r\n","description":"","footnote":"","page_name":" 92 ","page_number":98},
  {"content":"\r\n\r\nبه حساب شيعه نگيرند و اهل تشيع ناصبيان را كه دشمنى اهل بيت را جزء ايمان خود مىدانند از اهل سنت ندانند ،  إِنَّ هذِهِ أُمَّتُكُمْ أُمَّةً واحِدَةً وَ أَنَا رَبُّكُمْ فَاعْبُدُونِ  .\r\nمساله 193 : حيات و آزادى و كرامت انسانى سه موهبت الهى است و جز فرمان خداوند بخشش‌كننده آنها هيچ مقامى حق اين سه امر را از انسان سلب نمىتواند . مهمتر اينكه انسان نماينده خداوند در زمين است . و خود او نيز اين حقوق را از خود سلب نمىتواند .\r\nمساله 194 : حالت اولى برائت ذمه است و انواع تخلفات بايد به دليل معتبر ثابت شود . در دعاوى مدعى مىتواند نزد قاضى ادعاى تخلف مدعى عليه را بنمايد و در غير اين صورت غيبت كردن مومن و بيان كردن تخلفات او كه به جامعه ضررى ندارد براى ديگران حرام است و حتى مجرد اتهام گناه كبيره مىباشد ، هرچند به زبان نياورد و مجرد گمانه‌زنى باشد .\r\nمساله 195 : مطبوعات و مطلق رسانه‌ها حق اتهام و افتراء و مداخله كردن در حريم خصوصى افراد و كشف اسرار داخلى او را ندارند ، ولى حكومت حق بازخواست از رسانه‌ها بدون مطالبه خود متهمين را ندارد و در فرض مطالبه صاحبان حق ، چنانچه صاحبان رسانه‌ها و نويسندگان ، آن را اثبات نتوانند مستحق حدود و تعزيرات مىباشند ، و مجرد اينكه صاحب رسانه\r\n\r\n","description":"","footnote":"","page_name":" 93 ","page_number":99},
  {"content":"\r\n\r\nبنويسد يا بگويد مسئوليت گفته‌هاى ديگران را در رسانه خود تحمل نمى كند از مسئوليت اشاعه فساد و توهين افراد رهايى نمىيابد .\r\nمساله 196 : آنچه در حق رسانه گفته شد ، در حق نمايندگان مجلس و مسئولين حكومت ، حتى زمامدار كشور نيز جارى مىشود و چنين مصؤونيتى براى هيچ‌كس ثابت نيست .\r\nمساله 197 : گناهانى است كه هرچند قطعى و مدلل باشد اظهار آنها براى ديگران جايز نيست و موجب تعزير يا حد مىشود و گناهانى است كه افشاى آنها با علم به صدور آنها شرعا جايز است ولى اگر كار افشاگر به محكمه كشيده شود ، در صورت عدم اقامه دليل مستحق تعزير و يا حد مىشود . هرچند بين خود و خداوند در فرض علم به صدور گناه برئ الذمه مى باشد .\r\nدسته اول گناهان را در ميان حق اللّه و دسته دوم را در ميان حق الناس مىشود پيدا كرد ولى بحث دقيق آن در اينجا ميسر نيست .\r\nمساله 198 : دولت حق مداخله در حريم شخصى كسى را ندارد مگر به دستور قاضى جامع الشرايط و همچنين درمورد صحبت‌هاى شخصى و نامه ها و مكالمات تلفنى و غيره .\r\nمساله 199 : در مورد جرم مشهود ، مانند داخل كردن به زور فردى را به خانه براى كشتن مثلا ، پليس مىتواند بلكه واجب است داخل خانه رود و\r\n\r\n","description":"","footnote":"","page_name":" 94 ","page_number":100},
  {"content":"\r\n\r\nجلو متجاوز را بگيرد و در فرض نبودن پليس بر مردم واجب كفايى است داخل خانه بروند و جلو معصيت ( قتل ، فحشا ، و امثال آنها ) را بگيرند ، اين حكم در مورد پاره‌اى حقوق الناس و بعضى از حقوق اللّه كه جلوگيرى آن از مذاق شرع فهميده شود ترديدناپذير است ولى در پاره‌اى از حقوق اللّه مانند جمع شدن چند نفر فساق براى روزه خوردن در ماه رمضان مثلا ، محل ترديد است ، وجوب امر به معروف و نهى از منكر براى ايجاد انگيزه فاعل است كه به اختيار خود گناه ر ترك كند نه اينكه جلو گناه را به زور بگيرد و او را عاجز گرداند كه چنان چيزى در غير مواردى به دليل خاصى واجب نيست « 1 » ، مثلا فردى كه فحاشى مىكند و يا غيبت و توهين مىكند و حتى دو سه مشت ، ديگرى را به ظلم مىزند و يا دروغ مىگويد تنها واجب است كه او را نهى از منكر كنند و واجب نيست دهن و يا دست او را به دستمال ببندند و او را از حرام تكوين ناتوان سازند و تفصيل اين فروع بايد از ابواب ديگر فقه گرفته شود .\r\nمساله 200 : اگر فردى از فاميل به علتى در حال مرگ است بر پليس و افراد ديگر واجب است با اذن از صاحب منزل و در فرض امتناع صاحب خانه ، بدون اذن داخل منزل روند و مريض را به بيمارستان برسانند و چنانچه صاحب خانه اين كار جلوگيرى نمايد او را به زور دفع مىكنند و حفظ\r\n\r\n\r\n","description":"","footnote":"\r\n( 1 ) - البته مسأله در فقه مورد اختلاف است .\r\n","page_name":" 95 ","page_number":101},
  {"content":"\r\n\r\nنفس كه بسيار مهم است حرمت داخل شدن در منزل را به دو اذن صاحب آن بر طرف مىكند .\r\nمساله 201 : ترويج تجاوز ، فحشا و منكرات و توهين به دين و افراد به وسيله زبان و نوشتن و تصوير و عمل ممنوع است و حكومت موظف به جلوگيرى از آنها است و منتهى در مورد حقوق افراد پس از اقامه شكايت آنان ؛ ولى اگر توهين به افراد به نحوى باشد كه مستلزم فتنه و تباهى در يك شهر و يا اجتماع شود بر حكومت لازم است كه بدون شكايت افراد ، اقدام نمايد .\r\nمساله 202 : بر حكومت‌ها لازم است سياست‌هاى داخلى و خارجى و اقتصادى و مالى و نظامى و ادارى را به نحو سيستم ثابتى درآورد و منافع عمومى و مصالح ملى بايد تعريف گردد و در مورد كارمندان كوچك و بزرگ عمده نظر به شرايط عامه و تجربه كارى آنان باشد و همه‌چيز سيستماتيك گرديده و تعريف روشنى داشته باشند و در عمل از آن عدول نشود و اكمال اين كار ممكن است مدت طولانى بطلبد ولى از ضررهاى زياد جلوگيرى مىشود .\r\nغالبا در كشورهاى اسلامى وقتى حكومتى مىرود و حكومت ديگرى مىآيد ، صدها نفر كه تجربه كارى دارند از كار بر كنار مىشوند و جمعى ديگر تنها به اين علت كه از دوستان و همكران متملق زمامدار دوم است و\r\n\r\n","description":"","footnote":"","page_name":" 96 ","page_number":102},
  {"content":"\r\n\r\nهيچ تجربه كارى ندارند و گاهى جمعى از آنان فاسد هم هستند ، ادارات دولتى را اشغال مىكنند و نظم به هم مىخورد ، كارها دوباره از صفر شروع مىشود و يا بدتر مىشود كه ضرر آن براى كشور و ملت فاجعه‌آور است .\r\nو اين كار از نظر شرعى حرام است .\r\nمساله 203 : اين عمل سيستماتيك بايد در چند مورد قانون اساسى مورد تاكيد قرار داده شود و حكومت‌ها و زمامداران به رعايت آن ملتزم گردند و تخطى از آن جرم تلقى گردد ، تا كشور و ملت هرچند سال حركت دورى نداشته باشد كه راه ترقى كشور و ملت مسدود گردد .\r\nمساله 204 : سيستم به نحوى تنظيم گردد كه زمامدار نتواند همه وزيران و معينان و رئيسان و مديران عمومى و سفيران پيش از خود را عوض كند بلكه افراد شايسته و با تجربه و صالح را به كار بگمارد و ثانيا نتواند افراد بى لياقت و فاقد شرايط تنها به علت اينكه از خويشاوند و يا دوستان و يا از اقوام و يا از همكاران او هستند در مناصب دولتى نصب نمايد .\r\nمساله 205 : آنچه كه در مراعات كردن سياست‌ها و نصب و عزل كارمندان در دو سه مساله گذشته گفته شد در مورد حكومت‌هاى حزبى بايد بيشتر مراعات شود كه احزاب تازه به دوران رسيده همه‌چيز را فداى حزب مىكنند و به اصطلاح شپش خود را از زنبور عسل ديگران بهتر مى\r\n\r\n","description":"","footnote":"","page_name":" 97 ","page_number":103},
  {"content":"\r\n\r\nدانند . جايز نيست سران حزب همه پست‌هاى دولتى را به اعضاى بىلياقت حزب خود بدهند و منافع حزبى را بر مصالح ملى مقدم بدارند .\r\nمساله 206 : براى اينكه كشور و ملت دچار سنت‌گرايى و كهنه‌پسندى نشود هر پنج سال در اين جهان متحول در سيستم و سياست‌هاى مبتنى بر آن و در جزييات مصالح ملى توسط خبره‌گان دينى و سياسى و اقتصادى و نظامى و غيره تجديدنظر به عمل آيد و اگر لازم بود تغييراتى به عمل آورند .\r\nمساله 207 : بر دولت لازم است اصل عمده در نظرش در محدوده شرايط عمومى كارمندان كه سابقا ذكر شد شايسته‌سالارى باشد سپس تشريك اقوام ساكن در كشور به اندازه كميت آنان به مقتضاى عدالت اجتماعى ؛ بنابراين اگر فرض شود از قومى افراد واجد شرايط براى پست وزارت مثلا ، يابيده نشد و جبران آن در پست‌هاى پايين ميسر نشد حتما فرد نالايق از آن قوم را مقرر نمايد بلكه فرد لايقى را از غير آن قوم بياورد . نه اينكه اصل اول تشريك اقوام باشد و شايسته‌سالارى اصل دوم باشد تا اگر فرد شايسته از قومى پيدا شود او را كنار بگذارند و فرد فاقد شرط از آن قوم را نصب نمايد و مرتكب خيانت شود .\r\n\r\n","description":"","footnote":"","page_name":" 98 ","page_number":104},
  {"content":"\r\n\r\n\r\nفصل دهم : باز هم حقوق و وظايف و آزادىها\r\nمساله 208 : آزادى انسان بر چندگونه است :\r\n1 - آزادى تكوينى كه محسوس است ، هرچند از قديم مورد اختلاف نظر فلاسفه و متكلمين و دانشمندان شرقى و غربى تا امروز مىباشد و مباحث زيادى در اين مورد وجود دارد كه در سه كتاب ديگر اينجانب ذكر شده است . به‌هرحال خداوند انسان را با اراده و اختيار آفريده و هيچ جبرى در كارهاى خود ندارد بلى قدرت بر عمل از جانب خدا افاضه مىگردد و انسان در صرف نمودن و استعمال آن قوه و قدرت در كار خير و شر ، انتخاب‌كننده است  إِمَّا شاكِراً وَ إِمَّا كَفُوراً  .\r\n\r\n","description":"","footnote":"","page_name":" 99 ","page_number":105},
  {"content":"\r\n\r\n2 - آزادى عرفانى كه از هرچه رنگ تعلق پذيرد آزاد است و زبان حال و آرزو و عمل او اينست كه نيست ما را به جز از وصل تو ديگر هوسى و اينكه ياد تو از كون و مكان مرا كفايت مىكند و اينكه سايه طوبى و دلجويى حور و لب حوض به هواى محبت تو همه اينها از يادم رفته و رضاى ترا مىخوأهم و . . . و اينكه ترا از ترس دوزخ و طمع بهشت عبادت نمىكنم و اينكه عشق حلقه بندگى ترا به گردنم انداخته است . سوال اساسى اينست كه اين مقام براى كدام صنف از انسان‌ها حاصل شده ؟\r\n3 - آزادى اخلاقى ، كه رها شدن از زندان خطرناك غرايز حيوانى و كنترول آنها به دايره فطرت است ، و ضامن حصول اين آزادى ، ايمان عميق به خدا و روز قيامت است .\r\n4 - آزادىهاى فردى و اجتماعى ( سياسى و اقتصادى و فرهنگى . . . ) كه متفرع بر قسم اول و آزادى تكوينى است و گرنه مفهومى ندارد .\r\nمقصود از عنوان همين قسم اخير از آزادىها مىباشد .\r\nمساله 209 : اصل اول در عقايد و اظهار نظر و سخنرانىها و نوشتن و همه افعال آزادى انسان است ، مگر اينكه آفريدگار آن را محدود نموده باشد يا عقل انسان و يا قانون آن را منع نمايد .\r\n\r\n","description":"","footnote":"","page_name":" 100 ","page_number":106},
  {"content":"\r\n\r\nمساله 210 : آزادىهاى فردى و اجتماعى به تمام اقسام آن گاهى ارزشمند است كه در تكامل و رسيدن به كمال و اهداف والاى انسانى مورد استفاده قرار گيرد چون استبداد و خفقان حاكم بر محيط موجب حبس استعدادها از رسيدن به فعليت مىشود . و بدتر از آن اينكه خناس‌هاى مكارتر از شيطان مردم را بنام آزادى بر خلاف واقعيت‌ها و حقايق منحرف مىسازند .\r\nلذا استفاده معقول از آزادىها موقوف بر عقل رشيد و علم مناسب و تجربه كافى است و گرنه ، عقيده و نظر و اظهار نظر و سخنرانى و نوشتن كسانى كه تحت تاثير وسوسه‌هاى خناس و يا تحت فشار مسايل جنسى قرار گرفته‌اند ، جز ملعبه‌ى شيطان و به عقب رفتن ( ارتجاع به معناى كلمه ) چيزى بيش نيست و جوانان هوشمند بايد شديدا مواظب خود باشند و به عبارت كوتاه هر فعل و حركت كه از غرايز مهار نشده صادر گردد ، آزادى حيوان در جنگل است ، كه در دريدن حيوانات ديگر و يا راندن آنها از طعمه ، خود را آزاد مىبيند كه اين آزادى نيست . خلاصه اين كه آزادى هدف مقصود نيست ، بلكه وسيله تكامل است و ثانى سوء استفاده از آزادى به آزادى جنگل و بدتر از آن تبديل مىشود كه نابودى اخلاق و مقام انسانيت است و ثالثا آزادى از خود حدودى دارد .\r\n\r\n","description":"","footnote":"","page_name":" 101 ","page_number":107},
  {"content":"\r\n\r\nمساله 212 : آزادىهاى فردى و اجتماعى به سه حد محدود و مقيد مىشود :\r\n1 - كه آزادى افراد ديگر را نفى نكند يا آن را به نفع خود تنگ نسازد ، آزادى حق همه است و ترجيح بلامرجح عقلا باطل و در عرف قبيح است .\r\n2 - كه به فرد ديگر ضرر نرساند .\r\n3 - كه به جامعه ضرر نرساند .\r\nاعتبار اين سه شرط را همه عقلا قبول دارند و آزادى مطلق را هيچ عاقلى نمىپذيرد و دليل آن در مساله گذشته بيان شد و قواعد دينى هم آن را بيان مىدارد ولى يك حد چهارم نيز براى آزادى وجود دارد كه به هدف والاى آفرينش او ضررى وارد نكند و گرنه آفريدگار جهان از كانال دين آن را حرام يا مكروه فرموده است .\r\nروشن است كه اين قيد چهارم را كسانى قبول دارند كه جهان‌بينى آنان به خالق واحد واجب الوجود دانا و توانا و حكيم رسيده و زندگانى دنيا را مرحله اول و آخر و تمام دوره حيات انسان نمىداند ، بلكه آن را مرحله آغاز حيات و مدرسه تكامل او مىداند و براى بقاى او پايانى وجود ندارد و به ابديت لايتناهيش متصل مىداند .\r\n\r\n","description":"","footnote":"","page_name":" 102 ","page_number":108},
  {"content":"\r\n\r\nو اما كسانى كه چشم خود را از جهان زيبا و نظام بديع و محير العقول كهكشان‌ها و ذرات كوچك داخل اتم‌ها و آن همه آثار علم و قدرت را كه فيزيولوژى در اجزاء و ذرات وجود انسان و حيوان و نبات عرضه داشته ، مىپوشاند و بر خلاف عقل و فطرت وجود همه را به تصادف نسبت « 1 » مىدهد و انسان ، اشرف آفريده‌ها را چون برگى مىداند كه در بهار مىرويد و در خزان پژمرده و مىريزد و در زمستان مىپاشد و مىپوسد و خلقت را هدفمند نمىداند و خود را ميمون‌زاده مىپندارد ، قيد چهارم آزادى را نمىپذيرد . بلى تفاوت اين دو جهان‌بينى عقلى و مادى به مقدار تفاوت زمين و آسمان است .\r\nمساله 212 : آزادى به طور مساوى حق همه افراد است . آرزوهاى مادى و معنوى افراد در عرض و طول خود بسيار وسعت دارند . مواد و معانى مطلوب ما در كره زمين خيلى محدود است . حالا اگر آزادى افراد را محدود نكنيم و هركس را به اندازه تقاضاى غرايز او آزاد بگذاريم زندگانى اجتماعى ما به مراتب زشت و ظالمانه‌تر از اجتماع جنگل حيوانات مىشود . بلى همه مىدانند كه عدالت اجتماعى ركن\r\n\r\n\r\n","description":"","footnote":"\r\n( 1 ) - تصادفى كه نقطه مقابل قانون تكوينى علت و معلول و سببيت عمومى است و يك درصد امكان عقلى ندارد و همه علوم تجربى بر همين قانون تكوينى استوار است و به بطلان آن همه اين علوم بىاعتبار مىشود .\r\n","page_name":" 103 ","page_number":109},
  {"content":"\r\n\r\nمهم زندگانى اجتماعى مىباشد ولى كمتر كسانى مىدانند كه اگر روح آدمى تصفيه و تنوير نگردد عدالت اجتماعى به مرتبه كامل آن مجرد شعاريست كه در جهان بشر تحقق ندارد و نخواهد داشت و ما امروز معامله دولت‌هاى قدرتمند غربى را با مردم همه قاره‌ها مىبينيم كه جهان را پر از دود و آتش و تنش نموده‌اند و آينده بدتر از امروز است و همه چه بخواهند و چه نخواهند بايد بپذيرند كه صفاى روح بشر رابطه مستقيم با بند چهارم آزادى كه در مساله سابق بيان كرديم دارد .\r\n\r\nسخنى در مورد رسانه‌ها و احزاب و جمعيت‌ها\r\nمساله 213 : رسانه‌هاى صوتى و تصويرى و چاپى اگر مخالف قانون عمل كنند بايد صاحبان آنها هرچند مسئولين دولتى باشند پس از محاكمه عادلانه تعزير شوند و از كسانى كه به آنان ضرر رسانيده‌اند معذرت‌خواهى علنى كرده و ضرر مالى را جبران كنند .\r\nمساله 214 : روزنامه‌ها و جريده‌ها و مجله‌ها اگر مطلب دروغ يا توهين‌آميزى نوشته‌اند دولت قبل از نشر مىتواند آن مقدار را سياه كند و حق ندارد همه اوراق را مصادره كند كه ظلم است و حتى اگر فرض شود يك صفحه يا يك ورق همه‌اش خلاف قانون است ، همان مقدار را سانسور و بقيه را به صاحبش براى پخش مىدهد و چنانچه\r\n\r\n","description":"","footnote":"","page_name":" 104 ","page_number":110},
  {"content":"\r\n\r\nصاحب آن مستحق تعزير بود تعزير مىشود و مصرف ماده‌اى كه نوشته را ناخوانا مىسازد بر ذمه خود متخلف است . ولى اگر در انترنت مطلبى نوشته شده صاحبش مكلف است آن را حك نمايد .\r\nمساله 215 : بايد به صاحبان رسانه‌ها ، تعزيرات قانونى درست تفهيم شود كه آنان حق ندارند به ادعاى آزادى و خدمت به مردم و اصلاح تجاوزات مسئولين حكومت ، به آبروى مردم و يا مسئولين بى گناه حكومت به منظور نيكنامى خود افتراء ببندد و مردم را به شايعه پراكنىهاى كاذب گمراه سازند كه امروز چنين است .\r\nبلى رسانه‌ها مكلف هستند كه ادعى خود را در موقع شكايت افراد يا مدعى العموم به اثبات برسانند و گرنه مستحق مجازاتند .\r\nمساله 216 : اگر ثابت شود رسانه‌اى به پول خارجىها به وجود آمده كه به دين و دنياى مردم ضرر مىرساند ، بايد رسانه مصادره و صاحبش به محاكمه احاله گردد .\r\nمساله 217 : نشر مطالب ضد دينى و اشاعه فحشاء و منكر و افشاى اسرار دولتى كه به مصالح ملى ضرر مىرساند و تشويق مردم - خصوصا جوانان - به اعمال زشت و صدمه زدن به عفت عمومى حرام موكد مىباشد .\r\n\r\n","description":"","footnote":"","page_name":" 105 ","page_number":111},
  {"content":"\r\n\r\nمساله 218 : اگر اسناد معتبرى بدست اصحاب رسانه‌ها برسد مى توانند خيانت‌ها و مظالم مسئولين دولتى را هرچند دولت در مجموع دينى باشد ، پخش كنند ، هرچند كه اسناد مربوط به رئيس‌جمهور و شخص اول كشور باشد . در حكومت اسلامى هيچ‌كس مصؤونيتى ندارد .\r\nمساله 219 : اگر كسى - هرچند رئيس‌جمهور يا خطيب نماز جمعه - عليه فردى يا دسته‌اى صحبت كند و در مقابل شاكى و قاضى آن را ثابت نتواند بايد مجازات شود .\r\nمساله 220 : كثرت رسانه‌هاى صوتى و تصويرى و نوشتارى دليل بر رشد فرهنگى كشور است و موجب تنوع افكار و نظرها و انتخاب احسن و موجب اصلاح حال اعضاى دولت و تحكيم آزادى و عدالت مىگردد ولى به چند شرط :\r\nاولا ، به پول دشمنان دين و مردم نباشد كه براى كشور و ملت بسيار خطرناك است ، بدبختانه در بعضى از كشورها رسانه‌هاى بيشتر آن توسط همين عناصر راه‌اندازى و تمويل مىشود و صاحبان آنان باپر رويى خود را ملى و ديگران را مخالف مصالح ملى مىدانند .\r\nدوما ، كه به دنبال نشر فحشاء منكرات نباشد كه اين كار از بمب افكنىهاى نظاميان دشمن مضرتر است .\r\n\r\n","description":"","footnote":"","page_name":" 106 ","page_number":112},
  {"content":"\r\n\r\nسوما ، اهداف استعمارى و استثمارى موج‌سواران بين المللى را ترويج نكند كه بدترين انواع استعمار ، استعمار فرهنگى و فكرى مى باشد .\r\nچهارما ، ارباب رسانه‌ها بىدين نباشند و عليه ارزش‌ها و باورهاى عمومى تبليغ نكنند .\r\nپنجما كه همت آنان تنها جمع پول نباشد . قلم‌هاى أجير بدتر از تير و سنان است و بالاخره اگر صاحبان رسانه‌ها مسلمانان متدين و منور الفكر و خداترس و دشمن‌نترس و داراى گفتار منطقى باشند ، آينده كشور درخشان است و نتيجه اينكه كثرت رسانه‌ها تيغ دوسره است و اگر مقرون با كيفيت علمى و منطقى و حقيقت‌خواهى و معنويت گرايى گردد نور على نور مىشود .\r\nمساله 221 : راهپيماييها و اعتصابات و اجتماعات از نظر شرعى اشكالى ندارد اما :\r\n1 - شعارها و گفتار دروغ و افترا و به منظور براندازى دولت قانونى نباشد و تنها به غرض اصلاح نواقص دولت باشد ، هرچند دولت دينى باشد .\r\n2 - ولى اگر دولت به‌هيچ‌وجه به سوى قانون‌پذيرى نمىرود مىشود بدون دشنام و افتراء خواهان بركنارى آن گردد .\r\n\r\n","description":"","footnote":"","page_name":" 107 ","page_number":113},
  {"content":"\r\n\r\nمساله 222 : دولت حق جلوگيرى اين اجتماعات را ندارد بلكه نمايندگانى را از طرف موظف گرداند كه با نمايندگان آنان و با حضور جمعى از دانشمندان بيطرف در تلويزيون و راديو مناظره كنند .\r\n3 - اجتماع آنان در مكانى باشد كه موجب بسته شدن جاده‌ها و مانع رفت‌وآمد وسايل نقليه و پياده‌روها و كسب دكانداران نشود كه اين كار حرام است .\r\nمساله 223 : ولى اگر خود عابرين و صاحبان نقليه و دكانداران به رضاى خود با اجتماع‌كنندگان يكج شوند حرمت اجتماع در آن جاها بر طرف و اجتماع مذكور جايز مىشود .\r\n4 - شواهد محكمه‌پسند قائم نشود كه اين اجتماعات به تحريك خارجىها و به خاطر منافع آنان صورت مىگيرد و گرنه محكمه عادلانه مىتواند از كار آنها جلوگيرى نمايد .\r\nمساله 224 : اگر مديران اجتماعت مذكور از پليس كمك بخواهند كه امنيت آنان گرفته شود ، پليس به اندازه توان خود به استناد تطبيق عدالت اجتماعى بايد با آنان همكارى نمايد .\r\nمساله 225 : تشكيل احزاب و انجمن‌هاى سياسى ، علمى ، فرهنگى ، اقتصادى ، محلى و ملى ، شرعا ايرادى ندارد و حتى مرغوب و مامور به\r\n\r\n","description":"","footnote":"","page_name":" 108 ","page_number":114},
  {"content":"\r\n\r\nاست ، قرآن مىفرمايد :  وَ تَعاوَنُوا عَلَى الْبِرِّ وَ التَّقْوى وَ لا تَعاوَنُوا عَلَى الْإِثْمِ وَ الْعُدْوانِ  ، يعنى بر اعمالى كه موجب احسان و تقوى مىشود همكارى نماييد بر بدى و تجاوز همكارى نكنيد . از نظر علم اصول فقه ، امر به تعاون در جمله اول از براى مطلق رجحان كه شامل مستحب و واجب است و نهى در جمله دوم ظاهرا براى خصوص حرمت است .\r\nمساله 226 : از باب احتياط ، لازم است اين جمعيت‌ها ، چه احزاب و چه انجمن‌ها و غيره در مقام ثبت در وزارت مربوطه بايد هدف و مرام خود را دقيقا به شكل كتبى اعلام بدارند و سران و موسسين آنها معلوم باشند و نيز جمع و خرج آنها و منبع درآمد آنان و مقدار فعاليتشان .\r\nمساله 227 : اهداف اين جمعيت‌ها در امور زير متصور است :\r\n1 - خير و كمك رسانيدن اقتصادى به فقرا و مريضان و يتيمان بى سرپرست و افراد پير عاجز از كار و رهنمايى بيكاران براى كار و كمك به محصلين بىبضاعت در تحصيل علم و امثال اينها جمعيتى كه به فرمان خدا به اين اهداف تشكيل شود بسيار ثواب دارد و شايد از حج مستحبى و نماز مستحبى در مساجد و روزه گرفتن مستحبى در روزهاى تابستان نيكوتر باشد . دلايل دينى آن‌قدر زياد است كه نياز به\r\n\r\n","description":"","footnote":"","page_name":" 109 ","page_number":115},
  {"content":"\r\n\r\nرساله جداگانه دارد . ولى راغبين به اين كار و دو كار ديگر كه در بند 2 و 3 مىآيند اندك هستند .\r\n2 - نشر علوم دينى و يا نشر علوم تجربى و يا تعظيم شعائر اللّه است كه باز هم از نظر دينى و عقل انسانى بسيار اقدام شريف و مفيد و مستحق ثواب است .\r\n3 - هدف بالا بردن آگاهى سياسى مردم و ارايه پيشنهادات مفيد در مسايل مختلف به حكومت و مجلس ، امر به معروف و نهى از منكر به ادارات دولت توسط نشريه و ساير وسايل ارتباط جمعى .\r\nو به تعبير ديگر نظارت بر كارهاى دولت و فشار بر مسئولين كه از دايره قانون اساسى و ساير قوانين كشور خارج نگردند و عمده تامين عدالت اجتماعى براى اقليت‌هاى قومى و ساكنين امان دور از مركز كه از همه‌چيز محروم هستند ، اين‌گونه احزاب عقلا و شرع نيكو و مستحق ثواب مىباشند .\r\n5 - رسيدن به حكومت به قصد خدمت بهتر به اصناف محروم جامعه و حفظ بهتر ارزش‌هاى اخلاقى و بالا بردن سطح علمى در دانشگاه‌ها و نيكو نمودن اقتصاد مردم و . . . اين‌گونه احزاب باز هم مفيد و مستحق تقدير هستند .\r\n\r\n","description":"","footnote":"","page_name":" 110 ","page_number":116},
  {"content":"\r\n\r\n6 - فقط براى رسيدن به قدرت و براندازى حكومت موجود ، به هر وسيله قانونى و غير قانونى . فعاليت كردن مسلمانان در اين احزاب جايز نيست ، چون حتما به دروغ و افتراء و غيره مبتلا مىشوند .\r\n7 - مزدورى براى خارجىها به قصد تضعيف نظام و قانون و تحقيق آرمان‌هاى پول‌دهندگان خارجى كه دين و دنياى مردم را فاسد مىسازند ؛ كه حرمت شرعى و خيانت ملى آن حرفى ندارد . هر چند دولت موجود غير دينى باشد .\r\nمساله 228 : همين اهداف در رسانه‌ها نيز با كم و بيش تغييرى متصور است .\r\nمساله 229 : فشار بر حكومت‌ها براى انجام انتخابات عمومى پيش از وقت به احتمال سقوط دولت و رسيدن حكومت به حزب حريف جايز نيست زيرا اولا مصارف زيادى بر خزانه ملت وارد مىآيد و ثانيا مسئولين از كارهاى اساسى و خدمات زيربنايى كشور به مشكلات انتخابات مصروف مىگردند و ضرر رسانيدن به خزانه عمومى حرام است . گاهى حكومت‌ها به خاطر منفع شخصى خود به اين كار اقدام مىكنند كه باز هم حرام است .\r\n\r\n","description":"","footnote":"","page_name":" 111 ","page_number":117},
  {"content":"\r\n\r\nقانون كلى : مصارف غير لازم از سرمايه عمومى ملت و دولت براى اغراض شخصى و يا جمع خاصى به هر نام و عنوان و بهانه‌اى كه باشد ، خيانت ملى و موجب ضمان مصرف‌كنندگان است و فعل حرام .\r\nمساله 230 : دروغ گفتن و افتراء بستن و نشر اباطيل و گمراه ساختن افكار عمومى به منظور تضعيف دولت حرام و مستحق مجازات پس از محاكمه و حكم قاضى مىباشد .\r\nمساله 231 : اين حكم هم در حق افراد و هم احزاب و هم صاحب رسانه‌هاى صوتى و تصويرى و چاپى و روزنامه‌ها و مجلات و نوشته‌هاى ديوارى و اطلاعيه‌ها و انترنت و غيره يكسان مىباشد .\r\nمساله 232 : قرآن تاكيد فراوانى دارد كه انسان‌ها در عقايد و افعال خود از باطل دورى كنند و حق‌گرا باشند و از حق دور نشوند و حق را پنهان نكنند . به راستى انسان از تاكيدات قرآن بر حق‌گرايى در همه شئونات زندگانى كه يكى زندگانى سياسى مىباشد ، تعجب مىكند و باز به راستى اين تاكيدات يكى از شاهكارهاى بزرگ ايمانى در دوره جاهليت و حتى در عصر حاضر بوده است .\r\nيك موقع وزير فرهنگ يك كشور اسلامى مىگفت ما حساب كرده‌ايم راديوهاى خارجى عليه ما در 24 ساعت چهل يا شصت هزار دروغ و باطل را پخش مىكنند ، ( سبحان اللّه ) ، كار سياست\r\n\r\n","description":"","footnote":"","page_name":" 112 ","page_number":118},
  {"content":"\r\n\r\nمنهاى دين امروزى كاه ساختن كوه و كوه ساختن كاه است ، و اين عمل غير انسانى به ده‌ها آيه قرآن مردود است . و دينداران بايد با تمام قدرت از آن در همه امور خصوصا در امور سياسى به دور باشند و بالاخص دولت بسيار تلاش كند با ملت راست‌كردار و راست‌گفتار و حقگو باشد از باطل به دور باشد ، كه از بزرگترين افتخارات معنوى و شرف انسانى اوست .\r\nمساله 233 : بر دولت لازم است تا جاييكه توان دارد راه‌هاى مداخلات خارجيان موذى و ضرررسان را در امور داخلى ببندد و به سروصداى باطل آنان گوش ندهد و اگر جرئت داشته باشد مداخلات آنان محدود مىشود هرچند كه از بين نرود كه نمىرود همان‌گونه كه وسوسه خناس از جان آدمى بدر نمىرود .\r\nمساله 234 : گاهى دولت‌هاى صالح و يا رسانه‌ها و يا احزاب و يا جمعيت‌هاى خيريه از ده‌ها عالم برجسته دينى بيشتر به دين و دنياى مردم خدمت مىكنند .\r\nولى گاهى رسانه‌ها و احزاب و جمعيت‌ها آنقدر در تبهكارى و مزدورى بيگانگان و ترويج فحشاء و منكرات پيش مىروند كه مصداق روشن مفسد و محارب مىگردند كه قرآن مجيد حكم آنان\r\n\r\n","description":"","footnote":"","page_name":" 113 ","page_number":119},
  {"content":"\r\n\r\nرا بيان داشته است . « 1 » ولى از همه خطرناك‌تر زمامداران مستبد و متكبر و نادان و يا حكومت‌هاى خاين هستند كه چون امكانات انسانى و مادى زياد كشور در دست آنان است ، همانند فرعون و بلكه پليدتر از فرعون مفسد و محارب مىگردند مثلا :\r\n1 - أحكام وضعى خرافى را به جاى أحكام دينى رسميت مىدهند و دين را از زندگانى اجتماعى طرد مىكنند .\r\n2 - سرمايه‌هاى ملى را در شهوترانى خود و فاميل خود و اطرافيان فاسد خود و بدتر از آن به دشمنان دين و دنياى ملت مىبخشند و همچون گاوهاى شيرده براى دولت‌ها يا زمامداران قلدر خارجى در مىآيند و از اموال ملت ذليلانه باج مىدهند .\r\n3 - دست استخبارات خارجى را در همه منابع كشور بازمىدارند تا چند روزى بر مسند قدرت باقى بمانند .\r\n4 - قراردادهاى كمرشكن اقتصادى ، با خارجىهاى استثماركننده مىبندند ، ميلياردها دلار را براى اسلحه‌اى كه يا از كهنه‌گى و فرسودگى و يا از پيچيدگى و نداشتن تعليم‌ديده‌گان نظامى براى نظاميان كشور قابل استفاده نيست ، خرج مىكنند .\r\n\r\n\r\n","description":"","footnote":"\r\n( 1 ) -  إِنَّما جَزاءُ الَّذِينَ يُحارِبُونَ اللَّهَ وَ رَسُولَهُ وَ يَسْعَوْنَ فِي الْأَرْضِ فَساداً أَنْ يُقَتَّلُوا . . . \r\n","page_name":" 114 ","page_number":120},
  {"content":"\r\n\r\n5 - از زمامداران معدوم بعضى از كشورهاى اسلامى و فحشاى او چيزهايى نقل مىشود كه قلم توان ثبت آنها را ندارد .\r\nمساله 235 : مىشود براى افراد جارسيده رقابتى را به راه انداخت در امور خيريه و ارائه خدمات بهتر كه هم براى خودشان مفيد تمام شود و هم براى مردم .\r\nمىرشود رقابت بين فروشندگان در جلب مشترى براى خريداران ، موجب فايده زيادى در كاهش و پايين آمدن نرخ‌ها ، منجر شود ، هكذا در موارد ديگر و ممكن است اين معنى از آيه مباركه :  فَاسْتَبِقُوا الْخَيْراتِ  به دست آيد .\r\nمساله 236 : افراد معمولى اگر در امور خيريه هم رقابت كنند ، قصد قربت آنان تدريجا از بين ميرود و اجرشان نابود مىشود و باز در دراز مدت به بدنامى و اتهام حريفان خود مىپردازند و مرتكب كباير مى شوند . تجربه قطعى نشان داده كه رقابت بين احزاب سياسى از قصد پاك اول رقيبان ، بيرون رفته و به ضررهاى جبران‌ناپذيرى براى دنيا و آخرت آنان و به مفاسد خطرناكى براى جامعه منجر مىشود و لذا افرادى كه به دين و معنويت خود و به منفعت خود علاقه‌مندند با تمام قدرت تلاش كنند خود را از رقابت‌هاى منفى و حتى از رقابت‌هاى\r\n\r\n","description":"","footnote":"","page_name":" 115 ","page_number":121},
  {"content":"\r\n\r\nمثبت بر كنار كنند . اين رقابت‌ها حتى جمعى از اهل علم متوسط روحانيت را نيز فاسد مىنمايد .\r\nمساله 237 : دانشمندان با تجربه و دلسوز عليه فرهنگ رقابت ، مبارزه منطقى را راه انداخته و ادامه دهند تا مردم بفهمند پايان كار رقابت رياكارى ، دروغگويى و افترا بستن و تحقير و ساير محرمات شرعى بوده و حتى گاهى به خشونت فيزيكى و سفاكى مىرسد .\r\nمساله 238 : اعضاى متدين احزاب سياسى اساسنامه‌ها و آيين‌نامه‌ها و مصوبات شوراى مركزى و غيره‌ى حزب را از نظر علماى بزرگ مذهبى خود بگذرانند تا به حرام مبتلا نشوند . به‌هرحال مفاد تصويبات شوراى مركزى يا به هر نامى كه ياد شود بر اعضاى احزاب واجب نيست و آنچه كه بر او لازم است اينست كه به حلال و حرام مذهب خود پايبند باشند ، بسيارى از اعضاى متدين از برنامه‌هاى مخالف دين احزاب ، فاسق و فاجر شده‌اند .\r\nمساله 239 : احزابى كه از اعضاى مسلمان تشكيل مىشود لازم است در كادر مركزى آنان دو سه نفر از علماى متدين مذهبى آنان عضويت داشته باشند تا به مراقبت دائمى آنان ، از خط سرخ دين بيرون نروند و قبل از آن خط متوقف شوند و نيز براى بهتر خدمت كردن به\r\n\r\n","description":"","footnote":"","page_name":" 116 ","page_number":122},
  {"content":"\r\n\r\nمردم لازم است از متخصصين علوم تجربى و علوم ادارى و سياسى و فلسفى و غيره اعضايى را جذب كنند .\r\nمساله 240 : به جوانان پاك‌دل و خوب‌نيت ، خصوصا متعلمين صنفو ده و يازده و دوازده و محصلين پوهنتون‌ها ( دانشگاه‌ها - الجامعات ) سفارش موكد مىكنم كه بيشتر از مراقبت بر اموال خود كه دزد نبرد ، بر احساسات خود مراقبت كنند كه دشمنان از احساسات شما استفاده نكنند . از احزابى كه در كشورهاى اسلامى دين و دنياى جوانان و سپس آرامش و امنيت را از كشور بردند عبرت بگيريد به راستى تاريخ آيينه عبرت گرفتن است . به هر حزب شامل نشويد ، به هر جمعيت داخل نگرديد حتى با هركس رفيق نشويد بسيار دقت داشته باشد تا احساسات شما در محدوده تعقل‌تان كنترول شود . دوره جوانى از يك طرف دوره تلاطم غرايز است و طوفان عواطف ، و از طرف ديگر سرنوشت همه زندگانى شما در كره زمين .\r\nدوره طفوليت مقدمه دورانى جوانى است و دوره كهولت اثر و نتيجه دوره جوانى ، پس اصل زندگانى شما دوره جوانى مىباشد از خداوند مهربان خود استعانت بطلبيد و از مردان بزرگ محيط خود تجربه\r\n\r\n","description":"","footnote":"","page_name":" 117 ","page_number":123},
  {"content":"\r\n\r\nبياموزيد و موعظه بخواهيد . مطالعه كتب سالم « 1 » علمى ، تاريخى ، اخلاقى ، دينى خصوصا تفسير قرآن مجيد ، در تكوين شخصيت انسانى شما نقش مثبتى را ايفا مىكند .\r\n\r\nوحشتناك و پراهميت\r\nامروز صدها هزار جوان مسلمان كه مىتوانستند در تغيير سرنوشت جوامع خود به سوى رواج علم و صنعت و ديانت نقش مفيدى داشته باشد ، به اعتياد به مواد مخدر و مسكرات مبتلا شده‌اند و به حالت زار و دلخراش در خرابه‌ها افتاده‌اند و از اجتماع منزوى مىباشند .\r\nشكى نيست كه مسئوليت آنان به عهده خود آنان است ولى وظايف انسانى حكومت‌ها و جوانان متدين كمنك به اين بخت برگشته‌گان است كه اينان را از اعتياد نجات داده و به زندگانى شرافتمندانه بازگردانند .\r\n\r\n\r\n","description":"","footnote":"\r\n( 1 ) - نه هر كتاب گمراه‌كننده و يا وقت تلف‌كننده كه تنها شما را سرگرم كند كه اين‌چنين كتب مانند مواد مخدر مضر است .\r\n","page_name":" 118 ","page_number":124},
  {"content":"\r\n\r\n\r\nفصل يازدهم : وظايف مهم دولت\r\nمساله 241 : مهم‌ترين وظايف دولت‌ها در مقابل رأيى كه از مردم مىگيرند و در مقابل حقوقى كه براى خود از بيت المال هر ماه برمى دارند امورى است كه به چندتاى مهم‌تر آنها اشاره مىشود :\r\n1 - حفظ امنيت .\r\n2 - تطبيق أحكام شرعى و عدم تقنين بر خلاف آنها .\r\n3 - توجه به اقتصاد ملى و بهتر شدن حال مردم و عدم دست به دست شدن سرمايه به دست عده‌اى خاصى و به عبارت ديگر به وجود آوردن كارخانه‌هاى توليدى و گرم نگهداشتن بازار كار براى كارگران و جلوگيرى از وارد كردن اموال تجملى به حد زياد و جلوگيرى از مداخله واسطه‌ها و منع كشت خشخاش و تشديد عقوبت\r\n\r\n","description":"","footnote":"","page_name":" 119 ","page_number":125},
  {"content":"\r\n\r\nبر معتاد شدن نسل جوان كه عمود فقرات اقتصاد ملى مىباشند و نيز جلوگيرى توليد و وارد نمودن و معامله مسكرات و ساير محرمات .\r\nمساله 242 : ما مىتوانيم از دست‌آوردهاى بشرى و تجربيات كشورهايى كه از فقر و فلاكت به درجات خوب اقتصادى رسيده‌اند ، در بهبود اوضاع كشور استفاده ببريم ولى به دو شرط ، يكى ينكه حكومت دلسوزى و احساس مسئوليت داشته باشد و ديگر اينكه استفاده از تجربيات كشورهاى ديگر مخالف أحكام الزامى دين نباشد .\r\nمساله 243 : شرط اصلاحات همه‌جانبه و زدودن فرهنگ خرافات و قلدرى حكومت‌ها تنها در احساس مسئوليت ملت است اگر ملت آن‌چنان حضور در صحنه‌هاى مختلف كشور داشته باشد كه حكومت از ملت بترسد ، مسلما اصلاحات ادامه پيدا مىكند و ثمرات خوبى مىدهد .\r\n4 - توسعه علوم در مدارس ( ليسه‌ها ) و دانشگاه‌ها و معاهد علمى كشور و بالا بردن سطح علمى و تعويض مواد درسى تا حد قدرت مطابق انكشاف و توسعه علوم به مرور زمان .\r\n5 - حفظ صحت عمومى و توسعه كمى و كيفى دانشگاه‌هاى طب .\r\n6 - فعال ساختن كارخانه‌هاى كوچك و متوسط با آماده بودن شرايط اقتصادى .\r\n\r\n","description":"","footnote":"","page_name":" 120 ","page_number":126},
  {"content":"\r\n\r\n7 - تهيه مسكن براى همه مردم أولا در قريه‌ها و سپس در شهرها و بعد در مركز و اين ترتيب به نظر من مفيد است .\r\n8 - تهيه وسايل زندگى در ده‌ها تا مردم به شهرها كوچ نكند كه زراعت و مالدارى نابود نشود .\r\n9 - رساندن برق در همه‌جاى كشور كه ستون فقرات اقتصاد در عصر ما مىباشد .\r\n10 - استخراج معادن بدون استثمار خارجىها .\r\n11 - تسهيل در امر تجارت معقول .\r\n12 - توجه به صادرات كشور .\r\n13 - حفظ محيط زيست .\r\n14 - سياست خارجى كه وزين ، شرافتمندانه و حافظ مصالح ملى باشد .\r\n15 - مراقبت كارمندان قواى سه‌گانه از كم‌كارى و رشوت‌ستنى و اختلاس از بيت المال به شدت هرچه بيشتر .\r\n16 - ترويج فرهنگ شايسته‌سالارى در نظر و عمل .\r\n17 - ترويج مكارم اخلاق اسلامى در رسانه و در عمل .\r\n18 - تشويق علمى دينى در بالا بردن سطح علوم دينى در مدارس دينى .\r\n\r\n","description":"","footnote":"","page_name":" 121 ","page_number":127},
  {"content":"\r\n\r\nمساله 244 : مساله سوادآموزى را مىتوان از طرق مختلف عملى ساخت :\r\n1 - الزام صاحب‌منصبان عسكرى به سوادآموزى سربازان در ساعات فراغت از تعليمات نظامى .\r\n2 - شرط قرار دادن مدرك ليسانس به سوادآموزى عده‌ى بى سواد كه كيفيت آن را آيين‌نامه‌ها تعيين مىكند .\r\n3 - نپذيرفتن بيسوادها در قوه مقننه و اشتراط سواد در كانديدا شدن براى مجلس شورا ولى در درازمدت ، اشتراط تخصص در علوم تجربى و يا دينى و يا انسانى در كانديدا شدن لازم يا حداقل بسيار مفيد است .\r\n4 - دادن اجازه به فعاليت رسانه‌ها كه سالانه عده‌اى را باسواد سازند و هم‌چنين در موارد ديگر .\r\nمساله 245 : سوادآموزى تا كدام مرحله از كميت و كيفيت باشد ؟\r\nتوسط قانون معين مىشود و چنانچه تعليمات ابتدايى در مدارس دولتى اجبارى شود ، در درازمدت موضوع سوادآموزى منتفى مىشود .\r\n\r\n","description":"","footnote":"","page_name":" 122 ","page_number":128},
  {"content":"\r\n\r\nمساله 246 : لازم است در ضمن وزارت امور دينى براى مبارزه با خرافات به وجود بيايد و فرهنگ عمومى را از آنها پاك سازند كه به عنوان نمونه به چندتاى آنها اشاره مىشود :\r\n1 - مصارف گزاف در عروسىها و مراسم اموات .\r\n2 - پول گرفتن از خواستگاران دختر به نام‌هاى مختلف كه يك نوع دخترفروشى و دشوار ساختن راه نكاح است كه بايد از نظر مالى ساده باشد .\r\n3 - روايات قبيله‌اى كه نمايانگر زندگانى دورانى جاهليت است كه مانند دستورات دينى الزام‌آور شده است .\r\n4 - افراط و تفريط در مورد حقوق زنان .\r\n5 - جن‌گيرى و طالع‌بينى و خبر دادن از آينده مردم .\r\n6 - اعتقاد به برترى قومى درحاليكه هيچ قومى نه از قومى ديگر برتر است و نه بدتر ، افراد يك قوم نه همه خوبند نه همه بد و افتخار به پدران و اجداد .\r\n7 - منحصر كردن مايه افتخار را به علم و كمال و مكارم اخلاقى و خدمت به مردم و تقواى دينى نه به عنوان ديگر كه جوامع اسلامى امروز از آنها رنج مىبرند .\r\n8 - تضعيف فرهنگ رشوت‌دهى و رشوت‌ستانى .\r\n\r\n","description":"","footnote":"","page_name":" 123 ","page_number":129},
  {"content":"\r\n\r\n9 - نجات جوانان از اعتياد به مواد مخدر كه مايه ننگ كشور ، و سبب فلج نمودن نيروى مولّده كشور است و حتى اعتياد به سيگار كه ضررهاى بدنى دارد .\r\n10 - منع توليد و تجارت و خريد و فروش تنباكو و سيگار و ده‌ها نمونه ديگر مانند چرس و ترياك و شراب از اعمال خرافى و مضر كه مردم به آن گرفتارند .\r\nممكن است اين كميسيون در مديريت امر به معروف نهى از منكر انجام وظيفه كنند ولى بايد اعضاى اين كميسيون عاقل و دارنده اطلاعات كافى از أحكام دين در جهات مختلف باشد تا خود از تعصب و يا نادانى مروج خرافات نگردند و از طرف ديگر بام نيفتند .\r\n\r\n","description":"","footnote":"","page_name":" 124 ","page_number":130},
  {"content":"\r\n\r\n\r\nفصل دوازدهم : أحكام عمومى ادارات دولتى\r\nمساله 247 : بر زمامدار كشور لازم است براى اجراى تمام مواد قانون اساسى بر اساس مسئوليت‌ها و شروط مقام بدست آورده خود اداراتى را تحت ضوابطى بوجود آورد كه از جمله ضوابط مذكوره :\r\n1 - آنقدر كوچك نباشد كه انجام وظايف آن واحد ادارى ، از قدرت كارمندان آنجا بيرون باشد و مراجعين روزها در رفت‌ومد به آن اداره سرگردان بمانند .\r\n2 - آنقدر گسترده و پيچيده هم نباشد كه وقت و پول مردم از رفتن اين شعبه به آن شعبه ضايع گردد . كدام تشكيلات حكومتى در كدام كشور پيدا مىشود كه مراجعين از كاغذپرانىهاى بيهوده آن ناراحت نباشند .\r\n\r\n","description":"","footnote":"","page_name":" 125 ","page_number":131},
  {"content":"\r\n\r\n3 - ساختن ساختمان‌ها و تشكيلات به اندازه حاجت باشد و زايد بر آن موجب خيانت به مال ملت است و مستحق پيگيرى آمرين به آن مىباشد .\r\n4 - حقوق كارمندان به اندازه متعارف با در نظرداشت وضع طبقه متوسط مردم تعيين گردد و حداقل و حداكثر آن در تناسب اقتصاد كشور از روش عقلائى آن بيرون نرود .\r\nو اين ضوابط در تمام وزارت‌خانه‌ها و رياست‌هاى عمومى و واحدهاى مستقل و ولايات و سفارتخانه‌ها معتبر است و در تخلف از اين حدود زمامدار كشور و وزيران و هركسى كه مقصر باشد ، مسئول و ضامن است .\r\nمساله 248 : مقدار مصارف بودجه عمومى بر حسب اهميت موارد آنها تنظيم گردد ، مثلا : برقرارى و حفظ امنيت ، صحت عامه به شمول نگهدارى ، محيط زيست ، تعليم و تربيت ابتدايى و تحصيلات عالى و معاهد علمى و انكشاف و توسعه مستمر آنها و توجه خاص به توليدات داخلى و نظارت مفيد بر نحوه صادرات و واردات و إعمار و حفظ جاده‌ها ، خطوط آهن و توسعه شهرها و خصوصا شهرك‌ها و قريه جات حسب احتياج و آينده‌هاى نه چندان دور با در نظرداشت امكانات علمى جديد و متصل نمودن شهرك‌ها و مراكز ولايات به\r\n\r\n","description":"","footnote":"","page_name":" 126 ","page_number":132},
  {"content":"\r\n\r\nهمديگر توسط جاده‌هاى مناسب و حفظ عدالت اجتماعى و ترويج فرهنگ دينى و حقوق انسانى و ايجاد كتابخانه‌ها و مكاتب ابتدائيه و متوسطه و ثانويه و مدارس دينى و مساجد و تربيت افرادى كه اولا دين را به طور صحيح بفهمند سپس به امر به معروف و نهى ز منكر بپردازند و فراهم‌سازى زمينه براى تبليغات مبلغين به منظور سلامت روح و جسم مردم و از بين بردن خرافات و عقب‌ماندگى فكرى و اقتصادى مردم و امثال اينها كه وقت زياد و تلاش پيگيرى را مىطلبد .\r\nمساله 249 : شكى نيست كه تطبيق قوانين مخصوصا قانون اساسى و أحكام صادره قوه قضاييه در دعاوى افراد و در مورد جهات ، و حفظ تحكيم استقلال سياسى و مراعات منافع ملى و حيثيت دينى و اعتبار كشور و تماميت ارضى و تامين نظم عمومى و امنيت مردم و از بين بردن مفاسد متنوع اجتماعى و اخلاقى و ترتيب بودجه سالانه و درازمدت ، نحوه درآمدها و مصارف بين المال و نگهدارى داراييهاى عامه و كوتاه كردن دست متجاوزين از ثروت و سرمايه‌هاى عمومى و فردى از وظيفه زمامدار كشور و وزيران و ساير مسئولان بالاى حكومت است .\r\nمساله 250 : تاسيس سفارت‌ها در خارج و كميت كارمندان بايد بر اساس منافع اقتصادى و سياسى كشور باشد و گرنه مصارف بيهوده چه\r\n\r\n","description":"","footnote":"","page_name":" 127 ","page_number":133},
  {"content":"\r\n\r\nدر اين مورد و چه در موارد ديگر در داخل و خارج كشور حتى در خريدارى ميز و صندلى و وسايل نقليه وزيران مصارف زايد بر احتياج به اثر تجمل‌گرايى حرام و موجب ضمان آمرين است .\r\nمساله 251 : مىشود كه نقل و انتقال وزيران از خانه به وزارت و بالعكس و يا از وزارت به ارگ و برگشت آن در روزهاى جلسه كابينه توسط دو سه سرويس صورت گيرد و حداكثر براى وزيران ارشد يك ماشين متوسط خريدارى شود . مصارف فعلى اعضاى بلندرتبه حكومتها و مهمانيهاى مهمانان خارجى نه با قانون شرعى و نه با وضع اقتصادى ملت‌هاىشان مناسبت دارد « 1 » .\r\n\r\n\r\n","description":"","footnote":"\r\n( 1 ) - وقتى در كابل نماينده اتحاديه اروپا در حوزه علمى خاتم النبيين به ديدنم آمد و تحفه‌اى آورد كه شايد پنجاه افغانى قيمت او بود و از جانب حوزه تنها يك پياله چاى با چاكليت آورده شد . و نماينده مذكور مكررا همانند سفيران مقيم كابل بديدنم آمده‌اند كه با چاى پذيرايى شده‌اند .\r\n","page_name":" 128 ","page_number":134},
  {"content":"\r\n\r\n\r\nفصل سيزدهم : تشكيلات قوه مجريه\r\n\r\n1 . وزارت امور دينى\r\nمساله 252 : وزارت امور دينى - به هر نامى كه باشد - مناسب است مشتمل بر مديريت‌هاى زير باشد كه به نظر من نيكو است :\r\n1 - مديريت حج و زيارت .\r\n2 - مديريت اوقاف كه اگر مسئولان دلسوز پيدا نمايد خدمت زيادى به مردم مستمند مىتوانند .\r\n3 - مديريت امر به معروف و نهى از منكر با منطق خوب مشتمل بر حكمت و موعظه حسنه .\r\n4 - مديريت طبع كتب مفيد دينى .\r\n\r\n","description":"","footnote":"","page_name":" 129 ","page_number":135},
  {"content":"\r\n\r\n5 - مديريت هلال احمر سرپرستى ايتام بىسرپرست و ديوانگان و عاجزين از كار و آسيب‌ديدگان زلزله و سيل و ساير حوادث غير مترقبه .\r\n6 - اداره مساجد و اماكن تبليغ .\r\n7 - مديريتى براى جوابگويى به شبهات دينى جوانان و غيرهم .\r\n8 - مديريت راديو و تلويزيون و مجله مخصوص براى ارشاد مردم و تبليغ أحكام دينى .\r\n9 - تاسيس شركت‌هاى عام المنفعه به نفع مستمندان به كمك ثروتمندان نيكوكار و تاسيس پل‌ها و حمام‌ها در محلات و مناطق دورافتاده و فقير كه ممكن است آن را از وظايف مديريت دوم دانست .\r\n10 - ساختن مساجد ، حمام و پل‌ها و غيره در محلات فقير به كمك مردم ثروتمند كه مىشود آن را از وظيفه مديريت ششم دانست .\r\n11 - مبارزه فرهنگى با قماربازى و فحشا و ربا و مسكرات كه ممكن است در مديريت سوم مدغم شود .\r\n12 - اصلاح مضامين درسى مدارس دينى مطابق ايجابات زمان . نظارت بر روند تكاملى مدارس و مدرسين و شاگردان و امتحانات آنان و يابيدن محل مشغول شدن به وظايف دينى براى فارغ التحصيلان .\r\n\r\n","description":"","footnote":"","page_name":" 130 ","page_number":136},
  {"content":"\r\n\r\n\r\n2 . وزارت خارجه :\r\nمساله 253 : تشكيلات مختصر و به اندازه حاجت باشد و اين ماده در تمام تشكيلات دولتى حتما بايد تطبيق شود .\r\nسفارت‌خانه‌ها چنانچه گذشت اولا بايد در كشورهايى باشد كه براى منافع ملى مفيد باشد نه در غير آنها و ممكن براى بعضى از كشورهاى آسيايى و افريقايى و اروپايى سفير سيار از بين سفيران ثابت موظّف نمود .\r\nمساله 254 : كارمندان بالاى اين وزارت‌ها بايد متدين و امين باشند ، تا وابسته نگردند و هم‌چنين سفيران و افراد دوم و سوم سفارتها و كنسلها و سركنسلها كه چهره كشور را بد معرفى نكنند .\r\nمساله 255 : در مجموع كارمندان اين وزارت بايد چند زبان خارجى را بلد باشند .\r\nمساله 256 : هيچ لزومى ندارد كه ماشين‌هاى نقل و انتقال بسيار گران‌قيمت براى مهمانان خارجى خريدارى شود ، چنانچه وزيران هم اگر توسط سرويس رفت‌وآمد نكنند خودشان بايد مصرف موتر و\r\n\r\n","description":"","footnote":"","page_name":" 131 ","page_number":137},
  {"content":"\r\n\r\nكرايه راننده را متحمل شوند . طبعا حقوق ماهانه‌ى آنان زياد است و هم‌چنان نمايندگان مجلس ، تا رغبت كانديدا شدن كم شود .\r\nمساله 257 : موضع‌گيرىهاى سياسى در مجامع بين المللى مطابق حق صورت گيرد . در جايى كه كشور به درد سر بيفتد مىشود با به كار گيرى ظرافتهايى رأى داد و اگر وظيفه دين ما حمايت از يك طرف نباشد مىشود رأى ممتنع داد و گرنه اقل الضررين را بايد اختيار نمود .\r\nولى به‌هرحال نبايد از ترس دولت‌هاى بزرگ به ضرر كشورهاى ضعيف رأى داد . « 1 »\r\nمساله 258 : سفارت‌ها موظف باشند قسمت‌هاى مهم كشورهاى محل اقامت خود را كتبا به وزارت خارجه گزارش دهند تا ثبت كمپيوتر گردد و اين گزارش از كشورهاى اسلامى بيشتر باشد .\r\nمساله 259 : گزارش‌ها به موقع به نماينده‌هاى وزارت دفاع و تجارت و غيره از اوضاع حمله‌هاى محتمل نظامى بر بعضى از كشورها و احتمال بلند رفتن يا پايين رفتن قيمت‌هاى مواد مهم براى وزارت‌هاى مربوطه از سفارت‌ها ، گاهى منافع زيادى را براى كشور\r\n\r\n\r\n","description":"","footnote":"\r\n( 1 ) - اگر معناى برسميت شناختن دولتها اقرار به حقانيت نظام و فرهنگ آنان باشد برسميت شناختن دولتهاى كافر و مخالف اسلام حرام است و اگر مراد از آن صحت نمايندگى دولت از ملت خود باشد برسميت شناختن دولتهايى بوسيله كودت روى كارآمده و يا بوسيله انتخابات قلابى چه مسلم و چه كافر مشكل است .\r\n","page_name":" 132 ","page_number":138},
  {"content":"\r\n\r\nبه بار مىآورد و در اين مورد حكاياتى وجود دارد كه آموزنده و تكان‌دهنده است « 1 » .\r\nمساله 260 : آنچه كه مهم است اين است وزارت خارجه با برقرارى حسن رابطه با همسايگان بالخصوص و با همه كشورهاى اسلامى بالعموم و حسن رابطه و همكارى متقابل با كشورهاى غير اسلامى ، دو موضوع ديگر را مراعات كند :\r\nاول اينكه در امور داخلى ديگران مداخله نكند و دوم اينكه با تمام زرنگى و حساسيت و با همكارى رياست امنيت و ضد اطلاعات مواظب باشد كه ديگران در امور داخلى كشور مداخله ننمايند كه ضررهاى زيادى دارد ، هرچند در جهان امروز مداخله كردن در امور دخلى ديگران ، خصوصا در امور داخلى حكومت‌هاى ضعيف و ملت هاى فقير از الفباى سياست حكومت‌ها شده است .\r\nتشكيلات داخلى اين وزارت و ساير وزارت‌ها حتما به اندازه احتياج باشد .\r\n\r\n\r\n","description":"","footnote":"\r\n( 1 ) - مثلا يك رئيس استخبارات فرانسه در خاطرات خود نوشته بود عوامل اطلاعاتى او از آمريكا اطلاع دادند ممكن است در آينده قريب قيمت دالر بالا برود ، او بلافاصله دالر خريد و سپس به قيمت بالا آن را فروخت ، او ادعا داشت كه آنقدر سود برند كه تمام مصارف دوره رياست خود بر اين سازمان را بدست آورد كه معلوم است ميليون‌ها دالر مىشود .\r\n","page_name":" 133 ","page_number":139},
  {"content":"\r\n\r\n\r\n3 . وزارت داخله\r\nمساله 261 : از وظايف مهم‌تر اين وزارت حفظ امنيت در سراسر كشور و خلع مردم از اسلحه و جلوگيرى پوليس و صاحب‌منصبان از ظلم و ستم و زورگويى و رشوت‌ستانى مىباشد ، ملت‌ها خاطرات تلخى از پوليس دارند .\r\nمساله 262 : تعليم روش‌هاى جديد به پرسونل پوليس براى يافتن مجرمين و اعتراف و اقرار گرفتن از آنان به جاى شكنجه ، لازم است و شكنجه متهمين براى اقرار جنايت حرام است .\r\nمساله 263 : تدين پرسونل پوليس ، تا حدود زيادى در رفع مظالم از مردم موثر است ، وزارت داخله مكلف است كه همراه تعليمات ، تربيت اخلاقى پوليس را دقيقا مراعات كند و در اين راه از موعظه اهل علم دينى استفاده ببرد .\r\nمساله 264 : در تشكيل ادارات بزرگ ( ولايات - استان‌ها - محافظات ) براى اقامه عدالت اجتماعى جهات مختلفى مانند عدد مشخص شهروندان و غيره بايد در نظر گرفته شود و همچنين در واحدهاى متوسط ادارى ( ولسوالىها - فرمانداريها - ؟ ؟ ؟ ) تقسيم بودجه اين ادارات و ترقى اقتصادى بايد مخالف عدالت اجتماعى نباشد و همچنان بودجه مركز و ساير ولايات .\r\n\r\n4 و 5 - وزارت تعليم و تربيه و وزارت تحصيلات عاليه\r\nمساله 264 : كاميابى كشور به كاميابى اين دو وزارت در انجام وظايف‌شان وابسته است هر مقدار پول در اين راه مصرف شود فايده آن براى كشور بيشتر است . در مورد ميزان دروس و كميت و كيفيت\r\n\r\n","description":"","footnote":"","page_name":" 134 ","page_number":140},
  {"content":"\r\n\r\nآنها و شرايط معلمين و اساتيد صحبت زيادى وجود دارد اما فعلا نواقص زيادى در اين زمينه در كشورهاى اسلامى وجود دارد .\r\n6 - وزارت ماليه ( دارايى )\r\n7 - وزارت اعمار ( آبادانى شهر و روستاها )\r\n8 - مواصلات و كار\r\n9 - وزارت صحت عامه و محيط زيست\r\nمساله 265 : اين وزارت بايد هميشه در تحول علمى باشد كه وظيفه مهمى بر دوش دارد اين وظيفه در بعد علمى دانشگاه بزرگى مى خواهد و در بعد خدماتى وزارت منظمى لازم دارد و اين دو نهاد بايد ارتباط تنگاتنگى با هم داشته باشند .\r\nمساله 266 : توليد دواى خوب كه مواد حرام در آنها به كار نرفته باشد در داخل كشور در حد امكان بسيار ضرورى است .\r\nمساله 267 : در مورد دارايى وزارت ماليه سابقا صحبت زيادى صورت گرفته و همين وزارت مىتواند وظيفه وزارت پلان و اقتصاد را نيز انجام دهد .\r\nمساله 268 : توزيع بودجه بايد بر اساس نفوس به شكل عادلانه صورت گيرد و در تهيه امكانات رفاهى به مردم دهات توجه شود تا\r\n\r\n","description":"","footnote":"","page_name":" 135 ","page_number":141},
  {"content":"\r\n\r\nمردم مجبور به ترك قريه‌ها نشده و در حواشى شهرها ساكن نشوند كه ضررهاى زيادى دارد مانند : ضعف زراعت و شيوع شغل‌هاى كاذب و خرابى محيط زيست و شيوع امراض و بالاخره تبديل شدن قوه كار و تويد به يك جمعيت فقير مصرفى كه براى كشور زيان‌آور و موجب فلاكت است .\r\nوزارت زراعت\r\nمساله 269 : سرنوشت اقتصادى خيلى از كشورها به زراعت آنها وابسته است در اين مورد بايد كتابى مستقل توسط متخصصين آن نوشته شود .\r\n11 و 12 - وزارت‌هاى عدليه و اطلاعات و فرهنگ\r\nمساله 270 : مىشود دادستانى عمومى را در وزارت عدليه ادغام كرد .\r\n13 - وزارت مخابرات\r\n14 - وزارت دفاع\r\nمساله 271 : اگر دولت بودجه دارد جايز نيست قانون جلب و احضار اجبارى را نافذ گرداند كه اجبار هيچ فردى آن هم به مدت دو سال جايز نيست .\r\n\r\n","description":"","footnote":"","page_name":" 136 ","page_number":142},
  {"content":"\r\n\r\nو چنانچه احضار اختيارى با حقوق مناسب ممكن نباشد مىتواند احضار اجبارى را نافذ گرداند ولى به اندازه ضرورت و حاجت .\r\nمساله 272 : همان‌گونه كه معمول است جلب و احضار بايد داراى استثناهايى باشد ؛ مانند افراديكه نان‌آور منحصربه‌فرد اهل خانه خود هستند ، افراد معلول و عاجز ، طلاب علوم دينى ، محصلين دانشگاه‌ها و . . . بلى مىشود از دو دسته اخير در موارد رفاه عمومى مردم استفاده نمود و مىشود از افراد معلول و عاجز در مقابل پول بيسوادان را با سواد نمود .\r\nمساله 273 : غذا و آسايش سربازان در حدود توانايى دولت بايد مناسب باشد و لزوم حفظ كرامت افراد را سابقا ذكر كرديم .\r\nمساله 274 : از يك طرف انضباط عسكرى و تربيت درست آنها مراعات شود و از طرف ديگر از توهين و تحقير آنان توسط ضباط و صاحب‌منصبان ما فوق و استخدام آنها در غير تعليمات و تدريبات عسكرى و سوادآموزى كه قبلا به آن اشاره شد ممنوع شود .\r\nمساله 275 : دفاع كردن مسلحانه در برابر مهاجمين و دشمن دين و ملت واجب است و چنانچه پرسونل وزارت دفاع و سربازن و پوليس وزارت داخله كفايت نكند بر همه احاد ملت واجب كفايى است كه\r\n\r\n","description":"","footnote":"","page_name":" 137 ","page_number":143},
  {"content":"\r\n\r\nبر اساس دستورات مشروع وزارت دفاع به صورت مفيدى به دفاع برخيزند ، خصوصا بر افراد تعليم‌ديده عسكر و پوليس گذشته و صاحب‌منصبان متقاعد .\r\nمساله 276 : بر حكومت دينى و غير دينى حرام موكد است به تحريك خارجىها و يا به وسوسه‌هاى شيطانى بر كشورهاى ديگر حمله كند و براى منافع بيگانگان منافع كشور خود و كشور ديگر را ويران بسازد و اگر زمامدار چنين دستورى صادر كند ، بر فرماندهى و اركان حزب وزارت دفاع حرام است كه از اين‌گونه اوامر اطاعت كند كه موجب اتلاف نفوس و تضييع اموال و سرمايه كشور است ، جنگ‌هاى امروزى بسيار زيان‌ور است .\r\nمساله 277 : اگر حكومت به قوه نظامى بدون مجوز شرعى دستور دهد كه بر سرحدات كشور همسايه حملات پراگنده‌اى را صورت دهند جايز نيست كه فرماندهى نظامى اين امر را عملى سازد ، زيرا كشتن مسلمانان از هرجايى كه باشد از گناهان كبيره است و اتلاف مال آنان اولا حرام است و ثانيا موجب ضمان و چنانچه فرماندهان نظامى نيز به افراد دستور حمله‌اى كه متضمن كشته شدن مسلمانان باشد صادر كنند ، بر سربازان حرام است كه از آنان اطاعت كند . و اگر اطاعت كنند و كسى را بكشند به عنوان قاتل قصاص مىشوند و\r\n\r\n","description":"","footnote":"","page_name":" 138 ","page_number":144},
  {"content":"\r\n\r\nضامن اموال تلف‌شده نيز مىباشد در اينكه قصاص و ضمان به سربازان تعلق مىگيرد و يا به صاحب‌منصبان آمر دو احتمال وجود دارد .\r\nمساله 278 : اصدار امر جنگ تهاجمى از صلاحيت حكوميت‌هاى امروزى نيست و اصدار دستور جنگ‌هاى دفاعى به دستور مشترك قوه مجريه و قوه قضاييه و دار الافتاء و جمعى از دانشمندان بزرگ كشور است تا امر ، به دفاع واقعى باشد نه سياسى و صحنه‌سازى . بلى ، هرگاه علماى دينى جامع الشرايط احساس خطر براى دين و دنيا مردم نمايند مىتوانند دستور جهاد دفاعى را اعلام نمايند و از حكومت حمايت كنند . « 1 »\r\nمساله 279 : شركت در پيمان‌هاى نظامى كه در قرن گذشته تجربه شد براى حكومت‌هاى اسلامى زيان‌بار است و بايد از آنها به دور ماند و عقد پيمان‌هاى نظامى بين دولت‌هاى اسلامى ، تابع شرايط و خصوصيات موارد است .\r\n15 - وزارت حمل و نقل كه امور طياره‌ها و كشتىها و ماشين‌ها را تدبير مىكنند .\r\n\r\n\r\n","description":"","footnote":"\r\n( 1 ) - در دوران چهارده سال جهاد كشور افغانستان كتابى به نام توضيح مسايل جنگى كه متضمن اكثر مطالب جهاد است تاليف و چهار مرتبه طبع شد .\r\n","page_name":" 139 ","page_number":145},
  {"content":"\r\n\r\nمساله 280 : تصور مىشود همين 15 وزارت براى بسيارى از كشورها كفايت كند . بلى در كشورهايى كه نفت دارند مىشود وزارت ديگر نيز تشكيل داد و در فرض كفايت اين پانزده يا شانزده وزارت و با موافقت نظر كارشناسان متعهد ، براى نيازهاى روزانه و درازمدت كشور ، تشكيل وزارت ديگر كه موجب سرگردانى مراجعين و اتلاف اموال مردم مىباشد جايز نيست و در كشورهاى نفت‌خيز اگر اداره امور آن در وزارت معادن بگنجد و كارشناسان وزارت مستقلى را براى آن لازم ندانند مىشود وزارت شانزدهمى را حذف نمود .\r\n\r\n","description":"","footnote":"","page_name":" 140 ","page_number":146},
  {"content":"\r\n\r\n\r\nفصل چهاردهم : تربيت و تعلّم\r\nمساله 281 : تربيت شاگردان از مرحله ابتدايى تا مرحله فوق ليسانس و دكتورا بايد ادامه يابد . تقويت ايمان انسان‌ها در دوره نوجوانى و جوانى و تهذيب صفات روحى و تحصيل مكارم اخلاقى در سلامت اجتماع و تحكيم نظم عامه و أمن عمومى و رشد اقتصادى و سياسى و وحدت ملى بسيار موثر و درخور توجه دولت دينى است و موجب زوال مشكلات لاينحل كشور است . فساد اخلاقى ، تباهى و ناكامى جامعه را در همه شئونات در پى دارد .\r\nحكومت موظف است برنامه تربيت را در نشريات دولتى و راديوها و تلويزيون‌هاى خود در مركز و ولايات اجبارى نمايد . و بر رسانه خصوصى از ابتدا نشر تربيت را كه مواد آن به طور روشن بيان گرديده باشد واجب سازد .\r\n\r\n","description":"","footnote":"","page_name":" 141 ","page_number":147},
  {"content":"\r\n\r\nبه علاوه كه بر خود رسانه‌ها نيز ترويج تربيت از باب ارشاد و امر به معروف و نهى از منكر واجب شرعى مىباشد .\r\nمساله 282 : برنامه‌اى دينى بايد در مكاتب و مدارس دولتى ابتدايى و به بالا طورى تهيه شود كه مثمرثمر باشد ، مثلا امور زير در آنها مراعات گردد :\r\n1 - به دور از خرافات جاهلانه و عوام‌پسند باشد و گرنه نتيجه معكوس خواهد داد و خود دين مورد سئوال قرار خواهد گرفت و بعضى از دولت هاى ضد دينى همين كار را مىكنند و دشمنان داخلى و خارجى ساليان زيادى است از همين راه مشغول خيانت هستند .\r\n2 - مدوّنين آن متخصصين و متتبعين علوم اسلامى و روان‌شناسان متدين باشند .\r\n3 - از به‌كارگيرى كم‌سوادان متعصب ، كه حقيقت دين و معارف اسلامى را نشناخته‌اند در تدوين كتب درسى و تدريس آن شديدا اجتناب شود كه فرهنگ اينان فرهنگ نفاق و جدايى مسلمانان و ايجاد عداوت و اختلافات مذهبى است .\r\n4 - از طرح مسايل مشكل فقهى و موضوعاتى كه از محل ابتلاى متعلمين و محصلين علوم تجربى بيرون است خوددارى شود .\r\n\r\n","description":"","footnote":"","page_name":" 142 ","page_number":148},
  {"content":"\r\n\r\n5 - عقايد اسلامى از مراحل ساده تا مراحل بالا ، مناسب به درجه استعداد و تفكر متعلمين و محصلين در ساليان درسى تدوين گردد و به دلخواه معلمين و استادان نباشد .\r\n6 - تدوين اخلاق اسلامى به همين كيفيت .\r\n7 - تدوين واجبات و محرمات شرعى كه مورد ابتلاى امروز جوانان است ، به زبان ساده و به دور از عبارات مغلق عربى و اصطلاحات فقهى .\r\n8 - تفسير آياتى كه براى زمان حاضر بهتر مورد استفاده قرار ميگيرد و مناسب با درجه فكرى متعلمين و محصلين ( دانش‌آموزان و دانشجويان ) باشد .\r\n9 - اصول كلى انسان‌شنسى و مقام والاى او از قرآن مجيد .\r\n10 - جهان‌بينى دينى در مقابل جهان‌بينى مادى و عرفانى و بيان اينكه جهان‌بينى دينى با جهان‌بينى عقلى مطابقت دارد . و ينكه آيديولوژى بدون ابتناى آن بر جهان‌بينى ، غلط و موجب گمراهى ميلياردها انسان شده است . و تفاصيل اين موضوع زياد است و بايد به طورى بيان شود كه قناعت عقلى محصلين و دانشجويان را فراهم سازد .\r\nتدوين اين مطالب ده‌گانه و تقسيم آنها بر دوازده صنف تعليمى و دوره كارشناسى ( ليسانس ) و كارشناسى ارشد ( فوق ليسانس ) و دكتورا كار ملا صاحبان كم‌سواد و كم‌علم نيست و دولت بايد از دانشمندان\r\n\r\n","description":"","footnote":"","page_name":" 143 ","page_number":149},
  {"content":"\r\n\r\nدينى درجه يك كشور كه با زبان و اصطلاح جوانان عصر خود در معاهد علمى آشنايى داشته باشند با كمك روان‌شناسان و دانشمندان درجه يك علوم تجربى استفاده ببرد .\r\nمساله 283 : دولت مكلف است پول ملت را در مدارس ( مكاتب ) دولتى و همه دانشگاه‌ها و معاهد علمى به نحوى مصرف كند كه قبلا برنامه‌ريزى درستى در مورد تدريس و مضامين درسى و يابيدن استادان لايق و ماهر بدون تبعيض و اعمال روابط بچه‌گانه ، شده باشد به نحوى كه مطالب علمى در همه مراحل تعليمى و تحصيلى مطابق روز بوده باشد و لابراتوارهاى خوبى را براى رشته‌هاى علوم تجربى و انسانى « 1 » مهيّا كرده باشد و عمده اينكه همه دانشجويان و محصلان در علوم تجربى و انسانى متخصصين لايق و ماهر بار بيايند كه در مقابل اين همه مصارف براى حل مشكلات كشور و راندن آن به سوى صنعت و تكنالوژى موثر باشند و گرنه مسئولين تعليم و تربيه پيش خداوند در روز قيامت و پيش ملت در دنيا مسئوليت دارند .\r\n\r\n\r\n","description":"","footnote":"\r\n( 1 ) - قبلا اشاره شد كه علم روانشناسى و علم حقوق بايد دوباره مورد تجديدنظر قرار بگيرد و از فرهنگ مادى غرب جدا گردد .\r\n","page_name":" 144 ","page_number":150},
  {"content":"\r\n\r\nمساله 284 : علم اقتصاد بايد تدريس شود ولى كفايت نمىكند و بايد سيستم اقتصادى اسلامى به نحوى تدوين گردد تا پس از تدريس بهتر مورد قبول قرار گيرد « 1 » .\r\nمساله 285 : با تلاش در بهبودى ترقى كمى و كيفى علوم تجربى در معاهد علمى داخل كشور ، در شرايط فعلى كشورهاى مسلمان مجبور هستيم محصلين را به خارج كشور و خارج از كشورهاى اسلامى براى تحصيلات عالى بفرستيم در اين صورت بر مسئولين ذى علاقه لازم است محصلين را به حال خود رها نسازند مسئول فرهنگى ما در سفارتخانه‌ها هر چند روز با حفظ اخلاق و نزاكت ، نظارتى بر محصلين فرستاده شده داشته و حتى ماهى دو مرتبه با آنان ملاقات و صحبت‌هايى بنمايند . و آنان را به التزام عملى بدين ترغيب و به دوستى ملت و وطن و خدمت به مردم خود تشويق نمايد تا پس از تحصيل ، ناقص ( فارغ التحصيل كاغذى ) و وابسته به خارجىها و ضعيف الايمان برنگردد يا به خاطر وضع بهتر مادى ، به خدمت كشور بيگانه درنيايد و خدمت در وطن خود را ترك نكند .\r\nمساله 286 : با حفظ حجاب و عفت ، تحصيل علم براى زنان مانعى ندارد بلكه تحصيل در علوم دينى و علوم تجربى در رشته‌هايى كه نظام\r\n\r\n\r\n","description":"","footnote":"\r\n( 1 ) - علم اقتصاد : يعنى چگونه است . سيستم اقتصادى : يعنى چگونه بايد باشد .\r\nاولى از واقعيت بحث مىكند . دومى از حقيقت .\r\n","page_name":" 145 ","page_number":151},
  {"content":"\r\n\r\nزندگانى در وضعيت موجود ، بر آنها موقوف است از نظر فقهاى شيعه واجب كفايى است و بعيد نيست در مذاهب ديگر اسلامى نيز چنين باشد زيرا همه ميدانيم اسلام به زوال نظام زندگانى راضى نيست . تاريخ مى گويد زنان در بعضى از جنگ‌هاى زمان حيات پربركت آن حضرت ( ص ) مشغول تداوى مجروحين جنگى مىشدند .\r\nبه علاوه كه زنان به امراضى مبتلا مىشوند كه معاينه دكتوران مرد بسيار بر شوهران و پدران زنان مريض سخت و از نظر شرعى - به عنوان اولى - نگاه كردن و لمس مواضع مرض حرام شديد است ولى اگر زنان دكتور داشته باشيم مشكل تا حدودى حل مىشود .\r\nمساله 287 : كار كردن زنان در اموريكه عفت و حجاب آنان در خطر نباشد و از نظر فيزيكى مقدور و از نظر روانى براى آنان مشكل نباشد اشكالى ندارد ولى درهرحال فرزندان در ايام كوچكى بايد از تربيت و محبت مادر محروم نمانند كه نسل آينده به مشكلات روانى خطرناكى مبتلا مىشوند . به‌هرحال زنان نبايد در نيروى پليس وارد و شموليت پيدا كنند و در اين مورد داستان‌هاى تكان‌دهنده‌اى وجود دارد .\r\nمساله 288 : بنابر احتياط واجب زن نمىتواند منصب رياست عمومى و زمامدارى كشور را در يك نظام اسلامى به عهده بگيرد و اما در نظام هاى غير دينى مانند نظام‌هاى غالب دولت‌هاى كشورهاى مسلمان‌نشين ،\r\n\r\n","description":"","footnote":"","page_name":" 146 ","page_number":152},
  {"content":"\r\n\r\nمىشود يك زن مسلمان كه فاضله و متدين باشد زمامدار آن كشور باشد و اگر به حرمت چنين زمامدارى قايل شويم نه از جهت زن بودن زمامدار است كه به علت غير اسلامى بودن زمامدارى مىباشد كه فرقى بين زن و مرد ندارد دقت شود .\r\nمساله 289 : همچنين بنابر احتياط واجب زن نمىتواند قاضى باشد چه در حق اللّه و چه در حق الناس . ولى از بعضى از دانشمندان اهل سنت نقل شده كه مىگويند زن مىتواند در حقوق الناس - نه حقوق اللّه - قاضى مقرر شود .\r\nبه‌هرحال زن مىتواند در قوه مقننه موظف باشد و حتى معاون و دستيار قاضى باشد .\r\nمساله 290 : درس خواندن دختران و پسران در اماكن مختلط خصوصا در دوره دانشگاهى و حتى در صنوف ده و يازده و دوازده ( دوره ثانويه ) خطرات زيادى دارد و دولت اسلامى حتى به پول گرفتن از محصلات و محصلين اماكن دروس را جدا كند .\r\n\r\n","description":"","footnote":"","page_name":" 147 ","page_number":153},
  {"content":"\r\n\r\nمساله 291 : تدريس استادان مرد براى زنان جايز است و اما تدريس زنان جوان براى محصلين جوان خالى از اشكال نيست . بلى تدريس زنان پير و بازنشسته « 1 » براى پسران اشكالى ندارد .\r\nمساله 292 : بودن زن و مرد جوان كارمند در يك اطاق كه كارمند سوم وجود نداشته باشد جواز آن مشكل است و اگر هردو مجرد باشند مشكل‌تر .\r\nو چنانچه شوهر راضى نباشد زوجه‌اش در يك اطاق با يك مرد كار كند واجب است كه زن در آن محيط كار را ترك كند .\r\nمساله 293 : مسافرت كردن زن با مرد نامحرم چه كارمند و چه غير كارمند كه شب مجبور باشند در يك اطاق در سفر بخوابند ، بنابر احتياط واجب جايز نيست و اگر خلوت بين زن نامحرم با مرد نامحرم را حرام بدانيم بنابر اقوى حرام مىشود . و در فقه حنفى و احتمالا در بعضى از مذاهب ديگر أهل سنت سفر زن بدون محرم شرعى مطلقا جايز نيست و در فقه شيعه مجرد سفر زن با مردان نامحرم اگر بر عفت و آبروى خود نترسد جايز است ، و زوجات آن حضرت در دوره خلافت عمر ( رض ) از مدينه به مكه مشرف شدند .\r\n\r\n\r\n","description":"","footnote":"\r\n( 1 ) - مراد از زنان بازنشسته ( القواعد ) زنانى است كه مورد رغبت نكاح مردان نباشند .\r\n","page_name":" 148 ","page_number":154},
  {"content":"\r\n\r\n\r\nفصل پانزدهم : تحصيلات عالى\r\nمساله 294 : سكونت در محيطى كه نتواند به دين خود عمل كند و يا به كباير مبتلا شود و يا مىداند كه اطفال در آن محيط به دين خود آشنايى پيدا نمىتوانند و يا بىدين مىشوند ، جايز نيست .\r\nمساله 295 : سكونت در اماكن ديگر كه مشكل شرعى ندارد آزاد است و دولت حق ندارد بدون فرضيكه شرع حكم به تبعيد مىشود ، كسى را تبعيد كند .\r\nمساله 296 : در فرض لزوم تقييد سفر شهروندان به گذرنامه و ويزا ، دولت بايد در كمترين وقت و كمترين زحمت به آن اقدام نمايند .\r\nمساله 297 : در جاهاييكه حوزه‌هاى علمى دينى واقع است دادن ويزه و حق اقامه در آن‌جاها ، بر دولت واجب شرعى است ، يعنى در فرض وجوب كفايى تحصيل علم ، هم بر دولت‌ها لازم است كه به طالبان علم\r\n\r\n","description":"","footnote":"","page_name":" 149 ","page_number":155},
  {"content":"\r\n\r\n( اتباع خود ) هم گذرنامه بدهد و هم بر دولتى كه حوزه‌هاى علمى و دانشگاه‌هايى كه در قلمرو حكومت او واقع است ويزه و حق اقامه بدهد .\r\nمساله 298 : همين حكم در مورد محصلين علوم تجربى كه تعلم آنه براى حفظ نظام زندگانى واجب كفايى باشد . مريضانى كه مبتلا به مرض هاى خطرناكى هستند و در كشورى كه دانشگاه‌ها و بيمارستان پيشرفته وجود دارد ، جارى مىشود ، و چنانچه رفتن به كشورهاى دور ميسر نگردد بر كشور نزديك واجب عينى مىشود .\r\nمساله 299 : بالا بردن سطح دانش در مراحل ابتدائيه و متوسطه و ثانويه و دانشگاه‌هاى دولت در شرايط امروزى كه نظام زندگانى پيچيده شده ، در رشته‌هاى علوم تجربى تا حد دكتورا بنابر احتياط بر دولت واجب است و بر محصلين مستعد ، تعلم آنها تا حد دكتورا ، واجب است تا اينكه وابسته‌گى كشورهاى اسلامى به دولت‌هاى دارنده نظام مادى كمتر شود و اين موضوع بايد در قوانين اساسى كشور قيد گردد ، تا در فرض مسامحه وزير موظف يا رئيس وزيران مثلا ، عزل گردد .\r\nمساله 300 : وزارت‌هاى معارف و ارشاد و تحصيلات عالى ( و اكادمى علوم ) و وزارت صحت عامه ، بايد مورد توجه بيشتر دولت قرار گيرند و بودجه سالانه آنها بيشتر باشد و در عوض از مصارف تشريفاتى صرفه جويى شود .\r\n\r\n","description":"","footnote":"","page_name":" 150 ","page_number":156},
  {"content":"\r\n\r\nمساله 301 : خدمات دولتى در اين سه وزارت تا حد توان مالى دولت مجانى باشد كه افراد با استعداد مستمند بتوانند به سهولت به مقام‌هاى علمى خوبى برسند . و در عوض أولياى متعلمين و محصلين ثروتمند تشويق به ساختن ساختمان‌هاى دانشگاه و مكاتب ابتدايى و متوسطه و ثانويه شوند و هيئت منتخب خود آنان ساختمان‌ها را بسازند و به دولت تحويل دهند .\r\nمساله 302 : تعلم در جهان امروز حق نوجوانان و جوانان است و حتى حاكم دينى در فرض مصلحت مىتواند تعليمات عمومى را تا حدودى اجبارى گردانيده و بىسوادى را غير قانونى گرداند .\r\nمساله 303 : اگر دولت به وسيله اولياى محصلين و از خود محصلين و دانشجويان انجمن‌هايى براى جلب كمك‌ها به نفع دانشگاه‌ها و خريد آزمايشگاه‌ها ( لابراتوارهاى متنوع ) تشكيل دهد مفيد خواهد بود .\r\nمساله 304 : اگر دولت هفته‌اى را در سال براى تشويق متخصصين بزرگ كشور خصوصا كه خدماتى - حداقل شاگردان فاضلى را تحويل جامعه داده باشد - و مولفين درجه يك و درجه دو و درجه سه اختصاص دهد و توسط تلويزيون و روزنامه و مجله‌ه با نشر عكس‌هاى آنان و هداياى مختصر از آنان تقدير و تكريم نمايد ، نتايج خوبى از آن بدست مى آيد .\r\n\r\n","description":"","footnote":"","page_name":" 151 ","page_number":157},
  {"content":"\r\n\r\nدر كشورهاى فلاكت‌بار و مسئولين مفلوك و بىعار از رقاصه‌ها و آوازه‌خوانان تقدير به عمل مىآورند كه به شكم‌هاى گرسنه مردم هيچ نفعى نمىرساند و شرعا نيز حرام مىباشد و تنها فاصله ملت‌ها را از حكومت‌هاى مهارگسيخته بيشتر مىسازد « 1 » .\r\nمساله 305 : تاسيس دانشگاه‌هاى متنوع بايد از انحصار دولت‌ها بيرون رود و با نظارت دولت و بالا بردن سطح علمى آزاد گردد كه بسيار مفيد است و همچنين مراحل ابتداييه و متوسطه و ثانويه كه در بعضى از كشورها چنين است .\r\nمساله 306 : دولت يا خود و يا توسط بخش خصوصى بايد در هر ولايت يك دانشگاه و يا حداقل دو سه دانشكده ( فاكولته ) داير كند كه سرنوشت كشور را به اذن خداوند ( ج ) عوض مىكند .\r\n\r\n\r\n","description":"","footnote":"\r\n( 1 ) - به راستى بايد گريه كنيم در يك كشور مسلمان‌نشين كه هزاران نفر بلكه صد هزارها جان شيرين خود را براى حفظ دين و استقلال سياسى و حاكميت ملى از دست داده‌اند ولى حكومتى كه به پشتوانه آن خون‌ها به وجود آمد وزيرى از اين حكومت مقبره يك آوازه‌خوان را اعمار كرد . اين هم تقدير از صدها هزار جان‌نثار گمنام كشور ! !\r\n","page_name":" 152 ","page_number":158},
  {"content":"\r\n\r\n\r\nفصل شانزدهم : كار و توليد\r\nمساله 307 : از جمله وظايف مهم دولت تهيه شرايط اقتصاد ملى است كه امروز بسيار پيچيده شده و وزارت‌هاى زراعت و اقتصاد و معادن و صنايع و برق ( انرژى ) و آب و وزارت دارايى ( ماليه ) در همين راستا به كار افتاده است كه هم اقتصاد دولت و هم اقتصاد مردم بهبودى يابد .\r\nمساله 308 : ضرورىترين كار در تحكيم زيربناى اقتصاد ، وارد نمودن كارخانه‌هاى توليدى مىباشد كه توسط كارشناسان لايق داخلى با در نظرداشت مواد خام و اولويت‌هاى جامعه خريدارى و به كار انداخته مىشود . شايد كشورهاى فقير نتوانند كارخانه‌هاى بزرگ را وارد و فعال نمايند ولى خريد و استفاده از كارخانه‌هاى توليدى متوسط ممكن است و بايد به آنها شديدا توجه شود ، و نيز به استخراج معادن به قسمى كه مورد بهره‌كشى ناحق بيگانگان قرار نگيرد .\r\n\r\n","description":"","footnote":"","page_name":" 153 ","page_number":159},
  {"content":"\r\n\r\nمساله 309 : كارهاى دستى و كارگاه‌هاى فردى هرچند ناچيز به نظر مىرسد ولى اگر مورد حمايت دولت قرار بگيرد و ورود محصولات و فرآورده‌هاى شبيه آنها از خارج ممنوع گردد ، نقش خود را در اقتصاد ملى ايفا خواهد نمود .\r\nمساله 310 : بخش خصوص و دولتى بايد در مورد كارخانه‌هاى توليدى توجه خاصى بنمايد كه به نظر من امر ضرورى و حتمى است .\r\nتجارت ضرورى است ولى بايد حتى المقدور به توليدات داخلى محدود گردد ، جامعه مصرفى در جهان امروز جايگاه شرافتمندانه و بارفاه ندارد .\r\nمساله 311 : حكومت بايد توسط وزارت زراعت هميشه بناى آن اين باشد كه مواد غذايى را از حد لازم و كافى بيشتر توليد كند كه فايده آن اولا مبارزه با احتكار و بالا رفتن قيم مواد غذايى مىباشد و ثانيا به كشورهاى ديگر با درآمد خوبى صادر مىنمايد . البته اين كار در سرزمين هايى است كه داراى زمين‌هاى خوب و آب‌هاى روزمينى و زيرزمينى زيادى مىباشد . كشورى كه مواد غذايى مردم خود را توليد مىكند حكومت آن مىتواند به فكر استقلال خود باشد .\r\nمساله 312 : به اساس فرموده حضرت خاتم الانبياء ( ص ) - حدأقل از نظر أحاديث معتبر شيعه - : هركس زمين مواتى را احيا ( آباد ) نمايد ملك اوست . واجب است حكومت‌ها ، دست قسمت خصوصى را آزاد بگذارند\r\n\r\n","description":"","footnote":"","page_name":" 154 ","page_number":160},
  {"content":"\r\n\r\nكه زمين‌ها زير كشت برود و ساختمان‌ها بر روى آنها اعمار گردد و كشور آباد شود و حكومت خود را به زور مالك زمين‌هاى مباح نداند در حالى كه توانايى احياى آنها را ندارد .\r\nمساله 313 : حكومت مىتواند با ملاحظه امكانات خود قسمتى از زمين موات را به وسيله وزارت زراعت زير كشت ببرد و اقتصاد خود را تقويت و زمينه كار را براى بيكاران فراهم سازد . و بقيه را حتى با تشويق در اختيار بخش خصوصى فردى و شركت‌هاى سهامى و تعاونى قرار دهد .\r\nمساله 314 : بر دانشمندان علوم تجربى و علوم دينى واجب است پس از فراغت از درس به علل نفع شخصى در فرض احتياج كشور خودشان در كشورهاى ديگر اقامت نكنند و به كشور خود برگردند و مشغول خدمت شوند و علت اين وجوب بر دسته اول مسايل حقوقى است ، اينان به پول و اعتبار ملت خود درس خوانده‌اند و شرط بنائى در برگشت آنان به وطن وجود دارد و چنانچه حكوئمت صريحا آن را در ضمن قراردادى شرط كند بهتر است .\r\nو در مورد وجوب برگشت دسته دوم ( علماى دينى ) در فرض احتياج كشور خودشان آيه مباركه  ( . . . وَ لِيُنْذِرُوا قَوْمَهُمْ إِذا رَجَعُوا إِلَيْهِمْ )  است بنابر اينكه جمله اخير ( اذا رجعوا ) مفهوم نداشته و براى تحقيق موضوع ذكر شده باشد مانند\r\nو لا تكرهوا فتياتكم على البغاء ان اردن تحصنا .\r\n\r\n","description":"","footnote":"","page_name":" 155 ","page_number":161},
  {"content":"\r\n\r\nمساله 315 : حكومت بر بخش خصوصى ( توزيع زمين‌ها ) بايد نظارت داشته باشد كه :\r\nاولا ، در تقسيم زمين‌هاى خوب و متوسط بين مردم عدالت اجتماعى را مراعات كند . ثانيا ، فيودالزم به وجود نيايد كه زمين‌خواران ، زمين‌ها را به خود اختصاص دهند و بقيه را به نوكرى خود استثمار كنند و اين موضوع بسيار مهم است .\r\nثالثا اگر شركت‌هاى سهامى و افراد تا يك و يا دو سال نتوانند زمين‌ها را زير كشت يا عمارت ببرند حكومت آنها را بايد به مستحقين ديگر بدهد و همچنين اگر پس از چند سال زرع و يا ساختمان از ادامه كار عاجز شوند ، زيرا زمين كه اساس اقتصاد است نبايد معطل بماند .\r\nمن در مورد مطلق زمين فتواى خاصى دارم كه نمىخواهم اينجا ذكرش كنم ، دانشمندان به كتاب علمى ( الارض فى الفقه ) مراجعه كنند .\r\nمساله 316 : كار پيدا كردن براى مردم كه در قوانين اساسى بر ذمه دولت نهاده شده از وظايف مهم دولت‌ها است كه توسط متخصصين كاريابى بايد هميشه و به طور مستمر مورد توجه قرار گيرد .\r\nهم در داخل كشور به قياس كثرت نفوس زمينه كاريابى را توسعه دهد و هم با كشورهاى اسلامى براى پذيرش كارگران در مفاهمه باشد كه زحمت‌كشان با خاطر آرام مشغول كار باشند .\r\n\r\n","description":"","footnote":"","page_name":" 156 ","page_number":162},
  {"content":"\r\n\r\n\r\nفصل هفدهم : زندان و زندانى كردن\r\nمساله 317 : حكومت دينى تا كجا حق زندانى افراد مختلف را دارد ؟\r\nتنبيه : يكى از نويسندگان عراقى كتابى در جمع كردن قراين تاريخى ، تأليف كرده كه اولين كسى كه زندان بنا نمود أمير المومنين عليه السالم در كوفه بوده و اللّه العالم .\r\nدر أحاديث ائمه اهل بيت ( ع ) در چند مورد نصوص خاصى به اسانيد معتبر در مورد حبس رسيده است :\r\n1 . كسى به امر ديگرى فردى را به ناحق مىكشد ، قاتل كشته مىشود و آمر محكوم به حبس أبد مىگردد .\r\n\r\n","description":"","footnote":"","page_name":" 157 ","page_number":163},
  {"content":"\r\n\r\nمساله 318 : بعيد نيست كه در مورد صاحب‌منصبان عسكرى امر كننده كشته و قاتل حبس ابد شود چون در اين مورد سبب قوىتر از مباشر است ، و اللّه العالم .\r\n2 . قاتلى كه حكم قتل او از طرف قاضى جامع الشرايط صادر شده فردى يا جماعتى او را از چنگ اولياى مقتول فرارى مىدهند محكوم به حبس ابد هستند مگر اينكه قاتل را پيدا و به اولياى مقتول تسليم نمايند و اگر موت قاتل ثابت شود به دادن ديه مقتول ، از زندان آزاد مى شوند و ممكن است به ابراء اولياى مقتول نيز از زندان آزاد شوند .\r\n3 . زن مرتده حبس أبد مىشود و مرد مرتد فطرى كشته مىشود .\r\n4 . كسى كه يكى را مىگيرد تا ديگرى او را بكشد قاتل قصاص مىشود و گيرنده حبس ابد مىشود .\r\n5 . دزدى كه در اثر اجراى حد دزدى دست و پايش بريده شده و باز دزدى مىكند حبس ابد مىشود .\r\n6 . مادرى كه زناكار است و به‌هيچ‌وجه جلوگيرى نمىشود فرزندش مىتواند او را به زندان حبس كند ( تا اصلاح شود ) و ممكن است اين حكم را حاكم شرعى تعميم دهد .\r\n7 . قاتل هرچند به وسيله ديه ورثه مقتول را راضى به ابراء كند ولى قاضى او را از باب تأديب و تعزير ، تا مدتى زندانى مىكند .\r\n\r\n","description":"","footnote":"","page_name":" 158 ","page_number":164},
  {"content":"\r\n\r\n8 . غصب‌كننده اموال مردم ( غاصب ) .\r\n9 . كسى كه مال يتيم را به ستم مىخورد .\r\n10 . كسى كه مال امانت را نابود مىكند .\r\n11 . كسى كه كفيل شخصى شده و آن شخص را تسليم ندهد تا آوردن آن شخص كفيل ، حبس مىشود . در اين شش مورد اخير مدت حبس ذكر نشده و قهرا به نظر قاضى موكول مىشود .\r\n12 . در حديث غير معتبر السند وارد شده كه متهم به قتل شش روز حبس مىشود چنانچه اولياى مقتول بيّنه‌اى بر اثبات قتل او اقامه نكنند متهم آزاد مىشود « 1 » .\r\n\r\n\r\n","description":"","footnote":"\r\n( 1 ) - در آخر كتاب قضاء كه بنام ( القضاء و الشهادة ) در أيام جهاد تأليف نموده‌ام و چاپ شده ( در صفحه 163 و 164 ) موارد حبس را به اساس احاديث معتبرهء السند تا بيست شمرده‌ام اين كتاب در دوران جهاد و هجرت در قم چاپ شده است . ولى سال‌ها بعد از طبع آن چهار مورد ديگر نيز پيدا شد كه در حواشى كتاب مذكور يادداشت شده كه جمله 24 مورد مىگردد . در يك حديث آمده كه امام بايد زندانيانى را كه به خاطر ندادن دين زندانى شده‌اند روزهاى جمعه ( براى نماز جمعه ) و روز عيد ( براى نماز عيد ) توسط پاسبانان بيرون ببرند و سپس آنان را به زندان برگردانند و در اخير حديث آمده : حبس امام ( زندانى را ) بعد از تعزير ستمگرى است .\r\n","page_name":" 159 ","page_number":165},
  {"content":"\r\n\r\nمساله 319 : تعطيل حدود شرعى و تبديل آن به حبس‌هاى طويل المدت ، گذشته از اينكه حرام است موجب زندان‌هاى متعدد و پر مصرف و سبب فسق و فجور جوانان و حتى به قول جمعى عامل تجاوز فساق زندانيان و پليس و صاحب‌منصبان پليس به زنان و جوانان پسر است و گاهى به تعليم‌گاه جنايات متنوع تبديل مىشود كه بعضى از خبرگان و دانشمندان از نظر روانى و تربيتى و شيوع امراض مسرى و صرف بيت المال با آن مخالف هستند و مىگويند به صلاح جامعه نيست و بايد تا حدى كه ميسر است محدود گردد .\r\n\r\n","description":"","footnote":"","page_name":" 160 ","page_number":166},
  {"content":"\r\n\r\n\r\nفصل هژدهم : قوه نظامى و انتظامى\r\nمساله 320 : اگر بودجه دولت به سربازگيرى اختيارى و استخدام با رضايت پليس كفايت مىكند ، جلب و احضار اجبارى سربازان و پليس جايز نيست و ظلم حرام است و اگر بودجه دولت به حقوق مورد رضاى افراد عادى نظامى و انتظامى كفايت نمىكند به اندازه ضرورت - نه بيشتر - جايز است حكومت ، افراد را براى اين دو قوه نظامى و انتظامى ( سرباز و پليس ) جلب اجبارى نمايد « 1 » و در موقع هجوم دشمنان دين و وطن ، بر همه توانمندان به طور كفايى در ابعاد مختلف جنگ حسب توان فيزيكى و روانى و فكرى و علمى واجب است در دفاع از دين و سرزمين اسلامى شركت كنند .\r\n\r\n\r\n","description":"","footnote":"\r\n( 1 ) - البته قانون جلب و احضار بايد استثناءاتى داشته باشد كه شايد غالب يا همه دولت‌ها چنين استثناءآتى دارند .\r\n","page_name":" 161 ","page_number":167},
  {"content":"\r\n\r\nمساله 321 : حكومت در حال جنگ و صلح تا حد ممكن بايد حقوق اعضاى اين دو قوه را مراعات كند كه نه اعضاى اين قوه به حال اضطرار برسند و نه حكومت دچار بحران مالى شود .\r\nمساله 322 : در موقع تعليمات نظامى و انتظامى بىادبى و توهين و الفاظ ركيك گفتن به افراد عادى پليس و سرباز توسط مدرّب و معلم آنان حرام است و بايد كرامت افراد و صاحب‌منصبان زيردست حفظ شود و نيز سيلى زدن و يا لگد زدن بر رو و بدن آنان حرام است و در فرض تخلف مىشود معلم و مدرّب را تعزير نمود .\r\nمساله 323 : استخدام افراد براى كارهاى خصوصى صاحب منصبان در منزل حتى اگر دولت اجازه دهد خالى از اشكال نيست ، مگر اينكه در مقابل امتيازاتى مشروع سرباز و يا پليس راضى شوند ؛ بلى گماشتن آنان براى حفظ امنيت صاحب‌منصبان بزرگ دولت در فرض حاجت عيبى ندارد . و همين حكم در مورد كارمندان عالىرتبه قواى سه‌گانه دولت نيز جاريست .\r\nمساله 324 : هيچ آمرى در هيچ مقامى حق توهين و تحقير كارمندان زيردست خود را ندارد و گرنه بايد تعزير شود ، كرامت افراد\r\n\r\n","description":"","footnote":"","page_name":" 162 ","page_number":168},
  {"content":"\r\n\r\nدرهرحال بايد محفوظ باشد و فرد توهين‌شده حق ندارد كه به توهين خود راضى شود .\r\nمساله 325 : آمر فقط حق دارد كه كارمند متخلف زيردست خود را به مرجع قانونى براى تحقيق معرفى كند . اين حكم با اينكه اختصاصى به نظاميان نداشت به اين جهت ذكر شد كه احتمال خشونت در بين نظاميان و انتظاميان نسبت به افراد ملكى بيشتر است .\r\nمساله 326 : چون مطابق قاعده اولى كار اجبارى - خصوصا با مزد كم - شرعا و عقلا جايز نيست و مجوَ جلب و احضار سربازان و پليس ، ضرورت و عجز مالى حكومت است بايد تلاش شود كه اجبار در خصوصيات جلب و احضار به حداقل برسد ، مثلا دولت حق ندارد افراد را اقلا از ولايت‌شان به ولايات دوردست بفرستد كه فشار بيشتر بر آنان وارد نشود و در فرض ضرورت افراد را در ولايات همجوار ولايات آنان بفرستد و خصوصيات روانى و همزبانى و امثال آنها را مراعات كند و در فرض مصلحت مهم كه بايد در ولايات دوردست اعزام شوند بايد در مقابل امتيازاتى آنان را راضى بسازد .\r\nمساله 327 : تا حد ممكن با سربازان توسط پر كردن فورمه در خصوصيات محل و ولايت و حتى رفتن به قوه زمينى يا هوايى و امثال اينها مشوره صورت گيرد يا امتياز خاصى را در نظر بگيرند .\r\n\r\n","description":"","footnote":"","page_name":" 163 ","page_number":169},
  {"content":"\r\n\r\nمساله 328 : در موقع مجازات متخلفين و در زمان زندانى بودن افراد بايد كرامت آنان حفظ شود و بيشتر از مقدار مجازات قانونى تشدد صورت نگيرد . و اين حكم در حق غير نظاميان و انتظاميان نيز جاريست .\r\nمساله 329 : همه اعضاى بالا و پايين دولت بايد بدانند حقوق‌بگير و خدمتگار مردم هستند و بايد در خدمت مردم و مصالح آنان باشند .\r\nتوهين كردن به مردم و معطل كردن كار آنان از غرور و يا به خاطر كار شخصى خود و تشدّد بر آنان همه ناروا و قابل مجازات است .\r\nمساله 330 : قرآن مجيد حتى در حال جنگ از اعتداء و تجاوز بر دشمن نهى فرموده است بلى جنگ هم از خود قانون دارد ، كه در كتاب جهاد اسلامى خود آن را بيان داشته‌ايم .\r\nمساله 331 : با اسيران جنگى هم مطابق قانون بايد عمل كرد و نبايد آنان را گرسنه و تشنه نگهداشت .\r\nمساله 332 : عمده‌ترين موضوع اقتصادى در مورد نظاميان خريد اسلحه و آلات گوناگونى است كه امروز به آن نياز دارند .\r\n\r\n","description":"","footnote":"","page_name":" 164 ","page_number":170},
  {"content":"\r\n\r\nدر اين مورد بايد اولا خريد اسلحه بر اساس توانايى مالى دولت باشد ، دولت در همه موارد بايد قرض‌هاى كمرشكن را رها كند كه سود ددن مثل سود گرفتن ، شرعا حرام است و قرض‌هاى كلان نسل‌هاى آينده را هم غلام و برده مى ازد و نيز قرض‌هاى امروزى بدون شروطى ذلت‌بار كه حتى استقلال سياسى و حاكميت ملّى را هم محدود مىگرداند و مردم را از دين آسمانى و هويت اسلامى به دور مىبرد ميسّر نيست و از همين‌جا است كه پايگاه دولت‌ها در بين ملت‌ها از بين مىرود و حكومت‌ها براى بقاى خود بيشتر به خارجىها وابسته مىشوند و بدبختى دين و دنياى ملت‌ها بيشتر مىشود كه مشهود است :\r\nدوما ، اسلحه خريدارى شده يا اهدا شده آنقدر كهنه و مستهلك نباشد كه قابليت استفاده لازم - تا چه رسد بكافى - را نداشته باشد كه خيانت به ملت است .\r\nسوما ، توانايى استعمال آن براى افراد تعليم‌يافته داخلى ميسر باشد و محتاج به استخدام خارجىهاى فاجرى نباشد كه در موقع ضرورت توسط رشوت دادن دشمنان از انجام وظيفه شانه خالى كنند .\r\nچهارما ، خريد و يا توليد كمتر از مقدار حاجت ، همسايگان را به مداخله در امور كشور تشويق مىكند و بيشتر از آن دولت را به\r\n\r\n","description":"","footnote":"","page_name":" 165 ","page_number":171},
  {"content":"\r\n\r\nمداخله در امور ديگران به تجاوز تحريك مىدارد كه هردو جايز نيست . به علاوه كه مصرف پول بيش از مقدار حاجت در هر مورديكه باشد توازن بودجه عمومى را برهم مىزند و به ترجيح اولويت‌هاى ملى نمىرسند كه شرعا ممنوع است .\r\nمساله 333 : توليد اسلحه اگر در داخل كشور - هرچند به مقدار جزئى - ميسّر باشد بسيار مهم است . و توليد در همه موارد مورد احتياج با در نظرداشت همه‌جانبه ، مايه عزت و رفاه جامعه و شكوفايى اقتصاد است . جامعه مصرفى آينده روشنى ندارد و با ملاحظه جهات مختلف اين كار حتى المقدور - بنابر احتياط - واجب است .\r\nمساله 334 : توليد اسلحه اتمى و هيدروژنى و نايتروژنى موجب تباهى و فساد در زمين است و بدون ضرورت حتمى حرام است ، و بعيد نيست كه تهيه و يا توليد تمام وسايل كشتار دسته‌جمعى انسانها حرام باشد و اين موضوع از مذاق شرع بدست مىآيد و فرقى بين مومن و كافر نيست . و حتى ممكن است اين حكم از آيات مباركه نهىكننده از فساد در زمين نيز استفاده شود . ولى در مورد دفاع با توان استفاده از آن در موقع تجاوز متجاوزين حكم قابل بررسى مىباشد .\r\nمساله 335 : جنگ‌هاى ديروزى و امروزى دولت‌ها سه دسته است :\r\n\r\n","description":"","footnote":"","page_name":" 166 ","page_number":172},
  {"content":"\r\n\r\n1 - جنگ‌هاى توسعه‌اى ( استعمارى ) و اشغال سرزمين‌هاى ديگران .\r\n2 - جنگ‌هاى اقتصادى ( استثمارى ) و غصب اموال ديگران .\r\nهردو قسم آن از نظر دينى محاربه با خدا و افساد در زمين است و از بدترين گناهان نابخشودنى . و غرض عمده از به راه انداختن اين جنگ‌ها يا تكبر زمامداران بوده و يا ناسيونالزم و نابودى ملت‌هاى ديگر در راه ملت و كشور زمامدار است و هردو هدف شيطانى و ضد انسانى و ضد دين خدا است . و هنوز هم انسان‌هاى عصر ما به آتش آن مىسوزند و پيش‌بينى ملائكه مطابق واقع بود كه بنى آدم خون ريز و تبهكار است .\r\n3 - جنگ‌هاى دفاعى معقول كه انسانى و دينى مىباشد .\r\nمساله 336 : وظيفه سربازان و پليس طبق برنامه وزارت دفاع و داخله :\r\n1 - تقويت ايمان و جهان‌بينى دينى آنان كه جهان‌بينى عقلانى است .\r\n2 - تدريب نظامى و تعليم حرفه‌اى و استعمال اسلحه .\r\n3 - تحكيم مكارم اخلاق و جوانمردى و جان‌نثارى .\r\n\r\n","description":"","footnote":"","page_name":" 167 ","page_number":173},
  {"content":"\r\n\r\n4 - سوادآموزى بىسوادان توسط باسوادان زير نظر استادان با تجربه .\r\n5 - تعليماتى كه وزارت دفاع و وزارت داخله براى مصالح مردم و يا منافع خود مجلوبين مفيد مىدانند . به استثناى بند دوم كه واجب است ، كوشش شود بقيه بندها كه وظيفه مستحبى مىباشد با رضايت افراد بر آنان تطبيق گردد .\r\n\r\n","description":"","footnote":"","page_name":" 168 ","page_number":174},
  {"content":"\r\n\r\n\r\nفصل نوزدهم : بلاهاى بىدرمان حكومتها\r\n1 - نفوذ افراد فاسد در همه سطوح دولت .\r\n2 - مداخله خارجىها در امور داخلى دولتهاى فقير و ضعيف به ضرر جان و مال و دين مردم به توسط احزاب مزدبگير و رسانه‌هاى به وجود آورده خودشان و يا رسانه‌هاى أجير و افراد لاأبالى كه خود و يا به وسيله نفوذ آنان در رده‌هاى دولت قرار گرفته‌اند .\r\n3 - ارتشاء از مراجعين و اختلاس از بيت المال به اقسام مختلف « 1 » .\r\n\r\n\r\n","description":"","footnote":"\r\n( 1 ) - يكى از راه‌هاى تحصيل پول براى وزيران و امثال آنان عقد قراردادهاى بزرگيست كه اين دسته ، به وكالت دولت ، با شركت‌هاى خصوصى خارجى مى بندند و شركت‌هاى خصوصى خارجى به علت رقابت بين خودشان پول‌هاى زيادى را به وزيران مىدهند تا شركت‌شان طرف قرارداد قرار گيرند . فكر نمى شود براى جلوگيرى اين پديده دولت‌ها كارى بتواند جز اينكه با وزير ، خصوصى صحبت شود كه مثلا يك دهم مزد او باشد و بقيه را به دولت بپردازد !\r\n","page_name":" 169 ","page_number":175},
  {"content":"\r\n\r\n4 - كم‌كارى مسئولان دولتى كه موجب سرگردانى و رفت‌وآمد مكرر مردم و مصرف پول براى كرايه وسايل نقليه و بيكارى شغلى آنان مىشود .\r\n5 - كاغذپرانى دواير دولتى و تشريفات و قيود بيهوده كه گاهى واقعا احمقانه است .\r\n6 - روابط يعنى آوردن خويشاوندان و دوستان و حتى همشهريان در پست‌ها و بيرون راندن شايسته‌گان لايق از آن پست‌ها و ماندن آنان از اول در بيرون دروازه‌هاى دواير و در اين مورد مردم قصه‌هاى خنده‌وار و گريه داراى نقل مىكنند .\r\n7 - توليد و مصرف و قاچاق مواد مخدر كه ميلياردها پول درآمد دارد .\r\n8 - تجارت زنان براى فحشاء كه از غربيها پديد آمده .\r\n9 - سرقت و فروش آثار عتيقه از كشورهاى ضعيف .\r\n10 - قاچاق و - گريزى - و خيانت مسئولين گمرگ‌ها و بنادر كشورها .\r\nمساله 337 : حكم شرعى اين ده مورد و موارد مشابه آن حتى به مردم كوچه و بازار معلوم است كه اينها خيانت به مردم مسلمان است و خيانت حرام است ، پس حكم را همه مىدانند و آنچه را كه همه نمىدانند و عاجز مانده و صداى مردم در همه كشورها بلند است راه علاج اين بلاها است ، همانند مرض‌هاييكه دكتوران آنها را تشخيص\r\n\r\n","description":"","footnote":"","page_name":" 170 ","page_number":176},
  {"content":"\r\n\r\nمىدهند ولى دوايى براى علاج آنها هنوز كشف يا اختراع نشده است .\r\nممكن است اين مشكلات عمومى در نظام‌هاى مختلف داراى مراتب شديد و ضعيف باشد . بنابراين مىگوييم بر دولت دينى واجب است حتى المقدور در تخفيف آنها تلاش كنند .\r\nمساله 338 : در بند دوم و سوم گاهى اختلاس از دولت و رشوت ستانى و جاسوسى براى خارجىها به حد افساد در روى زمين و محاربه خدا مىرسد كه گاهى مرتكبين محكوم به مرگ مىشوند چنانچه اين حكم با احتياط كامل تطبيق شود تا حدودى از شيوع تخلفات جلوگيرى مىكند .\r\n\r\n","description":"","footnote":"","page_name":" 171 ","page_number":177},
  {"content":"\r\n . \r\n","description":"","footnote":"","page_name":" 172 ","page_number":178},
  {"content":"\r\n\r\n\r\nفصل بيستم : پاره‌اى از حقوق باقىمانده زنان و أحكام متقاعدين\r\nمساله 339 : اشكالى ندارد كه براى متقاعدين و بازنشسته‌ها مطابق قانون حقوقى ماهانه يا سالانه پرداخته شود .\r\nولى مناسب است سن و عمريكه براى تقاعد شرط مىشود به طور متوسط در غير صاحبان علل و امراض و نواقص اذيت كن بدنى و صاحبان فكر ضعيف ، هفتاد و حتى هفتاد و پنج سال به دو دليل ارتقا يابد :\r\n1 - كه بيت المال مسلمين بيهوده و بدون عوض مصرف نشود .\r\n2 - كه افراد با تجربه كارىاى كه در طول ساليان گذشته بدست آورده‌اند و جوانان تازه‌كار هرگز از آن تجربه‌ها برخوردار نيستند ، آنان را بدون جهت از دست ندهيم كه ضايعه جبران‌ناپذير است .\r\nمساله 340 : مىشود عليل‌ها و افراد ناقص را به مشاغل پايين‌تر و سهل تر منتقل كنيم كه هم جامعه از آنان بهره‌مند شوند و هم خود آنان افسرده و\r\n\r\n","description":"","footnote":"","page_name":" 173 ","page_number":179},
  {"content":"\r\n\r\nفاقد نشاط نشوند و هم‌چنين داوطلبان از دسته اول را ، و در اين اقدام هم حق جامعه ادا مىشود و هم حق كارمندان سالخورده .\r\nمساله 341 : بنابر احتياط لازم دو دسته بيشتر مورد توجه حكومت قرار گيرد :\r\nدسته اول نوجوانان و جوانان مرتبه بالاى هوش و ذكاوت و حافظه ، بالاخص اگر به درجه نبوغ برسند . اينان بايد در اماكن خصوصى به تعليم و تربيت آنان پرداخته شود و سپس مطابق سليقه خودشان در مرحله تحصيلات عالى در يكى از قسمت‌هاى علوم تجربى تقسيم شده تا مرحله فوق تخصصى درس بخوانند .\r\nدسته دوم آنانيكه از جهات گوناگون در خدمت مردم و كشور خود « 1 » با صداقت و جرأت و بيگانه‌ستيزى و وابسته نشدن به دشمنان اسلام ، بوده‌اند و در بعد اقتصادى و علمى و دينى و اختراعات و اكتشافات آثار مهمى دارند .\r\n\r\n\r\n","description":"","footnote":"\r\n( 1 ) - ( جمله در كشور خود ) ، حكايت از ناسيوناليست بودن نگارنده و يا پذيرفتن سرحدات فعلى كشورهاى مسلمان نيست ، انسان كشور خود را دوست دارد هم وطنان مسلمان خود را دوست دارد ولى همه مسلمانان را برابر ميداند و بايد كشور و مردم آن را از ديگران برتر نداند و استثمار را جايز نداند و . . . ضررهاى ناسيونالزم در جهان ما بدتر از ضرر سرطان است . بلكه جمله مذكور ناظر به واقعيت‌هاى تلخ عينى خارجى مىباشد كه كشورهاى مسلمان متعدد و حتى جمعى از دولت‌هاى آنان بين خود شديدا خصومت دارند و با اين وصف اگر من در اين كتاب جهان اسلام را ، حكومت واحد و كشور واحد فرض مىكردم ذهن گرايى به دور از واقعيت بود هرچند كه حق بود و اين نكته در سراسر اين كتاب در ذهن خوانندگان گرامى باشد .\r\n","page_name":" 174 ","page_number":180},
  {"content":"\r\n\r\nمساله 342 : كارى را كه صاحبان فرهنگ مادى در كشورهاى مسلمان زير سيطره خود مىكنند كه بر خلاف دموكراسى خودشان زنان را به مجلس شوراى ملى مىورند و جمعى را به وسيله پول وادار به ترويج فرهنگ مادى خود مىنمايند خلاف شخصيت زن مىباشد . زنان مسلمان اولا بايد عفت و حجاب اسلامى خود را حفظ كنند و ثانيا در تحصيل علم و كمال در علوم دينى و علوم تجربى و بعضى از علوم انسانى تلاش نمايند و ثالثا دختران متوجه باشند شوهران‌شان مسلمان متدين و بااخلاق باشند و رابعا زنان شوهردار ، خود را مسئول فرزندان و خانه خود بدانند و خامسا اگر مىخواهند خود را كانديداى وكالت كنند بايد به شخصيت خود در جلب آراى شهروندان متكى باشند نه به تقلّب‌كارى و نيرنگ بيگانگان و پنداشتن عجز خود كه نوعى حقير فردى او مىباشد ، زنانى فاضله و پاك‌دامن داريم كه لياقت نمايندگى از مردم خود را دارند .\r\nمساله 343 : براى دختران انواع ورزش‌هاى مفيد و معقول به دور از چشم نامحرمان جايز است .\r\nمساله 344 : در بعضى از عرفهاى مردم عوام ، محروم كردن دختران از حق ميراث معمول است كه بايد حكومت‌هاى دينى با اين فرهنگ مبارزه كنند تا حق آنان تلف نشود .\r\nمساله 345 : مساله خشونت عليه زنان - كه غربيها آن را به نحو يك شعار فريبنده در كشورهاى اسلامى طرح مىكنند ولى در غرب خيلى معمول است ! ! و زنان آنان حال بدى دارند كه از رسانه غربى به طور آشكار بدست\r\n\r\n","description":"","footnote":"","page_name":" 175 ","page_number":181},
  {"content":"\r\n\r\nمىآيد - بايد توسط قانون همانند خشونت عليه همه افراد ضعيف ممنوع گردد و تزويج اجبارى ممنوع گردد و دختران جوان بايد به ازدواج خود با پسران جوان راضى گردند و گرنه ازدواج باطل مىشود .\r\nمساله 346 : اگر پدرى وصيت كند دخترم با فلان پسر ازدوج كند وصيت پدر با كراهت دختر باطل و بىاثر است .\r\nمساله 347 : يكى از موضوعات سرنوشت‌ساز دختران اينست كه در ضمن عقد نكاح شرط كنند زن از طرف شوهر وكيل شود تا هروقت كه خواسته باشد خود را به وكالت مرد طلاق دهد و اين حكم در فقه حنفى و فقه جعفرى مورد توافق است و اين شرط در مواردى براى زنان ، شرط سرنوشت‌ساز است .\r\nمساله 348 : زن با حفظ حجاب مىتواند رانندگى كند و در اين حكم بين وسايل نقليه زمينى و دريايى و هوايى - طياره‌ها و اپولوها - فرقى وجود ندارد .\r\nمساله 349 : تجارت و تاسيس كارخانه‌هاى توليدى و ساير امور اقتصادى مباح براى زنان مشكلى ندارد .\r\nمساله 350 : زنان در حكومت دينى - بنابر احتياط واجب - حق عهده دارى دو منصب را ندارند ، قضاوت كردن در مرافعات و منازعات و زمامدارى عمومى ملت .\r\n\r\n","description":"","footnote":"","page_name":" 176 ","page_number":182},
  {"content":"\r\n\r\n\r\nفصل بيست و يكم : اقتصاد دولت و منابع مشروع مالى آن\r\n\r\nمقدمه :\r\nمساله 351 : از ارتشا و اختلاس در بيت المال و از مصاف تجملى در همه وزارت‌خانه‌ها و دواير تابعه در سراسر كشور حتى در رياست جمهورى و حتى غذاى زمامدار كه از مال دولت باشد و از زياده‌روى و ريخت‌وپاش در مهمانىهاى رسمى دولت و خريدن ماشينهاى گران‌قيمت و اثاث و سامان و فرش و ظرف زياد براى وزارت‌ها و اطاق‌هاى كار وزيران خصوصا در وزارت خارجه و سفارت‌ها بايد شديدا جلوگيرى شود و هم‌چنين در حقوق نمايندگان و قضاة و مصارف قوه قضاييه و مقننه جلو اسراف و تبذير و فرهنگ تجمل گرايى گرفته شود كه خيانت و سرقت از اموال ملت است و با اين روش ، اقتصاد عمومى آسيب مىبيند . و هر قانونى كه در مورد\r\n\r\n","description":"","footnote":"","page_name":" 177 ","page_number":183},
  {"content":"\r\n\r\nمصارف غير ضرورى و مورد نياز وضع شود باطل و شيطانى و موجب ضمان است .\r\nمساله 352 : تشكيلات زايد وزارت‌ها و غيره و تعدد وزيران مشاور و مشاوران تشريفاتى و ساختن ساختمان‌هاى پرمصرف براى كارمندان دولت ناجايز و موجب ضمان آمرين است و نيز بايد از سفرهاى متعدد زمامدار و وزيران و ساير مسئولين و تاسيس سفارتخانه در كشورهاييكه براى ملت سودى ندارد جلوگيرى شود . خلاصه :\r\nتشكيلات زايد ، هم مصرف‌زا است و هم دست‌وپاگير براى مردم و به يك جمله پول از مردم گرفته مىشود در جايى كه رضاى ملت احراز نشود صرف آن حرام است .\r\nمساله 353 : استعمال اموال دولت براى كارهاى خصوصى مسئولين جايز نيست ؛ حتى فرستادن ماشين براى كار خصوصى هرچند ديزل و تيل آن را خود مسئول بدهد چود ماشين استهلاك دارد و حتى اگر به خاطر كمى فاصله استهلاكى هم نداشته باشد چون تصرف در مال مردم بدون اذن آنان مطلقا حرام است « 1 » .\r\n\r\n\r\n","description":"","footnote":"\r\n( 1 ) - در تاريخ دارد شبى در اول خلافت على ( ع ) طلحه و زبير ( رض ) خدمت او رفتند تا نشستند حضرت على فورا فتيله چراغ را خاموش كرد ! به حسن پسرش دستور داد چراغ خانه او را بياورد . وقتى كه آورد ، مهمانان از علت خاموش كردن\r\n","page_name":" 178 ","page_number":184},
  {"content":"\r\n\r\nمساله 354 : سياست اقتصادى اسلامى بايد بر اساس تقسيم ثروت و سرمايه بر اكثر افراد پايه‌گذارى شود و نشود كه اموال در دست اغنياء و ثروتمندان بچرخد و اكثريت افراد تنها نظاره‌گران تداول باشند . قرآن مىفرمايد :  كَيْ لا يَكُونَ دُولَةً بَيْنَ الْأَغْنِياءِ مِنْكُمْ  .\r\nو به تعبير ديگر در روش اقتصادى اسلامى ملكيت فردى محدوديتى ندارد كه چند باشد ، ولى سياست كلى آن مطابق آنچه كه از آيه مباركه فوق بدست مىآيد اينست كه اموال تنها در اختيار و تصرف جمعى خاص ( توانگران و اغنياء ) نباشد و سيستم طورى پى ريزى شود كه ثروت در تصرف همه قرار گيرد هركس به اندازه استعداد و برنامه‌ريزى و فعاليت نموده و سرمايه بدست آورند تا از مواهب خدادادى بهره‌مند شوند . و حتى قاصرين و عاجزين و\r\n\r\n\r\n","description":"","footnote":"\r\n- چراغ به آمدنشان پرسيدند . فرمود چراغ از بيت المال بود من به حساب بيت المال مشغول بودم ، شما كه آمديد مهمان خصوصى من بوديد و روا نبود كه از چراغ بيت المال در جلسه خصوصى استفاده نمايم . اين يك واقعه جزيى بود كه شايد قيمت روغن چراغ ده يك درهم بوده باشد ولى روش كلى على را در مصرف بيت المال و حساسيت شديد على را در امور كشورى به مهمانان كاركشته و فهميده حكايت مىكرد و همين واقعه به ظاهر كم‌اهميت يا بىاهميت منشاء حوادث بزرگ در خلافت على شد . روايت نقل به معنى است نه به الفاظ آن .\r\n","page_name":" 179 ","page_number":185},
  {"content":"\r\n\r\nمحرومين به وسيله قانون خاص كه حقوقى را در اموال اغنياء براى آنان تعيين مىكند زندگانى براى آنان گوارا گردد .\r\nو آيه مباركه توضيح بيشترى مىطلبد و بايد در كتب استدلالى بيان شود نه در اين رساله كه مجرد نظريات ذكر مىگردد و اللّه العالم .\r\nمساله 355 : ملكيت در اسلام ( از منظر مذهب شيعه كه احتمالا از منظر مذهب حنفى چندان دور نيست ) به چندگونه تقسيم مىشود :\r\n1 - ملكيت فردى چه شخصى باشد و چه خصوصى ، بر خلاف شيوعيت كه آن را رد مىكند و بر خلاف اشتراكيه « 1 » كه تنها ملكيت شخصى را مىپذيرد و ملكيت خصوصى را قبول ندارد منشاء اين ملكيت كار مباح است « 2 » .\r\n2 - ملكيت محرومين و ضعيفان درماندگان كه توانايى كار را ندارند و يا توانايى رفع همه نيازمنديهاى موارد حاجت خود را ندارند ( زكات ، خمس ، رد مظالم ، فطره و كفارات و قسمتى از اوقاف و صدقات و نذورات و كمك‌هايى كه در قرآن و سنت روى آنها تاكيد مكرر شده است ) .\r\n\r\n\r\n","description":"","footnote":"\r\n( 1 ) - شيوعيت : كمونزم و اشتراكى : سوسيالزم و كاپيتالزم : سرمايه‌دارى .\r\n( 2 ) - ميراث و بخشش و غيره از عوامل ثانوى مىباشد .\r\n","page_name":" 180 ","page_number":186},
  {"content":"\r\n\r\n3 - ملكيت عمومى أمت از ابتدا تا آخر ( زمين‌هاى مفتوحه عنوة ) به تفصيلى كه در فقه تخصصى و استدلالى ذكر شده ولى از نظر فقهاى محترم اهل سنت موضوع محل اختلاف است .\r\n4 - مالكيت دولت كه تفصيل آن در كتابى كه در دوره جوانىام بنام ( دين و اقتصاد ) تدوين و چاپ شده مذكور است .\r\nمساله 356 : مالكيت فردى بر خلاف نظام سرمايه‌دارى مطلق نيست و در جهات سه‌گانه آن : تحصيل و توليد ، و تصرف ، و مصرف ، محدود و مقيد است كه تفصيل اين‌ها و ساير مسايل اقتصادى در كتاب سابق الذكر اين‌جانب ( دين و اقتصاد ) مذكور است .\r\nمساله 357 : مالكيت دولت اسلامى موارد زيادى دارد كه در كتب متقدم مذكور است ؛ ولى ظاهرا تمام آن موارد به مصارف فعلى دولت - هر دولتى باشد - كفايت نمىكند چون وظايف دولتهاى امروزى كه در قوانين اساسى كشورها ذكر شده به مراتب بيشتر از وظايف دولت‌هاى سابق است و لذا بايد دولتها به فكر منابع پول حلال باشند .\r\n\r\n","description":"","footnote":"","page_name":" 181 ","page_number":187},
  {"content":"\r\n\r\nمساله 358 : آنچه كه در بحث اقتصاد دولت مهم است پيدا كردن طرق مشروع پول است كه عاجلا طرق زير - عد از آنچه كه در مقدمه گفتيم - معرفى مىشود :\r\n1 - عايدات وزارت زراعت و كشاورزى .\r\nوزارت كشاورزى مىتواند زمين‌هاى موات را در جاهايى كه آب‌وهواى مناسب دارد زير كشت ببرد يا به تنهايى با مشاركت شركتهاى تعاونى خصوصى كه مسلّما عايدات زيادى دارد البته اين كار در كشورهاييست كه مشكلات طبيعى نداشته باشند . در اين اقدام هم دولت سرمايه‌اى بدست مىآورد و هم شركا و هم كارگران بينوا ، هم كشور آباد مىشود و هم محيط زيست بهبود مىيابد . و بايد سدهاى فنى ساخته شود . و از آب‌هاى زيرزمينى نيز استفاده گردد .\r\n2 - عايدات وزارت مخابرات .\r\n3 - عايدات وزارت معادن .\r\n4 - عايدات برق و ساير صنايع .\r\n5 - عايدات هوانوردى و اجرت مرور هواپيماها از فضاى كشور .\r\n6 - اجرت از رفت‌وآمد كشتيها در آبهاى ساحلى در فرض داشتن ساحل دريا .\r\n\r\n","description":"","footnote":"","page_name":" 182 ","page_number":188},
  {"content":"\r\n\r\n7 - اجرت از مرور و عبور وسايل نقليه بر جاده‌هاى پخته و ضرر رسانيدن به محيط زيست .\r\n8 - فروش گاز و نفت در فرض داشتن آنها .\r\n9 - تجارت كردن نهادهاى دولتى به قسمتى از بودجه خود به منظور خودكفايى آنها پس از مدتى در مصارف خود .\r\n10 - تجرت وزارت تجارت و استيراد اموال و حتى انحصار بعضى از اقلام مهم تجارى به حكومت مانند گاز ، پترول ( بنزين ) ، نفت ، چاى ، قند و شكر و گندم و امثال آنها كه براى دولت سود فراوان دارد .\r\n11 - تشكيل شركتهاى تعاونى در سراسر شهرها و روستاهاى ( ده ها ) كشور و حذف واسطه‌ها ، به نظارت حكومت هم موجب رفاه حال طبقه ضعيف و حتى متوسط مىشود و هم حكومت از گرفتن مزد نظارت خود بهره مىبرد ( تجربه هند ) .\r\n12 - حقوق ماهانه از محصلين دانشگاه‌ها كه فقير نباشند .\r\n13 - اجرت مزد انتقال گاز و نفت از يك كشور به كشور ديگر از سرزمين حكومت اسلامى در فرض وقوع اين كار .\r\n14 - عايدات بانك‌هاى دولتى به وسيله تجارت و خريد و فروش و مضاربه و اجاره و ساير معاملات مشروعة بدور از ربا .\r\n\r\n","description":"","footnote":"","page_name":" 183 ","page_number":189},
  {"content":"\r\n\r\n15 - جريمه‌هاى اندك بنام تعزيرات دولتى كه به رقم‌هاى درشت ظالمانه نرسد .\r\n16 - با تشويق مردم توسط علماى دينى به اوقاف ، رقم درشتى در منابع مالى دولت افزوده مىشود . در اجتماع فاسد امروز گاهى از يك قوم فقير يك صد ميليون پول براى يك زن كه مورد توجه يك تلويزيون بوده مصرف شده ولى اگر فرهنگ مادى مهار گردد ، اين پولهاى به نفع مردم فقير به كار مىافتد .\r\n17 - كمك‌هاى بلاعوض دولت‌هاى ثروتمند كه موجب ترك قوانين دينى و بدتر از آن موجب وضع قوانين ضد دينى نگردد . و نيز نبايد به استقلال و حاكميت ملى و تماميت ارضى ضرر برساند .\r\nمساله 359 : انحصار تجارت و خريد و فروش مواد توسط دولت يك خطر عمده‌اى دارد كه در حكومت‌هاى چپى در قرن بيست تجربه شده كه بىپروايى و تقصير و نادانى كارمندان دولتى در وارد كردن مواد مهم مذكور به موقع است .\r\nچون مسئولين منفعت شخصى ندارند اموال را مطابق تقاضاى بازار عرضه نمىتوانند به علاوه كه بوروكراسى شديد بر ادارات دولتى دست‌وپاگير است . يك مرتبه تقاضا بيست برابر عرضه مى\r\n\r\n","description":"","footnote":"","page_name":" 184 ","page_number":190},
  {"content":"\r\n\r\nگردد و كمبودى مواجب موجب ارتفاع نرخها گاهى تا بيست برابر مى گردد و فاجعه‌آميز مىشود .\r\nاين نقيصه بايد توسط قانون مجازات شديد مسئولين مقصر جبران شود و گرنه بايد از آن صرف‌نظر شود و تجارت آزاد باشد .\r\nمساله 360 : بانك‌هخى دولتى و خصوصى نمىتوانند سود بگيرند و يا سود بدهند و بايد مراجعين به عقد شراكت يا مضاربه و يا راه‌هاى ديگر معامله كنند .\r\nمساله 361 : بانكها در فقه شيعه مىتوانند از كفار و از دولت‌هاى غير اسلامى پول زايد بنام سود بگيرند ولى نمىتوانند سود بدهند و در فرض ضرورت مىشود پول آنان را به پول كشور به قيمت بالاتر از قيمت بازار بخرند ولى نه به نقد ، بلكه به نسيه و رباى قرضى در بيع جارى نمىشود .\r\nمساله 362 : اگر به همين موارد هفده‌گانه مشكلات مالى دولت حل شود ، كه نبايد دولت بنام گمرك و ماليات بر عائدات به زور از مردم پول بگيرد كه غصب است و ظلم ، كه حرام و موجب ضمان گيرنده مىگردد .\r\n\r\n","description":"","footnote":"","page_name":" 185 ","page_number":191},
  {"content":"\r\n\r\nمساله 363 : اگر مشكلات مالى دولت كه در اين زمان مرسوم است به اين مقدار بر طرف نشود كه ظاهرا چنين است زيرا مصارف دولت‌ها از يكى از دو قرن بيشتر شده است دولت مىتواند به اندازه حاجت نه به اندازه دلخواه و قلدرى بر اموال وارداتى تجار مقدار پولى وضع كند .\r\nمساله 364 : اگر به اين اندازه مشكلات دولت حل شود نبايد مقدار ديگرى را بر عايدات و درآمدهاى عمومى تجار و كسبه كار و دكاندارها و كارمندان وضع كند و به مفاد اين مثل عقلى و عقلايى :\r\nالضرورات تقدر بقدرها ، به اندازه ناچارى و ضرورت قانون اولى را مورد استثناء قرار مىدهيم نه بيش از حد ضرورت .\r\nمساله 365 : اگر به اين مشكلات اقتصاد دولت دينى حل نشود مىشود به مقدار رفع حاجت سالانه از عوايد مردم فيصدىاى پول بگيرد .\r\nمساله 366 : در مساله گرفتن پول از مردم ، طبعا نظر دولت هرچند منتخب ملت و دينى باشد با نظر پول‌دهندگان مختلف است . لذا بر دولت و مردم لازم است در تعيين مقدار ماليه كميسيونى جهت قضاوت از افراد زير داير گردد :\r\n\r\n","description":"","footnote":"","page_name":" 186 ","page_number":192},
  {"content":"\r\n\r\n1 - نمايندگان متخصص و متدين از وزارت ماليه و در فرض نياز از سه وزارت‌خانه ده نفر .\r\n2 - نمايندگانى از شوراى ملى كه تدين و قدرت علمى در مورد بحث را داشته باشند بيست نفر .\r\n3 - نمايندگانى از قضاة عالىرتبه قوه مقننه به شمول دار الافتاء ده نفر .\r\n4 - نمايندگانى از تجار بزرگ و صاحبان كارخانه‌هاى بزرگ و زمين‌داران بزرگ ده نفر .\r\n5 - نمايندگانى از صاحبان كارهاى ساده كه مقدار ماليه‌دهى آنان كم است ، ( 4 نفر ) كه جمله 55 نفر شوند « 1 » .\r\nمساله 367 : مىشود اين كميسيون هرساله و يا مدتى كه با توافق دولت و ماليه‌دهندگان معين شود ، داير گردد و مقدار ماليه با وضع اقتصادى موجود معين شود و مىشود كه گاهى اضطرارى زودتر داير گردد .\r\n\r\n\r\n","description":"","footnote":"\r\n( 1 ) - اعداد نظر ابتدايى است و دليل شرعى ندارد و عدد معتبر عددى است كه مطابق ضرورت زمان و آراى دولت و صاحبان ماليات توافق شود عمده رضاى پول‌دهندگان در مقدار پولى كه مىدهند حاصل شود از هر راهى كه باشد .\r\n","page_name":" 187 ","page_number":193},
  {"content":"\r\n\r\nمساله 368 : عدد اعضاى كميسيون و زمان انعقاد جلسه به نظر دولت و ماليه‌دهندگان است و آنچه در بالا گفتيم نظر نگارنده بود .\r\nمساله 369 : بنابر احتياط واجب پولى كه دولت - هرچند دينى باشد - از مردم به هر عنوان كه مىگيرد رضاى مردم را حتى المقدور هرچند به توسط علماى دينى بدست آورد .\r\nمساله 370 : دلايل حلّيت گرفتن اموال مردم كه طبق قانون اولى شرعى حرام مىباشد چيست ؟ مىشود به موارد زير براى حلّيت آنها استدلال نمود :\r\nاول ضرورت كه به آن در اثناى مسايل بالا اشاره شد ضرورت و اضطرار يكى از عناوين ثانويه است كه محرمات اوليه را حلال مىكند كه در قرآن مجيد در پنج مورد به اين عنوان اشاره شده است .\r\nدوم ما به عقل و تجربه قطعى خود مىدانيم كه هرگاه حكومتى بر يك جامعه مسلّط نباشد ، و مردم بدون ترس پوليس زندگانى كنند ، به اندك زمان كار اين جامعه به فساد و تباهى و خون ريزى و تجاوز به اموال و ناموس و آبروى مردم منتهى مىشود و زندگانى مردم بدتر از زندگانى حيوانات جنگل مىگردد كه هيچ كسى به آن راضى نيست چون هر ظالمى كه مال ديگران را بخورد و\r\n\r\n","description":"","footnote":"","page_name":" 188 ","page_number":194},
  {"content":"\r\n\r\nخون ديگران را بريزد ، چند روز بعد ظالم قوىتر و يا وحشىتر بر او مسلط مىشود و به مال و جان و ناموس او تجاوز مىكند ، معاهد علمى از مرحله ابتدايى تا مرحله نهايى تعطيل مىشود ، تجارت متوقف مىگردد مردم پراكنده مىشوند و . . . و گمان نمىرود هيچ كس در صحت اين جمله شك كند كه : « حكومت هرچه فاسد باشد از بىحكومتى بهتر است » . عقل ما حكم مىكند بايد مقدارى از اموال خود را براى تشكيل و بقاى دولتى كه جان و مال و ناموس و آبروى ما در پناه او محفوظ است بدهيم . اگر جمعى از سفهاء يا كم‌عقلان پيدا شوند و بگويند كه به حكومت ضرورت نداريم و اموال خود را نمى دهيم بسيار اندك و در اقليت هستند و قاضى جامع الشرايط يا حاكم اسلامى مىتواند دستور دهد از آنان به زور به مقدارى كه از ديگران مطابق قانون مىگيرد ، بگيرند .\r\nمساله 371 : در فرض عدم حكومت قدرتمند و شيوع فساد و نفوذ قانون جنگل نه تنها جان و مال و ناموس مردم تباه مىشود كه دين و دستورات دينى نيز بىارزش مىگردد . آيا صاحب شريعت راضى مىشود كه شريعت آسمانى كه براى انسان ارزش حياتى دارد ، از بين مردم برود يا مقدارى از پول براى حفظ نظام از مردم گرفته شود ؟\r\n\r\n","description":"","footnote":"","page_name":" 189 ","page_number":195},
  {"content":"\r\n\r\nيقين داريم خداوند به گرفتن مقدار پول مذكور در روشنى أحكام شرعى كه در اين كتاب ذكر شد راضى مىباشد .\r\nو ثانيا امر داير مىشود بين حرمت گرفتن مقدارى پول مردم به زور و وقوع ده‌ها كباير و ترك ده‌ها واجب مهم دينى ديگر و هتك فروج و قتل نفوس محترمه . و قاعده مسلّم فيها در باب تزاحم دو واجب و يا دو حرام و يا يك واجب و يك حرام در اصول فقه ، ترجيح مهم‌تر بر مهم است و قاعده در دليل اول هم عقلى است و هم نقلى و قرآنى و دليل دوم شرعى است كه كاشف آن عقل است .\r\nمساله 372 : در شريعت اسلامى أحكام متعددى وجود دارد كه بدون حكومت و قيام يك نظام قدرتمند قابل اجرا نيست به طور نمونه به أحكام زير توجه كنيد :\r\n1 - وجوب اجراى حدود و تعزيرات و أخذ ديات .\r\n2 - گرفتن حق مظلوم از ظالم .\r\n3 - لزوم اقامه عدالت اجتماعى كه علت ارسال رسل و انزال كتب آسمانى مىباشد .\r\n4 - لزوم قضاوت و قطع نزاع .\r\n5 - لزوم گرفتن قصاص با فرض مطالبه ولى ميت و اجراى ضمانات .\r\n\r\n","description":"","footnote":"","page_name":" 190 ","page_number":196},
  {"content":"\r\n\r\n6 - لزوم جلوگيرى از فساد و تبهكارى و شيوع محرمات كثيره .\r\n7 - لزوم اجراى حقوق ماليه .\r\n8 - لزوم امر به معروف و نهى از منكر .\r\n9 - لزوم دفاع از دين در برابر هجوم كفار .\r\n10 - بيان أحكام دينى و تعليم واجبات و محرمات از باب وجوب ارشاد .\r\n11 - جهت‌دهى مسلمانان به مكارم اخلاق انسانى ناب .\r\nو پرواضح است كه حكومت بدون امكانات مادى بوجود نمى آيد و چنانچه مصارف دولت به آنچه كه دارد تاديه نشود قهرا مشروعيت أخذ پول را از مردم هرچند به دادن پول راضى نباشند ثابت مىكند .\r\nاين دلايل كه در طى چند مساله ذكر شد از نظر علمى تفاوت‌هايى بين آنان وجود دارد ،\r\nولى جواز اخذ پول نه به دلخواه دولت‌هاى غير اسلامى كه هيچ ولايتى بر مردم ندارند و نه بيستر از مقدار حاجت و يا ضرورت ، هرچند كه حكومت اسلامى باشد ، و با لزوم اجتناب از مصرف بى جا كه مفصلا در مسايل گذشته و در اول اين فصل بيان شد معلق است . به هرحال اگر خواننده‌اى دلايل فوق را درست درك نكند به جاى\r\n\r\n","description":"","footnote":"","page_name":" 191 ","page_number":197},
  {"content":"\r\n\r\nتعقل ، حس شنوايى و ديدن او را به اوضاع كشور صومالى كه توسط داخلىهاى نادان و دشمنان دانا به وجود آمده و حكومت مقتدرى در ساليان آخر در آنجا وجود ندارد جلب مىكنيم و نيز به اوضاع افغانستان در ايام بحران اخير آن .\r\nمساله 373 : آنچه تاكنون بيان شد منابع حلال سرمايه دولت بود و در مورد اقتصاد ملى به جز اشاره به دو سه بحث كلى ، چيزى نگفتيم و تفصيل اقتصاد اسلامى در دو كتاب ديگر اينجانب ، اقتصاد معتدل ، و دين و اقتصاد بيان شده است .\r\nمساله 374 : دولت مىتواند زمين‌هايى را كه صاحبان آنها روى آنهار كار نمىكنند آنها را تصاحب كند و به كار اندازد ، اين حكم نظر فقهى من است كه از ادله شرعى به دست آورده‌ام و تفصيل آن در كتاب ( الارض فى الفقه ) ذكر گرديده است .\r\nمساله 375 : معادن منبع مهم ديگر مالى دولت است و أحكام فقهى آن مفصلا در كتب فقهى مذكور است و به كتاب : الارض فى الفقه اينجانب از صفحه 188 تا صفحه 207 آن مراجعه شود .\r\nمساله 376 : در مورد مشروعيت وضع ماليات دولتى به اين حديث توجه كنيد : ثقه الاسلام كلينى در كافى ج 3 / 530 به سند معتبر از\r\n\r\n","description":"","footnote":"","page_name":" 192 ","page_number":198},
  {"content":"\r\n\r\nمحمد بن مسلم و زراره از امام باقر و امام صادق عليهما سلام نقل مىكند :\r\nوضع امير المومنين ( ع ) على الخيل العتاق الراعيه فى كل فرس فى كل عام دينارين و جعل على البر اذين دينارا\r\n( ترجمه ) امير المومنين بر اسپان خوب چرنده سالانه بر هر اسب دو دينار و بر اسبان غير خوب سالانه يك دينار قرار داد . ظاهرا اين حكم دولتى بوده و حضرت على خليفه مسلمانان بوده و چنين مصلحت ديده است و لذا حاكم شرعى مىتواند به مقدار ضرورت بر اموال مردم ماليه وضع كند ، و اللّه العالم .\r\nمساله 377 : آنچه در شكوفايى اقتصادى ملى و دولتى موثر است فعال ساختن كارخانجات توليدى مىباشد كه موجب تحكيم اقتصاد و مبتذل نشدن پول كشور است .\r\nالبته نوع اين كارخانه‌ها وابسته به مواد خامى كه در داخل كشور حتى در خارج كشور به نرخ كم در دسترس قرار مىگيرد ، مىباشد .\r\nمساله 378 : در توليد بايد مواد ضرورى مانند مواد غذايى و پوشيدنى و مسكونى و طبى و امثال آنها در اولويت قرار گيرد و از توليد مواد تجملى مانند مواد آرايشى زنانه ، كولاها و آيسكريم كه در غرب امروز ميلياردها دالر يا به صدها ميليارد دالر مىرسد ، فعلا جلوگيرى شود و همچنين از مواد مضره مانند سيگار ( سگرت ) و امثال آن يا مواد ممنوعه و محرمه مانند مسكرات و بر موارد مشابه مواد\r\n\r\n","description":"","footnote":"","page_name":" 193 ","page_number":199},
  {"content":"\r\n\r\nتوليدى بايد محصول زياد تعلق گيرد كه توليدات داخلى به رقابت از بين نرود ( تامّل شود ) .\r\nمساله 379 : جهاد به مال همانند جهاد به جان به دستور قرآن واجب است ، مىشود كه وزارت دفاع دولت دينى در موقع خريد اسلحه ضرورى از ثروتمندان در فرض عدم بودجه تقاضاى كمك كند .\r\n\r\n","description":"","footnote":"","page_name":" 194 ","page_number":200},
  {"content":"\r\n\r\n\r\nفصل بيست و دوم : سياست خارجى چهارگانه\r\nسياست خارجى به چهارگونه است :\r\n1 - سياست خارجى با ملّت‌هاى مسلمان و دولت‌هاى آنان .\r\n2 - سياست خارجى با دولتهاى غير اسلامى كه به كشور كمكى نمىكنند .\r\n3 - سياست خارجى با دولتهاى غير مسلمان كه به كشور كمك مىكنند .\r\n4 - سياست خارجى دولت در قضاياى بين المللى .\r\nمساله 380 : سياست ما با كشورهاى مسلمان بر اساس برادرى و تعاون و احسان استوار باشد و گناه حكومتهاى فاسد آنان را به گردن ملت‌هاى مسلمان آنان نگذاريم .\r\n\r\n","description":"","footnote":"","page_name":" 195 ","page_number":201},
  {"content":"\r\n\r\nقانون اسلامى با قطع نظر از مرزها و سرحدات سياسى امروزى ، همه را برادر هم مىداند كه به اندازه توان به آنها كمك كنيم و از حقوق حقه آنان در مجامع بين المللى دفاع كنيم ولى اگر بدانيم دعوىشان باطل است نبايد از آنان حمايت كنيم اين حكم هم در سطح داخلى و ملى و هم در حالات فردى و هم در سطح بين المللى واجب العمل است قرآن به ما مىآموزد كه :  « وَ لا تَكُنْ لِلْخائِنِينَ خَصِيماً  بنفع خاين‌ها خصومت مكن .\r\nمساله 381 : اگر كشورى مرفه گردد و نياز به كارگران خارجى پيدا كند حتى المقدور كارگران و كارمندان و متخصصين مسلمان از كشورهاى فقير اسلامى آورده شوند و مانند بعضى از دولت‌هاى كشورهاى اسلامى فعلى كارگران كافر بر كارگران مسلمان ترجيح داده نشوند كه از ضعف ايمان حكايت مىكند . و همچنان در ساير موارد مىشود صادرات خود را با تخفيف كمى از قيمت‌هاى بين المللى به كشورهاى مسلمان فقير صادر كنيم و يا حدأقل آنان را در اولويت قرار بدهيم .\r\nو يا مثلا افراد پناهنده خاينى كه اموال عمومى هموطن خود را اختلاس كرده‌اند ، بدون قرارداد قبلى در اين مورد يكجانبه دوباره رد كنيم و امثال اين همكارىها .\r\n\r\n","description":"","footnote":"","page_name":" 196 ","page_number":202},
  {"content":"\r\n\r\nمساله 382 : در همين راستا تلاش شود كه كانفرانس اسلامى نقش بيشترى پيدا كند و از تسلط بعضى از دولت‌ها آزاد شود و به نفع همه كشورهاى مسلمان قرار گيرد .\r\nمساله 383 : قراردادهاى اقتصادى ، تجارى ، فرهنگى ، علمى و مبادله بورسها براى محصلين فقير تا حد ممكن با دولت‌هاى كشورهاى اسلامى منعقد گردد و خيلى از اقدامات ديگر كه براى جهان اسلام مفيد است ولى اگر دولت‌ها از ضعف ايمان بيرون بيايند كه در اوضاع فعلى يك نوع آرمان‌گرايى مىباشد .\r\nمساله 384 : دولت عربستان قانع شود در موسم حج حق گمرگ واردات اموال دولت‌هاى مسلمان را به ثلث مثلا تخفيف دهد تا بازار هاى جده و مكه مكرمه و مدينه منوره شرفهما اللّه تعالى محل فروش توليدات كشورهاى مسلمان باشد « 1 » و پول مسلمانان به جيب خود مسلمان بريزد به خلاف وضع خجالت‌آور امروز كه همه مفاد مادى موسم حج به جيب چين و جاپان و امريكا و اروپا مىرود .\r\n\r\n\r\n","description":"","footnote":"\r\n( 1 ) - يعنى در موسم حج فقط اموال وارده از كشورهاى اسلامى حق فروش را داشته باشند و چنانچه ميسر گردد در ماه رمضان كه بازارهاى بلاد اسلامى بيشتر با تقاضاهاى مصرف‌كنندگان مواجه مىباشد فقط از محصولات داخلى و توليدات كشورهاى اسلامى استفاده گردد .\r\n","page_name":" 197 ","page_number":203},
  {"content":"\r\n\r\nمساله 385 : اگر ممكن گردد كه خريد و فروش اموال وارداتى كشورهاى غير مسلمان در اين سه شهر ، به مدت يك ماه ( ذى الحجة ) يا چهل روز به اضافه ده روز ديگر ( از 20 ذيقعدة ) ممنوع گردد بسيار كار خداپسندانه مىباشد .\r\nمساله 386 : سياست ما با دولت‌هاى غير مسلمان كه فايده آنها به ما نمىرسد بر اساس همكارى و حسن معاشرت متقابل و عدم مداخله در امور داخلى و عدالت اجتماعى در نوسان باشد .\r\nمساله 387 : گاهى ممكن است دولت اسلامى صلاح بداند در مقابل آزادى به اقليت‌هاى مسلمان كه در اين كشورها است كمى به دولت‌هاى غير اسلامى كمك كند تا مسلمانان صاحب مسجد و اجتماعات دينى گردند . كه فعلا اين كار به طور پراكنده در بعضى از كشورها عملى شده است و من در اروپا آثار آن را ديده‌ام .\r\nمساله 388 : سياست ما با كشورهاى پولدار و تا حدى كمك كننده غير مسلمان خالى از پيچيده‌گى نيست .\r\nميگويند پل صراط از موى باريكتر و از دم شمشير تيزتر است كه موضوع بحث ما چنين است حرف ما اين است كه در مقابل آنان همان روش با دسته دوم دولت‌ها را اختيار كنيم يعنى با حفظ مقررات دينى\r\n\r\n","description":"","footnote":"","page_name":" 198 ","page_number":204},
  {"content":"\r\n\r\nو استقلال سياسى و حاكميت ملى خود رفتار نماييم . اين درست ، ولى آيا اين دولت‌ها كه در جهان شناخته شده‌اند حتى اگر كمكى از آنها نخواهيم ساكت مىمانند و دولت‌هاى ضعيف و فقير را به حال خود وامىگذارند ؟\r\nو در حال شدّت احتياج و دست گدايى دراز كردن به آنها ادعاى حفظ استقلال سياسى ، حاكميت ملى و جلوگيرى از مداخله آنان در امور داخلى ما مجرد شعار هوايى است ، آنان ديوانه‌اند به ما مجّانى كمك كنند ؟ ! جهان سياست منهاى دين ، كمك مجّانى و بىتوقع نمى كند .\r\nاگر غربيها در امور داخلى اسراييل زياد مداخله نمىتوانند و يا نمى كنند سرّش وجود سرمايه‌داران يهود در امريكا است كه بسيار بيدار و فعال هم هستند و هيچ دولتى در امريكا به مخالفت با مظالم اسراييل خود را به درد سر نمىاندازند ولى ساير دولتهاى كوچك از چنين قدرتى برخوردار نيستند .\r\nمشكل ديگرى كه در غالب كشورهاى اسلامى وجود دارد نداشتن پايگاه قوى ملى در بين ملت‌هاىشان است و سرّ آن مخالفت دولت‌ها با باورهاى عمومى مردم و بىلياقتى و قلدرى و روابط بچه‌گانه آنها با خويشاوندان و دوستان‌شان و اختلاس از بيت المال و ساير تخلفات\r\n\r\n","description":"","footnote":"","page_name":" 199 ","page_number":205},
  {"content":"\r\n\r\nقانونى آنها است و اين امر دولتها را در مقابل توقعات خارجىها آسيب پذيرتر مىسازد و دولت‌ها مىخواهند به وسيله خارجىها به حكومت خود بيشتر ادامه بدهد . و بااين‌حال چگونه اين دولت‌ها در مقابل آنان براى حفظ استقلال سياسى و حاكميت ملى و دين مردم مقاومت خواهند كرد شما خوانندگان خود را به جاى اين دولت‌ها بگذاريد چه كارى مىتوانيد ؟ با توجه به اينكه اگر كمك نگيريد عده‌اى از برنامه هاى شما ناتمام مىماند و مزدوران داخلى دولتهاى قلدر هر روز داد و فغان مىكنند مردم را عليه شما مىشورانند مشكل عميق است و فكر عميقى مىطلبد . ولى به‌هرحال مقاومت لازم است و زمامدار دينى بايد دلير باشد .\r\nمساله 389 : صحبت نيكو و معامله عادله و حسن خلق و احسان و اخلاق اجتماعى با كفار اشكالى ندارد و نيكوست ولى اگر آنان را ( بطانة ) مورد اسرار قرار دهند و يا با آنان محبت قلبى پيدا نمايند حرام است . ضرر رسانيدن به مسلمانان در استقلال سياسى و حاكميت ملى آنان شديدا حرام است .\r\nمساله 390 : قرار دادن سرمايه‌هاى ملى را در اختيار دولت‌هاى غير اسلامى مثل بعضى از دولت‌هاى به ظار مسلمان ، حرام است ، مسلمانان\r\n\r\n","description":"","footnote":"","page_name":" 200 ","page_number":206},
  {"content":"\r\n\r\nنه سلطه‌جو و نه سلطه‌پذير باشند . نه به كسى تجاوز كنند و نه از ديگران ، تجوز از روى ذلت و اختيار را بپذيرند .\r\nمساله 391 : مسئولين دولت اسلامى بايد در معاملات خود با دولت هاى مذكور متوجه خود باشند كه موقف قيامت آنان بسيار سخت است .\r\nمساله 392 : حكومتى كه پايگاه مردمى نداشته و آسيب‌پذير باشد ، زودتر و آسان‌تر در دام خارجىها سقوط مىكند ؛ همانند سهولت تسلط شيطان بر انسان بىايمان و يا ضعيف الايمان و همانند نفوذ ميكروب در محل زخم بدن . و چنانچه حكومت پايگاه مردمى قوى داشته باشد ، اعتماد به نفس پيدا مىكند و در مقابل سلطه‌جويان بين المللى و مستثمرين بىحيا ، به نفع ملت خود بيشتر مقاومت مىتواند و لذا لازم است جلو كودتاها در كشور اسلامى گرفته شود .\r\nمساله 393 : قوى بودن پايگاه مردمى دولت و علاقه آنان به آن معلول عوامل زير است :\r\n1 - دادن آزادىهاى معقول به مردم .\r\n2 - دورى شديد از روابط قومى و نژادى و لسانى و مذهبى و غيره و عمل به شايسته‌سالارى .\r\n3 - روى كار آمدن به وسيله انتخابات واقعى و به دور از تقلّب و خيانت و كودتا .\r\n\r\n","description":"","footnote":"","page_name":" 201 ","page_number":207},
  {"content":"\r\n\r\n4 - احترام گذاشتن به باورهاى دينى و شعاير اسلامى .\r\n5 - احساس مسئوليت شديد در مورد رفاه اقتصادى .\r\n6 - كار پيدا كردن براى طبقه مستمند .\r\n7 - دورى از ظلم و زورگويى و خودخواهى و تكبر و متواضع بودن در برابر مردم .\r\n8 - قطع ريشه رشوت ، اختلاس بيت المال و راندن خائنان از صحنه قدرت ، حتى المقدور و محدود كردن دموكراسى .\r\n9 - زندگانى ساده و بىتكلّف شخصى و فاميلى زمامدار .\r\n10 - حفظ هيبت دولت در مجازات كردن متخلفين .\r\n11 - مجال ندادن به مزدوران خارجى كه براى گرفتن مقدار پولى ، كوه را كاه مىسازند و كاه را كوه و ريسمان و آسمان را به هم مى بافند !\r\nمىبينيد اين عوامل يازده‌گانه و امثال اينها همه از وظايف دينى مسئولين است .\r\nمساله 394 : پناه دادن به مسلمانان اتباع ساير كشورهاى اسلامى و غير اسلامى و به اهل كتاب طبق شروط مدونى بىاشكال و يا عمل خوبى است .\r\n\r\n","description":"","footnote":"","page_name":" 202 ","page_number":208},
  {"content":"\r\n\r\n\r\nفصل بيست و سوم : حالات فوق العاده ( اضطرارى )\r\nمساله 395 : چنانچه خداى ناخواسته كشور - به شمول حكومت و ملت - در حالات فوق العاده قرار گيرد حكومت با مشوره نمايندگان و تصويب آنان بعضى از آزادىهاى فردى و عمومى را مىتواند به اندازه ضرورت از باب تقديم أهم بر مهم كه در باب تزاحم در اصول فقه بيان شده ، موقتا و تا رفع اضطرار معلّق نمايد و هم‌چنين مىتواند بعضى وظايف قانونى خود را به همين شرط ناديده بگيرد و نيز مىتواند كه بعضى از بودجه معينه را در رفع يا تخفيف حلت اضطرار مصرف نمايد نه در موارد معينه آن .\r\nمساله 396 : اگر بين دو قوم و دو حزب و دو منطقه از دو واحد ادارى جنگ مسلحانه رخ داد حكومت در قدم اول براى آتش‌بس و اصلاح اقدام مىكند ولى اگر يك طرف بغارت و تعدى نموده و تن دهى ننمايد حكومت با او مىجنگد تا به حق برگردد .\r\n\r\n","description":"","footnote":"","page_name":" 203 ","page_number":209},
  {"content":"\r\n\r\nمساله 397 : پس از مهار كردن جنگ به وسيله اصلاح حكومت اسلامى در مورد حقوق و حدود مطابق قانون اسلامى اقدام مىنمايد .\r\nتفصيل فروع اين بحث در كتب ديگر ما مذكور است .\r\nمساله 398 : اگر حكومت اسلامى در حالات اضطرارى واقع شود بر مسلمانان واجب است زكات و خمس و حتى مقدارى از پول شخصى خود را در اختيار دولت قرار دهند و بر حكومت واجب است با صرفه‌جويى دقيق آنها را در موارد أهم مصرف نمايد .\r\nمساله 399 : اگر دسته‌اى عليه حكومت قيام مسلحانه نمايند چنانچه حكومت اسلامى باشد مخالفين ياغى شمرده مىشوند و حكومت مىتواند با آنان پس از اتمام حجت بجنگد و ملت بايد جانب حكومت را بگيرند و اگر مخالفين خواهان قانون‌مند شدن حكومت و اسلامى شدن آن باشد و حكومت غير اسلامى نه اسلام را بخواهد و نه قانون مندى را و اساسا حق ملت را پايمال مىكند با در نظرداشت أحكام شرعى بايد جانب مبارزين صالح و متدين را گرفت ولى بايد به حرام مبتلا نشوند و تمييز آن ، كار آسانى نيست كه آثار مهلك آن را در كشورها ديده‌ايم . به‌هرحال مردم بايد عليه حكومت‌هاى مستبد و بى دين مبارزه فرهنگى كنند .\r\nو على كل : وجود حكومت‌هاى نادان و مستبد و قانون‌گريز در كشورهاى اسلامى مايه نام بدى اسلام و سبب خيانت به دنياى مردم\r\n\r\n","description":"","footnote":"","page_name":" 204 ","page_number":210},
  {"content":"\r\n\r\nهستند ، و حمايت آنها حرام است اينان طاغوت هستند كه حكم آن در اياتى از قرآن آمده است .\r\nامام صادق ( ع ) در حديثى مىفرمايد اين گونه حاكمان را حتى به ساختن مسجد هم كمك نكنيد .\r\nو اگر هردو طرف براى دنيا مىجنگنند وظيفه مردم بىطرفى و حفظ جان و اصلاح طرفين است .\r\n\r\n","description":"","footnote":"","page_name":" 205 ","page_number":211},
  {"content":"\r\n . \r\n","description":"","footnote":"","page_name":" 206 ","page_number":212},
  {"content":"\r\n\r\n\r\nفصل بيست و چهارم : امنيت ملى\r\nدر نظام‌هاى سياسى امروز ، دولت‌هاى كوچك و بزرگ در امور داخلى كشورهاى ديگر خصوصا در كشورهاى همسايه و كشورهايى كه معادن گران‌قيمت و يا موقعيت‌هاى استراتيژى دارند اجتناب‌ناپذير شده و به همين جهت تشكيلى به نام ضد اطلاعات نيز ضرورى شده است .\r\nنيروهاى شرير در داخل هر كشور و هر دولت وجود دارد كه در فرض توانمندى بجان و مال و شرف مردم تعدى مىكند كه حكومت هاى امروزى ناچاراند تشكيلاتى به علاوه پليس و ژاندارمرى ، براى خبرچينى و ارايه معلومات از حال مردم داشته باشند .\r\nمساله 400 : گاهى دولت‌ها در سطح بالا ، شوراى عالى امنيت دارند كه قضاياى امنيت ملى را به طور كلى تجزيه و تحليل مىكنند كه اين\r\n\r\n","description":"","footnote":"","page_name":" 207 ","page_number":213},
  {"content":"\r\n\r\nامر در حد ذات خود از نظر شرعى در مورد عوامل داخلى و خارجى كدام اشكالى ندارد و حتى گاهى براى حفظ مصالح ملى واجب مىشود ، مگر اينكه تصميمات مخالف شريعت اتخاذ گردد .\r\nمساله 401 : گاهى وزارت و يا رياستى مستقل و يا در ضمن وزارت داخله به وجود مىآورند كه جمعى زياد را براى قصيل اطلاعات و ضد اطلاعات استخدام مىنمايند كه باز هم تا حدى لازم است . و حكم شرعى فى الجمله جواز است .\r\nو بعيد نيست بگوييم حضرت پيامبر بزرگوار ( ص ) نيز افراد خبرچين داشته‌اند كه از تحركات دشمن با ايشان خبر مىداده‌اند و قرآن نيز از وجود جاسوسان بيگانه در بين مسلمانان با آن حضرت با نام سماعون خبر داده است ( يك نوع ضد اطلاعات ) .  وَ فِيكُمْ سَمَّاعُونَ لَهُمْ  ( توبه 47 )  سَمَّاعُونَ لِقَوْمٍ آخَرِينَ  ( مائدة 41 ) و به گمان غالب در دوره خلفاى راشدين نيز چنين امرى وجود داشته است و قرائتى بر آن دلالت مىكند .\r\nمساله 402 : آنچه جواز كه خبرچينى امروزى را با كميت و كيفيتى كه دارد از نظر شرعى دچار ترديد مىكند اينست كه اطلاع‌يابى از\r\n\r\n","description":"","footnote":"","page_name":" 208 ","page_number":214},
  {"content":"\r\n\r\nاحوال خصوصى مردم و تجسس در آنها از نظر قرآن و سنت حرام قرار داده شده است .  وَ لا تَجَسَّسُوا  ( حجرات 12 ) .\r\nو گمان بد در مورد مومنين ناجايز است و همچنين احاديث ، تتبع در بديهاى مومنين را ممنوع قرار مىدهد . پس چگونه حكومت اسلامى ، جمعى را موظف كنند در فرض احتمال تخلف از احوال خصوصى مردم تجسس نمايند و گزارشات در پرونده‌ها ( دوسيه‌ها ) ثبت شود مگر اينكه بگوييم به اندازه حفظ مصالح كلى ملى تجسس جايز مىشود و حرمت آن از بين مىرود و اشكالى براى حكومت دينى ندارد « 1 » و اللّه العالم .\r\n\r\n\r\n","description":"","footnote":"\r\n( 1 ) - در استعمال بر جواز خبرچينى دو احتمال وجود دارد :\r\nاول ، انصراف آيه مباركه‌ايكه نهى از تجسس نموده از مواردى كه اغرض مهم براى حفظ امنيت عمومى دارد كه قهرا آيه مخصصو به تجسساتى مىشود كه غرض فردى و يا غرض ايذايى به مردم دارد . بنابراين آنچه در دوره حكومت آن حضرت ( ص ) و يا خلفاى چهارگانه واقع شده مربوط به قسم اول مىشود و آنچه كه در قرآن و سنت از آن نهى شده به حكم انصراف مخصوص به قسم دوم ( غرض فردى و افرارى ) مىشود .\r\nدوم ، بگوييم انصراف آيه ثابت نيست و اطلاق آن ثابت است ولى اين اطلاق را در مورد حفظ مصالح مردمى و حكومت اسلامى قيد مىزنيم .\r\nاين درجه ممكن است ثمره فقهى در مورد شك در اينكه فلان مورد تجسس و تتبع از بديهاى مردم مصلحت عمومى دارد يا نه ، به وجود آورد بناء بر احتمال اول شك مىشود كه موضوع حرمت ؛ وجود دارد يا نه رجوع به اصالة البرائة از\r\n","page_name":" 209 ","page_number":215},
  {"content":"\r\n\r\nمساله 403 : تجسس دولت تنها در موردى جايز است كه قرينه‌اى بر صدور اضرار از جانب افراد به وجود آيد و احتمال آن عقلايى باشد .\r\nمساله 404 : در موارد حقوق اللّه دليلى بر جواز خبرچينى و كسب اطلاعات محرمانه از زندگانى مسلمانان وجود ندارد و حرام است .\r\nمثلا امنيت حق ندارد افراد آن از اينكه فلان فرد و يا فلان فرد جمعيت نماز مىخوانند و يا روزه مىگيرند يا نه ؟ در منازل شراب مى خورند يا نه ؟ فلان زن بىعفتى دارد يا نه ؟ و هكذا اين موضوعات به مردم و دولت ضرر نمىرساند . ضرر به دين خود عاملين آنها مىرسد و چنانچه نزد قاضى ثابت شود ، او حكم شريعت را بر آنان تطبيق مىدارد .\r\nمساله 405 : آنچه كه تجربه شده خبرچين‌ها در همه دولت‌ها ، همه افراد خداترس و راستگو و صالح نيستند احتمالا اكثر آنها فاسد هستند .\r\nدسته‌اى دروغ‌گو و مردم‌آزار مىباشند .\r\nدسته‌اى در گزارشات خود هيچ تحقيقى ندارد و يا توان فكرى تحقيق را ندارند . و به مجرد شائعات و يا بخاطر حقوق ماهانه گزارش مىدهند و به راست و دروغ كارى ندارند .\r\n\r\n\r\n","description":"","footnote":"\r\n- حرمت مىشود و در فرض دوم در اصول فقه دو نظر وجود دارد يكى تمسك به عام و مطلق در شبهه در تمام شبهات مصداقى چه لفظى چه لبى ، و اللّه العالم .\r\n","page_name":" 210 ","page_number":216},
  {"content":"\r\n\r\nدسته‌اى به خاطر تعصبات مذهبى و قومى و نژادى و غيره در گزارشات خود تبعيض قايل مىشوند .\r\nدسته‌از مردم به زورگويى پول مىگيرند كه اگر پول ندهى گزارش مىدهيم .\r\nغلبا مسئولين بالاى امنيت - حتى اگر خود مردم صالحى باشند - توانايى كنترول و اصلاح افراد خود را ندارند .\r\nبلكه بعضىها دوطرفه كار مىكنند هم براى دولت و هم براى خارجىها .\r\nبنابراين مجرد گزارش دو سه مرتبه از يك فرد مامور و يا دو سه ماهه چيزى را ثابت نمىتواند و از نظر شرعى ترتيب اثر بر همچو گزارشات حرام است ، استحقاق عقاب اخروى و ضمان مالى را در فرض تحقق آن در پى دارد .\r\nخلاصه اينكه افراد متدينين كه در اداره امنيت ( اطلاعات و ضبط احوالات و نام‌هاى مختلف ديگر ) كار مىكنند بايد بدانند كه در مشكله سختى گرفتاراند و وظيفه رسمى خود را طورى موشكافانه و دقيق انجام دهند كه فرداى قيامت مسئوليت عقاب خود را سنگين نسازند .\r\n\r\n","description":"","footnote":"","page_name":" 211 ","page_number":217},
  {"content":"\r\n\r\nبلى گاهى جان و مال و آبروى مردم در اختيار آنان قرار مى گيرد . خداوند به همه ما توفيق دورى از وسوسه‌هاى شيطان را بدهد « 1 » .\r\nمساله 406 : در ادارات امنيت و پليس و بعضى از ادارات وزارت دفاع بايد همه‌چيز تعريف مشخص داشته باشد كه افراد خبرچين از وظايف خود تخطى نكنند تا به گناهان كبيره مبتلا نشوند .\r\nمساله 407 : شكنجه امروز وسايل گوناگونى پيدا كرده كه اعمال همه آنها شرعا به منظور اقرار گرفتن حرام است و اقرار به زور باطل بوده و حكمى بر ان مترتب نمىشود و بايد مستنطقين مهارت زيادى در طرح سوال‌هاى گوناگون مستقيم و غير مستقيم پيدا كنند تا از متهم اقرار بگيرند .\r\nمساله 408 : اگر كسى به زور اقرار كرد اقرار او لغو و بىاعتبار است ولى اگر اقرار او ثابت شود قابل اعتبار است هرچند مستنطق به خاطر شكنجه و يا اذيت نمودن متهم مرتكب حرام شده است .\r\n\r\n\r\n","description":"","footnote":"\r\n( 1 ) - يك موقع وزير اطلاعات يك كشور خارجى نزد من آمد كه خداترس بود به او گفتم جان و مال و آبروى مردم در اختيار شما قرار دارد بايد خيلى مواظب باشيد بنام انجام وظيفه به مردم ضرر نرسانيد ، كار شما بين عدالت و فسق داير نيست . شما مانند افراد عادى ديگر نيستيد . اگر درست و با دقت و مطابق قانون شرعى عمل كرديد به مراتب از عادل بالاترى رويد تالى تلو معصوم مىشويد و گرنه به پايين درجات سقوط مىكنيد .\r\n","page_name":" 212 ","page_number":218},
  {"content":"\r\n\r\n\r\nفصل بيست و پنجم : جماهير متحد اسلامى و جمهورى متحد اسلامى\r\nدر دنياى امروزى ما در حدود يك‌صد و نود و چند دولت وجود دارد و سرزمين‌هاى اسلامى احتمالا داراى پنجاه و يك دولت مستقل است « 1 » ، كه اكثر انها در افريقا و آسيا واقع شده‌اند . جمعى از اين دولت‌ها بزرگ و جمعى بسيار كوچك و جمعى متوسط مىباشند .\r\nدر تعدد اين كشورها كه على القاعده بايد بسيار اندك مى بودند « 2 » عوامل گوناگونى وجود دارد كه احتمالا أهم آنها دورى مسلمانان از اسلام و ضعف ايمان جاه‌طلبان و مداخله قدرت‌هاى استعمارگر و استثمارگر بوده و مىباشد و هنوز هم در تجزيه\r\n\r\n\r\n","description":"","footnote":"\r\n( 1 ) - طبق گزارشات يكى از مسئولين وزارت خارجه 195 كشور مستقل وجود دارد كه از آن جمله 51 كشور اسلامى مىباشد ولى اعضاى سازمان كانفرانس همكارىهاى اسلامى  ( OIC )  57 كشور مىباشد . و از 51 كشور مذكور چهار كشور در اتحاديه اروپا ( بوسينيا ، هرزيگوينا ، تركيه ، البانيا و كوسوو ) مىباشد .\r\n( 2 ) - به خاطر دين مشترك و در مواردى قوم مشترك مانند عربها .\r\n","page_name":" 213 ","page_number":219},
  {"content":"\r\n\r\nكشورهاى اسلامى به نام‌هاى مختلف فعاليت‌هاى خارجىها ادامه دارد .\r\nمساله 409 : تعدد دولت‌هاى كشورهاى اسلامى ضررهاى زيادى براى مردم دارد كه به پاره‌اى از ضررهاى مهم آن اشاره مىشود :\r\n2 - 1 - صرف اموال مردم در خريد اسلحه كه به ميلياردها مىرسد .\r\nو پذيرش شرايط سياسى مضر به استقلال كشور و حاكميت ملى .\r\n3 - صرف بيت المال در تعليمات و تدريبات نظامى و حقوق نظاميان كه رقم بسيار بالايى دارد .\r\n4 - تلفات و ضايعات جنگ‌هاى سرحدى ناشى از غرور زمامداران كم‌عقل و خودخواه و يا از مداخله قدرت‌هاى استعمارى و استثمارى به منظور فروش اسلحه انبار شده و تراكم در كارخانه‌ها توليدى اسلحه و وابسته نمودن كشورهاى درگير به قدرت‌هاى مذكور . وقتى ميلياردها پول به جيب دولت‌هاى قدرتمند افتاد و وابستگى تحقق يافت همان خارجىها با دلسوزى تمساح ، بين طرفين صلح را به وجود مىآورند بدون اينكه وضع سابق تغيير كرده باشد .\r\n5 - خراب شدن روابط بين دولت‌ها به علت اخلاق كودكانه زمامداران بىلياقت و يا وسوسه‌هاى شيطانى خارجىها كه سبب پديد آمدن مشكلات اقتصادى و اجتماعى و روانى براى ملت‌هاى اين دولت‌ها مىشوند .\r\n6 - مصارف سفارتخانه‌ها در كشورهاى خارجى .\r\n\r\n","description":"","footnote":"","page_name":" 214 ","page_number":220},
  {"content":"\r\n\r\n7 - مصارف تشكيلات دولت و وزارتخانه‌ها و قوه مقننه .\r\n8 - سهولت تسلّط موج‌سواران بين المللى بر معادن و ثروت‌ها و سرمايه‌هاى دولت‌هاى كوچك و ضعيف .\r\n9 - بىحيثينى بين المللى زياد به خاطر قلت عدد نفوس و يا به خاطر بىلياقتى دولت‌هاى آنان و يا به هر دو علت .\r\n10 - سود بردن قدرت‌هاى بزرگ بين المللى از آراى دولتهاى بى اراده ضعيف در موقع رأىگيرى سازمان ملل بر اثر فشار به ضرر دولت‌هاى ديگر اسالمى ، و از باج‌گيرى از آنان .\r\nچنانچه ملت‌ها به اين همه مصارف خود راضى نباشند براى سران حاكم حرام است كه اين همه پول را به نام ماليات از مردم بگيرند و مصرف كنند ، و بايد حكومت واحدى را به وجود آورند و حكومت كارتونى خود را ترك كنند .\r\nمساله 410 : اگر فرض شود كه در تعدد فعلى دولت‌ها دين اسلام توسط دشمنان آسيب مىبيند و در تقليل آنها سلامت دين و عزت مسلمانان نهفته است واجب است كه حالت فعلى تغيير كند .\r\nمساله 411 : به طور نمونه در مرحله فعلى اگر چند دولت مسلمان در افريقا با هم دولت واحدى را تشكيل دهند .\r\nو كشورهاى خليج‌فارس با تغيير وضع مسخره‌آميز كنونى دولت واحدى را به وجود آورند و در آسياى ميانه - مستعمرات سابق شوروى - دولت واحد ديگرى سروسامان يابد . و سوريه و اردن و\r\n\r\n","description":"","footnote":"","page_name":" 215 ","page_number":221},
  {"content":"\r\n\r\nلبنان و فلسطين حكومت واحد ديگرى را شكل دهند و به همين ترتيب دولت‌هاى فعلى مسلمانان در پنج ، شش واحد مقتدر جمع شوند مسلمانان حال ديگرى پيدا مىكنند . و چنانچه اين چند واحد بزرگ با اعتماد عميقى كه به خود پيدا مىكنند بين خود همكارى همه‌جانبه سياسى و اقتصادى و علمى و فنى داشته باشند ناگفته پيداست كه چه بركاتى را خداوند به آنان مىدهد .\r\nآخر اين دسته قليل هوسباز فعلى كه سرزمين‌هاى اسلامى را اين‌چنين تجزيه كرده‌اند ، چه‌كاره‌اند كه براى شهوت خود امت مرحومه را به اسارت خود درآورده‌اند .\r\nاگر كارشناسان به وجود آمدن چند دولت فوق را در قدم اول عملى ندانند مىشود چند فدراسيونى موقتا به وجود آورند و سپس به دولت‌هاى واحد برسند .\r\nمساله 412 : اگر اين فرضيه عملى شود مردم اين كشورها به عنوان نماينده خداوند در روى زمين در صلح و رفاه انسانهاى روى زمين نقش مفيدى را ايفا مىكنند .\r\nو آنچه را كه در فصل 19 به نام بلاهاى بىدرمان دولتها بيان كرديم ، تا حدود زيادى مهار مىنمايند .\r\nمساله 413 : اگر اين وظيفه كه فعلا يك نوع آيده لزم و ذهن گرايى است ولى وظيفه واجب شرعى است ، روزى عملى گردد مسلّما زمينه‌ساز حكومت واحد جهانى مسلمانان نيز مىشود كه مستلزم\r\n\r\n","description":"","footnote":"","page_name":" 216 ","page_number":222},
  {"content":"\r\n\r\nخوشبختى اخروى و دنيوى آنان است . در اين دقيقه اين آيه مباركه بى اختيار به ذهن اين‌جانب به عنوان يك نغمه فطرت‌نواز طنين افگند :\r\n   وَعَدَ اللَّهُ الَّذِينَ آمَنُوا مِنْكُمْ وَ عَمِلُوا الصَّالِحاتِ لَيَسْتَخْلِفَنَّهُمْ فِي الْأَرْضِ كَمَا اسْتَخْلَفَ الَّذِينَ مِنْ قَبْلِهِمْ وَ لَيُمَكِّنَنَّ لَهُمْ دِينَهُمُ الَّذِي ارْتَضى لَهُمْ وَ لَيُبَدِّلَنَّهُمْ مِنْ بَعْدِ خَوْفِهِمْ أَمْناً يَعْبُدُونَنِي لا يُشْرِكُونَ بِي شَيْئاً وَ مَنْ كَفَرَ بَعْدَ ذلِكَ فَأُولئِكَ هُمُ الْفاسِقُونَ وَ أَقِيمُوا الصَّلاةَ وَ آتُوا الزَّكاةَ وَ أَطِيعُوا الرَّسُولَ لَعَلَّكُمْ تُرْحَمُونَ لا تَحْسَبَنَّ الَّذِينَ كَفَرُوا مُعْجِزِينَ فِي الْأَرْضِ وَ مَأْواهُمُ النَّارُ وَ لَبِئْسَ الْمَصِيرُ    ( النور 55 - 57 )\r\n وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ وَ نَجْعَلَهُمْ أَئِمَّةً وَ نَجْعَلَهُمُ الْوارِثِينَ . \r\n\r\n","description":"","footnote":"","page_name":" 217 ","page_number":223},
  {"content":"\r\n . \r\n","description":"","footnote":"","page_name":" 218 ","page_number":224},
  {"content":"\r\n\r\n\r\nفصل بيست و ششم : رياست مستقل تفتيش\r\nمساله 414 : اجمالا معلوم است كه اگر چنين تشكيلى وجود نداشته باشد ، تخلفات مالى و ادارى و قانون‌گريزى كارمندان ملكى قواى ثلاثه و منسوبين نظامى و انتظامى بيشتر وسيع‌تر مىگردد ، و همين علم اجمالى به وجود آوردن اين تشكيل را واجب مىگرداند .\r\nمساله 415 : ضرورى است كه رابطه اين رياست با رياست امنيت ملى بسيار تنگاتنگ بوده و همكارى نزديك و شديد و مستمر داشته باشند .\r\nمساله 416 : هردو رياست بايد شعباتى در سراسر كشور داشته ، و حتى نمايندگانى از طريق پوشش وزارت خارجه در سفارت‌ها و كنسولگريهاى كشور در خارج نيز داشته باشند .\r\n\r\n","description":"","footnote":"","page_name":" 219 ","page_number":225},
  {"content":"\r\n\r\nمساله 417 : اين دو رياست خصوصا رياست تفتيش تمام مسئولين بالا و پايين از شخص رئيس‌جمهور ، وزراى وزارت‌خانه‌ها و نمايندگان مجلس شورا و همه دستگاه قضايى به شمول قاضى القضاة و تمام پرسونل پليس و اردو به شمول فرماندهى عمومى آن و وزير دفاع را مد نظر داشته باشند .\r\nبلى وظيفه تفتيش مخصوص به دولت و دولت‌ها مىباشد و وظيفه امنيت مراقبت از همه متخلفين دولتى و مردم عادى و خارجىهاى مداخله‌گر نيز !\r\nمساله 418 : براى رسيدن به هدف كامل هركدام از اين دو رياست مكلف شوند بر ديگرى نظارت داشته باشند نظارت دقيق و مستمر .\r\nمساله 419 : براى صرفه‌جويى در مصارف مىشود تشكيلات اين دو رياست را به سه گونه مهندسى كرد :\r\nاول ، رياست مركزى در مركز كشور .\r\nدوم ، نمايندگىها در ولايت‌هاى بزرگ و متوسط .\r\n\r\n","description":"","footnote":"","page_name":" 220 ","page_number":226},
  {"content":"\r\n\r\nسوم ، توظيف افراد محدود ( دو نفر سه نفر ) در ولايات كوچك و واحدهاى كوچكتر از ولايات ( ولسوالىها - فرماندارىها ) و نمايندگىهاى خارج از كشور در پوشش ادارات ديگر .\r\n\r\nدرد بىعلاج :\r\nآنچه نوشتيم علاج ذهنى و روى كاغذ بود ! آيا كارمندان متدين ، أمين ، وظيفه‌شناس براى اين دو رياست پيدا خواهد شد ؟\r\nآيا خود مفتشين از كارمندان گنه‌كار و بىگناه رشوت نخواهند گرفت ؟ آيا فساد اين رياست محتاج به رياست تفتيش ديگر بر ن نخواهد شد و آيا دور و تسلسل به وجود نخواهد آمد ؟ چه ضمانت عقلايى بر سلامت حال موظفين اين دو رياست وجود دارد و تجربه مردم از هردو رياست تلخ است .\r\nمن در كودكى شاهد اعزام يك هيئت از مركز بر يك رياست نيمه خصوصى در قندهار بودم كه پدرم موظف دوم آن رياست بود . من خوب به ياد دارم پدر مرحوم روزى در جلسه فاميلى گفت مفتشين به من گفتند چرا از پاكى و امانت خود اين‌قدر حفاظت كردى كه امروز در حساب‌هاى شركت جايى براى ايراد ما نمانده اين ضبط نفس تو هم براى خودت ضرر نموده و هم براى ما فعلا مايوس‌كننده است .\r\n\r\n","description":"","footnote":"","page_name":" 221 ","page_number":227},
  {"content":"\r\n\r\nاگر مقاديرى از سرمايه شركت را خودت اختلاس مىكرداى و امروز مقدارى از آنها را به ما مىدادى طرفين سود مىبرديم .\r\nمن در كودكى با اين مفتشين مذكور صحبت مىكردم و گاهى مباحث دينى بين ما صحبت مىشد كه براى آنان كوبنده بود ولى به ناراحتى منجر نمىشد ، اين حكايت مشت نمونه خروار است كه نه زمامدران و نه علماى دينى اين مفاسد را اصلاح مىتوانند ، فقط ايمان خود افراد موثر است اگر ضعيف نباشد .\r\n\r\n","description":"","footnote":"","page_name":" 222 ","page_number":228},
  {"content":"\r\n\r\n\r\nفصل بيست و هفتم : احكام متفرقه\r\nمساله 420 : همان‌گونه كه تخريب ساختمان‌هاى دولتى به بهانه اينكه مورد نشيمن حكومت گذاشته بوده ، براى حكومت جديد كار طفلانه و خيانت به كشور و ملت است كه موجب مجازات حكومت جديد در دنيا و آخرت مىشود ، به همان‌گونه عزل كارمندان صادق و دلسوز و باتجربه دولت گذشته نيز حرام شرعى و خيانت ملى مى باشد و حكومت جديد چنين حقى را ندارد ، مگر اينكه افراد جديد ، مفيدتر از آنان باشد . و تعويض آنان با افراد بىتجربه و فاقد مسئوليت و خائن حرام ديگرى است كه زمامدار تازه به دوران رسيده مرتكب مىشود .\r\nمساله 421 : همان‌گونه كه احداث جاده‌هاى پخته و خريد و فعال نمودن كارخانه‌هاى توليدى و حفاظت آنها لازم و حياتى است به همين ترتيب تعريف كردن از مصالح ملى و اقتصاد حاكميت ملى\r\n\r\n","description":"","footnote":"","page_name":" 223 ","page_number":229},
  {"content":"\r\n\r\nحقوق دولت ، آزادى ، حقوق ملت و اقتصاد در حال رشد و عزت ملى و روابط كلى با دولت‌هاى مسلمان و غير مسلمان و دولت‌هاى همسايه و ساير عناوين كلى و حفاظت و پيروى از حدود كليات تعريف شده لازم است و همه حكومت‌ها موظف هستند در برابر آنها تسليم و در مقابل عمل به آن ملتزم باشند و تغيير آوردن در بعضى از آنها مطابق تحولات داخلى و يا بين المللى جز به تصويب نمايندگان قواى سه‌گانه دولت و دار الافتاء براى هيچ حكومتى ميسر نباشد .\r\nموضوع اين دو مساله از افتادن انكشاف كشور و ملت در يك دور باطل جلوگيرى مىكند .\r\nمساله 422 : ترويج باطل و پنهان كردن حق شرع جايز نيست ، بنابراين اولا رسانه‌هاى دولت ( و نيز مطلق رسانه‌ها ) بايد از اين عمل زشت به دور باشند و دولت حق ندارد ملت را فريب دهد واقعيت‌ها را پنهان نموده و به نيرنگ و چال متوسط شود و موضع‌گيريهاى دولت بايد شفاف و غير مبهم باشد .\r\nاز طرف ديگر حكومت بايد به رسانه‌هاى خصوصى نيز فرصت شايعه‌پراكنى و دروغبافى را ندهد تا چه رسد كه اين عمل را به خاطر منافع خارجىها در مقابل پول انجام دهند كه در اين صورت رسانه‌ها از بمبارى بيگانه‌گان خطرناكتر است .\r\n\r\n","description":"","footnote":"","page_name":" 224 ","page_number":230},
  {"content":"\r\n\r\nبا رسانه‌هاى مزدور و دشمن مردم همانند جنگاوران دشمن بايد مقابله نمود . بلى آزادى رسانه‌ها امر لازم و مفيد است ولى كثرت و تنوع رسانه آنگاه مفيد است كه به پول بيگانه‌گان عليه منافع مردم و مصالح عمومى ( باورهاى ارزشى و منابع اقتصادى و حاكميت ملى و استقلال سياسى ) قلم‌فرسايى و زبان‌درازى نكنند و گرنه آينده كشور سيا خواهد بود .\r\nمساله 423 : موارد معين و تعريف‌شده‌اى را كه مورد تصويب مجلس شورا قرار گرفته ، حكومت مىتواند آنها را مخفى و سرى نگه دارد و در غير آن بايد مردم از واقعيت‌هاى موجود پنهان‌كارى نكند ، و با مردم صادقانه و صميمى صحبت كند تا صميميت بين حكومت و ملت به وجود آيد .\r\nو به عبارت دروغ گفتن از نظر شرعى براى همه افراد و جهات در همه موارد « 1 » حرام است و حكومت نبايد دروغ بگويد كه به علاوه حرمت شرعى اعتماد مردم به خود را از دست مىدهد .\r\nمساله 424 : دروغگويى دولت‌ها زيان‌هاى مهمى دارد منجمله مردم ديگر به حرف‌هى راست حكومت گوش نمىدهند و براى بدست آوردن اخبار به جاى گوش دادن به رسانه‌هاى دولتى به رسانه\r\n\r\n\r\n","description":"","footnote":"\r\n( 1 ) - به جز مواردى كه در فقه استثناء شده است مانند دروغ براى اصلاح دو تن مثلا .\r\n","page_name":" 225 ","page_number":231},
  {"content":"\r\n\r\nهاى بيگانگان كه دشمنان دين مردم‌اند گوش مىدهند و گمراه مى شوند .\r\nمساله 425 : براى مردم جايز نيست بدون دليل معتبر حكومت دينى را متهم به دروغ كنند و فريب دشمنان دين را بخورند .\r\nمساله 426 : كتمان حقوق و ترويج باطل گاهى به صيغه كذب و دروغ بيان نمىشود ولى باز هم حرام است و اين موضوع دقيق است .\r\n\r\nقابل توجه\r\nنظرياتى كه در اين رساله ارائه شده بر سه گونه است اول نظر فقهى اينجانب و مشهور فقهى مسلمانان و يا نظر مشهور فقهاى شيعه .\r\nدوم نظر فقهى اينجانب .\r\nو سوم نظر استحسان عقلايى كه ارايه داشته‌ام اين‌گونه نظرها هر چند بر مبناى حكم شرعى استوار است ولى به عنوان حكم شرعى تلقى نشود .\r\nمثلا : در مسأله‌اى ذكر شده كه تعداد وزارت‌خانه‌ها از 15 يا 16 وزارت بيشتر نشود . چنين حكمى در فقه مذاهب اسلامى نيامده است ، ولى من روى يك اصل كلى اسلامى كه مصرف بيت المال و تصرف در آن در غير مورد احتياج كه ملت راضى نباشد جايز نيست بيت المال مال ملت است و حكومت نماينده ملت و براى او خيانت در أموال ملت جايز نيست ، نظر دادم كه 15 يا 16 وزارت‌خانه براى رفع\r\n\r\n","description":"","footnote":"","page_name":" 226 ","page_number":232},
  {"content":"\r\n\r\nحاجات مردم كفايت مىكنند بيشتر از ان نبايد وزارتى به وجود آيد كه هم به بيت المال ضرر بيهوده مىرسد و هم بازار كاغذپرانى گرم تر مىگردد و هردو امر براى ملت ضرر دارد .\r\nولى اين امر يك نوع استنباط عقاليى است ممكن است جمعى از اهل تخصص و خبرگان بگويند حاجت ملى بيست وزارت‌خانه است ديگرى بگويد دوازده وزارت‌خانه كفايت مىكند زايد بر آن اسراف محرم است . پس تعداد وزارت‌خانه‌ها تابع نظرهاى صاحب‌نظران است و كسى متهم به مخالفت دستورات دينى نمىشود .\r\nخوانندگان دانشمند به اين سه‌گونه احكام توجه دقيقى داشته باشند . در خاتمه اميدوارم يكى از دانشمندان بزرگ حنفى شبيه اين رساله را بنويسد تا موضوع براى همه مسلمانان كشور روشن گردد . و نيز اميدوارم افراد باهمتى پيدا شوند كه اين رساله را به عربى وارد و پاره‌اى از زبان‌هى مشهور ديگر مسلمان جهان ترجمه نمايند و ما ذلك على اللّه بعزيز .\r\n\r\n","description":"","footnote":"","page_name":" 227 ","page_number":233},
  {"content":"\r\n . \r\n","description":"","footnote":"","page_name":" 228 ","page_number":234},
  {"content":"\r\n\r\n\r\nملحقات پنجگانه\r\n\r\nالحاقى اول\r\n\r\nدموكراسى از فرضيه تا واقعيت\r\nگفته‌اند دموكراسى كه به معناى حكومت مردم بر مردم است ، همه دولت‌ها بايد به آن متصف باشد و اين جمله مورد پسند جمعى قرار مى گرفته و آن را در قانون اساسى ما هم در روشنى شرايط فعلى كشور داخل كرده‌اند .\r\nما در اين فصل به تحليل اين قضيه مىپردازيم كه دموكراسى مذكور يك فرضيه فريبنده و ايده‌آل - ذهنى است يا يك واقعيت ؟ و اساسا آيا دموكراسى ممكن است يا نه ؟\r\nانتخاب رئيس‌جمهور يا نمايندگان پارلمان در همه كشورها چه امروز و چه هزار سال بعد ، از چند حال بيرون نيست :\r\n1 - به آراى همه مردم كشور ( در انتخابات رئيس‌جمهور ) يا همه مردم محل ( در انتخابات نمايندگان ) 100 %\r\n\r\n","description":"","footnote":"","page_name":" 229 ","page_number":235},
  {"content":"\r\n\r\n2 - به آراى اكثر واجدين شرأيط رأى 90 %\r\n3 - به آراى اكثر واجدين شرأيط رأى 80 %\r\n4 - به آراى اكثر واجدين شرأيط رأى 70 %\r\n5 - به آراى اكثر واجدين شرأيط رأى 60 %\r\n6 - به آراى واجدين شرأيط 51 %\r\nآنچه كه از حكومت مردم بر مردم به ذهن مىرسد ، فرض اول ( 100 % ) و فرض دوم ( 90 % ) است . فرض اول دموكراسى واقعى است و هيچ‌كس در خوبى آن شك ندارد . چنانچه فرض دوم نيز با نوعى ترديد و دغدغه خاطر و از باب تسامح مورد پذيرش است .\r\nولى اين دو فرض بسيار نادر الوقوع است و حتى فرض اول كه همه واجدين شرايط رأى به يك رأى دهند در حد صفر است . و در مجموع مىشود كه اين دو فرض بسيار نادر را يك فرضيه واقع‌ناشدنى تلقى كنيم .\r\nفرض پنجم و ششم داخل مفهوم دموكراسى نيست و شمردن آن از حكومت مردم بر مردم جز يك نوع نيرنگ و فريب چيزى بيش نيست .\r\nچون حكومت مذكور ، حكومت نصف مردم ( بعلاوه كميت ناچيز ) بر نصف ديگر مردم است و هيچ دليل عقلى يا عقلايى براى مشروعيت اين حكومت ( تا چه رسد براى نيكويى و خوبى آن ) وجود ندارد . بلى مىشود بگوييم بايد آن را از باب مجبوريت و حفظ نظام بپذيريم هرچند كه\r\n\r\n","description":"","footnote":"","page_name":" 230 ","page_number":236},
  {"content":"\r\n\r\nدموكراسى بر آن صدق نكند . ولى اين معذرت در صورتى پذيرفتنى است كه راه ديگرى پيدا نشود ؛ مانند تقسيم قدرت در مورد كانديدهاى رياست جمهورى ، به اندازه آ راء بين دو طرف مذكور مثلا :\r\nمشكل لا ينحل ، فرض سوم و چهارم است تحكيم آراى 80 % و 70 % بر بيست يا سى درصد ديگر در نظر پيروان دموكراسى معقول است يا نه ؟ مىشود اختلاف نظر اكثريت و اقليت را در اين دو فرض به دو گونه تقسيم نمود :\r\n1 - منشا اختلاف نظر ، اختلاف قومى يا دينى يا مذهبى يا نژادى يا لسانى يا سمتى باشد .\r\n2 - سبب اختلاف نظر ، تنها مصالح ملى و كشورى باشد .\r\nدر فرض دوم هرچند كه مفهوم دموكراسى بر حكومت اكثريت خصوصا در فرض 70 % در مقابل 30 % صدق نكند يا مورد ترديد باشد ولى مىشود گفت كه در فرض عدم برخوردارى اقليت از امتياز كثرت علم و كمال و تجربه و دلسوزى و صداقت ، يعنى در فرض مساوات اكثريت و اقليت در صفات پنجگانه مذكور ، تقديم اكثريت ( خصوصا 80 % ) دليل عقلايى دارد ولو از باب مجبوريت نه از باب دموكراسى .\r\nو اما اگر اقليت از مزاياى كيفى بهتر ( صفات پنجگانه فوق ) برخوردار باشد ، بسيار مشكل است كه تقديم اكثريت مذكور ، عقلايى به حساب آيد .\r\n\r\n","description":"","footnote":"","page_name":" 231 ","page_number":237},
  {"content":"\r\n\r\nو اما در فرض اول كه اختلاف اكثريت و اقليت در آراء جنبه قومى يا دينى يا لسانى . . . داشته باشد ، شكى نيست كه تقديم آراى اكثريت بر اقليت جز مغلوب و مقهور و حتى مظلوم نگه داشتن اقليت و به رسميت شناختن زورمدارى اكثريت ديگر مفهومى ندارد و مسلما اين‌گونه حكومت اكثريتى ، غير انسانى و منافى با وحدت ملى مىباشد .\r\nبنابراين ، دموكراسى امروزى يك شعار فرضى است تا يك طرح قابل تطبيق و عملى شدن .\r\n\r\nباز هم اكثريت آرا ، از زاويه ديگر :\r\nنمايندگان در شوراى ملى ، حق رأىدهى مساوى دارند ؛ اين قانون استثناناپذير دموكراسى فعلى است .\r\nولى اين قانون بر خلاف عدالت و بر خلاف روش عقلايى است ، مثلا يك نماينده در مركز يك كشور يك ميليون رأى مىآورد ، نماينده ديگر از يك ولسوالى كوچك ( واحد ادارى كوچك ) با ده هزار رأى به مجلس شورا مىآيد كه هردو در رأىدهى حق مساوى دارند ، يعنى آراى يك ميليون تن با آراى ده هزار تن مساوى است كه صد مرتبه به آراى مردم آن منطقه امتياز بىجهت داده شده و به تعبير ديگر يك‌صد مرتبه به آراى مردم مركز ظلم شده است .\r\n\r\n","description":"","footnote":"","page_name":" 232 ","page_number":238},
  {"content":"\r\n\r\n\r\nمثال غير عقلايى و ظالمانه ديگر :\r\nفرض كنيد پنجاه نماينده مجلس كه مجموعا با ده ميليون رأى مردم به مجلس آمده‌اند به چيزى رأى مىدهند و در مقابل 45 نماينده ديگر كه با بيست يا سى ميليون رأى انتخاب شده‌اند ، بر خلاف آن رأى مى دهند ، دموكراسى فعلى مىگويد نظر دسته اول مقدم است ولى عقل و خرد مىگويد نظر دسته دوم كه موكلين آنان سه برابر موكلين دسته اول‌اند مقدم مىباشد . مىبينيد كه حكومت مردم بر مردم فرضيه غير واقع‌بينانه‌اى بيش نيست .\r\n\r\nنواقص ديگر :\r\n1 - گاهى در انتخابات ، رئيس‌جمهور مثلا ده ميليون رأى مىآورد ولى در انتخابات مجلس نمايندگان دو ميليون نفر آراىشان منجر به كاميابى وكيلان مىگردد ، بنابراين مخالفت همه نمايندگان مجلس شورا با نظر رئيس‌جمهور بر اساس اعتبار آراى اكثريت لغو مىشود ، زيرا مخالفت دو ميليون در مقابل آراى ده ميليون اعتبارى ندارد .\r\nخصوصا كه از اين دو ميليون جمعى به رئيس‌جمهور هم رأى داده باشند كه آراى آنان به خاطر تعارض از درجه اعتبار ساقط مىگردد .\r\nمثال ديگر : به گزارش كميسيون مستقل انتخابات ، در انتخابات رياست جمهورى ( افغانستان ) در سال 1383 هفتاد درصد مردم اشتراك كردند و در انتخابات ولسى جرگه ( مجلس نمايندگان ) در سال 1384 پنجاه\r\n\r\n","description":"","footnote":"","page_name":" 233 ","page_number":239},
  {"content":"\r\n\r\nدرصد اشتراك كردند و آراى چهار ميليون به نمايندگان متعدد بىتاثير بود ، زيرا نمايندگان زياد آنان به خاطر قلت آراء به هركدام ، به مجلس راه نيافتند ولى آراى دو ميليون به پيروزى نمايندگان موثر افتاد .\r\nبنابراين تصويبات مجلس در مقابل نظر رئيس‌جمهور از نظر عقل و منطق بىاعتبار است ، حتى اگر او صاحب چهار ميليون رأى بوده باشد . ولى عرف دموكراسى آن را معتبر مىداند .\r\n2 - آنچه كه تاكنون محسوس و غير قابل ترديد است ، غالب نمايندگان در موقع رأىدهى به نظر خود ، - خواه حق ، خواه باطل - عمل مىكنند نه به دلخواه موكلين خود و نه از آنها چيزى سوال مىنمايند .\r\nبنابراين ، توكيل نمايندگان توكيل صورى و ظاهرى است نه واقعى تا به حكوت مردم بر مردم منجر شود .\r\n3 - نمايندگان گاهى تنها مصالح فردى خود نه مصالح موكلين را مراعات مىكنند .\r\n4 - گاهى مصالح صنفى خود را مورد توجه قرار مىدهند .\r\n5 - گاهى به منافع حزبى خود أهميت مىدهند .\r\n6 - گاهى عقايد دينى يا مذهبى خود را أهم مىدانند .\r\n7 - گاهى ايديولوژى خود را مقدم مىدارند .\r\n\r\n","description":"","footnote":"","page_name":" 234 ","page_number":240},
  {"content":"\r\n\r\n8 - گاهى نمايندگان بر اساس قصور فكرى خود مصالح ملى را نمى فهمند و نادانى آنان سبب ضرر به مردم مىشود و مردم به آراى آنان راضى نمىشوند ولى كار از آنان ساخته نيست .\r\n9 - گاهى در اثر رشوت‌گيرى يا ترس به موكلين ، خود خيانت مى كنند .\r\nهمين نواقص درباره رئيس‌جمهور نيز قابل تحقق است . آينده را نمى دانيم ولى گذشته‌ها و زما نحاضر در دنيا چنين بوده و چنين است ، بنابراين مرسومات فعلى دموكراسى دروغين بوده و واقعيت حكومت‌ها هنوز استبدادى است . كارهاى سياسى و نظامى و اجتماعى و اقتصادى و ادارى و تعليمى و غيره بدست رئيس دولت و كابينه او و شوراى ملى است و ملت نقش واقعى ندارد . و حكومت مردم محتاج به يك انقلاب فكرى بهترى است .\r\nموضوع مهم اينكه فاقدين شرايط در همه اقسام گذشته نصف واجدين شرايطاند و گاهى بيشتر . به چه دليل عقلى و عقلايى سرنوشت نصف انسان‌ها را در اختيار نصف ديگر بگذاريم ؟ ! و چرا حق رأى آنان - فاقدين شرايط و عاجزين از رأى ( اطفال ، نوجوانان نرسيده به سن قانونى ، ديوانگان ، سفيهان ، مريضان بسترى در بيمارستان‌ها و مسافران خارج از كشور كه دسترسى به رأىدهى ندارند ) - را به اولياى قهرى و يا اختيارى آنها و يا\r\n\r\n","description":"","footnote":"","page_name":" 235 ","page_number":241},
  {"content":"\r\n\r\nوكيلان آنان ندهيم ؟ ! و اين موضوع ميخ محكمى است بر تابوت دموكراسى !\r\nاعتراض ديگر اينكه محروم كردن جوان پانزده ساله از رأى دادن ظلم روشن است . گاهى دختران و پسران پانزده ساله درك بهترى از زمان خود نسبت به سالخوردگان هشتادساله دارند .\r\nاعتراض مهم ديگرى كه متوجه دموكراسى مىشود اينست كه رأى يك نماينده براى موكلين او ، تنها در امورى كه بين موكلين و وكيل آنان ، در ابتداى كار ( زمان انتخابات ) توافق صورت گرفته است ، حجت و معتبر است نه در همه امور آنان ، تا چه رسد براى تمام امور براى همه ولايات و ولسوالىهاى كشور ؛ طوريكه قانون امروزى مىگويد .\r\nهيچ حكم عقلى يا عرف عام وجود ندارد كه نظر وكيلان يك ولايت بر مردم ولايت ديگر كشور را نافذ گرداند . درحاليكه هيچ ارتباطى بين اين مردم و وكيلان مذكور وجود ندارد . و چنانچه وكيلان واقعى خود اين مردم مخالف نظر نمايندگان مشار اليهم در مجلس ، رأى داده باشند مشكل شديدتر مىشود .\r\n\r\n","description":"","footnote":"","page_name":" 236 ","page_number":242},
  {"content":"\r\n\r\n\r\nالحاقى دوم : وظايف متقابل مردم و حكومت اسلامى\r\nبايد همه بپذيريم كه در حكومت اسلامى ، امتيازى براى افراد وجود ندارد و همه‌چيز مسئوليت‌زا است نه امتيازآور . مثل سرمايه ، علم ، رياست ، قدرت جوانى ، بزرگى و امثال اينها .\r\nعناوينى كه در اجتماع بشرى امتياز شمرده مىشود از نظر تعليمات اسلامى تكليف‌آفرين است و امتياز فقط در آخرت است .\r\nبنابراين ، مسلمان هميشه در دنيا بايد متوجه انجام مسئوليت باشد و امتياز خود را از خداوند در آخرت بخواهد . البته اين قانون كلى و عمومى ، ربطى به قراردادها و معاملات تجارى و اقتصادى كه مشتمل بر نفع و ضرر است ، ندارد .\r\nبه‌هرحال وظيفه مردم در مقابل دولت منتخب و وظيفه حكومت در مقابل ملت به مقدارى است كه در موقع رأىدهى بين طرفين معين\r\n\r\n","description":"","footnote":"","page_name":" 237 ","page_number":243},
  {"content":"\r\n\r\nشده است و اين قرارداد مانند ساير قراردادهاى سياسى و اجتماعى غير مخالف با دين بر طرفين الزام‌آور است .\r\nطبعا مرجعى كه حدود التزامات دولت و ملت را مشخص و معين مىكند به علاوه وعده‌هاى كانديدان رياست جمهورى و نمايندگان مجلس ، قانون اساسى است كه توسط نمايندگان مردم يا خود مردم تعيين شده است و رئيس كشور موقع كانديدا شدن آن را مىپذيرد .\r\nگاهى مىشود كه رئيس دولت در موقع رأىگيرى از مردم ، وعده هاى ديگرى هم به مردم مىدهد كه مردم با اعتماد بر همان وعده‌ها به او رأى مىدهند . عمل به آن مواعيد بر رئيس‌جمهور ، واجب مىشود و چنانچه رئيس دولت عمدا به آن وعده‌ها و مطلق وظايف خود عمل نكند خودبه‌خود از مقام رياست منعزل مىشود و ديگر دستورات او لازم العمل نيست و براى او جايز نيست كه در حقوق عامه تصرف كند .\r\nبه‌هرحال بر حاكم اسلامى واجب است در فرض قدرت براى حفظ و تقويت مبانى اسلامى تلاش كند هرچند در قانون اساسى ذكر نشده باشد . وجوب اين تلاش نه از باب لزوم عمل به قرارداد است بلكه از باب الزام الهى است مانند لزوم نماز ، روزه ، زكات ، حج و امثال اينها .\r\n\r\n","description":"","footnote":"","page_name":" 238 ","page_number":244},
  {"content":"\r\n\r\nدر اينكه اخلال و كوتاهى در اين مورد ، موجب بركنارى يا مجوز عزل او مىشود يا نه ؟ بايد به اين مطلب توجه كرد كه تقصير در اين مورد آيا به يكى از شرايط ولى امر و حاكم اسلامى ضرر مىرساند يا نه ؟ شق اول متعين است ؛ زيرا عدالت او از بين مىرود لذا از مقامش منعزل مىشود .\r\nنگارنده فكر مىكند به همين مقدار ، مقصود حاصل مىشود و لازم نيست موارد وظايف خليفه ، يك‌به‌يك كه در كتب فقهى و كلامى قدماء مذكور بوده بيان گردد . زيرا در زمان‌هاى گذشته قانون اساسى وجود نداشته و دانشمندان به تفصيل وظايف حاكم محتاج بودند ولى فعلا وجود قانون اساسى ، ما را از تفصيل آن وظايف بىنياز نموده است بااين‌حال بايد پاره‌اى از امور متعلق به عنوان اين فصل را به طور مختصر ذكر كنيم :\r\n1 - ملت مكلف است رئيس دولت را زير نظر داشته باشد تا حقوق مردم را ناديده نگيرد و به غرور ، تكبر ، به تخلف از وظيفه مبتلا نگردد .\r\nقرآن مىفرمايد : فرعون ملت خود را سبك شمرد ( كرامت انسانى و حقوق شرعى آنان را كم‌أهميت دانست ) و مردم از او اطاعت كردند اينان قوم و ملت فاسقى بودند . مىبينيد كه قرآن در قضاوت\r\n\r\n","description":"","footnote":"","page_name":" 239 ","page_number":245},
  {"content":"\r\n\r\nخود ، مردم را مذمت مىكند كه چرا از اين زمامدار متكبر پيروى مى كردند . و سر ترقى غرب و عقب‌ماندگى شرق در همين مطلب نهفته است . در غرب ، حكومت‌ها از ملت‌ها مىترسيدند و در شرق بر عكس آن .\r\n2 - دولت با حقوقى كه مىگيرند خدمتگذار ملت است و رفتار و سلوك خود را بايد در همين راستا عيار كند .\r\n3 - اگر ده افغانى از بيت المال عمومى را بيهوده مصرف كند مستحق عقوبت و نسبت به پول ضامن ست كه بايد برگرداند و حق اسراف را ندارد .\r\nاز حضرت على ( ع ) نقل شده كه طى يك بخش‌نامه ( متحد المآل ) از همه كارمندان دولت خود خواست سرهاى قلم‌ها را تيز كنند و خطها را پهلوى هم بنويسند كه بيت المال تحمل زياده‌خرجى را ندارد . هدف اين بوده كه كاغذ و رنگ قلم زياد مصرف نشود .\r\n4 - هيچ‌گاه رئيس و مسئولين دولتى از حسابدهى به مردم ناراحت نشوند ؛ وقتى حضرت عمر ( رض ) مردم را به جهاد تشويق مى كرد گويا مردم يا جمعى از آنان به گفته‌هاى خليفه متردد بوده‌اند . تا يكى ايستاده و بدون ترس گفت اين پيراهن جديد خود را از كجا آورده‌اى ؟ سهم تو از بيت المال به اين مقدار نمىرسيد . ( قد خليفه\r\n\r\n","description":"","footnote":"","page_name":" 240 ","page_number":246},
  {"content":"\r\n\r\nدراز بوده ) خليفه بدون ناراحتى و تهديد و توهين به سوال‌كننده گفت :\r\nبلى چنين است كه تو مىگويى . عبد اللّه پسرم سهميه خود را به من داد و من از سهميه خود و او اين پيراهن را براى خود تهيه نمودم ، صداى مردم بلند شد كه سمعا و طاعتا ما براى جهاد آماده‌ايم .\r\n5 - به مقتضاى حرمت اسراف در دين اسلام ، تشكيلات ادارى كشور خصوصا وزارتخانه‌ها و خريدن اموال مورد نياز نبايد از حد احتياج بالاتر و بيشتر باشد و اصل اول در صرف خزانه دولتى ، بهبودى اقتصادى مردم باشد خصوصا توليد و تهيه كارخانه‌جات .\r\n6 - ملت بايد در امور قانونى از دولت اطاعت نمايد نه در غير آن .\r\n7 - دولت نمىتواند آزادىهاى مردم را بيهوده محدود نمايد و يا آزادىهاى مضر را به رسميت بشناسد . همچنين براى دولت حرام است مردم را براى راحتى رئيس دولت و ساير مسئولين بلندمرتبه و امثال آن در مضيقه و قيود قرار دهد .\r\n\r\nيك نقل تاريخى :\r\nدر راه جنگ جمل در محله ذى قار ، عبد اللّه پسر عباس بر على ( ع ) وارد شد و ديد كه كفش خود را وصله مىزند حضرت على ( ع ) از او پرسيد اين كفش چند ارزش دارد ؟ عرض كرد ( از فرط كهنگى ) قيمت ندارد . على جواب داد :\r\n\r\n","description":"","footnote":"","page_name":" 241 ","page_number":247},
  {"content":"\r\n\r\n« به خدا اين كفش در نظرم بهتر از حكومت شما است مگر اينكه حقى را برپا دارم يا باطلى را دفع كنم » بلى حكومت ، وسيله خدمت به دين و دنياى مردم است نه هدف أصلى و نه وسيله استفاده‌جويى فردى .\r\nاين هم بعضى از جملات نهج البلاغه كه از زبان حضرت على ( ع ) نقل شده است :\r\n« خداوند براى من بر شما حقى قرار داده از جهت عهده‌دارى زمام امر شما و براى شما بر من حقى است مانند حقى كه بر شما مىباشد .\r\nدر توصيف و طرفدارى ، ميدان حق از همه‌چيز وسيع‌تر است همه مردم دم از حق مىزنند و خود را طرفدار آن مىشمارند . و در هنگام انصاف ميان حق و عمل به آن دايره حق از هرچيز تنگتر است هر كسى حق را طرف خود محدود مىنمايد به سود كسى اجرا نمىشود مگر آن‌كه به سود او هم خواهد تمام شد .\r\nاگر كسى باشد كه حق براى او اجرا شود بر او نباشد ، هرآيينه خالص خداوند سبحان است نه خلق خدا . اين به خاطر قدرت او بر بندگان و عدل او در هرچيزى كه بر آن حوادث قضا جريان دارد مى باشد ، ولى خداوند حق خود را بر بندگان همين مقدار مقرر داشته كه او را اطاعت نمايند و جزاى اطاعت بندگان را افزايش ثواب گردانيده\r\n\r\n","description":"","footnote":"","page_name":" 242 ","page_number":248},
  {"content":"\r\n\r\nاست اين افزايش ثواب به جهت تفضل و توسع در عنايت زياد است كه او تنها اهليت آن را دارد .\r\nسپس خداوند سبحان از حقوق خود حقوق واجبى را براى بعضى مردم نسبت به بعضى ديگر قرار داده و آن را از جهات گوناگون يكسان و متقابل داشته كه بعضى موجب بعضى ديگر است به طورى كه قسمتى از اين حقوق پايه نمىگيرد مگر به وسيله قسمت ديگر و برترين حقى كه خداوند واجب فرموده حق والى بر رعيت و حق رعيت بر والى است .\r\nاين از واجبات حتميه است كه براى هركس بر هركسى ثابت مى باشد . بعضى براى سامان دادن و هماهنگى و عزت دين مىباشد .\r\nپس وضع رعيت رو به صلاح نمىباشد ؛ مگر به صلاحيت زمامداران و زمامداران روى صلاح نمىبينند مگر به انتظام و استقامت توده رعيت . چون رعيت ، حق والى را ادا كرد و والى حق رعيت را ، حق روى مىآورد و نيرو مىگيرد و شاهراه آيين باز و مستقيم و پرچم‌هاى عدل برپا مىشود و كارها به مجارى طبيعى سير مىنمايد و روزگار صالح و بقاى دولت تامين و دشمنان آزمند مايوس مىشوند و چون رعيت بر والى چيرگى نمود والى نسبت به رعيت ستمگرى و حق‌كشى پيش گرفت اختلاف كلمه پيش مىآيد و نمونه‌هاى\r\n\r\n","description":"","footnote":"","page_name":" 243 ","page_number":249},
  {"content":"\r\n\r\nبرجسته ستمگرى آشكارى مىگردد و دغل‌كارى در دين افزايش مى يابد و راه‌هاى روشن سنن ( ملى و دينى ) از ميان مىرود و به هوا و هوس رفتار و قوانين تعطيل مىشود . بيمارىهاى نفسى و اخلاقى فزونى مىگيرد . در اين محيط تعطيل حق هرچه مهم و عمل به ناروا و باطل هرچه بزرگ در مردم نگرانى ايجاد نمىنمايد . در اين اجتماع است كه خدمت‌گزاران ينك ذليل و اشرار جنايتكار عزيز مىشوند و آثار شومى كه خداوند نتيجه اعمال بندگان قرار داده بزرگ و عموم مىگردد . پس بر شماست پيوسته نصيحت به يكديگر و كمك نيكو براى حفظ و اجراى حق ، چه هيچ‌كسى نيست گرچه سخت براى رضاى خداوند متعال حريص و در عمل خير كوشا باشد كه بتواند به آنچه خداوند به حقيقت سزاوار است خود را برساند ولى از حقوق واجب خداوند بر بندگان همين است تا مىتوانند به نصيحت و هوشيارى كمك براى اقامه حق در ميان خود بكوشند . »\r\n8 -  \" إِنَّ فِرْعَوْنَ عَلا فِي الْأَرْضِ وَ جَعَلَ أَهْلَها شِيَعاً يَسْتَضْعِفُ طائِفَةً مِنْهُمْ يُذَبِّحُ أَبْناءَهُمْ . \" \r\n« براستى فرعون بر روى زمين طغيان كرد و مردم آن را دسته‌دسته نمود . دسته‌اى را ناتوان ساخت و به استضعاف كشانيد ؛ فرزندان آنان را مىكشت و زنان آنان را زنده نگه مىداشت . »\r\n\r\n","description":"","footnote":"","page_name":" 244 ","page_number":250},
  {"content":"\r\n\r\nو باز از امام على ( ع ) نقل است كه فرمود :\r\n« و اللّه لوجدته قد تزوج به النسا و ملك به الاماء لرددته فان فى العدل سعة و من ضاق عليه العدل فالجور عليه اضيق . »\r\n« به خدا قسم اگر آن را ( اموال بيت المال را كه بدون موازين شرعى بدست كسانى رسيده باشد ) بيابم هرچند به وسيله آن ، زنان را تزويج كرده باشند ( به مهر زنان داده باشند ) و كنيزان را خريده باشند آن را بر مىگردانم زيرا گشايش در عدالت است كسى كه عدل او را به تنگى آورد ظلم بيشتر او را به تنگى مىآورد « 1 » . »\r\nوقتى كه عده‌اى از اصحابش از او خواهش كردند كه به طور موقت كمى انعطاف‌پذير باشد و به سران مفتخوار كه عادت به امتياز خوارى داشتند بيشتر از ديگران رسيدگى كند تا عليه او كودتايى ننمايند گفت :\r\n« اتامرونى ان اطلب النصر بالجور فيمن وليت عليه و اللّه لا اطور به ما سمر سمير و ما ام نجم فى السما نجما ولو كان المال لى لسويت بينهم فكيف و ان المال مال اللّه ؟ الا و ان اعطا المال به غير حقه تبذير و اسراف و هو يرفع صاحبه فى الدنيا و يضعه فى الاخره و يكرمه فى الناس و\r\n\r\n\r\n","description":"","footnote":"\r\n( 1 ) - شايد مراد اين باشد كه حاكم اسلامى اگر از اجراى عدالت بترسد بايد از ظلم ، بيشتر بترسد كه مردم مظلوم روزى به سراغ او خواهند رفت .\r\n","page_name":" 245 ","page_number":251},
  {"content":"\r\n\r\nيهينه عند اللّه و لم يضع امر ماله فى غير حقه و عند غير اهله الاحرمه اللّه شكرهم و كان لغيره و دهم فان ذلت به النعل يوما فاحتاج الى معونتهم فشر خليل و ألأم خدين . » « آيا سفارش مىكنيد كه پيروزى را با ستم بر زيردستان خود بدست آورم به خدا قسم تا دنيا باقى است « 1 » ، چنين نخواهم كرد اگر مال شخصى من بود حتما ميان آنان مساوات برقرار مىكردم چه رسد به اينكه مال ، مال خدا است بخشش مال بدون حق ، اسراف است كه بخشش‌كننده را در دنيا بلند مىبرد ولى در آخرت پايين مىآورد اين گونه بخشش‌ها آدم را نزد مردم گرامى مىدارد و نزد خدا پست .\r\nهيچ‌كس مال خود را در جاى نادرست و غير اهلش نگذاشت مگر اينكه خداوند شكر مال را ( از جانب گيرندگان نااهل ) بر او حرام كرد و دوستى آنان براى غير اوست ( چه جمله خوب و عبرت‌گير ) اگر روزى اين مرد به كمك آنها ( اطرافيان مفت‌خور خود ) محتاج شود آنان را بدترين و سرزنش‌كننده‌ترين دوستان ميابد . ( چه رسوايى ) »\r\nعلى بر سر اين حرف خود ايستاد و مشكلات زيادى را متحمل شد و حتى جمعى از ياران او از كنارش پراكنده شدند .\r\n\r\n\r\n","description":"","footnote":"\r\n( 1 ) - ما سمر سمير . . . تا زمانيكه شب‌نشينان شب‌نشينى كنند و ستاره عقب ستاره بيايد . ( كنايه از دوام و بقاء ) .\r\n","page_name":" 246 ","page_number":252},
  {"content":"\r\n\r\n9 - او به روايتى به پسرعموى خود عبد اللّه ابن عباس والى بصره نوشت :\r\n« و انى اقسم باللّه قسما صادقا لان بلغنى انك خنت من فيئى المسلمين شيئا صغيرا او كبيرا لأشدّن عليك شدة تدعك قليل الوفر ثقيل الظهر ضئيل الامر » .\r\n« به خدا قسم اگر خبر برسد كه از حق مسلمانان كم يا زياد خيانت كرده باشى آنچنان بر تو سخت بگيرم كه كم‌مايه و گران‌پشت و ذليل گردى . »\r\n10 - به يك مرد كه مىخواست به محضرش تحفه‌اى بدهد مى فرمايد :\r\n« و اللّه ان اعطيت الاقاليم السبعه بما تحت افلاكها ان اعصى على نملة اسلبها جلب شعيره ما فعلته ، فان دنياكم عندى لأهون من ورقه فى فم جرادة تقضمها . »\r\n« به خدا قسم اگر هفت اقليم با آنچه در زير افلاك آنست به من بدهند كه پوست جوى را از دهان مورچه‌اى بگيرم و خدا را معصيت كنم نخواهم كرد و دنياى شما پيش من از برگى كه مورچه آن را مى جود پست‌تر است . »\r\n\r\n","description":"","footnote":"","page_name":" 247 ","page_number":253},
  {"content":"\r\n . \r\n","description":"","footnote":"","page_name":" 248 ","page_number":254},
  {"content":"\r\n\r\n\r\nالحاقى سوم : ليبرال دموكراسى\r\nدموكراسى ادعا شده ، يعنى حاكميت مردم . حق همگان براى شركت در تصميم‌گيرى در امور همگانى . حكومت مردم بر مردم و براى مردم .\r\nو عمدتا سه اصل آزادى ، برابرى و مشاركت در اتخاذ تصميم‌هاى سياسى از مبانى دموكراسى به شمار مىآيد و برخى هم اين اصول را شامل سه اصل مشروعيت ، برابرى و آزادى و تبعات آن مىدانند .\r\nپاره‌اى آن را گسترده و وسيع ذكر كرده‌اند و گفته‌اند : نشات گرفتن قدرت و قانون از اراده مردم ، آزادى افكار عمومى و اتكاى حكومت به آن ، وجود مكانيزم‌هاى مشخص براى ابراز افكار عمومى از جمله احزاب سياسى ، اصل حكومت اكثريت عددى در مسايل مورد اختلاف و . . . .\r\nبالاخره هركسى هرچه خواسته در تعريف آن آورده است . و ما در اين نوشتار ، دموكراسى را به معناى حكومت مردم بر مردم استعمال مى كنيم .\r\n\r\n","description":"","footnote":"","page_name":" 249 ","page_number":255},
  {"content":"\r\n\r\nليبراليسم : يا فلسفه آزادى و با عناصر فكرى خويش ، كه عمده آنها سكولاريسم است . و هدف از همه اين مجموعه ويژگى فرأهم آوردن هر چه بيشتر آزادىهاى فردى تا مرز آزادى افراد ديگر است .\r\nليبراليسم يعنى اصالت فرد و باور و يا دليل آن اين است كه هر فرد خردمند است و آزادى ضامن زندگانى خردآميز است . سلب آزادى چه از طرف دولت و چه از طرف مذهب و چه از هر جهت ديگر به معناى نفى خردمندى مىباشد .\r\nليبراليسم قايل به مدارا و انتخاب آزادانه عقايد و روشها و عملها و نبود بازخواست مذهبى و عقيدتى از سوى دولت است و با شخصى و خصوصى اعلام كردن مذهب در حوزه زندگانى فردى ، آن را به شكل محترمانه از صحنه‌هاى اجتماعى منزوى نمود . و از مداخله آن در امور دولتى ( سياسى ، اقتصادى و نظامى و . . . ) جلوگيرى كرده‌اند .\r\nليبراليسم با طرح انديشه‌هاى فردگرايى ، انسان‌گرايى ، عقل‌گرأيى و . . .\r\n( راسيونالسم ) سكولاريسم را به ميان آورد كه به معناى دنيوى و دنيامدارى و دنياپرستى و رد آخرت‌خواهى و اين جهانى مىباشد و از آن در عربى به علمانيت ( لا دينى ) اصالت امور دنيايى ، علم‌زدگى و تجربه‌گرايى و قرارداد اجتماعى به جاى حكومت الهى ، عرفى شدن و قداست‌زدايى و امثال اين‌ها تفسير و تعبير شده است .\r\n\r\n","description":"","footnote":"","page_name":" 250 ","page_number":256},
  {"content":"\r\n\r\nبلى ليبراليسم و سكولاريسم به تمام معنا اومانيسم و اصالت انسان است و اينكه انسان به جاى حكومت و دين الهى سرنوشت خود را تعيين مىكند .\r\nاومانيسم ( اصالت انسان ) به اصالت‌هاى دينى دو نظر داشت :\r\n1 بدين را بدون حقايق و أحكام وحيانى مىپذيرفت و خدا را موجود ماوراى طبيعى مىدانست كه جهان را آفريده و آن را به حال خود گذاشته و هيچگونه تدبيرى در مورد آن ندارد و اين انسان است كه سرنوشت خود را تدبير مىكند .\r\n2 - انكار خداوند و طرفدارى بىدينى ( آتيئسم ) .\r\nاين دو نظر در قرن هجدهم از پديده‌هاى علمى به وجود آمد كه دانشمندان طبيعى در غرب در حوزه طبيعت‌شناسى مست و مغرور شده بودند . درحالىكه قانون عليت وجود خداوند را به طور قطعى به اثبات رسانيده و تصادف را باطل مىدانست .\r\nبه‌هرحال ليبراليسم اولا موجب تقويت غرايز مىشود نه خرد كه محسوس است .\r\nثانيا خرد ما محدود است و نه كامل و مثل عموميت ايدز و ساير امراض مسرى و مهلك و جنگ‌هاى بين المللى و منطقه‌اى كه ميليون‌ها نفر كشته و معيوب شده‌اند بر صحت هردو ايراد ما شاهد صادق آن است .\r\n\r\n","description":"","footnote":"","page_name":" 251 ","page_number":257},
  {"content":"\r\n\r\n\r\nنقد دموكراسى\r\nاولا : تعريف دموكراسى به حكومت مردم بر مردم و يا حاكميت مردم ، يك تعريف گمراه‌كننده و حتى غير ممكن است .\r\nتعريف واقعى دموكراسى ، حكومت جمع قليل و اندكى بر همه مردم يك كشور به وسيله آرايى از مردم است كه بين 51 تا نود و نه در نوسان است ، و غالبا از 70 يا 75 درصد بالا نمىرود .\r\nاگر اين آرا به نود درصد برسد حكومت اكثريت ، مقبول عرفى است و اگر اين آرا به 75 درصد مثلا برسد ، حكومت اكثريت غير مقبول است . و اگر به 60 و 55 درصد برسد ، تقريبا حكومت نصف بر نصف ديگر است و هيچگونه دليل عقلانى بر آن دلالت ندارد . اگر بگويند عقلا چاره‌اى جز پذيرفتن اين راه در سه مورد اخير ندارند چون راه ديگرى به نظر نمىرسيد .\r\nمىگوييم فرضا راه ديگرى هم نباشد . ولى نبايد نام آن را حكومت مردم بر مردم گذاشت و بايد اقرار كنند كه قبول اين‌گونه حكومت‌ها از باب ناچارى و اضطرار است ( يعنى دموكراسى ناممكن است ) .\r\nدوما : رأيى كه به حكومت‌كنندگان - چه در بعد اجرايى و چه در بعد تقنينى - داده مىشود تا چه اندازه ارزش عقلانى دارد ؟ و چگونه حكمرانى و تسلط جمع قليلى را بر سرنوشت مورد وكالت ملتها عملا و قانونا مشروعيت مىبخشند تا اين حكومت به اكثريت نسبت صحيح داده شود ؟\r\n\r\n","description":"","footnote":"","page_name":" 252 ","page_number":258},
  {"content":"\r\n\r\nمورد وكالت و نيابت ( و به تعبير صحيح مورد إذن ) گاهى يك چيز با چند چيز مشخص و معلوم است . يعنى كيفيت و كميت آن بين توكيل كنندگان و منوب عنهم و بين وكيلان و نايبان و يا به تعبير دقيق‌تر بين اذن دهندگان و اذن‌داده‌شدگان پس از مفأهمه و تحديد مشخص مىشود و جانب اول به جانب دوم وكالت و نيابت مىدهد . اين وكالت و نيابت يك قرارداد اجتماعى و مورد توافق عقلاى دنيا مىباشد .\r\nگاهى مورد وكالت و نيابت ، امور زياد و نامعلوم مىباشد كه كميت و كيفيت آن در موقع وكالت به ذهن كسى خطور نمىكند كه در مفروض كلام م چنين است و به طور قطعى نظر توكيل‌كنندگان و وكيلان مختلف است .\r\nدر مورد رئيس قوه اجراييه ، سياست خارجى و داخلى و مصرف بيت المال در امور توليد و تجارت و بودجه وزارت‌خانه‌ها و اعلان جنگ و تعيين كارمندان ارشد و ده‌ها موضوع ديگر مطرح است .\r\nمثلا بوش نزديك يك تريليون دالر را در تجاوز به عراق و در جنگ هاى افغانستان در طول چند سال گذشته بيهوده مصرف كرد ، اگر مردم آن را مىدانستند آيا به او رأى ميدادند ؟ حتى اگر نصف رأىدهندگان رأى نمى دادند او به حكومت نمىرسيد . و نمونه ديگر . اگر مردم مسلمان ما مى دانستند نمايندگان آنان در قوه مقننه ، أحكام غير اسلامى را بر خلاف باور\r\n\r\n","description":"","footnote":"","page_name":" 253 ","page_number":259},
  {"content":"\r\n\r\nآنان به تصويب مىرسانند و با تصويب أحكام شرعى آنان مخالفت مى كنند آيا به آنان رأى مىدادند ؟ مسلما نه .\r\nميخلز مىگويد : « رأىدهنده همراه رأى خود ، حاكميت و حقوق سياسى خود را داخل صندوق مىاندازد ، و نمايندگى چيزى جز قبولاندن اراده خود به منزله اراده جمع نيست ، بر اين مبنا منتخبان نمايندگان واقعى رأىدهندگان نيستند و در حقيقت رژيم نمايندگى يك توهم حقوقى بيش نيست ، و اساسا در و طرف قراردادى وجود ندارد كه بتوان صحبت از يك قرارداد اجتماعى با مبناى حقوقى به ميان آورد . »\r\nسوما : به طور مشكلاتى كه در مشروعيت اين وكالت‌ها و نيابت ها وجود دارد كه ارزش عقلانى يا عقلايى آنها را زير سوال مىبرد ، چند چيز است :\r\nالف ) مورد وكالت ( اذن ) تا حدود زيادى در تفاصيل خود براى طرفين خصوصا براى توكيل‌كنندگان كه غالبا در مسايل سياسى و اقتصادى و ادارى آگاهى ضعيفى دارند ، مجهول است و لذا چنين توكيلى ارزش ندارد .\r\nب ) راطه وكيلان با موكلين آنان فقط در موقع رأى دادن و ايام كانديدا شدن است كه وكيلان به دروغ و مبالغه به وسيله تبليغات و مصارف پول ، مشغول فريب دادن موكلين خود هستند ، و سپس وكيلان به نظر خود :\r\n\r\n","description":"","footnote":"","page_name":" 254 ","page_number":260},
  {"content":"\r\n\r\n( ايديولوژيكى ، مذهبى ، سياسى ( حزبى يا انفرادى ) اقتصادى و قومى ) عمل مىكنند و در كارهاى اجرايى مهم و يا تقنين قوانين مهم هيچ ارتباطى با موكلين خود نمىگيرند و نه از نظر قوانين رسمى چنين الزامى براى آنان وجود دارد .\r\nج ) رئيس‌جمهور يا وكيلان شوراى ملى در موارد متعددى مىدانند كه موكلين آنان از نظر مذهبى ، يا دينى و يا قومى و يا اقتصادى و يا ملاحظات ديگر با اقدام عملى يا رأى دادن آنان مخالف است ، ولى هيچ توجهى به آراى آنان ندارند و به نظر خود عمل مىكنند .\r\nد ) جمع زيادى از مردم بىسواد و باسواد به افرادى رأى مىدهند كه مىدانند آنان از نظر علمى هرگز قدرت حفظ مصالح و حل مشكلات را در مرحله اجرايى و يا تقنينى ندارند ؛ تنها به واسطه روابط محلى و يا قومى و يا آشنايى و يا خويشاوندى و يا در بدل پول و حتى در بدل يك‌بار طعم رأى مىدهند و يا به تاثيرپذيرى از افراد ذى نفوذ محلى كه كم‌سواد يا بى سواداند رأى مىدهند ، چنين وكالتى از نظر عقلانى چه ارزشى دارد ؟ و توكيل مذكور باطل است .\r\nواقعيت اين است كه در نمايندگان قوه مقننه بايد تخصص در يكى از علوم اسلامى ( فقه ) ، يا حدأقل در يكى از علوم انسانى و يا تخصص در يكى\r\n\r\n","description":"","footnote":"","page_name":" 255 ","page_number":261},
  {"content":"\r\n\r\nاز علوم تجربى شرط شود تا بتوانند نواقص لوايح پيشنهادى دولت را كه نوعا از طرف كارشناسان دولتى به مجلسين ارايه مىشود ، بر طرف نمايند .\r\nچهارما : ميليونها جوان كه به مصالح ملى و كشورى بهتر از افراد پير فرسوده آگاهى دارند به بهانه اينكه 18 ساله نشده ، از رأى دادن در سرنوشت خود محروم هستند و آراى ديگران بر آنان تحميل مىشود . اين ديكتاتورى است نه دموكراسى ، بلكه اطفال ، مجانين و امثالهم ، هم بايد توسط اولياى قهرى و در فرض فقدان آنان از طرف سرپرستان انتصابى خود حق رأىدهى را داشته باشند . و گرنه مفهوم اكثريت صدق نمىكند .\r\nپنجما : يكى از دانشمندان غربى در اعتراض بر دموكراسى مىگويد :\r\nمثلا گفته مىشود دموكراسى در سه مفهوم متفاوت ( حكومت اكثريت ) ، ( حكومت قانون ) و ( تعدد گروه‌هاى قدرت ) به كار رفته است . به عقيده برخى « ميان اين سه برداشت تعارضاتى وجود دارد كه موجب ابهام در معانى دموكراسى شده و همين ابهام زمينه تعابير گوناگون از دموكراسى در قرن بيستم را فرأهم آورده است .\r\nدموكراسى خيالى كه مجرد فرضيه ذهنى است و واقعيت خارجى ندارد ، ولى غربيها در ترويج آن با گوش‌هاى كر و زبان‌هاى دراز و واهمه پر از مغالطه مشغولند ! !\r\n\r\n","description":"","footnote":"","page_name":" 256 ","page_number":262},
  {"content":"\r\n\r\n\r\nالحاقى چهارم : دموكراسى و حكومت مردم بر مردم\r\nواقعيت اين است كه ريشه مشكل‌تراشىهاى جمعى از فرهنگيان و فرهيختگان در كشورهاى اسلامى - با قطع نظر از حكومت يا بعضى از دوره‌هاى خلافت عثمانى در تريكه و جنگ‌هاى داخلى چند حزب جهادى در كشور ما و نظاير آنها - و تشكيك آنان در مقبوليت حكومت اسلامى نه در دلايل عقلى و نه در عدم صراحت نصوص دينى است ، بلكه در تبليغات غربىها در لزوم جدايى دين از دولت است .\r\nاگر يك حكومت دينى صددرصد بر اساس آراى مردم تشكيل شود باز هم مورد پسند غربيها نخواهد بود . ده‌ها ايراد و بهانه بر آن مىگيرند و حكومت انتخابى و دموكراسى وقتى مورد قبول غربيها واقع مىشود كه اولا از دين جدا باشد و ثانيا مخالف منافع آنان نباشد .\r\nمعناى دموكراسى اگر فرضا درست باشد غير از آزادىهاى بىبندو بار فردى و غير از عدالت اجتماعى است . معناى دموكراسى حاكميت ملى\r\n\r\n","description":"","footnote":"","page_name":" 257 ","page_number":263},
  {"content":"\r\n\r\nو تعيين مسئولين بالاى دولتى ( رئيس‌جمهور و وكيلان شوراى ملى ) توسط آراى مردم است و منظورى كابنيه توسط آراى نمايندگان مردم « 1 » ولى غربى ها اصرار دارند كه دموكراسى ليبراليزم باشد .\r\nواقعيت اين است كه ليبراليزم انديشه زايدى است كه نبايد آن را جزء دموكراسى دانست . جدايى دين از سياست در مقابل مسيحيت موجه و در مقابل اسلام غلط و حداقل بىمورد است « 2 » .\r\n\r\nمشاركت مردم در حكومت دينى :\r\nاين هم توضيح ديگرى كه مردم در حكومت اسلامى جايگاه خوبى دارد :\r\nآراى مردم در قسمت أحكام كلى تعبدى دينى تاثيرى ندارد بلكه مردم بايد آنها را بدون چون و چرا بپذيرند .\r\nلزوم پذيرفتن أحكام شرعى براى مردم متدين كه به دين الهى از عمق جان اعتقاد دارند ، مخالف دموكراسى غربى شمرده نمىشود و مردم دستورات دينى خود را با رضاى خاطر قبول دارند و حتى براى دفاع از آنها تلاش و جهاد مىكنند .\r\n\r\n\r\n","description":"","footnote":"\r\n( 1 ) - و همچنين تعيين رئيس حكومت در سيستم پارلمانى .\r\n( 2 ) - اوراق كمپيوتر شده اين رساله تا اينجا در شب 23 ( ليلة القدر ) ماه رمضان 1433 - 21 / 5 / 1391 ساعت دو شب در حوزه علميه خاتم النبين كابل اصلاح اغلاط چاپى به آخر رسيد و بقيه اوراق قليله روز 23 رمضان المبارك اصلاح شد ( مؤلف ) .\r\n","page_name":" 258 ","page_number":264},
  {"content":"\r\n\r\nپر كردن خلاء قانونى در منطقه الفراغ ( در مباحث شرعى ) به عهده خود مردم و نمايندگان آنان گذاشته شده است . چنانچه أحكام سلطانى ( - ولايى ) بر ذمه فرد مورد انتخاب مردم است كه عادتا پس از مشورت با نمايندگان شورا و متخصصين صادر مىگردد .\r\nشرايط زمامدار كشور را هرچند فقه تعيين كرده است ولى تطبيق آن شرايط ، به عهده خود مردم است كه در موقع انتخابات آن را با تامل و تفكر خود رعايت مىنمايند . بنابراين رئيس‌جمهور و كابينه به آراى مردم برگزيده مىشوند و نيز قسمتى از أحكام و قوانين توسط آراى نمايندگان مردم تقنين مىگردد و أحكام ثابت اسلامى را مردم از صميم قلب قبول دارند .\r\nتطبيق اوصافى كه براى زمامدار اسلامى معتبر دانسته شده است مهمترين آنها ايمان ، علم و عدالت است . قهرا توسط خود مردم يا وكيلان آنان صورت مىگيرد .\r\n\r\nشورا :\r\nدرباره شورا در مسايل اجتماعى ( نظامى ، سياسى ، اقتصادى و غيره ) دو آيه در قرآن مجيد وارد شده است . در يك آيه به شخص پيامبر ( ص ) دستور داده مىشود كه با مسلمانان خود مشورت نمايد :\r\n\r\n","description":"","footnote":"","page_name":" 259 ","page_number":265},
  {"content":"\r\n\r\n \" فَبِما رَحْمَةٍ مِنَ اللَّهِ لِنْتَ لَهُمْ وَ لَوْ كُنْتَ فَظًّا غَلِيظَ الْقَلْبِ لَانْفَضُّوا مِنْ حَوْلِكَ فَاعْفُ عَنْهُمْ وَ اسْتَغْفِرْ لَهُمْ وَ شاوِرْهُمْ فِي الْأَمْرِ فَإِذا عَزَمْتَ فَتَوَكَّلْ عَلَى اللَّهِ . . \" \r\n« نرمى تو با مردم از رحمت خداوند بود اگر تند و سخت‌دل مىبودى مردم از دور تو پراكنده مىشدند ، از آنان عفو كن و براىشان طلب مغفرت نما در كار با آنان مشورت كن وقتى تصميم گرفتى بر خداوند توكل نما » .\r\nالبته مراد آيه شريفه ، مشاوره در كارها و اقدامات اجتماعى است كه به لحاظ آثار و اهداف ، كدام روش خوب است و كدام خوبتر و كدام ناصواب ؟ نه مشاوره در تشريع و تقنين أحكام كه نه آيه بر آن دلالت دارد و نه با مفهوم رسالت و اساس دين مناسبتى دارد .\r\nآيه مخصوصه زمام‌دار است كه در كارها با اطرافيان خود به رأىزنى بپردازد ولى در اينكه رأىزنى لازم است يا مستحب و راجح ؟ تا انس بيشترى بين رهبر و اطرافيان او واقع شود دو احتمال وجود دارد « 1 » .\r\nبه هر صورت اين مشوره شبيه مشورت رئيس دولت با وزيران در جلسات هفته‌اى مىباشد و اللّه العالم .\r\n\r\n\r\n","description":"","footnote":"\r\n( 1 ) - سياق آيه احتمال دوم را تقويت مىكند بنابر اينكه عفو و استغفار بر آن حضرت ( ص ) واجب نبوده است .\r\n","page_name":" 260 ","page_number":266},
  {"content":"\r\n\r\nآيه صراحت ندارد كه مشوره در همه امور باشد يا در امور مهم يا در امور اختلافى هميشه و دائمى باشد يا هروقت كه رهبر خواست ؟\r\nدر فرض اكثريت آراء يا اتفاق آراء كه مخالف نظر رهبر باشد . وظيفه رهبر چيست ؟\r\nبعضى از دانشمندان گفته‌اند حتى اگر مشوره كردن هم بر پيامبر واجب باشد باز هم دليلى بر وجوب عمل به آراى آنان در آيه وجود ندارد . بعضى مىگويند حتى اگر وجوب عمل بر حضرت پيامبر و ساير زمامداران واجب باشد قدر متيقن در خصوص اتفاق آراى اطرافيان است نه در فرض اكثريت آراء .\r\nمىشود از نظريه اول چنين جواب دهيم كه وجوب مشوره كردن با جواز ترك عمل به آراى مشاورين موجب ناراحتى شديد آنان و نقض غرض و حكم غير حكيمانه است .\r\nو از نظريه دوم ، جواب مىدهيم كه اتفاق آراء فرض نادر است و اكثرا ، تحقق اكثريت آراء مىباشد و اگر عمل به آن واجب نباشد تخصيص اكثر و نقض غرض لازم مىآيد . و اللّه الاعلم\r\nدر سوره شورى مشوره كردن مردم را با هم مىستايد :\r\n\r\n","description":"","footnote":"","page_name":" 261 ","page_number":267},
  {"content":"\r\n\r\n   \" وَ الَّذِينَ يَجْتَنِبُونَ كَبائِرَ الْإِثْمِ وَ الْفَواحِشَ وَ إِذا ما غَضِبُوا هُمْ يَغْفِرُونَ وَ الَّذِينَ اسْتَجابُوا لِرَبِّهِمْ وَ أَقامُوا الصَّلاةَ وَ أَمْرُهُمْ شُورى بَيْنَهُمْ وَ مِمَّا رَزَقْناهُمْ يُنْفِقُونَ وَ الَّذِينَ إِذا أَصابَهُمُ الْبَغْيُ هُمْ يَنْتَصِرُونَ . . . \"   \r\nدر مقام مدح مومنين مىفرمايد :\r\n« از گناهان كبيره و فواحش اجتناب مىكنند و نماز را برپا مىدارند و كارشان شورايى ( مورد مشوره ) است و از آنچه به آنان روزى داده‌ايم انفاق مىكنند و وقتى مورد تجاوز واقع مىشوند انتقام مىگيرند . »\r\nاز اين آيه تنها حسن مشوره نمودن در كار ، بدست مىآيد و لزوم و وجوب آن حتى از سياق آيه هم بنابر اظهر استفاده نمىشود زيرا آيه اعمال واجب ( اجتناب از گناهان كبيره و فواحش ) و اعمال مستحب ( غفران و انتصار ) و اعمالى كه واجب و سمتحب هردو را دارد مانند نماز و انفاق و استجابت را با هم ، در سياق خود دارد .\r\nبنابراين ، فهميده نمىشود كه مشوره نمودن واجب است و يا مستحب و قدر متيقن ، احتمال دوم است .\r\n\r\n","description":"","footnote":"","page_name":" 262 ","page_number":268},
  {"content":"\r\n\r\n\r\nالحاقى پنجم : حكومت در نظر ما\r\nفهميديم كه ليبراليزم مخالف عفل و تجربه قطعى انسانى مىباشد ، زيرا اولا اگر تعليمات دينى انسان را جهت بدهد ، قهرا به سوى رشد فكرى و تهذيب اخلاقى و صفاى باطن و تعديل غرايز پيش مىرود و عقلانيت او تقويت گرديده ، خردگرا مىگردد . ولى اگر از تاثير دين به دور گردد غرايز قوى او سركشى نموده و او را به افراط و تفريط مىبرد و هيچگاه از چنگ بخل و حرص و تكبر و صفات حيوانى نجات نمىيابد ، كه امروز در اجتماعات و جوامع غير دينى مشهور است .\r\nليبراليزم يك نوع مرض گمراهى غرب است كه بشريت را به پرتگاه سقوط رسانيده است به طور نمونه :\r\n\r\n","description":"","footnote":"","page_name":" 263 ","page_number":269},
  {"content":"\r\n\r\n1 - پانزده ميليون را از كانال ايدز - كه علت عمده انتقال آن اميزش‌هى جنسى بىبندوبار جوانان به دور از دين بود - به گورستان سپرد و 45 ميليون ديگر را در صف مرگ رديف نموده است .\r\n2 - صدها هزار و يا ميليونها زن آزاد و روشنفكر ( ؟ ! ) را از كانال سرطان رحم با كمال درد و بيچارگى سربه‌نيست كرد .\r\n3 - سه يكم درآمد كشورهاى بزرگ را به استعمال شراب ، اختصاص داد و كيست كه پيامدهاى طبى و اجتماعى آن را نداند .\r\n4 - جنگ‌هاى اول و دوم غربيها و جنگ‌هاى منطقه‌اى كه باز ريشه در استعمار و استثمار ( ليبراليزم ) غربيها دارد ، موجب كشته شدن و معيوب شدن صدها هزار و يا ميليون‌ها انسان گرديد و سبب تلف شدن ميليارده ثروت و سرمايه مردم شده است و هنوز هم ادامه دارد و احتمالا آينده بدتر از گذشته باشد !\r\n5 - توليد و فروش اسلحه و تجارت زنان ، براى فحشا و خوش گذرانى پول‌داران . ميلياردها سرمايه ملتها را صرف كرد و نمونه‌هاى ديگر و همه اينها از بركات ليبراليزم است .\r\nبنابراين لازم است انسان براى منافع خود ، خردمندانه به سوى مكارم اخلاقى و دين خدايى برود . در اينجا ممكن است كه خوانندگان هوشمند ، بعد از خطرناك بودن ليبراليزم و غير واقعى بودن\r\n\r\n","description":"","footnote":"","page_name":" 264 ","page_number":270},
  {"content":"\r\n\r\nدموكراسى ، سوال نمايند كه نظر ما در مورد شكل گرفتن حكومت به كدام اصول متوجه است ؟ و لذا مناسب است به اصولى در اين مورد اشاره كنيم .\r\nاول - در اسلام ناسيونالزم وجود ندارد ، ناسيونالزم كه منشأ استعمار و استثمار ملتهاى ديگر مىشود ، و مجوز و مبرر ظلم‌ها و خون‌ريزى ها و بدبختى كشورها و ملت‌هاى ضعيف مىگردد . و از نظر اسلام همانگونه كه حكومت‌ها مامور اجراى عدالت و مراعات حقوق مردم در داخل كشور مىباشند ، مامور مراعات كردن اين دو ، در بين همه انسان‌هاى كره زمين مىباشند . قرآن مىفرمايد : « ما رسولان خود را با دلايل آشكار فرستاديم و با آنان كتاب و ميزان ( اصول عدالت اجتماعى ) نازل كرديم تا مردم به قسط و عدل قيام كنند . » يعنى علت ارسال رسولان و انزال كتاب‌هاى آسمانى ، برپايى عدالت اجتماعى در بين همه مردم است . و اين اصل بزرگترين فرق بين فرهنگ مادى ناسيونالزم و فرهنگ الهى مىباشد كه ريشه استعمار و استثمار داخلى و خارجى را خشك و حقوق همه انسانها را بيمه مىكند .\r\nدوم - قوانين كلى و دايم را ، خود خداوند كه خالق همه انسان‌ها است ، وضع كرده و به‌اين‌ترتيب دو نقص بزرگ از ساحه تقنين بر طرف شده است . اول ، اينكه قانون عليه هيچ كشور و ملت ضعيف\r\n\r\n","description":"","footnote":"","page_name":" 265 ","page_number":271},
  {"content":"\r\n\r\nوضع نشده و براى همه انسان‌ها يكسان است . دوم ، نواقص قانونى كه مولود جهل و غفلت و غرض‌ورزى غالب اعضاى قوه مقننه - هردو اطاق آن سنا و شورا - است در قوانين اسلامى وجود ندارد .\r\nتنها در مورد مباحات ، تقنين قوانين به اختيار قوه مقننه است و چنانچه امانت و تخصص در اعضاى اين دو مجلس شرط شود - كه از نظر دين اشتراط آن هيچ ايرادى ندارد - نقص اين نوع قوانين نيز بر طرف مىشود . و اين موضوع بسيار مهم است « 1 » .\r\nسوم - شرايط زمامدار و رئيس حكومت اسلامى مشخص و معلوم است و آراى مردم تنها در تشخيص مصداق آن اعتبار دارد و لذا تا حدودى بىنظمى در انتخاب رئيس‌جمهور كمتر مىشود و نقص كمى كه باقى مىماند ، به عملى كردن اصل بعدى ، آن هم از بين مى رود .\r\nچهارم - همانگونه كه در فصل سابق خوانديم دموكراسى ( حكومت مردم بر مردم ) يك شعار دروغين و غير واقعى است و لذا\r\n\r\n\r\n","description":"","footnote":"\r\n( 1 ) - عدم اشتراط تخصص و علم در نمايندگان مجلس شورا به اين جهت بود كه فعلا واقعيت‌هاى عينى تحمل حقايق را ندارند و احتمالا احكام يگرى هم عمدا از قيد قلم افتاده تا به ذهن‌گرايى مبتلا نشويم و در راه تشكيل حكومت‌هاى دينى بايد تدريجا پيش رفت .\r\n","page_name":" 266 ","page_number":272},
  {"content":"\r\n\r\nدر متون اسلامى از آن خبرى نيست بلكه در قرآن آمده است كه : امر هم شوراى بينهم . مساله مشوره و بيعت طرح شده است . مىشود كه موضوع رياست جمهورى و انتخاب رئيس‌جمهور ، زمامدار ، خليفه و امام را به دو مرحله حل كنيم كه شبيه به نظام پارلمانى است .\r\nاولا مردم به نمايندگان جامع الشرايط ( مانند امانت ، رشد فكرى و تخصص در يكى از رشته‌هاى علوم تجربى و پاره‌اى از علوم انسانى و علم فقه ) را انتخاب كنند و ثانيا نمايندگان رئيس‌جمهور برمىگزينند ( تأمل شود ) .\r\nپنجم - اين مردم عبارت‌اند :\r\nالف - از مردان و زنان بالغ و عاقل و رشيد .\r\nب - وكيلان مسافران غايب و بيماران عاجز .\r\nج - اولياى اطفال كه به علاوه رأى خود مىتوانند آراى اطفال كوچك فاقدين رشد عقلى خود را هم در صندوق بريزند و ديوانگان و بيهوشان حكم اطفال را دارند .\r\nد - دختران پس از رسيدن به ده ساله‌گى اگر رشد فكرى معمولى دارند ، مىتوانند خود رأى بدهند و گرنه قبل از سن رشد ، ولى آنان به نيابت آنان رأى مىدهند . و پسران كه پانزده سال آنان تمام شده مى\r\n\r\n","description":"","footnote":"","page_name":" 267 ","page_number":273},
  {"content":"\r\n\r\nتوانند رأى بدهند و قبل از اين سن ، اولياى آنان از جانب آنان رأى مى دهند .\r\nرأى دادن به وكيلان مجلس بعد از نوشتن نامه‌اى است كه تمام شروط رأىدهندگان در آن مشخص شده و نماينده‌ها مجبور به پيروى از آنها مكلفيت رسمى دارند و مخالف آن نمىتوانند رأى بدهند چه در امور سياسى و اقتصادى و چه در تعيين رياست جمهورى .\r\nششم - اين نمايندگان از بين كانديدان رياست جمهورى واجدين شرايط معتبر در رئيس‌جمهور را مشخص مىكنند و سپس به فرد جامع‌تر رأى مىدهند .\r\nهفتم - تشخيص وزيران جامع الشرايط كه توسط رئيس‌جمهور برگزيده مىشوند نيز به عهده همين نمايندگان است و همچنين رئيسان مستقل و جمعى از مسئولين مهم ملكى ديگر و لوى در ستيز ( رئيس اركان حرب ) و امثال آنان و مسئولين عالىرتبه قوه قضاييه در حكم وزيران مىباشند .\r\nالبته تفصيل اين موضوع و ذكر ساير مواد آن محتاج به تاليف جداگانه است . هدف بيان اجمالى به نواقص دموكراسى خيالى غرب بود .\r\n\r\n","description":"","footnote":"","page_name":" 268 ","page_number":274},
  {"content":"\r\n\r\nچند مطلب ديگر :\r\nاول : در حكومت اسلامى بايد شريعت اسلامى تطبيق شود . زيرا خداوند خالق مهربان همه انسانها مىباشد و به وسيله تطبيق أحكام شرعى جلو استعمار و استثمار از ملت‌هاى ديگر گرفته مىشود و بدين‌ترتيب خون‌ريزيها و تجاوزات و مظالم در سطح بين المللى از بين مىرود و عدالت الهى بر مردم تطبيق مىشود .\r\nدوم : حاكميت اكثريت غير متخصص و ناصالح ، حاكميت هوسها و شهوتهاى حيوانى مىباشد كه رشد فكرى و عقلانى و روحانى انسان را از بين مىبرد . قرآن مىفرمايد :\r\n1 -  وَ لا تَتَّبِعْ أَهْواءَهُمْ عَمَّا جاءَكَ مِنَ الْحَقِّ  ( مائده 48 ) ؛ پيروى هوسهاى آنان از حقى كه براى تو ( از خداوند ) آمده است نكنى .\r\n2 -  بَلْ أَكْثَرُهُمْ لا يَعْلَمُونَ الْحَقَّ فَهُمْ مُعْرِضُونَ  ( انبياء 24 ) ؛ بلكه اكثر آنان حق را نمىدانند ، لذا از آن روگردان مىشوند .\r\n3 -  وَ بِالْحَقِّ أَنْزَلْناهُ وَ بِالْحَقِّ نَزَلَ  ( الاسراء 105 ) ؛ قرآن را به حق فرو فرستاديم و به حق نازل گرديد .\r\n4 -  وَ أَكْثَرُهُمْ لِلْحَقِّ كارِهُونَ  ( مومنون 70 ) ؛ اكثر آنان از ( پذيرفتن ) حق كراهت دارند . در سوره زخرف آيه 78 با اضافه كلمه ( و لكن ) آمده است .\r\n\r\n","description":"","footnote":"","page_name":" 269 ","page_number":275},
  {"content":"\r\n\r\n5 -  اللَّهُ الَّذِي أَنْزَلَ الْكِتابَ بِالْحَقِّ وَ الْمِيزانَ  ( شوراى 17 ) ؛ خداييكه كتاب را به حق و ميزان ( اصول عدالت اجتماعى ) نازل فرموده است .\r\n6 -  هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ  ( فتح 28 ) ؛ خداييكه رسول خود را به هدايت و دين حق فرستاده است . بلى اسلام دين حق است .\r\n7 -  وَ لَوِ اتَّبَعَ الْحَقُّ أَهْواءَهُمْ لَفَسَدَتِ السَّماواتُ وَ الْأَرْضُ وَ مَنْ فِيهِنَّ  ( مومنون 71 ) ؛ اگر حق از هوسهاى آنان پيروى كند ، آسمان‌ها و زمين و كسانى كه در آنها است ، فاسد مىشوند . مكررا به پيامبر دستور داده شده كه از هوسهاى مردم پيروى نكند كه از ستمگران مىشود و ولايت خدايى و نگهدارى را نخواهد داشت .\r\nاساسا قرآن اكثريت هوسباز را مكررا مذمت كرده است و در آيات بىشمارى بر حق تاكيد فرموده است و حق را زيربناى تكوين و تشريع قرار داده است . يعنى آسمان‌ها و زمين و آنچه كه در بين آنها است به حق آفريده شده ، پيامبر به حق ارسال شده و قرآن به حق آمده است و اسلام دين حق است .\r\nو لذا حكومت اسلامى موظف است در مقابل مسلمان و كافر به حق عمل كند و از عدالت اجتماعى نگذرد و به سوى باطل نرود .    وَ السَّماءَ رَفَعَها وَ وَضَعَ الْمِيزانَ أَلَّا تَطْغَوْا فِي الْمِيزانِ وَ أَقِيمُوا الْوَزْنَ بِالْقِسْطِ   \r\n\r\n","description":"","footnote":"","page_name":" 270 ","page_number":276},
  {"content":"\r\n\r\n وَ لا تُخْسِرُوا الْمِيزانَ  . تاكيد چهار مرتبه اين آيه بر اصول عدالت اجتماعى بسيار روشن است .\r\nدر مورد تفسير آيات وارده در حق ، نياز به تاليف كتاب بزرگى مى باشد ؛ خصوصا اگر بخواهيم پيوند اين آيات را با آيات نازله در مورد عدالت اجتماعى و عدل و قسط و ظلم بيان داريم .\r\nبلى ملت موظف است حكومت را از هوسها و باطل‌ها و ظلم و ستم به سوى حق دعوت كنند و حكومت نيز موظف است مردم را از هوسها و باطل‌ها و ظلم و ستم‌ها به سوى حق و عدالت ارشاد كند .\r\nسوم : سياست كلى دولت بر تعادل سرمايه در بين مردم است . در دنياى امروز احتمالا هشتاد درصد سرمايه در اختيار 20 % مردم است و 20 % سرمايه در اختيار 80 % مردم كه اوج بىعدالتى و ظلم و موجب ناامنى شده است .\r\nاسلام علاج اين مشكلات را در تخفيف زياد درجات سرمايه در بين مردم مىداند و چنين ارشاد فرموده است :  ما أَفاءَ اللَّهُ عَلى رَسُولِهِ مِنْ أَهْلِ الْقُرى فَلِلَّهِ وَ لِلرَّسُولِ وَ لِذِي الْقُرْبى وَ الْيَتامى وَ الْمَساكِينِ وَ ابْنِ السَّبِيلِ كَيْ لا يَكُونَ دُولَةً بَيْنَ الْأَغْنِياءِ مِنْكُمْ . . .  ( الحشر 7 ) ، آيه مباركه در مورد خمس غنايم وارد شده است كه به شش حصه تقسيم شده\r\n\r\n","description":"","footnote":"","page_name":" 271 ","page_number":277},
  {"content":"\r\n\r\nاست ؛ سه حصه آن مربوط به قسمت دولت است ( سهم خدا ، رسول و ذى القربى ) و سه قسمت آن مخصوص مردم ( يتيمان ، بيچارگان و راه ماندگان ) . و در توجيه و تعليل اين قسمت ششگانه يا چهارگانه مى گويد : تا اينكه اين مال فيئ ميان بىنيازان ( پول‌داران ) متداول و دست بدست نگردد و بلكه به اصناف يتيمان و بيچارگان و راه‌ماندگان برسد .\r\nاين علت هرچند در مورد خمس غنايم جنگ ، بيان شده ولى بعيد نيست كه آن را مطلوب شارع در مطلق سرمايه و اموال بدانيم و بگوييم مطلوب از حكومت اسلامى اين است كه سياست اقتصادى آن به گونه اى باشد كه سرمايه در دست عده خاصى دست به دست نگردد تا اكثريت جامعه تنها تماشاگر سرمايه در دست جمع محدودى باشند و خود از همه‌چيز محروم باشند ؛ بلى ، اين گونه جامعه كه تعادل اقتصادى خود را از دست داده ، بسيار بعيد است از نعمت مهم امنيت و سلامتى اخلاق و رشد فكرى و بالندگى علمى برخوردار گردد و روزى حتما از يك طرف بام سقوط مىكند .\r\nو شايسته است حتى المقدور منابع درآمدها و ارباح را براى همه بگشايند و قلم‌هاى مهمه واردات را ملى نمايند تا بودجه دولت در رفع نيازمندىهاى عمومى فعال‌تر گردد و همچنين استخراج معادن و\r\n\r\n","description":"","footnote":"","page_name":" 272 ","page_number":278},
  {"content":"\r\n\r\nاحياء مقادير زياد زمين‌هاى باير به قسمت دولتى به طور معقول و سنجيده ، منتقل گردد .\r\nچهارم : در نظام سياسى دينى و شيوع ارزشهاى اخلاقى ، اسراف و ول‌خرجى و زيادى مصرف و آباد نمودن ساختمان‌هاى گران‌قيمت براى كارمندان بالاى دولت و تهيه ماشين‌هاى بنز و ميز و صندلى و فرش‌هاى فاخر و حقوق‌هاى گزاف و داير كردن دواير پرمصرف بى فايده در داخل ، و تاسيس سفارت‌ها در كشورهايى كه اثر مهمى براى كشور ندارد ، و اختصاص بودجه كلان براى سفارت‌خانه‌هاى غير لازم و امثال اينها ممنوع است . و بودجه دولت پس از حقوق كارمندان و كارگزاران - در هر سه قوه - به حد متوسط ، بايد در امر زراعت و مالدارى و توليد مواد مواد مورد احتياج و حفظ صحت عمومى و توسعه كمى و كيفى راه‌هاى مواصلاتى و تقويت تحصيل علوم در همه مراحل آن و به راه انداختن صناعات و كارخانه‌هاى توليد و ساير اموريكه زيربناى ترقى همه‌جانبه مادى و معنوى مردم كشور مىشود ، مصرف گردد . در همچو يك حالت ترقى كشور و ملت بهتر تامين مىگردد .\r\n\r\n","description":"","footnote":"","page_name":" 273 ","page_number":279},
  {"content":"\r\n\r\n\r\nتذكر :\r\nاين ملحقات پنج‌گانه از دو جزء كتاب نگارنده اين رساله بنام ( مباحث علمى و دينى ) در پايان اين رساله نقل شد . تاريخ اصلاح نهايى چاپ كمپيوتر 22 / 5 / 1391 ه . ش - 23 رمضان 1433 .\r\n\r\n\r\n","description":"","footnote":"","page_name":" 274 ","page_number":280}
  ]